<!doctype html>
<html id="z3IBT98AD" data-ver="1037">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第十九</h1>
  <h2 id="a2">坚固品第五十七</h2>
  <p id="a3">佛告须菩提：<a id="a-4"></a>“彼魔波旬至菩萨所言：<a id="a-5"></a>‘萨云若者与虚空等，<a id="a-6"></a>有无之事皆空，<a id="a-7"></a>是法及形亦复空。<a id="a-8"></a>于空无之法初无能得，<a id="a-9"></a>已过去者亦不能得空无之法，<a id="a-A"></a>甫当来者亦不能得，<a id="a-B"></a>有无之相皆空如空。<a id="a-C"></a>汝唐勤苦！<a id="a-D"></a>成阿耨多罗三耶三菩者，<a id="a-E"></a>是皆魔事，<a id="a-F"></a>非三耶三佛所说。<a id="a-G"></a>诸贤者当觉魔事。<a id="a-H"></a>卿作是意者，<a id="a-I"></a>卿将无长夜堕恶趣中。<a id="a-J"></a>’”</p>
  <p id="aK">佛言：<a id="a-L"></a>“是善男子、<a id="a-M"></a>善女人若闻是所言，<a id="a-N"></a>便当觉知是为魔事。<a id="a-O"></a>‘魔欲坏我阿耨多罗三耶三菩。<a id="a-P"></a>是一切诸法有无之事虽与空等，<a id="a-Q"></a>一切众生无能见者、<a id="a-R"></a>无能知者，<a id="a-S"></a>我当以有无之空为僧那僧涅，<a id="a-T"></a>逮萨云若为众生说法使得度脱，<a id="a-U"></a>当令众生得须陀洹道、<a id="a-V"></a>得阿罗汉、<a id="a-W"></a>辟支佛道，<a id="a-X"></a>令得阿耨多罗三耶三菩。<a id="a-Y"></a>’菩萨摩诃萨从发意以来，<a id="a-Z"></a>当坚其意不动不转，<a id="a-a"></a>不信余事意已坚固，<a id="a-b"></a>便行六波罗蜜便上菩萨之位。<a id="a-c"></a>”</p>
  <p id="ad">须菩提言：<a id="a-e"></a>“云何，<a id="a-f"></a>世尊，<a id="a-g"></a>菩萨不动还者为阿惟越致耶？<a id="a-h"></a>动还者为阿惟越致耶？<a id="a-i"></a>”</p>
  <p id="aj">佛报言：<a id="a-k"></a>“不动转者是阿惟越致，<a id="a-l"></a>动转者亦是阿惟越致。<a id="a-m"></a>”</p>
  <p id="an">须菩提言：<a id="a-o"></a>“是事云何，<a id="a-p"></a>世尊？<a id="a-q"></a>”</p>
  <p id="ar">佛言：<a id="a-s"></a>“从阿罗汉、<a id="a-t"></a>辟支佛地动转者，<a id="a-u"></a>是则阿惟越致；<a id="a-v"></a>从阿罗汉、<a id="a-w"></a>辟支佛地虽不动转者，<a id="a-x"></a>是菩萨则为动转者。<a id="a-y"></a>须菩提，<a id="a-z"></a>以是相行像貌具足是为阿惟越致。<a id="a-10"></a>有如是相者，<a id="a-11"></a>彼魔波旬不能坏菩萨令不至阿耨多罗三耶三菩。</p>
  <p id="a12">“须菩提，<a id="a-13"></a>阿惟越致菩萨，<a id="a-14"></a>欲得四禅则便能得，<a id="a-15"></a>欲得灭脱禅亦复能得，<a id="a-16"></a>欲得三十七品禅、<a id="a-17"></a>空无相无愿禅皆悉能得，<a id="a-18"></a>欲得五神通者悉能得之，<a id="a-19"></a>虽受诸禅不取禅证，<a id="a-1A"></a>不取声闻、<a id="a-1B"></a>辟支佛证，<a id="a-1C"></a>自取所应以济众生。<a id="a-1D"></a>须菩提，<a id="a-1E"></a>以是相行像貌具足知是阿惟越致菩萨。</p>
  <p id="a1F">“复次，<a id="a-1G"></a>须菩提，<a id="a-1H"></a>阿惟越致，<a id="a-1I"></a>常念于道不离于道，<a id="a-1J"></a>不贪形色，<a id="a-1K"></a>不贪身相，<a id="a-1L"></a>不贪巢窟，<a id="a-1M"></a>不贪六波罗蜜，<a id="a-1N"></a>不贪四等，<a id="a-1O"></a>亦不贪四空定，<a id="a-1P"></a>不贪神通，<a id="a-1Q"></a>不贪十力及十八法，<a id="a-1R"></a>不贪佛国亦不贪教授众生，<a id="a-1S"></a>不贪见佛，<a id="a-1T"></a>不贪善本。<a id="a-1U"></a>所以者何？<a id="a-1V"></a>于空无法，<a id="a-1W"></a>不见空无无相之法有可贪者。<a id="a-1X"></a>何以故？<a id="a-1Y"></a>一切诸法有无之事相皆空故。<a id="a-1Z"></a>须菩提，<a id="a-1a"></a>阿惟越致菩萨，<a id="a-1b"></a>已具足菩萨念，<a id="a-1c"></a>具足四事，<a id="a-1d"></a>行步、<a id="a-1e"></a>坐起、<a id="a-1f"></a>卧觉、<a id="a-1g"></a>出处安谛详审，<a id="a-1h"></a>终不卒暴，<a id="a-1i"></a>用意不妄。<a id="a-1j"></a>须菩提，<a id="a-1k"></a>以是相行像貌具足，<a id="a-1l"></a>是为阿惟越致菩萨。</p>
  <p id="a1m">“须菩提，<a id="a-1n"></a>阿惟越致菩萨为众生故，<a id="a-1o"></a>以沤和拘舍罗，<a id="a-1p"></a>现在居家五欲之中，<a id="a-1q"></a>施诸穷厄衣被饮食，<a id="a-1r"></a>随人所欲皆供给之，<a id="a-1s"></a>自行六波罗蜜劝彼使行六度，<a id="a-1t"></a>常称叹六度功德，<a id="a-1u"></a>见有行者代其欢喜。<a id="a-1v"></a>阿惟越致处于居家，<a id="a-1w"></a>满阎浮提珍宝施于众生，<a id="a-1x"></a>及三千大千国土珍宝布施众生初不贪惜，<a id="a-1y"></a>无有淫欲之意，<a id="a-1z"></a>常等法行语言谦下，<a id="a-20"></a>不陵易于人，<a id="a-21"></a>不使众生起于恚意。<a id="a-22"></a>须菩提，<a id="a-23"></a>以是相行像貌具足，<a id="a-24"></a>是为阿惟越致。</p>
  <p id="a25">“复次，<a id="a-26"></a>须菩提，<a id="a-27"></a>和夷罗洹阅叉常随后护彼，<a id="a-28"></a>阅叉等言：<a id="a-29"></a>‘我常当护是菩萨，<a id="a-2A"></a>至成阿耨多罗三耶三菩，<a id="a-2B"></a>使意不乱终不远离。<a id="a-2C"></a>’复有五性和夷阅叉，<a id="a-2D"></a>亦复侍护阿惟越致菩萨摩诃萨，<a id="a-2E"></a>令余小神及非人神无能得其便者。</p>
  <p id="a2F">“须菩提，<a id="a-2G"></a>阿惟越致菩萨，<a id="a-2H"></a>信根、<a id="a-2I"></a>志根、<a id="a-2J"></a>精进根、<a id="a-2K"></a>三昧根、<a id="a-2L"></a>智慧根，<a id="a-2M"></a>诸根具足，<a id="a-2N"></a>人中勇猛不为怯弱。<a id="a-2O"></a>”</p>
  <p id="a2P">须菩提白佛言：<a id="a-2Q"></a>“云何为勇猛？<a id="a-2R"></a>云何为怯弱？<a id="a-2S"></a>”</p>
  <p id="a2T">佛语须菩提：<a id="a-2U"></a>“于道意坚固不动还者，<a id="a-2V"></a>是则勇猛，<a id="a-2W"></a>不为怯弱，<a id="a-2X"></a>当知是为阿惟越致相。</p>
  <p id="a2Y">“复次，<a id="a-2Z"></a>须菩提，<a id="a-2a"></a>阿惟越致菩萨道念常具足，<a id="a-2b"></a>不学咒术符书，<a id="a-2c"></a>不作蛊道，<a id="a-2d"></a>不作医师合和诸药，<a id="a-2e"></a>不学神仙外道卜相知他男子及女人意。<a id="a-2f"></a>所以者何？<a id="a-2g"></a>菩萨于空无法相不见是事，<a id="a-2h"></a>无有是相，<a id="a-2i"></a>常愿清净，<a id="a-2j"></a>以是相行像貌具足知是阿惟越致。<a id="a-2k"></a>”</p>
  <p id="a2l">佛告须菩提：<a id="a-2m"></a>“我今当说阿惟越致菩萨像貌相行，<a id="a-2n"></a>谛听！<a id="a-2o"></a>谛受！<a id="a-2p"></a>”</p>
  <p id="a2q">须菩提言：<a id="a-2r"></a>“唯，<a id="a-2s"></a>世尊，<a id="a-2t"></a>受教！<a id="a-2u"></a>”</p>
  <p id="a2v">佛告须菩提：<a id="a-2w"></a>“菩萨行般若波罗蜜者不离于道行，<a id="a-2x"></a>顺应五阴，<a id="a-2y"></a>顺应诸性，<a id="a-2z"></a>顺应诸衰。<a id="a-30"></a>所以者何？<a id="a-31"></a>五阴空故性衰亦空。<a id="a-32"></a>所行不逆国事。<a id="a-33"></a>何以故？<a id="a-34"></a>住于空法亦不见法有增有减者。<a id="a-35"></a>不逆盗事。<a id="a-36"></a>何以故？<a id="a-37"></a>以住于空于空法中，<a id="a-38"></a>亦不见法有持来者、<a id="a-39"></a>亦不持去者。<a id="a-3A"></a>不逆兵事。<a id="a-3B"></a>何以故？<a id="a-3C"></a>住于空性，<a id="a-3D"></a>亦不见法有多有少者。<a id="a-3E"></a>不逆斗事。<a id="a-3F"></a>何以故？<a id="a-3G"></a>住于空法亦不见法有憎有爱者。<a id="a-3H"></a>所语常顺。<a id="a-3I"></a>何以故？<a id="a-3J"></a>住于诸法空如亦不见有常无常故。</p>
  <p id="a3K">“须菩提，<a id="a-3L"></a>阿惟越致不说城郭事。<a id="a-3M"></a>何以故？<a id="a-3N"></a>住于虚空之空，<a id="a-3O"></a>亦不见聚，<a id="a-3P"></a>亦不见散，<a id="a-3Q"></a>亦不见聚落之事。<a id="a-3R"></a>何以故？<a id="a-3S"></a>住于本际不见有得，<a id="a-3T"></a>不见有失。<a id="a-3U"></a>亦不说吾我之事，<a id="a-3V"></a>亦不说种种俗事，<a id="a-3W"></a>但说般若波罗蜜不离萨云然事。<a id="a-3X"></a>行檀波罗蜜不为贪嫉，<a id="a-3Y"></a>行尸波罗蜜不为恶戒，<a id="a-3Z"></a>行羼波罗蜜不为瞋恚，<a id="a-3a"></a>行惟逮波罗蜜不为懈怠，<a id="a-3b"></a>行禅波罗蜜不为乱意，<a id="a-3c"></a>行般若波罗蜜不为愚痴，<a id="a-3d"></a>行诸法空为诸法主非为非法之主，<a id="a-3e"></a>行于法性赞叹不坏法者，<a id="a-3f"></a>与诸如来缘觉弟子及诸菩萨及诸新发大道意者族姓男女共为亲友，<a id="a-3g"></a>常愿欲得见诸如来无所著等正觉，<a id="a-3h"></a>常愿欲见十方诸佛，<a id="a-3i"></a>随所见佛愿往生彼便得往生，<a id="a-3j"></a>昼夜意常不离诸佛之念。<a id="a-3k"></a>何以故？<a id="a-3l"></a>诸阿惟越致菩萨，<a id="a-3m"></a>随顺入欲界，<a id="a-3n"></a>奉行十善得生十方佛前，<a id="a-3o"></a>越第一禅至四禅，<a id="a-3p"></a>从四禅至无形禅，<a id="a-3q"></a>便得生十方佛前。<a id="a-3r"></a>须菩提，<a id="a-3s"></a>以是像貌相行具足，<a id="a-3t"></a>知是阿惟越致菩萨。</p>
  <p id="a3u">“须菩提，<a id="a-3v"></a>行般若波罗蜜菩萨，<a id="a-3w"></a>住内空者，<a id="a-3x"></a>住三十七品者，<a id="a-3y"></a>住三脱门者，<a id="a-3z"></a>终不言‘我是阿惟越致’，<a id="a-40"></a>亦不言‘我非阿惟越致’，<a id="a-41"></a>自住其地终无有疑。<a id="a-42"></a>何以故？<a id="a-43"></a>初不见法有动转不动转者。<a id="a-44"></a>譬如须陀洹自住其道亦不疑怪，<a id="a-45"></a>阿惟越致亦譬如是，<a id="a-46"></a>自住其地教化众生净佛国土，<a id="a-47"></a>魔事适起即时觉知，<a id="a-48"></a>不随魔教破坏魔事。<a id="a-49"></a>譬如下愚之人，<a id="a-4A"></a>意欲怀逆恶至死不移，<a id="a-4B"></a>须菩提，<a id="a-4C"></a>阿惟越致菩萨自住其地亦譬如是，<a id="a-4D"></a>诸天及人、<a id="a-4E"></a>诸鬼神龙、<a id="a-4F"></a>诸阿须伦、<a id="a-4G"></a>诸魔波旬所不能移转。<a id="a-4H"></a>所以者何？<a id="a-4I"></a>出诸世间诸天、<a id="a-4J"></a>龙、<a id="a-4K"></a>鬼、<a id="a-4L"></a>神一切之上，<a id="a-4M"></a>自于其地具足五通，<a id="a-4N"></a>教化众生净佛国土，<a id="a-4O"></a>从一佛国至一佛国，<a id="a-4P"></a>于诸佛所殖诸善本，<a id="a-4Q"></a>问诸佛受诸教，<a id="a-4R"></a>所住处有魔事即觉知，<a id="a-4S"></a>以沤和拘舍罗处魔事著本际，<a id="a-4T"></a>自于其地亦不疑厌。<a id="a-4U"></a>所以者何？<a id="a-4V"></a>于真际无狐疑，<a id="a-4W"></a>知真际亦不一亦不二，<a id="a-4X"></a>以过罗汉、<a id="a-4Y"></a>辟支佛地。</p>
  <p id="a4Z">“须菩提，<a id="a-4a"></a>菩萨于是空无法相，<a id="a-4b"></a>亦不见生亦不见灭，<a id="a-4c"></a>亦不见断亦不见著，<a id="a-4d"></a>亦不作念言‘我当得阿惟三佛’，<a id="a-4e"></a>亦不言‘我不得阿惟三佛’。<a id="a-4f"></a>何以故？<a id="a-4g"></a>以阿耨多罗三耶三菩相自空故。<a id="a-4h"></a>是菩萨自住无所乏短之地，<a id="a-4i"></a>不复悕望余事，<a id="a-4j"></a>无能坏是地者。<a id="a-4k"></a>何以故？<a id="a-4l"></a>须菩提，<a id="a-4m"></a>阿惟越致菩萨，<a id="a-4n"></a>所有慧不与他人共。<a id="a-4o"></a>彼魔波旬化作佛像，<a id="a-4p"></a>来至菩萨所言：<a id="a-4q"></a>‘来取罗汉！<a id="a-4r"></a>亦无有授卿阿耨多罗三耶三菩记者，<a id="a-4s"></a>卿亦未得无所从生法忍，<a id="a-4t"></a>诸如来无所著等正觉不授卿记莂。<a id="a-4u"></a>卿亦未有是事，<a id="a-4v"></a>亦无是行，<a id="a-4w"></a>亦无是相，<a id="a-4x"></a>亦无是像貌任受记莂者。<a id="a-4y"></a>’须菩提，<a id="a-4z"></a>菩萨闻是不恐不怖、<a id="a-50"></a>不疑不厌，<a id="a-51"></a>意无有二者，<a id="a-52"></a>是菩萨当自知‘我已从诸如来无所著等正觉受记莂已’。<a id="a-53"></a>所以者何？<a id="a-54"></a>菩萨自知‘我有是事，<a id="a-55"></a>堪任受莂为阿耨多罗三耶三菩’。<a id="a-56"></a>彼魔波旬复作佛形像来至菩萨所，<a id="a-57"></a>便以魔事授与菩萨阿耨多罗三耶三菩记莂，<a id="a-58"></a>是菩萨即觉知，<a id="a-59"></a>或能是魔、<a id="a-5A"></a>或能为魔所使作是像来，<a id="a-5B"></a>非是佛，<a id="a-5C"></a>但欲使我堕于罗汉、<a id="a-5D"></a>辟支佛耳。<a id="a-5E"></a>须菩提，<a id="a-5F"></a>若魔波旬复作佛像来至菩萨所，<a id="a-5G"></a>语菩萨言：<a id="a-5H"></a>‘汝所行者非佛所说，<a id="a-5I"></a>亦非弟子所说，<a id="a-5J"></a>但魔事耳。<a id="a-5K"></a>’须菩提，<a id="a-5L"></a>菩萨即知复是魔耳，<a id="a-5M"></a>或为魔所使是非佛也，<a id="a-5N"></a>‘欲坏我阿耨多罗三耶三菩意，<a id="a-5O"></a>我意终不可转’。<a id="a-5P"></a>是菩萨意不可转者，<a id="a-5Q"></a>以从过去诸佛受记莂已，<a id="a-5R"></a>以为住阿惟越致地。<a id="a-5S"></a>何以故？<a id="a-5T"></a>以是像貌相行具足堪任阿惟越致，<a id="a-5U"></a>以是当知阿惟越致相。</p>
  <p id="a5V">“复次，<a id="a-5W"></a>须菩提，<a id="a-5X"></a>行般若波罗蜜菩萨者，<a id="a-5Y"></a>欲护持诸法故不惜身命。<a id="a-5Z"></a>若菩萨摩诃萨以沤和拘舍罗，<a id="a-5a"></a>乃能作是护法不惜身命者，<a id="a-5b"></a>则为护过去、<a id="a-5c"></a>当来、<a id="a-5d"></a>今现在诸佛法已。<a id="a-5e"></a>”</p>
  <p id="a5f">须菩提白佛言：<a id="a-5g"></a>“菩萨不惜身命欲护法者，<a id="a-5h"></a>为欲护持何等法耶？<a id="a-5i"></a>”</p>
  <p id="a5j">佛言：<a id="a-5k"></a>“我说空法，<a id="a-5l"></a>愚痴之人骂詈诽谤言：<a id="a-5m"></a>‘是非法，<a id="a-5n"></a>亦非律行，<a id="a-5o"></a>又非尊教。<a id="a-5p"></a>’须菩提，<a id="a-5q"></a>为是法故，<a id="a-5r"></a>菩萨摩诃萨护持正法，<a id="a-5s"></a>菩萨当作是念：<a id="a-5t"></a>‘诸当来佛所可说法，<a id="a-5u"></a>我亦在是数中受记。<a id="a-5v"></a>是法亦复是我法，<a id="a-5w"></a>以是法故不惜身命。<a id="a-5x"></a>’须菩提，<a id="a-5y"></a>菩萨为是法故不惜身命，<a id="a-5z"></a>以是像貌相行具足知是阿惟越致。</p>
  <p id="a60">“复次，<a id="a-61"></a>须菩提，<a id="a-62"></a>阿惟越致闻说深法，<a id="a-63"></a>亦不狐疑，<a id="a-64"></a>亦不惊怪，<a id="a-65"></a>诸佛所说皆能受持终不遗忘。<a id="a-66"></a>所以者何？<a id="a-67"></a>用得陀邻尼故。<a id="a-68"></a>”</p>
  <p id="a69">须菩提白佛言：<a id="a-6A"></a>“世尊，<a id="a-6B"></a>菩萨得何等陀邻尼，<a id="a-6C"></a>能受持诸如来无所著等正觉法而不遗忘？<a id="a-6D"></a>”</p>
  <p id="a6E">佛言：<a id="a-6F"></a>“菩萨以得闻持等陀邻尼，<a id="a-6G"></a>便能受持诸佛经法而不遗忘。<a id="a-6H"></a>”</p>
  <p id="a6I">“世尊，<a id="a-6J"></a>如来所言非声闻所说，<a id="a-6K"></a>亦非天、<a id="a-6L"></a>龙、<a id="a-6M"></a>鬼、<a id="a-6N"></a>神所说，<a id="a-6O"></a>亦非阿须伦、<a id="a-6P"></a>真陀罗、<a id="a-6Q"></a>摩休勒所说。<a id="a-6R"></a>”</p>
  <p id="a6S">佛告须菩提：<a id="a-6T"></a>“诸所有音声之名，<a id="a-6U"></a>是菩萨闻是初不惊怪意无狐疑，<a id="a-6V"></a>用得陀邻尼故。<a id="a-6W"></a>以是像貌相行具足，<a id="a-6X"></a>是为阿惟越致菩萨摩诃萨。<a id="a-6Y"></a>”</p>
  <p data-pb></p>
  <h2 id="a6Z">甚深品第五十八</h2>
  <p id="a6a">须菩提白佛言：<a id="a-6b"></a>“世尊，<a id="a-6c"></a>阿惟越致菩萨大功德具足，<a id="a-6d"></a>不可称量功德具足。<a id="a-6e"></a>”</p>
  <p id="a6f">佛告须菩提：<a id="a-6g"></a>“如是，<a id="a-6h"></a>如是，<a id="a-6i"></a>阿惟越致有大功德、<a id="a-6j"></a>不可得称量功德具足。<a id="a-6k"></a>所以者何？<a id="a-6l"></a>以得无礙无限之慧，<a id="a-6m"></a>非诸罗汉、<a id="a-6n"></a>辟支佛所能及故。<a id="a-6o"></a>阿惟越致住是慧中便受神通，<a id="a-6p"></a>亦非诸天世间人民所能及者。<a id="a-6q"></a>”</p>
  <p id="a6r">须菩提白佛言：<a id="a-6s"></a>“世尊，<a id="a-6t"></a>能以恒边沙劫之寿，<a id="a-6u"></a>叹说阿惟越致菩萨摩诃萨功德貌像相行具足，<a id="a-6v"></a>所入所住深奥之慧，<a id="a-6w"></a>行六波罗蜜，<a id="a-6x"></a>具足三十七品及萨云然，<a id="a-6y"></a>可令人得知是阿惟越致菩萨摩诃萨功德者不？<a id="a-6z"></a>”</p>
  <p id="a70">佛言：<a id="a-71"></a>“善哉！<a id="a-72"></a>善哉！<a id="a-73"></a>须菩提，<a id="a-74"></a>汝乃能问阿惟越致深奥之处，<a id="a-75"></a>说甚深空、<a id="a-76"></a>无相、<a id="a-77"></a>无愿，<a id="a-78"></a>说无所有，<a id="a-79"></a>说无所生灭，<a id="a-7A"></a>诸淫垢，<a id="a-7B"></a>说泥洹净，<a id="a-7C"></a>说如，<a id="a-7D"></a>说寂真际法性，<a id="a-7E"></a>是诸深法皆是泥洹之像。<a id="a-7F"></a>”</p>
  <p id="a7G">须菩提言：<a id="a-7H"></a>“世尊，<a id="a-7I"></a>如是说者，<a id="a-7J"></a>但是甚深泥洹，<a id="a-7K"></a>非诸法之教耶？<a id="a-7L"></a>”</p>
  <p id="a7M">佛言：<a id="a-7N"></a>“须菩提，<a id="a-7O"></a>甚深亦是诸法之教也。<a id="a-7P"></a>须菩提，<a id="a-7Q"></a>五阴甚深，<a id="a-7R"></a>六衰甚深，<a id="a-7S"></a>乃至于道亦复甚深。<a id="a-7T"></a>须菩提，<a id="a-7U"></a>五阴云何甚深？<a id="a-7V"></a>五阴如，<a id="a-7W"></a>如以是甚深，<a id="a-7X"></a>亦如道如，<a id="a-7Y"></a>是故五阴甚深，<a id="a-7Z"></a>道亦甚深。<a id="a-7a"></a>云何如如？<a id="a-7b"></a>夫如者，<a id="a-7c"></a>亦非五阴亦不离五阴，<a id="a-7d"></a>如亦非道亦不离道。<a id="a-7e"></a>”</p>
  <p id="a7f">须菩提白佛言：<a id="a-7g"></a>“世尊，<a id="a-7h"></a>阿惟越致菩萨摩诃萨，<a id="a-7i"></a>甚奇甚特甚深微妙乃尔，<a id="a-7j"></a>除五阴，<a id="a-7k"></a>处泥洹；<a id="a-7l"></a>若道若俗之所有法，<a id="a-7m"></a>所作无作，<a id="a-7n"></a>有漏无漏，<a id="a-7o"></a>皆悉已除，<a id="a-7p"></a>处于泥洹。<a id="a-7q"></a>”</p>
  <p id="a7r">佛告须菩提：<a id="a-7s"></a>“若菩萨摩诃萨应般若波罗蜜深妙之法，<a id="a-7t"></a>若念若持自念所住，<a id="a-7u"></a>当如般若波罗蜜教住，<a id="a-7v"></a>所学亦当如般若波罗蜜教。<a id="a-7w"></a>是菩萨尽具足如般若波罗蜜教，<a id="a-7x"></a>持是具足之念受无央数善本功德，<a id="a-7y"></a>舍无量劫生死之难，<a id="a-7z"></a>何况至意守行与般若波罗蜜、<a id="a-80"></a>与道相应者！</p>
  <p id="a81">“譬如士夫情多放逸，<a id="a-82"></a>与彼端正女人克期，<a id="a-83"></a>其女人有事不得时往。<a id="a-84"></a>未到之间于意云何？<a id="a-85"></a>彼人为有几意起想？<a id="a-86"></a>”</p>
  <p id="a87">须菩提言：<a id="a-88"></a>“世尊，<a id="a-89"></a>是想甚多！<a id="a-8A"></a>甚多！<a id="a-8B"></a>”</p>
  <p id="a8C">佛告须菩提：<a id="a-8D"></a>“菩萨奉行般若波罗蜜如其中教，<a id="a-8E"></a>至念一日意不转者，<a id="a-8F"></a>却若干劫生死之垢。<a id="a-8G"></a>是菩萨应般若波罗蜜行，<a id="a-8H"></a>一日所受善本功德，<a id="a-8I"></a>胜于菩萨但行布施如恒边沙劫。</p>
  <p id="a8J">“复次，<a id="a-8K"></a>须菩提，<a id="a-8L"></a>菩萨布施三尊如恒边沙劫。<a id="a-8M"></a>于意云何？<a id="a-8N"></a>其人殖福宁为多不？<a id="a-8O"></a>”</p>
  <p id="a8P">须菩提言：<a id="a-8Q"></a>“世尊，<a id="a-8R"></a>甚多！<a id="a-8S"></a>甚多！<a id="a-8T"></a>不可称计。<a id="a-8U"></a>”</p>
  <p id="a8V">佛言：<a id="a-8W"></a>“不如是菩萨摩诃萨念般若波罗蜜，<a id="a-8X"></a>应行一日如般若波罗蜜中教，<a id="a-8Y"></a>其功德不可计。<a id="a-8Z"></a>何以故？<a id="a-8a"></a>菩萨因是乘疾得成阿耨多罗三耶三菩故。</p>
  <p id="a8b">“须菩提，<a id="a-8c"></a>若有菩萨行般若波罗蜜，<a id="a-8d"></a>以恒边沙劫之寿，<a id="a-8e"></a>为须陀洹作功德，<a id="a-8f"></a>及罗汉、<a id="a-8g"></a>辟支佛作功德，<a id="a-8h"></a>至三耶三佛作善本。<a id="a-8i"></a>于意云何？<a id="a-8j"></a>其人功德宁为多不？<a id="a-8k"></a>”</p>
  <p id="a8l">须菩提言：<a id="a-8m"></a>“世尊，<a id="a-8n"></a>甚多！<a id="a-8o"></a>甚多！<a id="a-8p"></a>”</p>
  <p id="a8q">佛言：<a id="a-8r"></a>“不如是菩萨行般若波罗蜜如中教，<a id="a-8s"></a>其功德不可计。<a id="a-8t"></a>何以故？<a id="a-8u"></a>菩萨行般若波罗蜜，<a id="a-8v"></a>已过罗汉、<a id="a-8w"></a>辟支佛地故，<a id="a-8x"></a>从菩萨位成至阿耨多罗三耶三菩故。</p>
  <p id="a8y">“须菩提，<a id="a-8z"></a>若有菩萨寿如恒边沙劫，<a id="a-90"></a>行六波罗蜜。<a id="a-91"></a>其人功德宁多不？<a id="a-92"></a>”</p>
  <p id="a93">须菩提言：<a id="a-94"></a>“甚多！<a id="a-95"></a>甚多！<a id="a-96"></a>”</p>
  <p id="a97">佛言：<a id="a-98"></a>“不如是菩萨随般若波罗蜜教，<a id="a-99"></a>一日如中行六波罗蜜，<a id="a-9A"></a>其功德不可计。<a id="a-9B"></a>何以故？<a id="a-9C"></a>般若波罗蜜者，<a id="a-9D"></a>是菩萨摩诃萨之母，<a id="a-9E"></a>住是般若波罗蜜中，<a id="a-9F"></a>具足诸佛法故。</p>
  <p id="a9G">“须菩提，<a id="a-9H"></a>若有菩萨行般若波罗蜜，<a id="a-9I"></a>如恒边沙劫之寿行法之施。<a id="a-9J"></a>于意云何？<a id="a-9K"></a>其人功德宁多不？<a id="a-9L"></a>”</p>
  <p id="a9M">须菩提言：<a id="a-9N"></a>“甚多！<a id="a-9O"></a>甚多！<a id="a-9P"></a>”</p>
  <p id="a9Q">佛言：<a id="a-9R"></a>“不如是菩萨行般若波罗蜜如中教一日法施，<a id="a-9S"></a>其功德不可计。<a id="a-9T"></a>何以故？<a id="a-9U"></a>菩萨不离般若波罗蜜者，<a id="a-9V"></a>则为不离萨云然。<a id="a-9W"></a>菩萨欲得成阿耨多罗三耶三菩，<a id="a-9X"></a>不当离般若波罗蜜。</p>
  <p id="a9Y">“须菩提，<a id="a-9Z"></a>若有菩萨行般若波罗蜜如恒边沙寿，<a id="a-9a"></a>行三十七品及空、<a id="a-9b"></a>无相、<a id="a-9c"></a>无愿，<a id="a-9d"></a>其人功德宁为多不？<a id="a-9e"></a>”</p>
  <p id="a9f">须菩提言：<a id="a-9g"></a>“世尊，<a id="a-9h"></a>甚多！<a id="a-9i"></a>甚多！<a id="a-9j"></a>”</p>
  <p id="a9k">佛言：<a id="a-9l"></a>“不如是菩萨行般若波罗蜜如其中教，<a id="a-9m"></a>一日如般若波罗蜜中教，<a id="a-9n"></a>行三十七品及十八法，<a id="a-9o"></a>其功德不可计。<a id="a-9p"></a>何以故？<a id="a-9q"></a>初不见有菩萨行般若波罗蜜从萨云然有还者，<a id="a-9r"></a>离般若波罗蜜者便有动还故。<a id="a-9s"></a>须菩提，<a id="a-9t"></a>是故菩萨不当离般若波罗蜜。<a id="a-9u"></a>”</p>
  <p id="a9v">佛告须菩提：<a id="a-9w"></a>“若有菩萨以恒边沙劫之寿，<a id="a-9x"></a>行六波罗蜜，<a id="a-9y"></a>所有财物饮食布施，<a id="a-9z"></a>以法布施及诸三昧事，<a id="a-A0"></a>欲为阿耨多罗三耶三菩。<a id="a-A1"></a>其人功德宁为多不？<a id="a-A2"></a>”</p>
  <p id="aA3">须菩提言：<a id="a-A4"></a>“世尊，<a id="a-A5"></a>甚多！<a id="a-A6"></a>甚多！<a id="a-A7"></a>”</p>
  <p id="aA8">佛言：<a id="a-A9"></a>“不如是菩萨行般若波罗蜜如中教，<a id="a-AA"></a>所可布施及法施与诸三昧事，<a id="a-AB"></a>欲为阿耨多罗三耶三菩，<a id="a-AC"></a>其功德不可计。<a id="a-AD"></a>所以者何？<a id="a-AE"></a>如般若波罗蜜教者，<a id="a-AF"></a>于诸功德中为最第一。<a id="a-AG"></a>离般若波罗蜜念者，<a id="a-AH"></a>是为非念，<a id="a-AI"></a>亦为非求。</p>
  <p id="aAJ">“复次，<a id="a-AK"></a>须菩提，<a id="a-AL"></a>菩萨欲发阿耨多罗三耶三菩者，<a id="a-AM"></a>当善于智求。<a id="a-AN"></a>须菩提，<a id="a-AO"></a>若有菩萨习行六波罗蜜者，<a id="a-AP"></a>寿如恒边沙劫，<a id="a-AQ"></a>劝助过去、<a id="a-AR"></a>当来、<a id="a-AS"></a>现在诸佛及僧所作功德代其欢喜，<a id="a-AT"></a>持是欢喜持作阿耨多罗三耶三菩。<a id="a-AU"></a>其功德宁多不？<a id="a-AV"></a>”</p>
  <p id="aAW">须菩提言：<a id="a-AX"></a>“世尊，<a id="a-AY"></a>甚多！<a id="a-AZ"></a>甚多！<a id="a-Aa"></a>”</p>
  <p id="aAb">佛言：<a id="a-Ac"></a>“不如是菩萨一日与般若波罗蜜教相应，<a id="a-Ad"></a>持是功德当成阿耨多罗三耶三菩。<a id="a-Ae"></a>须菩提，<a id="a-Af"></a>菩萨欲得阿耨多罗三耶三菩者，<a id="a-Ag"></a>当善于智求。<a id="a-Ah"></a>”</p>
  <p id="aAi">须菩提白佛言：<a id="a-Aj"></a>“世尊，<a id="a-Ak"></a>如佛所说，<a id="a-Al"></a>菩萨从无所作为为最第一。<a id="a-Am"></a>若无所作、<a id="a-An"></a>无所为者，<a id="a-Ao"></a>云何而得正见、<a id="a-Ap"></a>须陀洹及罗汉、<a id="a-Aq"></a>辟支佛至萨云然，<a id="a-Ar"></a>成阿惟三佛？<a id="a-As"></a>”</p>
  <p id="aAt">佛言：<a id="a-Au"></a>“如是，<a id="a-Av"></a>如是，<a id="a-Aw"></a>须菩提，<a id="a-Ax"></a>不可从有所作得须陀洹至萨云然，<a id="a-Ay"></a>成阿惟三佛。<a id="a-Az"></a>行般若波罗蜜布施，<a id="a-B0"></a>亦不求有所作，<a id="a-B1"></a>亦不有是布施意，<a id="a-B2"></a>常念言‘是布施空亦无所有’。<a id="a-B3"></a>何以故？<a id="a-B4"></a>是菩萨学善于内外空及有无空故。<a id="a-B5"></a>须菩提，<a id="a-B6"></a>菩萨住是空已，<a id="a-B7"></a>观诸所作作是空观，<a id="a-B8"></a>已则不离般若波罗蜜；<a id="a-B9"></a>不离般若波罗蜜，<a id="a-BA"></a>则受无有数、<a id="a-BB"></a>无有限、<a id="a-BC"></a>无有量诸福功德。<a id="a-BD"></a>”</p>
  <p id="aBE">须菩提白佛言：<a id="a-BF"></a>“无有数、<a id="a-BG"></a>无有限、<a id="a-BH"></a>无有量，<a id="a-BI"></a>有何等异？<a id="a-BJ"></a>”</p>
  <p id="aBK">佛言：<a id="a-BL"></a>“阿僧祇者为无有数，<a id="a-BM"></a>有数身亦不可得，<a id="a-BN"></a>无有数身亦不可得。<a id="a-BO"></a>无有量者，<a id="a-BP"></a>当来、<a id="a-BQ"></a>过去、<a id="a-BR"></a>今现在不可限、<a id="a-BS"></a>不可量，<a id="a-BT"></a>亦不可思议。<a id="a-BU"></a>”</p>
  <p id="aBV">须菩提白佛言：<a id="a-BW"></a>“世尊，<a id="a-BX"></a>可使五阴不可量、<a id="a-BY"></a>不可数、<a id="a-BZ"></a>不可限不？<a id="a-Ba"></a>”</p>
  <p id="aBb">佛言：<a id="a-Bc"></a>“有是。<a id="a-Bd"></a>”</p>
  <p id="aBe">须菩提言：<a id="a-Bf"></a>“世尊，<a id="a-Bg"></a>何因五阴不可量、<a id="a-Bh"></a>不可数、<a id="a-Bi"></a>不可限？<a id="a-Bj"></a>”</p>
  <p id="aBk">佛言：<a id="a-Bl"></a>“五阴空，<a id="a-Bm"></a>不可数，<a id="a-Bn"></a>不可量。<a id="a-Bo"></a>”</p>
  <p id="aBp">“云何，<a id="a-Bq"></a>世尊，<a id="a-Br"></a>但五阴空，<a id="a-Bs"></a>诸法为不空耶？<a id="a-Bt"></a>”</p>
  <p id="aBu">佛言：<a id="a-Bv"></a>“我初不说诸法空耶？<a id="a-Bw"></a>”</p>
  <p id="aBx">“世尊，<a id="a-By"></a>亦说诸法空耳。<a id="a-Bz"></a>世尊，<a id="a-C0"></a>空者，<a id="a-C1"></a>为是不可尽，<a id="a-C2"></a>为是不可数，<a id="a-C3"></a>为是不可量。<a id="a-C4"></a>空者，<a id="a-C5"></a>不可数，<a id="a-C6"></a>不可量，<a id="a-C7"></a>亦不可平相。<a id="a-C8"></a>世尊，<a id="a-C9"></a>是法义解亦不可得若干。<a id="a-CA"></a>”</p>
  <p id="aCB">佛言：<a id="a-CC"></a>“如须菩提所说无异，<a id="a-CD"></a>以诸法不可得故。<a id="a-CE"></a>佛说若干不可得，<a id="a-CF"></a>是法空、<a id="a-CG"></a>无相、<a id="a-CH"></a>无愿、<a id="a-CI"></a>无所有、<a id="a-CJ"></a>无所生，<a id="a-CK"></a>是为灭，<a id="a-CL"></a>是为泥洹，<a id="a-CM"></a>是为如来无尽至于泥洹。<a id="a-CN"></a>”</p>
  <p id="aCO">须菩提白佛言：<a id="a-CP"></a>“未曾有，<a id="a-CQ"></a>世尊，<a id="a-CR"></a>甚奇！<a id="a-CS"></a>甚特！<a id="a-CT"></a>如世尊所说无所得法，<a id="a-CU"></a>我听世尊所说诸法亦不可得，<a id="a-CV"></a>以诸法不可得，<a id="a-CW"></a>空亦不可得。<a id="a-CX"></a>不可得义为有增减不？<a id="a-CY"></a>”</p>
  <p id="aCZ">佛言：<a id="a-Ca"></a>“无有增减。<a id="a-Cb"></a>”</p>
  <p id="aCc">须菩提言：<a id="a-Cd"></a>“六波罗蜜亦无增减，<a id="a-Ce"></a>三十七品亦不增减，<a id="a-Cf"></a>八惟无禅、<a id="a-Cg"></a>四无礙慧、<a id="a-Ch"></a>四等、<a id="a-Ci"></a>佛十八法及十种力、<a id="a-Cj"></a>四无所畏亦无增亦无减。<a id="a-Ck"></a>”</p>
  <p id="aCl">须菩提言：<a id="a-Cm"></a>“世尊，<a id="a-Cn"></a>若是法从六波罗蜜至四无所畏若有增有减者，<a id="a-Co"></a>便不成阿耨多罗三耶三菩。<a id="a-Cp"></a>”</p>
  <p id="aCq">“须菩提，<a id="a-Cr"></a>如是，<a id="a-Cs"></a>如是，<a id="a-Ct"></a>不可得之法亦无增亦无减。<a id="a-Cu"></a>若行般若波罗蜜，<a id="a-Cv"></a>若念般若波罗蜜，<a id="a-Cw"></a>若习般若波罗蜜沤和拘舍罗，<a id="a-Cx"></a>亦不念言‘我增六波罗蜜’，<a id="a-Cy"></a>亦不念‘我减六波罗蜜’，<a id="a-Cz"></a>当作是念‘但有名故有六波罗蜜’，<a id="a-D0"></a>持是所念，<a id="a-D1"></a>持是发意，<a id="a-D2"></a>持是善本，<a id="a-D3"></a>施作阿耨多罗三耶三菩如诸法如。<a id="a-D4"></a>”</p>
  <p id="aD5">须菩提白佛言：<a id="a-D6"></a>“云何为阿耨多罗三耶三菩如诸法如？<a id="a-D7"></a>世尊，<a id="a-D8"></a>何等为诸法之如，<a id="a-D9"></a>为阿耨多罗三耶三菩？<a id="a-DA"></a>”</p>
  <p id="aDB">佛言：<a id="a-DC"></a>“五阴之如，<a id="a-DD"></a>泥洹之如，<a id="a-DE"></a>是故为阿耨多罗三耶三菩，<a id="a-DF"></a>是亦不增亦不减。<a id="a-DG"></a>是故菩萨不离般若波罗蜜，<a id="a-DH"></a>倍复精进行般若波罗蜜，<a id="a-DI"></a>亦不见诸法有增有减者，<a id="a-DJ"></a>是故不可得法亦无增减。<a id="a-DK"></a>须菩提，<a id="a-DL"></a>是故六波罗蜜亦不增减，<a id="a-DM"></a>至四无礙亦不增减。<a id="a-DN"></a>菩萨行般若波罗蜜，<a id="a-DO"></a>当作是不增不减之意。<a id="a-DP"></a>”</p>
  <p id="aDQ">须菩提白佛言：<a id="a-DR"></a>“世尊，<a id="a-DS"></a>菩萨摩诃萨成阿耨多罗三耶三菩，<a id="a-DT"></a>为用初时意得成？<a id="a-DU"></a>为用后头意得成？<a id="a-DV"></a>前意后意各各不俱，<a id="a-DW"></a>云何善本得聚成阿耨多罗三耶三菩？<a id="a-DX"></a>世尊，<a id="a-DY"></a>是不俱不同之意，<a id="a-DZ"></a>云何有所成功德，<a id="a-Da"></a>不成不聚不得成阿耨多罗三耶三菩？<a id="a-Db"></a>”</p>
  <p id="aDc">佛告须菩提：<a id="a-Dd"></a>“我当为汝说譬喻，<a id="a-De"></a>诸有智之士以譬喻得解。<a id="a-Df"></a>于意云何？<a id="a-Dg"></a>譬如灯炷，<a id="a-Dh"></a>始然之时，<a id="a-Di"></a>为用初明得然？<a id="a-Dj"></a>为用后明得然？<a id="a-Dk"></a>炷燋之时为用初时明燋？<a id="a-Dl"></a>为用后时明燋？<a id="a-Dm"></a>”</p>
  <p id="aDn">须菩提言：<a id="a-Do"></a>“世尊，<a id="a-Dp"></a>亦不用初头焰得然，<a id="a-Dq"></a>亦不离初焰因缘得然；<a id="a-Dr"></a>亦不用后焰得然，<a id="a-Ds"></a>亦不离后焰因缘。<a id="a-Dt"></a>”</p>
  <p id="aDu">“须菩提，<a id="a-Dv"></a>菩萨亦不用初意得阿耨多罗三耶三菩，<a id="a-Dw"></a>亦不离初意因缘；<a id="a-Dx"></a>亦不用后意得，<a id="a-Dy"></a>亦不离后意因缘得。</p>
  <p id="aDz">“须菩提，<a id="a-E0"></a>菩萨行般若波罗蜜，<a id="a-E1"></a>从初发意至十住地，<a id="a-E2"></a>成阿耨多罗三耶三菩。<a id="a-E3"></a>”</p>
  <p id="aE4">“世尊，<a id="a-E5"></a>云何从十住地成阿耨多罗三耶三菩？<a id="a-E6"></a>”</p>
  <p id="aE7">佛言：<a id="a-E8"></a>“先从智地观地，<a id="a-E9"></a>具足阿耨多罗三耶三菩，<a id="a-EA"></a>从八辈观地、<a id="a-EB"></a>薄地、<a id="a-EC"></a>离淫地、<a id="a-ED"></a>已办地、<a id="a-EE"></a>辟支佛地、<a id="a-EF"></a>菩萨地、<a id="a-EG"></a>阿耨多罗三耶三菩地、<a id="a-EH"></a>佛地，<a id="a-EI"></a>具足佛地已，<a id="a-EJ"></a>便成阿耨多罗三耶三菩。<a id="a-EK"></a>菩萨于是十地学，<a id="a-EL"></a>亦不从初发意得阿耨多罗三耶三菩，<a id="a-EM"></a>亦不离初发意得，<a id="a-EN"></a>亦不以后意得，<a id="a-EO"></a>亦不离后意得。<a id="a-EP"></a>”</p>
  <p id="aEQ">须菩提言：<a id="a-ER"></a>“世尊，<a id="a-ES"></a>十二因缘起甚深！<a id="a-ET"></a>不以初发意得阿耨多罗三耶三菩，<a id="a-EU"></a>亦不离初发意因缘；<a id="a-EV"></a>亦不用后意得阿耨多罗三耶三菩，<a id="a-EW"></a>亦不离后意而成阿耨多罗三耶三菩。<a id="a-EX"></a>”</p>
  <p id="aEY">“须菩提，<a id="a-EZ"></a>于意云何？<a id="a-Ea"></a>意已灭可复使更生不？<a id="a-Eb"></a>”</p>
  <p id="aEc">“世尊，<a id="a-Ed"></a>已灭不复生。<a id="a-Ee"></a>”</p>
  <p id="aEf">“须菩提，<a id="a-Eg"></a>意已生为是灭法不？<a id="a-Eh"></a>”</p>
  <p id="aEi">“世尊，<a id="a-Ej"></a>是实灭法。<a id="a-Ek"></a>”</p>
  <p id="aEl">佛言：<a id="a-Em"></a>“已灭法者是为灭不？<a id="a-En"></a>”</p>
  <p id="aEo">“世尊，<a id="a-Ep"></a>不也。<a id="a-Eq"></a>”</p>
  <p id="aEr">“须菩提，<a id="a-Es"></a>于意云何？<a id="a-Et"></a>为正尔住不？<a id="a-Eu"></a>”</p>
  <p id="aEv">“世尊，<a id="a-Ew"></a>住如如住。<a id="a-Ex"></a>”</p>
  <p id="aEy">佛告须菩提：<a id="a-Ez"></a>“若如住者，<a id="a-F0"></a>真际住当如如耶？<a id="a-F1"></a>”</p>
  <p id="aF2">“不也，<a id="a-F3"></a>世尊。<a id="a-F4"></a>”</p>
  <p id="aF5">佛言：<a id="a-F6"></a>“于须菩提意云何？<a id="a-F7"></a>如者为甚深不？<a id="a-F8"></a>”</p>
  <p id="aF9">“世尊，<a id="a-FA"></a>甚深！<a id="a-FB"></a>甚深！<a id="a-FC"></a>”</p>
  <p id="aFD">“须菩提，<a id="a-FE"></a>如者为是意耶？<a id="a-FF"></a>”</p>
  <p id="aFG">“不也，<a id="a-FH"></a>世尊，<a id="a-FI"></a>如非意。<a id="a-FJ"></a>”</p>
  <p id="aFK">“须菩提，<a id="a-FL"></a>意为离如耶？<a id="a-FM"></a>”</p>
  <p id="aFN">“不也，<a id="a-FO"></a>世尊。<a id="a-FP"></a>”</p>
  <p id="aFQ">“须菩提，<a id="a-FR"></a>如以如为相见不？<a id="a-FS"></a>”</p>
  <p id="aFT">“不也，<a id="a-FU"></a>世尊，<a id="a-FV"></a>如如不相见。<a id="a-FW"></a>”</p>
  <p id="aFX">“须菩提，<a id="a-FY"></a>如是行者，<a id="a-FZ"></a>为行深般若波罗蜜不？<a id="a-Fa"></a>”</p>
  <p id="aFb">须菩提言：<a id="a-Fc"></a>“世尊，<a id="a-Fd"></a>如是行者为行深般若波罗蜜。<a id="a-Fe"></a>”</p>
  <p id="aFf">须菩提言：<a id="a-Fg"></a>“作如是行，<a id="a-Fh"></a>为行何法，<a id="a-Fi"></a>世尊？<a id="a-Fj"></a>”</p>
  <p id="aFk">佛言：<a id="a-Fl"></a>“作是行者为无所行。<a id="a-Fm"></a>何以故？<a id="a-Fn"></a>行般若波罗蜜者无若干行。<a id="a-Fo"></a>”</p>
  <p id="aFp">“世尊，<a id="a-Fq"></a>夫如者，<a id="a-Fr"></a>亦无若干，<a id="a-Fs"></a>亦无作若干行。<a id="a-Ft"></a>”</p>
  <p id="aFu">佛告须菩提：<a id="a-Fv"></a>“菩萨行般若波罗蜜，<a id="a-Fw"></a>为行何等？<a id="a-Fx"></a>”</p>
  <p id="aFy">对曰：<a id="a-Fz"></a>“为行毕竟无有二处。<a id="a-G0"></a>”</p>
  <p id="aG1">佛言：<a id="a-G2"></a>“行毕竟者，<a id="a-G3"></a>为有若干行，<a id="a-G4"></a>为有相行耶？<a id="a-G5"></a>”</p>
  <p id="aG6">“无有，<a id="a-G7"></a>世尊。<a id="a-G8"></a>”</p>
  <p id="aG9">佛言：<a id="a-GA"></a>“无相为有相念耶？<a id="a-GB"></a>”</p>
  <p id="aGC">“无有，<a id="a-GD"></a>世尊。<a id="a-GE"></a>”</p>
  <p id="aGF">佛言：<a id="a-GG"></a>“云何有相念？<a id="a-GH"></a>”</p>
  <p id="aGI">须菩提言：<a id="a-GJ"></a>“世尊，<a id="a-GK"></a>菩萨行般若波罗蜜，<a id="a-GL"></a>亦不作是念有相无相。<a id="a-GM"></a>菩萨行般若波罗蜜不具佛十种力及十八法，<a id="a-GN"></a>不成阿耨多罗三耶三菩。<a id="a-GO"></a>菩萨沤和拘舍罗于诸法无所念亦不不念。<a id="a-GP"></a>何以故？<a id="a-GQ"></a>菩萨知一切诸法相皆空故。<a id="a-GR"></a>住空法为众生故行三三昧，<a id="a-GS"></a>持是三昧教化众生。<a id="a-GT"></a>世尊，<a id="a-GU"></a>菩萨摩诃萨何等三三昧？<a id="a-GV"></a>”</p>
  <p id="aGW">佛言：<a id="a-GX"></a>“住是三昧者，<a id="a-GY"></a>与空、<a id="a-GZ"></a>无相、<a id="a-Ga"></a>无愿相应。<a id="a-Gb"></a>一切众生皆著于空，<a id="a-Gc"></a>著于相、<a id="a-Gd"></a>愿，<a id="a-Ge"></a>菩萨摩诃萨安处众生以空、<a id="a-Gf"></a>无相、<a id="a-Gg"></a>无愿之法，<a id="a-Gh"></a>行般若波罗蜜菩萨以是三事教化众生。<a id="a-Gi"></a>”</p>
 </body>
</html>