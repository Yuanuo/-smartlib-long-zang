<!doctype html>
<html id="z3IBT8kA1" data-ver="1137">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第七</h1>
  <h2 id="a2">衍与空等品第二十四</h2>
  <p id="a3">佛告须菩提：<a id="a-4"></a>“如汝所言，<a id="a-5"></a>衍与空等。<a id="a-6"></a>如是，<a id="a-7"></a>如是，<a id="a-8"></a>实与空等。</p>
  <p id="a9">“譬如虚空，<a id="a-A"></a>亦不可知东，<a id="a-B"></a>亦不知西，<a id="a-C"></a>亦不知南，<a id="a-D"></a>亦不知北，<a id="a-E"></a>亦不知四维、<a id="a-F"></a>上下。<a id="a-G"></a>须菩提，<a id="a-H"></a>如来衍者，<a id="a-I"></a>亦无有东西南北，<a id="a-J"></a>亦无四维、<a id="a-K"></a>上下。</p>
  <p id="aL">“须菩提，<a id="a-M"></a>譬如虚空，<a id="a-N"></a>无长无短，<a id="a-O"></a>无方无圆，<a id="a-P"></a>如来衍者亦如是。<a id="a-Q"></a>譬如虚空，<a id="a-R"></a>亦不青黄，<a id="a-S"></a>亦不赤白，<a id="a-T"></a>亦不红缥，<a id="a-U"></a>如来衍者亦如是。<a id="a-V"></a>是故，<a id="a-W"></a>须菩提，<a id="a-X"></a>衍与空等，<a id="a-Y"></a>是故名为衍。<a id="a-Z"></a>譬如虚空，<a id="a-a"></a>不过去，<a id="a-b"></a>不当来，<a id="a-c"></a>亦不现在，<a id="a-d"></a>如来衍者亦如是，<a id="a-e"></a>衍与空等。<a id="a-f"></a>譬如虚空，<a id="a-g"></a>不长亦不大，<a id="a-h"></a>不增亦不减，<a id="a-i"></a>如来衍者亦如是，<a id="a-j"></a>是故衍与空等。</p>
  <p id="ak">“须菩提，<a id="a-l"></a>譬如虚空亦不著亦不断，<a id="a-m"></a>如来衍者亦如是。<a id="a-n"></a>譬如虚空不生亦不灭，<a id="a-o"></a>亦不住亦无异，<a id="a-p"></a>是故名为衍，<a id="a-q"></a>衍与空等。<a id="a-r"></a>譬如虚空，<a id="a-s"></a>亦不善亦不不善，<a id="a-t"></a>亦不言亦不语，<a id="a-u"></a>衍亦如是不语亦不善恶，<a id="a-v"></a>是故衍与空等。</p>
  <p id="aw">“须菩提，<a id="a-x"></a>譬如虚空，<a id="a-y"></a>亦不见亦不闻，<a id="a-z"></a>亦不有亦不识；<a id="a-10"></a>衍者，<a id="a-11"></a>亦不闻亦不见，<a id="a-12"></a>亦不有亦不识，<a id="a-13"></a>是故衍与空等。</p>
  <p id="a14">“须菩提，<a id="a-15"></a>譬如虚空，<a id="a-16"></a>不思亦不觉亦不作证，<a id="a-17"></a>亦不弃亦不念，<a id="a-18"></a>衍亦如是。<a id="a-19"></a>譬如虚空，<a id="a-1A"></a>亦不淫法亦不无淫，<a id="a-1B"></a>摩诃衍亦如是。</p>
  <p id="a1C">“须菩提，<a id="a-1D"></a>譬如虚空，<a id="a-1E"></a>亦不属欲界，<a id="a-1F"></a>亦不属形界，<a id="a-1G"></a>亦不属无形界，<a id="a-1H"></a>衍亦如是亦不属三界，<a id="a-1I"></a>是故衍与空等。<a id="a-1J"></a>譬如虚空，<a id="a-1K"></a>亦不初发意，<a id="a-1L"></a>亦不二三四五六七八九亦不十住意，<a id="a-1M"></a>衍亦如是亦无十住意，<a id="a-1N"></a>是故衍与空等。<a id="a-1O"></a>譬如虚空，<a id="a-1P"></a>亦无须陀洹道、<a id="a-1Q"></a>斯陀含道、<a id="a-1R"></a>阿那含道、<a id="a-1S"></a>阿罗汉道，<a id="a-1T"></a>衍亦如是，<a id="a-1U"></a>是故衍与空等。</p>
  <p id="a1V">“须菩提，<a id="a-1W"></a>譬如虚空，<a id="a-1X"></a>亦非弟子地，<a id="a-1Y"></a>亦非辟支佛地，<a id="a-1Z"></a>亦非阿惟三佛地，<a id="a-1a"></a>衍亦如是，<a id="a-1b"></a>是故衍与空等。<a id="a-1c"></a>譬如虚空，<a id="a-1d"></a>亦非形色亦不非形色，<a id="a-1e"></a>亦非礙亦不非礙，<a id="a-1f"></a>亦非应亦不非应，<a id="a-1g"></a>衍亦如是，<a id="a-1h"></a>是故衍与空等。</p>
  <p id="a1i">“须菩提，<a id="a-1j"></a>譬如虚空，<a id="a-1k"></a>亦不有常亦不无常，<a id="a-1l"></a>亦非苦亦非乐，<a id="a-1m"></a>亦非我亦不非我，<a id="a-1n"></a>衍亦如是，<a id="a-1o"></a>是故衍与空等。<a id="a-1p"></a>譬如虚空，<a id="a-1q"></a>亦非空亦不非空，<a id="a-1r"></a>亦不相亦非不相，<a id="a-1s"></a>亦不愿亦非不愿，<a id="a-1t"></a>衍亦如是，<a id="a-1u"></a>是故衍与空等。</p>
  <p id="a1v">“须菩提，<a id="a-1w"></a>譬如虚空，<a id="a-1x"></a>亦不灭净亦不不灭净，<a id="a-1y"></a>亦非寂亦不非寂，<a id="a-1z"></a>衍亦如是，<a id="a-20"></a>是故衍与空等。<a id="a-21"></a>譬如虚空，<a id="a-22"></a>亦不明亦不冥，<a id="a-23"></a>衍亦如是。</p>
  <p id="a24">“须菩提，<a id="a-25"></a>譬如虚空，<a id="a-26"></a>亦不可见亦非不见，<a id="a-27"></a>衍亦如是，<a id="a-28"></a>是故衍与空等。<a id="a-29"></a>譬如虚空，<a id="a-2A"></a>亦无行亦无不行，<a id="a-2B"></a>衍亦如是，<a id="a-2C"></a>是故衍与空等。<a id="a-2D"></a>以是故，<a id="a-2E"></a>须菩提，<a id="a-2F"></a>摩诃衍与空等。</p>
  <p id="a2G">“如须菩提言，<a id="a-2H"></a>虚空覆护不可计阿僧祇人，<a id="a-2I"></a>摩诃衍亦如是。<a id="a-2J"></a>须菩提，<a id="a-2K"></a>众生无有绪，<a id="a-2L"></a>虚空亦无有绪；<a id="a-2M"></a>虚空无有绪，<a id="a-2N"></a>摩诃衍亦无有绪，<a id="a-2O"></a>当作是念，<a id="a-2P"></a>当作是知。<a id="a-2Q"></a>须菩提，<a id="a-2R"></a>是故不可计阿僧祇人仰摩诃衍。<a id="a-2S"></a>何以故？<a id="a-2T"></a>须菩提，<a id="a-2U"></a>众生、<a id="a-2V"></a>摩诃衍、<a id="a-2W"></a>虚空俱无所有故。<a id="a-2X"></a>众生无有限量，<a id="a-2Y"></a>虚空亦无有限量，<a id="a-2Z"></a>摩诃衍亦不可限量。<a id="a-2a"></a>是故，<a id="a-2b"></a>须菩提，<a id="a-2c"></a>无量阿僧祇众生望摩诃衍。</p>
  <p id="a2d">“须菩提，<a id="a-2e"></a>虚空、<a id="a-2f"></a>摩诃衍、<a id="a-2g"></a>众生俱不可得见。<a id="a-2h"></a>须菩提，<a id="a-2i"></a>如众生无有限，<a id="a-2j"></a>虚空无有限，<a id="a-2k"></a>当作是知，<a id="a-2l"></a>摩诃衍亦无有限。<a id="a-2m"></a>众生无有绪，<a id="a-2n"></a>法性亦无有绪；<a id="a-2o"></a>如法性无有绪，<a id="a-2p"></a>虚空亦无有绪；<a id="a-2q"></a>如虚空无有绪，<a id="a-2r"></a>摩诃衍亦无有绪；<a id="a-2s"></a>如摩诃衍无有绪，<a id="a-2t"></a>无量无限亦无有绪；<a id="a-2u"></a>如无限无有绪，<a id="a-2v"></a>不可计亦无有绪。<a id="a-2w"></a>以是须菩提，<a id="a-2x"></a>不可计众生望摩诃衍。<a id="a-2y"></a>何以故？<a id="a-2z"></a>众生及法性、<a id="a-30"></a>虚空、<a id="a-31"></a>摩诃衍、<a id="a-32"></a>阿僧祇、<a id="a-33"></a>无有量、<a id="a-34"></a>不可计皆不可得见。</p>
  <p id="a35">“须菩提，<a id="a-36"></a>如众生无绪，<a id="a-37"></a>当知如来亦无绪；<a id="a-38"></a>如佛无有绪，<a id="a-39"></a>虚空亦无有绪；<a id="a-3A"></a>如虚空无有绪，<a id="a-3B"></a>当知摩诃衍亦无绪；<a id="a-3C"></a>如衍无绪，<a id="a-3D"></a>阿僧祇无有绪；<a id="a-3E"></a>如阿僧祇无绪，<a id="a-3F"></a>当知无量无限亦无绪；<a id="a-3G"></a>如无限无有绪，<a id="a-3H"></a>当知一切众生亦无有绪。<a id="a-3I"></a>如是，<a id="a-3J"></a>须菩提，<a id="a-3K"></a>不可计阿僧祇人皆仰摩诃衍。<a id="a-3L"></a>何以故？<a id="a-3M"></a>众生及佛、<a id="a-3N"></a>虚空、<a id="a-3O"></a>摩诃衍、<a id="a-3P"></a>阿僧祇、<a id="a-3Q"></a>无量无限、<a id="a-3R"></a>一切诸法皆不可见。</p>
  <p id="a3S">“复次，<a id="a-3T"></a>须菩提，<a id="a-3U"></a>吾我绪乃至知见绪、<a id="a-3V"></a>真际绪、<a id="a-3W"></a>如真际绪，<a id="a-3X"></a>当如是知诸法绪。<a id="a-3Y"></a>是故，<a id="a-3Z"></a>须菩提，<a id="a-3a"></a>无央数阿僧祇人皆仰摩诃衍。<a id="a-3b"></a>何以故？<a id="a-3c"></a>众生及诸法皆不可见。</p>
  <p id="a3d">“须菩提，<a id="a-3e"></a>吾我众生绪及知见不可思议体，<a id="a-3f"></a>如不可思议当知五阴绪、<a id="a-3g"></a>诸法绪。<a id="a-3h"></a>须菩提，<a id="a-3i"></a>不可计阿僧祇人望摩诃衍。<a id="a-3j"></a>何以故？<a id="a-3k"></a>所谓吾我及诸法皆不可见故。</p>
  <p id="a3l">“须菩提，<a id="a-3m"></a>如吾我绪、<a id="a-3n"></a>知见绪，<a id="a-3o"></a>眼、<a id="a-3p"></a>耳、<a id="a-3q"></a>鼻、<a id="a-3r"></a>舌、<a id="a-3s"></a>身、<a id="a-3t"></a>意亦无有绪；<a id="a-3u"></a>如六情无有绪，<a id="a-3v"></a>当知诸法亦无有绪。<a id="a-3w"></a>如是，<a id="a-3x"></a>须菩提，<a id="a-3y"></a>不可计阿僧祇人皆仰摩诃衍。<a id="a-3z"></a>何以故？<a id="a-40"></a>所谓吾我及诸法皆不可见故。</p>
  <p id="a41">“须菩提，<a id="a-42"></a>如吾我无绪，<a id="a-43"></a>及知见亦无有绪，<a id="a-44"></a>当作是知，<a id="a-45"></a>六波罗蜜亦无有绪；<a id="a-46"></a>如般若波罗蜜无绪，<a id="a-47"></a>当知诸法亦无有绪。<a id="a-48"></a>须菩提，<a id="a-49"></a>是故无央数阿僧祇人皆仰摩诃衍。<a id="a-4A"></a>何以故？<a id="a-4B"></a>吾我及诸法皆不可见。</p>
  <p id="a4C">“须菩提，<a id="a-4D"></a>以吾我无绪，<a id="a-4E"></a>内外空无绪，<a id="a-4F"></a>及有无空亦复无绪；<a id="a-4G"></a>如有无空无端绪，<a id="a-4H"></a>诸法亦无端绪。<a id="a-4I"></a>以是故，<a id="a-4J"></a>不可计阿僧祇众生皆望摩诃衍。<a id="a-4K"></a>何以故？<a id="a-4L"></a>吾我及诸法皆不可见故。</p>
  <p id="a4M">“须菩提，<a id="a-4N"></a>吾我众生及知见无端绪，<a id="a-4O"></a>及三十七品、<a id="a-4P"></a>十八法亦无端绪，<a id="a-4Q"></a>如十八法无端绪。<a id="a-4R"></a>须菩提，<a id="a-4S"></a>是故不可计阿僧祇人望摩诃衍。<a id="a-4T"></a>何以故？<a id="a-4U"></a>吾我诸法皆不可见故。</p>
  <p id="a4V">“须菩提，<a id="a-4W"></a>吾我无端绪，<a id="a-4X"></a>种性已办及诸法无有绪，<a id="a-4Y"></a>是故不可计众生望摩诃衍。<a id="a-4Z"></a>何以故？<a id="a-4a"></a>吾我及诸法皆不可见。</p>
  <p id="a4b">“须菩提，<a id="a-4c"></a>须陀洹无有绪，<a id="a-4d"></a>斯陀含、<a id="a-4e"></a>阿那含、<a id="a-4f"></a>阿罗汉、<a id="a-4g"></a>辟支佛上至佛萨云若及诸法无有绪，<a id="a-4h"></a>以是故一切众生望摩诃衍。<a id="a-4i"></a>何以故？<a id="a-4j"></a>吾我及诸法皆不可见。<a id="a-4k"></a>譬如泥洹性为一切众生而作覆护，<a id="a-4l"></a>是故摩诃衍为一切众生而作覆护。</p>
  <p id="a4m">“如须菩提，<a id="a-4n"></a>所言摩诃衍，<a id="a-4o"></a>亦不见来时，<a id="a-4p"></a>亦不见去时，<a id="a-4q"></a>亦不见住处。<a id="a-4r"></a>何以故？<a id="a-4s"></a>诸法不动摇故。<a id="a-4t"></a>诸法亦不去，<a id="a-4u"></a>亦不来，<a id="a-4v"></a>亦无有住处。<a id="a-4w"></a>何以故？<a id="a-4x"></a>五阴性、<a id="a-4y"></a>五阴相、<a id="a-4z"></a>五阴事、<a id="a-50"></a>五阴如，<a id="a-51"></a>亦不来，<a id="a-52"></a>亦不去，<a id="a-53"></a>亦不住处；<a id="a-54"></a>眼、<a id="a-55"></a>耳、<a id="a-56"></a>鼻、<a id="a-57"></a>舌、<a id="a-58"></a>身、<a id="a-59"></a>意、<a id="a-5A"></a>色、<a id="a-5B"></a>声、<a id="a-5C"></a>香、<a id="a-5D"></a>味、<a id="a-5E"></a>细滑、<a id="a-5F"></a>识法性如事相，<a id="a-5G"></a>亦不来，<a id="a-5H"></a>亦不去，<a id="a-5I"></a>亦无住处；<a id="a-5J"></a>四大性如事相、<a id="a-5K"></a>识性空如事相，<a id="a-5L"></a>亦不来，<a id="a-5M"></a>亦不去，<a id="a-5N"></a>亦无住处；<a id="a-5O"></a>如、<a id="a-5P"></a>真际、<a id="a-5Q"></a>不可思议性，<a id="a-5R"></a>亦不来，<a id="a-5S"></a>亦不去，<a id="a-5T"></a>亦无住处；<a id="a-5U"></a>六波罗蜜性如事相，<a id="a-5V"></a>亦不来，<a id="a-5W"></a>亦不去，<a id="a-5X"></a>亦无住处；<a id="a-5Y"></a>三十七品、<a id="a-5Z"></a>十八法性如事相，<a id="a-5a"></a>亦不来，<a id="a-5b"></a>亦不去，<a id="a-5c"></a>亦无住处；<a id="a-5d"></a>道及佛性如事相，<a id="a-5e"></a>亦不来，<a id="a-5f"></a>亦不去，<a id="a-5g"></a>亦无住处；<a id="a-5h"></a>有为无为性如事相，<a id="a-5i"></a>亦不来，<a id="a-5j"></a>亦不去，<a id="a-5k"></a>亦无住处。</p>
  <p id="a5l">“须菩提，<a id="a-5m"></a>如汝所言，<a id="a-5n"></a>摩诃衍亦不见东西南北、<a id="a-5o"></a>四维、<a id="a-5p"></a>上下者，<a id="a-5q"></a>名与三世等，<a id="a-5r"></a>是故为摩诃衍。<a id="a-5s"></a>须菩提，<a id="a-5t"></a>如汝所言审谛无异。<a id="a-5u"></a>何以故？<a id="a-5v"></a>过去世非世空，<a id="a-5w"></a>当来世非世空，<a id="a-5x"></a>现在世非世空，<a id="a-5y"></a>三世等等者空，<a id="a-5z"></a>摩诃衍、<a id="a-60"></a>衍自空，<a id="a-61"></a>菩萨、<a id="a-62"></a>菩萨自空。</p>
  <p id="a63">“须菩提，<a id="a-64"></a>空者亦非数，<a id="a-65"></a>亦非多，<a id="a-66"></a>亦非少，<a id="a-67"></a>是故菩萨摩诃萨、<a id="a-68"></a>摩诃衍与三世等，<a id="a-69"></a>无偶无只，<a id="a-6A"></a>无淫怒痴亦不离淫怒痴，<a id="a-6B"></a>亦不恚亦不可见，<a id="a-6C"></a>善恶亦不可见，<a id="a-6D"></a>有常无常及与吾我亦不可见，<a id="a-6E"></a>苦乐我非我亦不可见，<a id="a-6F"></a>三界亦不可见，<a id="a-6G"></a>度三界亦不可见。<a id="a-6H"></a>何以故？<a id="a-6I"></a>其形事不可见故。<a id="a-6J"></a>过去色以过去色自空，<a id="a-6K"></a>当来色以当来色自空，<a id="a-6L"></a>今现在色以现在色自空，<a id="a-6M"></a>痛、<a id="a-6N"></a>想、<a id="a-6O"></a>行、<a id="a-6P"></a>识亦尔。<a id="a-6Q"></a>过去色空不可见，<a id="a-6R"></a>过去空空不可见，<a id="a-6S"></a>现在五阴色空尚不可见，<a id="a-6T"></a>何况当来过去五阴空而可见者？<a id="a-6U"></a>空亦不见五阴，<a id="a-6V"></a>五阴亦不见空。<a id="a-6W"></a>假令空能见五阴者，<a id="a-6X"></a>五阴亦当见空。</p>
  <p id="a6Y">“须菩提，<a id="a-6Z"></a>过去六波罗蜜亦不见，<a id="a-6a"></a>当来六波罗蜜亦不见，<a id="a-6b"></a>现在六波罗蜜亦不见，<a id="a-6c"></a>三世等六波罗蜜亦不见，<a id="a-6d"></a>等亦不见，<a id="a-6e"></a>三世等亦复不见等，<a id="a-6f"></a>等不见等故三世不见，<a id="a-6g"></a>过去、<a id="a-6h"></a>当来、<a id="a-6i"></a>今现在三十七品、<a id="a-6j"></a>十八法亦不见，<a id="a-6k"></a>三世等亦不见。</p>
  <p id="a6l">“须菩提，<a id="a-6m"></a>等亦不见，<a id="a-6n"></a>三十七品及十八法、<a id="a-6o"></a>过去、<a id="a-6p"></a>当来、<a id="a-6q"></a>今现在等亦不于三世不可见，<a id="a-6r"></a>于三世中亦不见三十七品及十八法，<a id="a-6s"></a>何况于三世等而可见者？</p>
  <p id="a6t">“复次，<a id="a-6u"></a>须菩提，<a id="a-6v"></a>过去凡人、<a id="a-6w"></a>当来凡人、<a id="a-6x"></a>现在凡人亦不可见，<a id="a-6y"></a>三世等凡人亦不可见。<a id="a-6z"></a>何以故？<a id="a-70"></a>众生本不可见故。<a id="a-71"></a>过去、<a id="a-72"></a>当来、<a id="a-73"></a>今现在弟子、<a id="a-74"></a>缘觉、<a id="a-75"></a>菩萨、<a id="a-76"></a>如来亦不可见，<a id="a-77"></a>三世等弟子、<a id="a-78"></a>缘觉、<a id="a-79"></a>菩萨、<a id="a-7A"></a>如来众生本不可见故。</p>
  <p id="a7B">“须菩提，<a id="a-7C"></a>菩萨摩诃萨住般若波罗蜜中，<a id="a-7D"></a>当了三世事，<a id="a-7E"></a>当具足萨云若，<a id="a-7F"></a>是为菩萨摩诃萨三世等学摩诃衍。<a id="a-7G"></a>菩萨摩诃萨已住其中者，<a id="a-7H"></a>便过诸天、<a id="a-7I"></a>阿须伦、<a id="a-7J"></a>世间人民上，<a id="a-7K"></a>出萨云若。<a id="a-7L"></a>”</p>
  <p id="a7M">须菩提白佛言：<a id="a-7N"></a>“善哉！<a id="a-7O"></a>善哉！<a id="a-7P"></a>世尊，<a id="a-7Q"></a>菩萨摩诃萨从摩诃衍中学，<a id="a-7R"></a>自致具足萨云若慧。<a id="a-7S"></a>过去十方诸菩萨，<a id="a-7T"></a>皆从是摩诃衍得成逮萨云若慧；<a id="a-7U"></a>当来十方诸菩萨，<a id="a-7V"></a>亦当从是摩诃衍中学得成逮萨云若；<a id="a-7W"></a>今现在十方无央数不可计诸菩萨摩诃萨，<a id="a-7X"></a>亦皆从是摩诃衍得成具足萨云若。<a id="a-7Y"></a>是故菩萨摩诃萨摩诃衍。<a id="a-7Z"></a>”</p>
  <p id="a7a">佛告须菩提：<a id="a-7b"></a>“如是，<a id="a-7c"></a>如是，<a id="a-7d"></a>须菩提，<a id="a-7e"></a>过去、<a id="a-7f"></a>当来、<a id="a-7g"></a>今现在诸佛，<a id="a-7h"></a>皆当从是衍中学成萨云若；<a id="a-7i"></a>已逮者、<a id="a-7j"></a>未逮者、<a id="a-7k"></a>甫当逮者，<a id="a-7l"></a>皆当从是摩诃衍中学具足萨云若慧。<a id="a-7m"></a>”</p>
  <p data-pb></p>
  <h2 id="a7n">合聚品第二十五</h2>
  <p id="a7o">于是，<a id="a-7p"></a>邠耨文陀尼子白佛言：<a id="a-7q"></a>“唯，<a id="a-7r"></a>世尊，<a id="a-7s"></a>世尊使须菩提说般若波罗蜜，<a id="a-7t"></a>乃说摩诃衍教为？<a id="a-7u"></a>”</p>
  <p id="a7v">须菩提白佛言：<a id="a-7w"></a>“唯，<a id="a-7x"></a>世尊，<a id="a-7y"></a>须菩提说摩诃衍教，<a id="a-7z"></a>将无离般若波罗蜜耶？<a id="a-80"></a>”</p>
  <p id="a81">佛言：<a id="a-82"></a>“不也，<a id="a-83"></a>须菩提，<a id="a-84"></a>汝所说摩诃衍教者，<a id="a-85"></a>顺从无违，<a id="a-86"></a>不失般若波罗蜜教也。<a id="a-87"></a>何以故？<a id="a-88"></a>须菩提，<a id="a-89"></a>诸所可有一切善法，<a id="a-8A"></a>及诸声闻、<a id="a-8B"></a>辟支佛法上至佛法，<a id="a-8C"></a>皆共合聚于般若波罗蜜中。<a id="a-8D"></a>”</p>
  <p id="a8E">须菩提白佛言：<a id="a-8F"></a>“世尊，<a id="a-8G"></a>云何善法及声闻、<a id="a-8H"></a>辟支佛法、<a id="a-8I"></a>菩萨法、<a id="a-8J"></a>佛法皆共合在般若波罗蜜中？<a id="a-8K"></a>”</p>
  <p id="a8L">佛告须菩提：<a id="a-8M"></a>“所谓六波罗蜜、<a id="a-8N"></a>四意止、<a id="a-8O"></a>四意断、<a id="a-8P"></a>四神足、<a id="a-8Q"></a>五根、<a id="a-8R"></a>五力、<a id="a-8S"></a>七觉意、<a id="a-8T"></a>贤圣八品道、<a id="a-8U"></a>三脱门、<a id="a-8V"></a>四无礙慧、<a id="a-8W"></a>大慈大悲、<a id="a-8X"></a>十种力、<a id="a-8Y"></a>四无所畏、<a id="a-8Z"></a>十八不共、<a id="a-8a"></a>无所望法、<a id="a-8b"></a>常等行，<a id="a-8c"></a>须菩提，<a id="a-8d"></a>是为善法、<a id="a-8e"></a>三十七品、<a id="a-8f"></a>声闻法、<a id="a-8g"></a>辟支佛法、<a id="a-8h"></a>菩萨法、<a id="a-8i"></a>佛法，<a id="a-8j"></a>是为合聚般若波罗蜜中。<a id="a-8k"></a>须菩提，<a id="a-8l"></a>所谓摩诃衍、<a id="a-8m"></a>六波罗蜜、<a id="a-8n"></a>五阴、<a id="a-8o"></a>十二衰、<a id="a-8p"></a>十八性、<a id="a-8q"></a>三十七品乃至佛十八法、<a id="a-8r"></a>三脱门、<a id="a-8s"></a>善法、<a id="a-8t"></a>漏法、<a id="a-8u"></a>有为法、<a id="a-8v"></a>无为法、<a id="a-8w"></a>苦集尽道法、<a id="a-8x"></a>欲界、<a id="a-8y"></a>形界、<a id="a-8z"></a>无形界、<a id="a-90"></a>内空、<a id="a-91"></a>外空、<a id="a-92"></a>所有空、<a id="a-93"></a>无所有空、<a id="a-94"></a>诸三昧门、<a id="a-95"></a>陀邻尼门、<a id="a-96"></a>佛十八法，<a id="a-97"></a>如是如来所说法、<a id="a-98"></a>教、<a id="a-99"></a>律，<a id="a-9A"></a>法性及如、<a id="a-9B"></a>真际、<a id="a-9C"></a>不可思议性、<a id="a-9D"></a>泥洹，<a id="a-9E"></a>一切诸法亦不合亦不散，<a id="a-9F"></a>亦无有形亦不可见，<a id="a-9G"></a>亦无有对一相，<a id="a-9H"></a>一相者所谓无有相。<a id="a-9I"></a>以是故，<a id="a-9J"></a>须菩提，<a id="a-9K"></a>汝所说摩诃衍教与般若波罗蜜，<a id="a-9L"></a>其义顺从不相违错。<a id="a-9M"></a>所以者何？<a id="a-9N"></a>摩诃衍与般若波罗蜜无别无异，<a id="a-9O"></a>摩诃衍与三十七品至十八法亦复不别。<a id="a-9P"></a>摩诃衍则佛法，<a id="a-9Q"></a>佛法则摩诃衍，<a id="a-9R"></a>是事一，<a id="a-9S"></a>无有二，<a id="a-9T"></a>亦不相违背。<a id="a-9U"></a>须菩提，<a id="a-9V"></a>以是故说摩诃衍教者，<a id="a-9W"></a>则为说般若波罗蜜。<a id="a-9X"></a>”</p>
  <p data-pb></p>
  <h2 id="a9Y">不可得三际品第二十六</h2>
  <p id="a9Z">于是，<a id="a-9a"></a>须菩提白佛言：<a id="a-9b"></a>“菩萨摩诃萨，<a id="a-9c"></a>无有端绪，<a id="a-9d"></a>无有边际，<a id="a-9e"></a>亦无有底；<a id="a-9f"></a>色、<a id="a-9g"></a>痛、<a id="a-9h"></a>想、<a id="a-9i"></a>行、<a id="a-9j"></a>识，<a id="a-9k"></a>亦无有端绪，<a id="a-9l"></a>亦无有边际。<a id="a-9m"></a>当知菩萨亦复如是。<a id="a-9n"></a>欲言色是菩萨乎？<a id="a-9o"></a>非也。<a id="a-9p"></a>痛、<a id="a-9q"></a>想、<a id="a-9r"></a>行、<a id="a-9s"></a>识是菩萨耶？<a id="a-9t"></a>非也。<a id="a-9u"></a>”</p>
  <p id="a9v">须菩提言：<a id="a-9w"></a>“世尊，<a id="a-9x"></a>我都卢不见有菩萨，<a id="a-9y"></a>当为阿谁说般若波罗蜜？<a id="a-9z"></a>当教阿谁？<a id="a-A0"></a>”</p>
  <p id="aA1">须菩提言：<a id="a-A2"></a>“所谓菩萨，<a id="a-A3"></a>菩萨但字耳。<a id="a-A4"></a>世尊，<a id="a-A5"></a>譬如自言‘我有无之法不生’，<a id="a-A6"></a>云何色、<a id="a-A7"></a>痛、<a id="a-A8"></a>想、<a id="a-A9"></a>行、<a id="a-AA"></a>识不生？<a id="a-AB"></a>世尊，<a id="a-AC"></a>不生者，<a id="a-AD"></a>为非色亦非痛、<a id="a-AE"></a>想、<a id="a-AF"></a>行、<a id="a-AG"></a>识，<a id="a-AH"></a>尚无所生，<a id="a-AI"></a>当为谁说般若波罗蜜？<a id="a-AJ"></a>亦不离于生处。<a id="a-AK"></a>见菩萨行道作是说者，<a id="a-AL"></a>菩萨闻是不恐、<a id="a-AM"></a>不怖、<a id="a-AN"></a>不悔、<a id="a-AO"></a>不却，<a id="a-AP"></a>是为菩萨摩诃萨行般若波罗蜜。<a id="a-AQ"></a>”</p>
  <p id="aAR">舍利弗问须菩提：<a id="a-AS"></a>“若使菩萨前后边际、<a id="a-AT"></a>中央际不可得，<a id="a-AU"></a>何以故色与菩萨俱无有边？<a id="a-AV"></a>云何色、<a id="a-AW"></a>痛、<a id="a-AX"></a>想、<a id="a-AY"></a>行、<a id="a-AZ"></a>识为非菩萨？<a id="a-Aa"></a>云何言都卢不见有菩萨？<a id="a-Ab"></a>当为谁说般若波罗蜜？<a id="a-Ac"></a>何以故言菩萨但有字耳？<a id="a-Ad"></a>何以故言我有无之法不生，<a id="a-Ae"></a>五阴何以生？<a id="a-Af"></a>何以故言不生者为非五阴？<a id="a-Ag"></a>云何言无生当教谁说般若波罗蜜？<a id="a-Ah"></a>云何言不见有离生行菩萨道者？<a id="a-Ai"></a>何以故言菩萨闻是不恐不怖为行般若波罗蜜？<a id="a-Aj"></a>”</p>
  <p id="aAk">须菩提语舍利弗言：<a id="a-Al"></a>“用众生始终端绪不可得故，<a id="a-Am"></a>菩萨前后中央际不可得见。<a id="a-An"></a>舍利弗，<a id="a-Ao"></a>以众生空故，<a id="a-Ap"></a>菩萨端绪亦不可得见；<a id="a-Aq"></a>用众生寂故，<a id="a-Ar"></a>菩萨端绪不可得见；<a id="a-As"></a>用五阴无有边际，<a id="a-At"></a>用五阴空，<a id="a-Au"></a>用五阴寂，<a id="a-Av"></a>用五阴不真故，<a id="a-Aw"></a>是故菩萨端绪不可得见，<a id="a-Ax"></a>以六波罗蜜无有底、<a id="a-Ay"></a>无有边际故。<a id="a-Az"></a>何以故？<a id="a-B0"></a>舍利弗，<a id="a-B1"></a>空及五阴、<a id="a-B2"></a>菩萨等无异，<a id="a-B3"></a>是三事一无有二。<a id="a-B4"></a>是故，<a id="a-B5"></a>舍利弗，<a id="a-B6"></a>菩萨端绪不可得见。<a id="a-B7"></a>以六波罗蜜空寂不真，<a id="a-B8"></a>是故菩萨端绪不可得见。<a id="a-B9"></a>何以故？<a id="a-BA"></a>舍利弗，<a id="a-BB"></a>空本际亦不可见，<a id="a-BC"></a>末际亦不可得见，<a id="a-BD"></a>中际亦不可得见，<a id="a-BE"></a>空与菩萨俱亦不可得见。<a id="a-BF"></a>舍利弗，<a id="a-BG"></a>空、<a id="a-BH"></a>菩萨、<a id="a-BI"></a>端绪一无有二，<a id="a-BJ"></a>是故菩萨端绪不可见；<a id="a-BK"></a>内空、<a id="a-BL"></a>外空及有无空边际不可得见，<a id="a-BM"></a>是故菩萨端绪不可得见。</p>
  <p id="aBN">“复次，<a id="a-BO"></a>舍利弗，<a id="a-BP"></a>三十七品及佛十八法皆无有端绪，<a id="a-BQ"></a>佛法空，<a id="a-BR"></a>佛法寂，<a id="a-BS"></a>佛法不真，<a id="a-BT"></a>是故菩萨端绪不可得见。<a id="a-BU"></a>从六波罗蜜至佛十八法皆无有端绪，<a id="a-BV"></a>皆空，<a id="a-BW"></a>皆寂，<a id="a-BX"></a>皆不真，<a id="a-BY"></a>是故菩萨端绪不可得、<a id="a-BZ"></a>不可见。</p>
  <p id="aBa">“复次，<a id="a-Bb"></a>舍利弗，<a id="a-Bc"></a>诸三昧门、<a id="a-Bd"></a>陀邻尼门皆无有端绪，<a id="a-Be"></a>皆空，<a id="a-Bf"></a>皆寂，<a id="a-Bg"></a>皆不真，<a id="a-Bh"></a>是故菩萨端绪不可得见。</p>
  <p id="aBi">“复次，<a id="a-Bj"></a>舍利弗，<a id="a-Bk"></a>法性及如、<a id="a-Bl"></a>真际、<a id="a-Bm"></a>不可思议性皆无有端绪，<a id="a-Bn"></a>空寂不真，<a id="a-Bo"></a>是故菩萨端绪不可得见。</p>
  <p id="aBp">“复次，<a id="a-Bq"></a>舍利弗，<a id="a-Br"></a>声闻、<a id="a-Bs"></a>辟支佛、<a id="a-Bt"></a>如来皆无有端绪，<a id="a-Bu"></a>皆空，<a id="a-Bv"></a>皆寂，<a id="a-Bw"></a>皆不真，<a id="a-Bx"></a>是故菩萨端绪不可得见。<a id="a-By"></a>道、<a id="a-Bz"></a>萨云若皆无有端绪，<a id="a-C0"></a>皆空，<a id="a-C1"></a>皆寂，<a id="a-C2"></a>皆不真，<a id="a-C3"></a>是故菩萨端绪不可得见。<a id="a-C4"></a>何以故？<a id="a-C5"></a>舍利弗，<a id="a-C6"></a>空始终端绪中边皆不可得见，<a id="a-C7"></a>故菩萨亦不可得见。<a id="a-C8"></a>舍利弗，<a id="a-C9"></a>空、<a id="a-CA"></a>五阴、<a id="a-CB"></a>菩萨是三事皆一，<a id="a-CC"></a>无有二法，<a id="a-CD"></a>是故菩萨端绪不可见。<a id="a-CE"></a>如舍利弗所问，<a id="a-CF"></a>五阴无有底故，<a id="a-CG"></a>当知菩萨亦无有底。<a id="a-CH"></a>”</p>
  <p id="aCI">须菩提言：<a id="a-CJ"></a>“五阴如虚空，<a id="a-CK"></a>虚空亦无边、<a id="a-CL"></a>亦无际、<a id="a-CM"></a>亦不可量、<a id="a-CN"></a>亦无有底，<a id="a-CO"></a>但以名字为虚空耳。<a id="a-CP"></a>舍利弗，<a id="a-CQ"></a>色空无有边际，<a id="a-CR"></a>痛想行识、<a id="a-CS"></a>识空无有边际亦不可得见。<a id="a-CT"></a>是故，<a id="a-CU"></a>舍利弗，<a id="a-CV"></a>虚空底、<a id="a-CW"></a>五阴底、<a id="a-CX"></a>菩萨底亦不可得见。<a id="a-CY"></a>十二衰、<a id="a-CZ"></a>十二因缘、<a id="a-Ca"></a>三十七品、<a id="a-Cb"></a>佛十八法此诸法端绪、<a id="a-Cc"></a>菩萨端绪皆不可得见，<a id="a-Cd"></a>皆无有边际故。<a id="a-Ce"></a>”</p>
  <p id="aCf">须菩提言：<a id="a-Cg"></a>“舍利弗，<a id="a-Ch"></a>所问五阴是菩萨耶？<a id="a-Ci"></a>不可得见，<a id="a-Cj"></a>是故五阴与菩萨皆不可得见。<a id="a-Ck"></a>舍利弗，<a id="a-Cl"></a>六波罗蜜、<a id="a-Cm"></a>六波罗蜜自空，<a id="a-Cn"></a>内外空、<a id="a-Co"></a>内外空自空，<a id="a-Cp"></a>乃至有无空、<a id="a-Cq"></a>有无空自空，<a id="a-Cr"></a>三十七品、<a id="a-Cs"></a>三十七品自空，<a id="a-Ct"></a>乃至佛十八法、<a id="a-Cu"></a>十八法自空，<a id="a-Cv"></a>如及真际、<a id="a-Cw"></a>不思议性、<a id="a-Cx"></a>陀邻尼三昧门、<a id="a-Cy"></a>萨云若、<a id="a-Cz"></a>道事、<a id="a-D0"></a>声闻、<a id="a-D1"></a>缘觉、<a id="a-D2"></a>佛、<a id="a-D3"></a>佛义各各自空。<a id="a-D4"></a>舍利弗，<a id="a-D5"></a>如来五阴空，<a id="a-D6"></a>亦不有亦不可见。<a id="a-D7"></a>以是故，<a id="a-D8"></a>舍利弗，<a id="a-D9"></a>是故菩萨五阴不可得见。<a id="a-DA"></a>舍利弗所问，<a id="a-DB"></a>何以故菩萨不可见、<a id="a-DC"></a>不可得？<a id="a-DD"></a>当为阿谁说般若波罗蜜？<a id="a-DE"></a>”</p>
  <p id="aDF">须菩提语舍利弗：<a id="a-DG"></a>“色不见色，<a id="a-DH"></a>色亦不见痛，<a id="a-DI"></a>痛亦不见色，<a id="a-DJ"></a>痛亦不见行，<a id="a-DK"></a>行亦不见痛，<a id="a-DL"></a>痛亦不见想，<a id="a-DM"></a>想亦不见痛，<a id="a-DN"></a>想亦不见识，<a id="a-DO"></a>识亦不见想，<a id="a-DP"></a>色、<a id="a-DQ"></a>痛、<a id="a-DR"></a>想、<a id="a-DS"></a>行、<a id="a-DT"></a>识亦如是。<a id="a-DU"></a>眼眼亦不有亦不可见，<a id="a-DV"></a>至意意亦不有亦不可见，<a id="a-DW"></a>眼识、<a id="a-DX"></a>意识亦不有亦不可见，<a id="a-DY"></a>眼栽至意意栽至因缘法亦不有亦不可见，<a id="a-DZ"></a>至六波罗蜜亦不有亦不可见，<a id="a-Da"></a>内空、<a id="a-Db"></a>外空至所有空、<a id="a-Dc"></a>无所有空、<a id="a-Dd"></a>三十七品及佛十八法亦不有亦不可见，<a id="a-De"></a>诸三昧门、<a id="a-Df"></a>陀邻尼门亦不有亦不可得见，<a id="a-Dg"></a>从须陀洹法至罗汉法亦不有亦不可见，<a id="a-Dh"></a>十住亦不有亦不可见，<a id="a-Di"></a>道法、<a id="a-Dj"></a>萨云若法亦不有亦不可见，<a id="a-Dk"></a>须陀洹至罗汉、<a id="a-Dl"></a>辟支佛及佛亦不有亦不可见，<a id="a-Dm"></a>至教法亦不有亦不可见。<a id="a-Dn"></a>舍利弗，<a id="a-Do"></a>以诸法无所有不可见，<a id="a-Dp"></a>菩萨不可见，<a id="a-Dq"></a>以是故无所教。<a id="a-Dr"></a>”</p>
  <p id="aDs">须菩提语舍利弗：<a id="a-Dt"></a>“如所问，<a id="a-Du"></a>何以故但以字为菩萨者？<a id="a-Dv"></a>字法但以名字假号为菩萨耳，<a id="a-Dw"></a>以是故但字为菩萨也。<a id="a-Dx"></a>色、<a id="a-Dy"></a>痛、<a id="a-Dz"></a>想、<a id="a-E0"></a>行、<a id="a-E1"></a>识亦复假号有字耳，<a id="a-E2"></a>诸有名者亦无色、<a id="a-E3"></a>痛、<a id="a-E4"></a>想、<a id="a-E5"></a>行、<a id="a-E6"></a>识。<a id="a-E7"></a>何以故？<a id="a-E8"></a>空无有真名故。<a id="a-E9"></a>若使空者非是菩萨，<a id="a-EA"></a>是故言但以字为菩萨耳。</p>
  <p id="aEB">“复次，<a id="a-EC"></a>舍利弗，<a id="a-ED"></a>六波罗蜜者但字耳，<a id="a-EE"></a>六波罗蜜亦非字，<a id="a-EF"></a>字亦非六波罗蜜。<a id="a-EG"></a>何以故？<a id="a-EH"></a>字、<a id="a-EI"></a>菩萨、<a id="a-EJ"></a>诸波罗蜜俱等不可见故，<a id="a-EK"></a>是以菩萨但以假号为字耳。<a id="a-EL"></a>舍利弗，<a id="a-EM"></a>内外空、<a id="a-EN"></a>有无空亦但以字著耳，<a id="a-EO"></a>字亦非空，<a id="a-EP"></a>空亦非字。<a id="a-EQ"></a>何以故？<a id="a-ER"></a>字空、<a id="a-ES"></a>内外空乃至有无空俱不可见故。<a id="a-ET"></a>舍利弗，<a id="a-EU"></a>是故但以字为菩萨耳。<a id="a-EV"></a>舍利弗，<a id="a-EW"></a>三十七品至十八法亦假名与字耳，<a id="a-EX"></a>诸三昧门、<a id="a-EY"></a>陀邻尼门亦复如是，<a id="a-EZ"></a>乃至萨云若普皆如是。</p>
  <p id="aEa">“如舍利弗所问，<a id="a-Eb"></a>何以故名为吾我至本无所生？<a id="a-Ec"></a>从本已来至于吾我，<a id="a-Ed"></a>亦不可得见，<a id="a-Ee"></a>当那得生？<a id="a-Ef"></a>从有生、<a id="a-Eg"></a>有命至于知见，<a id="a-Eh"></a>常不可见，<a id="a-Ei"></a>当那得生？<a id="a-Ej"></a>从有名以来五阴不可见知，<a id="a-Ek"></a>当那得生？<a id="a-El"></a>从六情至十二因缘起亦不可见，<a id="a-Em"></a>何况有生？<a id="a-En"></a>六波罗蜜亦不可见，<a id="a-Eo"></a>何况有生？<a id="a-Ep"></a>从内外空及有无空常不可见，<a id="a-Eq"></a>何况有生？<a id="a-Er"></a>从有名以来三十七品及十八法亦不可见，<a id="a-Es"></a>当从何生？<a id="a-Et"></a>从有名以来诸三昧门、<a id="a-Eu"></a>陀邻尼门亦不可见，<a id="a-Ev"></a>当从何生？<a id="a-Ew"></a>从有名以来声闻、<a id="a-Ex"></a>辟支佛及佛亦不可见，<a id="a-Ey"></a>当从何生？<a id="a-Ez"></a>舍利弗，<a id="a-F0"></a>是故名为吾我，<a id="a-F1"></a>诸法皆不生故。</p>
  <p id="aF2">“复次，<a id="a-F3"></a>舍利弗，<a id="a-F4"></a>如所问诸法有无之事，<a id="a-F5"></a>无有作者。<a id="a-F6"></a>”</p>
  <p id="aF7">舍利弗问须菩提：<a id="a-F8"></a>“何等所有无有作者？<a id="a-F9"></a>”</p>
  <p id="aFA">须菩提言：<a id="a-FB"></a>“五阴所有无有作者，<a id="a-FC"></a>六情内外至于十二缘起所有亦无作者，<a id="a-FD"></a>六波罗蜜所有亦无作者。<a id="a-FE"></a>以是因缘，<a id="a-FF"></a>舍利弗，<a id="a-FG"></a>诸法亦不有亦不无。<a id="a-FH"></a>复次，<a id="a-FI"></a>舍利弗，<a id="a-FJ"></a>一切诸法皆悉无常无能坏者。<a id="a-FK"></a>”</p>
  <p id="aFL">舍利弗问须菩提：<a id="a-FM"></a>“何等诸法无有常无能坏者？<a id="a-FN"></a>”</p>
  <p id="aFO">答言：<a id="a-FP"></a>“五阴无有常无能坏者。<a id="a-FQ"></a>何以故？<a id="a-FR"></a>无常无所有消尽，<a id="a-FS"></a>是故诸法无常无能坏者。<a id="a-FT"></a>乃至有为法、<a id="a-FU"></a>无为法、<a id="a-FV"></a>有漏法、<a id="a-FW"></a>无漏法、<a id="a-FX"></a>已记法、<a id="a-FY"></a>未记法无常无能坏者。<a id="a-FZ"></a>舍利弗，<a id="a-Fa"></a>无常无所有消尽，<a id="a-Fb"></a>以是故诸法无常无能坏者。<a id="a-Fc"></a>舍利弗，<a id="a-Fd"></a>诸法亦不聚亦不散。<a id="a-Fe"></a>”</p>
  <p id="aFf">舍利弗言：<a id="a-Fg"></a>“何等不聚？<a id="a-Fh"></a>何等不散？<a id="a-Fi"></a>”</p>
  <p id="aFj">须菩提言：<a id="a-Fk"></a>“五阴不聚不散。<a id="a-Fl"></a>何以故？<a id="a-Fm"></a>性自尔。<a id="a-Fn"></a>乃至善法、<a id="a-Fo"></a>恶法、<a id="a-Fp"></a>有为法、<a id="a-Fq"></a>无为法、<a id="a-Fr"></a>有漏法、<a id="a-Fs"></a>无漏法亦不聚亦不散。<a id="a-Ft"></a>何以故？<a id="a-Fu"></a>性自尔。<a id="a-Fv"></a>以是故，<a id="a-Fw"></a>诸法亦不有亦不无。<a id="a-Fx"></a>舍利弗，<a id="a-Fy"></a>所问五阴无所生者，<a id="a-Fz"></a>用五阴六衰无有作者，<a id="a-G0"></a>不见有作者故。<a id="a-G1"></a>诸法皆无有作者，<a id="a-G2"></a>以是故无所生。</p>
  <p id="aG3">“舍利弗，<a id="a-G4"></a>所问无所生非五阴者，<a id="a-G5"></a>以五阴性自空故，<a id="a-G6"></a>亦不生亦不灭亦不住，<a id="a-G7"></a>乃至有为性性空故。<a id="a-G8"></a>性自空者，<a id="a-G9"></a>亦不起亦不灭亦不住，<a id="a-GA"></a>是故无所生非五阴。</p>
  <p id="aGB">“舍利弗，<a id="a-GC"></a>所问无所生为谁说般若波罗蜜者，<a id="a-GD"></a>若无所生为非般若波罗蜜，<a id="a-GE"></a>般若波罗蜜亦非无所生，<a id="a-GF"></a>无所生、<a id="a-GG"></a>般若波罗蜜一法无有二，<a id="a-GH"></a>是故言当为谁说般若波罗蜜。</p>
  <p id="aGI">“舍利弗，<a id="a-GJ"></a>所问亦不离五阴生行菩萨道者，<a id="a-GK"></a>无所生则是般若波罗蜜，<a id="a-GL"></a>般若波罗蜜则是无所生，<a id="a-GM"></a>无所生则是五阴，<a id="a-GN"></a>五阴则是无所生，<a id="a-GO"></a>而不别是法亦不二。<a id="a-GP"></a>舍利弗，<a id="a-GQ"></a>是故亦不离生行菩萨道也。</p>
  <p id="aGR">“舍利弗，<a id="a-GS"></a>所问云何闻是不恐不怖为行般若波罗蜜者，<a id="a-GT"></a>菩萨摩诃萨见诸法皆空如梦、<a id="a-GU"></a>如幻、<a id="a-GV"></a>如炎、<a id="a-GW"></a>如响、<a id="a-GX"></a>如影、<a id="a-GY"></a>如化，<a id="a-GZ"></a>以是故菩萨闻是教不恐不怖。<a id="a-Ga"></a>”</p>
  <p id="aGb">须菩提白佛言：<a id="a-Gc"></a>“菩萨行般若波罗蜜时作是观，<a id="a-Gd"></a>是时亦不见色，<a id="a-Ge"></a>亦不入色，<a id="a-Gf"></a>亦不生色，<a id="a-Gg"></a>亦不住色，<a id="a-Gh"></a>亦不言是色；<a id="a-Gi"></a>痛、<a id="a-Gj"></a>想、<a id="a-Gk"></a>行、<a id="a-Gl"></a>识亦不见识，<a id="a-Gm"></a>亦不入识，<a id="a-Gn"></a>亦不生识，<a id="a-Go"></a>亦不住识，<a id="a-Gp"></a>亦不言是识；<a id="a-Gq"></a>眼、<a id="a-Gr"></a>耳、<a id="a-Gs"></a>鼻、<a id="a-Gt"></a>舌、<a id="a-Gu"></a>身、<a id="a-Gv"></a>意亦不见，<a id="a-Gw"></a>亦不入，<a id="a-Gx"></a>亦不生，<a id="a-Gy"></a>亦不住，<a id="a-Gz"></a>亦不言是我所；<a id="a-H0"></a>六波罗蜜亦不见，<a id="a-H1"></a>亦不入，<a id="a-H2"></a>亦不生，<a id="a-H3"></a>亦不住，<a id="a-H4"></a>亦不言是我所；<a id="a-H5"></a>内外空至有无空亦不见，<a id="a-H6"></a>亦不入，<a id="a-H7"></a>亦不生，<a id="a-H8"></a>亦不住，<a id="a-H9"></a>亦不言是我所。</p>
  <p id="aHA">“世尊，<a id="a-HB"></a>菩萨行般若波罗蜜至三十七品、<a id="a-HC"></a>佛十八法，<a id="a-HD"></a>亦不见，<a id="a-HE"></a>亦不入，<a id="a-HF"></a>亦不生，<a id="a-HG"></a>亦不住，<a id="a-HH"></a>亦不言是我所；<a id="a-HI"></a>诸三昧门、<a id="a-HJ"></a>陀邻尼门，<a id="a-HK"></a>亦不见，<a id="a-HL"></a>亦不入，<a id="a-HM"></a>亦不生，<a id="a-HN"></a>亦不住，<a id="a-HO"></a>亦不言是我所。<a id="a-HP"></a>何以故？<a id="a-HQ"></a>菩萨行般若波罗蜜亦不见色，<a id="a-HR"></a>乃至萨云若亦无所见。</p>
  <p id="aHS">“世尊，<a id="a-HT"></a>不生色者为非色，<a id="a-HU"></a>亦不生痛、<a id="a-HV"></a>想、<a id="a-HW"></a>行、<a id="a-HX"></a>识者为非识，<a id="a-HY"></a>不生六衰者为非六衰，<a id="a-HZ"></a>不生六波罗蜜者为非六波罗蜜，<a id="a-Ha"></a>六波罗蜜至无所生一法无二。<a id="a-Hb"></a>不生内外空为非空，<a id="a-Hc"></a>不生有无空为非空，<a id="a-Hd"></a>有无空及无所生一法耳无二。</p>
  <p id="aHe">“世尊，<a id="a-Hf"></a>三十七品不生为非三十七品，<a id="a-Hg"></a>佛十八法不生为非十八法，<a id="a-Hh"></a>无所生及佛十八法一法无二。</p>
  <p id="aHi">“世尊，<a id="a-Hj"></a>无所生一法耳，<a id="a-Hk"></a>亦非二，<a id="a-Hl"></a>亦非三，<a id="a-Hm"></a>亦非四，<a id="a-Hn"></a>亦非五，<a id="a-Ho"></a>亦不若干数，<a id="a-Hp"></a>是故佛法、<a id="a-Hq"></a>无所生法一法无二。</p>
  <p id="aHr">“世尊，<a id="a-Hs"></a>如及不思议性不生者，<a id="a-Ht"></a>为非如，<a id="a-Hu"></a>为非不思议性，<a id="a-Hv"></a>不生道者为非道，<a id="a-Hw"></a>不生萨云若者为非萨云若，<a id="a-Hx"></a>无所生、<a id="a-Hy"></a>萨云若一法无二。</p>
  <p id="aHz">“世尊，<a id="a-I0"></a>无所生亦不一无有若干数，<a id="a-I1"></a>是故不生。<a id="a-I2"></a>萨云若者为非萨云若，<a id="a-I3"></a>灭色者为非色，<a id="a-I4"></a>灭色者是一法无有二。</p>
  <p id="aI5">“世尊，<a id="a-I6"></a>灭者一无有二，<a id="a-I7"></a>是故灭色者为非色，<a id="a-I8"></a>灭痛、<a id="a-I9"></a>想、<a id="a-IA"></a>行、<a id="a-IB"></a>识者为非识，<a id="a-IC"></a>是故生识者为非识，<a id="a-ID"></a>内空、<a id="a-IE"></a>外空至有无空及三十七品、<a id="a-IF"></a>佛十八法亦如是。</p>
  <p id="aIG">“世尊，<a id="a-IH"></a>是为灭非若干也，<a id="a-II"></a>从识至萨云若亦如是，<a id="a-IJ"></a>是为行般若波罗蜜。<a id="a-IK"></a>”</p>
 </body>
</html>