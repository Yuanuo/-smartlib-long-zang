<!doctype html>
<html id="z3IBTD2Bd" data-ver="1294">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">仁王护国般若波罗蜜经卷上</h1>
  <h2 id="a2">序品第一</h2>
  <p id="a3">如是我闻：<a id="a-4"></a>一时，<a id="a-5"></a>佛住王舍城耆阇崛山中，<a id="a-6"></a>与大比丘众八百万亿，<a id="a-7"></a>学无学皆阿罗汉，<a id="a-8"></a>有为功德、<a id="a-9"></a>无为功德、<a id="a-A"></a>无学十智、<a id="a-B"></a>有学八智、<a id="a-C"></a>有学六智、<a id="a-D"></a>三根、<a id="a-E"></a>十六心行、<a id="a-F"></a>法假虚实观、<a id="a-G"></a>受假虚实观、<a id="a-H"></a>名假虚实观、<a id="a-I"></a>三空观门、<a id="a-J"></a>四谛、<a id="a-K"></a>十二缘，<a id="a-L"></a>无量功德皆成就。</p>
  <p id="aM">复有八百万亿大仙缘觉，<a id="a-N"></a>非断非常、<a id="a-O"></a>四谛、<a id="a-P"></a>十二缘皆成就。</p>
  <p id="aQ">复有九百万亿菩萨摩诃萨，<a id="a-R"></a>皆阿罗汉实智功德、<a id="a-S"></a>方便智功德，<a id="a-T"></a>行独大乘，<a id="a-U"></a>四眼、<a id="a-V"></a>五通、<a id="a-W"></a>三达、<a id="a-X"></a>十力、<a id="a-Y"></a>四无量心、<a id="a-Z"></a>四辩、<a id="a-a"></a>四摄、<a id="a-b"></a>金刚灭定，<a id="a-c"></a>一切功德皆成就。</p>
  <p id="ad">复有千万亿五戒贤者，<a id="a-e"></a>皆行阿罗汉，<a id="a-f"></a>十地、<a id="a-g"></a>回向、<a id="a-h"></a>五分法身具足，<a id="a-i"></a>无量功德皆成就。</p>
  <p id="aj">复有十千五戒清信女，<a id="a-k"></a>皆行阿罗汉，<a id="a-l"></a>十地皆成就，<a id="a-m"></a>始生功德、<a id="a-n"></a>住生功德、<a id="a-o"></a>终生功德，<a id="a-p"></a>三十生功德皆成就。</p>
  <p id="aq">复有十亿七贤居士，<a id="a-r"></a>德行具足，<a id="a-s"></a>二十二品、<a id="a-t"></a>十一切入、<a id="a-u"></a>八除入、<a id="a-v"></a>八解脱、<a id="a-w"></a>三慧、<a id="a-x"></a>十六谛、<a id="a-y"></a>四谛、<a id="a-z"></a>四三二一品观，<a id="a-10"></a>得九十忍，<a id="a-11"></a>一切功德皆成就。</p>
  <p id="a12">复有万万亿九梵，<a id="a-13"></a>三净、<a id="a-14"></a>三光、<a id="a-15"></a>三梵、<a id="a-16"></a>五喜乐天、<a id="a-17"></a>天定、<a id="a-18"></a>功德定、<a id="a-19"></a>味、<a id="a-1A"></a>常乐神通，<a id="a-1B"></a>十八生处功德皆成就。</p>
  <p id="a1C">复有亿亿六欲诸大天，<a id="a-1D"></a>十善果报、<a id="a-1E"></a>神通功德皆成就。</p>
  <p id="a1F">复有十六大国王，<a id="a-1G"></a>各各有一万、<a id="a-1H"></a>二万乃至十万眷属，<a id="a-1I"></a>五戒、<a id="a-1J"></a>十善、<a id="a-1K"></a>三归功德，<a id="a-1L"></a>清信行具足。</p>
  <p id="a1M">复有五道一切众生。</p>
  <p id="a1N">复有他方不可量众。</p>
  <p id="a1O">复有变十方净土，<a id="a-1P"></a>现百亿高座，<a id="a-1Q"></a>化百亿须弥宝华。<a id="a-1R"></a>各各座前华上，<a id="a-1S"></a>复有无量化佛，<a id="a-1T"></a>无量菩萨、<a id="a-1U"></a>比丘、<a id="a-1V"></a>八部大众，<a id="a-1W"></a>各各坐宝莲华。<a id="a-1X"></a>华上皆有无量国土，<a id="a-1Y"></a>一一国土，<a id="a-1Z"></a>佛及大众，<a id="a-1a"></a>如今无异；<a id="a-1b"></a>一一国土中，<a id="a-1c"></a>一一佛及大众，<a id="a-1d"></a>各各说“般若波罗蜜”。</p>
  <p id="a1e">他方大众及化众，<a id="a-1f"></a>此三界中众，<a id="a-1g"></a>十二大众，<a id="a-1h"></a>皆来集会，<a id="a-1i"></a>坐九级莲华座。<a id="a-1j"></a>其会方广九百五十里，<a id="a-1k"></a>大众佥然而坐。</p>
  <p id="a1l">尔时，<a id="a-1m"></a>十号、<a id="a-1n"></a>三明、<a id="a-1o"></a>大灭谛金刚智释迦牟尼佛，<a id="a-1p"></a>初年月八日方坐十地，<a id="a-1q"></a>入大寂室三昧思缘，<a id="a-1r"></a>放大光明，<a id="a-1s"></a>照三界中。<a id="a-1t"></a>复于顶上出千宝莲华，<a id="a-1u"></a>上至非想非非想天，<a id="a-1v"></a>光亦复尔，<a id="a-1w"></a>乃至他方恒河沙诸佛国土。</p>
  <p id="a1x">时，<a id="a-1y"></a>无色界雨无量变大香华，<a id="a-1z"></a>香如车轮，<a id="a-20"></a>华如须弥山王，<a id="a-21"></a>如云而下。<a id="a-22"></a>十八梵天王雨百变异色华，<a id="a-23"></a>六欲诸天雨无量色华。<a id="a-24"></a>其佛座前自然生九百万亿级华，<a id="a-25"></a>上至非想非非想天。</p>
  <p id="a26">是时世界，<a id="a-27"></a>其地六种震动。</p>
  <p id="a28">尔时，<a id="a-29"></a>诸大众俱共佥然生疑，<a id="a-2A"></a>各相谓言：<a id="a-2B"></a>“四无所畏、<a id="a-2C"></a>十八不共法、<a id="a-2D"></a>五眼法身大觉世尊，<a id="a-2E"></a>前已为我等大众，<a id="a-2F"></a>二十九年说《摩诃般若波罗蜜》、<a id="a-2G"></a>《金刚般若波罗蜜》、<a id="a-2H"></a>《天王问般若波罗蜜》、<a id="a-2I"></a>《光赞般若波罗蜜》，<a id="a-2J"></a>今日如来放大光明，<a id="a-2K"></a>斯作何事？<a id="a-2L"></a>”</p>
  <p id="a2M">时，<a id="a-2N"></a>十六大国王中，<a id="a-2O"></a>舍卫国主波斯匿王，<a id="a-2P"></a>名曰月光，<a id="a-2Q"></a>德行十地、<a id="a-2R"></a>六度、<a id="a-2S"></a>三十七品、<a id="a-2T"></a>四不坏净，<a id="a-2U"></a>行摩诃衍化，<a id="a-2V"></a>次第问居士宝盖、<a id="a-2W"></a>法净名等八百人，<a id="a-2X"></a>复问须菩提、<a id="a-2Y"></a>舍利弗等五千人，<a id="a-2Z"></a>复问弥勒、<a id="a-2a"></a>师子吼等十千人，<a id="a-2b"></a>无能答者。</p>
  <p id="a2c">时，<a id="a-2d"></a>波斯匿王即以神力，<a id="a-2e"></a>作八万种音乐，<a id="a-2f"></a>十八梵天、<a id="a-2g"></a>六欲诸天亦作八万种音乐，<a id="a-2h"></a>声动三千乃至十方恒河沙佛土，<a id="a-2i"></a>有缘斯现。<a id="a-2j"></a>彼他方佛国中，<a id="a-2k"></a>南方法才菩萨共五百万亿大众，<a id="a-2l"></a>俱来入此大会；<a id="a-2m"></a>东方宝柱菩萨共九百万亿大众，<a id="a-2n"></a>俱来入此大会；<a id="a-2o"></a>北方虚空性菩萨共百千万亿大众，<a id="a-2p"></a>俱来入此大会；<a id="a-2q"></a>西方善住菩萨共十恒河沙大众，<a id="a-2r"></a>俱来入此大会。<a id="a-2s"></a>六方亦复如是，<a id="a-2t"></a>作乐亦然，<a id="a-2u"></a>亦复共作无量音乐，<a id="a-2v"></a>觉寤如来。</p>
  <p id="a2w">佛即知时，<a id="a-2x"></a>得众生根，<a id="a-2y"></a>即从定起，<a id="a-2z"></a>方坐莲华师子座上，<a id="a-30"></a>如金刚山王。<a id="a-31"></a>大众欢喜，<a id="a-32"></a>各各现无量神通。<a id="a-33"></a>地及虚空，<a id="a-34"></a>大众而住。</p>
  <p data-pb></p>
  <h2 id="a35">观空品第二</h2>
  <p id="a36">尔时，<a id="a-37"></a>佛告大众：<a id="a-38"></a>“知十六大国王意欲问护国土因缘。<a id="a-39"></a>吾今先为诸菩萨，<a id="a-3A"></a>说护佛果因缘，<a id="a-3B"></a>护十地行因缘。<a id="a-3C"></a>谛听！<a id="a-3D"></a>谛听！<a id="a-3E"></a>善思念之，<a id="a-3F"></a>如法修行。<a id="a-3G"></a>”</p>
  <p id="a3H">时，<a id="a-3I"></a>波斯匿王言：<a id="a-3J"></a>“善！<a id="a-3K"></a>大事因缘故。<a id="a-3L"></a>”即散百亿种色华，<a id="a-3M"></a>变成百亿宝帐，<a id="a-3N"></a>盖诸大众。</p>
  <p id="a3O">尔时，<a id="a-3P"></a>大王复起作礼，<a id="a-3Q"></a>白佛言：<a id="a-3R"></a>“世尊，<a id="a-3S"></a>一切菩萨云何护佛果？<a id="a-3T"></a>云何护十地行因缘？<a id="a-3U"></a>”</p>
  <p id="a3V">佛言：<a id="a-3W"></a>“菩萨化四生，<a id="a-3X"></a>不观色如、<a id="a-3Y"></a>受想行识如、<a id="a-3Z"></a>众生我人常乐我净如、<a id="a-3a"></a>知见寿者如、<a id="a-3b"></a>菩萨如、<a id="a-3c"></a>六度四摄一切行如、<a id="a-3d"></a>二谛如；<a id="a-3e"></a>是故，<a id="a-3f"></a>一切法性真实空，<a id="a-3g"></a>不来不去，<a id="a-3h"></a>无生无灭，<a id="a-3i"></a>同真际，<a id="a-3j"></a>等法性，<a id="a-3k"></a>无二无别如虚空；<a id="a-3l"></a>是故，<a id="a-3m"></a>阴入界无我，<a id="a-3n"></a>无所有相。<a id="a-3o"></a>是为菩萨行化十地般若波罗蜜。<a id="a-3p"></a>”</p>
  <p id="a3q">白佛言：<a id="a-3r"></a>“若诸法尔者，<a id="a-3s"></a>菩萨护化众生，<a id="a-3t"></a>为化众生耶？<a id="a-3u"></a>”</p>
  <p id="a3v">“大王，<a id="a-3w"></a>法性、<a id="a-3x"></a>色受想行识、<a id="a-3y"></a>常乐我净，<a id="a-3z"></a>不住色，<a id="a-40"></a>不住非色，<a id="a-41"></a>不住非非色，<a id="a-42"></a>乃至受想行识亦不住、<a id="a-43"></a>非非住。<a id="a-44"></a>何以故？<a id="a-45"></a>非色如、<a id="a-46"></a>非非色如。<a id="a-47"></a>世谛故，<a id="a-48"></a>三假故，<a id="a-49"></a>名见众生。<a id="a-4A"></a>一切法性实故，<a id="a-4B"></a>乃至诸佛、<a id="a-4C"></a>三乘、<a id="a-4D"></a>七贤、<a id="a-4E"></a>八圣亦名见，<a id="a-4F"></a>六十二见亦名见。<a id="a-4G"></a>大王，<a id="a-4H"></a>若以名名见一切法，<a id="a-4I"></a>乃至诸佛、<a id="a-4J"></a>三乘、<a id="a-4K"></a>四生者，<a id="a-4L"></a>非非见一切法也。<a id="a-4M"></a>”</p>
  <p id="a4N">白佛言：<a id="a-4O"></a>“般若波罗蜜有法非非法，<a id="a-4P"></a>摩诃衍云何照？<a id="a-4Q"></a>”</p>
  <p id="a4R">“大王，<a id="a-4S"></a>摩诃衍见非非法，<a id="a-4T"></a>法若非非法，<a id="a-4U"></a>是名非非法空，<a id="a-4V"></a>法性空，<a id="a-4W"></a>色受想行识空，<a id="a-4X"></a>十二入、<a id="a-4Y"></a>十八界空，<a id="a-4Z"></a>六大法空，<a id="a-4a"></a>四谛、<a id="a-4b"></a>十二缘空，<a id="a-4c"></a>是法即生、<a id="a-4d"></a>即住、<a id="a-4e"></a>即灭、<a id="a-4f"></a>即有、<a id="a-4g"></a>即空。<a id="a-4h"></a>刹那刹那，<a id="a-4i"></a>亦如是法生、<a id="a-4j"></a>法住、<a id="a-4k"></a>法灭。<a id="a-4l"></a>何以故？<a id="a-4m"></a>九十刹那为一念，<a id="a-4n"></a>一念中一刹那经九百生灭，<a id="a-4o"></a>乃至色，<a id="a-4p"></a>一切法亦如是。<a id="a-4q"></a>以般若波罗蜜空故，<a id="a-4r"></a>不见缘，<a id="a-4s"></a>不见谛，<a id="a-4t"></a>乃至一切法空，<a id="a-4u"></a>内空、<a id="a-4v"></a>外空、<a id="a-4w"></a>内外空、<a id="a-4x"></a>有为空、<a id="a-4y"></a>无为空、<a id="a-4z"></a>无始空、<a id="a-50"></a>性空、<a id="a-51"></a>第一义空、<a id="a-52"></a>般若波罗蜜空、<a id="a-53"></a>因空、<a id="a-54"></a>佛果空、<a id="a-55"></a>空空故空。<a id="a-56"></a>但法集故有，<a id="a-57"></a>受集故有，<a id="a-58"></a>名集故有，<a id="a-59"></a>因集故有，<a id="a-5A"></a>果集故有，<a id="a-5B"></a>十行故有，<a id="a-5C"></a>佛果故有，<a id="a-5D"></a>乃至六道一切有。<a id="a-5E"></a>善男子，<a id="a-5F"></a>若菩萨见法、<a id="a-5G"></a>众生、<a id="a-5H"></a>我、<a id="a-5I"></a>人、<a id="a-5J"></a>知见者，<a id="a-5K"></a>斯人行世间，<a id="a-5L"></a>不异于世间，<a id="a-5M"></a>于诸法而不动、<a id="a-5N"></a>不到、<a id="a-5O"></a>不灭，<a id="a-5P"></a>无相无无相，<a id="a-5Q"></a>一切法亦如也，<a id="a-5R"></a>诸佛法僧亦如也。<a id="a-5S"></a>是即初地一念心，<a id="a-5T"></a>具足八万四千‘般若波罗蜜’，<a id="a-5U"></a>即载名‘摩诃衍’，<a id="a-5V"></a>即灭为‘金刚’，<a id="a-5W"></a>亦名‘定’，<a id="a-5X"></a>亦名‘一切行’，<a id="a-5Y"></a>如《光赞般若波罗蜜》中说。</p>
  <p id="a5Z">“大王，<a id="a-5a"></a>是经名‘味句’，<a id="a-5b"></a>百佛、<a id="a-5c"></a>千佛、<a id="a-5d"></a>百千万佛说名‘味句’。<a id="a-5e"></a>于恒河沙三千大千国土中，<a id="a-5f"></a>成无量七宝，<a id="a-5g"></a>施三千大千国土中众生，<a id="a-5h"></a>皆得七贤、<a id="a-5i"></a>四果，<a id="a-5j"></a>不如于此经中起一念信，<a id="a-5k"></a>何况解一句者！<a id="a-5l"></a>句非句、<a id="a-5m"></a>非非句，<a id="a-5n"></a>故般若非句，<a id="a-5o"></a>句非般若。<a id="a-5p"></a>般若亦非菩萨。<a id="a-5q"></a>何以故？<a id="a-5r"></a>十地、<a id="a-5s"></a>三十生空故；<a id="a-5t"></a>始生、<a id="a-5u"></a>住生、<a id="a-5v"></a>终生不可得，<a id="a-5w"></a>地地中三生空故；<a id="a-5x"></a>亦非萨婆若，<a id="a-5y"></a>非摩诃衍，<a id="a-5z"></a>空故。</p>
  <p id="a60">“大王，<a id="a-61"></a>若菩萨见境、<a id="a-62"></a>见智、<a id="a-63"></a>见说、<a id="a-64"></a>见受者，<a id="a-65"></a>非圣见也；<a id="a-66"></a>倒想见法，<a id="a-67"></a>凡夫人也。<a id="a-68"></a>见三界者，<a id="a-69"></a>众生果报之名也。<a id="a-6A"></a>六识起无量欲无穷，<a id="a-6B"></a>名为‘欲界藏空’；<a id="a-6C"></a>或色所起业果，<a id="a-6D"></a>名为‘色界藏空’；<a id="a-6E"></a>或心所起业果，<a id="a-6F"></a>名‘无色界藏空’。<a id="a-6G"></a>三界空，<a id="a-6H"></a>三界根本无明藏亦空，<a id="a-6I"></a>三地九生灭前三界中余无明习果报空。<a id="a-6J"></a>金刚菩萨藏，<a id="a-6K"></a>得理尽三昧故，<a id="a-6L"></a>惑果生灭空。<a id="a-6M"></a>有果空，<a id="a-6N"></a>因空故空，<a id="a-6O"></a>萨婆若亦空。<a id="a-6P"></a>灭果空，<a id="a-6Q"></a>或前已空故，<a id="a-6R"></a>佛得三无为果，<a id="a-6S"></a>智缘灭、<a id="a-6T"></a>非智缘灭、<a id="a-6U"></a>虚空萨婆若果空也。<a id="a-6V"></a>善男子，<a id="a-6W"></a>若有修习听说，<a id="a-6X"></a>无听无说，<a id="a-6Y"></a>如虚空。<a id="a-6Z"></a>法同法性，<a id="a-6a"></a>听同说同，<a id="a-6b"></a>一切法皆如也。</p>
  <p id="a6c">“大王，<a id="a-6d"></a>菩萨修护佛果，<a id="a-6e"></a>为若此；<a id="a-6f"></a>护般若波罗蜜者，<a id="a-6g"></a>为护萨婆若、<a id="a-6h"></a>十力、<a id="a-6i"></a>十八不共法、<a id="a-6j"></a>五眼、<a id="a-6k"></a>五分法身、<a id="a-6l"></a>四无量心、<a id="a-6m"></a>一切功德果，<a id="a-6n"></a>为若此。<a id="a-6o"></a>”</p>
  <p id="a6p">佛说法时，<a id="a-6q"></a>无量人众，<a id="a-6r"></a>皆得法眼净、<a id="a-6s"></a>性地、<a id="a-6t"></a>信地，<a id="a-6u"></a>有百千人皆得大空菩萨大行。</p>
  <p data-pb></p>
  <h2 id="a6v">菩萨教化品第三</h2>
  <p id="a6w">白佛言：<a id="a-6x"></a>“世尊，<a id="a-6y"></a>护十地行菩萨，<a id="a-6z"></a>云何行可行？<a id="a-70"></a>云何行化众生？<a id="a-71"></a>以何相众生可化？<a id="a-72"></a>”</p>
  <p id="a73">佛言：<a id="a-74"></a>“大王，<a id="a-75"></a>五忍是菩萨法：<a id="a-76"></a>伏忍上中下、<a id="a-77"></a>信忍上中下、<a id="a-78"></a>顺忍上中下、<a id="a-79"></a>无生忍上中下、<a id="a-7A"></a>寂灭忍上中下，<a id="a-7B"></a>名为诸佛菩萨修般若波罗蜜。</p>
  <p id="a7C">“善男子，<a id="a-7D"></a>初发相信恒河沙众生，<a id="a-7E"></a>修行伏忍，<a id="a-7F"></a>于三宝中，<a id="a-7G"></a>生习种性十心：<a id="a-7H"></a>信心，<a id="a-7I"></a>精进心，<a id="a-7J"></a>念心，<a id="a-7K"></a>慧心，<a id="a-7L"></a>定心，<a id="a-7M"></a>施心，<a id="a-7N"></a>戒心，<a id="a-7O"></a>护心，<a id="a-7P"></a>愿心，<a id="a-7Q"></a>回向心。<a id="a-7R"></a>是为菩萨能少分化众生，<a id="a-7S"></a>已超过二乘一切善地。<a id="a-7T"></a>一切诸佛菩萨长养十心，<a id="a-7U"></a>为圣胎也。</p>
  <p id="a7V">“次第起乾慧性种性有十心：<a id="a-7W"></a>所谓四意止，<a id="a-7X"></a>身、<a id="a-7Y"></a>受、<a id="a-7Z"></a>心、<a id="a-7a"></a>法，<a id="a-7b"></a>不净、<a id="a-7c"></a>苦、<a id="a-7d"></a>无常、<a id="a-7e"></a>无我也；<a id="a-7f"></a>三意止、<a id="a-7g"></a>三善根，<a id="a-7h"></a>慈、<a id="a-7i"></a>施、<a id="a-7j"></a>慧也；<a id="a-7k"></a>三意止，<a id="a-7l"></a>所谓三世过去因忍、<a id="a-7m"></a>现在因果忍、<a id="a-7n"></a>未来果忍也。<a id="a-7o"></a>是菩萨亦能化一切众生，<a id="a-7p"></a>已能过我、<a id="a-7q"></a>人、<a id="a-7r"></a>知见、<a id="a-7s"></a>众生等想，<a id="a-7t"></a>及外道倒想所不能坏。</p>
  <p id="a7u">“复有十道种性地：<a id="a-7v"></a>所谓观色、<a id="a-7w"></a>识、<a id="a-7x"></a>想、<a id="a-7y"></a>受、<a id="a-7z"></a>行，<a id="a-80"></a>得戒忍、<a id="a-81"></a>知见忍、<a id="a-82"></a>定忍、<a id="a-83"></a>慧忍、<a id="a-84"></a>解脱忍；<a id="a-85"></a>观三界因果，<a id="a-86"></a>空忍、<a id="a-87"></a>无愿忍、<a id="a-88"></a>无相忍；<a id="a-89"></a>观二谛虚实，<a id="a-8A"></a>一切法无常名无常忍，<a id="a-8B"></a>一切法空得无生忍。<a id="a-8C"></a>是菩萨十坚心，<a id="a-8D"></a>作转轮王，<a id="a-8E"></a>亦能化四天下，<a id="a-8F"></a>生一切众生善根。</p>
  <p id="a8G">“又信忍菩萨，<a id="a-8H"></a>所谓善、<a id="a-8I"></a>达、<a id="a-8J"></a>明、<a id="a-8K"></a>中行者，<a id="a-8L"></a>断三界色烦恼缚，<a id="a-8M"></a>能化百佛、<a id="a-8N"></a>千佛、<a id="a-8O"></a>万佛，<a id="a-8P"></a>国中现百身、<a id="a-8Q"></a>千身、<a id="a-8R"></a>万身神通无量功德，<a id="a-8S"></a>常以十五心为首，<a id="a-8T"></a>四摄法、<a id="a-8U"></a>四无量心、<a id="a-8V"></a>四弘愿、<a id="a-8W"></a>三解脱门。<a id="a-8X"></a>是菩萨从善地至于萨婆若，<a id="a-8Y"></a>以此十五心为一切行根本种子。</p>
  <p id="a8Z">“又顺忍菩萨，<a id="a-8a"></a>所谓见、<a id="a-8b"></a>胜、<a id="a-8c"></a>现法，<a id="a-8d"></a>能断三界心等烦恼缚，<a id="a-8e"></a>故现一身于十方佛国中，<a id="a-8f"></a>无量不可说神通化众生。</p>
  <p id="a8g">“又无生忍菩萨，<a id="a-8h"></a>所谓远、<a id="a-8i"></a>不动、<a id="a-8j"></a>观慧，<a id="a-8k"></a>亦断三界心色等习烦恼故，<a id="a-8l"></a>现不可说、<a id="a-8m"></a>不可说功德神通。</p>
  <p id="a8n">“复次寂灭忍，<a id="a-8o"></a>佛与菩萨同用此忍入金刚三昧。<a id="a-8p"></a>下忍中行，<a id="a-8q"></a>名为菩萨；<a id="a-8r"></a>上忍中行，<a id="a-8s"></a>名为萨婆若。<a id="a-8t"></a>共观第一义谛，<a id="a-8u"></a>断三界心习无明，<a id="a-8v"></a>尽相为金刚，<a id="a-8w"></a>尽相无相为萨婆若。<a id="a-8x"></a>超度世谛、<a id="a-8y"></a>第一义谛之外，<a id="a-8z"></a>为第十一地萨云若。<a id="a-90"></a>觉非有非无，<a id="a-91"></a>湛然清净，<a id="a-92"></a>常住不变，<a id="a-93"></a>同真际，<a id="a-94"></a>等法性，<a id="a-95"></a>无缘大悲，<a id="a-96"></a>教化一切众生，<a id="a-97"></a>乘萨婆若乘来化三界。</p>
  <p id="a98">“善男子，<a id="a-99"></a>一切众生烦恼，<a id="a-9A"></a>不出三界藏；<a id="a-9B"></a>一切众生果报、<a id="a-9C"></a>二十二根，<a id="a-9D"></a>不出三界；<a id="a-9E"></a>诸佛应、<a id="a-9F"></a>化、<a id="a-9G"></a>法身，<a id="a-9H"></a>亦不出三界。<a id="a-9I"></a>三界外无众生，<a id="a-9J"></a>佛何所化？<a id="a-9K"></a>是故我言：<a id="a-9L"></a>‘三界外别有一众生界藏者，<a id="a-9M"></a>外道《大有经》中说，<a id="a-9N"></a>非七佛之所说。<a id="a-9O"></a>’</p>
  <p id="a9P">“大王，<a id="a-9Q"></a>我常说：<a id="a-9R"></a>‘一切众生断三界烦恼果报尽者，<a id="a-9S"></a>名为佛。<a id="a-9T"></a>自性清净，<a id="a-9U"></a>名觉萨云若性。<a id="a-9V"></a>’众生本业，<a id="a-9W"></a>是诸佛菩萨本所修行，<a id="a-9X"></a>五忍中，<a id="a-9Y"></a>十四忍具足。<a id="a-9Z"></a>”</p>
  <p id="a9a">白佛言：<a id="a-9b"></a>“云何菩萨本业清净化众生？<a id="a-9c"></a>”</p>
  <p id="a9d">佛言：<a id="a-9e"></a>“从一地乃至后一地，<a id="a-9f"></a>自所行处，<a id="a-9g"></a>及佛行处，<a id="a-9h"></a>一切知见故。<a id="a-9i"></a>本业者：</p>
  <p id="a9j">“若菩萨住百佛国中，<a id="a-9k"></a>作阎浮四天王，<a id="a-9l"></a>修百法门，<a id="a-9m"></a>二谛平等心化一切众生（初地）。</p>
  <p id="a9n">“若菩萨住千佛国中，<a id="a-9o"></a>作忉利天王，<a id="a-9p"></a>修千法门，<a id="a-9q"></a>十善道化一切众生（二地）。</p>
  <p id="a9r">“若菩萨住十万佛国中，<a id="a-9s"></a>作焰天王，<a id="a-9t"></a>修十万法门，<a id="a-9u"></a>四禅定化一切众生（三地）。</p>
  <p id="a9v">“若菩萨住百亿佛国中，<a id="a-9w"></a>作兜率天王，<a id="a-9x"></a>修百亿法门，<a id="a-9y"></a>行道品化一切众生（四地）。</p>
  <p id="a9z">“若菩萨住千亿佛国中，<a id="a-A0"></a>作化乐天王，<a id="a-A1"></a>修千亿法门，<a id="a-A2"></a>二谛、<a id="a-A3"></a>四谛、<a id="a-A4"></a>八谛化一切众生（五地）。</p>
  <p id="aA5">“若菩萨住十万亿佛国中，<a id="a-A6"></a>作他化天王，<a id="a-A7"></a>修十万亿法门，<a id="a-A8"></a>十二因缘智化一切众生（六地）。</p>
  <p id="aA9">“若菩萨住百万亿佛国中，<a id="a-AA"></a>作初禅王，<a id="a-AB"></a>修百万亿法门，<a id="a-AC"></a>方便智、<a id="a-AD"></a>愿智化一切众生（七地）。</p>
  <p id="aAE">“若菩萨住百万微尘数佛国中，<a id="a-AF"></a>作二禅梵王，<a id="a-AG"></a>修百万微尘数法门，<a id="a-AH"></a>双照方便神通智化一切众生（八地）。</p>
  <p id="aAI">“若菩萨住百万亿阿僧祇微尘数佛国中，<a id="a-AJ"></a>作三禅大梵王，<a id="a-AK"></a>修百万亿阿僧祇微尘数法门，<a id="a-AL"></a>四无碍智化一切众生（九地）。</p>
  <p id="aAM">“若菩萨住不可说不可说佛国中，<a id="a-AN"></a>作第四禅大静天王三界主，<a id="a-AO"></a>修不可说、<a id="a-AP"></a>不可说法门，<a id="a-AQ"></a>得理尽三昧，<a id="a-AR"></a>同佛行处，<a id="a-AS"></a>尽三界原，<a id="a-AT"></a>教化一切众生，<a id="a-AU"></a>如佛境界，<a id="a-AV"></a>是故一切菩萨本业化行净（十地）。</p>
  <p id="aAW">“若十方诸如来，<a id="a-AX"></a>亦修是业，<a id="a-AY"></a>登萨婆若果，<a id="a-AZ"></a>作三界王，<a id="a-Aa"></a>化一切无量众生（佛地）。<a id="a-Ab"></a>”</p>
  <p id="aAc">尔时，<a id="a-Ad"></a>百万亿恒河沙大众各从座起，<a id="a-Ae"></a>散无量不可思议华，<a id="a-Af"></a>烧无量不可思议香，<a id="a-Ag"></a>供养释迦牟尼佛及无量大菩萨，<a id="a-Ah"></a>合掌听波斯匿王说般若波罗蜜。<a id="a-Ai"></a>今于佛前，<a id="a-Aj"></a>以偈叹曰:</p>
  <p id="aAk">“世尊导师金刚体，<a id="a-Al"></a>心行寂灭转法轮，</p>
  <p id="aAm">八辩洪音为众说，<a id="a-An"></a>时众得道百万亿，</p>
  <p id="aAo">时六天人出家道，<a id="a-Ap"></a>成比丘众菩萨行。</p>
  <p id="aAq">五忍功德妙法门，<a id="a-Ar"></a>十四正士能谛了，</p>
  <p id="aAs">三贤十圣忍中行，<a id="a-At"></a>惟佛一人能尽源，</p>
  <p id="aAu">佛众法海三宝藏，<a id="a-Av"></a>无量功德摄在中。</p>
  <p id="aAw">“十善菩萨发大心，<a id="a-Ax"></a>长别三界苦轮海，</p>
  <p id="aAy">中下品善粟散王，<a id="a-Az"></a>上品十善铁轮王，</p>
  <p id="aB0">习种铜轮二天下，<a id="a-B1"></a>银轮三天性种性，</p>
  <p id="aB2">道种坚德转轮王，<a id="a-B3"></a>七宝金光四天下。</p>
  <p id="aB4">伏忍圣胎三十人，<a id="a-B5"></a>十信、<a id="a-B6"></a>十止、<a id="a-B7"></a>十坚心，</p>
  <p id="aB8">三世诸佛于中行，<a id="a-B9"></a>无不由此伏忍生，</p>
  <p id="aBA">一切菩萨行本源，<a id="a-BB"></a>是故发心信心难，</p>
  <p id="aBC">若得信心必不退，<a id="a-BD"></a>进入无生初地道，</p>
  <p id="aBE">教化众生觉中行，<a id="a-BF"></a>是名菩萨初发心。</p>
  <p id="aBG">“善觉菩萨四天王，<a id="a-BH"></a>双照二谛平等道，</p>
  <p id="aBI">权化众生游百国，<a id="a-BJ"></a>始登一乘无相道，</p>
  <p id="aBK">入理般若名为住，<a id="a-BL"></a>住生德行名为地，</p>
  <p id="aBM">初住一心足德行，<a id="a-BN"></a>于第一义而不动。</p>
  <p id="aBO">离达开士忉利王，<a id="a-BP"></a>现形六道千国土，</p>
  <p id="aBQ">无缘无相第三谛，<a id="a-BR"></a>无无无生无二照。</p>
  <p id="aBS">明慧空照焰天王，<a id="a-BT"></a>应形万国导群生，</p>
  <p id="aBU">忍心无二三谛中，<a id="a-BV"></a>出有入无变化生。</p>
  <p id="aBW">善觉、<a id="a-BX"></a>离、<a id="a-BY"></a>明三道人，<a id="a-BZ"></a>能灭三界色烦恼，</p>
  <p id="aBa">还观三界身口色，<a id="a-Bb"></a>法性第一无遗照。</p>
  <p id="aBc">“焰慧妙光大精进，<a id="a-Bd"></a>兜率天王游亿国，</p>
  <p id="aBe">实智缘寂方便道，<a id="a-Bf"></a>达无生照空有了。</p>
  <p id="aBg">胜慧三谛自达明，<a id="a-Bh"></a>化乐天王百亿国，</p>
  <p id="aBi">空空谛观无二相，<a id="a-Bj"></a>变化六道入无间。</p>
  <p id="aBk">法现开士自在王，<a id="a-Bl"></a>无二无照达理空，</p>
  <p id="aBm">三谛现前大智光，<a id="a-Bn"></a>照千亿土教一切，</p>
  <p id="aBo">焰、<a id="a-Bp"></a>胜、<a id="a-Bq"></a>法现无相定，<a id="a-Br"></a>能洗三界迷心惑，</p>
  <p id="aBs">空慧寂然无缘观，<a id="a-Bt"></a>还观心空无量报。</p>
  <p id="aBu">“远达无生初禅王，<a id="a-Bv"></a>常万亿土教众生，</p>
  <p id="aBw">未度报身一生在，<a id="a-Bx"></a>进入等观法流地，</p>
  <p id="aBy">始入无缘金刚忍，<a id="a-Bz"></a>三界报形永不受，</p>
  <p id="aC0">观第三义无二照，<a id="a-C1"></a>二十一生空寂行，</p>
  <p id="aC2">三界爱习顺道定，<a id="a-C3"></a>远达正士独谛了。</p>
  <p id="aC4">“等观菩萨二禅王，<a id="a-C5"></a>变生法身无量光，</p>
  <p id="aC6">入百恒土化一切，<a id="a-C7"></a>圆照三世恒劫事，</p>
  <p id="aC8">反照乐虚无尽源，<a id="a-C9"></a>于第三谛常寂然。</p>
  <p id="aCA">“慧光开士三禅王，<a id="a-CB"></a>能于千恒一时现，</p>
  <p id="aCC">常在无为空寂行，<a id="a-CD"></a>恒沙佛藏一念了。</p>
  <p id="aCE">“灌顶菩萨四禅王，<a id="a-CF"></a>于亿恒土化群生，</p>
  <p id="aCG">始入金刚一切了，<a id="a-CH"></a>二十九生永已度，</p>
  <p id="aCI">寂灭忍中下忍观，<a id="a-CJ"></a>一转妙觉常湛然。</p>
  <p id="aCK">等、<a id="a-CL"></a>慧、<a id="a-CM"></a>灌顶三品士，<a id="a-CN"></a>除前余习无明缘，</p>
  <p id="aCO">无明习相故烦恼，<a id="a-CP"></a>二谛理穷一切尽。</p>
  <p id="aCQ">“圆智无相三界王，<a id="a-CR"></a>三十生尽等大觉，</p>
  <p id="aCS">大寂无为金刚藏，<a id="a-CT"></a>一切报尽无极悲，</p>
  <p id="aCU">第一义谛常安隐，<a id="a-CV"></a>穷源尽性妙智存，</p>
  <p id="aCW">三贤十圣住果报，<a id="a-CX"></a>惟佛一人居净土。</p>
  <p id="aCY">一切众生暂住报，<a id="a-CZ"></a>登金刚原居净土，</p>
  <p id="aCa">如来三业德无极，<a id="a-Cb"></a>我今月光礼三宝。</p>
  <p id="aCc">法王无上人中树，<a id="a-Cd"></a>覆盖大众无量光，</p>
  <p id="aCe">口常说法非无义，<a id="a-Cf"></a>心智寂灭无缘照，</p>
  <p id="aCg">人中师子为众说，<a id="a-Ch"></a>大众欢喜散金华，</p>
  <p id="aCi">百亿万土六大动，<a id="a-Cj"></a>含生之生受妙报。</p>
  <p id="aCk">天尊快说十四王，<a id="a-Cl"></a>是故我今略叹佛。<a id="a-Cm"></a>”</p>
  <p id="aCn">时，<a id="a-Co"></a>诸大众闻月光王叹十四王无量功德藏，<a id="a-Cp"></a>得大法利。<a id="a-Cq"></a>即于座中，<a id="a-Cr"></a>有十恒河沙天王、<a id="a-Cs"></a>十恒河沙梵王、<a id="a-Ct"></a>十恒河沙鬼神王，<a id="a-Cu"></a>乃至三趣，<a id="a-Cv"></a>得无生法忍。<a id="a-Cw"></a>八部阿须轮王，<a id="a-Cx"></a>现转鬼身，<a id="a-Cy"></a>天上受道。<a id="a-Cz"></a>三生入正位者，<a id="a-D0"></a>或四生、<a id="a-D1"></a>五生乃至十生，<a id="a-D2"></a>得入正位，<a id="a-D3"></a>证圣人性，<a id="a-D4"></a>得一切无量报。</p>
  <p id="aD5">佛告诸得道果实大众：<a id="a-D6"></a>“善男子，<a id="a-D7"></a>是月光王，<a id="a-D8"></a>已于过去十千劫中龙光王佛法中，<a id="a-D9"></a>为四住开士，<a id="a-DA"></a>我为八住菩萨，<a id="a-DB"></a>今于我前大师子吼。<a id="a-DC"></a>如是，<a id="a-DD"></a>如是，<a id="a-DE"></a>如汝所解，<a id="a-DF"></a>得真义说，<a id="a-DG"></a>不可思议，<a id="a-DH"></a>不可度量。<a id="a-DI"></a>惟佛与佛，<a id="a-DJ"></a>乃知斯事！</p>
  <p id="aDK">“善男子，<a id="a-DL"></a>其所说十四般若波罗蜜，<a id="a-DM"></a>三忍，<a id="a-DN"></a>地地上、<a id="a-DO"></a>中、<a id="a-DP"></a>下三十忍，<a id="a-DQ"></a>一切行藏，<a id="a-DR"></a>一切佛藏，<a id="a-DS"></a>不可思议。<a id="a-DT"></a>何以故？<a id="a-DU"></a>一切诸佛是中生、<a id="a-DV"></a>是中灭、<a id="a-DW"></a>是中化，<a id="a-DX"></a>无生无灭无化，<a id="a-DY"></a>无自无他，<a id="a-DZ"></a>第一无二，<a id="a-Da"></a>非化非不化，<a id="a-Db"></a>非无无相，<a id="a-Dc"></a>无来去，<a id="a-Dd"></a>如虚空故。<a id="a-De"></a>一切众生，<a id="a-Df"></a>无生灭，<a id="a-Dg"></a>无缚解，<a id="a-Dh"></a>非因非果、<a id="a-Di"></a>非不因果。<a id="a-Dj"></a>烦恼、<a id="a-Dk"></a>我、<a id="a-Dl"></a>人、<a id="a-Dm"></a>知见受者，<a id="a-Dn"></a>我所者，<a id="a-Do"></a>一切苦受行，<a id="a-Dp"></a>空故。<a id="a-Dq"></a>一切法集，<a id="a-Dr"></a>幻化五阴，<a id="a-Ds"></a>无合无散。<a id="a-Dt"></a>法同法性，<a id="a-Du"></a>寂然空故。<a id="a-Dv"></a>法境界空，<a id="a-Dw"></a>空无相，<a id="a-Dx"></a>不转，<a id="a-Dy"></a>不颠倒，<a id="a-Dz"></a>不顺幻化，<a id="a-E0"></a>无三宝，<a id="a-E1"></a>无圣人、<a id="a-E2"></a>六道，<a id="a-E3"></a>如虚空故。<a id="a-E4"></a>般若无知无见，<a id="a-E5"></a>不行不缘，<a id="a-E6"></a>不因不受，<a id="a-E7"></a>不得一切照相。<a id="a-E8"></a>故行道相，<a id="a-E9"></a>斯行道相，<a id="a-EA"></a>如虚空故。<a id="a-EB"></a>法相如是，<a id="a-EC"></a>何可有心得、<a id="a-ED"></a>无心得？<a id="a-EE"></a>是以般若功德，<a id="a-EF"></a>不可众生中行而行，<a id="a-EG"></a>不可五阴法中行而行，<a id="a-EH"></a>不可境中行而行，<a id="a-EI"></a>不可解中行而行。<a id="a-EJ"></a>是故般若不可思议，<a id="a-EK"></a>而一切诸菩萨于中行故，<a id="a-EL"></a>亦不可思议。<a id="a-EM"></a>一切诸如来，<a id="a-EN"></a>于幻化无住法中化，<a id="a-EO"></a>亦不可思议。</p>
  <p id="aEP">“善男子，<a id="a-EQ"></a>此功德藏，<a id="a-ER"></a>假使无量恒河沙第十三灌顶开士说是功德，<a id="a-ES"></a>百千亿分中，<a id="a-ET"></a>如王所说，<a id="a-EU"></a>如海一滴。<a id="a-EV"></a>我今略述分义功德，<a id="a-EW"></a>有大利益一切众生，<a id="a-EX"></a>亦为过去来今无量诸如来之所述可。<a id="a-EY"></a>三贤十圣赞叹无量，<a id="a-EZ"></a>是月光王分义功德。</p>
  <p id="aEa">“善男子，<a id="a-Eb"></a>是十四法门，<a id="a-Ec"></a>三世一切众生、<a id="a-Ed"></a>一切三乘、<a id="a-Ee"></a>一切诸佛之所修习，<a id="a-Ef"></a>未来诸佛亦复如是。<a id="a-Eg"></a>若一切诸佛菩萨不由此门得萨婆若者，<a id="a-Eh"></a>无有是处。<a id="a-Ei"></a>何以故？<a id="a-Ej"></a>一切诸佛及菩萨无异路故。</p>
  <p id="aEk">“是故，<a id="a-El"></a>一切诸善男子，<a id="a-Em"></a>若有人闻诸忍法门：<a id="a-En"></a>信忍、<a id="a-Eo"></a>止忍、<a id="a-Ep"></a>坚忍、<a id="a-Eq"></a>善觉忍、<a id="a-Er"></a>离达忍、<a id="a-Es"></a>明慧忍、<a id="a-Et"></a>焰慧忍、<a id="a-Eu"></a>胜慧忍、<a id="a-Ev"></a>法现忍、<a id="a-Ew"></a>远达忍、<a id="a-Ex"></a>等觉忍、<a id="a-Ey"></a>慧光忍、<a id="a-Ez"></a>灌顶忍、<a id="a-F0"></a>圆觉忍者，<a id="a-F1"></a>是人超过百劫、<a id="a-F2"></a>千劫无量恒河沙生生苦难，<a id="a-F3"></a>入此法门，<a id="a-F4"></a>现身得报。<a id="a-F5"></a>”</p>
  <p id="aF6">时诸众中，<a id="a-F7"></a>十亿同名虚空藏海菩萨欢喜法乐，<a id="a-F8"></a>各各散华，<a id="a-F9"></a>于虚空中变成无量华台。<a id="a-FA"></a>上有无量大众，<a id="a-FB"></a>说十四正行。<a id="a-FC"></a>十八梵、<a id="a-FD"></a>六欲天王亦散宝华，<a id="a-FE"></a>各坐虚空台上，<a id="a-FF"></a>说十四正行，<a id="a-FG"></a>受持读诵，<a id="a-FH"></a>解其理义。<a id="a-FI"></a>无量诸鬼神，<a id="a-FJ"></a>现身修行“般若波罗蜜”。</p>
  <p id="aFK">佛告大王：<a id="a-FL"></a>“汝先言云何众生相可化？<a id="a-FM"></a>若以幻化身，<a id="a-FN"></a>见幻化者，<a id="a-FO"></a>是菩萨真行化众生。<a id="a-FP"></a>众生识，<a id="a-FQ"></a>初一念识异木石，<a id="a-FR"></a>生得善，<a id="a-FS"></a>生得恶，<a id="a-FT"></a>恶为无量恶识本，<a id="a-FU"></a>善为无量善识本。<a id="a-FV"></a>初一念，<a id="a-FW"></a>金刚终一念，<a id="a-FX"></a>于中生不可说不可说识，<a id="a-FY"></a>成众生色心、<a id="a-FZ"></a>众生根本。<a id="a-Fa"></a>色，<a id="a-Fb"></a>名色盖；<a id="a-Fc"></a>心，<a id="a-Fd"></a>名识盖、<a id="a-Fe"></a>想盖、<a id="a-Ff"></a>受盖、<a id="a-Fg"></a>行盖。<a id="a-Fh"></a>盖者，<a id="a-Fi"></a>阴覆为用。<a id="a-Fj"></a>身，<a id="a-Fk"></a>名积聚。</p>
  <p id="aFl">“大王，<a id="a-Fm"></a>此一色法，<a id="a-Fn"></a>生无量色。<a id="a-Fo"></a>眼所得为色，<a id="a-Fp"></a>耳所得为声，<a id="a-Fq"></a>鼻所得为香，<a id="a-Fr"></a>舌得为味，<a id="a-Fs"></a>身得为触。<a id="a-Ft"></a>坚持名地，<a id="a-Fu"></a>水名润，<a id="a-Fv"></a>火名热，<a id="a-Fw"></a>轻动名风，<a id="a-Fx"></a>生五识处名根。<a id="a-Fy"></a>如是一色一心，<a id="a-Fz"></a>有不可思议色心。</p>
  <p id="aG0">“大王，<a id="a-G1"></a>凡夫六识粗，<a id="a-G2"></a>故得假名，<a id="a-G3"></a>青、<a id="a-G4"></a>黄、<a id="a-G5"></a>方、<a id="a-G6"></a>圆等无量假色法；<a id="a-G7"></a>圣人六识净，<a id="a-G8"></a>故得实法，<a id="a-G9"></a>色、<a id="a-GA"></a>香、<a id="a-GB"></a>味、<a id="a-GC"></a>触一切实色法。<a id="a-GD"></a>众生者，<a id="a-GE"></a>世谛之名也，<a id="a-GF"></a>若有若无。<a id="a-GG"></a>但生众生忆念，<a id="a-GH"></a>名为世谛。<a id="a-GI"></a>世谛假诳，<a id="a-GJ"></a>幻化故有，<a id="a-GK"></a>乃至六道幻化，<a id="a-GL"></a>众生见幻化，<a id="a-GM"></a>幻化见幻化。<a id="a-GN"></a>婆罗门、<a id="a-GO"></a>刹利、<a id="a-GP"></a>毗舍、<a id="a-GQ"></a>首陀、<a id="a-GR"></a>神、<a id="a-GS"></a>我等色心，<a id="a-GT"></a>名为幻谛。<a id="a-GU"></a>幻谛法无，<a id="a-GV"></a>佛出世前，<a id="a-GW"></a>无名字，<a id="a-GX"></a>无义名。<a id="a-GY"></a>幻法幻化，<a id="a-GZ"></a>无名字，<a id="a-Ga"></a>无体相，<a id="a-Gb"></a>无三界名字，<a id="a-Gc"></a>无善恶、<a id="a-Gd"></a>果报、<a id="a-Ge"></a>六道名字。</p>
  <p id="aGf">“大王，<a id="a-Gg"></a>是故佛佛出现于世，<a id="a-Gh"></a>为众生故，<a id="a-Gi"></a>说作三界六道名字，<a id="a-Gj"></a>是名无量名字，<a id="a-Gk"></a>如空法、<a id="a-Gl"></a>四大法、<a id="a-Gm"></a>心法、<a id="a-Gn"></a>色法。<a id="a-Go"></a>相续假法，<a id="a-Gp"></a>非一非异，<a id="a-Gq"></a>一亦不续，<a id="a-Gr"></a>异亦不续，<a id="a-Gs"></a>非一非异，<a id="a-Gt"></a>故名续谛。<a id="a-Gu"></a>相待假法，<a id="a-Gv"></a>一切名‘相待’，<a id="a-Gw"></a>亦名‘不定相待’，<a id="a-Gx"></a>如五色等法、<a id="a-Gy"></a>有无一切等法。<a id="a-Gz"></a>一切法皆缘成、<a id="a-H0"></a>假成众生，<a id="a-H1"></a>俱时因果、<a id="a-H2"></a>异时因果、<a id="a-H3"></a>三世善恶一切幻化，<a id="a-H4"></a>是幻谛众生。</p>
  <p id="aH5">“大王，<a id="a-H6"></a>若菩萨如上所见众生幻化，<a id="a-H7"></a>皆已假诳，<a id="a-H8"></a>如空中华。<a id="a-H9"></a>十住菩萨，<a id="a-HA"></a>诸佛五眼，<a id="a-HB"></a>如幻谛而见，<a id="a-HC"></a>菩萨化众生为若此。<a id="a-HD"></a>”</p>
  <p id="aHE">时诸有无量天子及诸大众得伏忍者，<a id="a-HF"></a>得空、<a id="a-HG"></a>无生忍，<a id="a-HH"></a>乃至一地、<a id="a-HI"></a>十地不可说德行。</p>
  <p data-pb></p>
  <h2 id="aHJ">二谛品第四</h2>
  <p id="aHK">尔时，<a id="a-HL"></a>波斯匿王言：<a id="a-HM"></a>“第一义谛中有世谛不？<a id="a-HN"></a>若言无者，<a id="a-HO"></a>智不应二；<a id="a-HP"></a>若言有者，<a id="a-HQ"></a>智不应一。<a id="a-HR"></a>一二之义，<a id="a-HS"></a>其事云何？<a id="a-HT"></a>”</p>
  <p id="aHU">佛告大王：<a id="a-HV"></a>“汝于过去七佛，<a id="a-HW"></a>已问一义二义。<a id="a-HX"></a>汝今无听，<a id="a-HY"></a>我今无说，<a id="a-HZ"></a>无听无说，<a id="a-Ha"></a>即为一义二义故。<a id="a-Hb"></a>谛听！<a id="a-Hc"></a>谛听！<a id="a-Hd"></a>善思念之，<a id="a-He"></a>如法修行。<a id="a-Hf"></a>七佛偈如是：</p>
  <p id="aHg">“无相第一义，<a id="a-Hh"></a>无自无他作，</p>
  <p id="aHi">因缘本自有，<a id="a-Hj"></a>无自无他作。</p>
  <p id="aHk">法性本无性，<a id="a-Hl"></a>第一义空如，</p>
  <p id="aHm">诸有本有法，<a id="a-Hn"></a>三假集假有。</p>
  <p id="aHo">无无谛实无，<a id="a-Hp"></a>寂灭第一空，</p>
  <p id="aHq">诸法因缘有，<a id="a-Hr"></a>有无义如是。</p>
  <p id="aHs">有无本自二，<a id="a-Ht"></a>譬若牛二角，</p>
  <p id="aHu">照解见无二，<a id="a-Hv"></a>二谛常不即。</p>
  <p id="aHw">解心见不二，<a id="a-Hx"></a>求二不可得，</p>
  <p id="aHy">非谓二谛一，<a id="a-Hz"></a>非二何可得？</p>
  <p id="aI0">于解常自一，<a id="a-I1"></a>于谛常自二，</p>
  <p id="aI2">通达此无二，<a id="a-I3"></a>真入第一义。</p>
  <p id="aI4">世谛幻化起，<a id="a-I5"></a>譬如虚空华，</p>
  <p id="aI6">如影三手无，<a id="a-I7"></a>因缘故诳有。</p>
  <p id="aI8">幻化见幻化，<a id="a-I9"></a>众生名幻谛，</p>
  <p id="aIA">幻师见幻法，<a id="a-IB"></a>谛实则皆无，</p>
  <p id="aIC">名为诸佛观，<a id="a-ID"></a>菩萨观亦然。</p>
  <p id="aIE">“大王，<a id="a-IF"></a>菩萨摩诃萨于一义中，<a id="a-IG"></a>常照二谛化众生。<a id="a-IH"></a>佛及众生，<a id="a-II"></a>一而无二。<a id="a-IJ"></a>何以故？<a id="a-IK"></a>以众生空故，<a id="a-IL"></a>得置菩提空；<a id="a-IM"></a>以菩提空故，<a id="a-IN"></a>得置众生空；<a id="a-IO"></a>以一切法空故，<a id="a-IP"></a>空空。<a id="a-IQ"></a>何以故？<a id="a-IR"></a>般若无相，<a id="a-IS"></a>二谛虚空，<a id="a-IT"></a>般若空，<a id="a-IU"></a>于无明乃至萨婆若，<a id="a-IV"></a>无自相、<a id="a-IW"></a>无他相故。<a id="a-IX"></a>五眼成就时，<a id="a-IY"></a>见无所见，<a id="a-IZ"></a>行亦不受，<a id="a-Ia"></a>不行亦不受，<a id="a-Ib"></a>非行非不行亦不受，<a id="a-Ic"></a>乃至一切法亦不受。<a id="a-Id"></a>菩萨未成佛时，<a id="a-Ie"></a>以菩提为烦恼；<a id="a-If"></a>菩萨成佛时，<a id="a-Ig"></a>以烦恼为菩提。<a id="a-Ih"></a>何以故？<a id="a-Ii"></a>于第一义而不二故，<a id="a-Ij"></a>诸佛如来乃至一切法如故。<a id="a-Ik"></a>”</p>
  <p id="aIl">白佛言：<a id="a-Im"></a>“云何十方诸如来、<a id="a-In"></a>一切菩萨不离文字而行诸法相？<a id="a-Io"></a>”</p>
  <p id="aIp">“大王，<a id="a-Iq"></a>法轮者，<a id="a-Ir"></a>法本如、<a id="a-Is"></a>重诵如、<a id="a-It"></a>受记如、<a id="a-Iu"></a>不诵偈如、<a id="a-Iv"></a>无问而自说如、<a id="a-Iw"></a>戒经如、<a id="a-Ix"></a>譬喻如、<a id="a-Iy"></a>法界如、<a id="a-Iz"></a>本事如、<a id="a-J0"></a>方广如、<a id="a-J1"></a>未曾有如、<a id="a-J2"></a>论义如，<a id="a-J3"></a>是名味句音声果、<a id="a-J4"></a>文字记句一切如。<a id="a-J5"></a>若取文字者，<a id="a-J6"></a>不行空也。</p>
  <p id="aJ7">“大王，<a id="a-J8"></a>如如文字，<a id="a-J9"></a>修诸佛智母。<a id="a-JA"></a>一切众生性根本智母，<a id="a-JB"></a>即为萨婆若体。<a id="a-JC"></a>诸佛未成佛，<a id="a-JD"></a>以当佛为智母，<a id="a-JE"></a>未得为性，<a id="a-JF"></a>已得萨婆若。<a id="a-JG"></a>三乘般若，<a id="a-JH"></a>不生不灭，<a id="a-JI"></a>自性常住，<a id="a-JJ"></a>一切众生以此为觉性故。<a id="a-JK"></a>若菩萨无受，<a id="a-JL"></a>无文字，<a id="a-JM"></a>离文字，<a id="a-JN"></a>为非文字，<a id="a-JO"></a>修无修为修。<a id="a-JP"></a>修无修者，<a id="a-JQ"></a>得般若真性般若波罗蜜。</p>
  <p id="aJR">“大王，<a id="a-JS"></a>若菩萨护佛、<a id="a-JT"></a>护化众生、<a id="a-JU"></a>护十地行，<a id="a-JV"></a>为若此。<a id="a-JW"></a>”</p>
  <p id="aJX">白佛言：<a id="a-JY"></a>“无量品众生，<a id="a-JZ"></a>根亦无量，<a id="a-Ja"></a>行亦无量。<a id="a-Jb"></a>法门为一？<a id="a-Jc"></a>为二？<a id="a-Jd"></a>为无量耶？<a id="a-Je"></a>”</p>
  <p id="aJf">“大王，<a id="a-Jg"></a>一切法观门，<a id="a-Jh"></a>非一非二，<a id="a-Ji"></a>乃有无量。<a id="a-Jj"></a>一切法亦非有相，<a id="a-Jk"></a>非非无相。<a id="a-Jl"></a>若菩萨见众生，<a id="a-Jm"></a>见一见二，<a id="a-Jn"></a>即不见一，<a id="a-Jo"></a>不见二。<a id="a-Jp"></a>一二者，<a id="a-Jq"></a>第一义谛也。<a id="a-Jr"></a>大王，<a id="a-Js"></a>若有若无者，<a id="a-Jt"></a>即世谛也。<a id="a-Ju"></a>以三谛摄一切法，<a id="a-Jv"></a>空谛、<a id="a-Jw"></a>色谛、<a id="a-Jx"></a>心谛，<a id="a-Jy"></a>故我说一切法不出三谛。<a id="a-Jz"></a>我、<a id="a-K0"></a>人、<a id="a-K1"></a>知见、<a id="a-K2"></a>五受阴空，<a id="a-K3"></a>乃至一切法空。<a id="a-K4"></a>众生品品根行不同，<a id="a-K5"></a>故非一非二法门。</p>
  <p id="aK6">“大王，<a id="a-K7"></a>七佛说‘摩诃般若波罗蜜’，<a id="a-K8"></a>我今说‘般若波罗蜜’，<a id="a-K9"></a>无二无别。<a id="a-KA"></a>汝等大众，<a id="a-KB"></a>受持读诵，<a id="a-KC"></a>解说是经功德。<a id="a-KD"></a>有无量不可说、<a id="a-KE"></a>不可说诸佛，<a id="a-KF"></a>一一佛教化无量不可说众生，<a id="a-KG"></a>一一众生皆得成佛，<a id="a-KH"></a>是佛复教化无量不可说众生，<a id="a-KI"></a>皆得成佛。<a id="a-KJ"></a>是上三佛，<a id="a-KK"></a>说《般若波罗蜜经》八万亿偈，<a id="a-KL"></a>于一偈中，<a id="a-KM"></a>复分为千分，<a id="a-KN"></a>于一分中，<a id="a-KO"></a>说一分句义，<a id="a-KP"></a>不可穷尽，<a id="a-KQ"></a>况复于此经中起一念信！<a id="a-KR"></a>是诸众生起百劫、<a id="a-KS"></a>千劫十地等功德，<a id="a-KT"></a>何况受持读诵解说者功德，<a id="a-KU"></a>即十方诸佛等无有异！<a id="a-KV"></a>当知是人，<a id="a-KW"></a>即是如来，<a id="a-KX"></a>得佛不久。<a id="a-KY"></a>”</p>
  <p id="aKZ">时，<a id="a-Ka"></a>诸大众闻说是经，<a id="a-Kb"></a>十亿人得三空忍，<a id="a-Kc"></a>百万亿人得大空忍、<a id="a-Kd"></a>十地性。</p>
  <p id="aKe">“大王，<a id="a-Kf"></a>此经名为《仁王问般若波罗蜜经》。<a id="a-Kg"></a>汝等受持《般若波罗蜜经》，<a id="a-Kh"></a>是经复有无量功德，<a id="a-Ki"></a>名为《护国土功德》，<a id="a-Kj"></a>亦名《一切国王法药服行无不大用护舍宅功德》，<a id="a-Kk"></a>亦《护一切众生身》。<a id="a-Kl"></a>即此‘般若波罗蜜’，<a id="a-Km"></a>是护国土，<a id="a-Kn"></a>如城壍墙壁、<a id="a-Ko"></a>刀剑鉾楯。<a id="a-Kp"></a>汝应受持《般若波罗蜜》，<a id="a-Kq"></a>亦复如是。<a id="a-Kr"></a>”</p>
 </body>
</html>