<!doctype html>
<html id="z3IBTAyAt" data-ver="1187">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">光赞般若波罗蜜经卷第一</h1>
  <h2 id="a2">光赞品第一</h2>
  <p id="a3">闻如是：<a id="a-4"></a>一时，<a id="a-5"></a>佛游罗阅祇耆阇崛山中，<a id="a-6"></a>与摩诃比丘僧五千俱，<a id="a-7"></a>皆阿罗汉也，<a id="a-8"></a>诸漏已尽，<a id="a-9"></a>无有尘垢而得自在，<a id="a-A"></a>心安解脱智慧善度，<a id="a-B"></a>逮得仁和为大开导，<a id="a-C"></a>所作已办所说究竟，<a id="a-D"></a>弃捐重担逮得己利，<a id="a-E"></a>除终始患平等解脱，<a id="a-F"></a>济一切想得度无极，<a id="a-G"></a>唯除一人贤者阿难学须陀洹。<a id="a-H"></a>复与五百比丘俱，<a id="a-I"></a>及比丘尼、<a id="a-J"></a>优婆塞、<a id="a-K"></a>优婆夷皆悉现在。<a id="a-L"></a>并诸菩萨摩诃萨，<a id="a-M"></a>得诸总持逮成三昧，<a id="a-N"></a>修于空行遵于无想，<a id="a-O"></a>不念众愿以得等忍，<a id="a-P"></a>制揽无数皆得五通，<a id="a-Q"></a>所言聪捷无有懈怠，<a id="a-R"></a>蠲舍家利所慕之心，<a id="a-S"></a>所说经法不侥供养，<a id="a-T"></a>致深妙法度于无极，<a id="a-U"></a>得无所畏超越魔事，<a id="a-V"></a>脱于一切阴盖之礙，<a id="a-W"></a>讲诸因缘心志所趣，<a id="a-X"></a>从无数劫精进行愿，<a id="a-Y"></a>其意所向喜悦问讯常先于人，<a id="a-Z"></a>离于结恨入于无数众会之中，<a id="a-a"></a>威势巍巍无所畏难，<a id="a-b"></a>忆念无量垓劫之事，<a id="a-c"></a>若说经法晓练众议，<a id="a-d"></a>犹如幻、<a id="a-e"></a>化、<a id="a-f"></a>野马、<a id="a-g"></a>水月、<a id="a-h"></a>梦与影、<a id="a-i"></a>响、<a id="a-j"></a>若镜中像，<a id="a-k"></a>勇猛无侣，<a id="a-l"></a>以微妙慧知众生心所起所行，<a id="a-m"></a>超度分别，<a id="a-n"></a>意不怀害，<a id="a-o"></a>殷勤忍辱具足，<a id="a-p"></a>所行晓了审谛所当度者，<a id="a-q"></a>摄取佛土无限之愿，<a id="a-r"></a>常三昧定，<a id="a-s"></a>目睹无数诸佛世界，<a id="a-t"></a>畅达宜便启请无量诸佛世尊，<a id="a-u"></a>进退能决若干种见所著之处，<a id="a-v"></a>定意自娱解百千行，<a id="a-w"></a>诸菩萨者德皆如是，<a id="a-x"></a>其名曰：<a id="a-y"></a>颰陀和菩萨、<a id="a-z"></a>罗邻那竭菩萨、<a id="a-10"></a>摩诃须菩和菩萨、<a id="a-11"></a>那罗达菩萨、<a id="a-12"></a>桥日兜菩萨、<a id="a-13"></a>和轮调菩萨、<a id="a-14"></a>因坻菩萨、<a id="a-15"></a>贤守菩萨、<a id="a-16"></a>妙意菩萨、<a id="a-17"></a>持意菩萨、<a id="a-18"></a>增意菩萨、<a id="a-19"></a>不虚见菩萨、<a id="a-1A"></a>立愿菩萨、<a id="a-1B"></a>周旋菩萨、<a id="a-1C"></a>常精进应菩萨、<a id="a-1D"></a>不置远菩萨、<a id="a-1E"></a>日盛菩萨、<a id="a-1F"></a>无吾我菩萨、<a id="a-1G"></a>光世音菩萨、<a id="a-1H"></a>溥首菩萨、<a id="a-1I"></a>宝印首菩萨、<a id="a-1J"></a>常举手菩萨、<a id="a-1K"></a>常下手菩萨、<a id="a-1L"></a>慈氏菩萨，<a id="a-1M"></a>诸菩萨众如是难限不可计数亿百千垓，<a id="a-1N"></a>一切妙德清净同真。</p>
  <p id="a1O">尔时，<a id="a-1P"></a>世尊坐于自然师子之床而结跏趺正身而处，<a id="a-1Q"></a>心有所向制立其意，<a id="a-1R"></a>有三昧名定意王，<a id="a-1S"></a>以时三昧自然正受，<a id="a-1T"></a>则皆普入一切定意，<a id="a-1U"></a>救摄平等御而趣之。<a id="a-1V"></a>佛适三昧其心安寂，<a id="a-1W"></a>而以道眼观斯世界，<a id="a-1X"></a>其身湛然而笑，<a id="a-1Y"></a>从其足心放六万亿百千光明，<a id="a-1Z"></a>十足指放十亿百千光明，<a id="a-1a"></a>两胁放二亿百千光明，<a id="a-1b"></a>两膝放二亿百千光明，<a id="a-1c"></a>两脚放二亿百千光明，<a id="a-1d"></a>两肩放二亿百千光明，<a id="a-1e"></a>两肘放二亿百千光明，<a id="a-1f"></a>脐放亿百千光明，<a id="a-1g"></a>头放亿百千光明，<a id="a-1h"></a>十手指放十亿百千光明，<a id="a-1i"></a>两臂放二亿百千光明，<a id="a-1j"></a>两眉放二亿百千光明，<a id="a-1k"></a>须放亿百千光明，<a id="a-1l"></a>两眼放二亿百千光明，<a id="a-1m"></a>两耳放二亿百千光明，<a id="a-1n"></a>鼻放亿百千光明，<a id="a-1o"></a>四面放四百亿百千光明，<a id="a-1p"></a>四十齿放四十亿百千光明，<a id="a-1q"></a>眉间相放亿百千光明，<a id="a-1r"></a>顶髻相放六万亿百千光明，<a id="a-1s"></a>照此三千大千世界无所不周，<a id="a-1t"></a>普耀东方江河沙等诸佛国土，<a id="a-1u"></a>南方、<a id="a-1v"></a>西方、<a id="a-1w"></a>北方四隅上下亦皆如是。<a id="a-1x"></a>其有众生蒙值光明，<a id="a-1y"></a>心皆恬怕，<a id="a-1z"></a>悉发无上正真之道。</p>
  <p id="a20">于是，<a id="a-21"></a>世尊即时欣笑，<a id="a-22"></a>从诸毛孔放众光明，<a id="a-23"></a>照此三千大千世界，<a id="a-24"></a>普遍十方无不周接江河沙等诸佛世界。<a id="a-25"></a>其有群萌为光所照悉皆寂然，<a id="a-26"></a>存于无上正真之道。<a id="a-27"></a>是时，<a id="a-28"></a>世尊则演如来清净真妙志性光明，<a id="a-29"></a>照此三千大千世界，<a id="a-2A"></a>普及十方各江河沙等诸佛国土。<a id="a-2B"></a>假令人民逮斯光者，<a id="a-2C"></a>则皆究竟至于无上正真之道。</p>
  <p id="a2D">于是，<a id="a-2E"></a>世尊从其舌本悉覆佛土，<a id="a-2F"></a>而出无数亿百千光明，<a id="a-2G"></a>照此三千大千世界，<a id="a-2H"></a>周遍十方各江河沙等诸佛国土，<a id="a-2I"></a>其光明中自然而植金宝莲华，<a id="a-2J"></a>其莲华上各有诸佛，<a id="a-2K"></a>结跏趺坐宝莲华，<a id="a-2L"></a>讲说经法演于六波罗蜜，<a id="a-2M"></a>十方一切亦复如是。<a id="a-2N"></a>若有众生闻斯法讲，<a id="a-2O"></a>一切究竟皆得坚住阿耨多罗三耶三菩。</p>
  <p id="a2P">于是，<a id="a-2Q"></a>世尊坐师子床，<a id="a-2R"></a>有三昧名师子娱乐，<a id="a-2S"></a>以斯定意自然正受，<a id="a-2T"></a>如其色像咸演威耀，<a id="a-2U"></a>示斯神足，<a id="a-2V"></a>三千大千世界六反震动，<a id="a-2W"></a>遍际亦摇，<a id="a-2X"></a>中顺至边安和柔软，<a id="a-2Y"></a>愍伤一切众生之类，<a id="a-2Z"></a>令获安隐快乐无患。</p>
  <p id="a2a">尔时，<a id="a-2b"></a>三千大千世界地狱、<a id="a-2c"></a>饿鬼、<a id="a-2d"></a>畜生，<a id="a-2e"></a>诸不闲者，<a id="a-2f"></a>恐懅厄者，<a id="a-2g"></a>自然为断三塗；<a id="a-2h"></a>除已，<a id="a-2i"></a>悉自致来得生为人、<a id="a-2j"></a>四天王、<a id="a-2k"></a>忉利天、<a id="a-2l"></a>盐天、<a id="a-2m"></a>兜术天、<a id="a-2n"></a>尼摩罗天、<a id="a-2o"></a>波罗尼蜜天；<a id="a-2p"></a>于时诸天适生彼间人中天上，<a id="a-2q"></a>即识宿命欢喜悦豫，<a id="a-2r"></a>往诣佛所，<a id="a-2s"></a>稽首足下，<a id="a-2t"></a>叉手归命，<a id="a-2u"></a>十方一切亦复如是等无差特。</p>
  <p id="a2v">尔时，<a id="a-2w"></a>此三千世界众生之类，<a id="a-2x"></a>盲者得目而睹色像，<a id="a-2y"></a>聋者彻听闻诸音声，<a id="a-2z"></a>志乱意惑还复其心，<a id="a-30"></a>迷愤者则时得定，<a id="a-31"></a>其裸形者自然衣服，<a id="a-32"></a>其饥虚者自然饱满，<a id="a-33"></a>其消渴者无所思侥，<a id="a-34"></a>其疾病者而得除愈，<a id="a-35"></a>身瑕玼者诸根具足，<a id="a-36"></a>其疲极者自然得解，<a id="a-37"></a>久倚身者则无所倚，<a id="a-38"></a>一切众生得平等心，<a id="a-39"></a>展转相瞻如父如母、<a id="a-3A"></a>如兄如弟、<a id="a-3B"></a>如姊如妹，<a id="a-3C"></a>各各同心等无偏邪皆行慈心，<a id="a-3D"></a>一切群萌悉修十善清净梵行无有尘埃，<a id="a-3E"></a>一切黎庶悉获安隐，<a id="a-3F"></a>所得安隐犹如比丘得第三禅，<a id="a-3G"></a>于时众生而致智慧，<a id="a-3H"></a>而悉具足善快调定，<a id="a-3I"></a>离于卑劣逮得和雅。</p>
  <p id="a3J">于是，<a id="a-3K"></a>世尊在师子床处，<a id="a-3L"></a>于三千大千世界而最超异，<a id="a-3M"></a>威神巍巍，<a id="a-3N"></a>光耀煌煌无有畏惧，<a id="a-3O"></a>圣明辉赫尊颜具足，<a id="a-3P"></a>无不周普照于东方江河沙等诸佛世界，<a id="a-3Q"></a>八维上下各江河沙等世尊国土，<a id="a-3R"></a>如须弥山超踰一切诸山之上，<a id="a-3S"></a>明在所通，<a id="a-3T"></a>于是世尊承如来旨已自然圣，<a id="a-3U"></a>令三千大千世界众生悉共瞻睹。</p>
  <p id="a3V">时，<a id="a-3W"></a>此世界，<a id="a-3X"></a>首陀卫净居诸天、<a id="a-3Y"></a>梵天、<a id="a-3Z"></a>波罗尼蜜天、<a id="a-3a"></a>尼摩罗天、<a id="a-3b"></a>兜术天、<a id="a-3c"></a>盐天、<a id="a-3d"></a>忉利天、<a id="a-3e"></a>四天王天及三千大千世界所居人民，<a id="a-3f"></a>自然见身亲近如来，<a id="a-3g"></a>皆得自然天华、<a id="a-3h"></a>傅饰天香、<a id="a-3i"></a>天杂香、<a id="a-3j"></a>天捣香、<a id="a-3k"></a>天青莲、<a id="a-3l"></a>芙蓉、<a id="a-3m"></a>蘅华，<a id="a-3n"></a>诸妙天华茎叶具足，<a id="a-3o"></a>各各发行赍诣如来，<a id="a-3p"></a>稽首佛足各散佛上，<a id="a-3q"></a>及于人间水陆诸华各各手执，<a id="a-3r"></a>往诣世尊而为供养。<a id="a-3s"></a>诸天人民所散供养诸华之具上在虚空，<a id="a-3t"></a>三千大千世界化为宫殿自然楼观，<a id="a-3u"></a>从其宫殿垂诸天华、<a id="a-3v"></a>缯盖、<a id="a-3w"></a>幢幡，<a id="a-3x"></a>纷葩飘扬显灼普现，<a id="a-3y"></a>其诸华香庄严三千大千佛国，<a id="a-3z"></a>自然巍巍，<a id="a-40"></a>形像众色如紫磨金，<a id="a-41"></a>八维上下芬馥晃昱亦复如是。</p>
  <p id="a42">于是阎浮提城所有人民，<a id="a-43"></a>瞻睹如来现身威变不可称计，<a id="a-44"></a>心各念言：<a id="a-45"></a>“今日如来坐于我前，<a id="a-46"></a>普佛国土亦复如是。<a id="a-47"></a>”各各心念：<a id="a-48"></a>“今日如来在我前坐而说经法。<a id="a-49"></a>”</p>
  <p id="a4A">于时，<a id="a-4B"></a>世尊在师子床更复欣笑，<a id="a-4C"></a>加复重照三千大千世界，<a id="a-4D"></a>弘光赫弈，<a id="a-4E"></a>此土人民悉共睹见东方江河沙等诸佛国土现在如来至真等正觉与诸菩萨声闻之众，<a id="a-4F"></a>又复东方江河沙等诸佛世界所有众生，<a id="a-4G"></a>悉亦遥见此佛国土释迦文佛与比丘僧及诸菩萨而坐说经，<a id="a-4H"></a>八维上下亦复如是，<a id="a-4I"></a>悉遥见此等无差特。</p>
  <p id="a4J">于是过东方江河沙等诸佛世界，<a id="a-4K"></a>最西国土名宝迹，<a id="a-4L"></a>其佛号宝事如来至真等正觉，<a id="a-4M"></a>今现在为诸众生，<a id="a-4N"></a>亦复讲说摩诃般若波罗蜜经。</p>
  <p id="a4O">彼时，<a id="a-4P"></a>其佛世界而有菩萨号曰普明，<a id="a-4Q"></a>睹大光明及地大动，<a id="a-4R"></a>即便往诣宝事如来，<a id="a-4S"></a>稽首问曰：<a id="a-4T"></a>“唯然，<a id="a-4U"></a>世尊！<a id="a-4V"></a>以何因缘其大光明照此佛土，<a id="a-4W"></a>地大震动，<a id="a-4X"></a>诸如来身自然为见？<a id="a-4Y"></a>会当有意！<a id="a-4Z"></a>”</p>
  <p id="a4a">彼佛告于普明菩萨曰：<a id="a-4b"></a>“族姓子，<a id="a-4c"></a>欲知西方极远有忍世界，<a id="a-4d"></a>其佛号曰释迦文如来，<a id="a-4e"></a>今现在为诸菩萨说般若波罗蜜，<a id="a-4f"></a>是其威神光也。<a id="a-4g"></a>”</p>
  <p id="a4h">普明菩萨白宝事如来：<a id="a-4i"></a>“唯然，<a id="a-4j"></a>世尊！<a id="a-4k"></a>我欲诣彼见释迦牟尼如来，<a id="a-4l"></a>稽首作礼，<a id="a-4m"></a>及诸菩萨摩诃萨、<a id="a-4n"></a>众童真等，<a id="a-4o"></a>得诸总持、<a id="a-4p"></a>究竟三昧、<a id="a-4q"></a>定意自在、<a id="a-4r"></a>得度无极释迦牟多阿竭阿罗诃三耶三佛。<a id="a-4s"></a>”</p>
  <p id="a4t">宝事如来阿罗诃三耶三佛告普明菩萨曰：<a id="a-4u"></a>“往善男子，<a id="a-4v"></a>汝知是时。<a id="a-4w"></a>”</p>
  <p id="a4x">宝事如来赐普明菩萨金色莲华而有千叶：<a id="a-4y"></a>“取善男子，<a id="a-4z"></a>此宝莲华以用供散释迦牟如来。<a id="a-50"></a>善男子，<a id="a-51"></a>欲往修寂然行，<a id="a-52"></a>忍界菩萨生彼土者，<a id="a-53"></a>甚有患难亦难值遇。<a id="a-54"></a>”</p>
  <p id="a55">普明菩萨即受其金色莲华，<a id="a-56"></a>与无央数亿百千垓诸菩萨众、<a id="a-57"></a>男女大小、<a id="a-58"></a>居家、<a id="a-59"></a>出家，<a id="a-5A"></a>则以供养东方诸佛天中天，<a id="a-5B"></a>承事归命，<a id="a-5C"></a>上诸华香、<a id="a-5D"></a>杂香、<a id="a-5E"></a>捣香，<a id="a-5F"></a>次复诣释迦牟如来，<a id="a-5G"></a>稽首足下却住一面。</p>
  <p id="a5H">普明菩萨白世尊曰：<a id="a-5I"></a>“唯然，<a id="a-5J"></a>大圣！<a id="a-5K"></a>宝事如来敬问无量，<a id="a-5L"></a>无求轻便力行安乎？<a id="a-5M"></a>”</p>
  <p id="a5N">又复遣进金色莲华，<a id="a-5O"></a>佛受莲华，<a id="a-5P"></a>寻以遥散东方江河沙诸佛国土。<a id="a-5Q"></a>其华即时周遍东方诸佛世界，<a id="a-5R"></a>有佛坐于自然金色莲华讲说经法，<a id="a-5S"></a>亦复演斯六波罗蜜。<a id="a-5T"></a>其有众生闻此说者，<a id="a-5U"></a>一切究竟即时坚住于阿耨多罗三耶三菩。<a id="a-5V"></a>男女大小悉礼佛足，<a id="a-5W"></a>各以功德，<a id="a-5X"></a>供养多阿竭阿罗诃三耶三菩。</p>
  <p id="a5Y">南方去此江河沙等最极边际，<a id="a-5Z"></a>有佛世界名曰离一切忧，<a id="a-5a"></a>其佛号无忧首多阿竭阿罗诃三耶三佛，<a id="a-5b"></a>彼有菩萨名离戚，<a id="a-5c"></a>启辞其佛，<a id="a-5d"></a>佛赐莲华，<a id="a-5e"></a>与无数菩萨俱，<a id="a-5f"></a>经诸国土供养诸佛，<a id="a-5g"></a>来诣释迦牟尼如来，<a id="a-5h"></a>稽首供养，<a id="a-5i"></a>却坐听经。</p>
  <p id="a5j">西方去此江河沙等，<a id="a-5k"></a>有世界名曰寂然，<a id="a-5l"></a>其佛号宝龙多阿竭阿罗诃三耶三佛，<a id="a-5m"></a>彼有菩萨名曰意行，<a id="a-5n"></a>启辞其佛，<a id="a-5o"></a>佛赐莲华，<a id="a-5p"></a>与无数菩萨俱，<a id="a-5q"></a>经诸国土供养诸佛，<a id="a-5r"></a>来诣释迦牟尼如来，<a id="a-5s"></a>稽首供养，<a id="a-5t"></a>却坐听经。</p>
  <p id="a5u">北方去此江河沙等，<a id="a-5v"></a>有世界名曰致胜，<a id="a-5w"></a>其佛号胜诸根多阿竭阿罗诃三耶三佛，<a id="a-5x"></a>彼有菩萨名曰施胜，<a id="a-5y"></a>启辞其佛，<a id="a-5z"></a>佛赐莲华，<a id="a-60"></a>与无数菩萨俱，<a id="a-61"></a>经诸国土供养诸佛，<a id="a-62"></a>诣释迦牟如来，<a id="a-63"></a>稽首供养，<a id="a-64"></a>却坐听经。</p>
  <p id="a65">下方去此江河沙等，<a id="a-66"></a>有世界名曰仁贤，<a id="a-67"></a>其佛号贤首多阿竭阿罗诃三耶三佛，<a id="a-68"></a>彼有菩萨名曰莲华上，<a id="a-69"></a>启辞其佛，<a id="a-6A"></a>佛赐莲华，<a id="a-6B"></a>与无数菩萨俱，<a id="a-6C"></a>经诸国土供养诸佛，<a id="a-6D"></a>诣释迦牟如来，<a id="a-6E"></a>稽首供养，<a id="a-6F"></a>却坐听经。</p>
  <p id="a6G">上方去此江河沙等，<a id="a-6H"></a>有世界名曰欣乐，<a id="a-6I"></a>其佛号乐首多阿竭阿罗诃三耶三佛，<a id="a-6J"></a>彼有菩萨名施乐，<a id="a-6K"></a>启辞其佛，<a id="a-6L"></a>佛赐莲华，<a id="a-6M"></a>与无数菩萨俱，<a id="a-6N"></a>经诸国土供养诸佛，<a id="a-6O"></a>诣释迦牟如来，<a id="a-6P"></a>稽首供养，<a id="a-6Q"></a>却坐听经。</p>
  <p id="a6R">其四维者亦复如是等无差特。</p>
  <p id="a6S">尔时，<a id="a-6T"></a>于此三千大千世界，<a id="a-6U"></a>寻即时雨诸宝、<a id="a-6V"></a>华香、<a id="a-6W"></a>幡盖，<a id="a-6X"></a>自然庄严香树、<a id="a-6Y"></a>花树，<a id="a-6Z"></a>譬如莲华迹世界，<a id="a-6a"></a>普华多阿竭阿罗诃三耶三佛佛土，<a id="a-6b"></a>溥首菩萨所游居处。<a id="a-6c"></a>善住意诸天子及余大神，<a id="a-6d"></a>尊势无极菩萨之众，<a id="a-6e"></a>世尊所与及余诸天世间人民皆来聚会，<a id="a-6f"></a>诸魔、<a id="a-6g"></a>梵天并声闻众、<a id="a-6h"></a>犍沓和、<a id="a-6i"></a>阿须伦神、<a id="a-6j"></a>人民悉普来会。<a id="a-6k"></a>此诸菩萨摩诃萨，<a id="a-6l"></a>为童子时所服饮食功德自然。</p>
  <p id="a6m">尔时，<a id="a-6n"></a>世尊告贤者舍利弗：<a id="a-6o"></a>“于斯若有菩萨摩诃萨，<a id="a-6p"></a>便当精修学般若波罗蜜。<a id="a-6q"></a>”</p>
  <p id="a6r">舍利弗白佛：<a id="a-6s"></a>“唯然，<a id="a-6t"></a>世尊！<a id="a-6u"></a>云何菩萨摩诃萨一切具足晓解诸法，<a id="a-6v"></a>学般若波罗蜜乎？<a id="a-6w"></a>”</p>
  <p id="a6x">佛告舍利弗：<a id="a-6y"></a>“菩萨摩诃萨住于般若波罗蜜已修无处所，<a id="a-6z"></a>即便具足檀波罗蜜令不缺减，<a id="a-70"></a>有所施与无所爱逆；<a id="a-71"></a>尸波罗蜜当令具足，<a id="a-72"></a>从是因缘，<a id="a-73"></a>未曾住于罪不罪；<a id="a-74"></a>亦当具足羼波罗蜜，<a id="a-75"></a>兴无瞋恚；<a id="a-76"></a>当学惟逮波罗蜜，<a id="a-77"></a>便得受决；<a id="a-78"></a>从其身意兴诸精进，<a id="a-79"></a>不起诸漏当具足禅波罗蜜。<a id="a-7A"></a>由是之故，<a id="a-7B"></a>无所求慕。<a id="a-7C"></a>”</p>
  <p id="a7D">佛言：<a id="a-7E"></a>“舍利弗，<a id="a-7F"></a>若菩萨摩诃萨住般若波罗蜜则自具足，<a id="a-7G"></a>于四意止发无所发又当具足，<a id="a-7H"></a>得四意断、<a id="a-7I"></a>四神足、<a id="a-7J"></a>五根、<a id="a-7K"></a>五力、<a id="a-7L"></a>七觉、<a id="a-7M"></a>八由行悉令具足，<a id="a-7N"></a>空无三昧、<a id="a-7O"></a>无想三昧、<a id="a-7P"></a>无愿三昧而决具足，<a id="a-7Q"></a>四禅、<a id="a-7R"></a>四等、<a id="a-7S"></a>四无色三昧及八脱门渐渐具足而以正受；<a id="a-7T"></a>以此为脱，<a id="a-7U"></a>无所思想，<a id="a-7V"></a>无有内想、<a id="a-7W"></a>若供养想、<a id="a-7X"></a>若光明想，<a id="a-7Y"></a>无绛赤想，<a id="a-7Z"></a>无腐败想，<a id="a-7a"></a>无有青想，<a id="a-7b"></a>无食啮疮烂想，<a id="a-7c"></a>亦无乱想，<a id="a-7d"></a>无枯骨想，<a id="a-7e"></a>无星散想，<a id="a-7f"></a>无处所想，<a id="a-7g"></a>悉离诸想；<a id="a-7h"></a>常志于佛，<a id="a-7i"></a>念于经典，<a id="a-7j"></a>念于众僧，<a id="a-7k"></a>念于戒禁，<a id="a-7l"></a>意在惠施，<a id="a-7m"></a>志前诸天，<a id="a-7n"></a>出入之意、<a id="a-7o"></a>死亡之意、<a id="a-7p"></a>无常之想、<a id="a-7q"></a>苦乐之想无，<a id="a-7r"></a>非身之想、<a id="a-7s"></a>终始之想、<a id="a-7t"></a>一切世界无，<a id="a-7u"></a>无乐想、<a id="a-7v"></a>诸习之想、<a id="a-7w"></a>灭尽之想；<a id="a-7x"></a>道慧、<a id="a-7y"></a>尽慧、<a id="a-7z"></a>无热诸慧、<a id="a-80"></a>无所起慧、<a id="a-81"></a>法慧，<a id="a-82"></a>于诸经法亦无所慧，<a id="a-83"></a>亦无我慧，<a id="a-84"></a>无有内慧，<a id="a-85"></a>微妙意慧晓了诸慧，<a id="a-86"></a>如所谓慧悉以思念所行三昧，<a id="a-87"></a>无想，<a id="a-88"></a>无念，<a id="a-89"></a>无行定者，<a id="a-8A"></a>而无有异。<a id="a-8B"></a>诸根为异，<a id="a-8C"></a>异根异行。<a id="a-8D"></a>又复有行难所获致如来十力、<a id="a-8E"></a>四无所畏、<a id="a-8F"></a>四分别辩、<a id="a-8G"></a>佛十八法不共之事大慈大悲。<a id="a-8H"></a>欲得晓了此一切缘，<a id="a-8I"></a>菩萨摩诃萨当行般若波罗蜜。<a id="a-8J"></a>若有具足诸道慧者，<a id="a-8K"></a>菩萨摩诃萨当行般若波罗蜜。<a id="a-8L"></a>欲晓了慧具足充备诸通慧者，<a id="a-8M"></a>当行般若波罗蜜。<a id="a-8N"></a>菩萨摩诃萨若欲明了一切得近蠲除尘劳，<a id="a-8O"></a>菩萨摩诃萨当行般若波罗蜜。<a id="a-8P"></a>如是，<a id="a-8Q"></a>舍利弗，<a id="a-8R"></a>菩萨摩诃萨则为修学般若波罗蜜。<a id="a-8S"></a>”</p>
  <p id="a8T">佛复告舍利弗：<a id="a-8U"></a>“若有菩萨摩诃萨欲入寂然，<a id="a-8V"></a>当学般若波罗蜜。<a id="a-8W"></a>菩萨摩诃萨欲度声闻、<a id="a-8X"></a>辟支佛地住阿惟越致地者，<a id="a-8Y"></a>当学般若波罗蜜。<a id="a-8Z"></a>菩萨摩诃萨欲处六通，<a id="a-8a"></a>当学般若波罗蜜。<a id="a-8b"></a>菩萨摩诃萨欲知一切众生萨和萨心根所行者，<a id="a-8c"></a>当学般若波罗蜜。<a id="a-8d"></a>菩萨摩诃萨欲过诸声闻、<a id="a-8e"></a>辟支佛慧者，<a id="a-8f"></a>当学般若波罗蜜。<a id="a-8g"></a>菩萨摩诃萨欲逮总持门，<a id="a-8h"></a>善男子劝助布施，<a id="a-8i"></a>声闻、<a id="a-8j"></a>辟支佛超越彼等，<a id="a-8k"></a>当学般若波罗蜜。<a id="a-8l"></a>菩萨摩诃萨欲过一切声闻、<a id="a-8m"></a>辟支佛戒禁劝助心意，<a id="a-8n"></a>当学般若波罗蜜。<a id="a-8o"></a>若欲具足三昧智慧解脱度知见慧，<a id="a-8p"></a>菩萨摩诃萨当学般若波罗蜜。<a id="a-8q"></a>菩萨摩诃萨欲成显于禅定三昧三摩越，<a id="a-8r"></a>劝助合集解心之念所，<a id="a-8s"></a>当学般若波罗蜜。<a id="a-8t"></a>菩萨摩诃萨若欲劝助布施分别无限无量成就功德，<a id="a-8u"></a>当学般若波罗蜜。<a id="a-8v"></a>菩萨摩诃萨若欲具足成就无限无量持戒、<a id="a-8w"></a>忍辱、<a id="a-8x"></a>精进、<a id="a-8y"></a>一心、<a id="a-8z"></a>智慧，<a id="a-90"></a>当学般若波罗蜜。<a id="a-91"></a>”</p>
  <p id="a92">佛复语舍利弗：<a id="a-93"></a>“若有菩萨摩诃萨欲具足立檀波罗蜜、<a id="a-94"></a>尸波罗蜜、<a id="a-95"></a>羼波罗蜜、<a id="a-96"></a>惟逮波罗蜜、<a id="a-97"></a>禅波罗蜜、<a id="a-98"></a>般若波罗蜜行，<a id="a-99"></a>一切所生得见诸佛自致成佛，<a id="a-9A"></a>当学般若波罗蜜；<a id="a-9B"></a>欲成三十二相、<a id="a-9C"></a>八十种好，<a id="a-9D"></a>具足菩萨性若为童真，<a id="a-9E"></a>欲立此地不离诸佛世尊，<a id="a-9F"></a>所欲志念诸善德本供养如来，<a id="a-9G"></a>奉持顺命其愿辄成，<a id="a-9H"></a>若欲具足一切众生心之所侥，<a id="a-9I"></a>饮食、<a id="a-9J"></a>衣服、<a id="a-9K"></a>车乘、<a id="a-9L"></a>香华、<a id="a-9M"></a>杂香、<a id="a-9N"></a>涂香、<a id="a-9O"></a>床卧、<a id="a-9P"></a>灯火、<a id="a-9Q"></a>手巾、<a id="a-9R"></a>履袜，<a id="a-9S"></a>所当得者充满诸财，<a id="a-9T"></a>当学般若波罗蜜。</p>
  <p id="a9U">“复次，<a id="a-9V"></a>舍利弗，<a id="a-9W"></a>若菩萨摩诃萨欲具足江河沙等众生劝立于檀波罗蜜、<a id="a-9X"></a>尸波罗蜜、<a id="a-9Y"></a>羼波罗蜜、<a id="a-9Z"></a>惟逮波罗蜜、<a id="a-9a"></a>禅波罗蜜，<a id="a-9b"></a>当学般若波罗蜜。</p>
  <p id="a9c">“复次，<a id="a-9d"></a>舍利弗，<a id="a-9e"></a>若菩萨摩诃萨以一善本顺如来德，<a id="a-9f"></a>无有尽耗亦不缺减，<a id="a-9g"></a>乃至成阿耨多罗三耶三菩者，<a id="a-9h"></a>当学般若波罗蜜。</p>
  <p id="a9i">“复次，<a id="a-9j"></a>舍利弗，<a id="a-9k"></a>若菩萨摩诃萨学般若波罗蜜，<a id="a-9l"></a>八维上下诸佛天中天，<a id="a-9m"></a>皆共歌诵其人功德，<a id="a-9n"></a>发意之顷东方江河沙等诸佛国土，<a id="a-9o"></a>欲游此界及至十方，<a id="a-9p"></a>当学般若波罗蜜。<a id="a-9q"></a>以一音声，<a id="a-9r"></a>欲告江河沙诸佛国土东西南北、<a id="a-9s"></a>四维、<a id="a-9t"></a>上下，<a id="a-9u"></a>当学般若波罗蜜。</p>
  <p id="a9v">“复次，<a id="a-9w"></a>舍利弗，<a id="a-9x"></a>若菩萨摩诃萨欲建立诸佛国土令不断绝，<a id="a-9y"></a>欲住内空，<a id="a-9z"></a>若处外空，<a id="a-A0"></a>若内外空，<a id="a-A1"></a>若于空空，<a id="a-A2"></a>若于大空，<a id="a-A3"></a>究竟之空，<a id="a-A4"></a>所有空，<a id="a-A5"></a>无有空，<a id="a-A6"></a>有为空，<a id="a-A7"></a>无为空，<a id="a-A8"></a>若真空者，<a id="a-A9"></a>无祠祀空，<a id="a-AA"></a>无因缘空，<a id="a-AB"></a>因缘空，<a id="a-AC"></a>自然相空，<a id="a-AD"></a>一切法空，<a id="a-AE"></a>不可得空，<a id="a-AF"></a>无所有空，<a id="a-AG"></a>若自然空，<a id="a-AH"></a>无形自然空，<a id="a-AI"></a>因缘威神诸行相欲至此者，<a id="a-AJ"></a>当学般若波罗蜜。</p>
  <p id="aAK">“复次，<a id="a-AL"></a>舍利弗，<a id="a-AM"></a>菩萨摩诃萨欲得亲近一切如来，<a id="a-AN"></a>度得观解一切诸法，<a id="a-AO"></a>欲了诸法在于本际，<a id="a-AP"></a>当学般若波罗蜜。<a id="a-AQ"></a>如是，<a id="a-AR"></a>舍利弗，<a id="a-AS"></a>菩萨摩诃萨欲成般若波罗蜜，<a id="a-AT"></a>当如是住。</p>
  <p id="aAU">“复次，<a id="a-AV"></a>舍利弗，<a id="a-AW"></a>菩萨摩诃萨欲计数知三千大千世界沙石、<a id="a-AX"></a>树、<a id="a-AY"></a>华、<a id="a-AZ"></a>一切诸尘众疑不决，<a id="a-Aa"></a>当学般若波罗蜜；<a id="a-Ab"></a>三千大千世界所有大海、<a id="a-Ac"></a>江河、<a id="a-Ad"></a>川流、<a id="a-Ae"></a>泉源，<a id="a-Af"></a>欲知有几渧多少之数，<a id="a-Ag"></a>无所伤害度海虫类，<a id="a-Ah"></a>当学般若波罗蜜。</p>
  <p id="aAi">“复次，<a id="a-Aj"></a>舍利弗，<a id="a-Ak"></a>假使三千大千世界所有火者一时普燃犹如劫烧，<a id="a-Al"></a>一面一时悉欲灭者令无所燃，<a id="a-Am"></a>当学般若波罗蜜。</p>
  <p id="aAn">“复次，<a id="a-Ao"></a>舍利弗，<a id="a-Ap"></a>菩萨摩诃萨，<a id="a-Aq"></a>三千大千世界所有诸风，<a id="a-Ar"></a>有此国土吹拔，<a id="a-As"></a>崩碎诸须弥山令无有余，<a id="a-At"></a>譬如灰尘净灭，<a id="a-Au"></a>有如燃荩如燃蒿草，<a id="a-Av"></a>若以一指手指足指，<a id="a-Aw"></a>欲令灭尽三界火者，<a id="a-Ax"></a>当学般若波罗蜜。</p>
  <p id="aAy">“复次，<a id="a-Az"></a>舍利弗，<a id="a-B0"></a>菩萨摩诃萨，<a id="a-B1"></a>三千大千世界所有虚空，<a id="a-B2"></a>欲以普身一跏趺坐周遍虚空者，<a id="a-B3"></a>当学般若波罗蜜；<a id="a-B4"></a>自在变化，<a id="a-B5"></a>无近无远，<a id="a-B6"></a>无大无小，<a id="a-B7"></a>当学般若波罗蜜。</p>
  <p id="aB8">“复次，<a id="a-B9"></a>舍利弗，<a id="a-BA"></a>菩萨摩诃萨，<a id="a-BB"></a>欲取三千大千世界诸须弥山，<a id="a-BC"></a>以一手举诸须弥山，<a id="a-BD"></a>置于殊异无量诸佛世界，<a id="a-BE"></a>无往返想不增不减，<a id="a-BF"></a>当学般若波罗蜜。</p>
  <p id="aBG">“复次，<a id="a-BH"></a>舍利弗，<a id="a-BI"></a>菩萨摩诃萨，<a id="a-BJ"></a>东方江河沙等诸佛世界，<a id="a-BK"></a>佛天中天、<a id="a-BL"></a>声闻、<a id="a-BM"></a>辟支佛，<a id="a-BN"></a>皆欲一时同时合集以供养者，<a id="a-BO"></a>当学般若波罗蜜。</p>
  <p id="aBP">“复次，<a id="a-BQ"></a>舍利弗，<a id="a-BR"></a>菩萨摩诃萨，<a id="a-BS"></a>若一衣服、<a id="a-BT"></a>香华、<a id="a-BU"></a>捣香、<a id="a-BV"></a>涂香、<a id="a-BW"></a>缯盖、<a id="a-BX"></a>幢幡以持供养多诃阿竭阿罗诃三耶三佛及声闻众，<a id="a-BY"></a>奉事归命一时应集，<a id="a-BZ"></a>当学般若波罗蜜。</p>
  <p id="aBa">“复次，<a id="a-Bb"></a>舍利弗，<a id="a-Bc"></a>菩萨摩诃萨，<a id="a-Bd"></a>三千大千世界所有众生，<a id="a-Be"></a>皆欲建立于尸波罗蜜三昧智慧解脱见慧，<a id="a-Bf"></a>须陀洹果、<a id="a-Bg"></a>斯陀含果、<a id="a-Bh"></a>阿那含果，<a id="a-Bi"></a>至于无余住泥洹果而般泥洹，<a id="a-Bj"></a>当学般若波罗蜜。</p>
  <p id="aBk">“复次，<a id="a-Bl"></a>舍利弗，<a id="a-Bm"></a>菩萨摩诃萨行般若波罗蜜，<a id="a-Bn"></a>若布施者波罗蜜，<a id="a-Bo"></a>当作是学；<a id="a-Bp"></a>如此施者，<a id="a-Bq"></a>获大果报。<a id="a-Br"></a>如是施者，<a id="a-Bs"></a>生于君子族姓家，<a id="a-Bt"></a>梵志大族姓长者；<a id="a-Bu"></a>如此施者，<a id="a-Bv"></a>生于四王天上、<a id="a-Bw"></a>忉利天、<a id="a-Bx"></a>兜术天、<a id="a-By"></a>尼摩天、<a id="a-Bz"></a>波罗尼蜜天；<a id="a-C0"></a>如是施者，<a id="a-C1"></a>依于斯施思第一禅、<a id="a-C2"></a>第二、<a id="a-C3"></a>第三至第四禅，<a id="a-C4"></a>无量虚空定意正受，<a id="a-C5"></a>无量空慧，<a id="a-C6"></a>无量不用慧天，<a id="a-C7"></a>无想有想三昧禅；<a id="a-C8"></a>如此施者，<a id="a-C9"></a>兴八圣路，<a id="a-CA"></a>得须陀洹果、<a id="a-CB"></a>斯陀含果、<a id="a-CC"></a>阿那含果、<a id="a-CD"></a>阿罗汉果、<a id="a-CE"></a>辟支佛果。<a id="a-CF"></a>若晓于此，<a id="a-CG"></a>当于是学般若波罗蜜。</p>
  <p id="aCH">“复次，<a id="a-CI"></a>舍利弗，<a id="a-CJ"></a>菩萨摩诃萨行般若波罗蜜，<a id="a-CK"></a>常以权慧有所施与，<a id="a-CL"></a>为具檀波罗蜜、<a id="a-CM"></a>尸波罗蜜、<a id="a-CN"></a>羼波罗蜜、<a id="a-CO"></a>惟逮波罗蜜、<a id="a-CP"></a>禅波罗蜜、<a id="a-CQ"></a>般若波罗蜜。<a id="a-CR"></a>”</p>
  <p id="aCS">舍利弗白佛言：<a id="a-CT"></a>“云何菩萨摩诃萨具足六波罗蜜？<a id="a-CU"></a>”</p>
  <p id="aCV">答曰：<a id="a-CW"></a>“其布施主，<a id="a-CX"></a>无所著念，<a id="a-CY"></a>所施受者亦不忘恩，<a id="a-CZ"></a>是为檀波罗蜜；<a id="a-Ca"></a>无所犯负，<a id="a-Cb"></a>不以禁戒而自绮饰，<a id="a-Cc"></a>是为尸波罗蜜；<a id="a-Cd"></a>常怀忍辱无瞋恚恨心向于众生，<a id="a-Ce"></a>是为羼提波罗蜜；<a id="a-Cf"></a>精进不怠欲度一切，<a id="a-Cg"></a>是为惟逮波罗蜜；<a id="a-Ch"></a>一心寂然而无愦乱，<a id="a-Ci"></a>是为禅波罗蜜；<a id="a-Cj"></a>智慧解空不计吾我，<a id="a-Ck"></a>是为般若波罗蜜。<a id="a-Cl"></a>取要言之，<a id="a-Cm"></a>复重解义，<a id="a-Cn"></a>于罪无罪亦无无罪，<a id="a-Co"></a>是尸波罗蜜；<a id="a-Cp"></a>无有瞋恨，<a id="a-Cq"></a>是羼波罗蜜；<a id="a-Cr"></a>身心精进不以疲倦，<a id="a-Cs"></a>是惟逮波罗蜜；<a id="a-Ct"></a>兴于不乱无所想念，<a id="a-Cu"></a>是禅波罗蜜；<a id="a-Cv"></a>解一切法而无所著，<a id="a-Cw"></a>是般若波罗蜜。</p>
  <p id="aCx">“复次，<a id="a-Cy"></a>舍利弗，<a id="a-Cz"></a>菩萨摩诃萨，<a id="a-D0"></a>欲得成就过去、<a id="a-D1"></a>当来、<a id="a-D2"></a>今现在诸佛世尊功德之义，<a id="a-D3"></a>当学般若波罗蜜；<a id="a-D4"></a>欲得超度有为、<a id="a-D5"></a>无为诸法行者，<a id="a-D6"></a>去来今法至于无本，<a id="a-D7"></a>诸法所兴不起本际，<a id="a-D8"></a>欲逮此者，<a id="a-D9"></a>一切声闻、<a id="a-DA"></a>辟支佛、<a id="a-DB"></a>诸菩萨法，<a id="a-DC"></a>欲行诸佛世尊而供养者，<a id="a-DD"></a>欲得具足诸佛眷属无量群从，<a id="a-DE"></a>欲得获致菩萨枝党，<a id="a-DF"></a>欲得净毕众祐之德，<a id="a-DG"></a>欲致布施心无所受，<a id="a-DH"></a>不起犯戒想，<a id="a-DI"></a>无瞋恚心，<a id="a-DJ"></a>无懈怠心，<a id="a-DK"></a>不欲发起于乱心者，<a id="a-DL"></a>又不欲起愚痴心者，<a id="a-DM"></a>当学般若波罗蜜。</p>
  <p id="aDN">“复次，<a id="a-DO"></a>舍利弗，<a id="a-DP"></a>菩萨摩诃萨，<a id="a-DQ"></a>欲立众生于布施德，<a id="a-DR"></a>持戒、<a id="a-DS"></a>智慧劝令修治，<a id="a-DT"></a>所受福德当所兴为，<a id="a-DU"></a>当学般若波罗蜜。</p>
  <p id="aDV">“复次，<a id="a-DW"></a>舍利弗，<a id="a-DX"></a>菩萨摩诃萨，<a id="a-DY"></a>欲兴五眼，<a id="a-DZ"></a>当学般若波罗蜜。<a id="a-Da"></a>何谓五眼？<a id="a-Db"></a>肉眼、<a id="a-Dc"></a>天眼、<a id="a-Dd"></a>慧眼、<a id="a-De"></a>法眼、<a id="a-Df"></a>佛眼，<a id="a-Dg"></a>当学般若波罗蜜。</p>
  <p id="aDh">“复次，<a id="a-Di"></a>舍利弗，<a id="a-Dj"></a>菩萨摩诃萨，<a id="a-Dk"></a>欲见东方江河沙国土、<a id="a-Dl"></a>八维上下诸佛世尊，<a id="a-Dm"></a>所说经法皆以天耳欲得闻者，<a id="a-Dn"></a>又欲得知诸佛世尊心之所念，<a id="a-Do"></a>当学般若波罗蜜。</p>
  <p id="aDp">“复次，<a id="a-Dq"></a>舍利弗，<a id="a-Dr"></a>菩萨摩诃萨，<a id="a-Ds"></a>诸佛世尊普在十方说经法者，<a id="a-Dt"></a>欲得听闻而不断绝至阿耨多罗三耶三菩者，<a id="a-Du"></a>当学般若波罗蜜。</p>
  <p id="aDv">“复次，<a id="a-Dw"></a>舍利弗，<a id="a-Dx"></a>菩萨摩诃萨，<a id="a-Dy"></a>若欲得见过去多阿竭阿罗诃三耶三佛，<a id="a-Dz"></a>欲得见于诸佛国者、<a id="a-E0"></a>当来现在十方世界今现在佛，<a id="a-E1"></a>欲得追见国土所有，<a id="a-E2"></a>当学般若波罗蜜。</p>
  <p id="aE3">“复次，<a id="a-E4"></a>舍利弗，<a id="a-E5"></a>菩萨摩诃萨，<a id="a-E6"></a>欲得解知如来所说十二部经：<a id="a-E7"></a>闻经、<a id="a-E8"></a>分别经、<a id="a-E9"></a>颂经、<a id="a-EA"></a>诗歌经、<a id="a-EB"></a>初经、<a id="a-EC"></a>此应经、<a id="a-ED"></a>生经、<a id="a-EE"></a>受经、<a id="a-EF"></a>方等经、<a id="a-EG"></a>未曾有法经、<a id="a-EH"></a>譬喻经、<a id="a-EI"></a>注解章句经，<a id="a-EJ"></a>诸声闻所不闻者，<a id="a-EK"></a>皆欲得玩习诵者，<a id="a-EL"></a>当学般若波罗蜜。</p>
  <p id="aEM">“复次，<a id="a-EN"></a>舍利弗，<a id="a-EO"></a>菩萨摩诃萨，<a id="a-EP"></a>欲得听闻八维上下如如来所说经法皆念不失，<a id="a-EQ"></a>欲得执持，<a id="a-ER"></a>已得执持，<a id="a-ES"></a>而为众会他人说者，<a id="a-ET"></a>当学般若波罗蜜。</p>
  <p id="aEU">“复次，<a id="a-EV"></a>舍利弗，<a id="a-EW"></a>菩萨摩诃萨，<a id="a-EX"></a>欲得启闻过去、<a id="a-EY"></a>当来如所说义者，<a id="a-EZ"></a>已得闻者为他人说，<a id="a-Ea"></a>当学般若波罗蜜。</p>
  <p id="aEb">“复次，<a id="a-Ec"></a>舍利弗，<a id="a-Ed"></a>菩萨摩诃萨，<a id="a-Ee"></a>欲得照明东方江河沙等诸佛世界，<a id="a-Ef"></a>窈冥窈冥不见日月光明之耀，<a id="a-Eg"></a>欲得照斯及十方界，<a id="a-Eh"></a>当学般若波罗蜜。</p>
  <p id="aEi">“复次，<a id="a-Ej"></a>舍利弗，<a id="a-Ek"></a>菩萨摩诃萨，<a id="a-El"></a>欲得开化东方江河沙等诸佛国土，<a id="a-Em"></a>及十方界愚痴闇冥，<a id="a-En"></a>不闻佛名，<a id="a-Eo"></a>不得听经，<a id="a-Ep"></a>不睹众僧，<a id="a-Eq"></a>欲得开化众生类立于正见，<a id="a-Er"></a>令得睹佛，<a id="a-Es"></a>逮闻经法及与圣众，<a id="a-Et"></a>当学般若波罗蜜。</p>
  <p id="aEu">“复次，<a id="a-Ev"></a>舍利弗，<a id="a-Ew"></a>菩萨摩诃萨，<a id="a-Ex"></a>欲令东方江河沙等诸佛世界及十方佛土所有众生，<a id="a-Ey"></a>其生盲者得目睹形，<a id="a-Ez"></a>聋者逮听，<a id="a-F0"></a>狂者复意，<a id="a-F1"></a>裸者获衣，<a id="a-F2"></a>饥者致食，<a id="a-F3"></a>渴得水浆，<a id="a-F4"></a>吾愿得力皆蒙斯恩，<a id="a-F5"></a>当学般若波罗蜜。</p>
  <p id="aF6">“复次，<a id="a-F7"></a>舍利弗，<a id="a-F8"></a>菩萨摩诃萨，<a id="a-F9"></a>其有于斯三千大千世界在恶趣者，<a id="a-FA"></a>地狱、<a id="a-FB"></a>饿鬼、<a id="a-FC"></a>畜生群萌之类，<a id="a-FD"></a>吾欲加恩使此黎庶逮得其所，<a id="a-FE"></a>八维上下各江河沙亦复如是，<a id="a-FF"></a>当学般若波罗蜜。</p>
  <p id="aFG">“复次，<a id="a-FH"></a>舍利弗，<a id="a-FI"></a>菩萨摩诃萨，<a id="a-FJ"></a>江河沙等诸佛世界所有众生，<a id="a-FK"></a>欲得建立于禁戒者，<a id="a-FL"></a>三昧智慧解脱度知见慧，<a id="a-FM"></a>须陀洹果、<a id="a-FN"></a>斯陀含果、<a id="a-FO"></a>阿那含果、<a id="a-FP"></a>阿罗汉果、<a id="a-FQ"></a>辟支佛证至成阿耨多罗三耶三菩，<a id="a-FR"></a>又欲修多诃竭威仪礼节，<a id="a-FS"></a>菩萨摩诃萨当学般若波罗蜜。</p>
  <p id="aFT">“复次，<a id="a-FU"></a>舍利弗，<a id="a-FV"></a>菩萨摩诃萨行般若波罗蜜，<a id="a-FW"></a>当作是观，<a id="a-FX"></a>假令我身所不得睹而欲察之，<a id="a-FY"></a>当学般若波罗蜜；<a id="a-FZ"></a>设使我身四寸之地而以足指靡不周遍，<a id="a-Fa"></a>从四天王天、<a id="a-Fb"></a>欲界、<a id="a-Fc"></a>色界、<a id="a-Fd"></a>阿迦腻吒天，<a id="a-Fe"></a>无央数亿百千垓眷属周匝，<a id="a-Ff"></a>往诣佛树处于道场，<a id="a-Fg"></a>当学般若波罗蜜。</p>
  <p id="aFh">“复次，<a id="a-Fi"></a>舍利弗，<a id="a-Fj"></a>菩萨摩诃萨或坐佛树，<a id="a-Fk"></a>四天王天上诸天人上乃至于净居诸天等，<a id="a-Fl"></a>无差特皆来具足布施，<a id="a-Fm"></a>或当成就阿耨多罗三耶三菩阿惟三佛，<a id="a-Fn"></a>往来住立坐卧，<a id="a-Fo"></a>则于其地自为金刚，<a id="a-Fp"></a>欲得获斯，<a id="a-Fq"></a>当学般若波罗蜜。</p>
  <p id="aFr">“复次，<a id="a-Fs"></a>舍利弗，<a id="a-Ft"></a>菩萨摩诃萨行般若波罗蜜，<a id="a-Fu"></a>当作斯观，<a id="a-Fv"></a>吾当何日出去弃国舍家，<a id="a-Fw"></a>即日当成阿耨多罗三耶三菩得至阿惟三佛，<a id="a-Fx"></a>以至阿惟三佛即日转法轮，<a id="a-Fy"></a>以转法轮，<a id="a-Fz"></a>令无央数不可称计众生之类，<a id="a-G0"></a>远尘离垢得法眼净，<a id="a-G1"></a>无量无限群萌之党得无起余漏尽意解，<a id="a-G2"></a>无量无限众生含血得阿惟越致阿耨多罗三耶三菩，<a id="a-G3"></a>是菩萨摩诃萨当学般若波罗蜜。</p>
  <p id="aG4">“复次，<a id="a-G5"></a>舍利弗，<a id="a-G6"></a>菩萨摩诃萨，<a id="a-G7"></a>心念欲得我成阿耨多罗三耶三菩得至阿惟三佛，<a id="a-G8"></a>有无央数比丘、<a id="a-G9"></a>圣众、<a id="a-GA"></a>声闻学者，<a id="a-GB"></a>或以一反演说经法，<a id="a-GC"></a>于一座上得阿罗汉，<a id="a-GD"></a>诸菩萨摩诃萨皆逮阿惟越致阿耨多罗三耶三菩，<a id="a-GE"></a>有无央数不可称限不可计量诸菩萨众，<a id="a-GF"></a>其寿无量，<a id="a-GG"></a>光明照远无有边际，<a id="a-GH"></a>当学般若波罗蜜。</p>
  <p id="aGI">“复次，<a id="a-GJ"></a>舍利弗，<a id="a-GK"></a>菩萨摩诃萨或欲得致阿耨多罗三耶三菩逮成阿惟三佛，<a id="a-GL"></a>欲令其佛国土无有淫怒痴音响之名，<a id="a-GM"></a>使一切众生皆获如是色像，<a id="a-GN"></a>如般若波罗蜜具足成就，<a id="a-GO"></a>所施善哉！<a id="a-GP"></a>调顺快哉！<a id="a-GQ"></a>妙哉智慧！<a id="a-GR"></a>善修梵行，<a id="a-GS"></a>而顺游不居众生，<a id="a-GT"></a>则为快哉！<a id="a-GU"></a>当学般若波罗蜜。</p>
  <p id="aGV">“复次，<a id="a-GW"></a>舍利弗，<a id="a-GX"></a>菩萨摩诃萨，<a id="a-GY"></a>愿我当逮具足圣达，<a id="a-GZ"></a>而以正法财富之定无有音声，<a id="a-Ga"></a>当学般若波罗蜜；<a id="a-Gb"></a>心自愿言‘吾清声闻令江河沙等世界众生之类逮得阿耨多罗三耶三菩’，<a id="a-Gc"></a>当学般若波罗蜜。<a id="a-Gd"></a>”</p>
  <p data-pb></p>
  <h2 id="aGe">顺空品第二</h2>
  <p id="aGf">佛告舍利弗：<a id="a-Gg"></a>“菩萨摩诃萨行般若波罗蜜时，<a id="a-Gh"></a>兴斯之德，<a id="a-Gi"></a>四天王即时欢喜：<a id="a-Gj"></a>‘我等当立四枚之钵。<a id="a-Gk"></a>’四天王前以所奉进过去怛萨阿竭阿罗诃三耶三佛，<a id="a-Gl"></a>亦当贡上学道法者。<a id="a-Gm"></a>时忉利天亦复踊跃，<a id="a-Gn"></a>盐天、<a id="a-Go"></a>兜率天、<a id="a-Gp"></a>尼摩罗天、<a id="a-Gq"></a>波罗尼蜜：<a id="a-Gr"></a>‘吾等悉当奉事供养此善男子，<a id="a-Gs"></a>阿须伦身则为减损，<a id="a-Gt"></a>长益诸天身。<a id="a-Gu"></a>’三千大千世界上至阿迦腻吒天莫不踊跃：<a id="a-Gv"></a>‘吾等请劝使转法轮。<a id="a-Gw"></a>’</p>
  <p id="aGx">“舍利弗，<a id="a-Gy"></a>菩萨摩诃萨行般若波罗蜜时，<a id="a-Gz"></a>则为长益具六波罗蜜，<a id="a-H0"></a>善男子、<a id="a-H1"></a>善女人欢喜悦豫：<a id="a-H2"></a>‘吾等当为父母之慈，<a id="a-H3"></a>妻子、<a id="a-H4"></a>亲属、<a id="a-H5"></a>朋友亲厚之慈，<a id="a-H6"></a>父母、<a id="a-H7"></a>兄弟、<a id="a-H8"></a>妻子、<a id="a-H9"></a>亲厚、<a id="a-HA"></a>知友爱敬喜见之。<a id="a-HB"></a>’四天王、<a id="a-HC"></a>忉利天、<a id="a-HD"></a>炎天、<a id="a-HE"></a>兜率天、<a id="a-HF"></a>尼摩罗天、<a id="a-HG"></a>波罗尼蜜天，<a id="a-HH"></a>上至阿迦腻吒天，<a id="a-HI"></a>不令菩萨与尘欲相值，<a id="a-HJ"></a>发心往诣承事作礼：<a id="a-HK"></a>‘吾等亦当使得清净梵天行，<a id="a-HL"></a>离秽浊行，<a id="a-HM"></a>无习淫欲致生于梵天，<a id="a-HN"></a>无有放逸而绩放逸。<a id="a-HO"></a>’诸有色者，<a id="a-HP"></a>不能进至阿耨多罗三耶三菩，<a id="a-HQ"></a>是故菩萨以净梵行，<a id="a-HR"></a>弃捐家业，<a id="a-HS"></a>乃逮阿耨多罗三耶三菩阿惟三佛，<a id="a-HT"></a>不以秽浊而得佛道。<a id="a-HU"></a>”</p>
  <p id="aHV">贤者舍利弗白世尊曰：<a id="a-HW"></a>“菩萨之法，<a id="a-HX"></a>必当有父母、<a id="a-HY"></a>妻子、<a id="a-HZ"></a>亲厚、<a id="a-Ha"></a>知友耶？<a id="a-Hb"></a>”</p>
  <p id="aHc">佛告舍利弗：<a id="a-Hd"></a>“若有菩萨，<a id="a-He"></a>必当有父母，<a id="a-Hf"></a>不应有妻子，<a id="a-Hg"></a>或初发意净修梵行成为童真，<a id="a-Hh"></a>至成阿耨多罗三耶三菩阿惟三佛。<a id="a-Hi"></a>或有菩萨，<a id="a-Hj"></a>以沤和拘舍罗习于五欲，<a id="a-Hk"></a>然后舍家逮得阿耨多罗三耶三菩阿惟三佛。</p>
  <p id="aHl">“譬如巧黠幻师及与弟子，<a id="a-Hm"></a>善学幻术化造五欲，<a id="a-Hn"></a>以此五乐而用自娱戏笑为行。<a id="a-Ho"></a>于舍利弗意云何？<a id="a-Hp"></a>其幻师者宁为服习于五欲乎？<a id="a-Hq"></a>”</p>
  <p id="aHr">舍利弗曰：<a id="a-Hs"></a>“不也，<a id="a-Ht"></a>天中天。<a id="a-Hu"></a>”</p>
  <p id="aHv">佛言：<a id="a-Hw"></a>“如是，<a id="a-Hx"></a>舍利弗，<a id="a-Hy"></a>菩萨摩诃萨以沤和拘舍罗，<a id="a-Hz"></a>习于五欲劝化众生，<a id="a-I0"></a>其菩萨摩诃萨不为五欲之所沾污。<a id="a-I1"></a>菩萨摩诃萨以无央数事嗟叹爱欲，<a id="a-I2"></a>或有毁呰欲为燃炽，<a id="a-I3"></a>爱欲瑕秽，<a id="a-I4"></a>欲为仇怨，<a id="a-I5"></a>欲为怨敌。<a id="a-I6"></a>如是，<a id="a-I7"></a>舍利弗，<a id="a-I8"></a>菩萨摩诃萨度众生故，<a id="a-I9"></a>而为分别此五欲事。<a id="a-IA"></a>”</p>
  <p id="aIB">舍利弗白佛：<a id="a-IC"></a>“唯天中天，<a id="a-ID"></a>云何菩萨摩诃萨行般若波罗蜜？<a id="a-IE"></a>”</p>
  <p id="aIF">佛告舍利弗：<a id="a-IG"></a>“菩萨摩诃萨行般若波罗蜜，<a id="a-IH"></a>不见菩萨，<a id="a-II"></a>亦不见菩萨字，<a id="a-IJ"></a>亦不见般若波罗蜜，<a id="a-IK"></a>亦不见行般若波罗蜜字，<a id="a-IL"></a>亦不见非行。<a id="a-IM"></a>所以者何？<a id="a-IN"></a>菩萨之字自然空。<a id="a-IO"></a>其为空者，<a id="a-IP"></a>无色，<a id="a-IQ"></a>无痛痒、<a id="a-IR"></a>思想、<a id="a-IS"></a>生死、<a id="a-IT"></a>识，<a id="a-IU"></a>不复异色空，<a id="a-IV"></a>不复异痛痒、<a id="a-IW"></a>思想、<a id="a-IX"></a>生死、<a id="a-IY"></a>识空，<a id="a-IZ"></a>如色空，<a id="a-Ia"></a>痛痒、<a id="a-Ib"></a>思想、<a id="a-Ic"></a>生死、<a id="a-Id"></a>识亦空。<a id="a-Ie"></a>所谓空者，<a id="a-If"></a>色则为空，<a id="a-Ig"></a>痛痒、<a id="a-Ih"></a>思想、<a id="a-Ii"></a>生死、<a id="a-Ij"></a>识亦自然。<a id="a-Ik"></a>所以者何？<a id="a-Il"></a>所谓菩萨但假号耳，<a id="a-Im"></a>所谓道者则亦假号，<a id="a-In"></a>所谓空者则亦假号，<a id="a-Io"></a>其法自然不起不灭，<a id="a-Ip"></a>亦无尘劳，<a id="a-Iq"></a>无所依倚，<a id="a-Ir"></a>无所诤讼。<a id="a-Is"></a>若有菩萨所行如是，<a id="a-It"></a>不见所起，<a id="a-Iu"></a>亦不见所灭，<a id="a-Iv"></a>不见所倚，<a id="a-Iw"></a>不见所讼。<a id="a-Ix"></a>所以者何？<a id="a-Iy"></a>诳诈立字因游客想，<a id="a-Iz"></a>或想念故而致此法，<a id="a-J0"></a>从何立字但托虚言。<a id="a-J1"></a>晓了如是，<a id="a-J2"></a>菩萨摩诃萨则为行般若波罗蜜，<a id="a-J3"></a>一切不见有名号也，<a id="a-J4"></a>已无所见，<a id="a-J5"></a>亦非不见，<a id="a-J6"></a>则无所倚，<a id="a-J7"></a>则为行般若波罗蜜。<a id="a-J8"></a>”</p>
 </body>
</html>