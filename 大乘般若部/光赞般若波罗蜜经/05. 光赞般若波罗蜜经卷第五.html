<!doctype html>
<html id="z3IBTB6Ax" data-ver="1413">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">光赞般若波罗蜜经卷第五</h1>
  <h2 id="a2">行品第九</h2>
  <p id="a3">于是，<a id="a-4"></a>贤者须菩提白佛言：<a id="a-5"></a>“唯天中天，<a id="a-6"></a>假使菩萨摩诃萨，<a id="a-7"></a>无沤和拘舍罗行般若波罗蜜，<a id="a-8"></a>若行色者则为行想，<a id="a-9"></a>若行痛痒、<a id="a-A"></a>思想、<a id="a-B"></a>生死、<a id="a-C"></a>识者则为行想；<a id="a-D"></a>若行色常则为行想，<a id="a-E"></a>若行痛痒、<a id="a-F"></a>思想、<a id="a-G"></a>生死、<a id="a-H"></a>识常者则为行想；<a id="a-I"></a>若行色无常则为行想，<a id="a-J"></a>若行痛痒、<a id="a-K"></a>思想、<a id="a-L"></a>生死、<a id="a-M"></a>识无常则为行想；<a id="a-N"></a>若行色苦则为行想，<a id="a-O"></a>若行痛痒、<a id="a-P"></a>思想、<a id="a-Q"></a>生死、<a id="a-R"></a>识苦则为行想；<a id="a-S"></a>若行色乐则为行想，<a id="a-T"></a>若行痛痒、<a id="a-U"></a>思想、<a id="a-V"></a>生死、<a id="a-W"></a>识乐者则为行想；<a id="a-X"></a>若行色我所者则为行想，<a id="a-Y"></a>若行痛痒、<a id="a-Z"></a>思想、<a id="a-a"></a>生死、<a id="a-b"></a>识我所者则为行想；<a id="a-c"></a>若行色非我所者则为行想，<a id="a-d"></a>若行痛痒、<a id="a-e"></a>思想、<a id="a-f"></a>生死、<a id="a-g"></a>识非我所者则为行想；<a id="a-h"></a>若行色虚无者则为行想，<a id="a-i"></a>若行痛痒、<a id="a-j"></a>思想、<a id="a-k"></a>生死、<a id="a-l"></a>识虚无者则为行想。</p>
  <p id="am">“若使，<a id="a-n"></a>天中天，<a id="a-o"></a>菩萨摩诃萨行般若波罗蜜，<a id="a-p"></a>行色寂寞则为行想，<a id="a-q"></a>行痛痒、<a id="a-r"></a>思想、<a id="a-s"></a>生死、<a id="a-t"></a>识寂寞者则为行想。</p>
  <p id="au">“假使，<a id="a-v"></a>天中天，<a id="a-w"></a>菩萨摩诃萨行般若波罗蜜，<a id="a-x"></a>无沤和拘舍罗，<a id="a-y"></a>若行四意止则为行想，<a id="a-z"></a>四意断、<a id="a-10"></a>四神足、<a id="a-11"></a>五根、<a id="a-12"></a>五力、<a id="a-13"></a>七觉意、<a id="a-14"></a>八由行则为行想，<a id="a-15"></a>若行十种力、<a id="a-16"></a>四无所畏、<a id="a-17"></a>四分别辩、<a id="a-18"></a>十八不共诸佛之法则为行想。</p>
  <p id="a19">“唯天中天，<a id="a-1A"></a>假使菩萨摩诃萨行般若波罗蜜，<a id="a-1B"></a>而自念言：<a id="a-1C"></a>‘我行般若波罗蜜。<a id="a-1D"></a>’是为菩萨摩诃萨而反行想。</p>
  <p id="a1E">“假使菩萨摩诃萨心自念言：<a id="a-1F"></a>‘作是行者，<a id="a-1G"></a>则为行般若波罗蜜。<a id="a-1H"></a>’亦为行想。</p>
  <p id="a1I">“是为菩萨摩诃萨行般若波罗蜜无沤和拘舍罗。<a id="a-1J"></a>”</p>
  <p id="a1K">舍利弗问须菩提：<a id="a-1L"></a>“菩萨摩诃萨，<a id="a-1M"></a>当云何行般若波罗蜜得般若波罗蜜？<a id="a-1N"></a>”</p>
  <p id="a1O">须菩提谓舍利弗：<a id="a-1P"></a>“假使贤者，<a id="a-1Q"></a>菩萨摩诃萨行般若波罗蜜，<a id="a-1R"></a>设立色想则不信解。<a id="a-1S"></a>若立色者，<a id="a-1T"></a>则不脱想，<a id="a-1U"></a>为行生死想。<a id="a-1V"></a>若行色想，<a id="a-1W"></a>则不得脱无明、<a id="a-1X"></a>行、<a id="a-1Y"></a>识、<a id="a-1Z"></a>六入、<a id="a-1a"></a>所更、<a id="a-1b"></a>痛、<a id="a-1c"></a>爱、<a id="a-1d"></a>受、<a id="a-1e"></a>有、<a id="a-1f"></a>生、<a id="a-1g"></a>老病死、<a id="a-1h"></a>忧戚恼会，<a id="a-1i"></a>彼菩萨摩诃萨为不行般若波罗蜜，<a id="a-1j"></a>则无沤和拘舍罗。<a id="a-1k"></a>立于眼想，<a id="a-1l"></a>则不信脱；<a id="a-1m"></a>假使菩萨摩诃萨立于耳、<a id="a-1n"></a>鼻、<a id="a-1o"></a>口、<a id="a-1p"></a>身、<a id="a-1q"></a>意想，<a id="a-1r"></a>则不信脱；<a id="a-1s"></a>设立于眼色识、<a id="a-1t"></a>耳声识、<a id="a-1u"></a>鼻香识、<a id="a-1v"></a>舌味识、<a id="a-1w"></a>身细滑识、<a id="a-1x"></a>意法识想，<a id="a-1y"></a>则不信脱；<a id="a-1z"></a>若习眼更、<a id="a-20"></a>耳、<a id="a-21"></a>鼻、<a id="a-22"></a>口、<a id="a-23"></a>身、<a id="a-24"></a>意所习更，<a id="a-25"></a>立是诸根则不信脱；<a id="a-26"></a>假使立四意止、<a id="a-27"></a>四意断、<a id="a-28"></a>四神足、<a id="a-29"></a>五根、<a id="a-2A"></a>五力、<a id="a-2B"></a>七觉意、<a id="a-2C"></a>八由行想，<a id="a-2D"></a>则不信脱；<a id="a-2E"></a>设立于十种力、<a id="a-2F"></a>四无所畏、<a id="a-2G"></a>四分别辩、<a id="a-2H"></a>十八不共诸佛之法想者，<a id="a-2I"></a>则不信脱。<a id="a-2J"></a>而于佛法念行著想、<a id="a-2K"></a>念行想者，<a id="a-2L"></a>则不信脱十二因缘苦恼之患，<a id="a-2M"></a>彼菩萨摩诃萨不应为声闻、<a id="a-2N"></a>辟支佛造证，<a id="a-2O"></a>何况逮得阿耨多罗三耶三菩阿惟三佛乎？<a id="a-2P"></a>所不能及也。<a id="a-2Q"></a>如是，<a id="a-2R"></a>舍利弗，<a id="a-2S"></a>菩萨摩诃萨行般若波罗蜜，<a id="a-2T"></a>为无沤和拘舍罗。<a id="a-2U"></a>”</p>
  <p id="a2V">舍利弗谓须菩提：<a id="a-2W"></a>“云何菩萨摩诃萨行般若波罗蜜，<a id="a-2X"></a>而有沤和拘舍罗耶？<a id="a-2Y"></a>”</p>
  <p id="a2Z">须菩提谓舍利弗：<a id="a-2a"></a>“设使菩萨摩诃萨行般若波罗蜜，<a id="a-2b"></a>不行色，<a id="a-2c"></a>不行痛痒、<a id="a-2d"></a>思想、<a id="a-2e"></a>生死、<a id="a-2f"></a>识；<a id="a-2g"></a>不行色想，<a id="a-2h"></a>不行痛痒、<a id="a-2i"></a>思想、<a id="a-2j"></a>生死、<a id="a-2k"></a>识想；<a id="a-2l"></a>不行色常，<a id="a-2m"></a>不行痛痒、<a id="a-2n"></a>思想、<a id="a-2o"></a>生死、<a id="a-2p"></a>识常；<a id="a-2q"></a>不行色无常，<a id="a-2r"></a>不行痛痒、<a id="a-2s"></a>思想、<a id="a-2t"></a>生死、<a id="a-2u"></a>识无常；<a id="a-2v"></a>不行色苦，<a id="a-2w"></a>不行痛痒、<a id="a-2x"></a>思想、<a id="a-2y"></a>生死、<a id="a-2z"></a>识苦；<a id="a-30"></a>不行色乐，<a id="a-31"></a>不行痛痒、<a id="a-32"></a>思想、<a id="a-33"></a>生死、<a id="a-34"></a>识乐；<a id="a-35"></a>不行色我所，<a id="a-36"></a>不行痛痒、<a id="a-37"></a>思想、<a id="a-38"></a>生死、<a id="a-39"></a>识我所；<a id="a-3A"></a>不行色非我所，<a id="a-3B"></a>不行痛痒、<a id="a-3C"></a>思想、<a id="a-3D"></a>生死、<a id="a-3E"></a>识非我所；<a id="a-3F"></a>不行色虚无，<a id="a-3G"></a>不行痛痒、<a id="a-3H"></a>思想、<a id="a-3I"></a>生死、<a id="a-3J"></a>识虚无；<a id="a-3K"></a>不行色空，<a id="a-3L"></a>不行痛痒、<a id="a-3M"></a>思想、<a id="a-3N"></a>生死、<a id="a-3O"></a>识空；<a id="a-3P"></a>不行色无相，<a id="a-3Q"></a>不行痛痒、<a id="a-3R"></a>思想、<a id="a-3S"></a>生死、<a id="a-3T"></a>识无相；<a id="a-3U"></a>不行色无愿，<a id="a-3V"></a>不行痛痒、<a id="a-3W"></a>思想、<a id="a-3X"></a>生死、<a id="a-3Y"></a>识无愿；<a id="a-3Z"></a>不行色寂寞，<a id="a-3a"></a>不行痛痒、<a id="a-3b"></a>思想、<a id="a-3c"></a>生死、<a id="a-3d"></a>识寂寞；<a id="a-3e"></a>不行色无想，<a id="a-3f"></a>不行痛痒、<a id="a-3g"></a>思想、<a id="a-3h"></a>生死、<a id="a-3i"></a>识无想。<a id="a-3j"></a>所以者何？<a id="a-3k"></a>色者则空，<a id="a-3l"></a>色无异空，<a id="a-3m"></a>色则为空，<a id="a-3n"></a>空者为色，<a id="a-3o"></a>色自然空，<a id="a-3p"></a>痛痒、<a id="a-3q"></a>思想、<a id="a-3r"></a>生死、<a id="a-3s"></a>识空，<a id="a-3t"></a>则无有识、<a id="a-3u"></a>无有异空，<a id="a-3v"></a>识则为空，<a id="a-3w"></a>空者为识，<a id="a-3x"></a>四意止、<a id="a-3y"></a>四意断、<a id="a-3z"></a>四神足、<a id="a-40"></a>五根、<a id="a-41"></a>五力、<a id="a-42"></a>七觉意、<a id="a-43"></a>八由行为空，<a id="a-44"></a>无有异空，<a id="a-45"></a>三十七品计则为空，<a id="a-46"></a>无别异空，<a id="a-47"></a>三十七品空，<a id="a-48"></a>空者三十七品，<a id="a-49"></a>十种力、<a id="a-4A"></a>四无所畏、<a id="a-4B"></a>四分别辩、<a id="a-4C"></a>十八不共诸佛之法则为空，<a id="a-4D"></a>无有异空，<a id="a-4E"></a>佛法则空，<a id="a-4F"></a>无他别异空，<a id="a-4G"></a>空者则法，<a id="a-4H"></a>法者则空。<a id="a-4I"></a>如是，<a id="a-4J"></a>舍利弗，<a id="a-4K"></a>菩萨摩诃萨行般若波罗蜜，<a id="a-4L"></a>为成沤和拘舍罗。<a id="a-4M"></a>菩萨摩诃萨行般若波罗蜜，<a id="a-4N"></a>如是者逮得阿耨多罗三耶三菩阿惟三佛。<a id="a-4O"></a>彼行般若波罗蜜已，<a id="a-4P"></a>无所受，<a id="a-4Q"></a>无所行，<a id="a-4R"></a>不受不行，<a id="a-4S"></a>不行不受，<a id="a-4T"></a>不有所行，<a id="a-4U"></a>亦非不行，<a id="a-4V"></a>是故无所受，<a id="a-4W"></a>亦不有所受。<a id="a-4X"></a>”</p>
  <p id="a4Y">贤者舍利弗谓须菩提：<a id="a-4Z"></a>“何故菩萨摩诃萨行般若波罗蜜已无所受？<a id="a-4a"></a>”</p>
  <p id="a4b">须菩提答曰：<a id="a-4c"></a>“所以菩萨摩诃萨行般若波罗蜜，<a id="a-4d"></a>自然不可得，<a id="a-4e"></a>由是之故，<a id="a-4f"></a>般若波罗蜜为无所有，<a id="a-4g"></a>则为自然。<a id="a-4h"></a>以是故，<a id="a-4i"></a>舍利弗，<a id="a-4j"></a>菩萨摩诃萨行般若波罗蜜，<a id="a-4k"></a>无所受，<a id="a-4l"></a>无所行，<a id="a-4m"></a>不受不行，<a id="a-4n"></a>不行不受，<a id="a-4o"></a>不有所行，<a id="a-4p"></a>亦非不行，<a id="a-4q"></a>是故无所受，<a id="a-4r"></a>亦不有所受。<a id="a-4s"></a>所以者何？<a id="a-4t"></a>一切诸法为无所有，<a id="a-4u"></a>则谓自然，<a id="a-4v"></a>是故无所至，<a id="a-4w"></a>无所犯负，<a id="a-4x"></a>是名曰一切不受三昧之定。<a id="a-4y"></a>菩萨摩诃萨广普玄远而无所量，<a id="a-4z"></a>诸声闻、<a id="a-50"></a>辟支佛所不能及。<a id="a-51"></a>菩萨摩诃萨以是三昧，<a id="a-52"></a>疾得阿耨多罗三耶三菩阿惟三佛。<a id="a-53"></a>”</p>
  <p id="a54">舍利弗谓须菩提：<a id="a-55"></a>“菩萨摩诃萨不离是三昧，<a id="a-56"></a>疾得阿耨多罗三耶三菩阿惟三佛者，<a id="a-57"></a>复有余三昧乎？<a id="a-58"></a>”</p>
  <p id="a59">须菩提答舍利弗：<a id="a-5A"></a>“复有余三昧疾得阿耨多罗三耶三菩阿惟三佛。<a id="a-5B"></a>”</p>
  <p id="a5C">舍利弗谓须菩提：<a id="a-5D"></a>“何所余三昧行，<a id="a-5E"></a>菩萨摩诃萨疾得阿耨多罗三耶三菩阿惟三佛？<a id="a-5F"></a>”</p>
  <p id="a5G">须菩提谓舍利弗：<a id="a-5H"></a>“菩萨摩诃萨行首楞严三昧，<a id="a-5I"></a>疾得阿耨多罗三耶三菩阿惟三佛。<a id="a-5J"></a>”</p>
  <p id="a5K">须菩提谓舍利弗：<a id="a-5L"></a>“复有三昧名曰宝印，<a id="a-5M"></a>复有三昧名曰师子娱乐，<a id="a-5N"></a>复有三昧名曰月曜，<a id="a-5O"></a>复有三昧名曰月幢英，<a id="a-5P"></a>复有三昧名一切印，<a id="a-5Q"></a>复有三昧名曰无能见顶，<a id="a-5R"></a>复有三昧名曰了法界，<a id="a-5S"></a>复有三昧名曰分别幢英，<a id="a-5T"></a>复有三昧名曰喻金刚，<a id="a-5U"></a>复有三昧名曰入法印，<a id="a-5V"></a>复有三昧名曰立定意王，<a id="a-5W"></a>复有三昧名曰印王，<a id="a-5X"></a>复有三昧名曰势力精进，<a id="a-5Y"></a>复有三昧名曰超等，<a id="a-5Z"></a>复有三昧名曰入应顺分别，<a id="a-5a"></a>复有三昧名曰入辩于十方界，<a id="a-5b"></a>复有三昧名曰总持意，<a id="a-5c"></a>复有三昧名曰度无为，<a id="a-5d"></a>复有三昧名曰等御诸法海印，<a id="a-5e"></a>复有三昧名曰普周虚空，<a id="a-5f"></a>复有三昧名金刚道场，<a id="a-5g"></a>复有三昧名曰执英幢，<a id="a-5h"></a>复有三昧名曰帝英如门阃，<a id="a-5i"></a>复有三昧名曰起本，<a id="a-5j"></a>复有三昧名曰师子吼，<a id="a-5k"></a>复有三昧名曰精进立，<a id="a-5l"></a>复有三昧名曰胜宝，<a id="a-5m"></a>复有三昧名曰照明，<a id="a-5n"></a>复有三昧名曰不眴，<a id="a-5o"></a>复有三昧名曰不住于下，<a id="a-5p"></a>复有三昧名曰决了，<a id="a-5q"></a>复有三昧名曰灯明广普，<a id="a-5r"></a>复有三昧名曰无量行，<a id="a-5s"></a>复有三昧名曰光造，<a id="a-5t"></a>复有三昧名曰有所照曜，<a id="a-5u"></a>复有三昧名曰庄严净，<a id="a-5v"></a>复有三昧名曰离垢光，<a id="a-5w"></a>复有三昧名曰有所造乐，<a id="a-5x"></a>复有三昧名曰电灯明，<a id="a-5y"></a>复有三昧名曰尽索，<a id="a-5z"></a>复有三昧名曰威神迹，<a id="a-60"></a>复有三昧名曰离尽索，<a id="a-61"></a>复有三昧名曰无能胜，<a id="a-62"></a>复有三昧名曰开通，<a id="a-63"></a>复有三昧名曰灯明，<a id="a-64"></a>复有三昧名曰离灯垢，<a id="a-65"></a>复有三昧名曰严净辩才，<a id="a-66"></a>复有三昧名曰有所光耀，<a id="a-67"></a>复有三昧名曰造事，<a id="a-68"></a>复有三昧名曰慧英，<a id="a-69"></a>复有三昧名曰住惟，<a id="a-6A"></a>复有三昧名曰普明，<a id="a-6B"></a>复有三昧名曰善立，<a id="a-6C"></a>复有三昧名曰宝积，<a id="a-6D"></a>复有三昧名曰超诸法印，<a id="a-6E"></a>复有三昧名曰普法，<a id="a-6F"></a>复有三昧名曰胜娱乐，<a id="a-6G"></a>复有三昧名曰度法顶，<a id="a-6H"></a>复有三昧名曰有所毁坏，<a id="a-6I"></a>复有三昧名曰一切明句，<a id="a-6J"></a>复有三昧名曰等字所作，<a id="a-6K"></a>复有三昧名曰趣字，<a id="a-6L"></a>复有三昧名曰断因缘，<a id="a-6M"></a>复有三昧名曰无事，<a id="a-6N"></a>复有三昧名曰无墙，<a id="a-6O"></a>复有三昧名曰决了入号，<a id="a-6P"></a>复有三昧名曰无卑行，<a id="a-6Q"></a>复有三昧名曰除冥，<a id="a-6R"></a>复有三昧名曰修行迹，<a id="a-6S"></a>复有三昧名曰无动，<a id="a-6T"></a>复有三昧名曰度界，<a id="a-6U"></a>复有三昧名曰决一切德，<a id="a-6V"></a>复有三昧名曰住无心，<a id="a-6W"></a>复有三昧名曰净于严整，<a id="a-6X"></a>复有三昧名曰度觉意，<a id="a-6Y"></a>复有三昧名曰无量灯明，<a id="a-6Z"></a>复有三昧名曰等不等，<a id="a-6a"></a>复有三昧名曰度一切，<a id="a-6b"></a>复有三昧名曰断诸事，<a id="a-6c"></a>复有三昧名曰离意了除，<a id="a-6d"></a>复有三昧名曰离建立，<a id="a-6e"></a>复有三昧名曰一胜，<a id="a-6f"></a>复有三昧名曰行诸事，<a id="a-6g"></a>复有三昧名曰一事，<a id="a-6h"></a>复有三昧名曰除怨事，<a id="a-6i"></a>复有三昧名曰灭诸所有不当，<a id="a-6j"></a>复有三昧名曰入随因缘音，<a id="a-6k"></a>复有三昧名曰声迹言无尽度，<a id="a-6l"></a>复有三昧名曰威神迹，<a id="a-6m"></a>复有三昧名曰光耀炽盛，<a id="a-6n"></a>复有三昧名曰清净树，<a id="a-6o"></a>复有三昧名曰清灯而闲，<a id="a-6p"></a>复有三昧名曰一切胜，<a id="a-6q"></a>复有三昧名曰不乐一切诸苦乐，<a id="a-6r"></a>复有三昧名曰无尽事，<a id="a-6s"></a>复有三昧名曰总持句，<a id="a-6t"></a>复有三昧名曰等于正邪师子座，<a id="a-6u"></a>复有三昧名曰入响离响，<a id="a-6v"></a>复有三昧名曰无响得响，<a id="a-6w"></a>复有三昧名曰离垢明，<a id="a-6x"></a>复有三昧名曰御迹，<a id="a-6y"></a>复有三昧名曰满月离垢光，<a id="a-6z"></a>复有三昧名曰电锭光，<a id="a-70"></a>复有三昧名曰大严净，<a id="a-71"></a>复有三昧名曰普照世间，<a id="a-72"></a>复有三昧名曰普定意，<a id="a-73"></a>复有三昧名曰应无染离染，<a id="a-74"></a>复有三昧名曰御空一切等御，<a id="a-75"></a>复有三昧名曰无青不青宝，<a id="a-76"></a>复有三昧名曰立无本念，<a id="a-77"></a>复有三昧名曰身时第一，<a id="a-78"></a>复有三昧名曰言时除空念，<a id="a-79"></a>复有三昧名曰脱虚空礙灭护。<a id="a-7A"></a>舍利弗，<a id="a-7B"></a>菩萨摩诃萨行是诸三昧，<a id="a-7C"></a>疾得阿耨多罗三耶三菩阿惟三佛，<a id="a-7D"></a>及余不可计会无有限量诸三昧门、<a id="a-7E"></a>诸总持门，<a id="a-7F"></a>菩萨摩诃萨所当学者，<a id="a-7G"></a>疾逮得阿耨多罗三耶三菩阿惟三佛。<a id="a-7H"></a>”</p>
  <p id="a7I">于是，<a id="a-7J"></a>须菩提承佛圣旨而叹颂曰：<a id="a-7K"></a>“舍利弗，<a id="a-7L"></a>欲知往古怛萨阿竭阿罗诃三耶三佛，<a id="a-7M"></a>则为授此等菩萨摩诃萨决，<a id="a-7N"></a>及今现在十方世界诸现在怛萨阿竭阿罗诃三耶三佛，<a id="a-7O"></a>悉已授此诸菩萨摩诃萨决。<a id="a-7P"></a>其行是三昧者，<a id="a-7Q"></a>彼不见三昧，<a id="a-7R"></a>亦不念三昧，<a id="a-7S"></a>亦无所三昧，<a id="a-7T"></a>亦不想我当三昧、<a id="a-7U"></a>吾当三昧乎，<a id="a-7V"></a>亦不念我空三昧，<a id="a-7W"></a>是菩萨摩诃萨无想念。<a id="a-7X"></a>”</p>
  <p id="a7Y">舍利弗谓须菩提：<a id="a-7Z"></a>“菩萨摩诃萨住是三昧，<a id="a-7a"></a>为住古三耶三佛所授决乎？<a id="a-7b"></a>”</p>
  <p id="a7c">答曰：<a id="a-7d"></a>“不也，<a id="a-7e"></a>舍利弗。<a id="a-7f"></a>所以者何？<a id="a-7g"></a>唯舍利弗，<a id="a-7h"></a>般若波罗蜜、<a id="a-7i"></a>三昧不为异也，<a id="a-7j"></a>菩萨摩诃萨亦不为异，<a id="a-7k"></a>菩萨摩诃萨则为三昧，<a id="a-7l"></a>三昧则为菩萨摩诃萨。<a id="a-7m"></a>”</p>
  <p id="a7n">舍利弗谓须菩提：<a id="a-7o"></a>“如仁者所云，<a id="a-7p"></a>菩萨摩诃萨、<a id="a-7q"></a>般若波罗蜜及诸三昧，<a id="a-7r"></a>不为各异，<a id="a-7s"></a>菩萨则三昧，<a id="a-7t"></a>三昧则菩萨，<a id="a-7u"></a>一切法皆平等则不知三昧。<a id="a-7v"></a>”</p>
  <p id="a7w">“以是故，<a id="a-7x"></a>舍利弗，<a id="a-7y"></a>于是三昧，<a id="a-7z"></a>善男子亦不知，<a id="a-80"></a>亦不了。<a id="a-81"></a>”</p>
  <p id="a82">舍利弗又问：<a id="a-83"></a>“何故不知不了？<a id="a-84"></a>”</p>
  <p id="a85">“用无明故而为三昧，<a id="a-86"></a>以是故，<a id="a-87"></a>菩萨不知不了。<a id="a-88"></a>”</p>
  <p id="a89">尔时，<a id="a-8A"></a>世尊赞贤者须菩提：<a id="a-8B"></a>“善哉！<a id="a-8C"></a>善哉！<a id="a-8D"></a>须菩提，<a id="a-8E"></a>如吾赞仁，<a id="a-8F"></a>行空第一叹之最尊。<a id="a-8G"></a>菩萨摩诃萨学般若波罗蜜，<a id="a-8H"></a>当如是学檀波罗蜜、<a id="a-8I"></a>尸波罗蜜、<a id="a-8J"></a>羼波罗蜜、<a id="a-8K"></a>惟逮波罗蜜、<a id="a-8L"></a>禅波罗蜜、<a id="a-8M"></a>般若波罗蜜、<a id="a-8N"></a>四意止、<a id="a-8O"></a>四意断、<a id="a-8P"></a>四神足、<a id="a-8Q"></a>五根、<a id="a-8R"></a>五力、<a id="a-8S"></a>七觉意、<a id="a-8T"></a>八由行、<a id="a-8U"></a>十种力、<a id="a-8V"></a>四无所畏、<a id="a-8W"></a>四分别辩、<a id="a-8X"></a>十八不共诸佛之法。<a id="a-8Y"></a>”</p>
  <p id="a8Z">舍利弗白佛言：<a id="a-8a"></a>“菩萨摩诃萨学如是，<a id="a-8b"></a>为学般若波罗蜜乎？<a id="a-8c"></a>”</p>
  <p id="a8d">佛言：<a id="a-8e"></a>“如是，<a id="a-8f"></a>菩萨摩诃萨如是学，<a id="a-8g"></a>为学般若波罗蜜，<a id="a-8h"></a>所学者亦无所得，<a id="a-8i"></a>檀波罗蜜、<a id="a-8j"></a>尸波罗蜜、<a id="a-8k"></a>羼波罗蜜、<a id="a-8l"></a>惟逮波罗蜜、<a id="a-8m"></a>禅波罗蜜、<a id="a-8n"></a>般若波罗蜜亦复如是；<a id="a-8o"></a>四意止、<a id="a-8p"></a>四意断、<a id="a-8q"></a>四神足、<a id="a-8r"></a>五根、<a id="a-8s"></a>五力、<a id="a-8t"></a>七觉意、<a id="a-8u"></a>八由行、<a id="a-8v"></a>十种力、<a id="a-8w"></a>四无所畏、<a id="a-8x"></a>四分别辩、<a id="a-8y"></a>十八不共诸佛之法，<a id="a-8z"></a>自然具足，<a id="a-90"></a>虽有所得，<a id="a-91"></a>亦无所得。<a id="a-92"></a>”</p>
  <p id="a93">舍利弗白佛言：<a id="a-94"></a>“菩萨摩诃萨学如是，<a id="a-95"></a>作是学，<a id="a-96"></a>为学般若波罗蜜，<a id="a-97"></a>得般若波罗蜜乎？<a id="a-98"></a>”</p>
  <p id="a99">佛言：<a id="a-9A"></a>“如是学，<a id="a-9B"></a>为学般若波罗蜜，<a id="a-9C"></a>得无所得。<a id="a-9D"></a>”</p>
  <p id="a9E">舍利弗白佛：<a id="a-9F"></a>“云何得无所得？<a id="a-9G"></a>”</p>
  <p id="a9H">世尊答曰：<a id="a-9I"></a>“不得吾我，<a id="a-9J"></a>亦不得人、<a id="a-9K"></a>寿命，<a id="a-9L"></a>亦不得所见。<a id="a-9M"></a>五阴究竟本末普悉清净，<a id="a-9N"></a>亦不得见也。<a id="a-9O"></a>阴、<a id="a-9P"></a>种、<a id="a-9Q"></a>诸入本末究竟如是悉清净，<a id="a-9R"></a>亦不得。<a id="a-9S"></a>无明之原本末究竟而悉清净，<a id="a-9T"></a>行、<a id="a-9U"></a>识、<a id="a-9V"></a>六入、<a id="a-9W"></a>名色、<a id="a-9X"></a>所更、<a id="a-9Y"></a>痛、<a id="a-9Z"></a>爱、<a id="a-9a"></a>受、<a id="a-9b"></a>有、<a id="a-9c"></a>生、<a id="a-9d"></a>老病死本末究竟而悉清净。<a id="a-9e"></a>苦无所得，<a id="a-9f"></a>本末究竟而悉清净。<a id="a-9g"></a>习尽之路亦不可得，<a id="a-9h"></a>本末究竟而悉清净。<a id="a-9i"></a>欲界亦不可得，<a id="a-9j"></a>本末究竟而悉清净。<a id="a-9k"></a>色界、<a id="a-9l"></a>无色界亦不可得，<a id="a-9m"></a>本末究竟而悉清净。<a id="a-9n"></a>四意止、<a id="a-9o"></a>四意断、<a id="a-9p"></a>四神足、<a id="a-9q"></a>五根、<a id="a-9r"></a>五力、<a id="a-9s"></a>七觉意、<a id="a-9t"></a>八由行、<a id="a-9u"></a>十种力、<a id="a-9v"></a>四无所畏、<a id="a-9w"></a>四分别辩、<a id="a-9x"></a>十八不共诸佛之法亦不可得，<a id="a-9y"></a>本末究竟而悉清净。<a id="a-9z"></a>六波罗蜜亦不可得，<a id="a-A0"></a>本末究竟而悉清净。<a id="a-A1"></a>须陀洹、<a id="a-A2"></a>斯陀含、<a id="a-A3"></a>阿那含、<a id="a-A4"></a>阿罗汉、<a id="a-A5"></a>辟支佛亦不可得，<a id="a-A6"></a>本末究竟而悉清净。<a id="a-A7"></a>菩萨亦不可得，<a id="a-A8"></a>本末究竟而悉清净。<a id="a-A9"></a>佛亦不可得，<a id="a-AA"></a>本末究竟而悉清净。<a id="a-AB"></a>”</p>
  <p id="aAC">舍利弗白佛言：<a id="a-AD"></a>“何所清净？<a id="a-AE"></a>”</p>
  <p id="aAF">世尊答曰：<a id="a-AG"></a>“无所起，<a id="a-AH"></a>无所生，<a id="a-AI"></a>无所得，<a id="a-AJ"></a>无所行，<a id="a-AK"></a>则为清净。<a id="a-AL"></a>”</p>
  <p id="aAM">舍利弗言：<a id="a-AN"></a>“唯然，<a id="a-AO"></a>世尊！<a id="a-AP"></a>菩萨摩诃萨如是学者，<a id="a-AQ"></a>为学何法？<a id="a-AR"></a>”</p>
  <p id="aAS">佛言：<a id="a-AT"></a>“菩萨摩诃萨学如是者，<a id="a-AU"></a>为学无所学法。<a id="a-AV"></a>所以者何？<a id="a-AW"></a>舍利弗，<a id="a-AX"></a>是诸法者，<a id="a-AY"></a>计其所有而愚凡夫之所倚立。<a id="a-AZ"></a>”</p>
  <p id="aAa">舍利弗白佛言：<a id="a-Ab"></a>“唯然，<a id="a-Ac"></a>世尊！<a id="a-Ad"></a>谁致是法？<a id="a-Ae"></a>”</p>
  <p id="aAf">佛言：<a id="a-Ag"></a>“如无所得，<a id="a-Ah"></a>以是故得如是逮者，<a id="a-Ai"></a>故曰无所逮。<a id="a-Aj"></a>”</p>
  <p id="aAk">又问：<a id="a-Al"></a>“世尊，<a id="a-Am"></a>谁无所得而有所得？<a id="a-An"></a>”</p>
  <p id="aAo">佛言：<a id="a-Ap"></a>“色无所得，<a id="a-Aq"></a>其内亦空，<a id="a-Ar"></a>外亦复空，<a id="a-As"></a>内外亦空，<a id="a-At"></a>所谓所有自然无有而悉为空。<a id="a-Au"></a>色、<a id="a-Av"></a>痛痒、<a id="a-Aw"></a>思想、<a id="a-Ax"></a>生死、<a id="a-Ay"></a>识亦无内，<a id="a-Az"></a>无外，<a id="a-B0"></a>亦无内外，<a id="a-B1"></a>所有自然无有悉空。<a id="a-B2"></a>四意止、<a id="a-B3"></a>四意断、<a id="a-B4"></a>四神足、<a id="a-B5"></a>五根、<a id="a-B6"></a>五力、<a id="a-B7"></a>七觉意、<a id="a-B8"></a>八由行、<a id="a-B9"></a>十种力、<a id="a-BA"></a>四无所畏、<a id="a-BB"></a>四分别辩、<a id="a-BC"></a>十八不共诸佛之法，<a id="a-BD"></a>亦无内，<a id="a-BE"></a>亦无外，<a id="a-BF"></a>亦无内外，<a id="a-BG"></a>所有自然无有悉空。</p>
  <p id="aBH">“彼愚凡夫从无明教，<a id="a-BI"></a>依倚著爱而有想念，<a id="a-BJ"></a>以依无明为两盲俱，<a id="a-BK"></a>则为不知而无所见，<a id="a-BL"></a>已不知不见，<a id="a-BM"></a>彼则思想不可得法倚于名色，<a id="a-BN"></a>又复依倚著于佛法已，<a id="a-BO"></a>有所倚而欲了知无所有法故不知不见。<a id="a-BP"></a>何谓不知不见？<a id="a-BQ"></a>色、<a id="a-BR"></a>痛痒、<a id="a-BS"></a>思想、<a id="a-BT"></a>生死、<a id="a-BU"></a>识亦不知不见，<a id="a-BV"></a>十二入、<a id="a-BW"></a>十八种、<a id="a-BX"></a>三十七品、<a id="a-BY"></a>十二因缘、<a id="a-BZ"></a>十种力、<a id="a-Ba"></a>四无所畏、<a id="a-Bb"></a>四分别辩、<a id="a-Bc"></a>十八不共诸佛之法亦复不知不见，<a id="a-Bd"></a>由是之故名曰为愚。<a id="a-Be"></a>彼不舍施。<a id="a-Bf"></a>何所不舍？<a id="a-Bg"></a>不舍欲界，<a id="a-Bh"></a>不舍色界，<a id="a-Bi"></a>不舍无色界，<a id="a-Bj"></a>不舍声闻、<a id="a-Bk"></a>辟支佛地，<a id="a-Bl"></a>则不笃信。<a id="a-Bm"></a>何所不信？<a id="a-Bn"></a>不信色空，<a id="a-Bo"></a>不信痛痒、<a id="a-Bp"></a>思想、<a id="a-Bq"></a>生死、<a id="a-Br"></a>识空，<a id="a-Bs"></a>不信十二入、<a id="a-Bt"></a>十八种、<a id="a-Bu"></a>十二因缘、<a id="a-Bv"></a>三十七品、<a id="a-Bw"></a>十种力、<a id="a-Bx"></a>四无所畏、<a id="a-By"></a>四分别辩、<a id="a-Bz"></a>十八不共诸佛之法为空，<a id="a-C0"></a>不能建立，<a id="a-C1"></a>不建立檀波罗蜜、<a id="a-C2"></a>尸波罗蜜、<a id="a-C3"></a>羼波罗蜜、<a id="a-C4"></a>惟逮波罗蜜、<a id="a-C5"></a>禅波罗蜜、<a id="a-C6"></a>般若波罗蜜，<a id="a-C7"></a>不住阿惟越致地，<a id="a-C8"></a>复不建立诸佛之法，<a id="a-C9"></a>以是之故，<a id="a-CA"></a>名曰为愚。<a id="a-CB"></a>有所倚著眼、<a id="a-CC"></a>耳、<a id="a-CD"></a>鼻、<a id="a-CE"></a>口、<a id="a-CF"></a>身、<a id="a-CG"></a>意，<a id="a-CH"></a>倚著诸种、<a id="a-CI"></a>诸阴入，<a id="a-CJ"></a>倚著依求于淫怒痴，<a id="a-CK"></a>倚著依慕诸疑邪见，<a id="a-CL"></a>倚著依慕于佛道也。<a id="a-CM"></a>”</p>
  <p id="aCN">舍利弗白佛言：<a id="a-CO"></a>“菩萨摩诃萨作是学，<a id="a-CP"></a>为不学般若波罗蜜乎？<a id="a-CQ"></a>不生萨芸若耶？<a id="a-CR"></a>”</p>
  <p id="aCS">佛言：<a id="a-CT"></a>“菩萨摩诃萨，<a id="a-CU"></a>作是学般若波罗蜜，<a id="a-CV"></a>不得萨芸若。<a id="a-CW"></a>”</p>
  <p id="aCX">舍利弗白佛言：<a id="a-CY"></a>“唯然，<a id="a-CZ"></a>世尊！<a id="a-Ca"></a>菩萨摩诃萨作是学，<a id="a-Cb"></a>不得萨芸若。<a id="a-Cc"></a>”</p>
  <p id="aCd">佛告舍利弗：<a id="a-Ce"></a>“是菩萨摩诃萨，<a id="a-Cf"></a>作是学般若波罗蜜，<a id="a-Cg"></a>无沤和拘舍罗，<a id="a-Ch"></a>有所思想，<a id="a-Ci"></a>有所依倚檀波罗蜜、<a id="a-Cj"></a>尸波罗蜜、<a id="a-Ck"></a>羼波罗蜜、<a id="a-Cl"></a>惟逮波罗蜜、<a id="a-Cm"></a>禅波罗蜜、<a id="a-Cn"></a>般若波罗蜜而反想求，<a id="a-Co"></a>依倚六波罗蜜、<a id="a-Cp"></a>三十七品、<a id="a-Cq"></a>十种力、<a id="a-Cr"></a>四无所畏、<a id="a-Cs"></a>四分别辩、<a id="a-Ct"></a>十八不共诸佛之法而复想求萨芸若慧，<a id="a-Cu"></a>已想求萨芸若而依倚。<a id="a-Cv"></a>是故，<a id="a-Cw"></a>舍利弗，<a id="a-Cx"></a>菩萨摩诃萨不学般若波罗蜜，<a id="a-Cy"></a>不得萨芸若慧。<a id="a-Cz"></a>”</p>
  <p id="aD0">舍利弗白佛言：<a id="a-D1"></a>“菩萨摩诃萨作是学般若波罗蜜，<a id="a-D2"></a>为不学般若波罗蜜，<a id="a-D3"></a>为不行萨芸若慧乎？<a id="a-D4"></a>”</p>
  <p id="aD5">佛言：<a id="a-D6"></a>“如是，<a id="a-D7"></a>舍利弗，<a id="a-D8"></a>作是学般若波罗蜜，<a id="a-D9"></a>为不得萨芸若。<a id="a-DA"></a>”</p>
  <p id="aDB">舍利弗问：<a id="a-DC"></a>“唯天中天，<a id="a-DD"></a>菩萨摩诃萨，<a id="a-DE"></a>当云何学般若波罗蜜而随顺学得萨芸若慧？<a id="a-DF"></a>”</p>
  <p id="aDG">佛告舍利弗：<a id="a-DH"></a>“假使菩萨摩诃萨行般若波罗蜜，<a id="a-DI"></a>不见般若波罗蜜，<a id="a-DJ"></a>如是菩萨摩诃萨为行般若波罗蜜，<a id="a-DK"></a>为学般若波罗蜜，<a id="a-DL"></a>得萨芸若慧得无所得，<a id="a-DM"></a>无所得亦复不得檀波罗蜜、<a id="a-DN"></a>尸波罗蜜、<a id="a-DO"></a>羼波罗蜜、<a id="a-DP"></a>惟逮波罗蜜、<a id="a-DQ"></a>禅波罗蜜、<a id="a-DR"></a>般若波罗蜜，<a id="a-DS"></a>亦不得须陀洹、<a id="a-DT"></a>斯陀含、<a id="a-DU"></a>阿那含、<a id="a-DV"></a>阿罗汉、<a id="a-DW"></a>辟支佛、<a id="a-DX"></a>菩萨、<a id="a-DY"></a>佛，<a id="a-DZ"></a>亦不得萨芸若。<a id="a-Da"></a>如是，<a id="a-Db"></a>舍利弗，<a id="a-Dc"></a>菩萨摩诃萨作是行，<a id="a-Dd"></a>为行般若波罗蜜，<a id="a-De"></a>为学般若波罗蜜，<a id="a-Df"></a>得萨芸若得无所得。<a id="a-Dg"></a>”</p>
  <p id="aDh">舍利弗白佛言：<a id="a-Di"></a>“何谓无所得？<a id="a-Dj"></a>”</p>
  <p id="aDk">世尊答曰：<a id="a-Dl"></a>“于内亦空，<a id="a-Dm"></a>于外亦空，<a id="a-Dn"></a>内外亦空，<a id="a-Do"></a>一切法空。<a id="a-Dp"></a>”</p>
  <p data-pb></p>
  <h2 id="aDq">幻品第十之上</h2>
  <p id="aDr">于是，<a id="a-Ds"></a>贤者须菩提白佛言：<a id="a-Dt"></a>“唯然，<a id="a-Du"></a>世尊！<a id="a-Dv"></a>假使问者：<a id="a-Dw"></a>‘此幻士学般若波罗蜜，<a id="a-Dx"></a>欲得萨芸若？<a id="a-Dy"></a>’问者如此，<a id="a-Dz"></a>以何报答？<a id="a-E0"></a>又‘斯幻士，<a id="a-E1"></a>学檀波罗蜜、<a id="a-E2"></a>尸波罗蜜、<a id="a-E3"></a>羼波罗蜜、<a id="a-E4"></a>惟逮波罗蜜、<a id="a-E5"></a>禅波罗蜜，<a id="a-E6"></a>欲用逮得萨芸若慧？<a id="a-E7"></a>学四意止、<a id="a-E8"></a>四意断、<a id="a-E9"></a>四神足、<a id="a-EA"></a>五根、<a id="a-EB"></a>五力、<a id="a-EC"></a>七觉意、<a id="a-ED"></a>八由行，<a id="a-EE"></a>欲用逮得萨芸若慧？<a id="a-EF"></a>又学萨芸若慧，<a id="a-EG"></a>欲以逮得萨芸若？<a id="a-EH"></a>’假使来问如此谊者，<a id="a-EI"></a>以何报答？<a id="a-EJ"></a>”</p>
  <p id="aEK">佛告须菩提：<a id="a-EL"></a>“我故问汝。<a id="a-EM"></a>于须菩提意云何？<a id="a-EN"></a>从其所知而报答吾。<a id="a-EO"></a>于须菩提意云何？<a id="a-EP"></a>色异乎？<a id="a-EQ"></a>幻异乎？<a id="a-ER"></a>痛痒、<a id="a-ES"></a>思想、<a id="a-ET"></a>生死、<a id="a-EU"></a>识异乎？<a id="a-EV"></a>幻异耶？<a id="a-EW"></a>”</p>
  <p id="aEX">须菩提答曰：<a id="a-EY"></a>“不也，<a id="a-EZ"></a>天中天。<a id="a-Ea"></a>”</p>
  <p id="aEb">“于须菩提意云何？<a id="a-Ec"></a>幻为异乎？<a id="a-Ed"></a>眼复异乎？<a id="a-Ee"></a>耳、<a id="a-Ef"></a>鼻、<a id="a-Eg"></a>口、<a id="a-Eh"></a>身、<a id="a-Ei"></a>意异乎？<a id="a-Ej"></a>幻复异乎？<a id="a-Ek"></a>眼色识、<a id="a-El"></a>耳声识、<a id="a-Em"></a>鼻香识、<a id="a-En"></a>口味识、<a id="a-Eo"></a>身细滑识、<a id="a-Ep"></a>意法识异乎？<a id="a-Eq"></a>幻复异耶？<a id="a-Er"></a>所习因缘痛痒之乐异乎？<a id="a-Es"></a>幻复异耶？<a id="a-Et"></a>”</p>
  <p id="aEu">答曰：<a id="a-Ev"></a>“不也，<a id="a-Ew"></a>天中天。<a id="a-Ex"></a>”</p>
  <p id="aEy">“于须菩提意云何？<a id="a-Ez"></a>四意止异乎？<a id="a-F0"></a>幻复异耶？<a id="a-F1"></a>四意断、<a id="a-F2"></a>四神足、<a id="a-F3"></a>五根、<a id="a-F4"></a>五力、<a id="a-F5"></a>七觉意、<a id="a-F6"></a>八由行异乎？<a id="a-F7"></a>幻复异耶？<a id="a-F8"></a>空、<a id="a-F9"></a>无相、<a id="a-FA"></a>无愿异乎？<a id="a-FB"></a>幻复异耶？<a id="a-FC"></a>”</p>
  <p id="aFD">答曰：<a id="a-FE"></a>“不也，<a id="a-FF"></a>天中天。<a id="a-FG"></a>”</p>
  <p id="aFH">“于须菩提意云何？<a id="a-FI"></a>幻为异乎？<a id="a-FJ"></a>十种力、<a id="a-FK"></a>四无所畏、<a id="a-FL"></a>四分别辩、<a id="a-FM"></a>十八不共诸佛之法，<a id="a-FN"></a>复为异耶？<a id="a-FO"></a>”</p>
  <p id="aFP">答曰：<a id="a-FQ"></a>“不也，<a id="a-FR"></a>天中天。<a id="a-FS"></a>”</p>
  <p id="aFT">“于须菩提意云何？<a id="a-FU"></a>幻为异乎？<a id="a-FV"></a>道复异耶？<a id="a-FW"></a>”</p>
  <p id="aFX">答曰：<a id="a-FY"></a>“不也，<a id="a-FZ"></a>天中天。<a id="a-Fa"></a>幻不为异，<a id="a-Fb"></a>色亦不异，<a id="a-Fc"></a>色则为幻，<a id="a-Fd"></a>幻则为色。<a id="a-Fe"></a>唯天中天，<a id="a-Ff"></a>幻不为异，<a id="a-Fg"></a>痛痒、<a id="a-Fh"></a>思想、<a id="a-Fi"></a>生死、<a id="a-Fj"></a>识亦不为异，<a id="a-Fk"></a>识则为幻，<a id="a-Fl"></a>幻则为识。<a id="a-Fm"></a>唯天中天，<a id="a-Fn"></a>幻不为异，<a id="a-Fo"></a>眼、<a id="a-Fp"></a>耳、<a id="a-Fq"></a>鼻、<a id="a-Fr"></a>口、<a id="a-Fs"></a>身、<a id="a-Ft"></a>心亦不为异，<a id="a-Fu"></a>幻则为眼，<a id="a-Fv"></a>眼则为幻；<a id="a-Fw"></a>眼色识、<a id="a-Fx"></a>耳声识、<a id="a-Fy"></a>鼻香识、<a id="a-Fz"></a>口味识、<a id="a-G0"></a>身细滑识、<a id="a-G1"></a>意法识，<a id="a-G2"></a>识则为幻，<a id="a-G3"></a>幻则为识；<a id="a-G4"></a>所习因缘痛痒之乐不为异也，<a id="a-G5"></a>痛乐则幻，<a id="a-G6"></a>幻则痛乐。<a id="a-G7"></a>唯天中天，<a id="a-G8"></a>幻不为异，<a id="a-G9"></a>四意止亦不异，<a id="a-GA"></a>四意止则为幻，<a id="a-GB"></a>幻则四意止；<a id="a-GC"></a>意断、<a id="a-GD"></a>神足、<a id="a-GE"></a>根、<a id="a-GF"></a>力、<a id="a-GG"></a>觉、<a id="a-GH"></a>意、<a id="a-GI"></a>由行则为幻，<a id="a-GJ"></a>幻则由行。<a id="a-GK"></a>唯天中天，<a id="a-GL"></a>十种力、<a id="a-GM"></a>四无所畏、<a id="a-GN"></a>四分别辩、<a id="a-GO"></a>十八不共诸佛之法，<a id="a-GP"></a>法则为幻，<a id="a-GQ"></a>幻则为法。<a id="a-GR"></a>”</p>
  <p id="aGS">“于须菩提意云何？<a id="a-GT"></a>所谓幻者，<a id="a-GU"></a>为有尘垢及瞋恨乎？<a id="a-GV"></a>”</p>
  <p id="aGW">答曰：<a id="a-GX"></a>“不也，<a id="a-GY"></a>天中天。<a id="a-GZ"></a>”</p>
  <p id="aGa">“于须菩提意云何？<a id="a-Gb"></a>所谓幻者，<a id="a-Gc"></a>有所起，<a id="a-Gd"></a>有所灭乎？<a id="a-Ge"></a>”</p>
  <p id="aGf">答曰：<a id="a-Gg"></a>“不也，<a id="a-Gh"></a>天中天。<a id="a-Gi"></a>”</p>
  <p id="aGj">“于须菩提意云何？<a id="a-Gk"></a>其不起不灭者，<a id="a-Gl"></a>彼学般若波罗蜜已，<a id="a-Gm"></a>逮得萨芸若慧，<a id="a-Gn"></a>获致一切大哀乎？<a id="a-Go"></a>”</p>
  <p id="aGp">答曰：<a id="a-Gq"></a>“不也，<a id="a-Gr"></a>天中天。<a id="a-Gs"></a>”</p>
  <p id="aGt">“于须菩提意云何？<a id="a-Gu"></a>于此兴于所知思想，<a id="a-Gv"></a>从习俗教因五盛阴为菩萨乎？<a id="a-Gw"></a>”</p>
  <p id="aGx">答曰：<a id="a-Gy"></a>“如是，<a id="a-Gz"></a>唯天中天。<a id="a-H0"></a>”</p>
  <p id="aH1">“于须菩提意云何？<a id="a-H2"></a>有知思想，<a id="a-H3"></a>随其习俗而发言教，<a id="a-H4"></a>以五盛阴而有所起而有所灭，<a id="a-H5"></a>宁可复得尘劳瞋恨？<a id="a-H6"></a>”</p>
  <p id="aH7">答曰：<a id="a-H8"></a>“不也，<a id="a-H9"></a>天中天。<a id="a-HA"></a>”</p>
  <p id="aHB">“于须菩提意云何？<a id="a-HC"></a>其无思想，<a id="a-HD"></a>无习俗，<a id="a-HE"></a>无所言教，<a id="a-HF"></a>无所兴立，<a id="a-HG"></a>无有名号，<a id="a-HH"></a>无身，<a id="a-HI"></a>无身事，<a id="a-HJ"></a>无言，<a id="a-HK"></a>无言事，<a id="a-HL"></a>无意，<a id="a-HM"></a>无意事，<a id="a-HN"></a>不起不灭，<a id="a-HO"></a>无有尘劳，<a id="a-HP"></a>无有瞋恨，<a id="a-HQ"></a>又以此事学般若波罗蜜成萨芸若乎？<a id="a-HR"></a>”</p>
  <p id="aHS">答曰：<a id="a-HT"></a>“不也，<a id="a-HU"></a>天中天。<a id="a-HV"></a>”</p>
  <p id="aHW">佛言：<a id="a-HX"></a>“如是，<a id="a-HY"></a>须菩提，<a id="a-HZ"></a>菩萨摩诃萨作是学般若波罗蜜，<a id="a-Ha"></a>成萨芸若者则无所有。<a id="a-Hb"></a>”</p>
  <p id="aHc">须菩提白佛言：<a id="a-Hd"></a>“菩萨摩诃萨当作是学般若波罗蜜，<a id="a-He"></a>及学阿耨多罗三耶三菩。<a id="a-Hf"></a>若欲学者，<a id="a-Hg"></a>当知学幻。<a id="a-Hh"></a>所以者何？<a id="a-Hi"></a>唯天中天，<a id="a-Hj"></a>当观五阴亦如幻士。<a id="a-Hk"></a>”</p>
  <p id="aHl">“于须菩提意云何？<a id="a-Hm"></a>又此五阴学般若波罗蜜成萨芸若慧乎？<a id="a-Hn"></a>”</p>
  <p id="aHo">答曰：<a id="a-Hp"></a>“不也，<a id="a-Hq"></a>天中天。<a id="a-Hr"></a>所以者何？<a id="a-Hs"></a>其五阴者自然无所有，<a id="a-Ht"></a>其有自然无所有者亦不可得。<a id="a-Hu"></a>”</p>
  <p id="aHv">又问：<a id="a-Hw"></a>“于须菩提意云何？<a id="a-Hx"></a>自然之喻五阴如梦，<a id="a-Hy"></a>学般若波罗蜜成萨芸若乎？<a id="a-Hz"></a>”</p>
  <p id="aI0">答曰：<a id="a-I1"></a>“不也，<a id="a-I2"></a>天中天。<a id="a-I3"></a>所以者何？<a id="a-I4"></a>计于梦者自然无所有，<a id="a-I5"></a>其为自然无所有者则不可得。<a id="a-I6"></a>”</p>
  <p id="aI7">“于须菩提意云何？<a id="a-I8"></a>呼声之响喻于五阴，<a id="a-I9"></a>又复譬如水影、<a id="a-IA"></a>野马、<a id="a-IB"></a>所化之喻，<a id="a-IC"></a>譬如五阴般若波罗蜜，<a id="a-ID"></a>逮成萨芸若耶？<a id="a-IE"></a>”</p>
  <p id="aIF">答曰：<a id="a-IG"></a>“不也，<a id="a-IH"></a>天中天。<a id="a-II"></a>所以者何？<a id="a-IJ"></a>其呼声响、<a id="a-IK"></a>水影、<a id="a-IL"></a>野马所化，<a id="a-IM"></a>自然无所有，<a id="a-IN"></a>其为自然无所有者则不可得。<a id="a-IO"></a>所以者何？<a id="a-IP"></a>唯天中天，<a id="a-IQ"></a>分别了色犹如幻也，<a id="a-IR"></a>痛痒、<a id="a-IS"></a>思想、<a id="a-IT"></a>生死、<a id="a-IU"></a>识及十八种、<a id="a-IV"></a>六根、<a id="a-IW"></a>五阴及五盛阴自然如梦。<a id="a-IX"></a>唯天中天，<a id="a-IY"></a>色、<a id="a-IZ"></a>痛痒、<a id="a-Ia"></a>思想、<a id="a-Ib"></a>生死、<a id="a-Ic"></a>识、<a id="a-Id"></a>十八种、<a id="a-Ie"></a>六根、<a id="a-If"></a>五盛阴犹如梦也，<a id="a-Ig"></a>于内则空了不可得，<a id="a-Ih"></a>而无自然则为空矣了不可得。<a id="a-Ii"></a>”</p>
  <p id="aIj">须菩提白佛言：<a id="a-Ik"></a>“今说于此般若波罗蜜，<a id="a-Il"></a>新学大乘菩萨摩诃萨闻斯说者，<a id="a-Im"></a>得无恐惧、<a id="a-In"></a>畏难、<a id="a-Io"></a>怀懅？<a id="a-Ip"></a>”</p>
  <p id="aIq">佛告须菩提：<a id="a-Ir"></a>“假使新学大乘菩萨摩诃萨于般若波罗蜜不解沤和拘舍罗者，<a id="a-Is"></a>不亲善师，<a id="a-It"></a>或恐或怖，<a id="a-Iu"></a>或怀畏懅。<a id="a-Iv"></a>”</p>
  <p id="aIw">须菩提问佛言：<a id="a-Ix"></a>“唯天中天，<a id="a-Iy"></a>何谓菩萨摩诃萨善师，<a id="a-Iz"></a>行般若波罗蜜有沤和拘舍罗，<a id="a-J0"></a>菩萨摩诃萨不恐不怖而不怀懅？<a id="a-J1"></a>”</p>
  <p id="aJ2">佛言：<a id="a-J3"></a>“此菩萨摩诃萨行般若波罗蜜，<a id="a-J4"></a>志在专精，<a id="a-J5"></a>于萨芸若慧不观色无常，<a id="a-J6"></a>色亦不可得；<a id="a-J7"></a>不观痛痒、<a id="a-J8"></a>思想、<a id="a-J9"></a>生死、<a id="a-JA"></a>识无常，<a id="a-JB"></a>识亦不可得；<a id="a-JC"></a>志观萨芸若，<a id="a-JD"></a>不察无常，<a id="a-JE"></a>亦不可得。<a id="a-JF"></a>是菩萨摩诃萨行般若波罗蜜有沤和拘舍罗。</p>
  <p id="aJG">“复次，<a id="a-JH"></a>须菩提，<a id="a-JI"></a>菩萨摩诃萨志在萨芸若慧，<a id="a-JJ"></a>不观色苦，<a id="a-JK"></a>亦不得色；<a id="a-JL"></a>不观痛痒、<a id="a-JM"></a>思想、<a id="a-JN"></a>生死、<a id="a-JO"></a>识苦，<a id="a-JP"></a>亦不得识；<a id="a-JQ"></a>不观色是我所，<a id="a-JR"></a>亦不得我所；<a id="a-JS"></a>不观痛痒、<a id="a-JT"></a>思想、<a id="a-JU"></a>生死、<a id="a-JV"></a>识是我所，<a id="a-JW"></a>亦不得我所；<a id="a-JX"></a>不观色非我所，<a id="a-JY"></a>亦不得非我所；<a id="a-JZ"></a>不观痛痒、<a id="a-Ja"></a>思想、<a id="a-Jb"></a>生死、<a id="a-Jc"></a>识非我所，<a id="a-Jd"></a>亦不得非我所。</p>
  <p id="aJe">“复次，<a id="a-Jf"></a>须菩提，<a id="a-Jg"></a>菩萨摩诃萨志学萨芸若，<a id="a-Jh"></a>观于色空，<a id="a-Ji"></a>亦不得空；<a id="a-Jj"></a>观痛痒、<a id="a-Jk"></a>思想、<a id="a-Jl"></a>生死、<a id="a-Jm"></a>识空，<a id="a-Jn"></a>亦不得空；<a id="a-Jo"></a>不观色有常，<a id="a-Jp"></a>亦不得常；<a id="a-Jq"></a>不观痛痒、<a id="a-Jr"></a>思想、<a id="a-Js"></a>生死、<a id="a-Jt"></a>识有常，<a id="a-Ju"></a>亦不得常；<a id="a-Jv"></a>不观色非常，<a id="a-Jw"></a>亦不得无常；<a id="a-Jx"></a>不观痛痒、<a id="a-Jy"></a>思想、<a id="a-Jz"></a>生死、<a id="a-K0"></a>识非常，<a id="a-K1"></a>亦不得无常；<a id="a-K2"></a>观色寂寞，<a id="a-K3"></a>亦不得色寂寞；<a id="a-K4"></a>观痛痒、<a id="a-K5"></a>思想、<a id="a-K6"></a>生死、<a id="a-K7"></a>识寂寞，<a id="a-K8"></a>亦不得识寂寞；<a id="a-K9"></a>观色虚无，<a id="a-KA"></a>亦不得色虚无；<a id="a-KB"></a>观痛痒、<a id="a-KC"></a>思想、<a id="a-KD"></a>生死、<a id="a-KE"></a>识虚无，<a id="a-KF"></a>亦不得识虚无。<a id="a-KG"></a>是为菩萨摩诃萨行般若波罗蜜有沤和拘舍罗。</p>
  <p id="aKH">“复次，<a id="a-KI"></a>须菩提，<a id="a-KJ"></a>菩萨摩诃萨不观无常，<a id="a-KK"></a>亦无所得；<a id="a-KL"></a>苦空无我非身，<a id="a-KM"></a>亦无所得；<a id="a-KN"></a>不观无常，<a id="a-KO"></a>亦无所得；<a id="a-KP"></a>空、<a id="a-KQ"></a>无相、<a id="a-KR"></a>无愿、<a id="a-KS"></a>寂寞、<a id="a-KT"></a>虚无，<a id="a-KU"></a>亦无所得；<a id="a-KV"></a>痛痒、<a id="a-KW"></a>思想、<a id="a-KX"></a>生死、<a id="a-KY"></a>识不观无常，<a id="a-KZ"></a>亦无所得；<a id="a-Ka"></a>眼、<a id="a-Kb"></a>耳、<a id="a-Kc"></a>鼻、<a id="a-Kd"></a>口、<a id="a-Ke"></a>身、<a id="a-Kf"></a>意、<a id="a-Kg"></a>色、<a id="a-Kh"></a>声、<a id="a-Ki"></a>香、<a id="a-Kj"></a>味、<a id="a-Kk"></a>细滑、<a id="a-Kl"></a>法不观无常，<a id="a-Km"></a>亦无所得；<a id="a-Kn"></a>非常、<a id="a-Ko"></a>苦、<a id="a-Kp"></a>空、<a id="a-Kq"></a>无我、<a id="a-Kr"></a>非身、<a id="a-Ks"></a>空、<a id="a-Kt"></a>无相、<a id="a-Ku"></a>无愿、<a id="a-Kv"></a>寂然、<a id="a-Kw"></a>虚无，<a id="a-Kx"></a>观于斯事了无所得。<a id="a-Ky"></a>彼为众生如此意：<a id="a-Kz"></a>‘吾为一切众生之类，<a id="a-L0"></a>说无常法，<a id="a-L1"></a>为颠倒者令不迷惑。<a id="a-L2"></a>又分别法，<a id="a-L3"></a>为苦、<a id="a-L4"></a>无我、<a id="a-L5"></a>空、<a id="a-L6"></a>无相、<a id="a-L7"></a>无愿、<a id="a-L8"></a>寂寞、<a id="a-L9"></a>虚无，<a id="a-LA"></a>为颠倒者令不迷惑。<a id="a-LB"></a>’是菩萨摩诃萨行般若波罗蜜有沤和拘舍罗。</p>
  <p id="aLC">“复次，<a id="a-LD"></a>须菩提，<a id="a-LE"></a>菩萨摩诃萨行般若波罗蜜，<a id="a-LF"></a>学行萨芸若慧，<a id="a-LG"></a>思惟其谊，<a id="a-LH"></a>不观色无常，<a id="a-LI"></a>不堕颠倒，<a id="a-LJ"></a>亦无所得；<a id="a-LK"></a>不观痛痒、<a id="a-LL"></a>思想、<a id="a-LM"></a>生死、<a id="a-LN"></a>识无常，<a id="a-LO"></a>不堕颠倒，<a id="a-LP"></a>亦无所得；<a id="a-LQ"></a>无苦无我为空，<a id="a-LR"></a>空、<a id="a-LS"></a>无相、<a id="a-LT"></a>无愿、<a id="a-LU"></a>寂寞、<a id="a-LV"></a>虚无不令颠倒，<a id="a-LW"></a>亦无所得；<a id="a-LX"></a>色、<a id="a-LY"></a>痛痒、<a id="a-LZ"></a>思想、<a id="a-La"></a>生死、<a id="a-Lb"></a>识离四非常，<a id="a-Lc"></a>空、<a id="a-Ld"></a>无相愿、<a id="a-Le"></a>寂寞、<a id="a-Lf"></a>虚无，<a id="a-Lg"></a>观此诸事，<a id="a-Lh"></a>不令颠倒，<a id="a-Li"></a>亦无所得。<a id="a-Lj"></a>假使在于萨芸若慧，<a id="a-Lk"></a>念此不舍，<a id="a-Ll"></a>此则菩萨摩诃萨惟逮波罗蜜。<a id="a-Lm"></a>菩萨摩诃萨行般若波罗蜜时，<a id="a-Ln"></a>志不思惟声闻、<a id="a-Lo"></a>辟支佛事，<a id="a-Lp"></a>亦不听志劝随其行，<a id="a-Lq"></a>是为菩萨摩诃萨行禅波罗蜜，<a id="a-Lr"></a>不恐不怖，<a id="a-Ls"></a>亦不畏懅。</p>
  <p id="aLt">“复次，<a id="a-Lu"></a>须菩提，<a id="a-Lv"></a>菩萨摩诃萨行般若波罗蜜，<a id="a-Lw"></a>当造斯观，<a id="a-Lx"></a>不用色空而为空也，<a id="a-Ly"></a>色则为空，<a id="a-Lz"></a>空者则色；<a id="a-M0"></a>痛痒、<a id="a-M1"></a>思想、<a id="a-M2"></a>生死、<a id="a-M3"></a>识不专为空，<a id="a-M4"></a>色者则空，<a id="a-M5"></a>识自然识，<a id="a-M6"></a>空者为识；<a id="a-M7"></a>眼不专空，<a id="a-M8"></a>眼自然空，<a id="a-M9"></a>眼者则空，<a id="a-MA"></a>空者则眼，<a id="a-MB"></a>不专为空；<a id="a-MC"></a>耳声识、<a id="a-MD"></a>鼻香识、<a id="a-ME"></a>口味识、<a id="a-MF"></a>身细滑识、<a id="a-MG"></a>意法识不专空，<a id="a-MH"></a>识自然空，<a id="a-MI"></a>识者则空，<a id="a-MJ"></a>空者则识；<a id="a-MK"></a>所习因缘痛痒之乐则为空矣，<a id="a-ML"></a>所习因缘痛痒之乐自然为空，<a id="a-MM"></a>所习因缘痛痒之乐观之则空，<a id="a-MN"></a>其心自空，<a id="a-MO"></a>所习因缘痛痒之乐则亦为空；<a id="a-MP"></a>其四意止不专为空，<a id="a-MQ"></a>四意止空故由是为空，<a id="a-MR"></a>其四意止自然为空；<a id="a-MS"></a>四意断、<a id="a-MT"></a>四神足、<a id="a-MU"></a>五根、<a id="a-MV"></a>五力、<a id="a-MW"></a>七觉意、<a id="a-MX"></a>八由行不专为空，<a id="a-MY"></a>三十七品则自然，<a id="a-MZ"></a>空者则三十七品，<a id="a-Ma"></a>三十七品则空；<a id="a-Mb"></a>十种力、<a id="a-Mc"></a>四无所畏、<a id="a-Md"></a>四分别辩、<a id="a-Me"></a>十八不共诸佛之法不专为空，<a id="a-Mf"></a>则自然空，<a id="a-Mg"></a>空者则为佛，<a id="a-Mh"></a>法则空，<a id="a-Mi"></a>空者则法。<a id="a-Mj"></a>是为菩萨摩诃萨行般若波罗蜜，<a id="a-Mk"></a>不恐不怖，<a id="a-Ml"></a>亦不畏懅。<a id="a-Mm"></a>”</p>
 </body>
</html>