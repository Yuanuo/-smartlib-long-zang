<!doctype html>
<html id="z3IBTB4Aw" data-ver="1890">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">光赞般若波罗蜜经卷第四</h1>
  <h2 id="a2">了空品第七</h2>
  <p id="a3">于是，<a id="a-4"></a>须菩提白佛言：<a id="a-5"></a>“菩萨摩诃萨欲具足檀波罗蜜，<a id="a-6"></a>当学般若波罗蜜；<a id="a-7"></a>欲具足尸波罗蜜、<a id="a-8"></a>羼波罗蜜、<a id="a-9"></a>惟逮波罗蜜、<a id="a-A"></a>禅波罗蜜，<a id="a-B"></a>当学般若波罗蜜。</p>
  <p id="aC">“菩萨摩诃萨欲蠲除色者，<a id="a-D"></a>当学般若波罗蜜；<a id="a-E"></a>欲除痛痒、<a id="a-F"></a>思想、<a id="a-G"></a>生死、<a id="a-H"></a>识者，<a id="a-I"></a>当学般若波罗蜜；<a id="a-J"></a>欲除眼、<a id="a-K"></a>耳、<a id="a-L"></a>鼻、<a id="a-M"></a>舌、<a id="a-N"></a>身、<a id="a-O"></a>意者，<a id="a-P"></a>当学般若波罗蜜；<a id="a-Q"></a>欲除色、<a id="a-R"></a>声、<a id="a-S"></a>香、<a id="a-T"></a>味、<a id="a-U"></a>细滑、<a id="a-V"></a>法，<a id="a-W"></a>当学般若波罗蜜；<a id="a-X"></a>欲除眼色识、<a id="a-Y"></a>耳声识、<a id="a-Z"></a>鼻香识、<a id="a-a"></a>舌味识、<a id="a-b"></a>身细滑识、<a id="a-c"></a>意法识，<a id="a-d"></a>当学般若波罗蜜；<a id="a-e"></a>欲除眼更、<a id="a-f"></a>耳更、<a id="a-g"></a>鼻舌身意更，<a id="a-h"></a>当学般若波罗蜜；<a id="a-i"></a>欲除色更、<a id="a-j"></a>痛痒、<a id="a-k"></a>思想、<a id="a-l"></a>生死、<a id="a-m"></a>识更因缘之习，<a id="a-n"></a>当学般若波罗蜜。</p>
  <p id="ao">“菩萨摩诃萨欲除贪、<a id="a-p"></a>淫、<a id="a-q"></a>瞋恚、<a id="a-r"></a>愚痴，<a id="a-s"></a>当学般若波罗蜜；<a id="a-t"></a>欲除贪身见已，<a id="a-u"></a>当学般若波罗蜜。</p>
  <p id="av">“菩萨摩诃萨欲除狐疑犯戒，<a id="a-w"></a>当学般若波罗蜜；<a id="a-x"></a>欲除欲、<a id="a-y"></a>诸著色欲、<a id="a-z"></a>无色欲，<a id="a-10"></a>当学般若波罗蜜。</p>
  <p id="a11">“菩萨摩诃萨欲除因缘会缚结之著所受之处，<a id="a-12"></a>当学般若波罗蜜；<a id="a-13"></a>欲除四果须陀洹、<a id="a-14"></a>斯陀含、<a id="a-15"></a>阿那含、<a id="a-16"></a>阿罗汉，<a id="a-17"></a>当学般若波罗蜜。</p>
  <p id="a18">“菩萨摩诃萨欲除四忧、<a id="a-19"></a>四著及四凶受、<a id="a-1A"></a>四颠倒，<a id="a-1B"></a>当学般若波罗蜜；<a id="a-1C"></a>欲除五盖、<a id="a-1D"></a>六入、<a id="a-1E"></a>七识、<a id="a-1F"></a>八邪、<a id="a-1G"></a>九恼、<a id="a-1H"></a>十恶罪福之业，<a id="a-1I"></a>当学般若波罗蜜。</p>
  <p id="a1J">“菩萨摩诃萨欲除十善、<a id="a-1K"></a>四禅、<a id="a-1L"></a>四谛、<a id="a-1M"></a>五神通，<a id="a-1N"></a>欲除四意止、<a id="a-1O"></a>四意断、<a id="a-1P"></a>四神足、<a id="a-1Q"></a>正根、<a id="a-1R"></a>五力、<a id="a-1S"></a>七觉意、<a id="a-1T"></a>八由行，<a id="a-1U"></a>当学般若波罗蜜。</p>
  <p id="a1V">“菩萨摩诃萨欲除十种力、<a id="a-1W"></a>四无所畏、<a id="a-1X"></a>四分别辩、<a id="a-1Y"></a>四等心、<a id="a-1Z"></a>四无色定、<a id="a-1a"></a>一切诸意止、<a id="a-1b"></a>十八不共诸佛之法，<a id="a-1c"></a>当学般若波罗蜜。</p>
  <p id="a1d">“菩萨摩诃萨欲了觉意三昧正受，<a id="a-1e"></a>当学般若波罗蜜；<a id="a-1f"></a>欲分别虚空慧三昧者、<a id="a-1g"></a>识慧三昧、<a id="a-1h"></a>不用慧三昧、<a id="a-1i"></a>有想无想慧三昧正受灭定，<a id="a-1j"></a>当学般若波罗蜜。</p>
  <p id="a1k">“菩萨摩诃萨欲成师子娱乐三昧、<a id="a-1l"></a>师子震吼三昧，<a id="a-1m"></a>欲逮得总持门者，<a id="a-1n"></a>当学般若波罗蜜；<a id="a-1o"></a>欲得首楞严三昧、<a id="a-1p"></a>宝海三昧、<a id="a-1q"></a>慧印三昧正受，<a id="a-1r"></a>当学般若波罗蜜。</p>
  <p id="a1s">“菩萨摩诃萨欲得月耀三昧、<a id="a-1t"></a>月幢英三昧、<a id="a-1u"></a>入一切诸法三昧正受，<a id="a-1v"></a>当学般若波罗蜜。</p>
  <p id="a1w">“菩萨摩诃萨欲得睹明印三昧、<a id="a-1x"></a>生诸法三昧、<a id="a-1y"></a>出于劝祠幢幡恶三昧正受，<a id="a-1z"></a>当学般若波罗蜜。</p>
  <p id="a20">“菩萨摩诃萨欲得金刚喻三昧、<a id="a-21"></a>入一切诸法门三昧、<a id="a-22"></a>定意王三昧、<a id="a-23"></a>帝王印三昧正受，<a id="a-24"></a>当学般若波罗蜜。</p>
  <p id="a25">“菩萨摩诃萨欲得势力清净三昧、<a id="a-26"></a>超诸平等三昧、<a id="a-27"></a>顺生诸法所归入三昧、<a id="a-28"></a>入一切诸法言声三昧正受，<a id="a-29"></a>当学般若波罗蜜。</p>
  <p id="a2A">“菩萨摩诃萨欲得观十方三昧，<a id="a-2B"></a>欲得一切诸法总持门印三昧、<a id="a-2C"></a>一切诸法平等御造印三昧、<a id="a-2D"></a>住于空处三昧正受，<a id="a-2E"></a>当学般若波罗蜜。</p>
  <p id="a2F">“菩萨摩诃萨欲得严净三昧、<a id="a-2G"></a>道场三昧、<a id="a-2H"></a>超越神通三昧正受，<a id="a-2I"></a>当学般若波罗蜜。</p>
  <p id="a2J">“菩萨摩诃萨欲得超挎出三昧、<a id="a-2K"></a>等幢护英三昧，<a id="a-2L"></a>欲致是三昧正受及余三昧门，<a id="a-2M"></a>当学般若波罗蜜也。</p>
  <p id="a2N">“复次，<a id="a-2O"></a>天中天，<a id="a-2P"></a>菩萨摩诃萨欲令一切众生之类得具足愿，<a id="a-2Q"></a>当学般若波罗蜜。</p>
  <p id="a2R">“复次，<a id="a-2S"></a>天中天，<a id="a-2T"></a>菩萨摩诃萨欲得具足功德之本，<a id="a-2U"></a>因其具足所在善本不堕恶趣，<a id="a-2V"></a>不见下贱下归声闻、<a id="a-2W"></a>辟支佛地，<a id="a-2X"></a>不以诤讼菩萨上法，<a id="a-2Y"></a>当学般若波罗蜜。<a id="a-2Z"></a>”</p>
  <p id="a2a">贤者舍利弗谓贤者须菩提：<a id="a-2b"></a>“云何菩萨摩诃萨不诤上法？<a id="a-2c"></a>”</p>
  <p id="a2d">须菩提谓舍利弗：<a id="a-2e"></a>“菩萨摩诃萨，<a id="a-2f"></a>不与沤和拘舍罗，<a id="a-2g"></a>不起无所从生沤和拘舍罗行六波罗蜜，<a id="a-2h"></a>晓了无所从生、<a id="a-2i"></a>空、<a id="a-2j"></a>无相、<a id="a-2k"></a>无愿怀来三昧门，<a id="a-2l"></a>不堕声闻、<a id="a-2m"></a>辟支佛地，<a id="a-2n"></a>亦不度人，<a id="a-2o"></a>菩萨灭定，<a id="a-2p"></a>是谓菩萨摩诃萨生不淳淑。<a id="a-2q"></a>”</p>
  <p id="a2r">舍利弗谓须菩提：<a id="a-2s"></a>“何谓菩萨生不淳淑？<a id="a-2t"></a>”</p>
  <p id="a2u">须菩提谓舍利弗：<a id="a-2v"></a>“所以曰不淳淑者，<a id="a-2w"></a>谓爱著法也。<a id="a-2x"></a>”</p>
  <p id="a2y">又曰：<a id="a-2z"></a>“舍利弗，<a id="a-30"></a>菩萨摩诃萨行般若波罗蜜，<a id="a-31"></a>立于色空而知想识有所依倚，<a id="a-32"></a>痛痒、<a id="a-33"></a>思想、<a id="a-34"></a>生死、<a id="a-35"></a>识亦然，<a id="a-36"></a>立之于空而知想识有所依倚，<a id="a-37"></a>是谓菩萨摩诃萨柔顺法忍之爱著也，<a id="a-38"></a>生不淳淑。</p>
  <p id="a39">“复次，<a id="a-3A"></a>舍利弗，<a id="a-3B"></a>菩萨摩诃萨立色于无想，<a id="a-3C"></a>而知想识有所依倚；<a id="a-3D"></a>立色于无愿，<a id="a-3E"></a>而知想识有所依倚，<a id="a-3F"></a>是为菩萨摩诃萨柔顺法忍之爱著也。<a id="a-3G"></a>色、<a id="a-3H"></a>痛痒、<a id="a-3I"></a>思想、<a id="a-3J"></a>生死、<a id="a-3K"></a>识亦然，<a id="a-3L"></a>立无所有而知想识有所依倚，<a id="a-3M"></a>眼色识、<a id="a-3N"></a>耳声识、<a id="a-3O"></a>鼻香识、<a id="a-3P"></a>舌味识、<a id="a-3Q"></a>身细滑识、<a id="a-3R"></a>意法识，<a id="a-3S"></a>而知想识有所依倚，<a id="a-3T"></a>是菩萨摩诃萨柔顺法忍之爱著也。<a id="a-3U"></a>色无常，<a id="a-3V"></a>痛痒、<a id="a-3W"></a>思想、<a id="a-3X"></a>生死、<a id="a-3Y"></a>识无常，<a id="a-3Z"></a>色苦，<a id="a-3a"></a>痛痒、<a id="a-3b"></a>思想、<a id="a-3c"></a>生死、<a id="a-3d"></a>识苦，<a id="a-3e"></a>色无我，<a id="a-3f"></a>痛痒、<a id="a-3g"></a>思想、<a id="a-3h"></a>生死、<a id="a-3i"></a>识无我，<a id="a-3j"></a>而立于斯，<a id="a-3k"></a>而知想著有所依倚。<a id="a-3l"></a>舍利弗，<a id="a-3m"></a>是谓菩萨摩诃萨柔顺法忍爱著生死不淳淑。</p>
  <p id="a3n">“当断是色、<a id="a-3o"></a>痛痒、<a id="a-3p"></a>思想、<a id="a-3q"></a>生死、<a id="a-3r"></a>识，<a id="a-3s"></a>此色非色则为除色，<a id="a-3t"></a>痛痒、<a id="a-3u"></a>思想、<a id="a-3v"></a>生死、<a id="a-3w"></a>识亦然，<a id="a-3x"></a>是为灭尽当为设证，<a id="a-3y"></a>是非灭尽而为造证，<a id="a-3z"></a>当修斯路，<a id="a-40"></a>此为染尘诤戒，<a id="a-41"></a>当习行是，<a id="a-42"></a>不当习此，<a id="a-43"></a>是为菩萨之所应行，<a id="a-44"></a>是非菩萨之所应行，<a id="a-45"></a>是为菩萨道，<a id="a-46"></a>是为菩萨学戒不当学某，<a id="a-47"></a>某是菩萨檀波罗蜜，<a id="a-48"></a>某是菩萨尸波罗蜜，<a id="a-49"></a>某是菩萨羼波罗蜜，<a id="a-4A"></a>某是菩萨惟逮波罗蜜，<a id="a-4B"></a>某是菩萨禅波罗蜜，<a id="a-4C"></a>某是菩萨般若波罗蜜，<a id="a-4D"></a>某是菩萨沤和拘舍罗，<a id="a-4E"></a>某是菩萨无沤和拘舍罗，<a id="a-4F"></a>某是菩萨入寂然，<a id="a-4G"></a>某是菩萨生不淳淑。<a id="a-4H"></a>”</p>
  <p id="a4I">须菩提谓舍利弗：<a id="a-4J"></a>“说菩萨行般若波罗蜜，<a id="a-4K"></a>住此建立如是诸法，<a id="a-4L"></a>而知想识有所依倚，<a id="a-4M"></a>是谓菩萨摩诃萨柔顺法忍之爱著，<a id="a-4N"></a>生不淳淑。<a id="a-4O"></a>”</p>
  <p id="a4P">舍利弗谓须菩提：<a id="a-4Q"></a>“何谓菩萨摩诃萨寂然？<a id="a-4R"></a>”</p>
  <p id="a4S">须菩提谓舍利弗：<a id="a-4T"></a>“于是菩萨摩诃萨行般若波罗蜜，<a id="a-4U"></a>不见内空，<a id="a-4V"></a>不见外空，<a id="a-4W"></a>不见内外空，<a id="a-4X"></a>不见内外空空，<a id="a-4Y"></a>而空无内外空，<a id="a-4Z"></a>空不见内外空，<a id="a-4a"></a>不见空大空，<a id="a-4b"></a>空大空不见空，<a id="a-4c"></a>空大空不见究竟真空，<a id="a-4d"></a>究竟真空不见大空，<a id="a-4e"></a>究竟真空不见有为空，<a id="a-4f"></a>不见究竟真空，<a id="a-4g"></a>有为空不见无为空，<a id="a-4h"></a>无为空不见有为空，<a id="a-4i"></a>无为空不见终始长远空，<a id="a-4j"></a>终始长远空不见无为空，<a id="a-4k"></a>终始长远空不见未分别空，<a id="a-4l"></a>未分别空不见旷野长远空，<a id="a-4m"></a>未分别空不见本净空，<a id="a-4n"></a>净空不见未分别空，<a id="a-4o"></a>本净空不见自然相空，<a id="a-4p"></a>自然相空不见本净空，<a id="a-4q"></a>自然相空不见一切诸法空，<a id="a-4r"></a>一切诸法空不见自然相空，<a id="a-4s"></a>一切诸法空不见无所有空，<a id="a-4t"></a>无所有空不见一切诸法空，<a id="a-4u"></a>无所有空不见自然空，<a id="a-4v"></a>自然空不见无所有空，<a id="a-4w"></a>自然空空不见无所有空，<a id="a-4x"></a>无所有空不见自然空空。<a id="a-4y"></a>如是，<a id="a-4z"></a>舍利弗，<a id="a-50"></a>菩萨摩诃萨行般若波罗蜜，<a id="a-51"></a>能如是者则菩萨至于寂然。</p>
  <p id="a52">“复次，<a id="a-53"></a>舍利弗，<a id="a-54"></a>菩萨摩诃萨欲行般若波罗蜜者，<a id="a-55"></a>当作是学，<a id="a-56"></a>则当如顺，<a id="a-57"></a>不当念色，<a id="a-58"></a>痛痒、<a id="a-59"></a>思想、<a id="a-5A"></a>生死、<a id="a-5B"></a>识亦复如是，<a id="a-5C"></a>于识不当念识，<a id="a-5D"></a>不当念眼、<a id="a-5E"></a>耳、<a id="a-5F"></a>鼻、<a id="a-5G"></a>舌、<a id="a-5H"></a>身、<a id="a-5I"></a>意，<a id="a-5J"></a>不当念色、<a id="a-5K"></a>声、<a id="a-5L"></a>香、<a id="a-5M"></a>味、<a id="a-5N"></a>细滑、<a id="a-5O"></a>法，<a id="a-5P"></a>不当念檀波罗蜜、<a id="a-5Q"></a>尸波罗蜜、<a id="a-5R"></a>羼波罗蜜、<a id="a-5S"></a>惟逮波罗蜜、<a id="a-5T"></a>禅波罗蜜、<a id="a-5U"></a>般若波罗蜜，<a id="a-5V"></a>亦不当倚著四意止、<a id="a-5W"></a>四意断、<a id="a-5X"></a>四神足、<a id="a-5Y"></a>五根、<a id="a-5Z"></a>五力、<a id="a-5a"></a>七觉意、<a id="a-5b"></a>八由行、<a id="a-5c"></a>十种力、<a id="a-5d"></a>四无所畏、<a id="a-5e"></a>四分别辩、<a id="a-5f"></a>四等心、<a id="a-5g"></a>十八不共诸佛之法。<a id="a-5h"></a>如是，<a id="a-5i"></a>舍利弗，<a id="a-5j"></a>菩萨摩诃萨行般若波罗蜜，<a id="a-5k"></a>不当念菩萨摩诃萨，<a id="a-5l"></a>不当念等无等心、<a id="a-5m"></a>入微妙心。<a id="a-5n"></a>所以者何？<a id="a-5o"></a>其心无心，<a id="a-5p"></a>心者本净，<a id="a-5q"></a>本净心者，<a id="a-5r"></a>自然而乐清明而净。<a id="a-5s"></a>”</p>
  <p id="a5t">舍利弗谓须菩提：<a id="a-5u"></a>“云何心清明而净？<a id="a-5v"></a>”</p>
  <p id="a5w">须菩提谓舍利弗：<a id="a-5x"></a>“假使心不与欲合亦不离欲，<a id="a-5y"></a>不与怒合亦不离怒，<a id="a-5z"></a>不与痴合亦不离痴，<a id="a-60"></a>不处因缘无有结缚，<a id="a-61"></a>无所转缀亦无不缀，<a id="a-62"></a>于一切疑六十二见不合不离，<a id="a-63"></a>不与声闻、<a id="a-64"></a>辟支佛心行合亦不离合，<a id="a-65"></a>是为，<a id="a-66"></a>舍利弗，<a id="a-67"></a>菩萨摩诃萨心本清净清明而净。<a id="a-68"></a>”</p>
  <p id="a69">贤者舍利弗谓须菩提：<a id="a-6A"></a>“有此心乎？<a id="a-6B"></a>其心无心。<a id="a-6C"></a>”</p>
  <p id="a6D">须菩提谓舍利弗：<a id="a-6E"></a>“云何，<a id="a-6F"></a>舍利弗，<a id="a-6G"></a>为有心耶？<a id="a-6H"></a>岂有此心！<a id="a-6I"></a>宁可知有心无心乎？<a id="a-6J"></a>为可得不？<a id="a-6K"></a>为可获不？<a id="a-6L"></a>”</p>
  <p id="a6M">答曰：<a id="a-6N"></a>“不也。<a id="a-6O"></a>”</p>
  <p id="a6P">“仁者，<a id="a-6Q"></a>假使舍利弗，<a id="a-6R"></a>其心不可复知有与无也，<a id="a-6S"></a>亦不可得，<a id="a-6T"></a>亦不可获。<a id="a-6U"></a>又有此者，<a id="a-6V"></a>由因缘而有此言：<a id="a-6W"></a>有此心，<a id="a-6X"></a>有心，<a id="a-6Y"></a>无心。<a id="a-6Z"></a>”</p>
  <p id="a6a">舍利弗谓须菩提：<a id="a-6b"></a>“云何，<a id="a-6c"></a>须菩提，<a id="a-6d"></a>此为无心耶？<a id="a-6e"></a>”</p>
  <p id="a6f">答曰：<a id="a-6g"></a>“无所造，<a id="a-6h"></a>无所念，<a id="a-6i"></a>是谓一切诸法无心无念。<a id="a-6j"></a>”</p>
  <p id="a6k">舍利弗谓须菩提：<a id="a-6l"></a>“云何，<a id="a-6m"></a>须菩提，<a id="a-6n"></a>其发心者，<a id="a-6o"></a>无所造，<a id="a-6p"></a>无所念乎？<a id="a-6q"></a>假使色造无所念，<a id="a-6r"></a>痛痒、<a id="a-6s"></a>思想、<a id="a-6t"></a>生死、<a id="a-6u"></a>识亦复然。<a id="a-6v"></a>假使无所造，<a id="a-6w"></a>无所念，<a id="a-6x"></a>至于声闻、<a id="a-6y"></a>辟支佛意，<a id="a-6z"></a>上至菩萨悉为无心无念乎？<a id="a-70"></a>”</p>
  <p id="a71">答曰：<a id="a-72"></a>“唯然！<a id="a-73"></a>舍利弗！<a id="a-74"></a>如是心者，<a id="a-75"></a>无所造，<a id="a-76"></a>无所念，<a id="a-77"></a>是故菩萨摩诃萨亦复如是，<a id="a-78"></a>无所造，<a id="a-79"></a>无所念。<a id="a-7A"></a>”</p>
  <p id="a7B">舍利弗赞贤者须菩提言：<a id="a-7C"></a>“善哉！<a id="a-7D"></a>善哉！<a id="a-7E"></a>须菩提，<a id="a-7F"></a>审如仁者为世尊子，<a id="a-7G"></a>从法门生，<a id="a-7H"></a>常以顺法，<a id="a-7I"></a>为法所化，<a id="a-7J"></a>因法而与不为荣冀，<a id="a-7K"></a>自然因缘登于法身，<a id="a-7L"></a>仁者则为行空第一，<a id="a-7M"></a>世尊赞仁了空最上，<a id="a-7N"></a>难及！<a id="a-7O"></a>难及！</p>
  <p id="a7P">“如是，<a id="a-7Q"></a>须菩提，<a id="a-7R"></a>菩萨摩诃萨学般若波罗蜜，<a id="a-7S"></a>当顺如斯。<a id="a-7T"></a>如是菩萨摩诃萨则当观之为阿惟越致。<a id="a-7U"></a>欲学声闻地者，<a id="a-7V"></a>当学般若波罗蜜，<a id="a-7W"></a>当闻，<a id="a-7X"></a>当受，<a id="a-7Y"></a>当持讽诵，<a id="a-7Z"></a>常当思念；<a id="a-7a"></a>念欲学辟支佛地者，<a id="a-7b"></a>当学般若波罗蜜，<a id="a-7c"></a>当闻，<a id="a-7d"></a>当受持讽诵，<a id="a-7e"></a>当常思念；<a id="a-7f"></a>欲学菩萨地者，<a id="a-7g"></a>当学般若波罗蜜，<a id="a-7h"></a>当闻，<a id="a-7i"></a>当受持讽诵，<a id="a-7j"></a>常当思念。<a id="a-7k"></a>所以者何？<a id="a-7l"></a>此般若波罗蜜者，<a id="a-7m"></a>广普具足致于三乘者，<a id="a-7n"></a>谓菩萨、<a id="a-7o"></a>声闻、<a id="a-7p"></a>辟支佛，<a id="a-7q"></a>菩萨悉学了无所挂礙也。<a id="a-7r"></a>”</p>
  <p data-pb></p>
  <h2 id="a7s">假号品第八</h2>
  <p id="a7t">于是，<a id="a-7u"></a>贤者须菩提白佛言：<a id="a-7v"></a>“唯然，<a id="a-7w"></a>世尊！<a id="a-7x"></a>如圣所云，<a id="a-7y"></a>菩萨摩诃萨我亦不见亦不能得，<a id="a-7z"></a>行者如我不见不行。<a id="a-80"></a>菩萨摩诃萨行般若波罗蜜者，<a id="a-81"></a>当云何说菩萨般若波罗蜜？<a id="a-82"></a>云何教行者乎？</p>
  <p id="a83">“我设使说一切法而可得者，<a id="a-84"></a>为造名号菩萨之字，<a id="a-85"></a>设如是者，<a id="a-86"></a>则堕狐疑。<a id="a-87"></a>又计其名，<a id="a-88"></a>则无所有，<a id="a-89"></a>亦无所住。<a id="a-8A"></a>所以者何？<a id="a-8B"></a>从无明故而致此名。<a id="a-8C"></a>其名如是，<a id="a-8D"></a>亦无有处，<a id="a-8E"></a>亦无有住，<a id="a-8F"></a>亦无有处，<a id="a-8G"></a>亦无有住，<a id="a-8H"></a>色谓我所而不可得，<a id="a-8I"></a>痛痒、<a id="a-8J"></a>思想、<a id="a-8K"></a>生死、<a id="a-8L"></a>识谓是我所亦不可得。<a id="a-8M"></a>所以者何？<a id="a-8N"></a>为假名耳。<a id="a-8O"></a>以是之故，<a id="a-8P"></a>其所因缘及计号字，<a id="a-8Q"></a>亦无所住，<a id="a-8R"></a>亦不不住。<a id="a-8S"></a>所以者何？<a id="a-8T"></a>从无明意致此名号。<a id="a-8U"></a>其所名者，<a id="a-8V"></a>亦不住，<a id="a-8W"></a>亦不不住。</p>
  <p id="a8X">“唯然，<a id="a-8Y"></a>世尊！<a id="a-8Z"></a>我观于眼，<a id="a-8a"></a>永不能得所言我所，<a id="a-8b"></a>耳、<a id="a-8c"></a>鼻、<a id="a-8d"></a>舌、<a id="a-8e"></a>身、<a id="a-8f"></a>心亦复如是，<a id="a-8g"></a>而察于心亦不能得所言我所。<a id="a-8h"></a>既观于眼、<a id="a-8i"></a>耳、<a id="a-8j"></a>鼻、<a id="a-8k"></a>舌、<a id="a-8l"></a>身、<a id="a-8m"></a>心永不能得根原本末言是我所者，<a id="a-8n"></a>当因何所而为菩萨立于名号？<a id="a-8o"></a>又察其眼虚无慌惚，<a id="a-8p"></a>其名不住，<a id="a-8q"></a>亦不不住。<a id="a-8r"></a>所以者何？<a id="a-8s"></a>因从无明假号而立。<a id="a-8t"></a>计其名者，<a id="a-8u"></a>如是所假亦不住，<a id="a-8v"></a>亦不不住。</p>
  <p id="a8w">“唯然，<a id="a-8x"></a>世尊！<a id="a-8y"></a>我求色形本末我所都不能得，<a id="a-8z"></a>六情亦然，<a id="a-90"></a>求其名号本末所兴言是我所永不得；<a id="a-91"></a>痛痒、<a id="a-92"></a>思想、<a id="a-93"></a>生死、<a id="a-94"></a>识亦复如是，<a id="a-95"></a>求其本末言是我所永不可得；<a id="a-96"></a>如是眼色识、<a id="a-97"></a>耳声识、<a id="a-98"></a>鼻香识、<a id="a-99"></a>舌味识、<a id="a-9A"></a>身细滑识、<a id="a-9B"></a>意法识，<a id="a-9C"></a>察其本末所言我所都不可得。<a id="a-9D"></a>设使察眼色本末言是我所不可得，<a id="a-9E"></a>六情色、<a id="a-9F"></a>声、<a id="a-9G"></a>香、<a id="a-9H"></a>味、<a id="a-9I"></a>细滑、<a id="a-9J"></a>法十八种亦复如是，<a id="a-9K"></a>当复何因为立号言菩萨乎？<a id="a-9L"></a>其眼、<a id="a-9M"></a>耳、<a id="a-9N"></a>鼻、<a id="a-9O"></a>舌、<a id="a-9P"></a>身、<a id="a-9Q"></a>意、<a id="a-9R"></a>色、<a id="a-9S"></a>声、<a id="a-9T"></a>香、<a id="a-9U"></a>味、<a id="a-9V"></a>细滑、<a id="a-9W"></a>法十八种，<a id="a-9X"></a>计无有名，<a id="a-9Y"></a>亦无所住，<a id="a-9Z"></a>亦不不住。<a id="a-9a"></a>所以者何？<a id="a-9b"></a>因无明故而有名字。<a id="a-9c"></a>又察名字，<a id="a-9d"></a>亦无所住，<a id="a-9e"></a>亦无不住。</p>
  <p id="a9f">“眼所习更，<a id="a-9g"></a>耳、<a id="a-9h"></a>鼻、<a id="a-9i"></a>舌、<a id="a-9j"></a>身、<a id="a-9k"></a>意所习更者，<a id="a-9l"></a>亦复如是。<a id="a-9m"></a>从眼习缘至于心行，<a id="a-9n"></a>色、<a id="a-9o"></a>痛痒、<a id="a-9p"></a>思想、<a id="a-9q"></a>生死、<a id="a-9r"></a>识缘习所更而致此痛，<a id="a-9s"></a>察其本末言我所永不可得。<a id="a-9t"></a>六情、<a id="a-9u"></a>色、<a id="a-9v"></a>声、<a id="a-9w"></a>香、<a id="a-9x"></a>味、<a id="a-9y"></a>细滑、<a id="a-9z"></a>法、<a id="a-A0"></a>色、<a id="a-A1"></a>痛痒、<a id="a-A2"></a>思想、<a id="a-A3"></a>生死、<a id="a-A4"></a>识及十八种，<a id="a-A5"></a>察其本末，<a id="a-A6"></a>言是我所永不可得，<a id="a-A7"></a>亦无名字。<a id="a-A8"></a>其假号者，<a id="a-A9"></a>亦无所住，<a id="a-AA"></a>亦不不住，<a id="a-AB"></a>因其无明而兴致此，<a id="a-AC"></a>是我所者都不可得。</p>
  <p id="aAD">“行、<a id="a-AE"></a>识、<a id="a-AF"></a>名色、<a id="a-AG"></a>六入、<a id="a-AH"></a>所更、<a id="a-AI"></a>痛、<a id="a-AJ"></a>爱、<a id="a-AK"></a>受、<a id="a-AL"></a>有、<a id="a-AM"></a>生、<a id="a-AN"></a>老病死，<a id="a-AO"></a>察其本末，<a id="a-AP"></a>言是我所都不可得，<a id="a-AQ"></a>亦无所住，<a id="a-AR"></a>亦不不住。<a id="a-AS"></a>无明以灭，<a id="a-AT"></a>行、<a id="a-AU"></a>识、<a id="a-AV"></a>名色、<a id="a-AW"></a>六入、<a id="a-AX"></a>所更、<a id="a-AY"></a>痛、<a id="a-AZ"></a>爱、<a id="a-Aa"></a>受、<a id="a-Ab"></a>有、<a id="a-Ac"></a>生、<a id="a-Ad"></a>老病死灭，<a id="a-Ae"></a>观其本末，<a id="a-Af"></a>是我所灭都不可得。<a id="a-Ag"></a>淫、<a id="a-Ah"></a>嫉、<a id="a-Ai"></a>瞋怒、<a id="a-Aj"></a>愚痴，<a id="a-Ak"></a>察其本末，<a id="a-Al"></a>言我所都不可得，<a id="a-Am"></a>因其名字而兴立此，<a id="a-An"></a>计其名者，<a id="a-Ao"></a>亦无所住，<a id="a-Ap"></a>亦不不住。<a id="a-Aq"></a>色、<a id="a-Ar"></a>痛痒、<a id="a-As"></a>思想、<a id="a-At"></a>生死、<a id="a-Au"></a>识、<a id="a-Av"></a>眼、<a id="a-Aw"></a>耳、<a id="a-Ax"></a>鼻、<a id="a-Ay"></a>舌、<a id="a-Az"></a>身、<a id="a-B0"></a>意、<a id="a-B1"></a>色、<a id="a-B2"></a>声、<a id="a-B3"></a>香、<a id="a-B4"></a>味、<a id="a-B5"></a>细滑、<a id="a-B6"></a>法十八种，<a id="a-B7"></a>灭尽除已，<a id="a-B8"></a>察其本末，<a id="a-B9"></a>索言我所永不可得，<a id="a-BA"></a>因从名号而兴致此，<a id="a-BB"></a>又其名号，<a id="a-BC"></a>亦无所住，<a id="a-BD"></a>亦不不住。<a id="a-BE"></a>檀波罗蜜、<a id="a-BF"></a>尸波罗蜜、<a id="a-BG"></a>羼波罗蜜、<a id="a-BH"></a>惟逮波罗蜜、<a id="a-BI"></a>禅波罗蜜、<a id="a-BJ"></a>般若波罗蜜，<a id="a-BK"></a>观其本末，<a id="a-BL"></a>言是我所永不可得，<a id="a-BM"></a>因从名字而兴致此，<a id="a-BN"></a>又察吾我省其本末，<a id="a-BO"></a>言是我所因从名号，<a id="a-BP"></a>其假号者都不可得，<a id="a-BQ"></a>亦无所住，<a id="a-BR"></a>亦不不住。<a id="a-BS"></a>人寿命所造、<a id="a-BT"></a>所观、<a id="a-BU"></a>所见亦复如是，<a id="a-BV"></a>察其本末，<a id="a-BW"></a>言是我所永不可得，<a id="a-BX"></a>因从名号而兴致此，<a id="a-BY"></a>又其名号，<a id="a-BZ"></a>亦无所住，<a id="a-Ba"></a>亦不不住。<a id="a-Bb"></a>四意止、<a id="a-Bc"></a>四意断、<a id="a-Bd"></a>四神足、<a id="a-Be"></a>五根、<a id="a-Bf"></a>五力、<a id="a-Bg"></a>七觉意、<a id="a-Bh"></a>八由行，<a id="a-Bi"></a>察其本末，<a id="a-Bj"></a>言是我所永不可得，<a id="a-Bk"></a>因此名号而兴致此，<a id="a-Bl"></a>又其假号，<a id="a-Bm"></a>亦无所住，<a id="a-Bn"></a>亦无不住。<a id="a-Bo"></a>空、<a id="a-Bp"></a>无相、<a id="a-Bq"></a>无愿，<a id="a-Br"></a>察其本末，<a id="a-Bs"></a>言是我所都不可得，<a id="a-Bt"></a>因从名号而兴致此，<a id="a-Bu"></a>又其假号，<a id="a-Bv"></a>亦无所住，<a id="a-Bw"></a>亦不不住。<a id="a-Bx"></a>四禅、<a id="a-By"></a>四等心、<a id="a-Bz"></a>四无色三昧正受，<a id="a-C0"></a>察其本末，<a id="a-C1"></a>言是我所者都不可得，<a id="a-C2"></a>因从名号而兴致此，<a id="a-C3"></a>又其假号，<a id="a-C4"></a>亦无所住，<a id="a-C5"></a>亦不不住。<a id="a-C6"></a>念佛、<a id="a-C7"></a>念法、<a id="a-C8"></a>念圣众、<a id="a-C9"></a>念识、<a id="a-CA"></a>念施、<a id="a-CB"></a>念博闻、<a id="a-CC"></a>念出入守意、<a id="a-CD"></a>念老病死，<a id="a-CE"></a>察其本末，<a id="a-CF"></a>是我所者都不可得，<a id="a-CG"></a>亦不可见，<a id="a-CH"></a>因从名号而兴致此，<a id="a-CI"></a>又其假号，<a id="a-CJ"></a>亦无所住，<a id="a-CK"></a>亦不不住。<a id="a-CL"></a>十种力、<a id="a-CM"></a>四无所畏、<a id="a-CN"></a>四分别辩、<a id="a-CO"></a>十八不共诸佛之法，<a id="a-CP"></a>察其本末，<a id="a-CQ"></a>言我所者都不可得，<a id="a-CR"></a>因从名号而兴致此，<a id="a-CS"></a>又其假号，<a id="a-CT"></a>亦无所住，<a id="a-CU"></a>亦不不住。<a id="a-CV"></a>不见本末，<a id="a-CW"></a>无有处所，<a id="a-CX"></a>亦不可得，<a id="a-CY"></a>云何当为菩萨而立名号言菩萨乎？<a id="a-CZ"></a>有其名号，<a id="a-Ca"></a>亦无所住，<a id="a-Cb"></a>亦不不住，<a id="a-Cc"></a>因从无明而致名字。<a id="a-Cd"></a>又其名字，<a id="a-Ce"></a>亦无所住，<a id="a-Cf"></a>亦不不住。</p>
  <p id="aCg">“计其名号致五盛阴，<a id="a-Ch"></a>察其本末亦不可得，<a id="a-Ci"></a>因从名号而兴致此，<a id="a-Cj"></a>又其名号，<a id="a-Ck"></a>亦无所住，<a id="a-Cl"></a>亦不不住。<a id="a-Cm"></a>察色、<a id="a-Cn"></a>痛痒、<a id="a-Co"></a>思想、<a id="a-Cp"></a>生死、<a id="a-Cq"></a>识、<a id="a-Cr"></a>眼、<a id="a-Cs"></a>耳、<a id="a-Ct"></a>鼻、<a id="a-Cu"></a>舌、<a id="a-Cv"></a>身、<a id="a-Cw"></a>意、<a id="a-Cx"></a>色、<a id="a-Cy"></a>声、<a id="a-Cz"></a>香、<a id="a-D0"></a>味、<a id="a-D1"></a>细滑、<a id="a-D2"></a>法十八种、<a id="a-D3"></a>十二因缘，<a id="a-D4"></a>如呼声响、<a id="a-D5"></a>影见、<a id="a-D6"></a>野马、<a id="a-D7"></a>水月、<a id="a-D8"></a>幻化，<a id="a-D9"></a>察其五阴及五盛阴亦复如是，<a id="a-DA"></a>省其本末，<a id="a-DB"></a>言是我所都不可得，<a id="a-DC"></a>因从名号而兴致此，<a id="a-DD"></a>又其名号，<a id="a-DE"></a>亦无所住，<a id="a-DF"></a>亦不不住，<a id="a-DG"></a>虚无慌惚。<a id="a-DH"></a>色、<a id="a-DI"></a>痛痒、<a id="a-DJ"></a>思想、<a id="a-DK"></a>生死、<a id="a-DL"></a>识、<a id="a-DM"></a>空、<a id="a-DN"></a>无相、<a id="a-DO"></a>无愿，<a id="a-DP"></a>察其本末，<a id="a-DQ"></a>言是我所都不可得，<a id="a-DR"></a>从其名号而兴致此，<a id="a-DS"></a>又其名号，<a id="a-DT"></a>亦无所住，<a id="a-DU"></a>亦不不住，<a id="a-DV"></a>犹如呼声响、<a id="a-DW"></a>影、<a id="a-DX"></a>野马、<a id="a-DY"></a>芭蕉、<a id="a-DZ"></a>水月、<a id="a-Da"></a>幻化，<a id="a-Db"></a>察其本末都不可得，<a id="a-Dc"></a>不起不灭，<a id="a-Dd"></a>犹如水影，<a id="a-De"></a>无所染污，<a id="a-Df"></a>亦无恚恨。<a id="a-Dg"></a>眼、<a id="a-Dh"></a>耳、<a id="a-Di"></a>鼻、<a id="a-Dj"></a>口、<a id="a-Dk"></a>身、<a id="a-Dl"></a>意、<a id="a-Dm"></a>色、<a id="a-Dn"></a>声、<a id="a-Do"></a>香、<a id="a-Dp"></a>味、<a id="a-Dq"></a>细滑、<a id="a-Dr"></a>法十八种、<a id="a-Ds"></a>十二因缘，<a id="a-Dt"></a>法界本际，<a id="a-Du"></a>法法所趣，<a id="a-Dv"></a>及寂然法，<a id="a-Dw"></a>善恶祸福诸法之名，<a id="a-Dx"></a>有为法无为法，<a id="a-Dy"></a>有所为无所有，<a id="a-Dz"></a>有漏无漏，<a id="a-E0"></a>察其本末，<a id="a-E1"></a>法所从兴都不可得，<a id="a-E2"></a>亦无所住，<a id="a-E3"></a>亦不不住，<a id="a-E4"></a>犹如影、<a id="a-E5"></a>响、<a id="a-E6"></a>水月、<a id="a-E7"></a>野马、<a id="a-E8"></a>芭蕉、<a id="a-E9"></a>幻化。<a id="a-EA"></a>过去、<a id="a-EB"></a>当来、<a id="a-EC"></a>今现在法，<a id="a-ED"></a>察其本末，<a id="a-EE"></a>亦不可得，<a id="a-EF"></a>亦无所住，<a id="a-EG"></a>亦不不住，<a id="a-EH"></a>去、<a id="a-EI"></a>来、<a id="a-EJ"></a>今法不可睹源。<a id="a-EK"></a>何谓无所有法？<a id="a-EL"></a>所可谓无所有法者，<a id="a-EM"></a>无有过去、<a id="a-EN"></a>当来、<a id="a-EO"></a>今现在，<a id="a-EP"></a>求无为法，<a id="a-EQ"></a>察其本末，<a id="a-ER"></a>都不可见。</p>
  <p id="aES">“唯然，<a id="a-ET"></a>世尊！<a id="a-EU"></a>我察东方江河沙等诸佛世界，<a id="a-EV"></a>省其本末，<a id="a-EW"></a>永不可见。<a id="a-EX"></a>又察怛萨阿竭阿罗诃三耶三佛、<a id="a-EY"></a>诸菩萨众及声闻、<a id="a-EZ"></a>辟支佛众，<a id="a-Ea"></a>省其本末，<a id="a-Eb"></a>都无所见。<a id="a-Ec"></a>南方、<a id="a-Ed"></a>西方、<a id="a-Ee"></a>北方、<a id="a-Ef"></a>东南方、<a id="a-Eg"></a>西南方、<a id="a-Eh"></a>西北方、<a id="a-Ei"></a>东北方、<a id="a-Ej"></a>上方、<a id="a-Ek"></a>下方九方，<a id="a-El"></a>诸怛萨阿竭阿罗诃三耶三佛，<a id="a-Em"></a>诸菩萨众及声闻、<a id="a-En"></a>辟支佛，<a id="a-Eo"></a>省其本末，<a id="a-Ep"></a>都无所见。<a id="a-Eq"></a>何所是菩萨般若波罗蜜？<a id="a-Er"></a>何因当说菩萨之号？<a id="a-Es"></a>又其名号，<a id="a-Et"></a>亦无所住，<a id="a-Eu"></a>亦不不住。<a id="a-Ev"></a>所以者何？<a id="a-Ew"></a>众生之类从无黠心假名号行，<a id="a-Ex"></a>行、<a id="a-Ey"></a>识、<a id="a-Ez"></a>名色、<a id="a-F0"></a>六入、<a id="a-F1"></a>所更、<a id="a-F2"></a>痛、<a id="a-F3"></a>受、<a id="a-F4"></a>爱、<a id="a-F5"></a>有、<a id="a-F6"></a>生、<a id="a-F7"></a>老病死，<a id="a-F8"></a>亦复如是假而有字，<a id="a-F9"></a>其字之本，<a id="a-FA"></a>都无所住，<a id="a-FB"></a>亦不不住。<a id="a-FC"></a>所以者何？<a id="a-FD"></a>唯然，<a id="a-FE"></a>世尊！<a id="a-FF"></a>以一切法悉无有本，<a id="a-FG"></a>以是之故，<a id="a-FH"></a>求其本末了不可得，<a id="a-FI"></a>当何因缘而为菩萨立名号乎？<a id="a-FJ"></a>又天中天，<a id="a-FK"></a>其无本者，<a id="a-FL"></a>无名无住，<a id="a-FM"></a>亦不不住。<a id="a-FN"></a>所以者何？<a id="a-FO"></a>众生无明，<a id="a-FP"></a>从无明心而致此字。<a id="a-FQ"></a>又其名字，<a id="a-FR"></a>亦无所住，<a id="a-FS"></a>亦不不住，<a id="a-FT"></a>因缘法合而有假号名曰菩萨，<a id="a-FU"></a>彼无言说，<a id="a-FV"></a>无诸阴、<a id="a-FW"></a>众种、<a id="a-FX"></a>诸入、<a id="a-FY"></a>无明、<a id="a-FZ"></a>十八种、<a id="a-Fa"></a>十二因缘及诸佛法，<a id="a-Fb"></a>缘是假号。</p>
  <p id="aFc">“唯然，<a id="a-Fd"></a>世尊！<a id="a-Fe"></a>假引譬喻，<a id="a-Ff"></a>影、<a id="a-Fg"></a>响、<a id="a-Fh"></a>野马、<a id="a-Fi"></a>芭蕉、<a id="a-Fj"></a>幻化但有假号，<a id="a-Fk"></a>若如字空而空无名，<a id="a-Fl"></a>譬如名地、<a id="a-Fm"></a>水、<a id="a-Fn"></a>火、<a id="a-Fo"></a>风空，<a id="a-Fp"></a>地、<a id="a-Fq"></a>水、<a id="a-Fr"></a>火、<a id="a-Fs"></a>风而自不名，<a id="a-Ft"></a>所以名曰。<a id="a-Fu"></a>戒、<a id="a-Fv"></a>定、<a id="a-Fw"></a>慧、<a id="a-Fx"></a>解脱知见事、<a id="a-Fy"></a>须陀洹、<a id="a-Fz"></a>斯陀含、<a id="a-G0"></a>阿那含、<a id="a-G1"></a>阿罗汉但有名号，<a id="a-G2"></a>声闻、<a id="a-G3"></a>辟支佛亦复如是，<a id="a-G4"></a>但有假号。<a id="a-G5"></a>所谓菩萨及菩萨字，<a id="a-G6"></a>但假号耳。<a id="a-G7"></a>所名曰佛，<a id="a-G8"></a>诸佛之法，<a id="a-G9"></a>亦无实字但假号耳。<a id="a-GA"></a>善恶祸福、<a id="a-GB"></a>若常无常、<a id="a-GC"></a>苦乐、<a id="a-GD"></a>若我非我、<a id="a-GE"></a>寂寞恬怕、<a id="a-GF"></a>所有无有，<a id="a-GG"></a>福若常无常苦乐，<a id="a-GH"></a>我观此谊，<a id="a-GI"></a>是之所谓悉由因缘。<a id="a-GJ"></a>假使当为菩萨摩诃萨而立名号者，<a id="a-GK"></a>于一切法则有狐疑，<a id="a-GL"></a>察其本末，<a id="a-GM"></a>亦不可得。</p>
  <p id="aGN">“唯然，<a id="a-GO"></a>世尊！<a id="a-GP"></a>有其名号无有法界，<a id="a-GQ"></a>亦无所住。<a id="a-GR"></a>所以者何？<a id="a-GS"></a>众生之类，<a id="a-GT"></a>从无明心致此名字。<a id="a-GU"></a>又其名号，<a id="a-GV"></a>亦无所住，<a id="a-GW"></a>亦不不住，<a id="a-GX"></a>亦无有处。<a id="a-GY"></a>”</p>
  <p id="aGZ">须菩提白佛言：<a id="a-Ga"></a>“唯然，<a id="a-Gb"></a>世尊！<a id="a-Gc"></a>菩萨摩诃萨假使闻说般若波罗蜜如是比类瑞应所起，<a id="a-Gd"></a>不恐不怖，<a id="a-Ge"></a>不畏不难，<a id="a-Gf"></a>心不怀懅，<a id="a-Gg"></a>其菩萨摩诃萨即当知之，<a id="a-Gh"></a>住阿惟越致果，<a id="a-Gi"></a>住无所住，<a id="a-Gj"></a>行无所行。</p>
  <p id="aGk">“复次，<a id="a-Gl"></a>天中天，<a id="a-Gm"></a>菩萨摩诃萨不当住于色，<a id="a-Gn"></a>不当住痛痒、<a id="a-Go"></a>思想、<a id="a-Gp"></a>生死、<a id="a-Gq"></a>识，<a id="a-Gr"></a>不当住眼，<a id="a-Gs"></a>不当住耳、<a id="a-Gt"></a>鼻、<a id="a-Gu"></a>舌、<a id="a-Gv"></a>身、<a id="a-Gw"></a>意，<a id="a-Gx"></a>不当住色、<a id="a-Gy"></a>声、<a id="a-Gz"></a>香、<a id="a-H0"></a>味、<a id="a-H1"></a>细滑、<a id="a-H2"></a>法，<a id="a-H3"></a>不当住眼色识、<a id="a-H4"></a>耳声识、<a id="a-H5"></a>鼻香识、<a id="a-H6"></a>舌味识、<a id="a-H7"></a>身细滑识、<a id="a-H8"></a>意法识，<a id="a-H9"></a>不当住眼所习更，<a id="a-HA"></a>不当住耳、<a id="a-HB"></a>鼻、<a id="a-HC"></a>舌、<a id="a-HD"></a>身、<a id="a-HE"></a>意所习更，<a id="a-HF"></a>不当住眼因缘习痛痒、<a id="a-HG"></a>耳、<a id="a-HH"></a>鼻、<a id="a-HI"></a>舌、<a id="a-HJ"></a>身、<a id="a-HK"></a>意因缘习痛痒，<a id="a-HL"></a>不当住地、<a id="a-HM"></a>水、<a id="a-HN"></a>火、<a id="a-HO"></a>风种，<a id="a-HP"></a>不当住空种，<a id="a-HQ"></a>不当住诸识种，<a id="a-HR"></a>不当住无明、<a id="a-HS"></a>行、<a id="a-HT"></a>识、<a id="a-HU"></a>名色、<a id="a-HV"></a>六入、<a id="a-HW"></a>所更、<a id="a-HX"></a>痛、<a id="a-HY"></a>爱、<a id="a-HZ"></a>受、<a id="a-Ha"></a>有、<a id="a-Hb"></a>生、<a id="a-Hc"></a>老病死。<a id="a-Hd"></a>所以者何？<a id="a-He"></a>天中天，<a id="a-Hf"></a>色则为空，<a id="a-Hg"></a>痛痒、<a id="a-Hh"></a>思想、<a id="a-Hi"></a>生死、<a id="a-Hj"></a>识亦空。<a id="a-Hk"></a>所言空者，<a id="a-Hl"></a>色则为空，<a id="a-Hm"></a>非名异空，<a id="a-Hn"></a>彼色则空，<a id="a-Ho"></a>空者假色。<a id="a-Hp"></a>菩萨摩诃萨欲求自缘想行般若波罗蜜，<a id="a-Hq"></a>当住于色，<a id="a-Hr"></a>当住痛痒、<a id="a-Hs"></a>思想、<a id="a-Ht"></a>生死、<a id="a-Hu"></a>识，<a id="a-Hv"></a>当住眼、<a id="a-Hw"></a>耳、<a id="a-Hx"></a>鼻、<a id="a-Hy"></a>舌、<a id="a-Hz"></a>身、<a id="a-I0"></a>意、<a id="a-I1"></a>色、<a id="a-I2"></a>声、<a id="a-I3"></a>香、<a id="a-I4"></a>味、<a id="a-I5"></a>细滑、<a id="a-I6"></a>法十八种、<a id="a-I7"></a>十二因缘。<a id="a-I8"></a>所以者何？<a id="a-I9"></a>色、<a id="a-IA"></a>痛痒、<a id="a-IB"></a>思想、<a id="a-IC"></a>生死、<a id="a-ID"></a>识空，<a id="a-IE"></a>十二因缘亦空。<a id="a-IF"></a>十二因缘生死之源无有异空，<a id="a-IG"></a>无有异住。<a id="a-IH"></a>其十二因缘老病死者，<a id="a-II"></a>此则为空。<a id="a-IJ"></a>生老病死十二因缘自然为空，<a id="a-IK"></a>本自然空。<a id="a-IL"></a>以是之故，<a id="a-IM"></a>天中天，<a id="a-IN"></a>不当住色、<a id="a-IO"></a>痛痒、<a id="a-IP"></a>思想、<a id="a-IQ"></a>生死、<a id="a-IR"></a>识、<a id="a-IS"></a>眼、<a id="a-IT"></a>耳、<a id="a-IU"></a>鼻、<a id="a-IV"></a>舌、<a id="a-IW"></a>身、<a id="a-IX"></a>意、<a id="a-IY"></a>色、<a id="a-IZ"></a>声、<a id="a-Ia"></a>香、<a id="a-Ib"></a>味、<a id="a-Ic"></a>细滑、<a id="a-Id"></a>法十八种、<a id="a-Ie"></a>十二因缘之端绪也。</p>
  <p id="aIf">“复次，<a id="a-Ig"></a>天中天，<a id="a-Ih"></a>菩萨摩诃萨行般若波罗蜜，<a id="a-Ii"></a>不当住于四意止。<a id="a-Ij"></a>所以者何？<a id="a-Ik"></a>观四意止亦复是空，<a id="a-Il"></a>不为有异四意止空，<a id="a-Im"></a>也不他空，<a id="a-In"></a>其四意止自然为空。<a id="a-Io"></a>亦不当住四意断、<a id="a-Ip"></a>四神足、<a id="a-Iq"></a>五根、<a id="a-Ir"></a>五力、<a id="a-Is"></a>七觉意、<a id="a-It"></a>八由行、<a id="a-Iu"></a>十种力、<a id="a-Iv"></a>四无所畏、<a id="a-Iw"></a>四分别辩、<a id="a-Ix"></a>十八不共诸佛之法。<a id="a-Iy"></a>所以者何？<a id="a-Iz"></a>其意、<a id="a-J0"></a>止、<a id="a-J1"></a>断、<a id="a-J2"></a>神足、<a id="a-J3"></a>根、<a id="a-J4"></a>力、<a id="a-J5"></a>觉意、<a id="a-J6"></a>所由之路、<a id="a-J7"></a>十种力、<a id="a-J8"></a>四无所畏、<a id="a-J9"></a>四分别辩、<a id="a-JA"></a>十八不共诸佛之法，<a id="a-JB"></a>亦复为空。<a id="a-JC"></a>十八不共诸佛之法，<a id="a-JD"></a>自然为空，<a id="a-JE"></a>无有异空；<a id="a-JF"></a>十八不共诸佛之法，<a id="a-JG"></a>本性则空，<a id="a-JH"></a>无有异空。<a id="a-JI"></a>所以者何？<a id="a-JJ"></a>计佛法者则复空，<a id="a-JK"></a>空故曰佛法。<a id="a-JL"></a>唯天中天，<a id="a-JM"></a>以是之故，<a id="a-JN"></a>菩萨摩诃萨行般若波罗蜜，<a id="a-JO"></a>不当住五阴、<a id="a-JP"></a>六衰及十八种、<a id="a-JQ"></a>十二因缘、<a id="a-JR"></a>三十七品、<a id="a-JS"></a>十种力、<a id="a-JT"></a>四无所畏、<a id="a-JU"></a>四分别辩、<a id="a-JV"></a>十八不共诸佛之法。</p>
  <p id="aJW">“复次，<a id="a-JX"></a>天中天，<a id="a-JY"></a>菩萨摩诃萨行般若波罗蜜，<a id="a-JZ"></a>不当住檀波罗蜜、<a id="a-Ja"></a>尸波罗蜜、<a id="a-Jb"></a>羼波罗蜜、<a id="a-Jc"></a>惟逮波罗蜜、<a id="a-Jd"></a>禅波罗蜜、<a id="a-Je"></a>般若波罗蜜。<a id="a-Jf"></a>所以者何？<a id="a-Jg"></a>般若波罗蜜者亦复是空。<a id="a-Jh"></a>设般若波罗蜜空者，<a id="a-Ji"></a>则非异般若波罗蜜空。<a id="a-Jj"></a>所以者何？<a id="a-Jk"></a>无异般若波罗蜜空，<a id="a-Jl"></a>般若波罗蜜自空。<a id="a-Jm"></a>设般若波罗蜜自然空，<a id="a-Jn"></a>唯以文字为假号耳，<a id="a-Jo"></a>文字则空，<a id="a-Jp"></a>乃为般若波罗蜜。<a id="a-Jq"></a>以故菩萨摩诃萨行般若波罗蜜，<a id="a-Jr"></a>于般若波罗蜜而无所住，<a id="a-Js"></a>五阴、<a id="a-Jt"></a>六衰、<a id="a-Ju"></a>十八种、<a id="a-Jv"></a>十二因缘、<a id="a-Jw"></a>三十七品、<a id="a-Jx"></a>十种力、<a id="a-Jy"></a>四无所畏、<a id="a-Jz"></a>四分别辩、<a id="a-K0"></a>十八不共诸佛之法空，<a id="a-K1"></a>行般若波罗蜜菩萨不当住中。</p>
  <p id="aK2">“复次，<a id="a-K3"></a>天中天，<a id="a-K4"></a>菩萨摩诃萨行般若波罗蜜，<a id="a-K5"></a>不当住于文字，<a id="a-K6"></a>不当住文字说，<a id="a-K7"></a>不当住一食、<a id="a-K8"></a>二食至于三食、<a id="a-K9"></a>四食、<a id="a-KA"></a>揣食、<a id="a-KB"></a>心食、<a id="a-KC"></a>识食。<a id="a-KD"></a>所以者何？<a id="a-KE"></a>谓文字，<a id="a-KF"></a>文字则空，<a id="a-KG"></a>无有异空，<a id="a-KH"></a>文字自然为空。<a id="a-KI"></a>其为空者，<a id="a-KJ"></a>无有文字，<a id="a-KK"></a>文字本空。<a id="a-KL"></a>其为空者，<a id="a-KM"></a>无有名字。</p>
  <p id="aKN">“复次，<a id="a-KO"></a>天中天，<a id="a-KP"></a>菩萨摩诃萨行般若波罗蜜，<a id="a-KQ"></a>不当住神通。<a id="a-KR"></a>所以者何？<a id="a-KS"></a>其神通者，<a id="a-KT"></a>神通自空。<a id="a-KU"></a>神通本空，<a id="a-KV"></a>无有异通而为空者。<a id="a-KW"></a>神通为空，<a id="a-KX"></a>无有异空，<a id="a-KY"></a>神通自空，<a id="a-KZ"></a>空故曰神通。<a id="a-Ka"></a>是以之故，<a id="a-Kb"></a>唯天中天，<a id="a-Kc"></a>菩萨摩诃萨行般若波罗蜜，<a id="a-Kd"></a>不当住神通。</p>
  <p id="aKe">“复次，<a id="a-Kf"></a>天中天，<a id="a-Kg"></a>菩萨摩诃萨行般若波罗蜜，<a id="a-Kh"></a>不当住色想，<a id="a-Ki"></a>不当住痛痒、<a id="a-Kj"></a>思想、<a id="a-Kk"></a>生死、<a id="a-Kl"></a>识想。<a id="a-Km"></a>所以者何？<a id="a-Kn"></a>其非常者非常为空，<a id="a-Ko"></a>其非常者自然为空，<a id="a-Kp"></a>则无非常、<a id="a-Kq"></a>无异非常而为空者，<a id="a-Kr"></a>无有他空，<a id="a-Ks"></a>非常自空，<a id="a-Kt"></a>其为空者无有非常。<a id="a-Ku"></a>以是故，<a id="a-Kv"></a>天中天，<a id="a-Kw"></a>菩萨摩诃萨行般若波罗蜜，<a id="a-Kx"></a>不当住色空，<a id="a-Ky"></a>不当住痛痒、<a id="a-Kz"></a>思想、<a id="a-L0"></a>生死、<a id="a-L1"></a>识空，<a id="a-L2"></a>不当住色无常，<a id="a-L3"></a>不当住痛痒、<a id="a-L4"></a>思想、<a id="a-L5"></a>生死、<a id="a-L6"></a>识无常，<a id="a-L7"></a>不当住眼、<a id="a-L8"></a>耳、<a id="a-L9"></a>鼻、<a id="a-LA"></a>舌、<a id="a-LB"></a>身、<a id="a-LC"></a>意无常，<a id="a-LD"></a>不当住色、<a id="a-LE"></a>声、<a id="a-LF"></a>香、<a id="a-LG"></a>味、<a id="a-LH"></a>细滑、<a id="a-LI"></a>法无常，<a id="a-LJ"></a>不当住十八种、<a id="a-LK"></a>十二因缘终始无常，<a id="a-LL"></a>不当住苦，<a id="a-LM"></a>不当住乐，<a id="a-LN"></a>不当住色我所、<a id="a-LO"></a>非我所，<a id="a-LP"></a>不当于中住痛痒、<a id="a-LQ"></a>思想、<a id="a-LR"></a>生死、<a id="a-LS"></a>识我所、<a id="a-LT"></a>非我所，<a id="a-LU"></a>不当于中住色空、<a id="a-LV"></a>痛痒、<a id="a-LW"></a>思想、<a id="a-LX"></a>生死、<a id="a-LY"></a>识空，<a id="a-LZ"></a>不当住眼、<a id="a-La"></a>耳、<a id="a-Lb"></a>鼻、<a id="a-Lc"></a>舌、<a id="a-Ld"></a>身、<a id="a-Le"></a>意空，<a id="a-Lf"></a>不当住色、<a id="a-Lg"></a>声、<a id="a-Lh"></a>香、<a id="a-Li"></a>味、<a id="a-Lj"></a>细滑、<a id="a-Lk"></a>法空，<a id="a-Ll"></a>不当住十八种、<a id="a-Lm"></a>十二因缘生死之患空，<a id="a-Ln"></a>不当住有为无为，<a id="a-Lo"></a>不当住于本际法，<a id="a-Lp"></a>不当住于色寂然，<a id="a-Lq"></a>不当住痛痒、<a id="a-Lr"></a>思想、<a id="a-Ls"></a>生死、<a id="a-Lt"></a>识寂然，<a id="a-Lu"></a>不当住色空无慌惚，<a id="a-Lv"></a>不当住痛痒、<a id="a-Lw"></a>思想、<a id="a-Lx"></a>生死、<a id="a-Ly"></a>识虚无慌忽，<a id="a-Lz"></a>六衰、<a id="a-M0"></a>十八种、<a id="a-M1"></a>十二因缘亦复如是。</p>
  <p id="aM2">“复次，<a id="a-M3"></a>天中天，<a id="a-M4"></a>菩萨摩诃萨行般若波罗蜜，<a id="a-M5"></a>不住无本。<a id="a-M6"></a>所以者何？<a id="a-M7"></a>其无本者，<a id="a-M8"></a>尽无所有，<a id="a-M9"></a>亦复为空，<a id="a-MA"></a>无本无异，<a id="a-MB"></a>无本为空，<a id="a-MC"></a>无有异空，<a id="a-MD"></a>无有异空为无本也，<a id="a-ME"></a>无本自然空，<a id="a-MF"></a>空是以无本。<a id="a-MG"></a>以是故，<a id="a-MH"></a>菩萨摩诃萨行般若波罗蜜不住无本，<a id="a-MI"></a>色、<a id="a-MJ"></a>痛痒、<a id="a-MK"></a>思想、<a id="a-ML"></a>生死、<a id="a-MM"></a>识不住无本，<a id="a-MN"></a>至于诸法及诸法界、<a id="a-MO"></a>诸寂然法乃至本际亦无所住。</p>
  <p id="aMP">“复次，<a id="a-MQ"></a>天中天，<a id="a-MR"></a>菩萨摩诃萨行般若波罗蜜，<a id="a-MS"></a>不住一切诸总持门，<a id="a-MT"></a>亦不住一切诸三昧门。<a id="a-MU"></a>所以者何？<a id="a-MV"></a>所谓总持门，<a id="a-MW"></a>其总持门亦复为空；<a id="a-MX"></a>所谓三昧门，<a id="a-MY"></a>三昧门者亦复为空。<a id="a-MZ"></a>三昧门、<a id="a-Ma"></a>总持门，<a id="a-Mb"></a>自然为空无有异空，<a id="a-Mc"></a>自然空者无有他空。<a id="a-Md"></a>总持门、<a id="a-Me"></a>三昧门本净，<a id="a-Mf"></a>本净空法自然空。<a id="a-Mg"></a>譬如，<a id="a-Mh"></a>天中天，<a id="a-Mi"></a>菩萨摩诃萨行般若波罗蜜无有沤和拘舍罗，<a id="a-Mj"></a>谓有吾为是我所，<a id="a-Mk"></a>而念如此则住于色，<a id="a-Ml"></a>在于色中有所造作生死之行，<a id="a-Mm"></a>住痛痒、<a id="a-Mn"></a>思想、<a id="a-Mo"></a>生死、<a id="a-Mp"></a>识而有所造而为行者，<a id="a-Mq"></a>不除造作生死之所因而反受般若波罗蜜，<a id="a-Mr"></a>不肯精勤于般若波罗蜜，<a id="a-Ms"></a>则为不具般若波罗蜜所生之事至于萨芸若。<a id="a-Mt"></a>譬如，<a id="a-Mu"></a>天中天，<a id="a-Mv"></a>菩萨摩诃萨无沤和拘舍罗，<a id="a-Mw"></a>其心发念吾我是非所、<a id="a-Mx"></a>色、<a id="a-My"></a>痛痒、<a id="a-Mz"></a>思想、<a id="a-N0"></a>生死、<a id="a-N1"></a>识、<a id="a-N2"></a>苦乐善恶，<a id="a-N3"></a>及总持门、<a id="a-N4"></a>三昧门，<a id="a-N5"></a>不能修行总持之门，<a id="a-N6"></a>亦不能顺三昧门，<a id="a-N7"></a>不能造无想行受般若波罗蜜，<a id="a-N8"></a>亦不能精勤于般若波罗蜜，<a id="a-N9"></a>以不具足于般若波罗蜜者，<a id="a-NA"></a>不能成就萨芸若慧。<a id="a-NB"></a>所以者何？<a id="a-NC"></a>犹以菩萨摩诃萨行般若波罗蜜无沤和拘舍罗故。<a id="a-ND"></a>不当受色，<a id="a-NE"></a>不受痛痒、<a id="a-NF"></a>思想、<a id="a-NG"></a>生死、<a id="a-NH"></a>识，<a id="a-NI"></a>而彼菩萨反更受色。<a id="a-NJ"></a>色者本净，<a id="a-NK"></a>了则为空。<a id="a-NL"></a>以此言之，<a id="a-NM"></a>若受痛痒、<a id="a-NN"></a>思想、<a id="a-NO"></a>生死、<a id="a-NP"></a>识，<a id="a-NQ"></a>言教本净，<a id="a-NR"></a>亦复为空。<a id="a-NS"></a>不受诸总持门、<a id="a-NT"></a>诸三昧门，<a id="a-NU"></a>设不受三昧门、<a id="a-NV"></a>总持门，<a id="a-NW"></a>则能兴立本净为空。<a id="a-NX"></a>亦不受般若波罗蜜，<a id="a-NY"></a>缘知本净为空之故。<a id="a-NZ"></a>菩萨摩诃萨行般若波罗蜜，<a id="a-Na"></a>如是者观察诸法则本净空，<a id="a-Nb"></a>当住是观，<a id="a-Nc"></a>不念法我所为行，<a id="a-Nd"></a>是为菩萨摩诃萨为无所受，<a id="a-Ne"></a>名曰无受三昧，<a id="a-Nf"></a>道场具足，<a id="a-Ng"></a>广普无有边、<a id="a-Nh"></a>无有量，<a id="a-Ni"></a>一切声闻、<a id="a-Nj"></a>辟支佛所不能及。<a id="a-Nk"></a>复不受萨芸若，<a id="a-Nl"></a>犹察内空外亦复空，<a id="a-Nm"></a>有内外空、<a id="a-Nn"></a>求空亦空，<a id="a-No"></a>则为大空，<a id="a-Np"></a>乃为真空空。<a id="a-Nq"></a>有所有空，<a id="a-Nr"></a>无所有空，<a id="a-Ns"></a>究竟尽空，<a id="a-Nt"></a>广远之空，<a id="a-Nu"></a>有所造空，<a id="a-Nv"></a>其本净空，<a id="a-Nw"></a>自然相空，<a id="a-Nx"></a>一切诸法空，<a id="a-Ny"></a>无所有空，<a id="a-Nz"></a>自然之空，<a id="a-O0"></a>因从发起自然之空。<a id="a-O1"></a>所以者何？<a id="a-O2"></a>輙輙于化，<a id="a-O3"></a>其所化者则为尘劳。<a id="a-O4"></a>何谓为化？<a id="a-O5"></a>何谓为想？<a id="a-O6"></a>色则为化，<a id="a-O7"></a>痛痒、<a id="a-O8"></a>思想、<a id="a-O9"></a>生死、<a id="a-OA"></a>识此便为想，<a id="a-OB"></a>十八种、<a id="a-OC"></a>十二因缘、<a id="a-OD"></a>总持门、<a id="a-OE"></a>三昧门，<a id="a-OF"></a>是谓尘劳之想。<a id="a-OG"></a>当受奉行，<a id="a-OH"></a>无所寄倚，<a id="a-OI"></a>无所养育。<a id="a-OJ"></a>声闻、<a id="a-OK"></a>辟支佛所不信乐萨芸若。<a id="a-OL"></a>何谓信乐？<a id="a-OM"></a>信是般若波罗蜜，<a id="a-ON"></a>笃乐无疑思惟分别，<a id="a-OO"></a>观其要谊则无想，<a id="a-OP"></a>行亦无想是故不受想，<a id="a-OQ"></a>专一依倚而欢喜乐行于笃信，<a id="a-OR"></a>其本净空则便得度，<a id="a-OS"></a>不复受色，<a id="a-OT"></a>亦不受痛痒、<a id="a-OU"></a>思想、<a id="a-OV"></a>生死、<a id="a-OW"></a>识。<a id="a-OX"></a>所以者何？<a id="a-OY"></a>其相自然现在法空，<a id="a-OZ"></a>所受空者亦无所得。<a id="a-Oa"></a>所以者何？<a id="a-Ob"></a>其三昧定，<a id="a-Oc"></a>内不可得者所谓时慧，<a id="a-Od"></a>亦不于外亦不内外可得，<a id="a-Oe"></a>时慧亦无所见，<a id="a-Of"></a>内外悉空除其因缘。<a id="a-Og"></a>犹如外道所学所信，<a id="a-Oh"></a>彼乐此已御于笃信，<a id="a-Oi"></a>是故曰萨芸若以限诸法。<a id="a-Oj"></a>计一切法都不可得，<a id="a-Ok"></a>所从起者作是信已，<a id="a-Ol"></a>无有受法者，<a id="a-Om"></a>不复想念有所者也，<a id="a-On"></a>亦不能获无央数法当所受者，<a id="a-Oo"></a>受与不受亦复不念，<a id="a-Op"></a>所可游居以能修习于一切法无所念者，<a id="a-Oq"></a>是为菩萨摩诃萨般若波罗蜜，<a id="a-Or"></a>亦无去来，<a id="a-Os"></a>度无所度，<a id="a-Ot"></a>而复周游。<a id="a-Ou"></a>所由然者，<a id="a-Ov"></a>用不受色，<a id="a-Ow"></a>不受痛痒、<a id="a-Ox"></a>思想、<a id="a-Oy"></a>生死、<a id="a-Oz"></a>识，<a id="a-P0"></a>于一切法亦无所受，<a id="a-P1"></a>亦不受诸总持门，<a id="a-P2"></a>不受诸三昧门，<a id="a-P3"></a>于一切法无所起受，<a id="a-P4"></a>亦无中间而般涅槃，<a id="a-P5"></a>悉以具足十种力、<a id="a-P6"></a>四无所畏、<a id="a-P7"></a>四分别辩、<a id="a-P8"></a>十八不共诸佛之法、<a id="a-P9"></a>四意止、<a id="a-PA"></a>四意断、<a id="a-PB"></a>四神足、<a id="a-PC"></a>念五根、<a id="a-PD"></a>五力、<a id="a-PE"></a>七觉意、<a id="a-PF"></a>八由行。<a id="a-PG"></a>所以者何？<a id="a-PH"></a>其四意止者，<a id="a-PI"></a>止无所止，<a id="a-PJ"></a>四意断、<a id="a-PK"></a>神足、<a id="a-PL"></a>根、<a id="a-PM"></a>力、<a id="a-PN"></a>觉意、<a id="a-PO"></a>八由行亦复如是，<a id="a-PP"></a>其所断者，<a id="a-PQ"></a>断无所断，<a id="a-PR"></a>十种力、<a id="a-PS"></a>四无所畏、<a id="a-PT"></a>四分别辩、<a id="a-PU"></a>十八不共诸佛之法，<a id="a-PV"></a>觉无所觉法，<a id="a-PW"></a>计其法者亦非法，<a id="a-PX"></a>是为菩萨摩诃萨般若波罗蜜，<a id="a-PY"></a>不受色，<a id="a-PZ"></a>亦不受痛痒、<a id="a-Pa"></a>思想、<a id="a-Pb"></a>生死、<a id="a-Pc"></a>识，<a id="a-Pd"></a>至于总持门、<a id="a-Pe"></a>诸三昧门，<a id="a-Pf"></a>等无有异。</p>
  <p id="aPg">“复次，<a id="a-Ph"></a>天中天，<a id="a-Pi"></a>菩萨摩诃萨行般若波罗蜜，<a id="a-Pj"></a>当作是观，<a id="a-Pk"></a>何所是般若波罗蜜？<a id="a-Pl"></a>何以故谓是为般若波罗蜜？<a id="a-Pm"></a>谁为此般若波罗蜜？<a id="a-Pn"></a>何以有是般若波罗蜜？<a id="a-Po"></a>用是般若波罗蜜，<a id="a-Pp"></a>为亦无所得，<a id="a-Pq"></a>亦无所见，<a id="a-Pr"></a>亦无所不见，<a id="a-Ps"></a>是故菩萨摩诃萨般若波罗蜜。</p>
  <p id="aPt">“复次，<a id="a-Pu"></a>天中天，<a id="a-Pv"></a>菩萨摩诃萨行般若波罗蜜，<a id="a-Pw"></a>当作是思惟，<a id="a-Px"></a>其无所有法亦不可得，<a id="a-Py"></a>亦无般若波罗蜜。<a id="a-Pz"></a>”</p>
  <p id="aQ0">舍利弗谓须菩提：<a id="a-Q1"></a>“仁者何所法谓无所有而不可得？<a id="a-Q2"></a>”</p>
  <p id="aQ3">答曰：<a id="a-Q4"></a>“般若波罗蜜法，<a id="a-Q5"></a>亦无所有，<a id="a-Q6"></a>亦不可得；<a id="a-Q7"></a>檀波罗蜜、<a id="a-Q8"></a>尸波罗蜜、<a id="a-Q9"></a>羼波罗蜜、<a id="a-QA"></a>惟逮波罗蜜、<a id="a-QB"></a>禅波罗蜜、<a id="a-QC"></a>般若波罗蜜，<a id="a-QD"></a>亦复如是，<a id="a-QE"></a>则无所有，<a id="a-QF"></a>亦不可得。<a id="a-QG"></a>于内为空，<a id="a-QH"></a>于外亦空，<a id="a-QI"></a>内外亦空，<a id="a-QJ"></a>彼空者得致大空，<a id="a-QK"></a>至于真空，<a id="a-QL"></a>无所有空。<a id="a-QM"></a>因其空者，<a id="a-QN"></a>至无有空，<a id="a-QO"></a>无常亦空，<a id="a-QP"></a>惶慌亦空，<a id="a-QQ"></a>所作事空，<a id="a-QR"></a>本净亦空，<a id="a-QS"></a>自然相空，<a id="a-QT"></a>一切法空，<a id="a-QU"></a>无所有空，<a id="a-QV"></a>自然亦空，<a id="a-QW"></a>所有自然亦空。<a id="a-QX"></a>缘是之故，<a id="a-QY"></a>色无所有，<a id="a-QZ"></a>亦不可得；<a id="a-Qa"></a>痛痒、<a id="a-Qb"></a>思想、<a id="a-Qc"></a>生死、<a id="a-Qd"></a>识，<a id="a-Qe"></a>亦无所有，<a id="a-Qf"></a>亦不可得；<a id="a-Qg"></a>其内空者，<a id="a-Qh"></a>则无所有，<a id="a-Qi"></a>亦不可得；<a id="a-Qj"></a>其所有空、<a id="a-Qk"></a>无所有空、<a id="a-Ql"></a>自然之空，<a id="a-Qm"></a>悉无所有，<a id="a-Qn"></a>亦不可得；<a id="a-Qo"></a>其四意止，<a id="a-Qp"></a>悉无所有，<a id="a-Qq"></a>亦不可得；<a id="a-Qr"></a>四意断、<a id="a-Qs"></a>四神足、<a id="a-Qt"></a>五根、<a id="a-Qu"></a>五力、<a id="a-Qv"></a>七觉意、<a id="a-Qw"></a>八由行，<a id="a-Qx"></a>悉无所有，<a id="a-Qy"></a>亦不可得；<a id="a-Qz"></a>十种力、<a id="a-R0"></a>四无所畏、<a id="a-R1"></a>四分别辩、<a id="a-R2"></a>十八不共诸佛之法，<a id="a-R3"></a>悉无所有，<a id="a-R4"></a>亦不可得；<a id="a-R5"></a>其六神通，<a id="a-R6"></a>悉无所有，<a id="a-R7"></a>亦不可得；<a id="a-R8"></a>其无有本者，<a id="a-R9"></a>悉无所有，<a id="a-RA"></a>亦不可得；<a id="a-RB"></a>所谓法者，<a id="a-RC"></a>而住于法，<a id="a-RD"></a>若寂然法及察本际，<a id="a-RE"></a>悉无所有，<a id="a-RF"></a>亦不可得；<a id="a-RG"></a>所谓佛者，<a id="a-RH"></a>悉无所有，<a id="a-RI"></a>亦不可得；<a id="a-RJ"></a>萨芸若者，<a id="a-RK"></a>悉无所有，<a id="a-RL"></a>亦不可得；<a id="a-RM"></a>一切具慧，<a id="a-RN"></a>悉无所有，<a id="a-RO"></a>亦不可得。<a id="a-RP"></a>其内亦空，<a id="a-RQ"></a>计外亦空，<a id="a-RR"></a>内外亦空，<a id="a-RS"></a>所有亦空，<a id="a-RT"></a>自然亦空。<a id="a-RU"></a>唯舍利弗，<a id="a-RV"></a>菩萨摩诃萨行般若波罗蜜，<a id="a-RW"></a>作是思惟，<a id="a-RX"></a>如是观察者，<a id="a-RY"></a>作是思惟已，<a id="a-RZ"></a>则不可见心，<a id="a-Ra"></a>心无所著，<a id="a-Rb"></a>无所染污，<a id="a-Rc"></a>不恐不惧，<a id="a-Rd"></a>不畏不难，<a id="a-Re"></a>心不怀懅，<a id="a-Rf"></a>则当知是菩萨摩诃萨不离般若波罗蜜。<a id="a-Rg"></a>”</p>
  <p id="aRh">舍利弗谓须菩提：<a id="a-Ri"></a>“云何菩萨摩诃萨知之不离般若波罗蜜？<a id="a-Rj"></a>”</p>
  <p id="aRk">须菩提谓舍利弗：<a id="a-Rl"></a>“所谓离色者，<a id="a-Rm"></a>色之自然故。<a id="a-Rn"></a>所谓离痛痒、<a id="a-Ro"></a>思想、<a id="a-Rp"></a>生死、<a id="a-Rq"></a>识者，<a id="a-Rr"></a>识之自然故也。<a id="a-Rs"></a>所谓离檀波罗蜜，<a id="a-Rt"></a>檀波罗蜜之自然故。<a id="a-Ru"></a>所谓离尸波罗蜜、<a id="a-Rv"></a>羼波罗蜜、<a id="a-Rw"></a>惟逮波罗蜜、<a id="a-Rx"></a>禅波罗蜜、<a id="a-Ry"></a>般若波罗蜜，<a id="a-Rz"></a>六波罗蜜自然故也。<a id="a-S0"></a>所谓离意止、<a id="a-S1"></a>意断、<a id="a-S2"></a>神足、<a id="a-S3"></a>根、<a id="a-S4"></a>力、<a id="a-S5"></a>觉意、<a id="a-S6"></a>八由行，<a id="a-S7"></a>三十七品之自然故也。<a id="a-S8"></a>所谓离十种力、<a id="a-S9"></a>四无所畏、<a id="a-SA"></a>四分别辩、<a id="a-SB"></a>十八不共诸佛之法者，<a id="a-SC"></a>诸佛之法自然故也。<a id="a-SD"></a>谓离诸总持门、<a id="a-SE"></a>诸三昧门及离本际者，<a id="a-SF"></a>本际自然故也。<a id="a-SG"></a>”</p>
  <p id="aSH">舍利弗谓须菩提：<a id="a-SI"></a>“何谓色自然？<a id="a-SJ"></a>何谓痛痒、<a id="a-SK"></a>思想、<a id="a-SL"></a>生死、<a id="a-SM"></a>识自然？<a id="a-SN"></a>何谓十二因缘、<a id="a-SO"></a>三十七品、<a id="a-SP"></a>十八不共诸佛之法自然乎？<a id="a-SQ"></a>”</p>
  <p id="aSR">须菩提答曰：<a id="a-SS"></a>“已无所有故谓自然，<a id="a-ST"></a>色无所有故曰色自然，<a id="a-SU"></a>痛痒、<a id="a-SV"></a>思想、<a id="a-SW"></a>生死、<a id="a-SX"></a>识无所有故曰痛痒、<a id="a-SY"></a>思想、<a id="a-SZ"></a>生死、<a id="a-Sa"></a>识自然，<a id="a-Sb"></a>无所有至于本际故曰自然。<a id="a-Sc"></a>舍利弗，<a id="a-Sd"></a>以是故作此观者，<a id="a-Se"></a>则知离色色之自然，<a id="a-Sf"></a>则知离痛痒、<a id="a-Sg"></a>思想、<a id="a-Sh"></a>生死、<a id="a-Si"></a>识之自然，<a id="a-Sj"></a>五阴、<a id="a-Sk"></a>六衰、<a id="a-Sl"></a>十八种、<a id="a-Sm"></a>十二因缘、<a id="a-Sn"></a>三十七品、<a id="a-So"></a>十种力、<a id="a-Sp"></a>四无所畏、<a id="a-Sq"></a>四分别辩、<a id="a-Sr"></a>十八不共诸佛之法至所本净悉无所有，<a id="a-Ss"></a>故曰本净自然。<a id="a-St"></a>所谓离色，<a id="a-Su"></a>色之本相；<a id="a-Sv"></a>所谓离痛痒、<a id="a-Sw"></a>思想、<a id="a-Sx"></a>生死、<a id="a-Sy"></a>识，<a id="a-Sz"></a>痛痒、<a id="a-T0"></a>思想、<a id="a-T1"></a>生死、<a id="a-T2"></a>识之本相。<a id="a-T3"></a>一切诸法及诸佛法离本际者，<a id="a-T4"></a>本际相故，<a id="a-T5"></a>色自然相；<a id="a-T6"></a>自然相故，<a id="a-T7"></a>谓相自然而得远离。<a id="a-T8"></a>”</p>
  <p id="aT9">舍利弗谓须菩提：<a id="a-TA"></a>“其有菩萨摩诃萨学此法者，<a id="a-TB"></a>皆当归趣萨芸若不？<a id="a-TC"></a>”</p>
  <p id="aTD">须菩提谓舍利弗：<a id="a-TE"></a>“如是，<a id="a-TF"></a>如是，<a id="a-TG"></a>贤者其学此者，<a id="a-TH"></a>归趣萨芸若。<a id="a-TI"></a>所以者何？<a id="a-TJ"></a>一切诸法无所起，<a id="a-TK"></a>无所灭。<a id="a-TL"></a>”</p>
  <p id="aTM">舍利弗谓须菩提：<a id="a-TN"></a>“何故，<a id="a-TO"></a>须菩提，<a id="a-TP"></a>一切诸法不起不灭？<a id="a-TQ"></a>”</p>
  <p id="aTR">答曰：<a id="a-TS"></a>“舍利弗，<a id="a-TT"></a>所谓色者，<a id="a-TU"></a>其色则空，<a id="a-TV"></a>以是之故，<a id="a-TW"></a>不起不灭，<a id="a-TX"></a>亦不可得；<a id="a-TY"></a>痛痒、<a id="a-TZ"></a>思想、<a id="a-Ta"></a>生死、<a id="a-Tb"></a>识则为空，<a id="a-Tc"></a>以是之故，<a id="a-Td"></a>不起不灭；<a id="a-Te"></a>眼、<a id="a-Tf"></a>耳、<a id="a-Tg"></a>鼻、<a id="a-Th"></a>舌、<a id="a-Ti"></a>身、<a id="a-Tj"></a>意、<a id="a-Tk"></a>色、<a id="a-Tl"></a>声、<a id="a-Tm"></a>香、<a id="a-Tn"></a>味、<a id="a-To"></a>细滑、<a id="a-Tp"></a>法十八种、<a id="a-Tq"></a>十二因缘、<a id="a-Tr"></a>三十七品、<a id="a-Ts"></a>十种力、<a id="a-Tt"></a>四无所畏、<a id="a-Tu"></a>四分别辩、<a id="a-Tv"></a>十八不共诸佛之法，<a id="a-Tw"></a>诸总持门，<a id="a-Tx"></a>一切三昧，<a id="a-Ty"></a>至于本际不起不灭，<a id="a-Tz"></a>亦不可得。<a id="a-U0"></a>菩萨摩诃萨行般若波罗蜜，<a id="a-U1"></a>能如是者则近萨芸若；<a id="a-U2"></a>假使能近萨芸若者，<a id="a-U3"></a>其身口意则自然净，<a id="a-U4"></a>诸相清净自然具足；<a id="a-U5"></a>其身口意以能清净，<a id="a-U6"></a>具足诸相致清净者，<a id="a-U7"></a>应时菩萨即不复起淫、<a id="a-U8"></a>怒、<a id="a-U9"></a>痴心；<a id="a-UA"></a>淫、<a id="a-UB"></a>怒、<a id="a-UC"></a>痴心已清净者，<a id="a-UD"></a>则便无有憍慢、<a id="a-UE"></a>恚、<a id="a-UF"></a>贪，<a id="a-UG"></a>亦不复起六十二见；<a id="a-UH"></a>诸所邪疑、<a id="a-UI"></a>贪、<a id="a-UJ"></a>恚之心已不复兴，<a id="a-UK"></a>则能除于六十二见诸所疑意，<a id="a-UL"></a>诸所生处不造常见，<a id="a-UM"></a>所生之处诸佛国土，<a id="a-UN"></a>从一佛国游一佛国，<a id="a-UO"></a>教化众生严净佛土，<a id="a-UP"></a>常怀专一不离诸佛世尊，<a id="a-UQ"></a>至于逮得阿耨多罗三耶三佛，<a id="a-UR"></a>成至阿惟三佛。<a id="a-US"></a>如是菩萨摩诃萨为行般若波罗蜜。<a id="a-UT"></a>”</p>
 </body>
</html>