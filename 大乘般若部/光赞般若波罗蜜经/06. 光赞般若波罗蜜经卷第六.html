<!doctype html>
<html id="z3IBTB8Ay" data-ver="1434">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">光赞般若波罗蜜经卷第六</h1>
  <h2 id="a2">幻品第十之下</h2>
  <p id="a3">须菩提白佛言：<a id="a-4"></a>“何所菩萨摩诃萨善师，<a id="a-5"></a>说般若波罗蜜，<a id="a-6"></a>有所拥护，<a id="a-7"></a>闻之不恐不怖，<a id="a-8"></a>不懅不畏？<a id="a-9"></a>”</p>
  <p id="aA">“于是，<a id="a-B"></a>须菩提，<a id="a-C"></a>菩萨摩诃萨善师，<a id="a-D"></a>为其说法，<a id="a-E"></a>不论色无常，<a id="a-F"></a>色亦不可得，<a id="a-G"></a>亦无所著，<a id="a-H"></a>以是德本，<a id="a-I"></a>不以劝助令立声闻、<a id="a-J"></a>辟支佛地，<a id="a-K"></a>唯学萨芸若慧，<a id="a-L"></a>是菩萨摩诃萨善师。<a id="a-M"></a>色、<a id="a-N"></a>痛痒、<a id="a-O"></a>思想、<a id="a-P"></a>生死、<a id="a-Q"></a>识不说无常，<a id="a-R"></a>亦不可得，<a id="a-S"></a>亦无所著，<a id="a-T"></a>以是德本，<a id="a-U"></a>不用劝助令立声闻、<a id="a-V"></a>辟支佛地，<a id="a-W"></a>常建立之萨芸若慧。</p>
  <p id="aX">“复次，<a id="a-Y"></a>须菩提，<a id="a-Z"></a>菩萨摩诃萨善师者，<a id="a-a"></a>为说经法，<a id="a-b"></a>不论色苦，<a id="a-c"></a>色不可得，<a id="a-d"></a>亦无所著；<a id="a-e"></a>痛痒、<a id="a-f"></a>思想、<a id="a-g"></a>生死、<a id="a-h"></a>识不可得，<a id="a-i"></a>亦无所著；<a id="a-j"></a>色我所、<a id="a-k"></a>非我所，<a id="a-l"></a>痛痒、<a id="a-m"></a>思想、<a id="a-n"></a>生死、<a id="a-o"></a>识我所、<a id="a-p"></a>非我所，<a id="a-q"></a>不可得，<a id="a-r"></a>亦无所著；<a id="a-s"></a>又为说法论色空无相无愿不可得，<a id="a-t"></a>亦无所著；<a id="a-u"></a>痛痒、<a id="a-v"></a>思想、<a id="a-w"></a>生死、<a id="a-x"></a>识空无相无愿不可得，<a id="a-y"></a>亦无所著；<a id="a-z"></a>眼、<a id="a-10"></a>耳、<a id="a-11"></a>鼻、<a id="a-12"></a>口、<a id="a-13"></a>身、<a id="a-14"></a>意不可得，<a id="a-15"></a>亦无所著；<a id="a-16"></a>色、<a id="a-17"></a>声、<a id="a-18"></a>香、<a id="a-19"></a>味、<a id="a-1A"></a>细滑、<a id="a-1B"></a>法及十八种、<a id="a-1C"></a>我所、<a id="a-1D"></a>非我所不可得，<a id="a-1E"></a>亦无所著。</p>
  <p id="a1F">“复次，<a id="a-1G"></a>须菩提，<a id="a-1H"></a>菩萨摩诃萨善师者，<a id="a-1I"></a>为其说法，<a id="a-1J"></a>论色寂寞虚无，<a id="a-1K"></a>不可得，<a id="a-1L"></a>亦无所著，<a id="a-1M"></a>痛痒、<a id="a-1N"></a>思想、<a id="a-1O"></a>生死、<a id="a-1P"></a>识寂寞虚无，<a id="a-1Q"></a>不可得，<a id="a-1R"></a>亦无所著。<a id="a-1S"></a>以是德本，<a id="a-1T"></a>不用劝助于声闻、<a id="a-1U"></a>辟支佛地，<a id="a-1V"></a>常以劝助萨芸若慧，<a id="a-1W"></a>是谓须菩提菩萨摩诃萨善师。<a id="a-1X"></a>又复讲说，<a id="a-1Y"></a>眼寂寞虚无，<a id="a-1Z"></a>不可得，<a id="a-1a"></a>亦无所著；<a id="a-1b"></a>耳、<a id="a-1c"></a>鼻、<a id="a-1d"></a>口、<a id="a-1e"></a>身、<a id="a-1f"></a>意寂寞虚无，<a id="a-1g"></a>不可得，<a id="a-1h"></a>亦无所著；<a id="a-1i"></a>色、<a id="a-1j"></a>声、<a id="a-1k"></a>香、<a id="a-1l"></a>味、<a id="a-1m"></a>细滑、<a id="a-1n"></a>法寂寞虚无，<a id="a-1o"></a>不可得，<a id="a-1p"></a>亦无所著；<a id="a-1q"></a>眼之所习因缘痛痒说法无常，<a id="a-1r"></a>眼色识、<a id="a-1s"></a>耳声识、<a id="a-1t"></a>鼻香识、<a id="a-1u"></a>口味识、<a id="a-1v"></a>身细滑识、<a id="a-1w"></a>意法识所习因缘痛痒之乐说无常法，<a id="a-1x"></a>寂寞虚无，<a id="a-1y"></a>不可得，<a id="a-1z"></a>亦无所著。<a id="a-20"></a>以此德本，<a id="a-21"></a>不用劝助于声闻、<a id="a-22"></a>辟支佛地，<a id="a-23"></a>常以建立萨芸若慧，<a id="a-24"></a>是菩萨摩诃萨善师。</p>
  <p id="a25">“复次，<a id="a-26"></a>须菩提，<a id="a-27"></a>菩萨摩诃萨善师，<a id="a-28"></a>为人说法，<a id="a-29"></a>不论无常，<a id="a-2A"></a>四意止、<a id="a-2B"></a>四意断、<a id="a-2C"></a>四神足、<a id="a-2D"></a>五根、<a id="a-2E"></a>五力、<a id="a-2F"></a>七觉意、<a id="a-2G"></a>八由行其所行者，<a id="a-2H"></a>无苦无我为空，<a id="a-2I"></a>空、<a id="a-2J"></a>无相、<a id="a-2K"></a>无愿，<a id="a-2L"></a>寂寞虚无，<a id="a-2M"></a>虽说此法，<a id="a-2N"></a>不可得，<a id="a-2O"></a>亦无所著。<a id="a-2P"></a>以此德本，<a id="a-2Q"></a>不用劝助于声闻、<a id="a-2R"></a>辟支佛地，<a id="a-2S"></a>常以建立萨芸若慧，<a id="a-2T"></a>是菩萨摩诃萨善师。</p>
  <p id="a2U">“复次，<a id="a-2V"></a>须菩提，<a id="a-2W"></a>菩萨摩诃萨善师，<a id="a-2X"></a>为人说法，<a id="a-2Y"></a>十种力、<a id="a-2Z"></a>四无所畏、<a id="a-2a"></a>四分别辩、<a id="a-2b"></a>十八不共诸佛之法，<a id="a-2c"></a>不论无常、<a id="a-2d"></a>苦、<a id="a-2e"></a>空、<a id="a-2f"></a>非身，<a id="a-2g"></a>空、<a id="a-2h"></a>无相、<a id="a-2i"></a>无愿，<a id="a-2j"></a>寂寞虚无而不可得，<a id="a-2k"></a>亦无所著，<a id="a-2l"></a>是菩萨摩诃萨善师。<a id="a-2m"></a>以此德本，<a id="a-2n"></a>不用劝助于声闻事、<a id="a-2o"></a>辟支佛地，<a id="a-2p"></a>常以建立萨芸若慧，<a id="a-2q"></a>是菩萨摩诃萨善师。</p>
  <p id="a2r">“复次，<a id="a-2s"></a>须菩提，<a id="a-2t"></a>菩萨摩诃萨善师者，<a id="a-2u"></a>为人讲法，<a id="a-2v"></a>现说色无常，<a id="a-2w"></a>苦空非身；<a id="a-2x"></a>痛痒、<a id="a-2y"></a>思想、<a id="a-2z"></a>生死、<a id="a-30"></a>识无常，<a id="a-31"></a>苦空非身；<a id="a-32"></a>现说眼、<a id="a-33"></a>耳、<a id="a-34"></a>鼻、<a id="a-35"></a>口、<a id="a-36"></a>身、<a id="a-37"></a>意无常，<a id="a-38"></a>苦空非身；<a id="a-39"></a>色、<a id="a-3A"></a>声、<a id="a-3B"></a>香、<a id="a-3C"></a>味、<a id="a-3D"></a>细滑、<a id="a-3E"></a>法无常，<a id="a-3F"></a>苦空非身；<a id="a-3G"></a>眼色识、<a id="a-3H"></a>耳声识、<a id="a-3I"></a>鼻香识、<a id="a-3J"></a>口味识、<a id="a-3K"></a>身细滑识、<a id="a-3L"></a>意法识无常，<a id="a-3M"></a>苦空非身；<a id="a-3N"></a>现说无明无常，<a id="a-3O"></a>苦空非身；<a id="a-3P"></a>行、<a id="a-3Q"></a>识、<a id="a-3R"></a>名色、<a id="a-3S"></a>六入、<a id="a-3T"></a>所更、<a id="a-3U"></a>痛、<a id="a-3V"></a>爱、<a id="a-3W"></a>受、<a id="a-3X"></a>有、<a id="a-3Y"></a>生、<a id="a-3Z"></a>老病死无常，<a id="a-3a"></a>苦空非身；<a id="a-3b"></a>色我所、<a id="a-3c"></a>非我所寂寞虚无，<a id="a-3d"></a>痛痒、<a id="a-3e"></a>思想、<a id="a-3f"></a>生死、<a id="a-3g"></a>识我所、<a id="a-3h"></a>非我所，<a id="a-3i"></a>空、<a id="a-3j"></a>无相、<a id="a-3k"></a>无愿，<a id="a-3l"></a>寂寞虚无。<a id="a-3m"></a>虽说此法以开化人，<a id="a-3n"></a>而无所得，<a id="a-3o"></a>亦无所著。<a id="a-3p"></a>以此德本，<a id="a-3q"></a>不用劝助于声闻事、<a id="a-3r"></a>辟支佛地，<a id="a-3s"></a>常以建立萨芸若慧，<a id="a-3t"></a>是菩萨摩诃萨善师。</p>
  <p id="a3u">“复次，<a id="a-3v"></a>须菩提，<a id="a-3w"></a>菩萨摩诃萨为人说经法，<a id="a-3x"></a>现论四意止、<a id="a-3y"></a>四意断、<a id="a-3z"></a>四神足、<a id="a-40"></a>五根、<a id="a-41"></a>五力、<a id="a-42"></a>七觉意、<a id="a-43"></a>八由行，<a id="a-44"></a>无常，<a id="a-45"></a>苦空非身，<a id="a-46"></a>空、<a id="a-47"></a>无相、<a id="a-48"></a>无愿，<a id="a-49"></a>是我所、<a id="a-4A"></a>非我所，<a id="a-4B"></a>寂寞虚无。<a id="a-4C"></a>以此德本，<a id="a-4D"></a>不用劝助于声闻事、<a id="a-4E"></a>辟支佛地，<a id="a-4F"></a>常以建立萨芸若慧，<a id="a-4G"></a>是菩萨摩诃萨善师。</p>
  <p id="a4H">“复次，<a id="a-4I"></a>须菩提，<a id="a-4J"></a>菩萨摩诃萨为人说法，<a id="a-4K"></a>现论十种力、<a id="a-4L"></a>四无所畏、<a id="a-4M"></a>四分别辩、<a id="a-4N"></a>十八不共诸佛之法，<a id="a-4O"></a>色无常，<a id="a-4P"></a>苦空非身，<a id="a-4Q"></a>痛痒、<a id="a-4R"></a>思想、<a id="a-4S"></a>生死、<a id="a-4T"></a>识无常，<a id="a-4U"></a>苦空非身，<a id="a-4V"></a>我所、<a id="a-4W"></a>非我所，<a id="a-4X"></a>空、<a id="a-4Y"></a>无相、<a id="a-4Z"></a>无愿，<a id="a-4a"></a>寂寞虚无。<a id="a-4b"></a>以此功德本，<a id="a-4c"></a>不用劝助于声闻、<a id="a-4d"></a>辟支佛地，<a id="a-4e"></a>常以建立萨芸若慧，<a id="a-4f"></a>是菩萨摩诃萨善师。<a id="a-4g"></a>”</p>
  <p id="a4h">于是，<a id="a-4i"></a>须菩提白佛言：<a id="a-4j"></a>“何谓菩萨摩诃萨于般若波罗蜜无沤和拘舍罗，<a id="a-4k"></a>亲近恶师而闻说此般若波罗蜜，<a id="a-4l"></a>或恐或怖心而畏懅？<a id="a-4m"></a>”</p>
  <p id="a4n">世尊告须菩提曰：<a id="a-4o"></a>“是菩萨摩诃萨离萨芸若行，<a id="a-4p"></a>而不亲近般若波罗蜜。<a id="a-4q"></a>假使遇此般若波罗蜜，<a id="a-4r"></a>而心著念禅波罗蜜、<a id="a-4s"></a>惟逮波罗蜜、<a id="a-4t"></a>羼波罗蜜、<a id="a-4u"></a>尸波罗蜜、<a id="a-4v"></a>檀波罗蜜，<a id="a-4w"></a>以檀波罗蜜逮得所施，<a id="a-4x"></a>而以念著檀波罗蜜，<a id="a-4y"></a>是菩萨摩诃萨恶师。</p>
  <p id="a4z">“复次，<a id="a-50"></a>须菩提，<a id="a-51"></a>菩萨摩诃萨离萨芸若而不思惟，<a id="a-52"></a>念著内色而想为空，<a id="a-53"></a>谓色无有自然，<a id="a-54"></a>念之为空；<a id="a-55"></a>痛痒、<a id="a-56"></a>思想、<a id="a-57"></a>生死、<a id="a-58"></a>识念著内空，<a id="a-59"></a>而谓识无有自然，<a id="a-5A"></a>想念于空；<a id="a-5B"></a>又得内色无有自然，<a id="a-5C"></a>想著于空，<a id="a-5D"></a>已想著空谓有所得；<a id="a-5E"></a>念眼内空自然无有，<a id="a-5F"></a>自然为空，<a id="a-5G"></a>又睹得空想念逮致，<a id="a-5H"></a>是菩萨摩诃萨恶师。</p>
  <p id="a5I">“复次，<a id="a-5J"></a>须菩提，<a id="a-5K"></a>菩萨摩诃萨离于萨芸若，<a id="a-5L"></a>亦不肯于诸通慧，<a id="a-5M"></a>而反于内念色为空，<a id="a-5N"></a>色无所有，<a id="a-5O"></a>念著思惟色自然空，<a id="a-5P"></a>痛痒、<a id="a-5Q"></a>思想、<a id="a-5R"></a>生死、<a id="a-5S"></a>识念于内空志于识想，<a id="a-5T"></a>而无所有念自然空，<a id="a-5U"></a>而于内空得内外空，<a id="a-5V"></a>至无所有自然之空，<a id="a-5W"></a>有所获致想念所得；<a id="a-5X"></a>念眼内空，<a id="a-5Y"></a>至无所有自然为空，<a id="a-5Z"></a>念逮于空想有所得；<a id="a-5a"></a>耳、<a id="a-5b"></a>鼻、<a id="a-5c"></a>舌、<a id="a-5d"></a>身、<a id="a-5e"></a>意亦复如是，<a id="a-5f"></a>念于内空思惟著想，<a id="a-5g"></a>于无所有自然得空，<a id="a-5h"></a>是菩萨摩诃萨恶师。</p>
  <p id="a5i">“复次，<a id="a-5j"></a>须菩提，<a id="a-5k"></a>菩萨摩诃萨行般若波罗蜜，<a id="a-5l"></a>思四意止得四意止，<a id="a-5m"></a>即自念著而获于斯；<a id="a-5n"></a>四意断、<a id="a-5o"></a>四神足、<a id="a-5p"></a>五根、<a id="a-5q"></a>五力、<a id="a-5r"></a>七觉意、<a id="a-5s"></a>八由行得三十七品，<a id="a-5t"></a>即自念著而获于斯，<a id="a-5u"></a>是菩萨摩诃萨恶师。</p>
  <p id="a5v">“复次，<a id="a-5w"></a>须菩提，<a id="a-5x"></a>菩萨摩诃萨行十种力、<a id="a-5y"></a>四无所畏、<a id="a-5z"></a>四分别辩、<a id="a-60"></a>十八不共诸佛之法，<a id="a-61"></a>自谓逮得诸佛之法，<a id="a-62"></a>已有望想，<a id="a-63"></a>离萨芸若心所当惟念，<a id="a-64"></a>是菩萨摩诃萨行般若波罗蜜无沤和拘舍罗，<a id="a-65"></a>闻说般若波罗蜜，<a id="a-66"></a>或恐或怖而心怀懅。<a id="a-67"></a>”</p>
  <p id="a68">于是，<a id="a-69"></a>须菩提白佛言：<a id="a-6A"></a>“唯天中天，<a id="a-6B"></a>云何菩萨摩诃萨而为恶师之所摄录，<a id="a-6C"></a>随恶师教，<a id="a-6D"></a>闻说般若波罗蜜，<a id="a-6E"></a>或恐或怖而心怀懅？<a id="a-6F"></a>”</p>
  <p id="a6G">佛告须菩提：<a id="a-6H"></a>“于是，<a id="a-6I"></a>须菩提，<a id="a-6J"></a>菩萨摩诃萨恶师，<a id="a-6K"></a>制止行者令不得学般若波罗蜜、<a id="a-6L"></a>禅波罗蜜、<a id="a-6M"></a>惟逮波罗蜜、<a id="a-6N"></a>羼波罗蜜、<a id="a-6O"></a>尸波罗蜜、<a id="a-6P"></a>檀波罗蜜，<a id="a-6Q"></a>而反教之不当教此六波罗蜜，<a id="a-6R"></a>是非怛萨阿竭阿罗诃三耶三佛所说，<a id="a-6S"></a>人所合祸横作此经不当听，<a id="a-6T"></a>是不当受持讽诵读，<a id="a-6U"></a>已不当思惟为他人说，<a id="a-6V"></a>是菩萨摩诃萨恶师。</p>
  <p id="a6W">“复次，<a id="a-6X"></a>须菩提，<a id="a-6Y"></a>菩萨摩诃萨恶师者，<a id="a-6Z"></a>而不肯为分别觉事，<a id="a-6a"></a>不令观见魔之瑕秽，<a id="a-6b"></a>于是弊魔波旬化作佛像，<a id="a-6c"></a>而即往诣菩萨摩诃萨所而抑制之，<a id="a-6d"></a>令不修学六波罗蜜，<a id="a-6e"></a>言：<a id="a-6f"></a>‘善男子，<a id="a-6g"></a>用为学此般若波罗蜜？<a id="a-6h"></a>用为学此禅波罗蜜、<a id="a-6i"></a>惟逮波罗蜜、<a id="a-6j"></a>羼波罗蜜、<a id="a-6k"></a>尸波罗蜜、<a id="a-6l"></a>檀波罗蜜？<a id="a-6m"></a>何为奉行？<a id="a-6n"></a>’当知是菩萨摩诃萨恶师。</p>
  <p id="a6o">“复次，<a id="a-6p"></a>须菩提，<a id="a-6q"></a>于时弊魔化作佛像，<a id="a-6r"></a>为菩萨摩诃萨说声闻、<a id="a-6s"></a>辟支佛经，<a id="a-6t"></a>而为讲论当捐施与，<a id="a-6u"></a>为分别解谊理所趣，<a id="a-6v"></a>敷演美辞，<a id="a-6w"></a>令离菩萨摩诃萨大乘之法，<a id="a-6x"></a>堕于声闻、<a id="a-6y"></a>辟支佛地，<a id="a-6z"></a>当知是菩萨摩诃萨恶师。</p>
  <p id="a70">“复次，<a id="a-71"></a>须菩提，<a id="a-72"></a>于是弊魔化作佛像，<a id="a-73"></a>往诣菩萨摩诃萨所，<a id="a-74"></a>而谓之言：<a id="a-75"></a>‘唯善男子，<a id="a-76"></a>今仁所学非为道心，<a id="a-77"></a>非阿惟越致。<a id="a-78"></a>卿之所学，<a id="a-79"></a>终不逮阿耨多罗三耶三菩阿惟三佛。<a id="a-7A"></a>’如是色像魔之罪缘，<a id="a-7B"></a>不能观察，<a id="a-7C"></a>亦不觉了知，<a id="a-7D"></a>是菩萨摩诃萨恶师。</p>
  <p id="a7E">“复次，<a id="a-7F"></a>须菩提，<a id="a-7G"></a>菩萨摩诃萨为精进行，<a id="a-7H"></a>于时弊魔化作佛像，<a id="a-7I"></a>往诣菩萨摩诃萨所，<a id="a-7J"></a>而谓之言：<a id="a-7K"></a>‘善男子，<a id="a-7L"></a>知眼则为空，<a id="a-7M"></a>便是吾许，<a id="a-7N"></a>亦是我身；<a id="a-7O"></a>耳、<a id="a-7P"></a>鼻、<a id="a-7Q"></a>口、<a id="a-7R"></a>身、<a id="a-7S"></a>意则亦为空，<a id="a-7T"></a>便是吾许，<a id="a-7U"></a>亦是我身；<a id="a-7V"></a>为说经法，<a id="a-7W"></a>色则为空，<a id="a-7X"></a>色是吾许，<a id="a-7Y"></a>亦是我身；<a id="a-7Z"></a>痛痒、<a id="a-7a"></a>思想、<a id="a-7b"></a>生死、<a id="a-7c"></a>识是吾许，<a id="a-7d"></a>亦是我身；<a id="a-7e"></a>色、<a id="a-7f"></a>声、<a id="a-7g"></a>香、<a id="a-7h"></a>味、<a id="a-7i"></a>细滑、<a id="a-7j"></a>法是吾许，<a id="a-7k"></a>亦是我身；<a id="a-7l"></a>眼所习者因缘痛痒，<a id="a-7m"></a>计则为空，<a id="a-7n"></a>谓是吾许，<a id="a-7o"></a>亦是我身；<a id="a-7p"></a>耳、<a id="a-7q"></a>鼻、<a id="a-7r"></a>口、<a id="a-7s"></a>身、<a id="a-7t"></a>意，<a id="a-7u"></a>所习因缘痛痒之乐十八种，<a id="a-7v"></a>计则为空，<a id="a-7w"></a>谓是吾许，<a id="a-7x"></a>亦是我身；<a id="a-7y"></a>檀波罗蜜、<a id="a-7z"></a>尸波罗蜜、<a id="a-80"></a>羼波罗蜜、<a id="a-81"></a>惟逮波罗蜜、<a id="a-82"></a>禅波罗蜜、<a id="a-83"></a>般若波罗蜜，<a id="a-84"></a>计则为空，<a id="a-85"></a>谓是吾许，<a id="a-86"></a>亦是我身；<a id="a-87"></a>四意止、<a id="a-88"></a>四意断、<a id="a-89"></a>四神足、<a id="a-8A"></a>五根、<a id="a-8B"></a>五力、<a id="a-8C"></a>七觉意、<a id="a-8D"></a>八由行，<a id="a-8E"></a>计则为空，<a id="a-8F"></a>谓是吾许，<a id="a-8G"></a>亦是我身；<a id="a-8H"></a>十种力、<a id="a-8I"></a>四无所畏、<a id="a-8J"></a>四分别辩、<a id="a-8K"></a>十八不共诸佛之法，<a id="a-8L"></a>计则为空，<a id="a-8M"></a>谓是吾许，<a id="a-8N"></a>亦是我身。<a id="a-8O"></a>用此求慕阿耨多罗三耶三菩阿惟三佛乎！<a id="a-8P"></a>’其不分别如是色像魔之所兴，<a id="a-8Q"></a>所分别说，<a id="a-8R"></a>亦不觉了，<a id="a-8S"></a>如是菩萨摩诃萨恶师。</p>
  <p id="a8T">“复次，<a id="a-8U"></a>须菩提，<a id="a-8V"></a>弊魔复变化作佛像，<a id="a-8W"></a>往诣菩萨摩诃萨所言：<a id="a-8X"></a>‘善男子，<a id="a-8Y"></a>东方诸佛世尊及诸菩萨、<a id="a-8Z"></a>声闻、<a id="a-8a"></a>辟支佛，<a id="a-8b"></a>亦无诸佛、<a id="a-8c"></a>声闻、<a id="a-8d"></a>辟支佛及与十方世界。<a id="a-8e"></a>’其如是辈兴魔事者，<a id="a-8f"></a>不能分别，<a id="a-8g"></a>亦不识知，<a id="a-8h"></a>不能觉了，<a id="a-8i"></a>当知是菩萨摩诃萨恶师。<a id="a-8j"></a>弊魔波旬复化作声闻像，<a id="a-8k"></a>往诣菩萨摩诃萨所，<a id="a-8l"></a>而谓之言：<a id="a-8m"></a>‘此辈往古皆学精进萨芸若慧，<a id="a-8n"></a>思惟空事，<a id="a-8o"></a>亦复修学声闻、<a id="a-8p"></a>辟支佛事，<a id="a-8q"></a>思惟分别而见教授。<a id="a-8r"></a>’不为分别如是魔事，<a id="a-8s"></a>当知是菩萨摩诃萨为恶师。</p>
  <p id="a8t">“复次，<a id="a-8u"></a>须菩提，<a id="a-8v"></a>弊魔波旬化作和尚形体被服，<a id="a-8w"></a>往诣菩萨摩诃萨所：<a id="a-8x"></a>‘为菩萨行空寂，<a id="a-8y"></a>志于精进萨芸若慧思空寂寞，<a id="a-8z"></a>色、<a id="a-90"></a>痛痒、<a id="a-91"></a>思想、<a id="a-92"></a>生死、<a id="a-93"></a>识为空寂寞，<a id="a-94"></a>眼、<a id="a-95"></a>耳、<a id="a-96"></a>鼻、<a id="a-97"></a>口、<a id="a-98"></a>身、<a id="a-99"></a>意亦空寂寞，<a id="a-9A"></a>十八种、<a id="a-9B"></a>十二因缘、<a id="a-9C"></a>四意止、<a id="a-9D"></a>四意断、<a id="a-9E"></a>四神足、<a id="a-9F"></a>五根、<a id="a-9G"></a>五力、<a id="a-9H"></a>七觉意、<a id="a-9I"></a>八由行亦复寂寞，<a id="a-9J"></a>十种力、<a id="a-9K"></a>四无所畏、<a id="a-9L"></a>四分别辩、<a id="a-9M"></a>十八不共诸佛之法亦复寂寞。<a id="a-9N"></a>’空、<a id="a-9O"></a>无相、<a id="a-9P"></a>无愿而为教授，<a id="a-9Q"></a>‘善男子，<a id="a-9R"></a>觉了是法在声闻地，<a id="a-9S"></a>何所造求？<a id="a-9T"></a>不如于是自求灭度，<a id="a-9U"></a>用阿耨多罗三耶三菩阿惟三佛乎！<a id="a-9V"></a>’当知是菩萨摩诃萨恶师。</p>
  <p id="a9W">“复次，<a id="a-9X"></a>须菩提，<a id="a-9Y"></a>菩萨摩诃萨恶师者，<a id="a-9Z"></a>弊魔波旬化作父母形像，<a id="a-9a"></a>往诣菩萨摩诃萨所，<a id="a-9b"></a>而谓之言：<a id="a-9c"></a>‘此善男子已得证须陀洹果、<a id="a-9d"></a>斯陀含果、<a id="a-9e"></a>阿那含果、<a id="a-9f"></a>阿罗汉果，<a id="a-9g"></a>而精进行阿耨多罗三藐三菩提阿惟三佛，<a id="a-9h"></a>乃往古世不可计会无央数劫，<a id="a-9i"></a>周旋生死布施手足而修精进。<a id="a-9j"></a>’不为分别，<a id="a-9k"></a>如是色像无所益谊，<a id="a-9l"></a>当知是菩萨摩诃萨恶师。</p>
  <p id="a9m">“复次，<a id="a-9n"></a>须菩提，<a id="a-9o"></a>菩萨摩诃萨以是比像观其恶师，<a id="a-9p"></a>已逮见者，<a id="a-9q"></a>以得见者，<a id="a-9r"></a>而远离之。<a id="a-9s"></a>为分别说苦、<a id="a-9t"></a>空、<a id="a-9u"></a>无常、<a id="a-9v"></a>非身、<a id="a-9w"></a>无相、<a id="a-9x"></a>无愿则为寂寞，<a id="a-9y"></a>为其分别颠倒之事有所思惟；<a id="a-9z"></a>四意止、<a id="a-A0"></a>四意断、<a id="a-A1"></a>神、<a id="a-A2"></a>足、<a id="a-A3"></a>根、<a id="a-A4"></a>力、<a id="a-A5"></a>觉意、<a id="a-A6"></a>由行亦无所得，<a id="a-A7"></a>十种力、<a id="a-A8"></a>四无所畏、<a id="a-A9"></a>四分别辩、<a id="a-AA"></a>十八不共诸佛之法不为解说，<a id="a-AB"></a>如是之法魔所兴事而不分别，<a id="a-AC"></a>当知是菩萨摩诃萨恶师。<a id="a-AD"></a>是菩萨摩诃萨所以恶师，<a id="a-AE"></a>有十二缘常当弃之，<a id="a-AF"></a>何况其余！<a id="a-AG"></a>”</p>
  <p data-pb></p>
  <h2 id="aAH">摩诃萨品第十一</h2>
  <p id="aAI">于是，<a id="a-AJ"></a>贤者须菩提白佛言：<a id="a-AK"></a>“唯然！<a id="a-AL"></a>天中天！<a id="a-AM"></a>何故号菩萨之证？<a id="a-AN"></a>何所趣乎？<a id="a-AO"></a>”</p>
  <p id="aAP">佛告须菩提：<a id="a-AQ"></a>“无谊之句为菩萨号。<a id="a-AR"></a>所以者何？<a id="a-AS"></a>其菩萨者，<a id="a-AT"></a>无有句迹无有吾我，<a id="a-AU"></a>故曰无句谊为菩萨号。</p>
  <p id="aAV">“譬如，<a id="a-AW"></a>须菩提，<a id="a-AX"></a>飞鸟飞虚空中无有足迹；<a id="a-AY"></a>如是，<a id="a-AZ"></a>须菩提，<a id="a-Aa"></a>欲求菩萨无有句谊。</p>
  <p id="aAb">“譬如梦中无足迹，<a id="a-Ac"></a>如是，<a id="a-Ad"></a>须菩提，<a id="a-Ae"></a>欲求菩萨句谊而无所取。</p>
  <p id="aAf">“譬如幻变、<a id="a-Ag"></a>野马、<a id="a-Ah"></a>呼、<a id="a-Ai"></a>响、<a id="a-Aj"></a>现影，<a id="a-Ak"></a>如来之化无有足迹；<a id="a-Al"></a>如是，<a id="a-Am"></a>须菩提，<a id="a-An"></a>欲求菩萨无有句谊。</p>
  <p id="aAo">“譬如，<a id="a-Ap"></a>须菩提，<a id="a-Aq"></a>其无本者无有足迹，<a id="a-Ar"></a>又察法界则亦无本，<a id="a-As"></a>其法法者亦复寂然无有足迹，<a id="a-At"></a>如是菩萨无有句谊。</p>
  <p id="aAu">“譬如本际无有句谊，<a id="a-Av"></a>须菩提，<a id="a-Aw"></a>菩萨者无有句谊。</p>
  <p id="aAx">“譬如幻师所化作人彼无足迹，<a id="a-Ay"></a>化人无色、<a id="a-Az"></a>痛痒、<a id="a-B0"></a>思想、<a id="a-B1"></a>生死、<a id="a-B2"></a>识；<a id="a-B3"></a>如是，<a id="a-B4"></a>须菩提，<a id="a-B5"></a>菩萨行般若波罗蜜，<a id="a-B6"></a>为菩萨者无有句谊。</p>
  <p id="aB7">“譬如幻士无有眼，<a id="a-B8"></a>耳、<a id="a-B9"></a>鼻、<a id="a-BA"></a>口、<a id="a-BB"></a>身、<a id="a-BC"></a>意亦复如是，<a id="a-BD"></a>心无迹，<a id="a-BE"></a>色、<a id="a-BF"></a>声、<a id="a-BG"></a>香、<a id="a-BH"></a>味、<a id="a-BI"></a>细滑、<a id="a-BJ"></a>法亦复如是，<a id="a-BK"></a>无有菩萨之句谊。</p>
  <p id="aBL">“譬如，<a id="a-BM"></a>须菩提，<a id="a-BN"></a>欲求内空无有行迹，<a id="a-BO"></a>菩萨摩诃萨行般若波罗蜜，<a id="a-BP"></a>察其菩萨无有句谊。<a id="a-BQ"></a>我所、<a id="a-BR"></a>非我所、<a id="a-BS"></a>苦乐善恶、<a id="a-BT"></a>若有所有自然空，<a id="a-BU"></a>其所行者无有行迹，<a id="a-BV"></a>菩萨摩诃萨行般若波罗蜜，<a id="a-BW"></a>不能逮得菩萨句谊。</p>
  <p id="aBX">“譬如幻士，<a id="a-BY"></a>化现四意止、<a id="a-BZ"></a>四意断、<a id="a-Ba"></a>四神足、<a id="a-Bb"></a>五根、<a id="a-Bc"></a>五力、<a id="a-Bd"></a>七觉意、<a id="a-Be"></a>八由行、<a id="a-Bf"></a>十种力、<a id="a-Bg"></a>四无所畏、<a id="a-Bh"></a>四分别辩、<a id="a-Bi"></a>十八不共诸佛之法无有足迹；<a id="a-Bj"></a>如是，<a id="a-Bk"></a>须菩提，<a id="a-Bl"></a>菩萨摩诃萨行般若波罗蜜，<a id="a-Bm"></a>无有菩萨之句谊也。</p>
  <p id="aBn">“譬如怛萨阿竭阿罗诃三耶三佛所现色像无有足迹，<a id="a-Bo"></a>如是，<a id="a-Bp"></a>须菩提，<a id="a-Bq"></a>菩萨摩诃萨行般若波罗蜜，<a id="a-Br"></a>则无有菩萨句谊。</p>
  <p id="aBs">“譬如，<a id="a-Bt"></a>须菩提，<a id="a-Bu"></a>怛萨阿竭阿罗诃三耶三佛无有内空之足迹也；<a id="a-Bv"></a>如是，<a id="a-Bw"></a>须菩提，<a id="a-Bx"></a>无菩萨句谊也。</p>
  <p id="aBy">“譬如，<a id="a-Bz"></a>须菩提，<a id="a-C0"></a>我所、<a id="a-C1"></a>非我所、<a id="a-C2"></a>苦乐善恶及其所有自然空者无有足迹；<a id="a-C3"></a>如是，<a id="a-C4"></a>须菩提，<a id="a-C5"></a>菩萨摩诃萨无有菩萨之句谊也。</p>
  <p id="aC6">“譬如，<a id="a-C7"></a>须菩提，<a id="a-C8"></a>菩萨摩诃萨行般若波罗蜜无菩萨句谊。</p>
  <p id="aC9">“譬如，<a id="a-CA"></a>须菩提，<a id="a-CB"></a>怛萨阿竭无四意止、<a id="a-CC"></a>四意断、<a id="a-CD"></a>四神足、<a id="a-CE"></a>五根、<a id="a-CF"></a>五力、<a id="a-CG"></a>七觉意、<a id="a-CH"></a>八由行、<a id="a-CI"></a>十种力、<a id="a-CJ"></a>四无所畏、<a id="a-CK"></a>四分别辩、<a id="a-CL"></a>十八不共诸佛之法；<a id="a-CM"></a>如是，<a id="a-CN"></a>须菩提，<a id="a-CO"></a>菩萨摩诃萨行般若波罗蜜，<a id="a-CP"></a>如是无有菩萨之句谊也。</p>
  <p id="aCQ">“譬如，<a id="a-CR"></a>须菩提，<a id="a-CS"></a>无为之界，<a id="a-CT"></a>其无为界无有足迹，<a id="a-CU"></a>有为界，<a id="a-CV"></a>有为界无有足迹；<a id="a-CW"></a>如是，<a id="a-CX"></a>须菩提，<a id="a-CY"></a>菩萨摩诃萨行般若波罗蜜亦复如是，<a id="a-CZ"></a>无菩萨之句谊也。</p>
  <p id="aCa">“譬如，<a id="a-Cb"></a>须菩提，<a id="a-Cc"></a>无所生者无有足迹，<a id="a-Cd"></a>如是菩萨摩诃萨行般若波罗蜜亦复如是，<a id="a-Ce"></a>无有菩萨之句谊也。</p>
  <p id="aCf">“譬如所灭者无有足迹，<a id="a-Cg"></a>菩萨摩诃萨行般若波罗蜜亦复如是，<a id="a-Ch"></a>无有菩萨之句谊也。<a id="a-Ci"></a>亦无有行，<a id="a-Cj"></a>无所作者，<a id="a-Ck"></a>无有足迹，<a id="a-Cl"></a>菩萨摩诃萨行般若波罗蜜亦复如是，<a id="a-Cm"></a>无有菩萨之句谊也。</p>
  <p id="aCn">“譬如不可得者，<a id="a-Co"></a>无有尘劳，<a id="a-Cp"></a>无有瞋恨，<a id="a-Cq"></a>无有足迹；<a id="a-Cr"></a>菩萨摩诃萨行般若波罗蜜亦复如是，<a id="a-Cs"></a>无有菩萨之句谊也。</p>
  <p id="aCt">“譬如无所起者，<a id="a-Cu"></a>不有处所，<a id="a-Cv"></a>无有足迹；<a id="a-Cw"></a>菩萨摩诃萨行般若波罗蜜亦复如是，<a id="a-Cx"></a>无有菩萨之句谊也。</p>
  <p id="aCy">“譬如无有诤讼，<a id="a-Cz"></a>不为瞋恨，<a id="a-D0"></a>无有足迹；<a id="a-D1"></a>菩萨摩诃萨行般若波罗蜜亦复如是，<a id="a-D2"></a>无有菩萨之句谊也。<a id="a-D3"></a>”</p>
  <p id="aD4">须菩提白佛言：<a id="a-D5"></a>“何谓无有色而无所起无有足迹？<a id="a-D6"></a>”</p>
  <p id="aD7">佛言：<a id="a-D8"></a>“色无所起，<a id="a-D9"></a>痛痒、<a id="a-DA"></a>思想、<a id="a-DB"></a>生死、<a id="a-DC"></a>识无所起则无足迹；<a id="a-DD"></a>菩萨摩诃萨行般若波罗蜜亦复如是，<a id="a-DE"></a>无有菩萨之句谊也。</p>
  <p id="aDF">“譬如色者，<a id="a-DG"></a>无有尘劳亦无瞋恨，<a id="a-DH"></a>无有足迹，<a id="a-DI"></a>痛痒、<a id="a-DJ"></a>思想、<a id="a-DK"></a>生死、<a id="a-DL"></a>识，<a id="a-DM"></a>无有尘劳亦无瞋恨，<a id="a-DN"></a>无有足迹；<a id="a-DO"></a>菩萨摩诃萨行般若波罗蜜亦复如是，<a id="a-DP"></a>无有菩萨之句谊也。</p>
  <p id="aDQ">“譬如眼、<a id="a-DR"></a>耳、<a id="a-DS"></a>鼻、<a id="a-DT"></a>口、<a id="a-DU"></a>身、<a id="a-DV"></a>意、<a id="a-DW"></a>色、<a id="a-DX"></a>声、<a id="a-DY"></a>香、<a id="a-DZ"></a>味、<a id="a-Da"></a>细滑、<a id="a-Db"></a>法诸种衰入，<a id="a-Dc"></a>本无所起无有足迹；<a id="a-Dd"></a>菩萨摩诃萨行般若波罗蜜亦复如是，<a id="a-De"></a>无有菩萨之句谊也。</p>
  <p id="aDf">“譬如四大六衰之入，<a id="a-Dg"></a>无有尘劳、<a id="a-Dh"></a>瞋恨，<a id="a-Di"></a>亦无足迹；<a id="a-Dj"></a>菩萨摩诃萨行般若波罗蜜亦复如是，<a id="a-Dk"></a>无有菩萨之句谊也。</p>
  <p id="aDl">“譬如四意止、<a id="a-Dm"></a>四意断、<a id="a-Dn"></a>四神足、<a id="a-Do"></a>五根、<a id="a-Dp"></a>五力、<a id="a-Dq"></a>七觉意、<a id="a-Dr"></a>八由行无有足迹；<a id="a-Ds"></a>菩萨摩诃萨行般若波罗蜜亦复如是，<a id="a-Dt"></a>无有菩萨之句谊也。</p>
  <p id="aDu">“譬如十种力、<a id="a-Dv"></a>四无所畏、<a id="a-Dw"></a>四分别辩、<a id="a-Dx"></a>十八不共诸佛之法无有足迹；<a id="a-Dy"></a>菩萨摩诃萨行般若波罗蜜亦复如是，<a id="a-Dz"></a>无有菩萨之句谊也。</p>
  <p id="aE0">“譬如四意止，<a id="a-E1"></a>自然究竟无有能为致清净者；<a id="a-E2"></a>菩萨摩诃萨行般若波罗蜜亦复如是，<a id="a-E3"></a>无有菩萨之句谊也。</p>
  <p id="aE4">“譬如四意止、<a id="a-E5"></a>四意断、<a id="a-E6"></a>四神足、<a id="a-E7"></a>五根、<a id="a-E8"></a>五力、<a id="a-E9"></a>七觉意、<a id="a-EA"></a>八由行，<a id="a-EB"></a>自然究竟无有能为致清净者；<a id="a-EC"></a>菩萨行般若波罗蜜亦复如是，<a id="a-ED"></a>无有菩萨之句谊也。</p>
  <p id="aEE">“譬如十种力、<a id="a-EF"></a>四无所畏、<a id="a-EG"></a>四分别辩、<a id="a-EH"></a>十八不共诸佛之法，<a id="a-EI"></a>自然究竟无有能为致清净者；<a id="a-EJ"></a>菩萨摩诃萨行般若波罗蜜亦复如是，<a id="a-EK"></a>无有菩萨之句谊也。</p>
  <p id="aEL">“譬如身清净者则无所有，<a id="a-EM"></a>其吾我者虚无有实；<a id="a-EN"></a>菩萨摩诃萨行般若波罗蜜亦复如是，<a id="a-EO"></a>无有菩萨之句谊也。</p>
  <p id="aEP">“譬如无知无见则为清净无有足迹，<a id="a-EQ"></a>用无知无见虚无无有；<a id="a-ER"></a>菩萨摩诃萨行般若波罗蜜亦复如是，<a id="a-ES"></a>无有菩萨之句谊也。</p>
  <p id="aET">“譬如日之宫殿在于虚空，<a id="a-EU"></a>照于众冥无有足迹；<a id="a-EV"></a>菩萨摩诃萨行般若波罗蜜亦复如是，<a id="a-EW"></a>无有菩萨之句谊也。</p>
  <p id="aEX">“譬如火起劫烧坏时天地灰尽，<a id="a-EY"></a>一切万物悉无遗余，<a id="a-EZ"></a>不知足迹之所趣；<a id="a-Ea"></a>菩萨摩诃萨行般若波罗蜜亦复如是，<a id="a-Eb"></a>无有菩萨之句谊也。</p>
  <p id="aEc">“譬如怛萨阿竭阿罗诃三耶三佛遵于戒法无有毁禁；<a id="a-Ed"></a>菩萨摩诃萨行般若波罗蜜亦复如是，<a id="a-Ee"></a>无有菩萨之句谊也。</p>
  <p id="aEf">“譬如怛萨阿竭阿罗诃三耶三佛有三昧定志无愦乱；<a id="a-Eg"></a>菩萨行般若波罗蜜亦复如是，<a id="a-Eh"></a>无有菩萨之句谊也。</p>
  <p id="aEi">“譬如怛萨阿竭志妙智慧，<a id="a-Ej"></a>无有邪见之足迹；<a id="a-Ek"></a>菩萨摩诃萨行般若波罗蜜亦复如是，<a id="a-El"></a>无有菩萨之句谊也。</p>
  <p id="aEm">“譬如怛萨阿竭而得解脱，<a id="a-En"></a>无有不脱之足迹；<a id="a-Eo"></a>菩萨摩诃萨行般若波罗蜜亦复如是，<a id="a-Ep"></a>无有菩萨之句谊也。</p>
  <p id="aEq">“譬如怛萨阿竭度知见慧，<a id="a-Er"></a>无有不度知见慧之足迹；<a id="a-Es"></a>菩萨摩诃萨行般若波罗蜜亦复如是，<a id="a-Et"></a>无有菩萨之句谊也。</p>
  <p id="aEu">“譬如怛萨阿竭之光明，<a id="a-Ev"></a>日月光明俱无足迹；<a id="a-Ew"></a>菩萨摩诃萨行般若波罗蜜亦复如是，<a id="a-Ex"></a>无有菩萨之句谊也。</p>
  <p id="aEy">“譬如四大天王、<a id="a-Ez"></a>忉利天、<a id="a-F0"></a>盐天、<a id="a-F1"></a>兜率天所有光明无有足迹；<a id="a-F2"></a>菩萨摩诃萨行般若波罗蜜亦复如是，<a id="a-F3"></a>无有菩萨之句谊也。</p>
  <p id="aF4">“譬如尼摩罗天、<a id="a-F5"></a>波罗尼蜜天及于魔界光明，<a id="a-F6"></a>与怛萨阿竭光明俱无足迹；<a id="a-F7"></a>菩萨摩诃萨行般若波罗蜜亦复如是，<a id="a-F8"></a>无有菩萨之句谊也。</p>
  <p id="aF9">“譬如梵天、<a id="a-FA"></a>梵迦夷天、<a id="a-FB"></a>梵具天、<a id="a-FC"></a>梵天、<a id="a-FD"></a>有光天、<a id="a-FE"></a>少光天、<a id="a-FF"></a>无量光天、<a id="a-FG"></a>光音天、<a id="a-FH"></a>清净天、<a id="a-FI"></a>少净天、<a id="a-FJ"></a>无量净天、<a id="a-FK"></a>难及净天、<a id="a-FL"></a>善见天、<a id="a-FM"></a>所见善天、<a id="a-FN"></a>于是见天、<a id="a-FO"></a>一善天所有光明，<a id="a-FP"></a>如来光明复无足迹；<a id="a-FQ"></a>菩萨摩诃萨行般若波罗蜜亦复如是，<a id="a-FR"></a>无有菩萨之句谊也。</p>
  <p id="aFS">“所以者何？<a id="a-FT"></a>须菩提，<a id="a-FU"></a>其为道心及菩萨者，<a id="a-FV"></a>其为菩萨之句谊号，<a id="a-FW"></a>于一切法无顺不顺，<a id="a-FX"></a>无应不应，<a id="a-FY"></a>无有不有，<a id="a-FZ"></a>无色不见，<a id="a-Fa"></a>亦无所取，<a id="a-Fb"></a>则为一相谓无有相。<a id="a-Fc"></a>菩萨摩诃萨于一切法而无所著，<a id="a-Fd"></a>当作是学。<a id="a-Fe"></a>菩萨摩诃萨于一切法，<a id="a-Ff"></a>不当觉知一切法谊。<a id="a-Fg"></a>”</p>
  <p id="aFh">须菩提白佛言：<a id="a-Fi"></a>“唯天中天，<a id="a-Fj"></a>何谓一切法？<a id="a-Fk"></a>何谓菩萨摩诃萨于一切法而无所著而当学者？<a id="a-Fl"></a>云何菩萨摩诃萨不当觉了于诸法义？<a id="a-Fm"></a>”</p>
  <p id="aFn">佛告须菩提：<a id="a-Fo"></a>“所谓一切法者，<a id="a-Fp"></a>谓诸善事、<a id="a-Fq"></a>若不善事，<a id="a-Fr"></a>所可分别世间事、<a id="a-Fs"></a>度世事，<a id="a-Ft"></a>所有诸漏、<a id="a-Fu"></a>无有诸漏，<a id="a-Fv"></a>有为、<a id="a-Fw"></a>无为，<a id="a-Fx"></a>其有怨敌、<a id="a-Fy"></a>无有怨敌，<a id="a-Fz"></a>是谓须菩提为一切法。<a id="a-G0"></a>菩萨摩诃萨于是诸法不当有著，<a id="a-G1"></a>因当学矣，<a id="a-G2"></a>是为菩萨摩诃萨解一切法而无觉知。<a id="a-G3"></a>”</p>
  <p id="aG4">须菩提白佛言：<a id="a-G5"></a>“唯天中天，<a id="a-G6"></a>何所善法在世间者乎？<a id="a-G7"></a>”</p>
  <p id="aG8">佛告须菩提：<a id="a-G9"></a>“其善法者处于世间，<a id="a-GA"></a>谓孝顺父母，<a id="a-GB"></a>奉事沙门、<a id="a-GC"></a>梵志，<a id="a-GD"></a>尊敬长老，<a id="a-GE"></a>布施功德，<a id="a-GF"></a>遵修经戒，<a id="a-GG"></a>劝念功德，<a id="a-GH"></a>有所修治善权方便世间所行十善之本，<a id="a-GI"></a>所谓定想、<a id="a-GJ"></a>腐败之想、<a id="a-GK"></a>猥秽之想、<a id="a-GL"></a>烂坏之想、<a id="a-GM"></a>啖食之想、<a id="a-GN"></a>愦乱之想、<a id="a-GO"></a>无住之想、<a id="a-GP"></a>烧炙之想，<a id="a-GQ"></a>而作此观，<a id="a-GR"></a>四禅、<a id="a-GS"></a>四等、<a id="a-GT"></a>四无色定、<a id="a-GU"></a>念佛、<a id="a-GV"></a>念法及圣众、<a id="a-GW"></a>念于禁戒、<a id="a-GX"></a>念于布施、<a id="a-GY"></a>念于天上、<a id="a-GZ"></a>念于寂然安般守意志在于身、<a id="a-Ga"></a>念老病死。<a id="a-Gb"></a>是谓，<a id="a-Gc"></a>须菩提，<a id="a-Gd"></a>世间善法。</p>
  <p id="aGe">“何谓世间不善之法？<a id="a-Gf"></a>杀生、<a id="a-Gg"></a>盗窃、<a id="a-Gh"></a>邪淫、<a id="a-Gi"></a>妄言、<a id="a-Gj"></a>两舌、<a id="a-Gk"></a>恶口、<a id="a-Gl"></a>绮语、<a id="a-Gm"></a>贪嫉、<a id="a-Gn"></a>邪见十恶之事，<a id="a-Go"></a>是谓世间不善之法。</p>
  <p id="aGp">“何谓不分别法？<a id="a-Gq"></a>不能分别身之所行，<a id="a-Gr"></a>不能分别口之所言，<a id="a-Gs"></a>不能分别心之所念，<a id="a-Gt"></a>不能分别四众之本，<a id="a-Gu"></a>不能分别五根之原所，<a id="a-Gv"></a>不能分别六衰所在，<a id="a-Gw"></a>不能分别色阴之事、<a id="a-Gx"></a>诸种、<a id="a-Gy"></a>诸入，<a id="a-Gz"></a>不能分别善恶所归，<a id="a-H0"></a>是谓不分别法。</p>
  <p id="aH1">“何谓世间之法？<a id="a-H2"></a>五阴之事及十二入、<a id="a-H3"></a>十八诸种、<a id="a-H4"></a>十善之事，<a id="a-H5"></a>四禅、<a id="a-H6"></a>四等心、<a id="a-H7"></a>四无色定，<a id="a-H8"></a>是谓世间善法之事。</p>
  <p id="aH9">“彼则何谓度世之法？<a id="a-HA"></a>四意止、<a id="a-HB"></a>四意断、<a id="a-HC"></a>四神足、<a id="a-HD"></a>五根、<a id="a-HE"></a>五力、<a id="a-HF"></a>七觉意、<a id="a-HG"></a>八由行及三脱门空、<a id="a-HH"></a>无相、<a id="a-HI"></a>无愿，<a id="a-HJ"></a>无他特异及差别者，<a id="a-HK"></a>谓根异根及诸别根，<a id="a-HL"></a>所念所行三昧，<a id="a-HM"></a>无念所行志趣三昧，<a id="a-HN"></a>无念无行三昧，<a id="a-HO"></a>以慧解脱，<a id="a-HP"></a>其心安详，<a id="a-HQ"></a>所念随顺八解脱门。</p>
  <p id="aHR">“何等为八？<a id="a-HS"></a>见诸色色，<a id="a-HT"></a>是为第一脱门；<a id="a-HU"></a>内无色想而外见色，<a id="a-HV"></a>虽处于空而不解脱，<a id="a-HW"></a>则不能越一切诸想，<a id="a-HX"></a>是为第二脱门；<a id="a-HY"></a>得于众想在于根本，<a id="a-HZ"></a>无有若干众多之念，<a id="a-Ha"></a>是为第三脱门；<a id="a-Hb"></a>行于无量虚空，<a id="a-Hc"></a>虚空成就，<a id="a-Hd"></a>是为第四脱门；<a id="a-He"></a>悉得越度一切虚空，<a id="a-Hf"></a>虚空之智，<a id="a-Hg"></a>在于无量识慧之行而为成就，<a id="a-Hh"></a>是为第五脱门；<a id="a-Hi"></a>皆得越度无量慧智之天，<a id="a-Hj"></a>而处无有无量，<a id="a-Hk"></a>不用之慧成就成行，<a id="a-Hl"></a>是为第六脱门；<a id="a-Hm"></a>而悉越度一切无量不用之慧，<a id="a-Hn"></a>在于有想成就之行，<a id="a-Ho"></a>是为第七脱门；<a id="a-Hp"></a>而悉越度一切有想无想，<a id="a-Hq"></a>悉蠲诸想，<a id="a-Hr"></a>安寂然行，<a id="a-Hs"></a>是为第八脱门。<a id="a-Ht"></a>而不复禅，<a id="a-Hu"></a>亦不学定，<a id="a-Hv"></a>渐渐进前入于三昧。</p>
  <p id="aHw">“何谓渐前入三昧乎？<a id="a-Hx"></a>寂然于欲，<a id="a-Hy"></a>蠲除众恶不善之法，<a id="a-Hz"></a>有想有行寂寞得安，<a id="a-I0"></a>行第一禅；<a id="a-I1"></a>除于想念，<a id="a-I2"></a>无想无念，<a id="a-I3"></a>其内安详寂然得安，<a id="a-I4"></a>行第二禅；<a id="a-I5"></a>常行安隐无有瑕，<a id="a-I6"></a>所造立行不违圣贤而欢喜安，<a id="a-I7"></a>行第三禅；<a id="a-I8"></a>断苦除安，<a id="a-I9"></a>前所曾更意安意患诸可不可悉以灭尽，<a id="a-IA"></a>无苦无安其志寂然志于清净，<a id="a-IB"></a>行第四禅。<a id="a-IC"></a>应时悉度一切色想，<a id="a-ID"></a>除所集众想之念，<a id="a-IE"></a>无复若干诸想之思，<a id="a-IF"></a>在于无量虚空之慧具足之行，<a id="a-IG"></a>悉度一切诸虚空之慧；<a id="a-IH"></a>在于无量识慧具足之行，<a id="a-II"></a>悉度一切无量识慧之行；<a id="a-IJ"></a>在于无有无量不用慧具足之行，<a id="a-IK"></a>悉度一切无量不用慧已；<a id="a-IL"></a>在于有想无想无量之处具足之行，<a id="a-IM"></a>悉度一切有想无想无量行已；<a id="a-IN"></a>已蠲诸想成寂灭行，<a id="a-IO"></a>度于我所、<a id="a-IP"></a>非我所，<a id="a-IQ"></a>无苦无乐，<a id="a-IR"></a>一切所更苦集尽道，<a id="a-IS"></a>四意止、<a id="a-IT"></a>四意断、<a id="a-IU"></a>四神足、<a id="a-IV"></a>五根、<a id="a-IW"></a>五力、<a id="a-IX"></a>七觉意、<a id="a-IY"></a>八由行，<a id="a-IZ"></a>至无所有自然之空、<a id="a-Ia"></a>怛萨阿竭十力、<a id="a-Ib"></a>四无所畏、<a id="a-Ic"></a>四分别辩、<a id="a-Id"></a>十八不共诸佛之法。</p>
  <p id="aIe">“何谓为法诸漏未尽？<a id="a-If"></a>五阴诸事、<a id="a-Ig"></a>十二诸入、<a id="a-Ih"></a>十八诸种、<a id="a-Ii"></a>十二因缘、<a id="a-Ij"></a>四禅、<a id="a-Ik"></a>四等心、<a id="a-Il"></a>四无色定，<a id="a-Im"></a>是谓诸漏不尽法。</p>
  <p id="aIn">“何谓无漏之法？<a id="a-Io"></a>谓四意止、<a id="a-Ip"></a>四意断、<a id="a-Iq"></a>四神足、<a id="a-Ir"></a>五根、<a id="a-Is"></a>五力、<a id="a-It"></a>七觉意、<a id="a-Iu"></a>八由行、<a id="a-Iv"></a>十种力、<a id="a-Iw"></a>四无所畏、<a id="a-Ix"></a>四分别辩、<a id="a-Iy"></a>十八不共诸佛之法，<a id="a-Iz"></a>是谓无漏之法。</p>
  <p id="aJ0">“何谓有为之法？<a id="a-J1"></a>欲界、<a id="a-J2"></a>色界、<a id="a-J3"></a>无色界，<a id="a-J4"></a>及其余事不能分别，<a id="a-J5"></a>不尽其原诸法之本。<a id="a-J6"></a>此复何谓？<a id="a-J7"></a>四意止、<a id="a-J8"></a>四意断、<a id="a-J9"></a>四神足、<a id="a-JA"></a>五根、<a id="a-JB"></a>五力、<a id="a-JC"></a>七觉意、<a id="a-JD"></a>八由行、<a id="a-JE"></a>十种力、<a id="a-JF"></a>四无所畏、<a id="a-JG"></a>四分别辩、<a id="a-JH"></a>十八不共诸佛之法，<a id="a-JI"></a>是谓有为之法。</p>
  <p id="aJJ">“何谓无为之法？<a id="a-JK"></a>其法不起不灭，<a id="a-JL"></a>亦无所作，<a id="a-JM"></a>亦无所住，<a id="a-JN"></a>无有异义，<a id="a-JO"></a>淫怒痴尽则为无本，<a id="a-JP"></a>其无本者则无异法，<a id="a-JQ"></a>其于法界于寂然，<a id="a-JR"></a>其审本际，<a id="a-JS"></a>是谓无为之法。</p>
  <p id="aJT">“何谓怨敌之法？<a id="a-JU"></a>四禅、<a id="a-JV"></a>四等心、<a id="a-JW"></a>四无色定，<a id="a-JX"></a>是谓怨敌之法。</p>
  <p id="aJY">“何谓无怨敌法？<a id="a-JZ"></a>四意止、<a id="a-Ja"></a>四意断、<a id="a-Jb"></a>四神足、<a id="a-Jc"></a>五根、<a id="a-Jd"></a>五力、<a id="a-Je"></a>七觉意、<a id="a-Jf"></a>八由行、<a id="a-Jg"></a>十种力、<a id="a-Jh"></a>四无所畏、<a id="a-Ji"></a>四分别辩、<a id="a-Jj"></a>十八不共诸佛之法，<a id="a-Jk"></a>是谓无怨敌法。<a id="a-Jl"></a>彼时菩萨于己身想空无所著之法，<a id="a-Jm"></a>了无所著而不可动，<a id="a-Jn"></a>于一切法所向法门而无有二，<a id="a-Jo"></a>悉不觉了一切诸法，<a id="a-Jp"></a>由不动摇。<a id="a-Jq"></a>”</p>
  <p id="aJr">须菩提白佛言：<a id="a-Js"></a>“云何，<a id="a-Jt"></a>天中天，<a id="a-Ju"></a>何因名菩萨为摩诃萨乎？<a id="a-Jv"></a>何故正号摩诃萨？<a id="a-Jw"></a>”</p>
  <p id="aJx">佛告须菩提：<a id="a-Jy"></a>“摩诃萨者，<a id="a-Jz"></a>除诸积聚得至究竟，<a id="a-K0"></a>而为最尊有所成就，<a id="a-K1"></a>以故名曰摩诃萨。<a id="a-K2"></a>”</p>
  <p id="aK3">须菩提白佛言：<a id="a-K4"></a>“唯天中天，<a id="a-K5"></a>所谓摩诃萨者，<a id="a-K6"></a>离于积聚而得究竟，<a id="a-K7"></a>其于菩萨摩诃萨，<a id="a-K8"></a>而为最尊有所成就。<a id="a-K9"></a>”</p>
  <p id="aKA">佛告须菩提：<a id="a-KB"></a>“摩诃萨者，<a id="a-KC"></a>诸所积聚为种姓者，<a id="a-KD"></a>八等之人，<a id="a-KE"></a>须陀洹、<a id="a-KF"></a>斯陀含、<a id="a-KG"></a>阿那含、<a id="a-KH"></a>阿罗汉、<a id="a-KI"></a>辟支佛、<a id="a-KJ"></a>初发意、<a id="a-KK"></a>菩萨至阿惟越致地住者。<a id="a-KL"></a>其摩诃萨者，<a id="a-KM"></a>于是积聚究竟之中，<a id="a-KN"></a>为菩萨行，<a id="a-KO"></a>于中最尊有所成就。<a id="a-KP"></a>菩萨摩诃萨游处其中，<a id="a-KQ"></a>心如金刚有所兴发。<a id="a-KR"></a>其摩诃萨于诸积聚究竟之中，<a id="a-KS"></a>而为最尊有所成就，<a id="a-KT"></a>是则名曰为摩诃萨。<a id="a-KU"></a>”</p>
  <p id="aKV">须菩提白佛言：<a id="a-KW"></a>“唯天中天，<a id="a-KX"></a>何谓心如金刚？<a id="a-KY"></a>”</p>
  <p id="aKZ">世尊告须菩提：<a id="a-Ka"></a>“菩萨摩诃萨发心如是，<a id="a-Kb"></a>在于生死无有限量，<a id="a-Kc"></a>被僧那铠，<a id="a-Kd"></a>一切所有舍而不舍：<a id="a-Ke"></a>‘吾当心等于此一切众生之类发平等志，<a id="a-Kf"></a>一切众生当以三乘而般泥曰，<a id="a-Kg"></a>灭度一切众生类已，<a id="a-Kh"></a>亦无有人般泥曰者。<a id="a-Ki"></a>吾当觉了一切诸法而无所起，<a id="a-Kj"></a>而当亲近萨芸若慧，<a id="a-Kk"></a>心常存在六波罗蜜行，<a id="a-Kl"></a>悉当普学在所归慧，<a id="a-Km"></a>学当具足，<a id="a-Kn"></a>当分别觉一乘之法，<a id="a-Ko"></a>又当晓了不可计行所入音声，<a id="a-Kp"></a>学此诸法。<a id="a-Kq"></a>’是为菩萨摩诃萨发金刚心。<a id="a-Kr"></a>菩萨摩诃萨所住之处而得究竟，<a id="a-Ks"></a>而为最尊有所成就，<a id="a-Kt"></a>彼无颠倒，<a id="a-Ku"></a>亦无所得。</p>
  <p id="aKv">“复次，<a id="a-Kw"></a>须菩提，<a id="a-Kx"></a>菩萨发心如是：<a id="a-Ky"></a>‘其有众生，<a id="a-Kz"></a>在于地狱、<a id="a-L0"></a>饿鬼、<a id="a-L1"></a>畜生勤苦毒痛考掠之处，<a id="a-L2"></a>吾为此类，<a id="a-L3"></a>忍勤苦患令得安隐。<a id="a-L4"></a>’彼菩萨摩诃萨当发此心：<a id="a-L5"></a>‘吾身为一一人故，<a id="a-L6"></a>在于地狱受勤苦痛考掠之毒，<a id="a-L7"></a>百千亿垓诸劫之数不以为剧，<a id="a-L8"></a>当令彼人至于无余泥洹之界而得灭度。<a id="a-L9"></a>以是方便，<a id="a-LA"></a>一一人故众生之类，<a id="a-LB"></a>受若干苦终不休息，<a id="a-LC"></a>各令人人至于无余泥洹之界而得灭度，<a id="a-LD"></a>然后吾身能为他故植众德本，<a id="a-LE"></a>于亿千劫，<a id="a-LF"></a>逮得阿耨多罗三耶三菩阿惟三佛。<a id="a-LG"></a>’是为，<a id="a-LH"></a>须菩提，<a id="a-LI"></a>菩萨摩诃萨发金刚心。<a id="a-LJ"></a>其摩诃萨所住之处，<a id="a-LK"></a>于诸积聚而得究竟，<a id="a-LL"></a>而为最尊有所成就。</p>
  <p id="aLM">“复次，<a id="a-LN"></a>须菩提，<a id="a-LO"></a>菩萨摩诃萨常当修建微妙之心，<a id="a-LP"></a>当以此心令诸众生得至尊处。<a id="a-LQ"></a>彼菩萨摩诃萨所谓微妙心者，<a id="a-LR"></a>从初发意，<a id="a-LS"></a>未曾起生淫欲之心，<a id="a-LT"></a>亦复不起瞋恚之心，<a id="a-LU"></a>亦复不生愚痴之心，<a id="a-LV"></a>心无所起，<a id="a-LW"></a>不发声闻、<a id="a-LX"></a>辟支佛心。<a id="a-LY"></a>是为，<a id="a-LZ"></a>须菩提，<a id="a-La"></a>菩萨摩诃萨修建微妙之心，<a id="a-Lb"></a>令诸众生而为最尊，<a id="a-Lc"></a>有所成就亦无所念。</p>
  <p id="aLd">“复次，<a id="a-Le"></a>须菩提，<a id="a-Lf"></a>菩萨摩诃萨常当建心令不动摇，<a id="a-Lg"></a>彼菩萨摩诃萨心不动已，<a id="a-Lh"></a>所以思惟萨芸若心亦不念，<a id="a-Li"></a>是为菩萨摩诃萨心不动摇。</p>
  <p id="aLj">“复次，<a id="a-Lk"></a>须菩提，<a id="a-Ll"></a>菩萨摩诃萨志在一切众生之类，<a id="a-Lm"></a>欲令获安，<a id="a-Ln"></a>菩萨摩诃萨于众生建立安已，<a id="a-Lo"></a>欲诸群萌不舍三乘，<a id="a-Lp"></a>亦无所念无所轻慢。<a id="a-Lq"></a>是为，<a id="a-Lr"></a>须菩提，<a id="a-Ls"></a>菩萨摩诃萨建立安心于诸众生。<a id="a-Lt"></a>是为，<a id="a-Lu"></a>须菩提，<a id="a-Lv"></a>菩萨摩诃萨行般若波罗蜜，<a id="a-Lw"></a>令诸众生至于最尊有所成就。</p>
  <p id="aLx">“复次，<a id="a-Ly"></a>须菩提，<a id="a-Lz"></a>菩萨摩诃萨当爱于法、<a id="a-M0"></a>喜法、<a id="a-M1"></a>乐法精进为行。<a id="a-M2"></a>彼何谓爱法？<a id="a-M3"></a>若于诸法而无所畏，<a id="a-M4"></a>无所破坏，<a id="a-M5"></a>是谓爱法。<a id="a-M6"></a>何谓喜法？<a id="a-M7"></a>志乐经典不离所乐，<a id="a-M8"></a>是谓喜法。<a id="a-M9"></a>彼何谓乐法？<a id="a-MA"></a>思惟于法多所分别而令广闻，<a id="a-MB"></a>是谓乐法。<a id="a-MC"></a>是为，<a id="a-MD"></a>须菩提，<a id="a-ME"></a>菩萨摩诃萨行般若波罗蜜，<a id="a-MF"></a>谓摩诃萨，<a id="a-MG"></a>于诸积聚而为究竟，<a id="a-MH"></a>而为最尊有所成就，<a id="a-MI"></a>无有颠倒亦无所得。</p>
  <p id="aMJ">“复次，<a id="a-MK"></a>须菩提，<a id="a-ML"></a>菩萨摩诃萨行般若波罗蜜，<a id="a-MM"></a>住于内空，<a id="a-MN"></a>住于外空，<a id="a-MO"></a>住内外空，<a id="a-MP"></a>亦无内外至无所有自然之空，<a id="a-MQ"></a>谓摩诃萨，<a id="a-MR"></a>于诸积聚而得究竟，<a id="a-MS"></a>而为最尊有所成就，<a id="a-MT"></a>无所颠倒亦无所得。</p>
  <p id="aMU">“复次，<a id="a-MV"></a>须菩提，<a id="a-MW"></a>菩萨摩诃萨行般若波罗蜜，<a id="a-MX"></a>住四意止、<a id="a-MY"></a>四意断、<a id="a-MZ"></a>四神足、<a id="a-Ma"></a>五根、<a id="a-Mb"></a>五力、<a id="a-Mc"></a>七觉意、<a id="a-Md"></a>八由行、<a id="a-Me"></a>十种力、<a id="a-Mf"></a>四无所畏、<a id="a-Mg"></a>四分别辩、<a id="a-Mh"></a>十八不共诸佛之法，<a id="a-Mi"></a>住于此法，<a id="a-Mj"></a>谓摩诃萨，<a id="a-Mk"></a>于诸积聚逮得究竟，<a id="a-Ml"></a>而为最尊而所成就，<a id="a-Mm"></a>不为颠倒亦无所得。</p>
  <p id="aMn">“复次，<a id="a-Mo"></a>须菩提，<a id="a-Mp"></a>菩萨摩诃萨建立住金刚三昧，<a id="a-Mq"></a>越度过于无量空慧、<a id="a-Mr"></a>无量识慧、<a id="a-Ms"></a>无量不用慧、<a id="a-Mt"></a>无量有想无想，<a id="a-Mu"></a>至于虚空无为无色戒定慧解脱知见品三昧之定，<a id="a-Mv"></a>住度三昧，<a id="a-Mw"></a>谓摩诃萨，<a id="a-Mx"></a>于诸积聚逮得究竟，<a id="a-My"></a>而为最尊有所成就，<a id="a-Mz"></a>不在颠倒。<a id="a-N0"></a>”</p>
  <p id="aN1">佛言：<a id="a-N2"></a>“须菩提，<a id="a-N3"></a>菩萨摩诃萨住于法已，<a id="a-N4"></a>在于积聚逮得究竟，<a id="a-N5"></a>而为最尊所成就故，<a id="a-N6"></a>谓摩诃萨为摩诃萨。<a id="a-N7"></a>”</p>
 </body>
</html>