<!doctype html>
<html id="z3IBTB2Av" data-ver="1266">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">光赞般若波罗蜜经卷第三</h1>
  <h2 id="a2">叹等品第四</h2>
  <p id="a3">于是，<a id="a-4"></a>贤者舍利弗、<a id="a-5"></a>摩诃目揵连、<a id="a-6"></a>大迦葉此等，<a id="a-7"></a>及余无数圣通明达比丘，<a id="a-8"></a>及诸菩萨摩诃萨、<a id="a-9"></a>清信士、<a id="a-A"></a>清信女，<a id="a-B"></a>悉白佛言：<a id="a-C"></a>“唯然，<a id="a-D"></a>世尊！<a id="a-E"></a>如是行者，<a id="a-F"></a>为是菩萨摩诃萨大度无极微妙波罗蜜无能胜者，<a id="a-G"></a>最超波罗蜜无能越者，<a id="a-H"></a>甚尊波罗蜜则而有持势名波罗蜜无能及者，<a id="a-I"></a>无上波罗蜜无能过者，<a id="a-J"></a>无量波罗蜜无能过者。<a id="a-K"></a>是诸菩萨摩诃萨无伦波罗蜜所度无极，<a id="a-L"></a>无双波罗蜜空度无限。<a id="a-M"></a>唯然，<a id="a-N"></a>世尊！<a id="a-O"></a>是诸菩萨摩诃萨已相为空而度无极，<a id="a-P"></a>无相波罗蜜所度无念，<a id="a-Q"></a>无愿波罗蜜所度无著。<a id="a-R"></a>一切诸法空，<a id="a-S"></a>悉自然无所有故，<a id="a-T"></a>空波罗蜜自然空故，<a id="a-U"></a>一切德具足波罗蜜所度无极。<a id="a-V"></a>唯然，<a id="a-W"></a>世尊！<a id="a-X"></a>诸菩萨摩诃萨一切德备般若波罗蜜无能当者，<a id="a-Y"></a>无所行波罗蜜，<a id="a-Z"></a>谓菩萨摩诃萨波罗蜜也。<a id="a-a"></a>于是菩萨摩诃萨能等无等，<a id="a-b"></a>其所施与假能具足等无等，<a id="a-c"></a>波罗蜜则能到已还等已，<a id="a-d"></a>能获致等无等，<a id="a-e"></a>至于阿耨多罗三耶三菩，<a id="a-f"></a>檀波罗蜜能还致等无等，<a id="a-g"></a>尸、<a id="a-h"></a>羼、<a id="a-i"></a>惟逮、<a id="a-j"></a>禅、<a id="a-k"></a>般若波罗蜜，<a id="a-l"></a>譬如菩萨行檀波罗蜜应所当为。<a id="a-m"></a>天中天，<a id="a-n"></a>不但有般若波罗蜜便能获致等于无等，<a id="a-o"></a>则于真法、<a id="a-p"></a>色、<a id="a-q"></a>痛痒、<a id="a-r"></a>思想、<a id="a-s"></a>生死、<a id="a-t"></a>识若转法轮等无所等，<a id="a-u"></a>过去佛天中天、<a id="a-v"></a>当来、<a id="a-w"></a>现在诸佛悉行是般若波罗蜜，<a id="a-x"></a>转等于无等之法轮者。<a id="a-y"></a>是故，<a id="a-z"></a>世尊，<a id="a-10"></a>菩萨摩诃萨欲度一切诸法之表，<a id="a-11"></a>当行般若波罗蜜，<a id="a-12"></a>菩萨摩诃萨当为作礼，<a id="a-13"></a>诸天、<a id="a-14"></a>人民、<a id="a-15"></a>阿须伦悉为行般若波罗蜜者稽首作礼。<a id="a-16"></a>”</p>
  <p id="a17">佛即告是于无央数诸声闻、<a id="a-18"></a>菩萨摩诃萨：<a id="a-19"></a>“如是，<a id="a-1A"></a>如是。<a id="a-1B"></a>善男子，<a id="a-1C"></a>当为菩萨摩诃萨作礼，<a id="a-1D"></a>诸天、<a id="a-1E"></a>人民、<a id="a-1F"></a>阿须伦，<a id="a-1G"></a>若有行般若波罗蜜者，<a id="a-1H"></a>皆来归命。<a id="a-1I"></a>”</p>
  <p id="a1J">佛语舍利弗：<a id="a-1K"></a>“若菩萨摩诃萨来现于世化现人间，<a id="a-1L"></a>若在天上，<a id="a-1M"></a>现君子、<a id="a-1N"></a>族姓、<a id="a-1O"></a>梵志、<a id="a-1P"></a>长者，<a id="a-1Q"></a>若现在转轮圣王、<a id="a-1R"></a>四王天上、<a id="a-1S"></a>忉利天、<a id="a-1T"></a>盐天、<a id="a-1U"></a>兜率天、<a id="a-1V"></a>尼摩罗天、<a id="a-1W"></a>波罗尼蜜天，<a id="a-1X"></a>上阿迦腻吒天，<a id="a-1Y"></a>须陀洹、<a id="a-1Z"></a>斯陀含、<a id="a-1a"></a>阿那含、<a id="a-1b"></a>阿罗汉现出世间，<a id="a-1c"></a>辟支佛、<a id="a-1d"></a>怛萨阿竭阿罗诃三耶三佛现在世间。<a id="a-1e"></a>”</p>
  <p id="a1f">佛言：<a id="a-1g"></a>“以是故，<a id="a-1h"></a>舍利弗，<a id="a-1i"></a>菩萨摩诃萨而来现耳，<a id="a-1j"></a>若能致获饮食、<a id="a-1k"></a>衣服、<a id="a-1l"></a>床卧具、<a id="a-1m"></a>屋宅、<a id="a-1n"></a>灯火、<a id="a-1o"></a>明月、<a id="a-1p"></a>珠宝、<a id="a-1q"></a>水精、<a id="a-1r"></a>琉璃、<a id="a-1s"></a>璧玉、<a id="a-1t"></a>金银、<a id="a-1u"></a>珊瑚、<a id="a-1v"></a>琥珀、<a id="a-1w"></a>砗磲、<a id="a-1x"></a>码瑙，<a id="a-1y"></a>以给众生。<a id="a-1z"></a>”</p>
  <p id="a20">佛语舍利弗：<a id="a-21"></a>“不以是故出现世间，<a id="a-22"></a>以持斯语救护世间使得安隐。<a id="a-23"></a>诸天人民所会伎乐，<a id="a-24"></a>皆是菩萨摩诃萨怀来致现。<a id="a-25"></a>所以者何？<a id="a-26"></a>菩萨摩诃萨设有所行修六波罗蜜者，<a id="a-27"></a>住六波罗蜜欲劝众生布施之故，<a id="a-28"></a>便自施与，<a id="a-29"></a>持戒、<a id="a-2A"></a>忍辱、<a id="a-2B"></a>精进、<a id="a-2C"></a>一心、<a id="a-2D"></a>智慧亦复如是，<a id="a-2E"></a>以劝群盲修般若波罗蜜。<a id="a-2F"></a>是故，<a id="a-2G"></a>舍利弗，<a id="a-2H"></a>菩萨摩诃萨安一切众生之类。<a id="a-2I"></a>”</p>
  <p data-pb></p>
  <h2 id="a2J">授决品第五</h2>
  <p id="a2K">于是，<a id="a-2L"></a>世尊即出舌本，<a id="a-2M"></a>覆三千大千世界，<a id="a-2N"></a>从其舌本出无央数光明之耀，<a id="a-2O"></a>照于东方诸佛世界。<a id="a-2P"></a>应时东方江河沙等诸佛国土，<a id="a-2Q"></a>而无央数不可计会诸菩萨摩诃萨，<a id="a-2R"></a>睹光明各各在其佛土，<a id="a-2S"></a>自往咨启诸佛世尊而问斯义：<a id="a-2T"></a>“唯天中天，<a id="a-2U"></a>是何威神而令此土光明普照？<a id="a-2V"></a>”</p>
  <p id="a2W">于时其国诸如来众，<a id="a-2X"></a>各各告菩萨摩诃萨：<a id="a-2Y"></a>“善男子，<a id="a-2Z"></a>欲知此变，<a id="a-2a"></a>西方去此江河沙等诸佛世界，<a id="a-2b"></a>有佛土名曰忍界，<a id="a-2c"></a>其佛号释迦文怛萨阿竭阿罗诃三耶三佛，<a id="a-2d"></a>出舌本光明，<a id="a-2e"></a>照于东方江河沙等世尊世界，<a id="a-2f"></a>普令照曜周及十方。<a id="a-2g"></a>所以然者？<a id="a-2h"></a>为诸菩萨摩诃萨讲般若波罗蜜。<a id="a-2i"></a>”</p>
  <p id="a2j">于时彼土菩萨摩诃萨各自启佛：<a id="a-2k"></a>“唯然，<a id="a-2l"></a>大圣！<a id="a-2m"></a>我等欲往稽首归命释迦文如来及诸菩萨摩诃萨，<a id="a-2n"></a>并欲听省般若波罗蜜。<a id="a-2o"></a>”</p>
  <p id="a2p">其佛告曰：<a id="a-2q"></a>“往善男子，<a id="a-2r"></a>从仁择时，<a id="a-2s"></a>如尔所欲。<a id="a-2t"></a>”</p>
  <p id="a2u">时，<a id="a-2v"></a>诸菩萨启佛见听，<a id="a-2w"></a>各各自取众盖、<a id="a-2x"></a>幢幡、<a id="a-2y"></a>香华、<a id="a-2z"></a>敷饰、<a id="a-30"></a>杂香、<a id="a-31"></a>捣香、<a id="a-32"></a>金华、<a id="a-33"></a>银华，<a id="a-34"></a>往诣释迦文怛萨阿竭阿罗诃三耶三佛，<a id="a-35"></a>稽首佛足，<a id="a-36"></a>各以所赍众盖、<a id="a-37"></a>幢幡、<a id="a-38"></a>香华、<a id="a-39"></a>敷饰、<a id="a-3A"></a>杂香、<a id="a-3B"></a>捣香、<a id="a-3C"></a>金华、<a id="a-3D"></a>银华，<a id="a-3E"></a>用散佛上及诸菩萨、<a id="a-3F"></a>诸声闻上。</p>
  <p id="a3G">八方上下亦无央数不可计会诸菩萨摩诃萨，<a id="a-3H"></a>各各自于其国启白世尊：<a id="a-3I"></a>“此之威曜何所从来？<a id="a-3J"></a>”</p>
  <p id="a3K">诸佛告曰：<a id="a-3L"></a>“有佛号名释迦文尼怛萨阿竭阿罗诃三耶三佛，<a id="a-3M"></a>出舌本光明之德，<a id="a-3N"></a>各照十方江河沙等诸佛国土，<a id="a-3O"></a>是其威曜。<a id="a-3P"></a>”</p>
  <p id="a3Q">时，<a id="a-3R"></a>诸菩萨各启其佛：<a id="a-3S"></a>“欲往稽首释迦文见诸菩萨。<a id="a-3T"></a>”</p>
  <p id="a3U">诸佛告曰：<a id="a-3V"></a>“往族姓子，<a id="a-3W"></a>从仁择时，<a id="a-3X"></a>如志所欲。<a id="a-3Y"></a>”</p>
  <p id="a3Z">诸菩萨众各赍供养，<a id="a-3a"></a>往诣释迦文怛萨阿竭阿罗诃三耶三佛，<a id="a-3b"></a>稽首作礼，<a id="a-3c"></a>进上所赍，<a id="a-3d"></a>却坐一面，<a id="a-3e"></a>听佛所说。</p>
  <p id="a3f">于时，<a id="a-3g"></a>四大王天上诸天人，<a id="a-3h"></a>忉利天、<a id="a-3i"></a>盐天、<a id="a-3j"></a>兜率天、<a id="a-3k"></a>尼摩罗天、<a id="a-3l"></a>波罗尼蜜天上至阿迦腻吒天，<a id="a-3m"></a>各赍天华、<a id="a-3n"></a>天香、<a id="a-3o"></a>天捣香、<a id="a-3p"></a>天杂香、<a id="a-3q"></a>青莲华、<a id="a-3r"></a>红莲华、<a id="a-3s"></a>黄莲华、<a id="a-3t"></a>白莲华，<a id="a-3u"></a>皆以天上微妙香华，<a id="a-3v"></a>各各执持往诣佛所。</p>
  <p id="a3w">于时，<a id="a-3x"></a>诸天上及诸菩萨，<a id="a-3y"></a>各各赍持香华、<a id="a-3z"></a>杂香、<a id="a-40"></a>捣香，<a id="a-41"></a>各各供养奉散如来至真等正觉上。<a id="a-42"></a>于时所散华香，<a id="a-43"></a>上在虚空化为宫殿，<a id="a-44"></a>在于四方而于虚空中，<a id="a-45"></a>向于四面微妙分明，<a id="a-46"></a>皆以众宝人所悦乐。</p>
  <p id="a47">于众会亿百千垓，<a id="a-48"></a>皆共叉手，<a id="a-49"></a>自归命佛，<a id="a-4A"></a>而问世尊：<a id="a-4B"></a>“唯天中天，<a id="a-4C"></a>我等之身，<a id="a-4D"></a>当来之世，<a id="a-4E"></a>愿得法利亦复如是，<a id="a-4F"></a>如怛萨阿竭阿罗诃三耶三佛。<a id="a-4G"></a>诸声闻众亦当如是，<a id="a-4H"></a>为诸会者讲说经法如今所演。<a id="a-4I"></a>”</p>
  <p id="a4J">尔时，<a id="a-4K"></a>世尊知善男子心之所念，<a id="a-4L"></a>睹一切法永无所起，<a id="a-4M"></a>亦无所行，<a id="a-4N"></a>一切诸法无所逮得，<a id="a-4O"></a>见心所忍。<a id="a-4P"></a>佛应时笑。</p>
  <p id="a4Q">贤者阿难前白佛言：<a id="a-4R"></a>“佛何因笑？<a id="a-4S"></a>笑当有意。<a id="a-4T"></a>”</p>
  <p id="a4U">佛告阿难：<a id="a-4V"></a>“今此众会亿百千垓人，<a id="a-4W"></a>皆悉逮得不起法忍，<a id="a-4X"></a>过于当来六十八亿劫，<a id="a-4Y"></a>当得作佛，<a id="a-4Z"></a>号曰觉华怛萨阿竭阿罗诃三耶三佛、<a id="a-4a"></a>明行成、<a id="a-4b"></a>为善逝、<a id="a-4c"></a>世间解、<a id="a-4d"></a>无上士、<a id="a-4e"></a>道法御、<a id="a-4f"></a>天人师，<a id="a-4g"></a>号佛、<a id="a-4h"></a>世尊，<a id="a-4i"></a>劫名华事，<a id="a-4j"></a>世界曰华严。<a id="a-4k"></a>”</p>
  <p data-pb></p>
  <h2 id="a4l">分别空品第六</h2>
  <p id="a4m">尔时，<a id="a-4n"></a>佛告贤者须菩提：<a id="a-4o"></a>“岂能堪任为诸菩萨摩诃萨？<a id="a-4p"></a>缘发般若波罗蜜，<a id="a-4q"></a>菩萨摩诃萨因此得生。<a id="a-4r"></a>”</p>
  <p id="a4s">于是诸菩萨摩诃萨、<a id="a-4t"></a>众声闻及天人各心念言：<a id="a-4u"></a>“今须菩提自以辩才，<a id="a-4v"></a>为诸菩萨摩诃萨，<a id="a-4w"></a>说般若波罗蜜乎？<a id="a-4x"></a>乘佛圣旨说耶？<a id="a-4y"></a>”</p>
  <p id="a4z">又须菩提知诸菩萨摩诃萨、<a id="a-50"></a>众大声闻、<a id="a-51"></a>诸天人心之所念，<a id="a-52"></a>谓贤者舍利弗：<a id="a-53"></a>“敢佛弟子有所说者，<a id="a-54"></a>分别光曜，<a id="a-55"></a>一切皆承如来威德。<a id="a-56"></a>怛萨阿竭所可说法，<a id="a-57"></a>彼一切法于本无诤。<a id="a-58"></a>诸善男子当学斯法，<a id="a-59"></a>则证其法学者，<a id="a-5A"></a>皆顺如来慧证境界。<a id="a-5B"></a>诸菩萨摩诃萨说般若波罗蜜，<a id="a-5C"></a>非声闻、<a id="a-5D"></a>辟支佛之境界。<a id="a-5E"></a>所以者何？<a id="a-5F"></a>说法得时莫不喜悦。<a id="a-5G"></a>”</p>
  <p id="a5H">舍利弗谓须菩提：<a id="a-5I"></a>“斯谓菩萨？<a id="a-5J"></a>”</p>
  <p id="a5K">时，<a id="a-5L"></a>须菩提白世尊曰：<a id="a-5M"></a>“所谓菩萨者，<a id="a-5N"></a>天中天，<a id="a-5O"></a>何谓菩萨？<a id="a-5P"></a>于此法中何因有菩萨之言？<a id="a-5Q"></a>我亦不见菩萨之法，<a id="a-5R"></a>何谓菩萨？<a id="a-5S"></a>唯天中天，<a id="a-5T"></a>我永不见般若波罗蜜及于菩萨，<a id="a-5U"></a>当云何说菩萨摩诃萨般若波罗蜜？<a id="a-5V"></a>当以何义为诸菩萨讲般若波罗蜜而开导乎？<a id="a-5W"></a>”</p>
  <p id="a5X">佛告贤者须菩提：<a id="a-5Y"></a>“所谓般若波罗蜜及菩萨者，<a id="a-5Z"></a>但假号耳，<a id="a-5a"></a>其名无名，<a id="a-5b"></a>其名不在于内，<a id="a-5c"></a>不在于外，<a id="a-5d"></a>不处两间。</p>
  <p id="a5e">“譬如，<a id="a-5f"></a>须菩提，<a id="a-5g"></a>所见人者，<a id="a-5h"></a>但假托号，<a id="a-5i"></a>彼亦无名，<a id="a-5j"></a>其法不起不灭，<a id="a-5k"></a>因缘和合，<a id="a-5l"></a>随俗所名，<a id="a-5m"></a>但音声言及我、<a id="a-5n"></a>人、<a id="a-5o"></a>寿命；<a id="a-5p"></a>蚑行、<a id="a-5q"></a>喘息、<a id="a-5r"></a>蜎飞、<a id="a-5s"></a>蠕动、<a id="a-5t"></a>众生之类，<a id="a-5u"></a>所作所造，<a id="a-5v"></a>所兴劝助，<a id="a-5w"></a>所见所睹，<a id="a-5x"></a>所知所观，<a id="a-5y"></a>一切皆为假号之法，<a id="a-5z"></a>一切不起不灭，<a id="a-60"></a>诸天人民所可言诲亦复如是。<a id="a-61"></a>如此，<a id="a-62"></a>须菩提，<a id="a-63"></a>计般若波罗蜜及菩萨名，<a id="a-64"></a>悉为假号，<a id="a-65"></a>皆不起不灭，<a id="a-66"></a>至于天中天，<a id="a-67"></a>所可言名等无有异。</p>
  <p id="a68">“譬如，<a id="a-69"></a>须菩提，<a id="a-6A"></a>于内所有所与我色斯亦假名法，<a id="a-6B"></a>为假托作斯字也，<a id="a-6C"></a>其假号法不起不灭，<a id="a-6D"></a>欲得了此因缘之合，<a id="a-6E"></a>有言声耳；<a id="a-6F"></a>痛痒、<a id="a-6G"></a>思想、<a id="a-6H"></a>生死、<a id="a-6I"></a>识法为假号，<a id="a-6J"></a>其法所名不起不灭，<a id="a-6K"></a>若以因缘假托之现而有言声。<a id="a-6L"></a>如是，<a id="a-6M"></a>须菩提，<a id="a-6N"></a>所谓般若波罗蜜，<a id="a-6O"></a>有言菩萨及菩萨名但所托者，<a id="a-6P"></a>其法不起不灭。<a id="a-6Q"></a>所谓菩萨般若波罗蜜及菩萨名，<a id="a-6R"></a>悉无他倚因缘，<a id="a-6S"></a>倚号而有斯言。<a id="a-6T"></a>眼则恍惚虚寂，<a id="a-6U"></a>至于假号法为托字，<a id="a-6V"></a>亦皆不起不灭，<a id="a-6W"></a>因缘假号而有言声。<a id="a-6X"></a>所谓眼空，<a id="a-6Y"></a>其眼无内，<a id="a-6Z"></a>无外，<a id="a-6a"></a>不处两间，<a id="a-6b"></a>耳、<a id="a-6c"></a>鼻、<a id="a-6d"></a>舌、<a id="a-6e"></a>身、<a id="a-6f"></a>意亦复如是，<a id="a-6g"></a>法为假托，<a id="a-6h"></a>其法不起不灭，<a id="a-6i"></a>因缘合名而有言声。<a id="a-6j"></a>其号心者，<a id="a-6k"></a>心不在内，<a id="a-6l"></a>亦不在外，<a id="a-6m"></a>不处两间。<a id="a-6n"></a>所谓色者，<a id="a-6o"></a>须菩提，<a id="a-6p"></a>法所假号不起不灭，<a id="a-6q"></a>亦无内外，<a id="a-6r"></a>不处两间。<a id="a-6s"></a>其眼界者，<a id="a-6t"></a>亦为假号，<a id="a-6u"></a>因法托名。<a id="a-6v"></a>其曰眼界、<a id="a-6w"></a>色界、<a id="a-6x"></a>眼识界，<a id="a-6y"></a>耳界、<a id="a-6z"></a>声界、<a id="a-70"></a>耳识界，<a id="a-71"></a>鼻界、<a id="a-72"></a>香界、<a id="a-73"></a>鼻识界，<a id="a-74"></a>舌界、<a id="a-75"></a>味界、<a id="a-76"></a>舌识界，<a id="a-77"></a>身界、<a id="a-78"></a>细滑界、<a id="a-79"></a>身识界，<a id="a-7A"></a>意界、<a id="a-7B"></a>念界、<a id="a-7C"></a>意识界，<a id="a-7D"></a>法为假号而有言声，<a id="a-7E"></a>其法无内，<a id="a-7F"></a>无外，<a id="a-7G"></a>不处两间。<a id="a-7H"></a>如是，<a id="a-7I"></a>须菩提，<a id="a-7J"></a>所谓菩萨及般若波罗蜜因法假号，<a id="a-7K"></a>其号不起不灭，<a id="a-7L"></a>倚托为名而有言声。<a id="a-7M"></a>般若波罗蜜、<a id="a-7N"></a>菩萨字，<a id="a-7O"></a>其名无内，<a id="a-7P"></a>无外，<a id="a-7Q"></a>不处两间。</p>
  <p id="a7R">“譬如，<a id="a-7S"></a>须菩提，<a id="a-7T"></a>所谓其内是我身，<a id="a-7U"></a>因字头首，<a id="a-7V"></a>其名但言声，<a id="a-7W"></a>又复名颈项、<a id="a-7X"></a>五阴、<a id="a-7Y"></a>两臂、<a id="a-7Z"></a>背、<a id="a-7a"></a>脐、<a id="a-7b"></a>胁、<a id="a-7c"></a>肋、<a id="a-7d"></a>两膑、<a id="a-7e"></a>两脚，<a id="a-7f"></a>但假号耳，<a id="a-7g"></a>托首声言因缘法为号，<a id="a-7h"></a>计其法者不起不灭，<a id="a-7i"></a>计此所有悉为假托而立言声，<a id="a-7j"></a>计其名者不起不灭，<a id="a-7k"></a>无内，<a id="a-7l"></a>无外，<a id="a-7m"></a>不处两间。<a id="a-7n"></a>如是，<a id="a-7o"></a>须菩提，<a id="a-7p"></a>般若波罗蜜、<a id="a-7q"></a>菩萨名者，<a id="a-7r"></a>皆为假号，<a id="a-7s"></a>其法不起不灭，<a id="a-7t"></a>尽为假托而有言声，<a id="a-7u"></a>其名亦不起不灭，<a id="a-7v"></a>无内，<a id="a-7w"></a>无外，<a id="a-7x"></a>不处两间。</p>
  <p id="a7y">“譬如，<a id="a-7z"></a>须菩提，<a id="a-80"></a>于此外有草木、<a id="a-81"></a>枝叶、<a id="a-82"></a>华实，<a id="a-83"></a>计此一切，<a id="a-84"></a>悉为假号而有言声，<a id="a-85"></a>其名无名，<a id="a-86"></a>其名不起不灭，<a id="a-87"></a>假托为名而有言声，<a id="a-88"></a>计其名者，<a id="a-89"></a>无内，<a id="a-8A"></a>无外，<a id="a-8B"></a>不处两间。<a id="a-8C"></a>如是，<a id="a-8D"></a>须菩提，<a id="a-8E"></a>般若波罗蜜及菩萨字，<a id="a-8F"></a>一切皆因法假号，<a id="a-8G"></a>其法不起不灭，<a id="a-8H"></a>其名无内，<a id="a-8I"></a>无外，<a id="a-8J"></a>不处两间。<a id="a-8K"></a>譬如，<a id="a-8L"></a>须菩提，<a id="a-8M"></a>过去诸佛世尊，<a id="a-8N"></a>皆共假传其号，<a id="a-8O"></a>当来、<a id="a-8P"></a>现在亦复如是。</p>
  <p id="a8Q">“譬如，<a id="a-8R"></a>须菩提，<a id="a-8S"></a>呼声之响，<a id="a-8T"></a>又如镜像、<a id="a-8U"></a>幻、<a id="a-8V"></a>化、<a id="a-8W"></a>野马，<a id="a-8X"></a>如来解说一切诸法，<a id="a-8Y"></a>皆犹如化，<a id="a-8Z"></a>但假有号，<a id="a-8a"></a>其号不起不灭，<a id="a-8b"></a>倚托为名而有言声，<a id="a-8c"></a>其名无内，<a id="a-8d"></a>无外，<a id="a-8e"></a>不处两间。<a id="a-8f"></a>如是，<a id="a-8g"></a>须菩提，<a id="a-8h"></a>所谓菩萨、<a id="a-8i"></a>般若波罗蜜，<a id="a-8j"></a>但假号耳，<a id="a-8k"></a>其号不起不灭，<a id="a-8l"></a>无内，<a id="a-8m"></a>无外，<a id="a-8n"></a>不处两间。</p>
  <p id="a8o">“如是，<a id="a-8p"></a>须菩提，<a id="a-8q"></a>所谓菩萨摩诃萨、<a id="a-8r"></a>般若波罗蜜，<a id="a-8s"></a>因缘合会而假虚号，<a id="a-8t"></a>所号善权、<a id="a-8u"></a>所号法皆假托耳。<a id="a-8v"></a>当作是学行般若波罗蜜，<a id="a-8w"></a>不住名色，<a id="a-8x"></a>亦无所见，<a id="a-8y"></a>不住痛痒、<a id="a-8z"></a>思想、<a id="a-90"></a>生死、<a id="a-91"></a>识，<a id="a-92"></a>不住于名，<a id="a-93"></a>不睹名色不常，<a id="a-94"></a>不见名色安乐，<a id="a-95"></a>不见名色苦恼，<a id="a-96"></a>不见名色而有内者，<a id="a-97"></a>不见名色而有外者，<a id="a-98"></a>不见名色而有空者，<a id="a-99"></a>不见名色无相之变，<a id="a-9A"></a>不见名色无愿之事，<a id="a-9B"></a>不见名色而寂寞者，<a id="a-9C"></a>不见名色而慌惚者，<a id="a-9D"></a>不见名色而有欲尘，<a id="a-9E"></a>不见名色而诤讼者，<a id="a-9F"></a>不见名色而有起者，<a id="a-9G"></a>不见名色而有灭者，<a id="a-9H"></a>痛痒、<a id="a-9I"></a>思想、<a id="a-9J"></a>生死、<a id="a-9K"></a>识亦复如是。<a id="a-9L"></a>眼界、<a id="a-9M"></a>色界、<a id="a-9N"></a>眼识界，<a id="a-9O"></a>耳界、<a id="a-9P"></a>声界、<a id="a-9Q"></a>耳识界，<a id="a-9R"></a>鼻界、<a id="a-9S"></a>香界、<a id="a-9T"></a>鼻识界，<a id="a-9U"></a>舌界、<a id="a-9V"></a>味界、<a id="a-9W"></a>舌识界，<a id="a-9X"></a>身界、<a id="a-9Y"></a>细滑界、<a id="a-9Z"></a>身识界，<a id="a-9a"></a>意界、<a id="a-9b"></a>法界、<a id="a-9c"></a>意识界，<a id="a-9d"></a>一切皆尔，<a id="a-9e"></a>因缘合成而为假号，<a id="a-9f"></a>有是五阴。<a id="a-9g"></a>所以者何？<a id="a-9h"></a>菩萨摩诃萨行般若波罗蜜及菩萨行，<a id="a-9i"></a>并于名号不有不无，<a id="a-9j"></a>不处有为界，<a id="a-9k"></a>不处无为界，<a id="a-9l"></a>亦无所见。<a id="a-9m"></a>所以者何？<a id="a-9n"></a>须菩提，<a id="a-9o"></a>菩萨摩诃萨行般若波罗蜜，<a id="a-9p"></a>于一切法无所想念，<a id="a-9q"></a>无应不应，<a id="a-9r"></a>亦不想念行般若波罗蜜，<a id="a-9s"></a>处无想法行诸意止修般若波罗蜜，<a id="a-9t"></a>亦不见般若波罗蜜，<a id="a-9u"></a>不见般若波罗蜜名，<a id="a-9v"></a>亦不见菩萨号，<a id="a-9w"></a>亦不见十种力、<a id="a-9x"></a>四无所畏、<a id="a-9y"></a>四分别辩、<a id="a-9z"></a>十八不共诸佛之法。<a id="a-A0"></a>行般若波罗蜜时，<a id="a-A1"></a>不见般若波罗蜜，<a id="a-A2"></a>亦不见般若波罗蜜名，<a id="a-A3"></a>亦不见菩萨，<a id="a-A4"></a>亦不见菩萨名。<a id="a-A5"></a>谁见菩萨行般若波罗蜜？<a id="a-A6"></a>菩萨摩诃萨晓了分别诸法之本、<a id="a-A7"></a>诸法相者，<a id="a-A8"></a>计诸法本、<a id="a-A9"></a>诸法相者，<a id="a-AA"></a>亦无所著，<a id="a-AB"></a>亦无诤讼。</p>
  <p id="aAC">“如是，<a id="a-AD"></a>须菩提，<a id="a-AE"></a>菩萨摩诃萨行般若波罗蜜，<a id="a-AF"></a>不因倚名，<a id="a-AG"></a>为法造号，<a id="a-AH"></a>其于佛道亦缘号不为假托，<a id="a-AI"></a>悉晓了之不倚于色，<a id="a-AJ"></a>不倚痛痒、<a id="a-AK"></a>思想、<a id="a-AL"></a>生死、<a id="a-AM"></a>识，<a id="a-AN"></a>不倚于眼、<a id="a-AO"></a>耳、<a id="a-AP"></a>鼻、<a id="a-AQ"></a>舌、<a id="a-AR"></a>身、<a id="a-AS"></a>意，<a id="a-AT"></a>亦不倚眼色识，<a id="a-AU"></a>不倚耳声识，<a id="a-AV"></a>不倚鼻香识，<a id="a-AW"></a>不倚舌味识，<a id="a-AX"></a>不倚身细滑识，<a id="a-AY"></a>不倚意法识，<a id="a-AZ"></a>不倚眼习五阴之事，<a id="a-Aa"></a>而无所倚不起痛痒，<a id="a-Ab"></a>无苦，<a id="a-Ac"></a>无乐，<a id="a-Ad"></a>无不苦不乐，<a id="a-Ae"></a>乃至意识所习因缘则有痛痒及与苦、<a id="a-Af"></a>乐、<a id="a-Ag"></a>不苦、<a id="a-Ah"></a>不乐行者，<a id="a-Ai"></a>于彼都无所倚，<a id="a-Aj"></a>亦不倚著于有为界，<a id="a-Ak"></a>亦不倚著于无为界，<a id="a-Al"></a>亦不倚著檀波罗蜜，<a id="a-Am"></a>亦不倚著尸波罗蜜，<a id="a-An"></a>亦不倚著羼波罗蜜，<a id="a-Ao"></a>亦不倚著惟逮波罗蜜，<a id="a-Ap"></a>亦不倚著禅波罗蜜，<a id="a-Aq"></a>亦不倚著般若波罗蜜，<a id="a-Ar"></a>亦不倚著相，<a id="a-As"></a>亦不倚著菩萨之身，<a id="a-At"></a>亦不倚著于肉眼，<a id="a-Au"></a>亦不倚著天眼、<a id="a-Av"></a>慧眼、<a id="a-Aw"></a>法眼、<a id="a-Ax"></a>佛眼，<a id="a-Ay"></a>亦不倚著慧度无极，<a id="a-Az"></a>亦不倚著神通之意所度无极，<a id="a-B0"></a>亦不倚著内外，<a id="a-B1"></a>亦不倚著处于两间，<a id="a-B2"></a>亦不倚著于内之空，<a id="a-B3"></a>亦不倚著于外之空，<a id="a-B4"></a>亦不倚著无形之缘，<a id="a-B5"></a>亦不倚著自然之空，<a id="a-B6"></a>亦不倚著开化众生，<a id="a-B7"></a>亦不倚著佛土严净，<a id="a-B8"></a>亦不倚著沤和拘舍罗。<a id="a-B9"></a>所以者何？<a id="a-BA"></a>用一切法悉无所有故。<a id="a-BB"></a>当所著者亦无所著，<a id="a-BC"></a>亦无所有当可持者。</p>
  <p id="aBD">“如是，<a id="a-BE"></a>须菩提，<a id="a-BF"></a>菩萨摩诃萨于一切法而无所著，<a id="a-BG"></a>为行般若波罗蜜，<a id="a-BH"></a>檀波罗蜜、<a id="a-BI"></a>尸波罗蜜、<a id="a-BJ"></a>羼波罗蜜、<a id="a-BK"></a>惟逮波罗蜜、<a id="a-BL"></a>禅波罗蜜、<a id="a-BM"></a>般若波罗蜜便生长益，<a id="a-BN"></a>入于寂然得菩萨道，<a id="a-BO"></a>入阿惟越致神通具足，<a id="a-BP"></a>神通以具则游佛国教化众生，<a id="a-BQ"></a>已化众生则便供养诸佛世尊，<a id="a-BR"></a>则能严净诸佛国土，<a id="a-BS"></a>已能严净诸佛国土，<a id="a-BT"></a>诸佛世尊皆睹见。<a id="a-BU"></a>于时菩萨亦复遥见诸佛大圣，<a id="a-BV"></a>亦欲逮得功德善本，<a id="a-BW"></a>便当供养诸佛世尊，<a id="a-BX"></a>稽首归命，<a id="a-BY"></a>则逮自然无量之德，<a id="a-BZ"></a>亲近诸佛便得从闻所说经典，<a id="a-Ba"></a>已逮闻法未曾断绝，<a id="a-Bb"></a>逮得阿耨多罗三耶三菩阿惟三佛，<a id="a-Bc"></a>获总持门、<a id="a-Bd"></a>诸三昧门。</p>
  <p id="aBe">“如是，<a id="a-Bf"></a>须菩提，<a id="a-Bg"></a>菩萨摩诃萨行般若波罗蜜行，<a id="a-Bh"></a>分别晓了一切诸法因缘假号。<a id="a-Bi"></a>于须菩提意云何？<a id="a-Bj"></a>色为菩萨乎？<a id="a-Bk"></a>痛痒、<a id="a-Bl"></a>思想、<a id="a-Bm"></a>生死、<a id="a-Bn"></a>识为菩萨乎？<a id="a-Bo"></a>”</p>
  <p id="aBp">须菩提答曰：<a id="a-Bq"></a>“不也，<a id="a-Br"></a>天中天。<a id="a-Bs"></a>”</p>
  <p id="aBt">“云何，<a id="a-Bu"></a>须菩提，<a id="a-Bv"></a>眼为菩萨乎？<a id="a-Bw"></a>耳、<a id="a-Bx"></a>鼻、<a id="a-By"></a>舌、<a id="a-Bz"></a>身、<a id="a-C0"></a>意为菩萨乎？<a id="a-C1"></a>”</p>
  <p id="aC2">答曰：<a id="a-C3"></a>“不也，<a id="a-C4"></a>天中天。<a id="a-C5"></a>”</p>
  <p id="aC6">“色、<a id="a-C7"></a>声、<a id="a-C8"></a>香、<a id="a-C9"></a>味、<a id="a-CA"></a>细滑、<a id="a-CB"></a>法为菩萨乎？<a id="a-CC"></a>”</p>
  <p id="aCD">答曰：<a id="a-CE"></a>“不也，<a id="a-CF"></a>天中天。<a id="a-CG"></a>”</p>
  <p id="aCH">又问：<a id="a-CI"></a>“于须菩提意云何？<a id="a-CJ"></a>眼色识为菩萨乎？<a id="a-CK"></a>耳声识、<a id="a-CL"></a>鼻香识、<a id="a-CM"></a>舌味识、<a id="a-CN"></a>身细滑识、<a id="a-CO"></a>意法识为菩萨乎？<a id="a-CP"></a>”</p>
  <p id="aCQ">答曰：<a id="a-CR"></a>“不也，<a id="a-CS"></a>天中天。<a id="a-CT"></a>”</p>
  <p id="aCU">“于须菩提意云何？<a id="a-CV"></a>地种为菩萨乎？<a id="a-CW"></a>”</p>
  <p id="aCX">答曰：<a id="a-CY"></a>“不也，<a id="a-CZ"></a>天中天。<a id="a-Ca"></a>”</p>
  <p id="aCb">“水种、<a id="a-Cc"></a>火种、<a id="a-Cd"></a>风种、<a id="a-Ce"></a>空种、<a id="a-Cf"></a>识种为菩萨乎？<a id="a-Cg"></a>”</p>
  <p id="aCh">答曰：<a id="a-Ci"></a>“不也，<a id="a-Cj"></a>天中天。<a id="a-Ck"></a>”</p>
  <p id="aCl">“于须菩提意云何？<a id="a-Cm"></a>无明为菩萨乎？<a id="a-Cn"></a>”</p>
  <p id="aCo">答曰：<a id="a-Cp"></a>“不也，<a id="a-Cq"></a>天中天。<a id="a-Cr"></a>”</p>
  <p id="aCs">“识、<a id="a-Ct"></a>名色、<a id="a-Cu"></a>六入、<a id="a-Cv"></a>所习、<a id="a-Cw"></a>爱、<a id="a-Cx"></a>痛、<a id="a-Cy"></a>受、<a id="a-Cz"></a>有、<a id="a-D0"></a>生、<a id="a-D1"></a>老病死为菩萨乎？<a id="a-D2"></a>”</p>
  <p id="aD3">答曰：<a id="a-D4"></a>“不也，<a id="a-D5"></a>天中天。<a id="a-D6"></a>”</p>
  <p id="aD7">“于须菩提意云何？<a id="a-D8"></a>宁有异色为菩萨乎？<a id="a-D9"></a>”</p>
  <p id="aDA">答曰：<a id="a-DB"></a>“不也，<a id="a-DC"></a>天中天。<a id="a-DD"></a>”</p>
  <p id="aDE">“宁有异痛痒、<a id="a-DF"></a>思想、<a id="a-DG"></a>生死、<a id="a-DH"></a>识为菩萨乎？<a id="a-DI"></a>”</p>
  <p id="aDJ">答曰：<a id="a-DK"></a>“不也，<a id="a-DL"></a>天中天。<a id="a-DM"></a>”</p>
  <p id="aDN">“宁有异眼、<a id="a-DO"></a>耳、<a id="a-DP"></a>鼻、<a id="a-DQ"></a>舌、<a id="a-DR"></a>身、<a id="a-DS"></a>意为菩萨乎？<a id="a-DT"></a>”</p>
  <p id="aDU">答曰：<a id="a-DV"></a>“不也，<a id="a-DW"></a>天中天。<a id="a-DX"></a>”</p>
  <p id="aDY">“宁有异色、<a id="a-DZ"></a>声、<a id="a-Da"></a>香、<a id="a-Db"></a>味、<a id="a-Dc"></a>细滑、<a id="a-Dd"></a>法为菩萨乎？<a id="a-De"></a>”</p>
  <p id="aDf">答曰：<a id="a-Dg"></a>“不也，<a id="a-Dh"></a>天中天。<a id="a-Di"></a>”</p>
  <p id="aDj">“宁有异眼色识、<a id="a-Dk"></a>耳声识、<a id="a-Dl"></a>鼻香识、<a id="a-Dm"></a>舌味识、<a id="a-Dn"></a>身细滑识、<a id="a-Do"></a>意法识为菩萨乎？<a id="a-Dp"></a>”</p>
  <p id="aDq">答曰：<a id="a-Dr"></a>“不也，<a id="a-Ds"></a>天中天。<a id="a-Dt"></a>”</p>
  <p id="aDu">“宁有异十二因缘从无明至病老死为菩萨乎？<a id="a-Dv"></a>”</p>
  <p id="aDw">答曰：<a id="a-Dx"></a>“不也，<a id="a-Dy"></a>天中天。<a id="a-Dz"></a>”</p>
  <p id="aE0">“于须菩提意云何？<a id="a-E1"></a>色无本为菩萨乎？<a id="a-E2"></a>”</p>
  <p id="aE3">答曰：<a id="a-E4"></a>“不也，<a id="a-E5"></a>天中天。<a id="a-E6"></a>”</p>
  <p id="aE7">“五阴、<a id="a-E8"></a>六衰、<a id="a-E9"></a>十八种、<a id="a-EA"></a>四大、<a id="a-EB"></a>十二因缘无本为菩萨乎？<a id="a-EC"></a>”</p>
  <p id="aED">答曰：<a id="a-EE"></a>“不也，<a id="a-EF"></a>天中天。<a id="a-EG"></a>”</p>
  <p id="aEH">“于须菩提意云何？<a id="a-EI"></a>宁有异无本为菩萨乎？<a id="a-EJ"></a>”</p>
  <p id="aEK">答曰：<a id="a-EL"></a>“不也，<a id="a-EM"></a>天中天。<a id="a-EN"></a>”</p>
  <p id="aEO">佛告须菩提：<a id="a-EP"></a>“于须菩提意解，<a id="a-EQ"></a>何等谊？<a id="a-ER"></a>以何等观察而答？<a id="a-ES"></a>”</p>
  <p id="aET">佛言：<a id="a-EU"></a>“色非菩萨，<a id="a-EV"></a>痛痒、<a id="a-EW"></a>思想、<a id="a-EX"></a>生死、<a id="a-EY"></a>识非菩萨，<a id="a-EZ"></a>六衰、<a id="a-Ea"></a>十八种、<a id="a-Eb"></a>四大、<a id="a-Ec"></a>十二因缘从无明至生老病死非菩萨，<a id="a-Ed"></a>其无本者谓非菩萨，<a id="a-Ee"></a>若异无本亦非菩萨。<a id="a-Ef"></a>”</p>
  <p id="aEg">须菩提白佛言：<a id="a-Eh"></a>“唯天中天，<a id="a-Ei"></a>吾我人寿亦不可得，<a id="a-Ej"></a>云何当名为菩萨者？<a id="a-Ek"></a>云何名五阴、<a id="a-El"></a>六衰、<a id="a-Em"></a>十八种、<a id="a-En"></a>四大、<a id="a-Eo"></a>十二因缘终始之患为菩萨耶？<a id="a-Ep"></a>云何名异色、<a id="a-Eq"></a>异痛痒、<a id="a-Er"></a>思想、<a id="a-Es"></a>生死、<a id="a-Et"></a>识为菩萨耶？<a id="a-Eu"></a>云何名异六衰、<a id="a-Ev"></a>十八种、<a id="a-Ew"></a>四大、<a id="a-Ex"></a>十二因缘为菩萨耶？<a id="a-Ey"></a>云何名无本之事为菩萨耶？<a id="a-Ez"></a>云何名异无本为菩萨耶？<a id="a-F0"></a>斯无处所。<a id="a-F1"></a>”</p>
  <p id="aF2">佛言：<a id="a-F3"></a>“善哉！<a id="a-F4"></a>善哉！<a id="a-F5"></a>须菩提，<a id="a-F6"></a>菩萨摩诃萨学般若波罗蜜，<a id="a-F7"></a>当观众生、<a id="a-F8"></a>人、<a id="a-F9"></a>物无所有不可得，<a id="a-FA"></a>般若波罗蜜亦无所有不可得，<a id="a-FB"></a>菩萨当作是学。<a id="a-FC"></a>于须菩提意云何？<a id="a-FD"></a>口言色者为菩萨乎？<a id="a-FE"></a>”</p>
  <p id="aFF">答曰：<a id="a-FG"></a>“不也，<a id="a-FH"></a>天中天。<a id="a-FI"></a>”</p>
  <p id="aFJ">“口言痛痒、<a id="a-FK"></a>思想、<a id="a-FL"></a>生死、<a id="a-FM"></a>识为菩萨乎？<a id="a-FN"></a>”</p>
  <p id="aFO">答曰：<a id="a-FP"></a>“不也，<a id="a-FQ"></a>天中天。<a id="a-FR"></a>”</p>
  <p id="aFS">“计色常，<a id="a-FT"></a>计痛痒、<a id="a-FU"></a>思想、<a id="a-FV"></a>生死、<a id="a-FW"></a>识常为菩萨乎？<a id="a-FX"></a>”</p>
  <p id="aFY">答曰：<a id="a-FZ"></a>“不也，<a id="a-Fa"></a>天中天。<a id="a-Fb"></a>”</p>
  <p id="aFc">“于须菩提意云何？<a id="a-Fd"></a>计色无常，<a id="a-Fe"></a>计痛痒、<a id="a-Ff"></a>思想、<a id="a-Fg"></a>生死、<a id="a-Fh"></a>识无常为菩萨乎？<a id="a-Fi"></a>”</p>
  <p id="aFj">答曰：<a id="a-Fk"></a>“不也，<a id="a-Fl"></a>天中天。<a id="a-Fm"></a>”</p>
  <p id="aFn">“于须菩提意云何？<a id="a-Fo"></a>口言色乐，<a id="a-Fp"></a>痛痒、<a id="a-Fq"></a>思想、<a id="a-Fr"></a>生死、<a id="a-Fs"></a>识乐为菩萨乎？<a id="a-Ft"></a>”</p>
  <p id="aFu">答曰：<a id="a-Fv"></a>“不也，<a id="a-Fw"></a>天中天。<a id="a-Fx"></a>”</p>
  <p id="aFy">“于须菩提意云何？<a id="a-Fz"></a>口言色苦，<a id="a-G0"></a>痛痒、<a id="a-G1"></a>思想、<a id="a-G2"></a>生死、<a id="a-G3"></a>识苦为菩萨乎？<a id="a-G4"></a>”</p>
  <p id="aG5">答曰：<a id="a-G6"></a>“不也，<a id="a-G7"></a>天中天。<a id="a-G8"></a>”</p>
  <p id="aG9">“于须菩提意云何？<a id="a-GA"></a>口言色是我所，<a id="a-GB"></a>痛痒、<a id="a-GC"></a>思想、<a id="a-GD"></a>生死、<a id="a-GE"></a>识是我所为菩萨乎？<a id="a-GF"></a>”</p>
  <p id="aGG">答曰：<a id="a-GH"></a>“不也，<a id="a-GI"></a>天中天。<a id="a-GJ"></a>”</p>
  <p id="aGK">“于须菩提意云何？<a id="a-GL"></a>口言色非我所，<a id="a-GM"></a>痛痒、<a id="a-GN"></a>思想、<a id="a-GO"></a>生死、<a id="a-GP"></a>识非我所为菩萨耶？<a id="a-GQ"></a>”</p>
  <p id="aGR">答曰：<a id="a-GS"></a>“不也，<a id="a-GT"></a>天中天。<a id="a-GU"></a>”</p>
  <p id="aGV">“于须菩提意云何？<a id="a-GW"></a>口言色空，<a id="a-GX"></a>痛痒、<a id="a-GY"></a>思想、<a id="a-GZ"></a>生死、<a id="a-Ga"></a>识空为菩萨乎？<a id="a-Gb"></a>”</p>
  <p id="aGc">答曰：<a id="a-Gd"></a>“不也，<a id="a-Ge"></a>天中天。<a id="a-Gf"></a>”</p>
  <p id="aGg">“于须菩提意云何？<a id="a-Gh"></a>口言色无相，<a id="a-Gi"></a>痛痒、<a id="a-Gj"></a>思想、<a id="a-Gk"></a>生死、<a id="a-Gl"></a>识无相为菩萨乎？<a id="a-Gm"></a>”</p>
  <p id="aGn">答曰：<a id="a-Go"></a>“不也，<a id="a-Gp"></a>天中天。<a id="a-Gq"></a>”</p>
  <p id="aGr">“于须菩提意云何？<a id="a-Gs"></a>口言色无愿，<a id="a-Gt"></a>痛痒、<a id="a-Gu"></a>思想、<a id="a-Gv"></a>生死、<a id="a-Gw"></a>识无愿为菩萨乎？<a id="a-Gx"></a>”</p>
  <p id="aGy">答曰：<a id="a-Gz"></a>“不也，<a id="a-H0"></a>天中天。<a id="a-H1"></a>”</p>
  <p id="aH2">“于须菩提意云何？<a id="a-H3"></a>口言色不空，<a id="a-H4"></a>无相、<a id="a-H5"></a>无愿不空，<a id="a-H6"></a>痛痒、<a id="a-H7"></a>思想、<a id="a-H8"></a>生死、<a id="a-H9"></a>识不空、<a id="a-HA"></a>不无相、<a id="a-HB"></a>不无愿为菩萨乎？<a id="a-HC"></a>”</p>
  <p id="aHD">答曰：<a id="a-HE"></a>“不也，<a id="a-HF"></a>天中天。<a id="a-HG"></a>”</p>
  <p id="aHH">“于须菩提意云何？<a id="a-HI"></a>五阴、<a id="a-HJ"></a>六衰、<a id="a-HK"></a>十八种、<a id="a-HL"></a>四大、<a id="a-HM"></a>十二因缘无所有为菩萨乎？<a id="a-HN"></a>”</p>
  <p id="aHO">答曰：<a id="a-HP"></a>“不也，<a id="a-HQ"></a>天中天。<a id="a-HR"></a>”</p>
  <p id="aHS">佛告须菩提：<a id="a-HT"></a>“仁见何谊而反云口所说，<a id="a-HU"></a>言五阴、<a id="a-HV"></a>六衰、<a id="a-HW"></a>十八种、<a id="a-HX"></a>四大、<a id="a-HY"></a>十二因缘终始之患，<a id="a-HZ"></a>苦乐、<a id="a-Ha"></a>善恶、<a id="a-Hb"></a>空、<a id="a-Hc"></a>无相、<a id="a-Hd"></a>无愿有与无悉非菩萨。<a id="a-He"></a>”</p>
  <p id="aHf">须菩提白佛言：<a id="a-Hg"></a>“唯天中天，<a id="a-Hh"></a>究竟求色了不可得，<a id="a-Hi"></a>何况甫复口言色者为菩萨乎？<a id="a-Hj"></a>痛痒、<a id="a-Hk"></a>思想、<a id="a-Hl"></a>生死、<a id="a-Hm"></a>识亦尔。<a id="a-Hn"></a>究竟求常而不可得，<a id="a-Ho"></a>何况无常而可得常为菩萨乎？<a id="a-Hp"></a>究竟苦乐而不可得，<a id="a-Hq"></a>何况口言苦乐为菩萨乎？<a id="a-Hr"></a>究竟索是我所不可得，<a id="a-Hs"></a>何况口言我非我为菩萨乎？<a id="a-Ht"></a>色、<a id="a-Hu"></a>痛痒、<a id="a-Hv"></a>思想、<a id="a-Hw"></a>生死、<a id="a-Hx"></a>识亦复然。<a id="a-Hy"></a>究竟所有色不可得，<a id="a-Hz"></a>何况口言色空为菩萨乎？<a id="a-I0"></a>痛痒、<a id="a-I1"></a>思想、<a id="a-I2"></a>生死、<a id="a-I3"></a>识亦复然。<a id="a-I4"></a>究竟求相不可得，<a id="a-I5"></a>何况口言色无相为菩萨乎？<a id="a-I6"></a>痛痒、<a id="a-I7"></a>思想、<a id="a-I8"></a>生死、<a id="a-I9"></a>识亦复如是。<a id="a-IA"></a>究竟求愿不可得，<a id="a-IB"></a>何况口言色无愿为菩萨乎？<a id="a-IC"></a>痛痒、<a id="a-ID"></a>思想、<a id="a-IE"></a>生死、<a id="a-IF"></a>识亦复如是。<a id="a-IG"></a>”</p>
  <p id="aIH">佛言：<a id="a-II"></a>“善哉！<a id="a-IJ"></a>善哉！<a id="a-IK"></a>须菩提，<a id="a-IL"></a>菩萨摩诃萨欲学般若波罗蜜，<a id="a-IM"></a>当作是学。<a id="a-IN"></a>口所言色不可得者，<a id="a-IO"></a>痛痒、<a id="a-IP"></a>思想、<a id="a-IQ"></a>生死、<a id="a-IR"></a>识者，<a id="a-IS"></a>空、<a id="a-IT"></a>无相、<a id="a-IU"></a>无愿不得者，<a id="a-IV"></a>则为学般若波罗蜜。</p>
  <p id="aIW">“向者，<a id="a-IX"></a>须菩提，<a id="a-IY"></a>所言我于法中永不睹见为菩萨者。<a id="a-IZ"></a>须菩提，<a id="a-Ia"></a>欲知法不可见法，<a id="a-Ib"></a>法不可见法界，<a id="a-Ic"></a>法界不见法，<a id="a-Id"></a>色界、<a id="a-Ie"></a>痛痒、<a id="a-If"></a>思想、<a id="a-Ig"></a>生死、<a id="a-Ih"></a>识亦然；<a id="a-Ii"></a>色界不见法界，<a id="a-Ij"></a>法界不见色界，<a id="a-Ik"></a>眼界不见法界，<a id="a-Il"></a>法界不见眼界，<a id="a-Im"></a>耳、<a id="a-In"></a>鼻、<a id="a-Io"></a>口、<a id="a-Ip"></a>身、<a id="a-Iq"></a>意亦复如是；<a id="a-Ir"></a>意界不见法界，<a id="a-Is"></a>法界不见意界，<a id="a-It"></a>十八种界不见法界，<a id="a-Iu"></a>法界不见十八种界，<a id="a-Iv"></a>有为界不见无为界，<a id="a-Iw"></a>无为界不见有为界，<a id="a-Ix"></a>有为界者亦不可两，<a id="a-Iy"></a>无为界者亦不可名，<a id="a-Iz"></a>无为者不可两，<a id="a-J0"></a>有为者亦不可名。<a id="a-J1"></a>如是，<a id="a-J2"></a>须菩提，<a id="a-J3"></a>行般若波罗蜜能如是者，<a id="a-J4"></a>于一切法永无所见，<a id="a-J5"></a>已无所见不恐不畏，<a id="a-J6"></a>不难不惧，<a id="a-J7"></a>心不怯弱，<a id="a-J8"></a>亦无所恨。</p>
  <p id="aJ9">“所以者何？<a id="a-JA"></a>须菩提，<a id="a-JB"></a>已不见色、<a id="a-JC"></a>痛痒、<a id="a-JD"></a>思想、<a id="a-JE"></a>生死、<a id="a-JF"></a>识，<a id="a-JG"></a>不见眼、<a id="a-JH"></a>耳、<a id="a-JI"></a>鼻、<a id="a-JJ"></a>口、<a id="a-JK"></a>身、<a id="a-JL"></a>意，<a id="a-JM"></a>不见色、<a id="a-JN"></a>声、<a id="a-JO"></a>香、<a id="a-JP"></a>味、<a id="a-JQ"></a>细滑、<a id="a-JR"></a>法，<a id="a-JS"></a>不见色欲，<a id="a-JT"></a>至于法欲亦无所见，<a id="a-JU"></a>不见贪怒痴，<a id="a-JV"></a>不见无明，<a id="a-JW"></a>至于行、<a id="a-JX"></a>识、<a id="a-JY"></a>名色、<a id="a-JZ"></a>六入、<a id="a-Ja"></a>所更、<a id="a-Jb"></a>痛、<a id="a-Jc"></a>爱、<a id="a-Jd"></a>受、<a id="a-Je"></a>有、<a id="a-Jf"></a>生、<a id="a-Jg"></a>老病死亦无所见，<a id="a-Jh"></a>不见吾我，<a id="a-Ji"></a>不见人寿命，<a id="a-Jj"></a>不见欲界，<a id="a-Jk"></a>不见色界，<a id="a-Jl"></a>不见无色界，<a id="a-Jm"></a>不见声闻、<a id="a-Jn"></a>辟支佛，<a id="a-Jo"></a>不见菩萨法，<a id="a-Jp"></a>亦不见佛，<a id="a-Jq"></a>亦不见法，<a id="a-Jr"></a>不见菩萨众，<a id="a-Js"></a>已不见一切法，<a id="a-Jt"></a>不恐不畏，<a id="a-Ju"></a>不难不惧，<a id="a-Jv"></a>心不怯弱。<a id="a-Jw"></a>”</p>
  <p id="aJx">须菩提白佛言：<a id="a-Jy"></a>“唯然，<a id="a-Jz"></a>世尊！<a id="a-K0"></a>何因菩萨摩诃萨心不怯弱而无所著？<a id="a-K1"></a>”</p>
  <p id="aK2">佛告须菩提：<a id="a-K3"></a>“菩萨摩诃萨不得心所念法，<a id="a-K4"></a>亦无所见，<a id="a-K5"></a>是故菩萨摩诃萨心不怯弱，<a id="a-K6"></a>亦无所著。<a id="a-K7"></a>”</p>
  <p id="aK8">须菩提白佛言：<a id="a-K9"></a>“云何菩萨摩诃萨而不恐怖？<a id="a-KA"></a>”</p>
  <p id="aKB">佛告须菩提：<a id="a-KC"></a>“菩萨不得心畏，<a id="a-KD"></a>亦无所见，<a id="a-KE"></a>是故菩萨摩诃萨而不恐怖。<a id="a-KF"></a>”</p>
  <p id="aKG">须菩提白佛言：<a id="a-KH"></a>“云何菩萨摩诃萨于一切法而无所得？<a id="a-KI"></a>行般若波罗蜜乎？<a id="a-KJ"></a>”</p>
  <p id="aKK">佛告须菩提：<a id="a-KL"></a>“菩萨摩诃萨一切所行般若波罗蜜，<a id="a-KM"></a>彼亦不得般若波罗蜜，<a id="a-KN"></a>亦复不得菩萨之心，<a id="a-KO"></a>其是为今设菩萨之为敕命。<a id="a-KP"></a>”</p>
 </body>
</html>