<!doctype html>
<html id="z3IBTBFB2" data-ver="1396">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">光赞般若波罗蜜经卷第十</h1>
  <h2 id="a2">所因出衍品第十九</h2>
  <p id="a3">佛告须菩提：<a id="a-4"></a>“如汝所问，<a id="a-5"></a>何从出衍中？<a id="a-6"></a>何从住衍中？<a id="a-7"></a>谁为成衍者？<a id="a-8"></a>从三界生住萨芸若，<a id="a-9"></a>有本无生，<a id="a-A"></a>无甫当生。<a id="a-B"></a>所以者何？<a id="a-C"></a>其摩诃衍、<a id="a-D"></a>萨芸若慧，<a id="a-E"></a>于此二事，<a id="a-F"></a>法无所合，<a id="a-G"></a>亦无所散，<a id="a-H"></a>无色无见，<a id="a-I"></a>无所取舍，<a id="a-J"></a>则为一相，<a id="a-K"></a>则无有相。<a id="a-L"></a>所以者何？<a id="a-M"></a>其无相法，<a id="a-N"></a>无所出生。<a id="a-O"></a>法有生者，<a id="a-P"></a>则为欲令法界出生。<a id="a-Q"></a>其无相法有所生者，<a id="a-R"></a>则为欲令本无出生。<a id="a-S"></a>其无相法则无所生，<a id="a-T"></a>欲令生者则为欲令真本际生。<a id="a-U"></a>其有欲令无相生者，<a id="a-V"></a>则为欲令不可思议法界出生。<a id="a-W"></a>其有欲令无相法生，<a id="a-X"></a>则为欲令专精修行而出生。<a id="a-Y"></a>其有欲令无相法生，<a id="a-Z"></a>则便欲令断界出生。<a id="a-a"></a>取要言之，<a id="a-b"></a>须菩提，<a id="a-c"></a>则为欲令离欲界生。<a id="a-d"></a>其有欲令无相法生者，<a id="a-e"></a>则为欲令灭度界生。</p>
  <p id="af">“须菩提，<a id="a-g"></a>彼为欲令寂然空无而出生矣。<a id="a-h"></a>其有欲令色、<a id="a-i"></a>痛痒、<a id="a-j"></a>思想、<a id="a-k"></a>生死、<a id="a-l"></a>识无相法生者，<a id="a-m"></a>则为欲令有相法生。<a id="a-n"></a>所以者何？<a id="a-o"></a>色则为空，<a id="a-p"></a>从三界生住萨芸若；<a id="a-q"></a>痛痒、<a id="a-r"></a>思想、<a id="a-s"></a>生死、<a id="a-t"></a>识亦无有空，<a id="a-u"></a>从三界生萨芸若者，<a id="a-v"></a>则无所住。<a id="a-w"></a>所以者何？<a id="a-x"></a>若解色者，<a id="a-y"></a>色则为空；<a id="a-z"></a>解痛痒、<a id="a-10"></a>思想、<a id="a-11"></a>生死、<a id="a-12"></a>识者，<a id="a-13"></a>识则为空；<a id="a-14"></a>眼、<a id="a-15"></a>耳、<a id="a-16"></a>鼻、<a id="a-17"></a>舌、<a id="a-18"></a>身、<a id="a-19"></a>心亦空。<a id="a-1A"></a>欲令生者，<a id="a-1B"></a>则为欲令虚空出生。<a id="a-1C"></a>眼色识、<a id="a-1D"></a>耳声识、<a id="a-1E"></a>鼻香识、<a id="a-1F"></a>舌味识、<a id="a-1G"></a>身更识、<a id="a-1H"></a>意欲识，<a id="a-1I"></a>此十八种因缘所见则为空无，<a id="a-1J"></a>欲令生者，<a id="a-1K"></a>则为欲令无相法生。<a id="a-1L"></a>所以者何？<a id="a-1M"></a>须菩提，<a id="a-1N"></a>眼之所视悉皆为空，<a id="a-1O"></a>耳、<a id="a-1P"></a>鼻、<a id="a-1Q"></a>舌、<a id="a-1R"></a>身、<a id="a-1S"></a>意亦如是习皆空。</p>
  <p id="a1T">“须菩提，<a id="a-1U"></a>三界为空，<a id="a-1V"></a>眼所视空，<a id="a-1W"></a>从三界生萨芸若者，<a id="a-1X"></a>则无所住，<a id="a-1Y"></a>六情亦空；<a id="a-1Z"></a>因三界生萨芸若者，<a id="a-1a"></a>则无所住，<a id="a-1b"></a>六情所受所习皆空无有相，<a id="a-1c"></a>欲令生者，<a id="a-1d"></a>则为欲令生者，<a id="a-1e"></a>则为欲令梦幻出生。<a id="a-1f"></a>所以者何？<a id="a-1g"></a>梦幻、<a id="a-1h"></a>水月、<a id="a-1i"></a>芭蕉、<a id="a-1j"></a>野马、<a id="a-1k"></a>深山之响，<a id="a-1l"></a>皆悉自然，<a id="a-1m"></a>自然之事如来之化，<a id="a-1n"></a>三界自然则无所生，<a id="a-1o"></a>萨芸若者则无所住。<a id="a-1p"></a>所以者何？<a id="a-1q"></a>须菩提，<a id="a-1r"></a>如梦自然，<a id="a-1s"></a>梦自然者悉无所有，<a id="a-1t"></a>幻化之事亦复如是。</p>
  <p id="a1u">“须菩提，<a id="a-1v"></a>其欲令檀波罗蜜，<a id="a-1w"></a>有尸波罗蜜、<a id="a-1x"></a>羼波罗蜜、<a id="a-1y"></a>惟逮波罗蜜、<a id="a-1z"></a>禅波罗蜜、<a id="a-20"></a>般若波罗蜜生者，<a id="a-21"></a>则为欲令无相法生。<a id="a-22"></a>所以者何？<a id="a-23"></a>须菩提，<a id="a-24"></a>六波罗蜜者悉皆自然，<a id="a-25"></a>从三界生萨芸若者，<a id="a-26"></a>亦无所住。<a id="a-27"></a>所以者何？<a id="a-28"></a>须菩提，<a id="a-29"></a>六波罗蜜者则为自然，<a id="a-2A"></a>其自然者故曰为空。<a id="a-2B"></a>其有欲令无相法生者，<a id="a-2C"></a>则为欲令内空、<a id="a-2D"></a>外空、<a id="a-2E"></a>有空、<a id="a-2F"></a>无空、<a id="a-2G"></a>近空、<a id="a-2H"></a>远空、<a id="a-2I"></a>真空出生。<a id="a-2J"></a>所以者何？<a id="a-2K"></a>须菩提，<a id="a-2L"></a>其七空者则为自然，<a id="a-2M"></a>以自然故，<a id="a-2N"></a>因三界生萨芸若者，<a id="a-2O"></a>则无所住。<a id="a-2P"></a>所以者何？<a id="a-2Q"></a>须菩提，<a id="a-2R"></a>用七空自然故名曰为空，<a id="a-2S"></a>故空为空。</p>
  <p id="a2T">“须菩提，<a id="a-2U"></a>其有欲令无相法生者，<a id="a-2V"></a>则为欲令四意止、<a id="a-2W"></a>四意断、<a id="a-2X"></a>四神足、<a id="a-2Y"></a>念五根、<a id="a-2Z"></a>五力、<a id="a-2a"></a>七觉、<a id="a-2b"></a>八道行生。<a id="a-2c"></a>所以者何？<a id="a-2d"></a>皆自然空，<a id="a-2e"></a>因三界生萨芸若者，<a id="a-2f"></a>则无所住。<a id="a-2g"></a>须菩提，<a id="a-2h"></a>其有欲令三十七品出生者，<a id="a-2i"></a>则为欲令无相法生。<a id="a-2j"></a>所以者何？<a id="a-2k"></a>须菩提，<a id="a-2l"></a>三十七品则为自然，<a id="a-2m"></a>不生三界萨芸若者，<a id="a-2n"></a>则无所住。<a id="a-2o"></a>所以者何？<a id="a-2p"></a>三十七品自然空，<a id="a-2q"></a>空故曰空。</p>
  <p id="a2r">“须菩提，<a id="a-2s"></a>其有欲令十力无畏、<a id="a-2t"></a>十八不共诸佛之法、<a id="a-2u"></a>四分别辩悉自然空，<a id="a-2v"></a>空故曰空，<a id="a-2w"></a>须陀洹、<a id="a-2x"></a>斯陀含、<a id="a-2y"></a>阿那含、<a id="a-2z"></a>阿罗汉、<a id="a-30"></a>辟支佛上至怛萨阿竭阿罗诃三耶三佛生者，<a id="a-31"></a>则为欲令无相法生。<a id="a-32"></a>所以者何？<a id="a-33"></a>须菩提，<a id="a-34"></a>其三乘者亦复自然，<a id="a-35"></a>不出三界萨芸若者，<a id="a-36"></a>则无所住。<a id="a-37"></a>所以者何？<a id="a-38"></a>须菩提，<a id="a-39"></a>阿罗汉者则为自然，<a id="a-3A"></a>自然故空故曰为空；<a id="a-3B"></a>辟支佛者则为自然，<a id="a-3C"></a>自然故空故曰为空；<a id="a-3D"></a>怛萨阿竭则为自然，<a id="a-3E"></a>自然故空故曰为空。</p>
  <p id="a3F">“须菩提，<a id="a-3G"></a>其有欲令名号生者，<a id="a-3H"></a>则为欲令无相法生，<a id="a-3I"></a>空、<a id="a-3J"></a>无相、<a id="a-3K"></a>无愿亦复如是；<a id="a-3L"></a>其欲令因缘言辞生者，<a id="a-3M"></a>则为欲令无相法生。<a id="a-3N"></a>所以者何？<a id="a-3O"></a>须菩提，<a id="a-3P"></a>其名号空，<a id="a-3Q"></a>不生三界萨芸若者则无所住。<a id="a-3R"></a>所以者何？<a id="a-3S"></a>名号则空，<a id="a-3T"></a>用名号空故曰为空，<a id="a-3U"></a>因缘言辞诸可处所悉皆为空，<a id="a-3V"></a>诸法处空故曰为空。<a id="a-3W"></a>其有欲令无所生生，<a id="a-3X"></a>则为欲令无相法生。<a id="a-3Y"></a>所以者何？<a id="a-3Z"></a>无相法空悉无处所，<a id="a-3a"></a>处所空故故曰为空。<a id="a-3b"></a>其有欲令无灭、<a id="a-3c"></a>无想、<a id="a-3d"></a>无尘、<a id="a-3e"></a>无瞋、<a id="a-3f"></a>无所有生者，<a id="a-3g"></a>则为欲令无相法生。<a id="a-3h"></a>所以者何？<a id="a-3i"></a>此诸事空，<a id="a-3j"></a>空故曰空，<a id="a-3k"></a>名号、<a id="a-3l"></a>因缘、<a id="a-3m"></a>言辞所处，<a id="a-3n"></a>三十七品、<a id="a-3o"></a>十种力、<a id="a-3p"></a>四无畏、<a id="a-3q"></a>十八不共诸佛之法、<a id="a-3r"></a>四分别辩，<a id="a-3s"></a>亦复如是。<a id="a-3t"></a>是故，<a id="a-3u"></a>须菩提，<a id="a-3v"></a>摩诃衍者从三界生为无所生，<a id="a-3w"></a>生萨芸若生亦无所生，<a id="a-3x"></a>无有动处。</p>
  <p id="a3y">“又，<a id="a-3z"></a>须菩提所问，<a id="a-40"></a>在何所住者？<a id="a-41"></a>心无所住，<a id="a-42"></a>衍无有处。<a id="a-43"></a>所以者何？<a id="a-44"></a>无所住故，<a id="a-45"></a>一切诸法亦无所住。<a id="a-46"></a>又，<a id="a-47"></a>须菩提，<a id="a-48"></a>衍所住者，<a id="a-49"></a>住无所住；<a id="a-4A"></a>其法界者，<a id="a-4B"></a>亦无所住，<a id="a-4C"></a>住无所住；<a id="a-4D"></a>衍亦如是，<a id="a-4E"></a>住无所住。<a id="a-4F"></a>如上虚空无所由转，<a id="a-4G"></a>衍亦如是，<a id="a-4H"></a>住无所住；<a id="a-4I"></a>又譬如无生住无所住，<a id="a-4J"></a>衍亦如是，<a id="a-4K"></a>住无所住；<a id="a-4L"></a>譬如无灭、<a id="a-4M"></a>无尘、<a id="a-4N"></a>无瞋及无所有住无所住，<a id="a-4O"></a>衍亦如是，<a id="a-4P"></a>住无所住。<a id="a-4Q"></a>所以者何？<a id="a-4R"></a>法界自然住无所住。<a id="a-4S"></a>所以者何？<a id="a-4T"></a>法界自然，<a id="a-4U"></a>用自然故自然为空，<a id="a-4V"></a>及与七空悉无所有自然为空，<a id="a-4W"></a>空无所有故曰为空。<a id="a-4X"></a>是故，<a id="a-4Y"></a>须菩提，<a id="a-4Z"></a>衍无所住，<a id="a-4a"></a>住无所住故无动转。</p>
  <p id="a4b">“须菩提所问，<a id="a-4c"></a>从何所住而成衍者？<a id="a-4d"></a>衍无所生。<a id="a-4e"></a>所以者何？<a id="a-4f"></a>无有从中生者，<a id="a-4g"></a>无有甫当生者，<a id="a-4h"></a>一切诸法悉无所有，<a id="a-4i"></a>以此无故，<a id="a-4j"></a>一切诸法亦复如是，<a id="a-4k"></a>何所有法当有生者？<a id="a-4l"></a>所以者何？<a id="a-4m"></a>我、<a id="a-4n"></a>人、<a id="a-4o"></a>寿命亦复如是，<a id="a-4p"></a>亦无有如，<a id="a-4q"></a>亦无所见，<a id="a-4r"></a>亦无所得，<a id="a-4s"></a>本末清净，<a id="a-4t"></a>是故我、<a id="a-4u"></a>人、<a id="a-4v"></a>寿命、<a id="a-4w"></a>如是法界悉不可得本末悉空，<a id="a-4x"></a>是故怛萨阿竭悉不可得，<a id="a-4y"></a>其本际者亦不可得本末悉净，<a id="a-4z"></a>是故诸界不可思议悉不可得本末清净，<a id="a-50"></a>是故阴、<a id="a-51"></a>种、<a id="a-52"></a>诸入悉不可得本末清净，<a id="a-53"></a>阴、<a id="a-54"></a>种、<a id="a-55"></a>诸入不可得故本末清净，<a id="a-56"></a>六波罗蜜者悉不可得本末清净，<a id="a-57"></a>是故七空亦不可得本末清净，<a id="a-58"></a>意止、<a id="a-59"></a>意断、<a id="a-5A"></a>神足、<a id="a-5B"></a>根、<a id="a-5C"></a>力、<a id="a-5D"></a>七觉、<a id="a-5E"></a>八道、<a id="a-5F"></a>三十七品、<a id="a-5G"></a>十种力、<a id="a-5H"></a>四无所畏、<a id="a-5I"></a>十八不共诸佛之法、<a id="a-5J"></a>四分别辩亦不可得本末清净，<a id="a-5K"></a>须陀洹、<a id="a-5L"></a>斯陀含、<a id="a-5M"></a>阿那含、<a id="a-5N"></a>阿罗汉、<a id="a-5O"></a>辟支佛上至怛萨阿竭阿罗诃三耶三佛悉不可得本末清净，<a id="a-5P"></a>三乘之法、<a id="a-5Q"></a>萨芸若慧不可得故本末清净，<a id="a-5R"></a>其无所有生悉不可得本末清净，<a id="a-5S"></a>无灭、<a id="a-5T"></a>无尘、<a id="a-5U"></a>无瞋、<a id="a-5V"></a>无争诸无所有及诸所有悉不可得本末清净，<a id="a-5W"></a>其过去、<a id="a-5X"></a>当来、<a id="a-5Y"></a>今现在事往来所住、<a id="a-5Z"></a>住止所生悉不可得本末清净，<a id="a-5a"></a>所益所损悉不可得本末清净。<a id="a-5b"></a>谁当逮得不可得者？<a id="a-5c"></a>其法界者，<a id="a-5d"></a>亦不可逮，<a id="a-5e"></a>无有得者。<a id="a-5f"></a>所以者何？<a id="a-5g"></a>欲逮法界则不可得；<a id="a-5h"></a>若求阿罗汉、<a id="a-5i"></a>辟支佛、<a id="a-5j"></a>怛萨阿竭，<a id="a-5k"></a>欲得此者悉不可得；<a id="a-5l"></a>若有欲得三十七品、<a id="a-5m"></a>十力、<a id="a-5n"></a>无畏、<a id="a-5o"></a>十八不共诸佛之法、<a id="a-5p"></a>四分别辩者，<a id="a-5q"></a>亦不可得无能逮者；<a id="a-5r"></a>若有欲逮得阿耨多罗三耶三菩悉不可得，<a id="a-5s"></a>本际悉空而不可得；<a id="a-5t"></a>六波罗蜜及与七空，<a id="a-5u"></a>亦复如是悉不可得；<a id="a-5v"></a>其无所生，<a id="a-5w"></a>亦无所灭，<a id="a-5x"></a>无尘、<a id="a-5y"></a>无瞋、<a id="a-5z"></a>无所有者悉不可得。<a id="a-60"></a>所以者何？<a id="a-61"></a>正真观之，<a id="a-62"></a>悉无所有，<a id="a-63"></a>悉不可得，<a id="a-64"></a>其欲逮得第一住者亦不可得，<a id="a-65"></a>至于十住亦不可得，<a id="a-66"></a>本末清净。<a id="a-67"></a>何所有第一住者？<a id="a-68"></a>其清净观者及种性八等所示现地、<a id="a-69"></a>是所有地、<a id="a-6A"></a>离欲之地、<a id="a-6B"></a>所作办地、<a id="a-6C"></a>辟支佛地、<a id="a-6D"></a>菩萨道地、<a id="a-6E"></a>三耶三佛地及第一地悉不可得，<a id="a-6F"></a>其七空者悉不可得，<a id="a-6G"></a>计于内空上至十住悉不可得，<a id="a-6H"></a>七空、<a id="a-6I"></a>十住悉无所有，<a id="a-6J"></a>悉不可得。<a id="a-6K"></a>所以者何？<a id="a-6L"></a>须菩提，<a id="a-6M"></a>其第一住但名字耳，<a id="a-6N"></a>为不可得，<a id="a-6O"></a>上至十住亦复如是。<a id="a-6P"></a>假有所得为不可得本末清净，<a id="a-6Q"></a>而为众生讲说内空悉不可得，<a id="a-6R"></a>一切众生亦不可得，<a id="a-6S"></a>而为众生说七品空事，<a id="a-6T"></a>所可说者悉不可得本末清净。<a id="a-6U"></a>以内空故，<a id="a-6V"></a>佛土清净悉无所得，<a id="a-6W"></a>七空自然、<a id="a-6X"></a>自然空故，<a id="a-6Y"></a>佛土清净悉不可得本末清净，<a id="a-6Z"></a>是故内空及与五眼悉不可得，<a id="a-6a"></a>皆无所有自然，<a id="a-6b"></a>自然空为其五眼，<a id="a-6c"></a>悉无处所本末清净。<a id="a-6d"></a>是故，<a id="a-6e"></a>须菩提，<a id="a-6f"></a>菩萨摩诃萨于一切悉无所得，<a id="a-6g"></a>则为逮得成摩诃衍三拔致萨芸若慧。<a id="a-6h"></a>”</p>
  <p data-pb></p>
  <h2 id="a6i">无去来品第二十</h2>
  <p id="a6j">尔时，<a id="a-6k"></a>贤者须菩提白佛言：<a id="a-6l"></a>“所言摩诃衍者，<a id="a-6m"></a>其摩诃衍义之所趣，<a id="a-6n"></a>唯天中天，<a id="a-6o"></a>于天上、<a id="a-6p"></a>人中、<a id="a-6q"></a>世间而最为尊，<a id="a-6r"></a>莫不归者。<a id="a-6s"></a>衍与空等，<a id="a-6t"></a>譬如虚空容覆无量阿僧祇人莫不戴仰。<a id="a-6u"></a>唯天中天，<a id="a-6v"></a>摩诃衍者亦复如是，<a id="a-6w"></a>菩萨摩诃萨覆不可计阿僧祇人悉因得度。<a id="a-6x"></a>摩诃衍者，<a id="a-6y"></a>不见来时，<a id="a-6z"></a>不见去时，<a id="a-70"></a>不见住处。<a id="a-71"></a>如是，<a id="a-72"></a>天中天，<a id="a-73"></a>摩诃衍者，<a id="a-74"></a>不得过去、<a id="a-75"></a>当来、<a id="a-76"></a>现在，<a id="a-77"></a>亦无中间见，<a id="a-78"></a>亦无所得，<a id="a-79"></a>其名等于三世，<a id="a-7A"></a>故曰为衍，<a id="a-7B"></a>是故为摩诃衍。<a id="a-7C"></a>”</p>
  <p id="a7D">于是，<a id="a-7E"></a>世尊告须菩提：<a id="a-7F"></a>“如是，<a id="a-7G"></a>如是，<a id="a-7H"></a>所谓摩诃衍者，<a id="a-7I"></a>是为菩萨摩诃萨六波罗蜜，<a id="a-7J"></a>檀波罗蜜、<a id="a-7K"></a>尸波罗蜜、<a id="a-7L"></a>羼波罗蜜、<a id="a-7M"></a>惟逮波罗蜜、<a id="a-7N"></a>禅波罗蜜、<a id="a-7O"></a>般若波罗蜜，<a id="a-7P"></a>是为，<a id="a-7Q"></a>须菩提，<a id="a-7R"></a>菩萨摩诃萨摩诃衍。</p>
  <p id="a7S">“复次，<a id="a-7T"></a>须菩提，<a id="a-7U"></a>菩萨摩诃萨摩诃衍者，<a id="a-7V"></a>谓一切诸陀罗尼门、<a id="a-7W"></a>诸三昧门、<a id="a-7X"></a>首楞严三昧，<a id="a-7Y"></a>取要言之，<a id="a-7Z"></a>空等三昧，<a id="a-7a"></a>解脱三昧，<a id="a-7b"></a>无著三昧，<a id="a-7c"></a>寂灭三昧，<a id="a-7d"></a>是谓菩萨摩诃萨摩诃衍。</p>
  <p id="a7e">“复次，<a id="a-7f"></a>须菩提，<a id="a-7g"></a>菩萨摩诃萨摩诃衍者，<a id="a-7h"></a>晓了七空、<a id="a-7i"></a>三十七品、<a id="a-7j"></a>十力无畏、<a id="a-7k"></a>十八不共诸佛之法、<a id="a-7l"></a>四分别辩，<a id="a-7m"></a>是为菩萨摩诃萨摩诃衍也。</p>
  <p id="a7n">“又，<a id="a-7o"></a>须菩提，<a id="a-7p"></a>所言摩诃衍者，<a id="a-7q"></a>天上、<a id="a-7r"></a>天下、<a id="a-7s"></a>世间最上，<a id="a-7t"></a>莫不归仰者。</p>
  <p id="a7u">“譬如，<a id="a-7v"></a>须菩提，<a id="a-7w"></a>欲界本无而无本无，<a id="a-7x"></a>等无有异不可分别，<a id="a-7y"></a>无有颠倒诚谛自然，<a id="a-7z"></a>久长坚固无有别离法，<a id="a-80"></a>无合无散未曾所有，<a id="a-81"></a>是为摩诃衍，<a id="a-82"></a>天上、<a id="a-83"></a>天下、<a id="a-84"></a>人中最尊，<a id="a-85"></a>莫不归仰者。<a id="a-86"></a>假使，<a id="a-87"></a>须菩提，<a id="a-88"></a>劫尽烧时悉为现之，<a id="a-89"></a>教化一切令知无常，<a id="a-8A"></a>无有长久，<a id="a-8B"></a>无坚固者，<a id="a-8C"></a>悉无所有，<a id="a-8D"></a>是故摩诃衍天上、<a id="a-8E"></a>天下、<a id="a-8F"></a>世间最尊，<a id="a-8G"></a>莫不归仰者。<a id="a-8H"></a>又，<a id="a-8I"></a>须菩提，<a id="a-8J"></a>欲界如是等无有异，<a id="a-8K"></a>无有颠倒诚谛自然，<a id="a-8L"></a>无本坚固，<a id="a-8M"></a>无别离法，<a id="a-8N"></a>无有因缘，<a id="a-8O"></a>其无所有终不所有，<a id="a-8P"></a>是为摩诃衍，<a id="a-8Q"></a>天上、<a id="a-8R"></a>天下最尊。<a id="a-8S"></a>设使，<a id="a-8T"></a>须菩提，<a id="a-8U"></a>欲界有想无常颠倒而现破坏，<a id="a-8V"></a>一切无常无有长久不可坚固，<a id="a-8W"></a>别离之法悉无所有。<a id="a-8X"></a>是故，<a id="a-8Y"></a>须菩提，<a id="a-8Z"></a>摩诃衍天上、<a id="a-8a"></a>天下、<a id="a-8b"></a>于无色界亦复如是。</p>
  <p id="a8c">“设使，<a id="a-8d"></a>须菩提，<a id="a-8e"></a>诸色本无，<a id="a-8f"></a>悉无所有亦复如是，<a id="a-8g"></a>等亦无差别，<a id="a-8h"></a>无有若干诚谛自然，<a id="a-8i"></a>本无坚固，<a id="a-8j"></a>无别离法，<a id="a-8k"></a>其无有者不可令有，<a id="a-8l"></a>是为摩诃衍，<a id="a-8m"></a>天上、<a id="a-8n"></a>天下最尊。<a id="a-8o"></a>假使，<a id="a-8p"></a>须菩提，<a id="a-8q"></a>色有所念而应清净，<a id="a-8r"></a>而为颠倒悉令饱满，<a id="a-8s"></a>皆当无常无有久存不得坚固，<a id="a-8t"></a>别离之法悉无所有，<a id="a-8u"></a>是故摩诃衍；<a id="a-8v"></a>色、<a id="a-8w"></a>痛痒、<a id="a-8x"></a>思想、<a id="a-8y"></a>生死、<a id="a-8z"></a>识亦复如是，<a id="a-90"></a>眼、<a id="a-91"></a>耳、<a id="a-92"></a>鼻、<a id="a-93"></a>舌、<a id="a-94"></a>身、<a id="a-95"></a>心等无有异，<a id="a-96"></a>眼色识、<a id="a-97"></a>耳声识、<a id="a-98"></a>鼻香识、<a id="a-99"></a>舌味识、<a id="a-9A"></a>身更识、<a id="a-9B"></a>意欲识等无有异，<a id="a-9C"></a>悉无所有所可分别至诚真谛。<a id="a-9D"></a>计有常者久长坚固是非摩诃衍。<a id="a-9E"></a>用习六事心有想念，<a id="a-9F"></a>因缘所习迷惑多求以自饱满，<a id="a-9G"></a>是一切法皆悉无常无有长存不可久固，<a id="a-9H"></a>是故摩诃衍天上、<a id="a-9I"></a>天下最尊。</p>
  <p id="a9J">“设使，<a id="a-9K"></a>须菩提，<a id="a-9L"></a>法界所有悉无所有，<a id="a-9M"></a>是为摩诃衍，<a id="a-9N"></a>天上、<a id="a-9O"></a>天下最尊，<a id="a-9P"></a>坚固无所有生。<a id="a-9Q"></a>如须菩提，<a id="a-9R"></a>法界所有悉无所有，<a id="a-9S"></a>行无所有，<a id="a-9T"></a>是故摩诃衍天上、<a id="a-9U"></a>天下最尊。</p>
  <p id="a9V">“设使，<a id="a-9W"></a>须菩提，<a id="a-9X"></a>怛萨阿竭现有所有悉无所有，<a id="a-9Y"></a>其真本际不可思议，<a id="a-9Z"></a>其界所有悉无所有，<a id="a-9a"></a>是为摩诃衍，<a id="a-9b"></a>天上、<a id="a-9c"></a>天下最尊。<a id="a-9d"></a>正使，<a id="a-9e"></a>须菩提，<a id="a-9f"></a>诸界者不可思议，<a id="a-9g"></a>其所有者悉无所有，<a id="a-9h"></a>是故摩诃衍天上、<a id="a-9i"></a>天下最尊。</p>
  <p id="a9j">“设使，<a id="a-9k"></a>须菩提，<a id="a-9l"></a>六波罗蜜所有悉无所有亦复不无，<a id="a-9m"></a>是为摩诃衍。<a id="a-9n"></a>正使，<a id="a-9o"></a>须菩提，<a id="a-9p"></a>其内空者不有不无自然为空，<a id="a-9q"></a>不有不无，<a id="a-9r"></a>是为摩诃衍。<a id="a-9s"></a>所以，<a id="a-9t"></a>须菩提，<a id="a-9u"></a>其内空者自然无有，<a id="a-9v"></a>有了空者不有不无，<a id="a-9w"></a>故曰摩诃衍。</p>
  <p id="a9x">“设使，<a id="a-9y"></a>须菩提，<a id="a-9z"></a>三十七品、<a id="a-A0"></a>十力无畏、<a id="a-A1"></a>十八不共诸佛之法、<a id="a-A2"></a>四分别辩，<a id="a-A3"></a>不有不无亦不不无，<a id="a-A4"></a>是为摩诃衍。<a id="a-A5"></a>正使，<a id="a-A6"></a>须菩提，<a id="a-A7"></a>其种性法不有不无亦不不无，<a id="a-A8"></a>用种性法不有不无亦不不无，<a id="a-A9"></a>是故摩诃衍。<a id="a-AA"></a>正使，<a id="a-AB"></a>须菩提，<a id="a-AC"></a>其八等法不有不无，<a id="a-AD"></a>须陀洹法、<a id="a-AE"></a>斯陀含法、<a id="a-AF"></a>阿那含法、<a id="a-AG"></a>阿罗汉法、<a id="a-AH"></a>辟支佛法、<a id="a-AI"></a>诸佛之法不有不无，<a id="a-AJ"></a>用不有不无亦不无无，<a id="a-AK"></a>是故摩诃衍。<a id="a-AL"></a>正使，<a id="a-AM"></a>须菩提，<a id="a-AN"></a>其八等法及与佛法，<a id="a-AO"></a>不有不无亦不无无，<a id="a-AP"></a>是故摩诃衍。<a id="a-AQ"></a>用须菩提，<a id="a-AR"></a>其诸种性不有不无亦不无无，<a id="a-AS"></a>用诸八等不有不无亦不无无，<a id="a-AT"></a>须陀洹、<a id="a-AU"></a>斯陀含、<a id="a-AV"></a>阿那含、<a id="a-AW"></a>阿罗汉、<a id="a-AX"></a>辟支佛上至怛萨阿竭阿罗诃三耶三佛不有不无亦不无无，<a id="a-AY"></a>是故摩诃衍。<a id="a-AZ"></a>须菩提，<a id="a-Aa"></a>欲知以诸八等怛萨阿竭阿罗诃三耶三佛，<a id="a-Ab"></a>不有不无亦不无无，<a id="a-Ac"></a>是故摩诃衍。</p>
  <p id="aAd">“设使，<a id="a-Ae"></a>须菩提，<a id="a-Af"></a>诸天、<a id="a-Ag"></a>人民、<a id="a-Ah"></a>阿须伦及与世间，<a id="a-Ai"></a>不有不无亦不无无，<a id="a-Aj"></a>以诸天、<a id="a-Ak"></a>人民及阿须伦世间所有不有不无亦不无无，<a id="a-Al"></a>是故摩诃衍。<a id="a-Am"></a>假使，<a id="a-An"></a>须菩提，<a id="a-Ao"></a>菩萨从初发意，<a id="a-Ap"></a>乃至道场坐于佛树于中发心，<a id="a-Aq"></a>不有不无亦不无无。<a id="a-Ar"></a>如须菩提，<a id="a-As"></a>菩萨摩诃萨从初发意乃至道场，<a id="a-At"></a>于中发心一切不有不无亦不无无，<a id="a-Au"></a>是故摩诃衍。<a id="a-Av"></a>假使，<a id="a-Aw"></a>须菩提，<a id="a-Ax"></a>菩萨摩诃萨，<a id="a-Ay"></a>其智慧尊犹如金刚，<a id="a-Az"></a>不有不无亦不无无，<a id="a-B0"></a>是为菩萨摩诃萨晓了达见一切诸礙及众尘劳得萨芸若。<a id="a-B1"></a>以须菩提，<a id="a-B2"></a>菩萨摩诃萨了诸挂礙一切尘劳悉无所有逮萨芸若，<a id="a-B3"></a>是故摩诃衍。</p>
  <p id="aB4">“正使，<a id="a-B5"></a>须菩提，<a id="a-B6"></a>怛萨阿竭阿罗诃三耶三佛，<a id="a-B7"></a>其三十二大人之相，<a id="a-B8"></a>不有不无亦不无无，<a id="a-B9"></a>是故怛萨阿竭阿罗诃三耶三佛，<a id="a-BA"></a>天上、<a id="a-BB"></a>天下最尊，<a id="a-BC"></a>威神圣德光明微妙，<a id="a-BD"></a>靡所不照无有畴匹；<a id="a-BE"></a>是故怛萨阿竭阿罗诃三耶三佛，<a id="a-BF"></a>威神巍巍圣德光明，<a id="a-BG"></a>照于十方恒沙诸佛世界，<a id="a-BH"></a>及诸天上天下诸天人民、<a id="a-BI"></a>诸阿须伦光明普遍，<a id="a-BJ"></a>用不有不无亦不无无；<a id="a-BK"></a>是故怛萨阿竭阿罗诃三耶三佛光明，<a id="a-BL"></a>照于十方恒沙世界。<a id="a-BM"></a>又，<a id="a-BN"></a>须菩提，<a id="a-BO"></a>怛萨阿竭有八部之音，<a id="a-BP"></a>不有不无亦不无无，<a id="a-BQ"></a>是故怛萨阿竭阿罗诃三耶三佛，<a id="a-BR"></a>声告十方于阿僧祇无量世界，<a id="a-BS"></a>用怛萨阿竭其八部声，<a id="a-BT"></a>不有不无亦不无无，<a id="a-BU"></a>是故有八种音声，<a id="a-BV"></a>告于十方不可思议无量世界。</p>
  <p id="aBW">“又，<a id="a-BX"></a>须菩提，<a id="a-BY"></a>怛萨阿竭所转法轮，<a id="a-BZ"></a>不有不无亦不无无，<a id="a-Ba"></a>是为怛萨阿竭转于法轮，<a id="a-Bb"></a>沙门、<a id="a-Bc"></a>婆罗门、<a id="a-Bd"></a>诸梵天众、<a id="a-Be"></a>天上、<a id="a-Bf"></a>天下莫能当者，<a id="a-Bg"></a>皆令如法各得其所，<a id="a-Bh"></a>是故怛萨阿竭为转法轮，<a id="a-Bi"></a>沙门、<a id="a-Bj"></a>婆罗门、<a id="a-Bk"></a>天上、<a id="a-Bl"></a>天下及诸人民莫能当者。<a id="a-Bm"></a>又，<a id="a-Bn"></a>须菩提，<a id="a-Bo"></a>一切众生不有不无亦不无无，<a id="a-Bp"></a>是故怛萨阿竭数转法轮，<a id="a-Bq"></a>令诸众生不至无余于泥洹界。<a id="a-Br"></a>又，<a id="a-Bs"></a>须菩提，<a id="a-Bt"></a>此诸众生不有不无亦不无无，<a id="a-Bu"></a>悉了是已故，<a id="a-Bv"></a>怛萨阿竭转于法轮，<a id="a-Bw"></a>是故众生至无余界，<a id="a-Bx"></a>于泥洹界而般泥洹。<a id="a-By"></a>”</p>
  <p data-pb></p>
  <h2 id="aBz">衍与空等品第二十一</h2>
  <p id="aC0">佛告须菩提：<a id="a-C1"></a>“如汝所言，<a id="a-C2"></a>衍与空等者，<a id="a-C3"></a>所说至诚。<a id="a-C4"></a>如是，<a id="a-C5"></a>如是，<a id="a-C6"></a>衍与空等。</p>
  <p id="aC7">“譬如虚空不可计知东方里数，<a id="a-C8"></a>南方、<a id="a-C9"></a>西方、<a id="a-CA"></a>北方、<a id="a-CB"></a>四隅上下亦不可知，<a id="a-CC"></a>无远无近，<a id="a-CD"></a>无有边际，<a id="a-CE"></a>怛萨阿竭慧亦如是，<a id="a-CF"></a>不可尽极八方上下，<a id="a-CG"></a>无有边际，<a id="a-CH"></a>无有远近，<a id="a-CI"></a>慧不可尽。</p>
  <p id="aCJ">“譬如虚空无长无短，<a id="a-CK"></a>无有方面，<a id="a-CL"></a>无增无减，<a id="a-CM"></a>怛萨阿竭慧亦如是，<a id="a-CN"></a>无长无短，<a id="a-CO"></a>不圆不方，<a id="a-CP"></a>无增无减。</p>
  <p id="aCQ">“又，<a id="a-CR"></a>须菩提，<a id="a-CS"></a>譬如虚空无有五色青黄赤白，<a id="a-CT"></a>衍亦如是。</p>
  <p id="aCU">“又，<a id="a-CV"></a>须菩提，<a id="a-CW"></a>譬如虚空无有过去、<a id="a-CX"></a>当来、<a id="a-CY"></a>现在，<a id="a-CZ"></a>衍亦如是无去来今。</p>
  <p id="aCa">“又，<a id="a-Cb"></a>须菩提，<a id="a-Cc"></a>譬如虚空无能增者，<a id="a-Cd"></a>无能减者，<a id="a-Ce"></a>衍亦如是不增不减，<a id="a-Cf"></a>故言衍与空等。</p>
  <p id="aCg">“又，<a id="a-Ch"></a>须菩提，<a id="a-Ci"></a>譬如虚空无有尘劳，<a id="a-Cj"></a>无瞋恨，<a id="a-Ck"></a>无有生者，<a id="a-Cl"></a>亦无所灭，<a id="a-Cm"></a>亦无所住，<a id="a-Cn"></a>亦无不住，<a id="a-Co"></a>亦无所念，<a id="a-Cp"></a>衍亦如是，<a id="a-Cq"></a>是故言衍与空等。</p>
  <p id="aCr">“又，<a id="a-Cs"></a>须菩提，<a id="a-Ct"></a>譬如虚空无有善恶，<a id="a-Cu"></a>无有言辞，<a id="a-Cv"></a>亦无不言，<a id="a-Cw"></a>譬如虚空无见无闻，<a id="a-Cx"></a>无念无知，<a id="a-Cy"></a>衍亦如是，<a id="a-Cz"></a>是故言衍与空等。</p>
  <p id="aD0">“又，<a id="a-D1"></a>须菩提，<a id="a-D2"></a>譬如虚空亦无有异，<a id="a-D3"></a>亦无不异，<a id="a-D4"></a>亦无所断，<a id="a-D5"></a>亦无所造证，<a id="a-D6"></a>亦无所除，<a id="a-D7"></a>衍亦如是。</p>
  <p id="aD8">“又，<a id="a-D9"></a>须菩提，<a id="a-DA"></a>譬如虚空无有欲法不离欲法，<a id="a-DB"></a>无瞋恚法不离瞋恚，<a id="a-DC"></a>无愚痴法不离愚痴，<a id="a-DD"></a>衍亦如是。</p>
  <p id="aDE">“又，<a id="a-DF"></a>须菩提，<a id="a-DG"></a>譬如虚空不与欲界合同，<a id="a-DH"></a>不与色界及无色界合同，<a id="a-DI"></a>亦不离三界，<a id="a-DJ"></a>衍亦如是。</p>
  <p id="aDK">“又，<a id="a-DL"></a>须菩提，<a id="a-DM"></a>譬如虚空无初发意从第一住，<a id="a-DN"></a>衍亦如是，<a id="a-DO"></a>无有十住。</p>
  <p id="aDP">“又，<a id="a-DQ"></a>须菩提，<a id="a-DR"></a>譬如虚空无有清浊，<a id="a-DS"></a>无所观见，<a id="a-DT"></a>无有处所，<a id="a-DU"></a>无种性地、<a id="a-DV"></a>八人等地，<a id="a-DW"></a>无示现地，<a id="a-DX"></a>无我所地，<a id="a-DY"></a>无所欲地，<a id="a-DZ"></a>无所作不作地，<a id="a-Da"></a>衍亦如是。</p>
  <p id="aDb">“又，<a id="a-Dc"></a>须菩提，<a id="a-Dd"></a>譬如虚空无须陀洹果，<a id="a-De"></a>无斯陀含果，<a id="a-Df"></a>无阿那含果，<a id="a-Dg"></a>无阿罗汉果；<a id="a-Dh"></a>又，<a id="a-Di"></a>须菩提，<a id="a-Dj"></a>譬如虚空无声闻地，<a id="a-Dk"></a>无辟支佛地，<a id="a-Dl"></a>无三耶三佛地，<a id="a-Dm"></a>衍亦如是。</p>
  <p id="aDn">“又，<a id="a-Do"></a>须菩提，<a id="a-Dp"></a>譬如虚空无有形像亦无不像，<a id="a-Dq"></a>亦无有见，<a id="a-Dr"></a>亦不无见，<a id="a-Ds"></a>无受无舍，<a id="a-Dt"></a>无合无散，<a id="a-Du"></a>衍亦如是。</p>
  <p id="aDv">“又，<a id="a-Dw"></a>须菩提，<a id="a-Dx"></a>譬如虚空则无有常亦无不常，<a id="a-Dy"></a>无苦无乐，<a id="a-Dz"></a>无我不我，<a id="a-E0"></a>衍亦如是。</p>
  <p id="aE1">“又，<a id="a-E2"></a>须菩提，<a id="a-E3"></a>譬如虚空亦无有空，<a id="a-E4"></a>亦无不空，<a id="a-E5"></a>无有异空，<a id="a-E6"></a>无有异想亦无无想，<a id="a-E7"></a>亦无有愿亦无不愿，<a id="a-E8"></a>衍亦如是，<a id="a-E9"></a>故言衍与空等。</p>
  <p id="aEA">“又，<a id="a-EB"></a>须菩提，<a id="a-EC"></a>譬如虚空无有寂然无不寂然，<a id="a-ED"></a>无有惔怕亦无不怕；<a id="a-EE"></a>又，<a id="a-EF"></a>须菩提，<a id="a-EG"></a>譬如虚空无有光明亦无闇冥，<a id="a-EH"></a>衍亦如是。</p>
  <p id="aEI">“又，<a id="a-EJ"></a>须菩提，<a id="a-EK"></a>譬如虚空无所逮得亦无不得，<a id="a-EL"></a>衍亦如是，<a id="a-EM"></a>是故言衍与空等。</p>
  <p id="aEN">“又，<a id="a-EO"></a>须菩提，<a id="a-EP"></a>譬如虚空无言无说亦无不言，<a id="a-EQ"></a>衍亦如是，<a id="a-ER"></a>是故言衍与空等。</p>
  <p id="aES">“是故，<a id="a-ET"></a>须菩提，<a id="a-EU"></a>虚空平等，<a id="a-EV"></a>衍亦平等，<a id="a-EW"></a>如须菩提所言。</p>
  <p id="aEX">“譬如虚空无有边际，<a id="a-EY"></a>覆不可计阿僧祇人，<a id="a-EZ"></a>衍亦如是，<a id="a-Ea"></a>安不可计阿僧祇人。<a id="a-Eb"></a>如是，<a id="a-Ec"></a>须菩提，<a id="a-Ed"></a>譬如虚空覆不可计阿僧祇人，<a id="a-Ee"></a>衍亦如是，<a id="a-Ef"></a>护不可计阿僧祇人，<a id="a-Eg"></a>计人无人。</p>
  <p id="aEh">“譬如虚空不可得有空以无有，<a id="a-Ei"></a>摩诃衍者亦复如是。<a id="a-Ej"></a>是故，<a id="a-Ek"></a>须菩提，<a id="a-El"></a>摩诃衍者，<a id="a-Em"></a>安护无数阿僧祇人。<a id="a-En"></a>所以者何？<a id="a-Eo"></a>人与虚空及摩诃衍，<a id="a-Ep"></a>此一切法都不可得故。</p>
  <p id="aEq">“复次，<a id="a-Er"></a>须菩提，<a id="a-Es"></a>人不可计，<a id="a-Et"></a>空亦不可计，<a id="a-Eu"></a>虚空亦不可计，<a id="a-Ev"></a>摩诃衍亦不可计，<a id="a-Ew"></a>是故摩诃衍覆不可计阿僧祇人。<a id="a-Ex"></a>所以者何？<a id="a-Ey"></a>须菩提，<a id="a-Ez"></a>人与虚空及摩诃衍，<a id="a-F0"></a>悉不可计，<a id="a-F1"></a>悉不可得。</p>
  <p id="aF2">“复次，<a id="a-F3"></a>须菩提，<a id="a-F4"></a>不可计是故摩诃衍覆护不可计阿僧祇人。</p>
  <p id="aF5">“复次，<a id="a-F6"></a>须菩提，<a id="a-F7"></a>人无所有，<a id="a-F8"></a>法界亦无所有，<a id="a-F9"></a>一切诸法亦无所有，<a id="a-FA"></a>故曰虚空亦无所有，<a id="a-FB"></a>人与虚空及摩诃衍悉无所有，<a id="a-FC"></a>阿僧祇无所有，<a id="a-FD"></a>无有量无所有，<a id="a-FE"></a>无有底无所有，<a id="a-FF"></a>是故摩诃衍覆护不可计阿僧祇人。<a id="a-FG"></a>所以者何？<a id="a-FH"></a>众生、<a id="a-FI"></a>法界及摩诃衍，<a id="a-FJ"></a>又阿僧祇不可限量无有崖底，<a id="a-FK"></a>悉不可得故。</p>
  <p id="aFL">“复次，<a id="a-FM"></a>须菩提，<a id="a-FN"></a>人无所有，<a id="a-FO"></a>怛萨阿竭亦无所有，<a id="a-FP"></a>虚空亦无所有，<a id="a-FQ"></a>摩诃衍亦无所有，<a id="a-FR"></a>阿僧祇亦无所有，<a id="a-FS"></a>不可计亦无所有，<a id="a-FT"></a>无底亦无所有，<a id="a-FU"></a>一切诸法亦无所有。<a id="a-FV"></a>是故，<a id="a-FW"></a>须菩提，<a id="a-FX"></a>摩诃衍者，<a id="a-FY"></a>为不可计阿僧祇崖底人而设拥护。<a id="a-FZ"></a>所以者何？<a id="a-Fa"></a>怛萨阿竭、<a id="a-Fb"></a>虚空、<a id="a-Fc"></a>众生及摩诃衍，<a id="a-Fd"></a>其阿僧祇不可计议无有崖底，<a id="a-Fe"></a>悉不可得故。</p>
  <p id="aFf">“复次，<a id="a-Fg"></a>须菩提，<a id="a-Fh"></a>吾我无所有，<a id="a-Fi"></a>所知所见亦无所有，<a id="a-Fj"></a>本际无所有，<a id="a-Fk"></a>当作是了本际以无，<a id="a-Fl"></a>至不可计及阿僧祇无央数者亦无所有，<a id="a-Fm"></a>以无所有一切诸法亦无所有，<a id="a-Fn"></a>是故摩诃衍名曰不可计阿僧祇覆护无央数人。<a id="a-Fo"></a>所以者何？<a id="a-Fp"></a>须菩提，<a id="a-Fq"></a>一切众生所知所见及与本际，<a id="a-Fr"></a>至阿僧祇无央数不可计皆不可得。</p>
  <p id="aFs">“复次，<a id="a-Ft"></a>须菩提，<a id="a-Fu"></a>吾我及人悉无所有，<a id="a-Fv"></a>所知所见亦无所有，<a id="a-Fw"></a>不可思议境界亦无所有，<a id="a-Fx"></a>色、<a id="a-Fy"></a>痛痒、<a id="a-Fz"></a>思想、<a id="a-G0"></a>生死、<a id="a-G1"></a>识亦无所有，<a id="a-G2"></a>虚空亦无所有，<a id="a-G3"></a>摩诃衍亦无所有，<a id="a-G4"></a>阿僧祇亦无所有，<a id="a-G5"></a>不可计亦无所有，<a id="a-G6"></a>无央数亦无所有，<a id="a-G7"></a>一切诸法亦无所有，<a id="a-G8"></a>是故摩诃衍为不可计阿僧祇人之覆护。<a id="a-G9"></a>所以者何？<a id="a-GA"></a>如须菩提，<a id="a-GB"></a>吾我诸法悉不可逮。</p>
  <p id="aGC">“复次，<a id="a-GD"></a>须菩提，<a id="a-GE"></a>吾我及人悉为虚空，<a id="a-GF"></a>所知所见亦复虚无，<a id="a-GG"></a>眼亦虚无，<a id="a-GH"></a>耳、<a id="a-GI"></a>鼻、<a id="a-GJ"></a>舌、<a id="a-GK"></a>身、<a id="a-GL"></a>意亦复虚无，<a id="a-GM"></a>以虚无虚空亦虚无，<a id="a-GN"></a>空以虚无，<a id="a-GO"></a>摩诃衍者亦复虚无，<a id="a-GP"></a>以无二虚阿僧祇无央数不可计亦复虚无，<a id="a-GQ"></a>不可计以虚无，<a id="a-GR"></a>一切诸法亦复虚无，<a id="a-GS"></a>是故摩诃衍覆无央数不可计阿僧祇人。<a id="a-GT"></a>所以者何？<a id="a-GU"></a>须菩提，<a id="a-GV"></a>吾我及人一切诸法悉不可得。</p>
  <p id="aGW">“复次，<a id="a-GX"></a>须菩提，<a id="a-GY"></a>吾我无所有，<a id="a-GZ"></a>所知所见亦无所有，<a id="a-Ga"></a>所知所见以无所有，<a id="a-Gb"></a>檀波罗蜜亦无所有，<a id="a-Gc"></a>尸波罗蜜、<a id="a-Gd"></a>羼波罗蜜、<a id="a-Ge"></a>惟逮波罗蜜、<a id="a-Gf"></a>禅波罗蜜、<a id="a-Gg"></a>般若波罗蜜亦无所有，<a id="a-Gh"></a>般若波罗蜜以无所有，<a id="a-Gi"></a>虚空亦无所有，<a id="a-Gj"></a>摩诃衍亦无所有，<a id="a-Gk"></a>是故摩诃衍覆护无央数不可计阿僧祇人。<a id="a-Gl"></a>所以者何？<a id="a-Gm"></a>须菩提，<a id="a-Gn"></a>吾我及寿一切诸法悉不可得故。</p>
  <p id="aGo">“复次，<a id="a-Gp"></a>须菩提，<a id="a-Gq"></a>吾我及人则无所有，<a id="a-Gr"></a>世间所知内空、<a id="a-Gs"></a>外空、<a id="a-Gt"></a>近空、<a id="a-Gu"></a>远空、<a id="a-Gv"></a>真空、<a id="a-Gw"></a>所有空、<a id="a-Gx"></a>无所有空亦无所有，<a id="a-Gy"></a>七空以无有，<a id="a-Gz"></a>虚空亦无所有，<a id="a-H0"></a>摩诃衍亦无所有，<a id="a-H1"></a>无央数不可计阿僧祇亦无所有，<a id="a-H2"></a>一切诸法亦无所有，<a id="a-H3"></a>是故摩诃衍覆护不可计无央数阿僧祇人。<a id="a-H4"></a>所以者何？<a id="a-H5"></a>须菩提，<a id="a-H6"></a>我人及寿一切诸法悉不可得故。</p>
  <p id="aH7">“复次，<a id="a-H8"></a>须菩提，<a id="a-H9"></a>我人知见悉无所有，<a id="a-HA"></a>意止、<a id="a-HB"></a>意断、<a id="a-HC"></a>神足、<a id="a-HD"></a>根、<a id="a-HE"></a>力、<a id="a-HF"></a>七觉、<a id="a-HG"></a>八道、<a id="a-HH"></a>三十七品亦无所有，<a id="a-HI"></a>十力无畏、<a id="a-HJ"></a>十八不共诸佛之法亦无所有，<a id="a-HK"></a>虚空摩诃衍亦无所有，<a id="a-HL"></a>是故摩诃衍覆护不可计无央数阿僧祇人。<a id="a-HM"></a>所以者何？<a id="a-HN"></a>吾我及人一切诸法悉不可得故。</p>
  <p id="aHO">“复次，<a id="a-HP"></a>须菩提，<a id="a-HQ"></a>我人知见悉无所有，<a id="a-HR"></a>种性诸法亦无所有，<a id="a-HS"></a>所作之地以无所有，<a id="a-HT"></a>虚空亦无所有，<a id="a-HU"></a>摩诃衍亦无所有，<a id="a-HV"></a>不可计阿僧祇人一切诸法亦无所有，<a id="a-HW"></a>是故摩诃衍覆护不可计无央数阿僧祇人。</p>
  <p id="aHX">“复次，<a id="a-HY"></a>须菩提，<a id="a-HZ"></a>我人知见亦无所有，<a id="a-Ha"></a>须陀洹、<a id="a-Hb"></a>斯陀含、<a id="a-Hc"></a>阿那含、<a id="a-Hd"></a>阿罗汉、<a id="a-He"></a>辟支佛亦无所有，<a id="a-Hf"></a>一切诸法亦无所有，<a id="a-Hg"></a>是故摩诃衍覆护不可计无央数阿僧祇人。<a id="a-Hh"></a>所以者何？<a id="a-Hi"></a>吾我及人一切诸法悉不可得。</p>
  <p id="aHj">“复次，<a id="a-Hk"></a>须菩提，<a id="a-Hl"></a>声闻、<a id="a-Hm"></a>辟支佛上至怛萨阿竭亦无所有，<a id="a-Hn"></a>萨芸若亦无所有，<a id="a-Ho"></a>一切诸法亦无所有，<a id="a-Hp"></a>是故摩诃衍覆护不可计无央数阿僧祇人。<a id="a-Hq"></a>所以者何？<a id="a-Hr"></a>须菩提，<a id="a-Hs"></a>我人诸法悉不可得故。<a id="a-Ht"></a>又，<a id="a-Hu"></a>须菩提，<a id="a-Hv"></a>泥洹之界覆护不可计阿僧祇人，<a id="a-Hw"></a>衍亦如是，<a id="a-Hx"></a>是故衍与空等，<a id="a-Hy"></a>覆护不可计阿僧祇人。</p>
  <p id="aHz">“如须菩提所问，<a id="a-I0"></a>摩诃衍者，<a id="a-I1"></a>亦不见来时，<a id="a-I2"></a>亦不见去时，<a id="a-I3"></a>亦不见住处，<a id="a-I4"></a>衍亦如是。<a id="a-I5"></a>所以者何？<a id="a-I6"></a>一切诸法不可转动，<a id="a-I7"></a>是故无有住者，<a id="a-I8"></a>无有来者，<a id="a-I9"></a>亦无所住。<a id="a-IA"></a>所以者何？<a id="a-IB"></a>须菩提，<a id="a-IC"></a>色、<a id="a-ID"></a>痛痒、<a id="a-IE"></a>思想、<a id="a-IF"></a>生死、<a id="a-IG"></a>识亦无所从来，<a id="a-IH"></a>亦无所从去，<a id="a-II"></a>亦无所住。</p>
  <p id="aIJ">“须菩提，<a id="a-IK"></a>色、<a id="a-IL"></a>痛痒、<a id="a-IM"></a>思想、<a id="a-IN"></a>生死、<a id="a-IO"></a>识亦清净，<a id="a-IP"></a>无所从来，<a id="a-IQ"></a>无所从去，<a id="a-IR"></a>亦无所住。<a id="a-IS"></a>色、<a id="a-IT"></a>痛痒、<a id="a-IU"></a>思想、<a id="a-IV"></a>生死、<a id="a-IW"></a>识者无本，<a id="a-IX"></a>无所从来，<a id="a-IY"></a>无所从去，<a id="a-IZ"></a>亦无所住。<a id="a-Ia"></a>色、<a id="a-Ib"></a>痛痒、<a id="a-Ic"></a>思想、<a id="a-Id"></a>生死、<a id="a-Ie"></a>识自然，<a id="a-If"></a>无所从来，<a id="a-Ig"></a>无所从去，<a id="a-Ih"></a>亦无所住。<a id="a-Ii"></a>色、<a id="a-Ij"></a>痛痒、<a id="a-Ik"></a>思想、<a id="a-Il"></a>生死、<a id="a-Im"></a>识自然相，<a id="a-In"></a>无所从来，<a id="a-Io"></a>无所从去，<a id="a-Ip"></a>亦无所住。<a id="a-Iq"></a>眼、<a id="a-Ir"></a>耳、<a id="a-Is"></a>鼻、<a id="a-It"></a>舌、<a id="a-Iu"></a>身、<a id="a-Iv"></a>意自然相者，<a id="a-Iw"></a>无所从来，<a id="a-Ix"></a>无所从去，<a id="a-Iy"></a>亦无所住。<a id="a-Iz"></a>其地、<a id="a-J0"></a>水、<a id="a-J1"></a>火、<a id="a-J2"></a>风、<a id="a-J3"></a>空是诸种者，<a id="a-J4"></a>无有清净亦无无本，<a id="a-J5"></a>其自然者亦无地种，<a id="a-J6"></a>自然相者，<a id="a-J7"></a>无所从来，<a id="a-J8"></a>无所从去，<a id="a-J9"></a>亦无所住，<a id="a-JA"></a>水火风种、<a id="a-JB"></a>虚空识种亦复如是。<a id="a-JC"></a>怛萨阿竭本无自然及自然相，<a id="a-JD"></a>无所从来，<a id="a-JE"></a>无所从去，<a id="a-JF"></a>亦无所住。</p>
  <p id="aJG">“须菩提，<a id="a-JH"></a>本际清净，<a id="a-JI"></a>本际无本，<a id="a-JJ"></a>本源自然，<a id="a-JK"></a>本自然相，<a id="a-JL"></a>不可计议及清净界者，<a id="a-JM"></a>无所从来，<a id="a-JN"></a>无所从去，<a id="a-JO"></a>亦无所住。<a id="a-JP"></a>不可思议及与无本，<a id="a-JQ"></a>无所念界及与自然，<a id="a-JR"></a>无思议界自然之相，<a id="a-JS"></a>无所从来，<a id="a-JT"></a>无所从去，<a id="a-JU"></a>亦无所住。</p>
  <p id="aJV">“须菩提，<a id="a-JW"></a>六波罗蜜亦清净，<a id="a-JX"></a>般若波罗蜜亦无无本，<a id="a-JY"></a>亦无自然，<a id="a-JZ"></a>自然之相，<a id="a-Ja"></a>无所从来，<a id="a-Jb"></a>无所从去，<a id="a-Jc"></a>亦无所住。<a id="a-Jd"></a>三十七品、<a id="a-Je"></a>十力无畏、<a id="a-Jf"></a>十八不共诸佛之法道德清净，<a id="a-Jg"></a>佛与正觉，<a id="a-Jh"></a>无所从来，<a id="a-Ji"></a>无所从去，<a id="a-Jj"></a>亦无所住。<a id="a-Jk"></a>其无所有及与无本，<a id="a-Jl"></a>其无为者不为自然，<a id="a-Jm"></a>其无为者无自然相，<a id="a-Jn"></a>无所从来，<a id="a-Jo"></a>无所从去，<a id="a-Jp"></a>亦无所住。</p>
  <p id="aJq">“如须菩提所言，<a id="a-Jr"></a>摩诃衍者，<a id="a-Js"></a>不得过去，<a id="a-Jt"></a>不得当来，<a id="a-Ju"></a>不得中间，<a id="a-Jv"></a>三世平等，<a id="a-Jw"></a>摩诃衍者但有字耳。<a id="a-Jx"></a>如是须菩提所言，<a id="a-Jy"></a>摩诃衍者，<a id="a-Jz"></a>无去来今，<a id="a-K0"></a>三世平等，<a id="a-K1"></a>摩诃衍者但有字耳。<a id="a-K2"></a>所以者何？<a id="a-K3"></a>须菩提，<a id="a-K4"></a>过去亦空，<a id="a-K5"></a>当来亦空，<a id="a-K6"></a>现在亦空，<a id="a-K7"></a>三世平等，<a id="a-K8"></a>三世空等。<a id="a-K9"></a>摩诃衍者，<a id="a-KA"></a>亦复空等，<a id="a-KB"></a>菩萨亦空。<a id="a-KC"></a>其以空者，<a id="a-KD"></a>无一，<a id="a-KE"></a>无二，<a id="a-KF"></a>无三，<a id="a-KG"></a>无四，<a id="a-KH"></a>不多不少，<a id="a-KI"></a>是故名曰三世平等，<a id="a-KJ"></a>为摩诃衍。<a id="a-KK"></a>菩萨功德巍巍，<a id="a-KL"></a>无有等侣，<a id="a-KM"></a>无正无邪，<a id="a-KN"></a>亦不于欲亦不离欲，<a id="a-KO"></a>亦不瞋恚不离瞋恚，<a id="a-KP"></a>亦不愚痴不离愚痴，<a id="a-KQ"></a>不得憍慢不离憍慢，<a id="a-KR"></a>不得贪悭妒嫉亦无所离，<a id="a-KS"></a>不得善法恶法，<a id="a-KT"></a>不得有常无常，<a id="a-KU"></a>不得苦乐，<a id="a-KV"></a>不得我不我，<a id="a-KW"></a>欲界、<a id="a-KX"></a>色界、<a id="a-KY"></a>无色界亦不可得，<a id="a-KZ"></a>不度欲界，<a id="a-Ka"></a>不度色界，<a id="a-Kb"></a>不度无色界。<a id="a-Kc"></a>所以者何？<a id="a-Kd"></a>不得自然，<a id="a-Ke"></a>过去色空，<a id="a-Kf"></a>当来色空，<a id="a-Kg"></a>现在色空，<a id="a-Kh"></a>痛痒、<a id="a-Ki"></a>思想、<a id="a-Kj"></a>生死、<a id="a-Kk"></a>识亦复如是。<a id="a-Kl"></a>色不可得，<a id="a-Km"></a>用过去、<a id="a-Kn"></a>当来、<a id="a-Ko"></a>现在色空故，<a id="a-Kp"></a>不可得，<a id="a-Kq"></a>空故曰空，<a id="a-Kr"></a>空不可得，<a id="a-Ks"></a>何况念空有去来今？<a id="a-Kt"></a>痛痒、<a id="a-Ku"></a>思想、<a id="a-Kv"></a>生死、<a id="a-Kw"></a>识亦复如是。</p>
  <p id="aKx">“又，<a id="a-Ky"></a>须菩提，<a id="a-Kz"></a>六波罗蜜，<a id="a-L0"></a>不得过去，<a id="a-L1"></a>不得当来，<a id="a-L2"></a>不得现在。<a id="a-L3"></a>须菩提，<a id="a-L4"></a>六波罗蜜亦不可得，<a id="a-L5"></a>三世平等故，<a id="a-L6"></a>六波罗蜜为不可得。<a id="a-L7"></a>其平等者，<a id="a-L8"></a>无去来今，<a id="a-L9"></a>用平等故。</p>
  <p id="aLA">“复次，<a id="a-LB"></a>须菩提，<a id="a-LC"></a>其三十七品、<a id="a-LD"></a>十力无畏、<a id="a-LE"></a>十八不共诸佛之法亦不可得，<a id="a-LF"></a>过去、<a id="a-LG"></a>当来、<a id="a-LH"></a>现在三世平等故，<a id="a-LI"></a>三十七品、<a id="a-LJ"></a>十力无畏、<a id="a-LK"></a>诸佛之地亦不可得。<a id="a-LL"></a>其平等者，<a id="a-LM"></a>无去来今。<a id="a-LN"></a>十力无畏、<a id="a-LO"></a>十八不共诸佛之法无去来今，<a id="a-LP"></a>以平等故，<a id="a-LQ"></a>故曰平等，<a id="a-LR"></a>何况平等去来今三十七品、<a id="a-LS"></a>十力无畏、<a id="a-LT"></a>十八不共诸佛之法而可得乎？</p>
  <p id="aLU">“复次，<a id="a-LV"></a>须菩提，<a id="a-LW"></a>过去、<a id="a-LX"></a>当来、<a id="a-LY"></a>现在凡夫亦不可得，<a id="a-LZ"></a>三世平等故，<a id="a-La"></a>故凡夫等。<a id="a-Lb"></a>所以者何？<a id="a-Lc"></a>推求人永不可得，<a id="a-Ld"></a>须陀洹、<a id="a-Le"></a>斯陀含、<a id="a-Lf"></a>阿那含、<a id="a-Lg"></a>阿罗汉、<a id="a-Lh"></a>辟支佛、<a id="a-Li"></a>菩萨怛萨阿竭亦不可得，<a id="a-Lj"></a>当来、<a id="a-Lk"></a>现在亦复如是。<a id="a-Ll"></a>三世平等故，<a id="a-Lm"></a>诸声闻、<a id="a-Ln"></a>辟支佛、<a id="a-Lo"></a>菩萨、<a id="a-Lp"></a>怛萨阿竭亦不可得，<a id="a-Lq"></a>推极人本不可得故。</p>
  <p id="aLr">“如是，<a id="a-Ls"></a>须菩提，<a id="a-Lt"></a>故菩萨摩诃萨，<a id="a-Lu"></a>作是住般若波罗蜜，<a id="a-Lv"></a>觉了三世，<a id="a-Lw"></a>为以具足萨芸若慧，<a id="a-Lx"></a>是为菩萨摩诃萨，<a id="a-Ly"></a>为摩诃衍三世平等。<a id="a-Lz"></a>菩萨摩诃萨以住是者，<a id="a-M0"></a>天上、<a id="a-M1"></a>天下、<a id="a-M2"></a>世间最尊，<a id="a-M3"></a>因得出生萨芸若慧。<a id="a-M4"></a>”</p>
  <p id="aM5">须菩提白佛言：<a id="a-M6"></a>“善哉！<a id="a-M7"></a>善哉！<a id="a-M8"></a>唯天中天，<a id="a-M9"></a>摩诃衍者，<a id="a-MA"></a>是菩萨摩诃萨学此衍者。<a id="a-MB"></a>过去菩萨摩诃萨，<a id="a-MC"></a>亦因学是得萨芸若慧；<a id="a-MD"></a>当来菩萨摩诃萨，<a id="a-ME"></a>亦因是学得萨芸若慧；<a id="a-MF"></a>今现在十方不可计无央数阿僧祇世界，<a id="a-MG"></a>诸菩萨摩诃萨，<a id="a-MH"></a>亦复学是摩诃衍，<a id="a-MI"></a>得萨芸若慧。<a id="a-MJ"></a>是故，<a id="a-MK"></a>天中天，<a id="a-ML"></a>菩萨摩诃萨摩诃衍也。<a id="a-MM"></a>”</p>
  <p id="aMN">佛告须菩提：<a id="a-MO"></a>“如是，<a id="a-MP"></a>如是，<a id="a-MQ"></a>过去、<a id="a-MR"></a>未来、<a id="a-MS"></a>当今现在，<a id="a-MT"></a>怛萨阿竭阿罗诃三耶三佛，<a id="a-MU"></a>悉学是法得萨芸若慧。<a id="a-MV"></a>”</p>
 </body>
</html>