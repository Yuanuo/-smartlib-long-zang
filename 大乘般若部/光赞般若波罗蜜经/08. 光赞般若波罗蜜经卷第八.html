<!doctype html>
<html id="z3IBTBCB0" data-ver="1578">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">光赞般若波罗蜜经卷第八</h1>
  <h2 id="a2">无缚品第十五下</h2>
  <p id="a3">“复次，<a id="a-4"></a>须菩提，<a id="a-5"></a>菩萨摩诃萨三拔致遵崇其心，<a id="a-6"></a>于萨芸若未曾起发于他异心，<a id="a-7"></a>亦无所信，<a id="a-8"></a>无所听受，<a id="a-9"></a>或开化人立檀波罗蜜，<a id="a-A"></a>或开化人立尸波罗蜜，<a id="a-B"></a>或开化人立羼波罗蜜，<a id="a-C"></a>或开化人立惟逮波罗蜜，<a id="a-D"></a>或开化人立禅波罗蜜，<a id="a-E"></a>或开化人立般若波罗蜜，<a id="a-F"></a>于开化人至无所立，<a id="a-G"></a>于无所化，<a id="a-H"></a>化若干人立四意止，<a id="a-I"></a>化若干人立四意断，<a id="a-J"></a>化若干人立四神足，<a id="a-K"></a>化若干人立五根、<a id="a-L"></a>五力、<a id="a-M"></a>七觉意、<a id="a-N"></a>八由行，<a id="a-O"></a>化若干人立十种力、<a id="a-P"></a>四无所畏、<a id="a-Q"></a>四分别辩、<a id="a-R"></a>十八不共诸佛之法，<a id="a-S"></a>或不开化；<a id="a-T"></a>或开化人立须陀洹果，<a id="a-U"></a>或开化人立斯陀含果，<a id="a-V"></a>或开化人立阿那含果，<a id="a-W"></a>或开化人立阿罗汉果，<a id="a-X"></a>或开化人立辟支佛果，<a id="a-Y"></a>或若干人不可开化；<a id="a-Z"></a>立若干人于萨芸若慧，<a id="a-a"></a>若干人不当开化；<a id="a-b"></a>有所不可计会不可限量群萠之类，<a id="a-c"></a>当化立之于檀波罗蜜、<a id="a-d"></a>尸、<a id="a-e"></a>羼、<a id="a-f"></a>惟逮、<a id="a-g"></a>禅那、<a id="a-h"></a>般若波罗蜜、<a id="a-i"></a>四意止、<a id="a-j"></a>四意断、<a id="a-k"></a>四神足、<a id="a-l"></a>五根、<a id="a-m"></a>五力、<a id="a-n"></a>七觉意、<a id="a-o"></a>八由行、<a id="a-p"></a>十种力、<a id="a-q"></a>四无所畏、<a id="a-r"></a>四分别辩、<a id="a-s"></a>十八不共诸佛之法，<a id="a-t"></a>开化众生不可计会、<a id="a-u"></a>不可限量于萨芸若慧。<a id="a-v"></a>于须菩提意云何？<a id="a-w"></a>开化若干不可计人，<a id="a-x"></a>各有所趣，<a id="a-y"></a>各有所起，<a id="a-z"></a>各使得度，<a id="a-10"></a>宁有所起、<a id="a-11"></a>有度者不？<a id="a-12"></a>”</p>
  <p id="a13">答曰：<a id="a-14"></a>“不也，<a id="a-15"></a>天中天。<a id="a-16"></a>”</p>
  <p id="a17">佛言：<a id="a-18"></a>“如是菩萨摩诃萨，<a id="a-19"></a>以六波罗蜜有所开化，<a id="a-1A"></a>三十七品及诸佛法、<a id="a-1B"></a>四道、<a id="a-1C"></a>缘觉，<a id="a-1D"></a>亦无所趣，<a id="a-1E"></a>亦无所度，<a id="a-1F"></a>是为，<a id="a-1G"></a>须菩提，<a id="a-1H"></a>菩萨摩诃萨摩诃衍僧那僧涅。<a id="a-1I"></a>”</p>
  <p id="a1J">须菩提白佛言：<a id="a-1K"></a>“唯天中天，<a id="a-1L"></a>若我闻法察其中谊，<a id="a-1M"></a>当观菩萨摩诃萨则不复为僧那僧涅。<a id="a-1N"></a>所以者何？<a id="a-1O"></a>因从空兴诸自然相，<a id="a-1P"></a>以是故，<a id="a-1Q"></a>天中天，<a id="a-1R"></a>诸色色空；<a id="a-1S"></a>诸痛痒、<a id="a-1T"></a>思想、<a id="a-1U"></a>生死、<a id="a-1V"></a>识空；<a id="a-1W"></a>察眼眼空，<a id="a-1X"></a>耳、<a id="a-1Y"></a>鼻、<a id="a-1Z"></a>舌、<a id="a-1a"></a>身、<a id="a-1b"></a>意意空；<a id="a-1c"></a>察眼色识、<a id="a-1d"></a>耳声识、<a id="a-1e"></a>鼻香识、<a id="a-1f"></a>舌味识、<a id="a-1g"></a>身细滑识、<a id="a-1h"></a>意法识、<a id="a-1i"></a>十八之种，<a id="a-1j"></a>皆亦复空；<a id="a-1k"></a>眼之所习，<a id="a-1l"></a>耳、<a id="a-1m"></a>鼻、<a id="a-1n"></a>舌、<a id="a-1o"></a>身、<a id="a-1p"></a>意所习，<a id="a-1q"></a>如是六情所习亦复如是皆为空习。<a id="a-1r"></a>一切悉空，<a id="a-1s"></a>所习法空。<a id="a-1t"></a>唯天中天，<a id="a-1u"></a>檀波罗蜜亦空，<a id="a-1v"></a>尸波罗蜜、<a id="a-1w"></a>羼波罗蜜、<a id="a-1x"></a>惟逮波罗蜜、<a id="a-1y"></a>禅波罗蜜、<a id="a-1z"></a>般若波罗蜜皆亦悉空，<a id="a-20"></a>察内亦空，<a id="a-21"></a>内空亦空，<a id="a-22"></a>其无所有自然亦空，<a id="a-23"></a>其空亦空，<a id="a-24"></a>四意止亦空，<a id="a-25"></a>四意断、<a id="a-26"></a>四神足、<a id="a-27"></a>五根、<a id="a-28"></a>五力、<a id="a-29"></a>七觉意、<a id="a-2A"></a>八由行亦空，<a id="a-2B"></a>十种力、<a id="a-2C"></a>四无所畏、<a id="a-2D"></a>四分别辩、<a id="a-2E"></a>十八不共诸佛之法亦空，<a id="a-2F"></a>所谓菩萨亦空，<a id="a-2G"></a>僧那僧涅亦空。<a id="a-2H"></a>唯天中天，<a id="a-2I"></a>以是之故，<a id="a-2J"></a>当观菩萨摩诃萨为无僧那僧涅。<a id="a-2K"></a>”</p>
  <p id="a2L">佛告须菩提：<a id="a-2M"></a>“如是，<a id="a-2N"></a>如是，<a id="a-2O"></a>须菩提，<a id="a-2P"></a>诚如所云。<a id="a-2Q"></a>”</p>
  <p id="a2R">佛告须菩提：<a id="a-2S"></a>“萨芸若有为无所作，<a id="a-2T"></a>亦非不作，<a id="a-2U"></a>亦无所有。<a id="a-2V"></a>一切众生亦无作，<a id="a-2W"></a>亦无所有。<a id="a-2X"></a>菩萨摩诃萨为众生故，<a id="a-2Y"></a>被大僧那铠，<a id="a-2Z"></a>亦无所作，<a id="a-2a"></a>亦非不作，<a id="a-2b"></a>亦无所有。<a id="a-2c"></a>”</p>
  <p id="a2d">须菩提白佛言：<a id="a-2e"></a>“唯天中天。<a id="a-2f"></a>何以故，<a id="a-2g"></a>萨芸若慧，<a id="a-2h"></a>亦无所作，<a id="a-2i"></a>亦非不作，<a id="a-2j"></a>亦无所有？<a id="a-2k"></a>此众生类，<a id="a-2l"></a>亦无有作，<a id="a-2m"></a>亦非不作，<a id="a-2n"></a>亦无所有？<a id="a-2o"></a>及诸菩萨摩诃萨僧那僧涅，<a id="a-2p"></a>亦如是也？<a id="a-2q"></a>”</p>
  <p id="a2r">世尊答曰：<a id="a-2s"></a>“有所作，<a id="a-2t"></a>有所得，<a id="a-2u"></a>则有所兴；<a id="a-2v"></a>而萨芸若亦无所作，<a id="a-2w"></a>亦非不作，<a id="a-2x"></a>亦无所有；<a id="a-2y"></a>是诸众生亦无有作，<a id="a-2z"></a>亦非不作，<a id="a-30"></a>亦无所有。<a id="a-31"></a>所以者何？<a id="a-32"></a>色无造者，<a id="a-33"></a>亦无不造，<a id="a-34"></a>亦无所行，<a id="a-35"></a>亦无所作；<a id="a-36"></a>痛痒、<a id="a-37"></a>思想、<a id="a-38"></a>生死、<a id="a-39"></a>识无有造者，<a id="a-3A"></a>亦无不造，<a id="a-3B"></a>亦无所行，<a id="a-3C"></a>亦无所作；<a id="a-3D"></a>眼者亦无所造，<a id="a-3E"></a>亦无不造，<a id="a-3F"></a>亦无所行，<a id="a-3G"></a>亦无所作；<a id="a-3H"></a>耳、<a id="a-3I"></a>鼻、<a id="a-3J"></a>舌、<a id="a-3K"></a>身、<a id="a-3L"></a>意亦无有造，<a id="a-3M"></a>亦无不造，<a id="a-3N"></a>亦无所行，<a id="a-3O"></a>亦无所作；<a id="a-3P"></a>色、<a id="a-3Q"></a>声、<a id="a-3R"></a>香、<a id="a-3S"></a>味、<a id="a-3T"></a>细滑、<a id="a-3U"></a>法亦无所造，<a id="a-3V"></a>亦无不造，<a id="a-3W"></a>亦无所行，<a id="a-3X"></a>亦无所作；<a id="a-3Y"></a>十八种、<a id="a-3Z"></a>六情所习因致痛痒亦无有造，<a id="a-3a"></a>亦无不造，<a id="a-3b"></a>亦无所行，<a id="a-3c"></a>亦无所作；<a id="a-3d"></a>吾我须菩提亦无有造，<a id="a-3e"></a>亦无不造，<a id="a-3f"></a>亦无所行，<a id="a-3g"></a>亦无所作及有所知、<a id="a-3h"></a>有所见，<a id="a-3i"></a>亦无有造，<a id="a-3j"></a>亦无不造，<a id="a-3k"></a>亦无所行，<a id="a-3l"></a>亦无所作。<a id="a-3m"></a>以是之故，<a id="a-3n"></a>究竟本末无有根源而不可得。<a id="a-3o"></a>众生及梦，<a id="a-3p"></a>亦无有造，<a id="a-3q"></a>亦无不造，<a id="a-3r"></a>亦无所行，<a id="a-3s"></a>亦无所作。<a id="a-3t"></a>所以者何？<a id="a-3u"></a>究竟本末无有根源亦不可得。<a id="a-3v"></a>如呼声响、<a id="a-3w"></a>水中之月、<a id="a-3x"></a>幻化野马，<a id="a-3y"></a>亦无有造，<a id="a-3z"></a>亦无不造，<a id="a-40"></a>亦无所作，<a id="a-41"></a>亦无所行。<a id="a-42"></a>所以者何？<a id="a-43"></a>究竟本末无有根源亦不可得。<a id="a-44"></a>其内空者，<a id="a-45"></a>须菩提，<a id="a-46"></a>亦无有造，<a id="a-47"></a>亦无不造，<a id="a-48"></a>亦无所行，<a id="a-49"></a>亦无所作，<a id="a-4A"></a>外空亦然；<a id="a-4B"></a>其有所有及自然空，<a id="a-4C"></a>亦无有造，<a id="a-4D"></a>亦无不造，<a id="a-4E"></a>亦无有行，<a id="a-4F"></a>亦无所作；<a id="a-4G"></a>三十七品、<a id="a-4H"></a>十种力、<a id="a-4I"></a>四无所畏、<a id="a-4J"></a>四分别辩、<a id="a-4K"></a>十八不共诸佛之法，<a id="a-4L"></a>亦无有造，<a id="a-4M"></a>亦无不造，<a id="a-4N"></a>亦无所行，<a id="a-4O"></a>亦无所作。<a id="a-4P"></a>所以者何？<a id="a-4Q"></a>究竟本末无有根源亦不可得。<a id="a-4R"></a>其无本者，<a id="a-4S"></a>须菩提，<a id="a-4T"></a>亦无有造，<a id="a-4U"></a>亦无不造，<a id="a-4V"></a>亦无所行，<a id="a-4W"></a>亦无所作。<a id="a-4X"></a>无本亦复如是，<a id="a-4Y"></a>亦无有异法其法种者，<a id="a-4Z"></a>住于法界，<a id="a-4a"></a>诸法寂然。<a id="a-4b"></a>其本际者，<a id="a-4c"></a>亦无有造，<a id="a-4d"></a>亦无不造，<a id="a-4e"></a>亦无所行，<a id="a-4f"></a>亦无所作。<a id="a-4g"></a>所以者何？<a id="a-4h"></a>究竟本末无有根源亦不可得。<a id="a-4i"></a>其菩萨者，<a id="a-4j"></a>亦无有造，<a id="a-4k"></a>亦非不造，<a id="a-4l"></a>亦无所行，<a id="a-4m"></a>亦无所作。<a id="a-4n"></a>萨芸若慧、<a id="a-4o"></a>一切哀慧，<a id="a-4p"></a>亦非有造，<a id="a-4q"></a>亦非不造，<a id="a-4r"></a>亦无所行，<a id="a-4s"></a>亦无所作。<a id="a-4t"></a>所以者何？<a id="a-4u"></a>究竟本末无有根源亦不可得。<a id="a-4v"></a>其菩萨者，<a id="a-4w"></a>亦无有造，<a id="a-4x"></a>亦非不造，<a id="a-4y"></a>亦无所行，<a id="a-4z"></a>亦无所作。<a id="a-50"></a>萨芸若慧、<a id="a-51"></a>一切哀慧，<a id="a-52"></a>亦无有造，<a id="a-53"></a>亦非不造，<a id="a-54"></a>亦无所行，<a id="a-55"></a>亦无所作。<a id="a-56"></a>所以者何？<a id="a-57"></a>究竟本末无有根源亦不可得。<a id="a-58"></a>以是故，<a id="a-59"></a>须菩提，<a id="a-5A"></a>无所作；<a id="a-5B"></a>萨芸若，<a id="a-5C"></a>亦无所作，<a id="a-5D"></a>亦非不作；<a id="a-5E"></a>众生如是，<a id="a-5F"></a>亦无所作，<a id="a-5G"></a>亦非不作。<a id="a-5H"></a>菩萨摩诃萨所因摩诃衍僧那僧涅，<a id="a-5I"></a>以是故，<a id="a-5J"></a>须菩提，<a id="a-5K"></a>当察菩萨摩诃萨亦无摩诃衍僧那僧涅也。<a id="a-5L"></a>”</p>
  <p id="a5M">须菩提白佛言：<a id="a-5N"></a>“如是，<a id="a-5O"></a>世尊，<a id="a-5P"></a>教分别其谊，<a id="a-5Q"></a>我分别谊，<a id="a-5R"></a>色无著无缚无脱，<a id="a-5S"></a>痛痒、<a id="a-5T"></a>思想、<a id="a-5U"></a>生死、<a id="a-5V"></a>识无著无缚无脱。<a id="a-5W"></a>”</p>
  <p id="a5X">分耨文陀尼弗问须菩提：<a id="a-5Y"></a>“色为无著无缚无脱？<a id="a-5Z"></a>痛痒、<a id="a-5a"></a>思想、<a id="a-5b"></a>生死、<a id="a-5c"></a>识为无著无缚无脱？<a id="a-5d"></a>”</p>
  <p id="a5e">须菩提谓分耨文陀尼弗：<a id="a-5f"></a>“如是贤者，<a id="a-5g"></a>色无著无缚无脱，<a id="a-5h"></a>痛痒、<a id="a-5i"></a>思想、<a id="a-5j"></a>生死、<a id="a-5k"></a>识无著无缚无脱。<a id="a-5l"></a>”</p>
  <p id="a5m">分耨又问：<a id="a-5n"></a>“须菩提，<a id="a-5o"></a>何所色无著无缚无脱？<a id="a-5p"></a>何所痛痒、<a id="a-5q"></a>思想、<a id="a-5r"></a>生死、<a id="a-5s"></a>识无著无缚无脱？<a id="a-5t"></a>”</p>
  <p id="a5u">须菩提答曰：<a id="a-5v"></a>“色自然，<a id="a-5w"></a>无著无缚无脱；<a id="a-5x"></a>痛痒、<a id="a-5y"></a>思想、<a id="a-5z"></a>生死、<a id="a-60"></a>识自然，<a id="a-61"></a>无著无缚无脱；<a id="a-62"></a>色如呼响，<a id="a-63"></a>无著无缚无脱；<a id="a-64"></a>痛痒、<a id="a-65"></a>思想、<a id="a-66"></a>生死、<a id="a-67"></a>识如呼响，<a id="a-68"></a>无著无缚无脱；<a id="a-69"></a>色如野马，<a id="a-6A"></a>无著无缚无脱；<a id="a-6B"></a>痛痒、<a id="a-6C"></a>思想、<a id="a-6D"></a>生死、<a id="a-6E"></a>识如野马，<a id="a-6F"></a>无著无缚无脱；<a id="a-6G"></a>色如幻，<a id="a-6H"></a>无著无缚无脱；<a id="a-6I"></a>痛痒、<a id="a-6J"></a>思想、<a id="a-6K"></a>生死、<a id="a-6L"></a>识如幻，<a id="a-6M"></a>无著无缚无脱；<a id="a-6N"></a>色如化，<a id="a-6O"></a>无著无缚无脱；<a id="a-6P"></a>痛痒、<a id="a-6Q"></a>思想、<a id="a-6R"></a>生死、<a id="a-6S"></a>识如化，<a id="a-6T"></a>无著无缚无脱；<a id="a-6U"></a>过去色，<a id="a-6V"></a>无著无缚无脱；<a id="a-6W"></a>过去痛痒、<a id="a-6X"></a>思想、<a id="a-6Y"></a>生死、<a id="a-6Z"></a>识，<a id="a-6a"></a>无著无缚无脱；<a id="a-6b"></a>当来色，<a id="a-6c"></a>无著无缚无脱；<a id="a-6d"></a>当来痛痒、<a id="a-6e"></a>思想、<a id="a-6f"></a>生死、<a id="a-6g"></a>识，<a id="a-6h"></a>无著无缚无脱；<a id="a-6i"></a>现在色，<a id="a-6j"></a>无著无缚无脱；<a id="a-6k"></a>现在痛痒、<a id="a-6l"></a>思想、<a id="a-6m"></a>生死、<a id="a-6n"></a>识，<a id="a-6o"></a>无著无缚无脱；<a id="a-6p"></a>色无实，<a id="a-6q"></a>无著无缚无脱；<a id="a-6r"></a>痛痒、<a id="a-6s"></a>思想、<a id="a-6t"></a>生死、<a id="a-6u"></a>识无实，<a id="a-6v"></a>无著无缚无脱；<a id="a-6w"></a>色憺怕，<a id="a-6x"></a>无著无缚无脱；<a id="a-6y"></a>痛痒、<a id="a-6z"></a>思想、<a id="a-70"></a>生死、<a id="a-71"></a>识憺怕，<a id="a-72"></a>无著无缚无脱；<a id="a-73"></a>色无所生，<a id="a-74"></a>无著无缚无脱；<a id="a-75"></a>痛痒、<a id="a-76"></a>思想、<a id="a-77"></a>生死、<a id="a-78"></a>识无所生，<a id="a-79"></a>无著无缚无脱。</p>
  <p id="a7A">“分耨，<a id="a-7B"></a>色善，<a id="a-7C"></a>无著无缚无脱；<a id="a-7D"></a>痛痒、<a id="a-7E"></a>思想、<a id="a-7F"></a>生死、<a id="a-7G"></a>识善，<a id="a-7H"></a>无著无缚无脱；<a id="a-7I"></a>色不善，<a id="a-7J"></a>无著无缚无脱；<a id="a-7K"></a>痛痒、<a id="a-7L"></a>思想、<a id="a-7M"></a>生死、<a id="a-7N"></a>识不善，<a id="a-7O"></a>无著无缚无脱；<a id="a-7P"></a>色无记，<a id="a-7Q"></a>无著无缚无脱；<a id="a-7R"></a>痛痒、<a id="a-7S"></a>思想、<a id="a-7T"></a>生死、<a id="a-7U"></a>识无记，<a id="a-7V"></a>无著无缚无脱；<a id="a-7W"></a>色不分别，<a id="a-7X"></a>无著无缚无脱；<a id="a-7Y"></a>痛痒、<a id="a-7Z"></a>思想、<a id="a-7a"></a>生死、<a id="a-7b"></a>识不分别，<a id="a-7c"></a>无著无缚无脱。</p>
  <p id="a7d">“分耨，<a id="a-7e"></a>世俗色，<a id="a-7f"></a>无著无缚无脱；<a id="a-7g"></a>世俗痛痒、<a id="a-7h"></a>思想、<a id="a-7i"></a>生死、<a id="a-7j"></a>识，<a id="a-7k"></a>无著无缚无脱；<a id="a-7l"></a>度世色，<a id="a-7m"></a>无著无缚无脱；<a id="a-7n"></a>度世痛痒、<a id="a-7o"></a>思想、<a id="a-7p"></a>生死、<a id="a-7q"></a>识，<a id="a-7r"></a>无著无缚无脱；<a id="a-7s"></a>有漏无漏色，<a id="a-7t"></a>无著无缚无脱；<a id="a-7u"></a>有漏无漏痛痒、<a id="a-7v"></a>思想、<a id="a-7w"></a>生死、<a id="a-7x"></a>识，<a id="a-7y"></a>无著无缚无脱；<a id="a-7z"></a>虚无，<a id="a-80"></a>无著无缚无脱；<a id="a-81"></a>恍惚，<a id="a-82"></a>无著无缚无脱；<a id="a-83"></a>一切诸法，<a id="a-84"></a>无著无缚无脱；<a id="a-85"></a>无所有，<a id="a-86"></a>无著无缚无脱；<a id="a-87"></a>寂然，<a id="a-88"></a>无著无缚无脱；<a id="a-89"></a>檀波罗蜜，<a id="a-8A"></a>无著无缚无脱；<a id="a-8B"></a>尸波罗蜜、<a id="a-8C"></a>羼波罗蜜、<a id="a-8D"></a>惟逮波罗蜜、<a id="a-8E"></a>禅波罗蜜、<a id="a-8F"></a>般若波罗蜜，<a id="a-8G"></a>无著无缚无脱；<a id="a-8H"></a>发至实，<a id="a-8I"></a>无著无缚无脱；<a id="a-8J"></a>发至寂寞，<a id="a-8K"></a>无著无缚无脱；<a id="a-8L"></a>内空，<a id="a-8M"></a>无著无缚无脱；<a id="a-8N"></a>外空，<a id="a-8O"></a>无著无缚无脱；<a id="a-8P"></a>其所有自然空，<a id="a-8Q"></a>无著无缚无脱；<a id="a-8R"></a>四意止，<a id="a-8S"></a>无著无缚无脱；<a id="a-8T"></a>四意断、<a id="a-8U"></a>四神足、<a id="a-8V"></a>五根、<a id="a-8W"></a>五力、<a id="a-8X"></a>七觉意、<a id="a-8Y"></a>八由行，<a id="a-8Z"></a>无著无缚无脱；<a id="a-8a"></a>十种力、<a id="a-8b"></a>四无所畏、<a id="a-8c"></a>四分别辩、<a id="a-8d"></a>十八不共诸佛之法，<a id="a-8e"></a>无著无缚无脱；<a id="a-8f"></a>从虚无起，<a id="a-8g"></a>无著无缚无脱；<a id="a-8h"></a>佛道，<a id="a-8i"></a>无著无缚无脱；<a id="a-8j"></a>萨芸若，<a id="a-8k"></a>无著无缚无脱；<a id="a-8l"></a>学菩萨道，<a id="a-8m"></a>无著无缚无脱；<a id="a-8n"></a>从虚无生，<a id="a-8o"></a>无著无缚无脱；<a id="a-8p"></a>寂然无所生，<a id="a-8q"></a>无著无缚无脱；<a id="a-8r"></a>其无本者，<a id="a-8s"></a>无著无缚无脱；<a id="a-8t"></a>又无本者无有异，<a id="a-8u"></a>顺法住，<a id="a-8v"></a>无著无缚无脱；<a id="a-8w"></a>其寂定法，<a id="a-8x"></a>无著无缚无脱；<a id="a-8y"></a>其本际者及于无为，<a id="a-8z"></a>无著无缚无脱；<a id="a-90"></a>无实所兴，<a id="a-91"></a>无著无缚无脱；<a id="a-92"></a>空寂不起所兴，<a id="a-93"></a>无著无缚无脱。</p>
  <p id="a94">“是为，<a id="a-95"></a>贤者分耨，<a id="a-96"></a>菩萨摩诃萨无著无缚无脱波罗蜜也。<a id="a-97"></a>檀波罗蜜、<a id="a-98"></a>尸波罗蜜、<a id="a-99"></a>羼波罗蜜、<a id="a-9A"></a>惟逮波罗蜜、<a id="a-9B"></a>禅波罗蜜、<a id="a-9C"></a>般若波罗蜜，<a id="a-9D"></a>无著无缚无脱；<a id="a-9E"></a>萨芸若无本慧、<a id="a-9F"></a>一切哀慧转上所作，<a id="a-9G"></a>皆亦无著无缚无脱；<a id="a-9H"></a>转进上升，<a id="a-9I"></a>布施、<a id="a-9J"></a>持戒、<a id="a-9K"></a>忍辱、<a id="a-9L"></a>精进、<a id="a-9M"></a>一心、<a id="a-9N"></a>智慧，<a id="a-9O"></a>转进上升，<a id="a-9P"></a>无著无缚无脱；<a id="a-9Q"></a>转升上至，<a id="a-9R"></a>住萨芸若慧、<a id="a-9S"></a>一切哀慧，<a id="a-9T"></a>无著无缚无脱；<a id="a-9U"></a>教化众生，<a id="a-9V"></a>无著无缚无脱；<a id="a-9W"></a>严净佛土，<a id="a-9X"></a>无著无缚无脱；<a id="a-9Y"></a>奉事诸佛世尊，<a id="a-9Z"></a>无著无缚无脱；<a id="a-9a"></a>听省经典，<a id="a-9b"></a>无著无缚无脱；<a id="a-9c"></a>未曾离诸佛，<a id="a-9d"></a>无著无缚无脱；<a id="a-9e"></a>未曾亡失神通，<a id="a-9f"></a>无著无缚无脱；<a id="a-9g"></a>不离五根，<a id="a-9h"></a>无著无缚无脱；<a id="a-9i"></a>不释总持，<a id="a-9j"></a>无著无缚无脱；<a id="a-9k"></a>不舍三昧，<a id="a-9l"></a>无著无缚无脱；<a id="a-9m"></a>于道发哀，<a id="a-9n"></a>无著无缚无脱；<a id="a-9o"></a>萨芸若慧，<a id="a-9p"></a>无著无缚无脱；<a id="a-9q"></a>所转法轮，<a id="a-9r"></a>无著无缚无脱；<a id="a-9s"></a>开化众生存于三乘，<a id="a-9t"></a>无著无缚无脱。<a id="a-9u"></a>”</p>
  <p id="a9v">须菩提谓分耨文陀尼弗：<a id="a-9w"></a>“是为，<a id="a-9x"></a>菩萨摩诃萨六波罗蜜无著无缚无脱，<a id="a-9y"></a>觉了一切诸正觉法，<a id="a-9z"></a>从虚无起，<a id="a-A0"></a>寂寞恬怕与无从生。<a id="a-A1"></a>是为，<a id="a-A2"></a>分耨，<a id="a-A3"></a>菩萨摩诃萨无著无缚无脱摩诃僧那僧涅也。<a id="a-A4"></a>”</p>
  <p data-pb></p>
  <h2 id="aA5">三昧品第十六</h2>
  <p id="aA6">贤者须菩提白佛言：<a id="a-A7"></a>“唯天中天，<a id="a-A8"></a>何谓菩萨摩诃萨摩诃衍僧那？<a id="a-A9"></a>何谓菩萨摩诃萨摩诃衍？<a id="a-AA"></a>学大乘者，<a id="a-AB"></a>何所誓志于衍？<a id="a-AC"></a>衍何所住，<a id="a-AD"></a>从何生？<a id="a-AE"></a>衍中谁为成衍者？<a id="a-AF"></a>”</p>
  <p id="aAG">佛告须菩提：<a id="a-AH"></a>“如须菩提之所问也。<a id="a-AI"></a>何所菩萨摩诃萨衍者？<a id="a-AJ"></a>六波罗蜜则为菩萨摩诃萨摩诃衍也。<a id="a-AK"></a>何等六？<a id="a-AL"></a>檀波罗蜜、<a id="a-AM"></a>尸波罗蜜、<a id="a-AN"></a>羼波罗蜜、<a id="a-AO"></a>惟逮波罗蜜、<a id="a-AP"></a>禅波罗蜜、<a id="a-AQ"></a>般若波罗蜜。</p>
  <p id="aAR">“彼何谓檀波罗蜜？<a id="a-AS"></a>于是，<a id="a-AT"></a>须菩提，<a id="a-AU"></a>菩萨摩诃萨遵崇发心存萨芸若而行布施，<a id="a-AV"></a>内外所有一切不惜以给众生以为坚固，<a id="a-AW"></a>不备怨敌则以劝助阿耨多罗三耶三菩，<a id="a-AX"></a>是为菩萨摩诃萨檀波罗蜜。</p>
  <p id="aAY">“何等菩萨摩诃萨尸波罗蜜？<a id="a-AZ"></a>于是菩萨摩诃萨，<a id="a-Aa"></a>遵崇发心存萨芸若，<a id="a-Ab"></a>身自奉行十善之事，<a id="a-Ac"></a>复以十善劝助人不堕颠倒，<a id="a-Ad"></a>亦无所得，<a id="a-Ae"></a>是为菩萨摩诃萨于尸波罗蜜无所亡失，<a id="a-Af"></a>不堕颠倒，<a id="a-Ag"></a>亦无所得。<a id="a-Ah"></a>”</p>
  <p id="aAi">须菩提白佛言：<a id="a-Aj"></a>“唯天中天，<a id="a-Ak"></a>何谓菩萨摩诃萨羼波罗蜜？<a id="a-Al"></a>”</p>
  <p id="aAm">佛告须菩提：<a id="a-An"></a>“于是菩萨摩诃萨，<a id="a-Ao"></a>己身能具足忍辱，<a id="a-Ap"></a>教化他人立于忍辱，<a id="a-Aq"></a>不堕颠倒，<a id="a-Ar"></a>亦无所得，<a id="a-As"></a>是为菩萨摩诃萨羼波罗蜜。<a id="a-At"></a>”</p>
  <p id="aAu">须菩提白佛言：<a id="a-Av"></a>“唯天中天，<a id="a-Aw"></a>何谓菩萨摩诃萨惟逮波罗蜜？<a id="a-Ax"></a>”</p>
  <p id="aAy">佛告须菩提：<a id="a-Az"></a>“菩萨摩诃萨其心遵崇萨芸若慧，<a id="a-B0"></a>于五波罗蜜不以疏远，<a id="a-B1"></a>以五波罗蜜教化众生不堕颠倒，<a id="a-B2"></a>亦无所得，<a id="a-B3"></a>是为菩萨摩诃萨惟逮波罗蜜。<a id="a-B4"></a>”</p>
  <p id="aB5">须菩提又问：<a id="a-B6"></a>“世尊，<a id="a-B7"></a>唯天中天，<a id="a-B8"></a>何谓菩萨摩诃萨禅波罗蜜？<a id="a-B9"></a>”</p>
  <p id="aBA">佛告须菩提：<a id="a-BB"></a>“菩萨摩诃萨遵崇发心存萨芸若慧，<a id="a-BC"></a>己身常以沤和拘舍罗行禅三昧，<a id="a-BD"></a>不随顺从三昧而生也，<a id="a-BE"></a>亦教人令学禅定，<a id="a-BF"></a>不堕颠倒，<a id="a-BG"></a>亦无所得，<a id="a-BH"></a>是为菩萨摩诃萨禅波罗蜜。<a id="a-BI"></a>”</p>
  <p id="aBJ">须菩提白佛言：<a id="a-BK"></a>“唯天中天，<a id="a-BL"></a>何等为菩萨摩诃萨般若波罗蜜？<a id="a-BM"></a>”</p>
  <p id="aBN">佛告须菩提：<a id="a-BO"></a>“菩萨摩诃萨遵崇发心萨芸若慧，<a id="a-BP"></a>于一切法无依倚，<a id="a-BQ"></a>观于诸法一切本净，<a id="a-BR"></a>不堕颠倒，<a id="a-BS"></a>亦无所得；<a id="a-BT"></a>于一切法以无所著，<a id="a-BU"></a>以观诸法一切本净，<a id="a-BV"></a>则以斯法教化众生，<a id="a-BW"></a>不堕颠倒，<a id="a-BX"></a>亦无所得。<a id="a-BY"></a>是为菩萨摩诃萨般若波罗蜜，<a id="a-BZ"></a>是为菩萨摩诃萨摩诃衍也。</p>
  <p id="aBa">“复次，<a id="a-Bb"></a>须菩提，<a id="a-Bc"></a>菩萨摩诃萨摩诃衍者，<a id="a-Bd"></a>诸内为空，<a id="a-Be"></a>外亦为空，<a id="a-Bf"></a>内外悉空，<a id="a-Bg"></a>空亦复空，<a id="a-Bh"></a>至号大空，<a id="a-Bi"></a>真妙之空，<a id="a-Bj"></a>清净之空，<a id="a-Bk"></a>有为空，<a id="a-Bl"></a>无为空，<a id="a-Bm"></a>自然相空，<a id="a-Bn"></a>一切法空，<a id="a-Bo"></a>无所得空，<a id="a-Bp"></a>无有空而自为空而有所见，<a id="a-Bq"></a>无所有空。</p>
  <p id="aBr">“彼何谓为内空？<a id="a-Bs"></a>谓内法者，<a id="a-Bt"></a>眼、<a id="a-Bu"></a>耳、<a id="a-Bv"></a>鼻、<a id="a-Bw"></a>舌、<a id="a-Bx"></a>身、<a id="a-By"></a>意。<a id="a-Bz"></a>彼所谓眼、<a id="a-C0"></a>眼所见者，<a id="a-C1"></a>则亦为空，<a id="a-C2"></a>不可毁伤，<a id="a-C3"></a>不可坏起。<a id="a-C4"></a>所以者何？<a id="a-C5"></a>本净故也。<a id="a-C6"></a>其耳、<a id="a-C7"></a>耳所、<a id="a-C8"></a>听者，<a id="a-C9"></a>则亦为空，<a id="a-CA"></a>不可毁伤，<a id="a-CB"></a>不可坏起。<a id="a-CC"></a>所以者何？<a id="a-CD"></a>本净故也。<a id="a-CE"></a>其鼻、<a id="a-CF"></a>鼻所、<a id="a-CG"></a>嗅者，<a id="a-CH"></a>则亦为空，<a id="a-CI"></a>不可毁伤，<a id="a-CJ"></a>不可坏起。<a id="a-CK"></a>所以者何？<a id="a-CL"></a>本净故也。<a id="a-CM"></a>其舌、<a id="a-CN"></a>舌所、<a id="a-CO"></a>尝味者，<a id="a-CP"></a>则亦为空，<a id="a-CQ"></a>不可毁伤，<a id="a-CR"></a>不可坏起。<a id="a-CS"></a>所以者何？<a id="a-CT"></a>本净故也。<a id="a-CU"></a>其身、<a id="a-CV"></a>身所、<a id="a-CW"></a>受者，<a id="a-CX"></a>亦复为空，<a id="a-CY"></a>不可毁伤，<a id="a-CZ"></a>不可坏起。<a id="a-Ca"></a>所以者何？<a id="a-Cb"></a>本净故也。<a id="a-Cc"></a>其心、<a id="a-Cd"></a>心所、<a id="a-Ce"></a>念者，<a id="a-Cf"></a>亦复为空，<a id="a-Cg"></a>不可毁伤，<a id="a-Ch"></a>不可坏起。<a id="a-Ci"></a>所以者何？<a id="a-Cj"></a>本净故也。<a id="a-Ck"></a>是谓内空。</p>
  <p id="aCl">“彼何谓外空？<a id="a-Cm"></a>外所云法，<a id="a-Cn"></a>色、<a id="a-Co"></a>声、<a id="a-Cp"></a>香味、<a id="a-Cq"></a>细滑念也。<a id="a-Cr"></a>其色、<a id="a-Cs"></a>色者，<a id="a-Ct"></a>亦复为空，<a id="a-Cu"></a>不可毁伤，<a id="a-Cv"></a>不可坏起。<a id="a-Cw"></a>所以者何？<a id="a-Cx"></a>本净故也。<a id="a-Cy"></a>是色、<a id="a-Cz"></a>声、<a id="a-D0"></a>香、<a id="a-D1"></a>味、<a id="a-D2"></a>细滑、<a id="a-D3"></a>法空，<a id="a-D4"></a>不可毁伤，<a id="a-D5"></a>不可坏起。<a id="a-D6"></a>所以者何？<a id="a-D7"></a>本净故也。</p>
  <p id="aD8">“彼何谓内外法空？<a id="a-D9"></a>内六入，<a id="a-DA"></a>外六入，<a id="a-DB"></a>是为内外法空。<a id="a-DC"></a>彼何谓外法空？<a id="a-DD"></a>不可毁伤，<a id="a-DE"></a>不可坏起。<a id="a-DF"></a>所以者何？<a id="a-DG"></a>本净故也。<a id="a-DH"></a>是内法、<a id="a-DI"></a>外法则悉空故，<a id="a-DJ"></a>故不可毁伤，<a id="a-DK"></a>不可坏起。<a id="a-DL"></a>所以者何？<a id="a-DM"></a>本净故也。<a id="a-DN"></a>是为内外法空。</p>
  <p id="aDO">“彼何谓空亦空？<a id="a-DP"></a>谓一切法空，<a id="a-DQ"></a>诸法空，<a id="a-DR"></a>亦此空空，<a id="a-DS"></a>是谓空空。</p>
  <p id="aDT">“彼何谓为大空？<a id="a-DU"></a>所谓东方亦空，<a id="a-DV"></a>南方、<a id="a-DW"></a>西方、<a id="a-DX"></a>北方、<a id="a-DY"></a>东南、<a id="a-DZ"></a>西南、<a id="a-Da"></a>西北、<a id="a-Db"></a>东北方、<a id="a-Dc"></a>上方、<a id="a-Dd"></a>下方，<a id="a-De"></a>皆亦悉空，<a id="a-Df"></a>不可毁伤，<a id="a-Dg"></a>不可坏起。<a id="a-Dh"></a>所以者何？<a id="a-Di"></a>本净故也。</p>
  <p id="aDj">“何谓真妙空者？<a id="a-Dk"></a>曰无为者也。<a id="a-Dl"></a>其无为者，<a id="a-Dm"></a>无为亦空，<a id="a-Dn"></a>不可毁伤，<a id="a-Do"></a>不可坏起。<a id="a-Dp"></a>所以者何？<a id="a-Dq"></a>本净故也。<a id="a-Dr"></a>是谓真妙空。</p>
  <p id="aDs">“彼何谓所有空？<a id="a-Dt"></a>所有空者，<a id="a-Du"></a>谓欲界、<a id="a-Dv"></a>色界、<a id="a-Dw"></a>无色界空，<a id="a-Dx"></a>不可毁伤，<a id="a-Dy"></a>不可坏起。<a id="a-Dz"></a>所以者何？<a id="a-E0"></a>本净故也。</p>
  <p id="aE1">“彼何谓无为空？<a id="a-E2"></a>所谓无为空者，<a id="a-E3"></a>不起不灭，<a id="a-E4"></a>亦不自在，<a id="a-E5"></a>亦无所住存在真谛，<a id="a-E6"></a>是为无为空。<a id="a-E7"></a>彼所谓无为空，<a id="a-E8"></a>其无为空者，<a id="a-E9"></a>不可毁伤，<a id="a-EA"></a>不可坏起。<a id="a-EB"></a>所以者何？<a id="a-EC"></a>本净故也。</p>
  <p id="aED">“彼何谓究竟空？<a id="a-EE"></a>究竟空者，<a id="a-EF"></a>谓不可得崖际。<a id="a-EG"></a>所以者何？<a id="a-EH"></a>本净故也。<a id="a-EI"></a>是谓究竟空。</p>
  <p id="aEJ">“彼何谓广远空？<a id="a-EK"></a>谓不见来，<a id="a-EL"></a>亦无所得。<a id="a-EM"></a>所以者何？<a id="a-EN"></a>本净故也。<a id="a-EO"></a>是谓广远空。</p>
  <p id="aEP">“彼何谓不分别空？<a id="a-EQ"></a>彼无能舍法，<a id="a-ER"></a>亦无所住。<a id="a-ES"></a>所以者何？<a id="a-ET"></a>本净故也。<a id="a-EU"></a>是为不分别空。</p>
  <p id="aEV">“彼何谓本净空？<a id="a-EW"></a>悉能解了一切诸法，<a id="a-EX"></a>悉为本净，<a id="a-EY"></a>有为无为，<a id="a-EZ"></a>非声闻所作，<a id="a-Ea"></a>非辟支佛所作，<a id="a-Eb"></a>是谓本净空。</p>
  <p id="aEc">“彼何谓一切法空？<a id="a-Ed"></a>一切法者，<a id="a-Ee"></a>谓色、<a id="a-Ef"></a>痛痒、<a id="a-Eg"></a>思想、<a id="a-Eh"></a>生死、<a id="a-Ei"></a>识、<a id="a-Ej"></a>眼、<a id="a-Ek"></a>耳、<a id="a-El"></a>鼻、<a id="a-Em"></a>舌、<a id="a-En"></a>身、<a id="a-Eo"></a>意、<a id="a-Ep"></a>色、<a id="a-Eq"></a>声、<a id="a-Er"></a>香味、<a id="a-Es"></a>细滑之法、<a id="a-Et"></a>眼色识、<a id="a-Eu"></a>耳声识、<a id="a-Ev"></a>鼻香识、<a id="a-Ew"></a>舌味识、<a id="a-Ex"></a>身细滑识、<a id="a-Ey"></a>意法识、<a id="a-Ez"></a>眼所更、<a id="a-F0"></a>耳鼻舌身意所更、<a id="a-F1"></a>痛痒之事、<a id="a-F2"></a>有为法无为法，<a id="a-F3"></a>是谓为一切法空，<a id="a-F4"></a>诸法法空，<a id="a-F5"></a>无所毁伤，<a id="a-F6"></a>不可坏起。<a id="a-F7"></a>所以者何？<a id="a-F8"></a>用本净故。<a id="a-F9"></a>是谓一切法空。</p>
  <p id="aFA">“彼何谓自然相空？<a id="a-FB"></a>为色相故，<a id="a-FC"></a>色无所有相，<a id="a-FD"></a>受痛痒思相、<a id="a-FE"></a>造生死相、<a id="a-FF"></a>知生死识相、<a id="a-FG"></a>痛痒、<a id="a-FH"></a>思想、<a id="a-FI"></a>生死、<a id="a-FJ"></a>识亦复如是，<a id="a-FK"></a>眼、<a id="a-FL"></a>耳、<a id="a-FM"></a>鼻、<a id="a-FN"></a>舌、<a id="a-FO"></a>身、<a id="a-FP"></a>意、<a id="a-FQ"></a>色、<a id="a-FR"></a>声、<a id="a-FS"></a>香、<a id="a-FT"></a>味、<a id="a-FU"></a>细滑、<a id="a-FV"></a>法及十八种一切所更，<a id="a-FW"></a>有为法相，<a id="a-FX"></a>无为法相，<a id="a-FY"></a>是一切法自然相空。</p>
  <p id="aFZ">“彼何谓不可得无所有空？<a id="a-Fa"></a>一切诸法亦不可得，<a id="a-Fb"></a>无所毁害，<a id="a-Fc"></a>不可坏起。<a id="a-Fd"></a>所以者何？<a id="a-Fe"></a>本净故也，<a id="a-Ff"></a>是谓不可得无所有空。</p>
  <p id="aFg">“彼何谓无所有空？<a id="a-Fh"></a>索所有形貌而不可得，<a id="a-Fi"></a>是谓无所有空。</p>
  <p id="aFj">“彼何谓自然空？<a id="a-Fk"></a>无有合会为自然，<a id="a-Fl"></a>是为自然空。</p>
  <p id="aFm">“彼何谓其无所有自然空者？<a id="a-Fn"></a>其自然者无有合会，<a id="a-Fo"></a>是谓其无所有自然空也。</p>
  <p id="aFp">“复次，<a id="a-Fq"></a>须菩提，<a id="a-Fr"></a>其所有者所有空，<a id="a-Fs"></a>无所有者无所有空，<a id="a-Ft"></a>自然者自然空，<a id="a-Fu"></a>为他故者他故亦空。</p>
  <p id="aFv">“彼何谓所有所有空？<a id="a-Fw"></a>谓五阴也，<a id="a-Fx"></a>彼五阴者所有所有空，<a id="a-Fy"></a>是谓所有所有空。</p>
  <p id="aFz">“何谓无所有无所有空？<a id="a-G0"></a>谓无为也，<a id="a-G1"></a>彼无为者无为故空，<a id="a-G2"></a>是谓无所有无所有空。</p>
  <p id="aG3">“何谓自然自然空？<a id="a-G4"></a>其为空者，<a id="a-G5"></a>则无有相，<a id="a-G6"></a>亦无所作，<a id="a-G7"></a>亦无所见，<a id="a-G8"></a>是谓自然空。</p>
  <p id="aG9">“彼何谓为他故空？<a id="a-GA"></a>假使怛萨阿竭兴出现者，<a id="a-GB"></a>若怛萨阿竭不兴出现，<a id="a-GC"></a>其法常住，<a id="a-GD"></a>其法界亦寂灭故无本，<a id="a-GE"></a>无本斯则本际，<a id="a-GF"></a>其于此者为他空，<a id="a-GG"></a>是谓为他故空。</p>
  <p id="aGH">“是谓，<a id="a-GI"></a>须菩提，<a id="a-GJ"></a>菩萨摩诃萨摩诃衍也。</p>
  <p id="aGK">“复次，<a id="a-GL"></a>须菩提，<a id="a-GM"></a>菩萨摩诃萨摩诃衍者，<a id="a-GN"></a>谓首楞严三昧，<a id="a-GO"></a>复有三昧名曰实印，<a id="a-GP"></a>复有三昧名师子娱乐，<a id="a-GQ"></a>有三昧名善月，<a id="a-GR"></a>有三昧名月幢英，<a id="a-GS"></a>有三昧名一切法超上，<a id="a-GT"></a>有三昧名观顶，<a id="a-GU"></a>有三昧名分别一切法，<a id="a-GV"></a>有三昧名了幢英，<a id="a-GW"></a>有三昧名金刚喻，<a id="a-GX"></a>有三昧名入法印，<a id="a-GY"></a>有三昧名放光无所夺，<a id="a-GZ"></a>有三昧名定意王，<a id="a-Ga"></a>有三昧名善住，<a id="a-Gb"></a>有三昧名放光，<a id="a-Gc"></a>有三昧名力精进，<a id="a-Gd"></a>有三昧名等超，<a id="a-Ge"></a>有三昧名分别随顺，<a id="a-Gf"></a>有三昧名入诸语，<a id="a-Gg"></a>有三昧名照诸方面，<a id="a-Gh"></a>有三昧名总持印，<a id="a-Gi"></a>有三昧名无所夺，<a id="a-Gj"></a>有三昧名等御诸法海印，<a id="a-Gk"></a>有三昧名普遍虚空，<a id="a-Gl"></a>有三昧名金刚道场，<a id="a-Gm"></a>有三昧名胜诸宝，<a id="a-Gn"></a>有三昧名照明，<a id="a-Go"></a>有三昧名不眴，<a id="a-Gp"></a>有三昧名住不究竟，<a id="a-Gq"></a>有三昧名决了，<a id="a-Gr"></a>有三昧名离垢灯明，<a id="a-Gs"></a>有三昧名无量光，<a id="a-Gt"></a>有三昧名光造，<a id="a-Gu"></a>有三昧名普照，<a id="a-Gv"></a>有三昧名净御定，<a id="a-Gw"></a>有三昧名离垢明，<a id="a-Gx"></a>有三昧名为娱乐故，<a id="a-Gy"></a>有三昧名慧灯，<a id="a-Gz"></a>有三昧名无尽，<a id="a-H0"></a>有三昧名威神具，<a id="a-H1"></a>有三昧名除尽，<a id="a-H2"></a>有三昧名无特，<a id="a-H3"></a>有三昧名开通，<a id="a-H4"></a>有三昧名日灯明，<a id="a-H5"></a>有三昧名月离垢，<a id="a-H6"></a>有三昧名净照明，<a id="a-H7"></a>有三昧名有所照曜，<a id="a-H8"></a>有三昧名作当所作，<a id="a-H9"></a>有三昧名慧英，<a id="a-HA"></a>有三昧名譬金刚，<a id="a-HB"></a>有三昧名善建志，<a id="a-HC"></a>有三昧名宝积，<a id="a-HD"></a>有三昧名超法印，<a id="a-HE"></a>有三昧名法普，<a id="a-HF"></a>有三昧名胜娱乐，<a id="a-HG"></a>有三昧名度法顶，<a id="a-HH"></a>有三昧名有所破坏，<a id="a-HI"></a>有三昧名分别诸句，<a id="a-HJ"></a>有三昧名等造字，<a id="a-HK"></a>有三昧名离文字，<a id="a-HL"></a>有三昧名除断缘，<a id="a-HM"></a>有三昧名离所作，<a id="a-HN"></a>有三昧名无所作，<a id="a-HO"></a>有三昧名行不使了，<a id="a-HP"></a>有三昧名除冥，<a id="a-HQ"></a>有三昧名行迹，<a id="a-HR"></a>有三昧名无动，<a id="a-HS"></a>有三昧名度境界，<a id="a-HT"></a>有三昧名决一切德，<a id="a-HU"></a>有三昧名决所住，<a id="a-HV"></a>有三昧名清净严华，<a id="a-HW"></a>有三昧名觉意句，<a id="a-HX"></a>有三昧名无量灯明，<a id="a-HY"></a>有三昧名等无等，<a id="a-HZ"></a>有三昧名度一切法，<a id="a-Ha"></a>有三昧名断绝故，<a id="a-Hb"></a>有三昧名离所作，<a id="a-Hc"></a>有三昧名离所住，<a id="a-Hd"></a>有三昧名一严净，<a id="a-He"></a>有三昧名御行事，<a id="a-Hf"></a>有三昧名一事故，<a id="a-Hg"></a>有三昧名制诸事，<a id="a-Hh"></a>有三昧名除厌一切所作，<a id="a-Hi"></a>有三昧名入缘合像音，<a id="a-Hj"></a>有三昧名脱音教文字言，<a id="a-Hk"></a>有三昧名光[火+僉]炽盛，<a id="a-Hl"></a>有三昧名相严净，<a id="a-Hm"></a>有三昧名无相，<a id="a-Hn"></a>有三昧名造一切诸具，<a id="a-Ho"></a>有三昧名不悦一切苦乐，<a id="a-Hp"></a>有三昧名无尽故，<a id="a-Hq"></a>有三昧名总持句，<a id="a-Hr"></a>有三昧名爱护一切正邪，<a id="a-Hs"></a>有三昧名入一切诸色无色，<a id="a-Ht"></a>有三昧名无音断音，<a id="a-Hu"></a>有三昧名离垢曜，<a id="a-Hv"></a>有三昧名御固要，<a id="a-Hw"></a>有三昧名离垢满月，<a id="a-Hx"></a>有三昧名大严净，<a id="a-Hy"></a>有三昧名一切光世明故，<a id="a-Hz"></a>有三昧名普明，<a id="a-I0"></a>有三昧名御空，<a id="a-I1"></a>有三昧名等御，<a id="a-I2"></a>有三昧名无青究竟无所娱乐，<a id="a-I3"></a>有三昧名究竟无本住，<a id="a-I4"></a>有三昧名身时安详，<a id="a-I5"></a>有三昧名口言时蠲除虚空念，<a id="a-I6"></a>有三昧名脱虚无色无所著百一十定。</p>
  <p id="aI7">“彼何谓名曰首楞严三昧？<a id="a-I8"></a>其定意者，<a id="a-I9"></a>皆入一切诸三昧行，<a id="a-IA"></a>是谓首楞严三昧。</p>
  <p id="aIB">“彼何谓实印三昧？<a id="a-IC"></a>时以斯定意，<a id="a-ID"></a>印一切三昧，<a id="a-IE"></a>是谓实印三昧。</p>
  <p id="aIF">“彼何谓师子娱乐三昧？<a id="a-IG"></a>住此定意时，<a id="a-IH"></a>皆娱乐一切定意，<a id="a-II"></a>是谓师子娱乐三昧。</p>
  <p id="aIJ">“彼何谓善月三昧？<a id="a-IK"></a>住是定意时，<a id="a-IL"></a>一切平等而无所有，<a id="a-IM"></a>是谓善月三昧。</p>
  <p id="aIN">“彼何谓月幢英三昧？<a id="a-IO"></a>住是定意三昧，<a id="a-IP"></a>以此定意普执一切诸三昧幢，<a id="a-IQ"></a>是谓月幢英三昧。</p>
  <p id="aIR">“彼何谓超一切法上三昧？<a id="a-IS"></a>住是定意时，<a id="a-IT"></a>一切悉至于平等事，<a id="a-IU"></a>是谓一切法超上三昧。</p>
  <p id="aIV">“彼何谓观顶三昧？<a id="a-IW"></a>住是定意时，<a id="a-IX"></a>则便观睹一切三昧诸定意顶，<a id="a-IY"></a>是谓观顶三昧。</p>
  <p id="aIZ">“彼何谓分别法界三昧？<a id="a-Ia"></a>住是定意时，<a id="a-Ib"></a>则能分别诸有法界，<a id="a-Ic"></a>是谓分别法界三昧。</p>
  <p id="aId">“彼何谓决了幢英三昧？<a id="a-Ie"></a>住是定意时，<a id="a-If"></a>一切定意究竟执幢，<a id="a-Ig"></a>是谓决了幢英三昧。</p>
  <p id="aIh">“彼何谓金刚三昧？<a id="a-Ii"></a>住是定意时，<a id="a-Ij"></a>一切平等无能破坏，<a id="a-Ik"></a>是谓金刚三昧。</p>
  <p id="aIl">“彼何谓入法印三昧？<a id="a-Im"></a>住是定意时，<a id="a-In"></a>寻则得入一切法印，<a id="a-Io"></a>是谓法印三昧。</p>
  <p id="aIp">“彼何谓善住王三昧？<a id="a-Iq"></a>住是定意时，<a id="a-Ir"></a>一切诸法王三昧之所建立，<a id="a-Is"></a>是谓善住王三昧。</p>
  <p id="aIt">“彼何谓放光明三昧？<a id="a-Iu"></a>住是定意时，<a id="a-Iv"></a>一切三昧皆演光明，<a id="a-Iw"></a>是谓放光明三昧。</p>
  <p id="aIx">“彼何谓精进力三昧？<a id="a-Iy"></a>住是定意时，<a id="a-Iz"></a>一切三昧精进力所发起，<a id="a-J0"></a>是谓精进力三昧。</p>
  <p id="aJ1">“彼何谓等度三昧？<a id="a-J2"></a>住是定意时，<a id="a-J3"></a>一切三昧皆至平等，<a id="a-J4"></a>是谓等度三昧。</p>
  <p id="aJ5">“彼何谓顺入言教三昧？<a id="a-J6"></a>住是定意时，<a id="a-J7"></a>皆得普入顺应意声，<a id="a-J8"></a>是谓顺言教三昧。</p>
  <p id="aJ9">“彼何谓入诸言教三昧？<a id="a-JA"></a>住是定意时，<a id="a-JB"></a>一切皆从三昧言教，<a id="a-JC"></a>是谓入言教三昧。</p>
  <p id="aJD">“彼何谓照诸方面三昧？<a id="a-JE"></a>住是定意时，<a id="a-JF"></a>皆照一切诸方面定意，<a id="a-JG"></a>是谓照诸方面三昧。</p>
  <p id="aJH">“彼何谓总持印三昧？<a id="a-JI"></a>住是定意时，<a id="a-JJ"></a>总持一切诸三昧印，<a id="a-JK"></a>是谓总持印三昧。</p>
  <p id="aJL">“彼何谓无所夺三昧？<a id="a-JM"></a>住是定意时，<a id="a-JN"></a>寻即不忘一切定意，<a id="a-JO"></a>是谓无所夺三昧。</p>
  <p id="aJP">“彼何谓等御诸法海印三昧？<a id="a-JQ"></a>住是定意时，<a id="a-JR"></a>行平等事思摄等御，<a id="a-JS"></a>是谓等御海印三昧。</p>
  <p id="aJT">“彼何谓普遍虚空三昧？<a id="a-JU"></a>住是定意时，<a id="a-JV"></a>一切三昧普遍虚空无所不周，<a id="a-JW"></a>是谓普遍虚空三昧。</p>
  <p id="aJX">“彼何谓金刚道场三昧？<a id="a-JY"></a>住是定意三昧时，<a id="a-JZ"></a>总持一切定意道场，<a id="a-Ja"></a>是谓金刚道场三昧。</p>
  <p id="aJb">“彼何谓胜诸宝三昧？<a id="a-Jc"></a>住是定意时，<a id="a-Jd"></a>蠲除一切尘垢诸欲不可瑕疵，<a id="a-Je"></a>是谓胜诸宝三昧。</p>
  <p id="aJf">“彼何谓照明三昧？<a id="a-Jg"></a>住是定意三昧时，<a id="a-Jh"></a>致一切等则无所照曜诸道，<a id="a-Ji"></a>是谓照明三昧。</p>
  <p id="aJj">“彼何谓不眴三昧？<a id="a-Jk"></a>住是定意时，<a id="a-Jl"></a>于诸三昧不求诸法，<a id="a-Jm"></a>是谓不眴三昧。</p>
  <p id="aJn">“彼何谓不究竟住三昧？<a id="a-Jo"></a>住是定意时，<a id="a-Jp"></a>不见诸法三界所住，<a id="a-Jq"></a>是谓不究竟住三昧。</p>
  <p id="aJr">“彼何谓决了三昧？<a id="a-Js"></a>住是定意时，<a id="a-Jt"></a>无心无念法所趣，<a id="a-Ju"></a>是谓决了三昧。</p>
  <p id="aJv">“彼何谓离垢明三昧？<a id="a-Jw"></a>住是定意时，<a id="a-Jx"></a>一切三昧转相照曜，<a id="a-Jy"></a>是谓离垢明三昧。</p>
  <p id="aJz">“彼何谓无量光三昧？<a id="a-K0"></a>住是定意时，<a id="a-K1"></a>其光明者无所不照，<a id="a-K2"></a>是谓无量光三昧。</p>
  <p id="aK3">“彼何谓造所为光三昧？<a id="a-K4"></a>住是定意时，<a id="a-K5"></a>若得三昧一切定意皆放光明，<a id="a-K6"></a>是谓造所为光三昧。</p>
  <p id="aK7">“彼何谓普照三昧？<a id="a-K8"></a>适获此定，<a id="a-K9"></a>一切诸三昧门自然演光，<a id="a-KA"></a>是谓普照三昧。</p>
  <p id="aKB">“彼何谓御诸净三昧？<a id="a-KC"></a>住是定意时，<a id="a-KD"></a>则便逮得一切三昧清净普等，<a id="a-KE"></a>是谓御诸净三昧。</p>
  <p id="aKF">“彼何谓离垢光三昧？<a id="a-KG"></a>住是定意时，<a id="a-KH"></a>于诸三昧除一切垢悉令灰尽，<a id="a-KI"></a>是谓离垢光三昧。</p>
  <p id="aKJ">“彼何谓所娱乐三昧？<a id="a-KK"></a>住是定意时，<a id="a-KL"></a>则便娱乐一切三昧，<a id="a-KM"></a>是谓所娱乐三昧。</p>
  <p id="aKN">“彼何谓慧灯明三昧？<a id="a-KO"></a>住是定意时，<a id="a-KP"></a>照明一切诸所三昧，<a id="a-KQ"></a>是谓慧灯明三昧。</p>
  <p id="aKR">“彼何谓无尽三昧？<a id="a-KS"></a>住是定意时，<a id="a-KT"></a>于一切三昧亦无有尽亦无不尽，<a id="a-KU"></a>亦复不见尽与不尽，<a id="a-KV"></a>是谓无尽三昧。</p>
  <p id="aKW">“彼何谓威神句三昧？<a id="a-KX"></a>住是定意时，<a id="a-KY"></a>一切平等威神巍巍光曜远照，<a id="a-KZ"></a>是谓威神句三昧。</p>
  <p id="aKa">“彼何谓除诸尽三昧？<a id="a-Kb"></a>住是定意时，<a id="a-Kc"></a>见诸三昧一切无尽，<a id="a-Kd"></a>见而无本而无所见，<a id="a-Ke"></a>是谓除诸尽三昧。</p>
  <p id="aKf">“彼何谓无特异三昧？<a id="a-Kg"></a>住是定意时，<a id="a-Kh"></a>一切平等不著不念，<a id="a-Ki"></a>无所患苦亦无因缘，<a id="a-Kj"></a>是谓无特特异三昧。</p>
  <p id="aKk">“彼何谓开通三昧？<a id="a-Kl"></a>住是定意时，<a id="a-Km"></a>不见诸法有所通达，<a id="a-Kn"></a>亦无颠倒，<a id="a-Ko"></a>是谓开通三昧。</p>
  <p id="aKp">“彼何谓日灯明三昧？<a id="a-Kq"></a>住是定意时，<a id="a-Kr"></a>开发一切诸三昧门而奋光明，<a id="a-Ks"></a>是谓日灯明三昧。</p>
  <p id="aKt">“彼何谓离月垢三昧？<a id="a-Ku"></a>住是定意时，<a id="a-Kv"></a>于诸三昧以光除冥，<a id="a-Kw"></a>是谓离月垢三昧。</p>
  <p id="aKx">“彼何谓清净灯明三昧？<a id="a-Ky"></a>住是定意时，<a id="a-Kz"></a>于诸三昧普护一切四分别辩，<a id="a-L0"></a>是谓清净灯明三昧。</p>
  <p id="aL1">“彼何谓有所照曜三昧？<a id="a-L2"></a>住是定意时，<a id="a-L3"></a>则皆照明诸三昧门，<a id="a-L4"></a>是谓有所照曜三昧。</p>
  <p id="aL5">“彼何谓所造作三昧？<a id="a-L6"></a>住是定意时，<a id="a-L7"></a>趣一切三昧成办所当，<a id="a-L8"></a>又复所造作三昧所立定时，<a id="a-L9"></a>普见一切诸三昧慧英，<a id="a-LA"></a>是谓所造作三昧。</p>
  <p id="aLB">“彼何谓金刚喻三昧？<a id="a-LC"></a>住是定意时，<a id="a-LD"></a>灭除一切所作诸法，<a id="a-LE"></a>不复睹见诸苦恼患，<a id="a-LF"></a>是谓金刚喻三昧。</p>
  <p id="aLG">“彼何谓心住三昧？<a id="a-LH"></a>住是定意时，<a id="a-LI"></a>心不动摇亦不开闭，<a id="a-LJ"></a>亦不照明亦不见所起，<a id="a-LK"></a>亦不念言有此心也，<a id="a-LL"></a>是谓心住三昧。</p>
  <p id="aLM">“彼何谓普世三昧？<a id="a-LN"></a>住是定意时，<a id="a-LO"></a>普见一切诸三昧定靡所不照，<a id="a-LP"></a>是谓普世三昧。</p>
  <p id="aLQ">“彼何谓善志住三昧？<a id="a-LR"></a>住是定意时，<a id="a-LS"></a>一切普安立诸三昧。</p>
  <p id="aLT">“彼何谓宝积三昧？<a id="a-LU"></a>住是定意时，<a id="a-LV"></a>普见一切诸三昧者，<a id="a-LW"></a>悉为积宝，<a id="a-LX"></a>是谓宝积三昧。</p>
  <p id="aLY">“彼何谓胜法印三昧？<a id="a-LZ"></a>住是定意时，<a id="a-La"></a>等印诸法，<a id="a-Lb"></a>未遭印者皆见印，<a id="a-Lc"></a>印悉能究竟，<a id="a-Ld"></a>是谓胜法印三昧。</p>
  <p id="aLe">“彼何谓法平等三昧？<a id="a-Lf"></a>住是定意时，<a id="a-Lg"></a>不见诸法平等若崄岨，<a id="a-Lh"></a>是谓法平等三昧。</p>
  <p id="aLi">“彼何谓胜娱乐三昧？<a id="a-Lj"></a>住是定意时，<a id="a-Lk"></a>降伏一切诸所乐法，<a id="a-Ll"></a>是谓胜娱乐三昧。</p>
  <p id="aLm">“彼何谓度诸法顶三昧？<a id="a-Ln"></a>住是定意时，<a id="a-Lo"></a>调定一切诸法之上，<a id="a-Lp"></a>皆复越度诸所三昧，<a id="a-Lq"></a>是谓度诸法顶三昧。</p>
  <p id="aLr">“彼何谓坏除三昧？<a id="a-Ls"></a>住是定意时，<a id="a-Lt"></a>除诸三昧坏一切法，<a id="a-Lu"></a>是谓坏除三昧。</p>
  <p id="aLv">“彼何谓分别诸法三昧？<a id="a-Lw"></a>住是定意时，<a id="a-Lx"></a>皆能分别于诸三昧，<a id="a-Ly"></a>晓了一切诸法之句，<a id="a-Lz"></a>是谓分别诸法三昧。</p>
  <p id="aM0">“彼何谓等造文字三昧？<a id="a-M1"></a>住是定意时，<a id="a-M2"></a>分别晓了三昧致等文字，<a id="a-M3"></a>是谓等造文字三昧。</p>
  <p id="aM4">“彼何谓除诸文字三昧？<a id="a-M5"></a>住是定意时，<a id="a-M6"></a>于诸三昧无一文字亦无所得，<a id="a-M7"></a>是谓除诸文字三昧。</p>
  <p id="aM8">“彼何谓除断因缘三昧？<a id="a-M9"></a>住是定意时，<a id="a-MA"></a>断诸三昧缘无有众乱，<a id="a-MB"></a>是谓除断因缘三昧。</p>
  <p id="aMC">“彼何谓无所作三昧？<a id="a-MD"></a>住是定意时，<a id="a-ME"></a>不得诸法有所作为，<a id="a-MF"></a>亦无所造，<a id="a-MG"></a>是谓无所作三昧。</p>
  <p id="aMH">“彼何谓离所作三昧？<a id="a-MI"></a>住是定意时，<a id="a-MJ"></a>不得诸法因缘所造，<a id="a-MK"></a>是谓离所作三昧。</p>
  <p id="aML">“彼何谓不究竟行三昧？<a id="a-MM"></a>住是定意时，<a id="a-MN"></a>不得一切诸三昧行究竟边际，<a id="a-MO"></a>是谓不究竟行三昧。</p>
  <p id="aMP">“彼何谓除诸冥三昧？<a id="a-MQ"></a>住是定意时，<a id="a-MR"></a>一切三昧除诸闇冥，<a id="a-MS"></a>灭尽诸乱令致清净，<a id="a-MT"></a>是谓除诸冥三昧。</p>
  <p id="aMU">“彼何谓行诸句三昧？<a id="a-MV"></a>住是定意时，<a id="a-MW"></a>普见一切诸三昧行，<a id="a-MX"></a>是谓行诸句三昧。</p>
  <p id="aMY">“彼何谓无动三昧？<a id="a-MZ"></a>住是定意时，<a id="a-Ma"></a>不见一切诸三昧有震动者，<a id="a-Mb"></a>是谓不动三昧。</p>
  <p id="aMc">“彼何谓度诸界三昧？<a id="a-Md"></a>住是定意时，<a id="a-Me"></a>一切三昧度诸邪反，<a id="a-Mf"></a>亦无差错顺其正谊，<a id="a-Mg"></a>是谓度诸界三昧。</p>
  <p id="aMh">“彼何谓分别诸德三昧？<a id="a-Mi"></a>住是定意时，<a id="a-Mj"></a>决一切诸法了众生三昧，<a id="a-Mk"></a>是谓分别诸德三昧。</p>
  <p id="aMl">“彼何谓所住究竟三昧？<a id="a-Mm"></a>住是定意时，<a id="a-Mn"></a>于一切定求于心本而不可得，<a id="a-Mo"></a>是谓所住究竟三昧。</p>
  <p id="aMp">“彼何谓净华严饰三昧？<a id="a-Mq"></a>住是定意时，<a id="a-Mr"></a>得诸三昧一切清净普严诸华，<a id="a-Ms"></a>是谓净华严饰三昧。</p>
  <p id="aMt">“彼何谓觉意句三昧？<a id="a-Mu"></a>住是定意时，<a id="a-Mv"></a>一切三昧疾逮觉意，<a id="a-Mw"></a>是谓觉意句三昧。</p>
  <p id="aMx">“彼何谓无量辩三昧？<a id="a-My"></a>住是定意时，<a id="a-Mz"></a>寻即逮得无量辩才随行分别，<a id="a-N0"></a>是谓无量辩三昧。</p>
  <p id="aN1">“彼何谓等无等三昧？<a id="a-N2"></a>住是定意时，<a id="a-N3"></a>一切定逮得等无等三昧，<a id="a-N4"></a>能令诸邪皆至平等，<a id="a-N5"></a>是谓等无等三昧。</p>
  <p id="aN6">“彼何谓度一切诸法三昧？<a id="a-N7"></a>住是定意时，<a id="a-N8"></a>皆能越度一切三界，<a id="a-N9"></a>是谓度一切诸法三昧。</p>
  <p id="aNA">“彼何谓断诸作三昧？<a id="a-NB"></a>住是定意时，<a id="a-NC"></a>见一切法诸三昧定，<a id="a-ND"></a>悉为断绝之，<a id="a-NE"></a>是谓断诸所作三昧。</p>
  <p id="aNF">“彼何谓无意无毁三昧？<a id="a-NG"></a>住是定意时，<a id="a-NH"></a>已逮诸定，<a id="a-NI"></a>得致诸法皆归坏败，<a id="a-NJ"></a>是谓无意无毁三昧。</p>
  <p id="aNK">“彼何谓无所住三昧？<a id="a-NL"></a>住是定意时，<a id="a-NM"></a>不见诸法有所住处，<a id="a-NN"></a>是谓无所住三昧。</p>
  <p id="aNO">“彼何谓一清净三昧？<a id="a-NP"></a>住是定意时，<a id="a-NQ"></a>不见诸法而有二事，<a id="a-NR"></a>是谓一清净三昧。</p>
  <p id="aNS">“彼何谓御诸事行三昧？<a id="a-NT"></a>住是定意时，<a id="a-NU"></a>不见诸法有因缘趣，<a id="a-NV"></a>是谓御诸事行三昧。</p>
  <p id="aNW">“彼何谓胜诸事三昧？<a id="a-NX"></a>住是定意时，<a id="a-NY"></a>一切三昧不睹二事亦无所见，<a id="a-NZ"></a>是谓胜诸事三昧。</p>
  <p id="aNa">“彼何谓除灭一切所有断诸根三昧？<a id="a-Nb"></a>住是定意时，<a id="a-Nc"></a>于一切三昧灭除诸事，<a id="a-Nd"></a>而逮得慧所入之处无所遭遇，<a id="a-Ne"></a>是谓除灭一切所有断诸根三昧。</p>
  <p id="aNf">“彼何谓入合随音三昧？<a id="a-Ng"></a>住是定意时，<a id="a-Nh"></a>不随三昧诸音声，<a id="a-Ni"></a>是谓入合随音三昧。</p>
  <p id="aNj">“彼何谓度诸言字音声三昧？<a id="a-Nk"></a>住是定意时，<a id="a-Nl"></a>则悉度脱一切诸行文字之事，<a id="a-Nm"></a>亦无所见，<a id="a-Nn"></a>是谓度诸言字音声三昧。</p>
  <p id="aNo">“彼何谓炽盛光曜三昧？<a id="a-Np"></a>住是定意时，<a id="a-Nq"></a>普照降伏光明惟曜，<a id="a-Nr"></a>是谓炽盛光曜三昧。</p>
  <p id="aNs">“彼何谓诸相严净三昧？<a id="a-Nt"></a>住是定意时，<a id="a-Nu"></a>庄严一切诸相功德，<a id="a-Nv"></a>是谓诸相严净三昧。</p>
  <p id="aNw">“彼何谓无相三昧？<a id="a-Nx"></a>住是定意时，<a id="a-Ny"></a>一切三昧永不睹一切相，<a id="a-Nz"></a>是谓无相三昧。</p>
  <p id="aO0">“彼何谓一切具足三昧？<a id="a-O1"></a>住是定意时，<a id="a-O2"></a>一切所求普悉具足，<a id="a-O3"></a>是谓一切具足三昧。</p>
  <p id="aO4">“彼何谓不悦苦安三昧？<a id="a-O5"></a>住是定意时，<a id="a-O6"></a>不睹三昧一切苦安，<a id="a-O7"></a>是谓不悦苦安三昧。</p>
  <p id="aO8">“彼何谓无尽故三昧？<a id="a-O9"></a>住是定意时，<a id="a-OA"></a>于一切三昧，<a id="a-OB"></a>亦无有尽亦无所见，<a id="a-OC"></a>是谓无尽故三昧。</p>
  <p id="aOD">“彼何谓总持句三昧？<a id="a-OE"></a>住是定意时，<a id="a-OF"></a>总持一切诸三昧事，<a id="a-OG"></a>是谓总持句三昧。</p>
  <p id="aOH">“彼何谓护诸正邪三昧？<a id="a-OI"></a>住是定意时，<a id="a-OJ"></a>于诸三昧，<a id="a-OK"></a>永不睹见正等与邪，<a id="a-OL"></a>是谓护诸正邪三昧。</p>
  <p id="aOM">“彼何谓灭除诸声色无声色三昧？<a id="a-ON"></a>住是定意时，<a id="a-OO"></a>于诸三昧一切不见有声色，<a id="a-OP"></a>永无声色，<a id="a-OQ"></a>是谓灭除诸声色无声色三昧。</p>
  <p id="aOR">“彼何谓无音断音三昧？<a id="a-OS"></a>住是定意时，<a id="a-OT"></a>见一切法无声无音，<a id="a-OU"></a>是谓无音三昧。</p>
  <p id="aOV">“彼何谓离垢明三昧？<a id="a-OW"></a>住是定意时，<a id="a-OX"></a>不得一切三昧光明诸垢，<a id="a-OY"></a>是谓离垢明三昧。</p>
  <p id="aOZ">“彼何谓要御三昧？<a id="a-Oa"></a>住是定意时，<a id="a-Ob"></a>不见诸三昧有要无要、<a id="a-Oc"></a>有御无御，<a id="a-Od"></a>是谓要御三昧。</p>
  <p id="aOe">“彼何谓满月离垢明三昧？<a id="a-Of"></a>住是定意时，<a id="a-Og"></a>一切平等具足成满功德之福，<a id="a-Oh"></a>譬如月盛满十五日时，<a id="a-Oi"></a>是谓满月离垢明三昧。</p>
  <p id="aOj">“彼何谓大严净三昧？<a id="a-Ok"></a>住是定意时，<a id="a-Ol"></a>皆悉平等无极清净庄严普备，<a id="a-Om"></a>是谓大严净三昧。</p>
  <p id="aOn">“彼何谓普照世间三昧？<a id="a-Oo"></a>住是定意时，<a id="a-Op"></a>一切平等皆能光照一切诸法，<a id="a-Oq"></a>是谓普照世间三昧。</p>
  <p id="aOr">“彼何谓普定意三昧？<a id="a-Os"></a>住是定意时，<a id="a-Ot"></a>一切定亦无所乱不得一心，<a id="a-Ou"></a>是谓普定意三昧。</p>
  <p id="aOv">“彼何谓御空三昧？<a id="a-Ow"></a>住是定意时，<a id="a-Ox"></a>等御一切不乐法者，<a id="a-Oy"></a>而令得乐，<a id="a-Oz"></a>是谓御空三昧。</p>
  <p id="aP0">“彼何谓御萨芸若空等御三昧？<a id="a-P1"></a>住是定意时，<a id="a-P2"></a>于一切御平等之事亦无所御，<a id="a-P3"></a>是谓御萨芸若空等御三昧。</p>
  <p id="aP4">“彼何谓无青究竟无乐三昧？<a id="a-P5"></a>住是定意时，<a id="a-P6"></a>不得名号亦无所获，<a id="a-P7"></a>是谓无青究竟无乐三昧。</p>
  <p id="aP8">“彼何谓住于无本无心三昧？<a id="a-P9"></a>住是定意时，<a id="a-PA"></a>住于诸三昧普入无本无所转求，<a id="a-PB"></a>是谓住于无本无心三昧。</p>
  <p id="aPC">“彼何谓身时安详三昧？<a id="a-PD"></a>住是定意时，<a id="a-PE"></a>于诸三昧永无所得亦无见身，<a id="a-PF"></a>是谓身时安详三昧。</p>
  <p id="aPG">“彼何谓口言时坏除虚空念三昧？<a id="a-PH"></a>住是定意时，<a id="a-PI"></a>一切三昧不得口言之所归趣，<a id="a-PJ"></a>是谓口言时坏除虚空念三昧。</p>
  <p id="aPK">“彼何谓脱虚无无色三昧？<a id="a-PL"></a>住是定意时，<a id="a-PM"></a>逮得虚空无为无数一切法寂，<a id="a-PN"></a>是谓脱虚无无色三昧。</p>
  <p id="aPO">“是为，<a id="a-PP"></a>须菩提，<a id="a-PQ"></a>菩萨摩诃萨般若波罗蜜摩诃衍也。<a id="a-PR"></a>”</p>
 </body>
</html>