<!doctype html>
<html id="z3IBTCpBY" data-ver="1264">
 <head>
  <meta charset="utf-8">
  <meta author="鸠摩罗什">
  <meta author="菩提流支">
  <meta author="真谛">
  <meta library="龙藏">
  <meta catalog="大乘般若部">
  <meta period="unknown">
 </head>
 <body>
  <h1 id="a1">金刚般若波罗蜜经</h1>
  <p id="a2">如是我闻：<a id="a-3"></a>一时，<a id="a-4"></a>佛婆伽婆住舍卫国祇陀树林给孤独园，<a id="a-5"></a>与大比丘众千二百五十人俱。</p>
  <p id="a6">尔时，<a id="a-7"></a>世尊于日前分，<a id="a-8"></a>著衣持钵，<a id="a-9"></a>入舍卫大国而行乞食。<a id="a-A"></a>于其国中次第行已，<a id="a-B"></a>还至本处。<a id="a-C"></a>饭食事讫，<a id="a-D"></a>于中后时，<a id="a-E"></a>收衣钵，<a id="a-F"></a>洗足已，<a id="a-G"></a>如常敷座，<a id="a-H"></a>跏趺安坐，<a id="a-I"></a>端身而住，<a id="a-J"></a>正念现前。</p>
  <p id="aK">时，<a id="a-L"></a>诸比丘俱往佛所，<a id="a-M"></a>至佛所已，<a id="a-N"></a>顶礼佛足，<a id="a-O"></a>右绕三匝，<a id="a-P"></a>却坐一面。</p>
  <p id="aQ">尔时，<a id="a-R"></a>净命须菩提于大众中，<a id="a-S"></a>共坐聚集。<a id="a-T"></a>时，<a id="a-U"></a>净命须菩提即从座起，<a id="a-V"></a>偏袒右肩，<a id="a-W"></a>顶礼佛足，<a id="a-X"></a>右膝著地，<a id="a-Y"></a>向佛合掌而白佛言：<a id="a-Z"></a>“希有，<a id="a-a"></a>世尊！<a id="a-b"></a>如来、<a id="a-c"></a>应供、<a id="a-d"></a>正遍觉知，<a id="a-e"></a>善护念诸菩萨摩诃萨，<a id="a-f"></a>由无上利益故；<a id="a-g"></a>善付嘱诸菩萨摩诃萨，<a id="a-h"></a>由无上教故。<a id="a-i"></a>世尊，<a id="a-j"></a>若善男子、<a id="a-k"></a>善女人发阿耨多罗三藐三菩提心，<a id="a-l"></a>行菩萨乘，<a id="a-m"></a>云何应住？<a id="a-n"></a>云何修行？<a id="a-o"></a>云何发起菩萨心？<a id="a-p"></a>”</p>
  <p id="aq">净命须菩提作是问已，<a id="a-r"></a>尔时世尊告须菩提：<a id="a-s"></a>“须菩提，<a id="a-t"></a>善哉！<a id="a-u"></a>善哉！<a id="a-v"></a>如是，<a id="a-w"></a>善男子，<a id="a-x"></a>如来善护念诸菩萨摩诃萨，<a id="a-y"></a>无上利益故；<a id="a-z"></a>善付嘱诸菩萨摩诃萨，<a id="a-10"></a>无上教故。<a id="a-11"></a>须菩提，<a id="a-12"></a>是故汝今一心谛听，<a id="a-13"></a>恭敬善思念之，<a id="a-14"></a>我今当为汝说。<a id="a-15"></a>如菩萨发菩提心行菩萨乘，<a id="a-16"></a>如是应住，<a id="a-17"></a>如是修行，<a id="a-18"></a>如是发心。<a id="a-19"></a>”</p>
  <p id="a1A">须菩提言：<a id="a-1B"></a>“唯然，<a id="a-1C"></a>世尊！<a id="a-1D"></a>”</p>
  <p id="a1E">佛告须菩提：<a id="a-1F"></a>“须菩提，<a id="a-1G"></a>若善男子、<a id="a-1H"></a>善女人发菩提心行菩萨乘，<a id="a-1I"></a>应如是发心：<a id="a-1J"></a>‘所有一切众生类摄，<a id="a-1K"></a>若卵生、<a id="a-1L"></a>若胎生、<a id="a-1M"></a>若湿生、<a id="a-1N"></a>若化生、<a id="a-1O"></a>若有色、<a id="a-1P"></a>若无色、<a id="a-1Q"></a>若有想、<a id="a-1R"></a>若无想、<a id="a-1S"></a>若非有想若非无想，<a id="a-1T"></a>乃至众生界及假名说，<a id="a-1U"></a>如是众生我皆安置于无余涅槃。<a id="a-1V"></a>如是般涅槃无量众生已，<a id="a-1W"></a>无一众生被涅槃者。<a id="a-1X"></a>’何以故？<a id="a-1Y"></a>须菩提，<a id="a-1Z"></a>若菩萨有众生想，<a id="a-1a"></a>即不应说名为菩萨。<a id="a-1b"></a>何以故？<a id="a-1c"></a>须菩提，<a id="a-1d"></a>一切菩萨无我想、<a id="a-1e"></a>众生想、<a id="a-1f"></a>寿者想、<a id="a-1g"></a>受者想。</p>
  <p id="a1h">“复次，<a id="a-1i"></a>须菩提，<a id="a-1j"></a>菩萨不著己类而行布施，<a id="a-1k"></a>不著所余行于布施，<a id="a-1l"></a>不著色、<a id="a-1m"></a>声、<a id="a-1n"></a>香、<a id="a-1o"></a>味、<a id="a-1p"></a>触、<a id="a-1q"></a>法应行布施。<a id="a-1r"></a>须菩提，<a id="a-1s"></a>菩萨应如是行施不著相想。<a id="a-1t"></a>何以故？<a id="a-1u"></a>须菩提，<a id="a-1v"></a>若菩萨无执著心行于布施，<a id="a-1w"></a>是福德聚不可数量。</p>
  <p id="a1x">“须菩提，<a id="a-1y"></a>汝意云何？<a id="a-1z"></a>东方虚空可数量不？<a id="a-20"></a>”</p>
  <p id="a21">须菩提言：<a id="a-22"></a>“不可，<a id="a-23"></a>世尊。<a id="a-24"></a>”</p>
  <p id="a25">佛言：<a id="a-26"></a>“如是，<a id="a-27"></a>须菩提，<a id="a-28"></a>南西北方、<a id="a-29"></a>四维、<a id="a-2A"></a>上下，<a id="a-2B"></a>十方虚空可数量不？<a id="a-2C"></a>”</p>
  <p id="a2D">须菩提言：<a id="a-2E"></a>“不可，<a id="a-2F"></a>世尊。<a id="a-2G"></a>”</p>
  <p id="a2H">佛言：<a id="a-2I"></a>“如是，<a id="a-2J"></a>须菩提，<a id="a-2K"></a>若菩萨无执著心行于布施，<a id="a-2L"></a>是福德聚亦复如是，<a id="a-2M"></a>不可数量。</p>
  <p id="a2N">“须菩提，<a id="a-2O"></a>汝意云何？<a id="a-2P"></a>可以身相胜德见如来不？<a id="a-2Q"></a>”</p>
  <p id="a2R">“不也，<a id="a-2S"></a>世尊。<a id="a-2T"></a>何以故？<a id="a-2U"></a>如来所说身相胜德，<a id="a-2V"></a>非相胜德。<a id="a-2W"></a>”</p>
  <p id="a2X">“何以故？<a id="a-2Y"></a>须菩提，<a id="a-2Z"></a>凡所有相，<a id="a-2a"></a>皆是虚妄；<a id="a-2b"></a>无所有相，<a id="a-2c"></a>即是真实。<a id="a-2d"></a>由相无相，<a id="a-2e"></a>应见如来。<a id="a-2f"></a>”</p>
  <p id="a2g">如是说已，<a id="a-2h"></a>净命须菩提白佛言：<a id="a-2i"></a>“世尊，<a id="a-2j"></a>于今现时及未来世，<a id="a-2k"></a>颇有菩萨听闻正说如是等相此经章句，<a id="a-2l"></a>生实想不？<a id="a-2m"></a>”</p>
  <p id="a2n">佛告须菩提：<a id="a-2o"></a>“莫作是说：<a id="a-2p"></a>‘于今现时及未来世，<a id="a-2q"></a>颇有菩萨听闻正说如是等相此经章句，<a id="a-2r"></a>生实想不？<a id="a-2s"></a>’何以故？<a id="a-2t"></a>须菩提，<a id="a-2u"></a>于未来世实有众生，<a id="a-2v"></a>得闻此经，<a id="a-2w"></a>能生实想。</p>
  <p id="a2x">“复次，<a id="a-2y"></a>须菩提，<a id="a-2z"></a>于未来世后五百岁正法灭时，<a id="a-30"></a>有诸菩萨摩诃萨，<a id="a-31"></a>持戒修福及有智慧。<a id="a-32"></a>须菩提，<a id="a-33"></a>是诸菩萨摩诃萨非事一佛，<a id="a-34"></a>非于一佛种诸善根，<a id="a-35"></a>已事无量百千诸佛，<a id="a-36"></a>已于无量百千佛所而种善根。<a id="a-37"></a>若有善男子、<a id="a-38"></a>善女人，<a id="a-39"></a>听闻正说如是等相此经章句，<a id="a-3A"></a>乃至一念生实信者。<a id="a-3B"></a>须菩提，<a id="a-3C"></a>如来悉知是人，<a id="a-3D"></a>悉见是人。<a id="a-3E"></a>须菩提，<a id="a-3F"></a>是善男子、<a id="a-3G"></a>善女人生长无量福德之聚。<a id="a-3H"></a>何以故？<a id="a-3I"></a>须菩提，<a id="a-3J"></a>是诸菩萨无复我想、<a id="a-3K"></a>众生想、<a id="a-3L"></a>寿者想、<a id="a-3M"></a>受者想，<a id="a-3N"></a>是诸菩萨无法想非无法想、<a id="a-3O"></a>无想非无想。<a id="a-3P"></a>何以故？<a id="a-3Q"></a>须菩提，<a id="a-3R"></a>是诸菩萨若有法想，<a id="a-3S"></a>即是我执及众生、<a id="a-3T"></a>寿者、<a id="a-3U"></a>受者执。<a id="a-3V"></a>须菩提，<a id="a-3W"></a>是故菩萨不应取法，<a id="a-3X"></a>不应取非法。<a id="a-3Y"></a>为如是义故，<a id="a-3Z"></a>如来说若观行人解筏喻经，<a id="a-3a"></a>法尚应舍，<a id="a-3b"></a>何况非法！<a id="a-3c"></a>”</p>
  <p id="a3d">佛复告净命须菩提：<a id="a-3e"></a>“须菩提，<a id="a-3f"></a>汝意云何？<a id="a-3g"></a>如来得阿耨多罗三藐三菩提耶？<a id="a-3h"></a>如来有所说法耶？<a id="a-3i"></a>”</p>
  <p id="a3j">须菩提言：<a id="a-3k"></a>“如我解佛所说义，<a id="a-3l"></a>无所有法如来所得名阿耨多罗三藐三菩提，<a id="a-3m"></a>亦无有法如来所说。<a id="a-3n"></a>何以故？<a id="a-3o"></a>是法如来所说，<a id="a-3p"></a>不可取，<a id="a-3q"></a>不可言，<a id="a-3r"></a>非法，<a id="a-3s"></a>非非法。<a id="a-3t"></a>何以故？<a id="a-3u"></a>一切圣人皆以无为真如所显现故。<a id="a-3v"></a>”</p>
  <p id="a3w">“须菩提，<a id="a-3x"></a>汝意云何？<a id="a-3y"></a>以三千大千世界遍满七宝，<a id="a-3z"></a>若人持用布施，<a id="a-40"></a>是善男子、<a id="a-41"></a>善女人因此布施生福多不？<a id="a-42"></a>”</p>
  <p id="a43">须菩提言：<a id="a-44"></a>“甚多，<a id="a-45"></a>世尊！<a id="a-46"></a>甚多，<a id="a-47"></a>修伽陀！<a id="a-48"></a>是善男子、<a id="a-49"></a>善女人因此布施得福甚多。<a id="a-4A"></a>何以故？<a id="a-4B"></a>世尊，<a id="a-4C"></a>此福德聚，<a id="a-4D"></a>即非福德聚，<a id="a-4E"></a>是故如来说福德聚。<a id="a-4F"></a>”</p>
  <p id="a4G">佛言：<a id="a-4H"></a>“须菩提，<a id="a-4I"></a>若善男子、<a id="a-4J"></a>善女人，<a id="a-4K"></a>以三千大千世界遍满七宝持用布施；<a id="a-4L"></a>若复有人从此经中受四句偈，<a id="a-4M"></a>为他正说显示其义，<a id="a-4N"></a>此人以是因缘，<a id="a-4O"></a>所生福德最多于彼无量无数。<a id="a-4P"></a>何以故？<a id="a-4Q"></a>须菩提，<a id="a-4R"></a>如来无上菩提从此福成，<a id="a-4S"></a>诸佛世尊从此福生。<a id="a-4T"></a>何以故？<a id="a-4U"></a>须菩提，<a id="a-4V"></a>所言佛法者，<a id="a-4W"></a>即非佛法，<a id="a-4X"></a>是名佛法。</p>
  <p id="a4Y">“须菩提，<a id="a-4Z"></a>汝意云何？<a id="a-4a"></a>须陀洹能作是念‘我得须陀洹果’不？<a id="a-4b"></a>”</p>
  <p id="a4c">须菩提言：<a id="a-4d"></a>“不也，<a id="a-4e"></a>世尊。<a id="a-4f"></a>何以故？<a id="a-4g"></a>世尊，<a id="a-4h"></a>实无所有能至于流，<a id="a-4i"></a>故说须陀洹，<a id="a-4j"></a>乃至色、<a id="a-4k"></a>声、<a id="a-4l"></a>香、<a id="a-4m"></a>味、<a id="a-4n"></a>触、<a id="a-4o"></a>法亦复如是，<a id="a-4p"></a>故名须陀洹。<a id="a-4q"></a>斯陀含名一往来，<a id="a-4r"></a>实无所有能至往来，<a id="a-4s"></a>是名斯陀含。<a id="a-4t"></a>阿那含名为不来，<a id="a-4u"></a>实无所有能至不来，<a id="a-4v"></a>是名阿那含。<a id="a-4w"></a>”</p>
  <p id="a4x">佛言：<a id="a-4y"></a>“须菩提，<a id="a-4z"></a>汝意云何？<a id="a-50"></a>阿罗汉能作是念‘我得阿罗汉果’不？<a id="a-51"></a>”</p>
  <p id="a52">须菩提言：<a id="a-53"></a>“不也，<a id="a-54"></a>世尊。<a id="a-55"></a>何以故？<a id="a-56"></a>实无所有名阿罗汉。<a id="a-57"></a>世尊，<a id="a-58"></a>若阿罗汉作是念‘我得阿罗汉果’，<a id="a-59"></a>此念即是我执、<a id="a-5A"></a>众生执、<a id="a-5B"></a>寿者执、<a id="a-5C"></a>受者执。<a id="a-5D"></a>世尊、<a id="a-5E"></a>如来、<a id="a-5F"></a>阿罗诃三藐三佛陀，<a id="a-5G"></a>赞我住无诤三昧人中最为第一。<a id="a-5H"></a>世尊，<a id="a-5I"></a>我今已成阿罗汉离三有欲。<a id="a-5J"></a>世尊，<a id="a-5K"></a>我亦不作是念‘我是阿罗汉’。<a id="a-5L"></a>世尊，<a id="a-5M"></a>我若有是念‘我已得阿罗汉果’，<a id="a-5N"></a>如来则应不授我记，<a id="a-5O"></a>住无诤三昧人中须菩提善男子最为第一 ，<a id="a-5P"></a>实无所住住于无诤、<a id="a-5Q"></a>住于无诤。<a id="a-5R"></a>”</p>
  <p id="a5S">佛告须菩提：<a id="a-5T"></a>“汝意云何？<a id="a-5U"></a>昔从燃灯如来、<a id="a-5V"></a>阿罗诃、<a id="a-5W"></a>三藐三佛陀所，<a id="a-5X"></a>颇有一法如来所取不？<a id="a-5Y"></a>”</p>
  <p id="a5Z">须菩提言：<a id="a-5a"></a>“不也，<a id="a-5b"></a>世尊，<a id="a-5c"></a>实无有法昔从燃灯如来、<a id="a-5d"></a>阿罗诃、<a id="a-5e"></a>三藐三佛陀所如来所取。<a id="a-5f"></a>”</p>
  <p id="a5g">佛告须菩提：<a id="a-5h"></a>“若有菩萨作如是言‘我当庄严清净佛土’，<a id="a-5i"></a>而此菩萨说虚妄言。<a id="a-5j"></a>何以故？<a id="a-5k"></a>须菩提，<a id="a-5l"></a>庄严佛土者，<a id="a-5m"></a>如来说非庄严，<a id="a-5n"></a>是故庄严清净佛土。<a id="a-5o"></a>须菩提，<a id="a-5p"></a>是故菩萨应生如是无住著心，<a id="a-5q"></a>不住色、<a id="a-5r"></a>声、<a id="a-5s"></a>香、<a id="a-5t"></a>味、<a id="a-5u"></a>触、<a id="a-5v"></a>法生心，<a id="a-5w"></a>应无所住而生其心。</p>
  <p id="a5x">“须菩提，<a id="a-5y"></a>譬如有人体相胜大如须弥山王。<a id="a-5z"></a>须菩提，<a id="a-60"></a>汝意云何？<a id="a-61"></a>如是体相为胜大不？<a id="a-62"></a>”</p>
  <p id="a63">须菩提言：<a id="a-64"></a>“甚大，<a id="a-65"></a>世尊。<a id="a-66"></a>何以故？<a id="a-67"></a>如来说非有，<a id="a-68"></a>名为有身。<a id="a-69"></a>此非是有，<a id="a-6A"></a>故说有身。<a id="a-6B"></a>”</p>
  <p id="a6C">佛告须菩提：<a id="a-6D"></a>“汝意云何？<a id="a-6E"></a>于恒伽江所有诸沙，<a id="a-6F"></a>如其沙数所有恒伽，<a id="a-6G"></a>诸恒伽沙宁为多不？<a id="a-6H"></a>”</p>
  <p id="a6I">须菩提言：<a id="a-6J"></a>“甚多，<a id="a-6K"></a>世尊。<a id="a-6L"></a>但诸恒伽尚多无数，<a id="a-6M"></a>何况其沙！<a id="a-6N"></a>”</p>
  <p id="a6O">佛言：<a id="a-6P"></a>“须菩提，<a id="a-6Q"></a>我今觉汝，<a id="a-6R"></a>我今示汝。<a id="a-6S"></a>诸恒伽中所有沙数，<a id="a-6T"></a>如是沙等世界，<a id="a-6U"></a>若有善男子、<a id="a-6V"></a>善女人以七宝遍满，<a id="a-6W"></a>持施如来、<a id="a-6X"></a>应供、<a id="a-6Y"></a>正遍觉知。<a id="a-6Z"></a>须菩提，<a id="a-6a"></a>汝意云何？<a id="a-6b"></a>此人以是因缘得福多不？<a id="a-6c"></a>”</p>
  <p id="a6d">须菩提言：<a id="a-6e"></a>“甚多，<a id="a-6f"></a>世尊！<a id="a-6g"></a>甚多，<a id="a-6h"></a>修伽陀！<a id="a-6i"></a>此人以是因缘生福甚多。<a id="a-6j"></a>”</p>
  <p id="a6k">“须菩提，<a id="a-6l"></a>若善男子、<a id="a-6m"></a>善女人以七宝遍满尔所恒伽沙世界持用布施；<a id="a-6n"></a>若善男子、<a id="a-6o"></a>善女人从此经典乃至四句偈等，<a id="a-6p"></a>恭敬受持，<a id="a-6q"></a>为他正说，<a id="a-6r"></a>是人所生福德最胜于彼无量无数。</p>
  <p id="a6s">“复次，<a id="a-6t"></a>须菩提，<a id="a-6u"></a>随所在处，<a id="a-6v"></a>若有人能从是经典乃至四句偈等读诵讲说，<a id="a-6w"></a>当知此处于世间中即成支提，<a id="a-6x"></a>一切人、<a id="a-6y"></a>天、<a id="a-6z"></a>阿修罗等皆应恭敬，<a id="a-70"></a>何况有人尽能受持读诵如此经典，<a id="a-71"></a>当知是人则与无上希有之法而共相应！<a id="a-72"></a>是土地处，<a id="a-73"></a>大师在中，<a id="a-74"></a>或随有一可尊重人。<a id="a-75"></a>”</p>
  <p id="a76">佛说是已，<a id="a-77"></a>净命须菩提白佛言：<a id="a-78"></a>“世尊，<a id="a-79"></a>如是经典名号云何？<a id="a-7A"></a>我等云何奉持？<a id="a-7B"></a>”</p>
  <p id="a7C">佛告须菩提：<a id="a-7D"></a>“此经名为《金刚般若波罗蜜》，<a id="a-7E"></a>以是名字汝当奉持。<a id="a-7F"></a>何以故？<a id="a-7G"></a>须菩提，<a id="a-7H"></a>是般若波罗蜜，<a id="a-7I"></a>如来说非般若波罗蜜。<a id="a-7J"></a>须菩提，<a id="a-7K"></a>汝意云何？<a id="a-7L"></a>颇有一法一佛说不？<a id="a-7M"></a>”</p>
  <p id="a7N">须菩提言：<a id="a-7O"></a>“世尊，<a id="a-7P"></a>无有一法一如来说。<a id="a-7Q"></a>”</p>
  <p id="a7R">佛告须菩提：<a id="a-7S"></a>“三千大千世界所有微尘是为多不？<a id="a-7T"></a>”</p>
  <p id="a7U">须菩提言：<a id="a-7V"></a>“此世界微尘甚多，<a id="a-7W"></a>世尊！<a id="a-7X"></a>甚多，<a id="a-7Y"></a>修伽陀！<a id="a-7Z"></a>何以故？<a id="a-7a"></a>世尊，<a id="a-7b"></a>此诸微尘，<a id="a-7c"></a>如来说非微尘，<a id="a-7d"></a>故名微尘。<a id="a-7e"></a>此诸世界，<a id="a-7f"></a>如来说非世界，<a id="a-7g"></a>故说世界。<a id="a-7h"></a>”</p>
  <p id="a7i">佛告须菩提：<a id="a-7j"></a>“汝意云何？<a id="a-7k"></a>可以三十二大人相见如来不？<a id="a-7l"></a>”</p>
  <p id="a7m">须菩提言：<a id="a-7n"></a>“不也，<a id="a-7o"></a>世尊。<a id="a-7p"></a>何以故？<a id="a-7q"></a>此三十二大人相，<a id="a-7r"></a>如来说非相，<a id="a-7s"></a>故说三十二大人相。<a id="a-7t"></a>”</p>
  <p id="a7u">佛告须菩提：<a id="a-7v"></a>“若有善男子、<a id="a-7w"></a>善女人，<a id="a-7x"></a>如诸恒河所有沙数如是沙等身命舍以布施；<a id="a-7y"></a>若有善男子、<a id="a-7z"></a>善女人，<a id="a-80"></a>从此经典乃至四句偈等，<a id="a-81"></a>恭敬受持为他正说，<a id="a-82"></a>此人以是因缘生福多彼无量无数。<a id="a-83"></a>”</p>
  <p id="a84">尔时，<a id="a-85"></a>净命须菩提由法利疾即便悲泣，<a id="a-86"></a>抆泪而言：<a id="a-87"></a>“希有，<a id="a-88"></a>世尊！<a id="a-89"></a>希有，<a id="a-8A"></a>修伽陀！<a id="a-8B"></a>如此经典如来所说，<a id="a-8C"></a>我从昔来至得圣慧，<a id="a-8D"></a>未曾闻说如是经典。<a id="a-8E"></a>何以故？<a id="a-8F"></a>世尊，<a id="a-8G"></a>说般若波罗蜜，<a id="a-8H"></a>即非般若波罗蜜，<a id="a-8I"></a>故说般若波罗蜜。<a id="a-8J"></a>世尊，<a id="a-8K"></a>当知是人则与无上希有之法而共相应，<a id="a-8L"></a>闻说经时能生实想。<a id="a-8M"></a>世尊，<a id="a-8N"></a>是实想者，<a id="a-8O"></a>实非有想，<a id="a-8P"></a>是故如来说名实想 、<a id="a-8Q"></a>说名实想。</p>
  <p id="a8R">“世尊，<a id="a-8S"></a>此事于我非为希有，<a id="a-8T"></a>正说经时我生信解。<a id="a-8U"></a>世尊，<a id="a-8V"></a>于未来世若有众生，<a id="a-8W"></a>恭敬受持为他正说，<a id="a-8X"></a>当知是人则与无上希有之法而共相应。<a id="a-8Y"></a>世尊，<a id="a-8Z"></a>此人无复我想、<a id="a-8a"></a>众生想、<a id="a-8b"></a>寿者想、<a id="a-8c"></a>受者想。<a id="a-8d"></a>何以故？<a id="a-8e"></a>我想、<a id="a-8f"></a>众生想、<a id="a-8g"></a>寿者想、<a id="a-8h"></a>受者想，<a id="a-8i"></a>即是非想。<a id="a-8j"></a>何以故？<a id="a-8k"></a>诸佛世尊解脱诸想尽无余故。<a id="a-8l"></a>”</p>
  <p id="a8m">说是言已，<a id="a-8n"></a>佛告须菩提：<a id="a-8o"></a>“如是，<a id="a-8p"></a>须菩提，<a id="a-8q"></a>如是。<a id="a-8r"></a>当知是人则与无上希有之法而共相应，<a id="a-8s"></a>是人闻说此经不惊、<a id="a-8t"></a>不怖、<a id="a-8u"></a>不畏。<a id="a-8v"></a>何以故？<a id="a-8w"></a>须菩提，<a id="a-8x"></a>此法如来所说是第一波罗蜜，<a id="a-8y"></a>此波罗蜜如来所说，<a id="a-8z"></a>无量诸佛亦如是说，<a id="a-90"></a>是故说名第一波罗蜜。</p>
  <p id="a91">“复次，<a id="a-92"></a>须菩提，<a id="a-93"></a>如来忍辱波罗蜜，<a id="a-94"></a>即非波罗蜜。<a id="a-95"></a>何以故？<a id="a-96"></a>须菩提，<a id="a-97"></a>昔时我为迦陵伽王斩斫身体，<a id="a-98"></a>骨肉离碎，<a id="a-99"></a>我于尔时无有我想、<a id="a-9A"></a>众生想、<a id="a-9B"></a>寿者想、<a id="a-9C"></a>受者想，<a id="a-9D"></a>无想非无想。<a id="a-9E"></a>何以故？<a id="a-9F"></a>须菩提，<a id="a-9G"></a>我于尔时若有我想、<a id="a-9H"></a>众生想、<a id="a-9I"></a>寿者想、<a id="a-9J"></a>受者想，<a id="a-9K"></a>是时则应生瞋恨想。<a id="a-9L"></a>须菩提，<a id="a-9M"></a>我忆过去五百生 中作大仙人名曰说忍，<a id="a-9N"></a>于尔生中，<a id="a-9O"></a>心无我想、<a id="a-9P"></a>众生想、<a id="a-9Q"></a>寿者想、<a id="a-9R"></a>受者想。<a id="a-9S"></a>是故，<a id="a-9T"></a>须菩提，<a id="a-9U"></a>菩萨摩诃萨舍离一切想，<a id="a-9V"></a>于无上菩提应发起心，<a id="a-9W"></a>不应生住色心，<a id="a-9X"></a>不应生住声、<a id="a-9Y"></a>香、<a id="a-9Z"></a>味、<a id="a-9a"></a>触心，<a id="a-9b"></a>不应生住法心，<a id="a-9c"></a>不应生住非法心，<a id="a-9d"></a>不应生有所住心。<a id="a-9e"></a>何以故？<a id="a-9f"></a>若心有住，<a id="a-9g"></a>则为非住，<a id="a-9h"></a>故如来说菩萨无所住心应行布施。</p>
  <p id="a9i">“复次，<a id="a-9j"></a>须菩提，<a id="a-9k"></a>菩萨应如是行施，<a id="a-9l"></a>为利益一切众生，<a id="a-9m"></a>此众生想即是非想，<a id="a-9n"></a>如是一切众生，<a id="a-9o"></a>如来说即非众生。<a id="a-9p"></a>何以故？<a id="a-9q"></a>诸佛世尊远离一切想故。<a id="a-9r"></a>须菩提，<a id="a-9s"></a>如来说实，<a id="a-9t"></a>说谛，<a id="a-9u"></a>说如，<a id="a-9v"></a>说非虚妄。</p>
  <p id="a9w">“复次，<a id="a-9x"></a>须菩提，<a id="a-9y"></a>是法如来所觉，<a id="a-9z"></a>是法如来所说，<a id="a-A0"></a>是法非实非虚。<a id="a-A1"></a>须菩提，<a id="a-A2"></a>譬如有人在于盲暗，<a id="a-A3"></a>如是当知菩萨堕相行堕相施。<a id="a-A4"></a>须菩提，<a id="a-A5"></a>如人有目，<a id="a-A6"></a>夜已晓时昼，<a id="a-A7"></a>日光照见种种色，<a id="a-A8"></a>如是当知菩萨不堕于相行无相施。</p>
  <p id="aA9">“复次，<a id="a-AA"></a>须菩提，<a id="a-AB"></a>于未来世，<a id="a-AC"></a>若有善男子、<a id="a-AD"></a>善女人受持读诵教他修行，<a id="a-AE"></a>为他正说如是经典，<a id="a-AF"></a>如来悉知是人，<a id="a-AG"></a>悉见是人，<a id="a-AH"></a>生长无量福德之聚。</p>
  <p id="aAI">“复次，<a id="a-AJ"></a>须菩提，<a id="a-AK"></a>若有善男子、<a id="a-AL"></a>善女人，<a id="a-AM"></a>于日前分布施身命，<a id="a-AN"></a>如上所说诸河沙数，<a id="a-AO"></a>于日中分布施身命，<a id="a-AP"></a>于日后分布施身命，<a id="a-AQ"></a>皆如上说诸河沙数，<a id="a-AR"></a>如是无量百千万亿劫以身命布施；<a id="a-AS"></a>若复有人闻此经典不起诽谤，<a id="a-AT"></a>以是因缘生福多彼无数无量，<a id="a-AU"></a>何况有人书写、<a id="a-AV"></a>受持读诵、<a id="a-AW"></a>教他修行、<a id="a-AX"></a>为人广说！</p>
  <p id="aAY">“复次，<a id="a-AZ"></a>须菩提，<a id="a-Aa"></a>如是经典不可思量无能与等，<a id="a-Ab"></a>如来但为怜愍利益能行无上乘人及行无等乘人说。<a id="a-Ac"></a>若复有人于未来世受持读诵，<a id="a-Ad"></a>教他修行正说是经，<a id="a-Ae"></a>如来悉知是人，<a id="a-Af"></a>悉见是人，<a id="a-Ag"></a>与无数无量不可思议无等福聚而共相应，<a id="a-Ah"></a>如是等人由我身分则能荷负无上菩提。<a id="a-Ai"></a>何以故？<a id="a-Aj"></a>须菩提，<a id="a-Ak"></a>如是经典若不愿乐人，<a id="a-Al"></a>及我见、<a id="a-Am"></a>众生见、<a id="a-An"></a>寿者见、<a id="a-Ao"></a>受者见如此等人，<a id="a-Ap"></a>能听、<a id="a-Aq"></a>能修、<a id="a-Ar"></a>读诵、<a id="a-As"></a>教他正说，<a id="a-At"></a>无有是处。</p>
  <p id="aAu">“复次，<a id="a-Av"></a>须菩提，<a id="a-Aw"></a>随所在处显说此经，<a id="a-Ax"></a>一切世间天、<a id="a-Ay"></a>人、<a id="a-Az"></a>阿修罗等皆应供养，<a id="a-B0"></a>作礼右绕，<a id="a-B1"></a>当知此处于世间中即成支提。</p>
  <p id="aB2">“须菩提，<a id="a-B3"></a>若有善男子、<a id="a-B4"></a>善女人，<a id="a-B5"></a>受持读诵，<a id="a-B6"></a>教他修行，<a id="a-B7"></a>正说如是等经，<a id="a-B8"></a>此人现身受轻贱等。<a id="a-B9"></a>若过去世中所造恶业，<a id="a-BA"></a>应感生后恶道果报，<a id="a-BB"></a>以于现身受轻苦故，<a id="a-BC"></a>先世罪业及苦果报则为消灭，<a id="a-BD"></a>当得阿耨多罗三藐三菩提。</p>
  <p id="aBE">“须菩提，<a id="a-BF"></a>我忆往昔从燃灯如来、<a id="a-BG"></a>阿罗诃、<a id="a-BH"></a>三藐三佛陀后无数无量不可算计过去大劫，<a id="a-BI"></a>得值八万四千百千俱胝诸佛如来已成佛竟，<a id="a-BJ"></a>我皆承事供养恭敬无空过者。<a id="a-BK"></a>若复有人于后末世五百岁时，<a id="a-BL"></a>受持读诵，<a id="a-BM"></a>教他修行，<a id="a-BN"></a>正说此经，<a id="a-BO"></a>须菩提，<a id="a-BP"></a>此人所生福德之聚，<a id="a-BQ"></a>以我往昔承事供养诸佛如来所得功德，<a id="a-BR"></a>比此功德百分不及一，<a id="a-BS"></a>千万亿分不及一，<a id="a-BT"></a>穷于算数不及其一，<a id="a-BU"></a>乃至威力品类相应譬喻所不能及。</p>
  <p id="aBV">“须菩提，<a id="a-BW"></a>若善男子、<a id="a-BX"></a>善女人于后末世，<a id="a-BY"></a>受持读诵如此等经，<a id="a-BZ"></a>所得功德我若具说，<a id="a-Ba"></a>若有善男子、<a id="a-Bb"></a>善女人谛听忆持尔所福聚，<a id="a-Bc"></a>或心迷乱及以颠狂。</p>
  <p id="aBd">“复次，<a id="a-Be"></a>须菩提，<a id="a-Bf"></a>如是经典不可思议，<a id="a-Bg"></a>若人修行及得果报亦不可思议。<a id="a-Bh"></a>”</p>
  <p id="aBi">尔时，<a id="a-Bj"></a>须菩提白佛言：<a id="a-Bk"></a>“世尊，<a id="a-Bl"></a>善男子、<a id="a-Bm"></a>善女人发阿耨多罗三藐三菩提心，<a id="a-Bn"></a>行菩萨乘，<a id="a-Bo"></a>云何应住？<a id="a-Bp"></a>云何修行？<a id="a-Bq"></a>云何发起菩萨心？<a id="a-Br"></a>”</p>
  <p id="aBs">佛告须菩提：<a id="a-Bt"></a>“善男子、<a id="a-Bu"></a>善女人发阿耨多罗三藐三菩提心者，<a id="a-Bv"></a>当生如是心：<a id="a-Bw"></a>‘我应安置一切众生令入无余涅槃，<a id="a-Bx"></a>如是般涅槃无量众生已，<a id="a-By"></a>无一众生被涅槃者。<a id="a-Bz"></a>’何以故？<a id="a-C0"></a>须菩提，<a id="a-C1"></a>若菩萨有众生相想，<a id="a-C2"></a>则不应说名为菩萨。<a id="a-C3"></a>何以故？<a id="a-C4"></a>须菩提，<a id="a-C5"></a>实无有法名为能行菩萨上乘。</p>
  <p id="aC6">“须菩提，<a id="a-C7"></a>汝意云何？<a id="a-C8"></a>于燃灯佛所，<a id="a-C9"></a>颇有一法如来所得名阿耨多罗三藐三菩提不？<a id="a-CA"></a>”</p>
  <p id="aCB">须菩提言：<a id="a-CC"></a>“不也，<a id="a-CD"></a>世尊，<a id="a-CE"></a>于燃灯佛所，<a id="a-CF"></a>无有一法如来所得名阿耨多罗三藐三菩提。<a id="a-CG"></a>”</p>
  <p id="aCH">佛言：<a id="a-CI"></a>“如是，<a id="a-CJ"></a>须菩提，<a id="a-CK"></a>如是于燃灯佛所，<a id="a-CL"></a>无有一法如来所得名阿耨多罗三藐三菩提。<a id="a-CM"></a>须菩提，<a id="a-CN"></a>于燃灯佛所，<a id="a-CO"></a>若有一法如来所得名阿耨多罗三藐三菩提，<a id="a-CP"></a>燃灯佛则不授我记：<a id="a-CQ"></a>‘婆罗门，<a id="a-CR"></a>汝于来世当得作佛，<a id="a-CS"></a>号释迦牟尼、<a id="a-CT"></a>多陀阿伽度、<a id="a-CU"></a>阿罗诃、<a id="a-CV"></a>三藐三佛陀。<a id="a-CW"></a>’须菩提，<a id="a-CX"></a>由实无有法如来所得名阿耨多罗三藐三菩提，<a id="a-CY"></a>是故 燃灯佛与我授记，<a id="a-CZ"></a>作如是言：<a id="a-Ca"></a>‘婆罗门，<a id="a-Cb"></a>汝于来世当得作佛，<a id="a-Cc"></a>号释迦牟尼、<a id="a-Cd"></a>多陀阿伽度、<a id="a-Ce"></a>阿罗诃、<a id="a-Cf"></a>三藐三佛陀。<a id="a-Cg"></a>’何以故？<a id="a-Ch"></a>须菩提，<a id="a-Ci"></a>如来者，<a id="a-Cj"></a>真如别名。<a id="a-Ck"></a>须菩提，<a id="a-Cl"></a>若有人说如来得阿耨多罗三藐三菩提，<a id="a-Cm"></a>是人不实语。<a id="a-Cn"></a>何以故？<a id="a-Co"></a>须菩提，<a id="a-Cp"></a>实无有法如来所得名阿耨多罗三藐三菩提。<a id="a-Cq"></a>须菩提，<a id="a-Cr"></a>此法如来所得无实无虚，<a id="a-Cs"></a>是故如来说一切法皆是佛法。<a id="a-Ct"></a>须菩提，<a id="a-Cu"></a>一切法者，<a id="a-Cv"></a>非一切法故，<a id="a-Cw"></a>如来说名一切法。</p>
  <p id="aCx">“须菩提，<a id="a-Cy"></a>譬如有人遍身大身。<a id="a-Cz"></a>”</p>
  <p id="aD0">须菩提言：<a id="a-D1"></a>“世尊，<a id="a-D2"></a>如来所说遍身大身，<a id="a-D3"></a>则为非身，<a id="a-D4"></a>是故说名遍身大身。<a id="a-D5"></a>”</p>
  <p id="aD6">佛言：<a id="a-D7"></a>“如是，<a id="a-D8"></a>须菩提。<a id="a-D9"></a>如是，<a id="a-DA"></a>须菩提。<a id="a-DB"></a>若有菩萨说如是言‘我当般涅槃一切众生’，<a id="a-DC"></a>则不应说名为菩萨。<a id="a-DD"></a>须菩提，<a id="a-DE"></a>汝意云何？<a id="a-DF"></a>颇有一法名菩萨不？<a id="a-DG"></a>”</p>
  <p id="aDH">须菩提言：<a id="a-DI"></a>“不也，<a id="a-DJ"></a>世尊。<a id="a-DK"></a>”</p>
  <p id="aDL">佛言：<a id="a-DM"></a>“须菩提，<a id="a-DN"></a>是故如来说一切法无我、<a id="a-DO"></a>无众生、<a id="a-DP"></a>无寿者、<a id="a-DQ"></a>无受者。<a id="a-DR"></a>须菩提，<a id="a-DS"></a>若有菩萨说如是言‘我当庄严清净佛土’，<a id="a-DT"></a>如此菩萨说虚妄言。<a id="a-DU"></a>何以故？<a id="a-DV"></a>须菩提，<a id="a-DW"></a>庄严佛土者，<a id="a-DX"></a>如来说则非庄严，<a id="a-DY"></a>是故庄严清净佛土。<a id="a-DZ"></a>须菩提，<a id="a-Da"></a>若菩萨信见诸法无我 、<a id="a-Db"></a>诸法无我，<a id="a-Dc"></a>如来、<a id="a-Dd"></a>应供、<a id="a-De"></a>正遍觉说是名菩萨、<a id="a-Df"></a>是名菩萨”</p>
  <p id="aDg">佛言：<a id="a-Dh"></a>“须菩提，<a id="a-Di"></a>汝意云何？<a id="a-Dj"></a>如来有肉眼不？<a id="a-Dk"></a>”</p>
  <p id="aDl">须菩提言：<a id="a-Dm"></a>“如是，<a id="a-Dn"></a>世尊，<a id="a-Do"></a>如来有肉眼。<a id="a-Dp"></a>”</p>
  <p id="aDq">佛言：<a id="a-Dr"></a>“须菩提，<a id="a-Ds"></a>汝意云何？<a id="a-Dt"></a>如来有天眼不？<a id="a-Du"></a>”</p>
  <p id="aDv">须菩提言：<a id="a-Dw"></a>“如是，<a id="a-Dx"></a>世尊，<a id="a-Dy"></a>如来有天眼。<a id="a-Dz"></a>”</p>
  <p id="aE0">佛言：<a id="a-E1"></a>“须菩提，<a id="a-E2"></a>汝意云何？<a id="a-E3"></a>如来有慧眼不？<a id="a-E4"></a>”</p>
  <p id="aE5">须菩提言：<a id="a-E6"></a>“如是，<a id="a-E7"></a>世尊，<a id="a-E8"></a>如来有慧眼。<a id="a-E9"></a>”</p>
  <p id="aEA">佛言：<a id="a-EB"></a>“须菩提，<a id="a-EC"></a>汝意云何？<a id="a-ED"></a>如来有法眼不？<a id="a-EE"></a>”</p>
  <p id="aEF">须菩提言：<a id="a-EG"></a>“如是，<a id="a-EH"></a>世尊，<a id="a-EI"></a>如来有法眼。<a id="a-EJ"></a>”</p>
  <p id="aEK">佛言：<a id="a-EL"></a>“须菩提，<a id="a-EM"></a>汝意云何？<a id="a-EN"></a>如来有佛眼不？<a id="a-EO"></a>”</p>
  <p id="aEP">须菩提言：<a id="a-EQ"></a>“如是，<a id="a-ER"></a>世尊，<a id="a-ES"></a>如来有佛眼。<a id="a-ET"></a>”</p>
  <p id="aEU">“须菩提，<a id="a-EV"></a>汝意云何？<a id="a-EW"></a>于恒伽江所有诸沙，<a id="a-EX"></a>如其沙数所有恒伽，<a id="a-EY"></a>如诸恒伽所有沙数世界，<a id="a-EZ"></a>如是宁为多不？<a id="a-Ea"></a>”</p>
  <p id="aEb">须菩提言：<a id="a-Ec"></a>“如是，<a id="a-Ed"></a>世尊，<a id="a-Ee"></a>此等世界其数甚多。<a id="a-Ef"></a>”</p>
  <p id="aEg">佛言：<a id="a-Eh"></a>“须菩提，<a id="a-Ei"></a>尔所世界中所有众生，<a id="a-Ej"></a>我悉见知心相续住有种种类。<a id="a-Ek"></a>何以故？<a id="a-El"></a>须菩提，<a id="a-Em"></a>心相续住，<a id="a-En"></a>如来说非续住，<a id="a-Eo"></a>故说续住。<a id="a-Ep"></a>何以故？<a id="a-Eq"></a>须菩提，<a id="a-Er"></a>过去心不可得，<a id="a-Es"></a>未来心不可得，<a id="a-Et"></a>现在心不可得。</p>
  <p id="aEu">“须菩提，<a id="a-Ev"></a>汝意云何？<a id="a-Ew"></a>若有人以满三千大千世界七宝而用布施，<a id="a-Ex"></a>是善男子、<a id="a-Ey"></a>善女人以是因缘得福多不？<a id="a-Ez"></a>”</p>
  <p id="aF0">须菩提言：<a id="a-F1"></a>“甚多，<a id="a-F2"></a>世尊！<a id="a-F3"></a>甚多，<a id="a-F4"></a>修伽陀！<a id="a-F5"></a>”</p>
  <p id="aF6">佛言：<a id="a-F7"></a>“如是，<a id="a-F8"></a>须菩提，<a id="a-F9"></a>如是彼善男子、<a id="a-FA"></a>善女人以是因缘得福聚多。<a id="a-FB"></a>”</p>
  <p id="aFC">佛言：<a id="a-FD"></a>“须菩提，<a id="a-FE"></a>若福德聚，<a id="a-FF"></a>但名为聚，<a id="a-FG"></a>如来则不应说是福德聚、<a id="a-FH"></a>是福德聚。</p>
  <p id="aFI">“须菩提，<a id="a-FJ"></a>汝意云何？<a id="a-FK"></a>可以具足色身观如来不？<a id="a-FL"></a>”</p>
  <p id="aFM">须菩提言：<a id="a-FN"></a>“不可，<a id="a-FO"></a>世尊。<a id="a-FP"></a>不可以具足色身观于如来。<a id="a-FQ"></a>何以故？<a id="a-FR"></a>此具足色身，<a id="a-FS"></a>如来说非具足色身，<a id="a-FT"></a>是故如来说名具足色身。<a id="a-FU"></a>”</p>
  <p id="aFV">佛言：<a id="a-FW"></a>“须菩提，<a id="a-FX"></a>汝意云何？<a id="a-FY"></a>可以具足诸相观如来不？<a id="a-FZ"></a>”</p>
  <p id="aFa">须菩提言：<a id="a-Fb"></a>“不可，<a id="a-Fc"></a>世尊。<a id="a-Fd"></a>不可以具足诸相观于如来。<a id="a-Fe"></a>何以故？<a id="a-Ff"></a>此具足相，<a id="a-Fg"></a>如来说非具足相，<a id="a-Fh"></a>是故如来说具足相。<a id="a-Fi"></a>”</p>
  <p id="aFj">佛言：<a id="a-Fk"></a>“须菩提，<a id="a-Fl"></a>汝意云何？<a id="a-Fm"></a>如来有如是意‘我今实说法’耶？<a id="a-Fn"></a>须菩提，<a id="a-Fo"></a>若有人言‘如来实能说法’，<a id="a-Fp"></a>汝应当知，<a id="a-Fq"></a>是人由非实有及以邪执起诽谤我。<a id="a-Fr"></a>何以故？<a id="a-Fs"></a>须菩提，<a id="a-Ft"></a>说法说法，<a id="a-Fu"></a>实无有法，<a id="a-Fv"></a>名为说法。<a id="a-Fw"></a>”</p>
  <p id="aFx">尔时，<a id="a-Fy"></a>须菩提白佛言：<a id="a-Fz"></a>“世尊，<a id="a-G0"></a>须有众生于未来世，<a id="a-G1"></a>听闻正说如是等相此经章句，<a id="a-G2"></a>生实信不？<a id="a-G3"></a>”</p>
  <p id="aG4">佛告须菩提：<a id="a-G5"></a>“彼非众生，<a id="a-G6"></a>非非众生。<a id="a-G7"></a>何以故？<a id="a-G8"></a>须菩提，<a id="a-G9"></a>彼众生者，<a id="a-GA"></a>如来说非众生、<a id="a-GB"></a>非非众生，<a id="a-GC"></a>故说众生。</p>
  <p id="aGD">“须菩提，<a id="a-GE"></a>汝意云何？<a id="a-GF"></a>颇有一法如来所得名阿耨多罗三藐三菩提不？<a id="a-GG"></a>”</p>
  <p id="aGH">须菩提言：<a id="a-GI"></a>“不得，<a id="a-GJ"></a>世尊，<a id="a-GK"></a>无有一法如来所得名阿耨多罗三藐三菩提。<a id="a-GL"></a>”</p>
  <p id="aGM">佛言：<a id="a-GN"></a>“如是，<a id="a-GO"></a>须菩提，<a id="a-GP"></a>如是乃至无有如微尘法如来所舍、<a id="a-GQ"></a>如来所得，<a id="a-GR"></a>是故说名阿耨多罗三藐三菩提平等平等。</p>
  <p id="aGS">“复次，<a id="a-GT"></a>须菩提，<a id="a-GU"></a>诸佛觉知无有差别，<a id="a-GV"></a>是故说名阿耨多罗三藐三菩提。</p>
  <p id="aGW">“复次，<a id="a-GX"></a>须菩提，<a id="a-GY"></a>此法平等，<a id="a-GZ"></a>无有高下，<a id="a-Ga"></a>是名阿耨多罗三藐三菩提。</p>
  <p id="aGb">“复次，<a id="a-Gc"></a>须菩提，<a id="a-Gd"></a>由无我、<a id="a-Ge"></a>无众生、<a id="a-Gf"></a>无寿者、<a id="a-Gg"></a>无受者，<a id="a-Gh"></a>等此法平等故，<a id="a-Gi"></a>名阿耨多罗三藐三菩提。</p>
  <p id="aGj">“复次，<a id="a-Gk"></a>须菩提，<a id="a-Gl"></a>由实善法具足圆满，<a id="a-Gm"></a>得阿耨多罗三藐三菩提。<a id="a-Gn"></a>须菩提，<a id="a-Go"></a>所言善法善法者，<a id="a-Gp"></a>如来说非善法，<a id="a-Gq"></a>故名善法。</p>
  <p id="aGr">“须菩提，<a id="a-Gs"></a>三千大千世界中所有诸须弥山王，<a id="a-Gt"></a>如是等七宝聚满此世界，<a id="a-Gu"></a>有人持用布施；<a id="a-Gv"></a>若人从此般若波罗蜜经乃至四句偈等，<a id="a-Gw"></a>受持读诵、<a id="a-Gx"></a>为他正说所得功德，<a id="a-Gy"></a>以前功德比此功德，<a id="a-Gz"></a>百分不及一，<a id="a-H0"></a>千万亿分不及一，<a id="a-H1"></a>穷于算数不及其一，<a id="a-H2"></a>乃至威力品类相应譬喻所不能及。</p>
  <p id="aH3">“须菩提，<a id="a-H4"></a>汝意云何？<a id="a-H5"></a>如来作是念‘我度众生’耶？<a id="a-H6"></a>须菩提，<a id="a-H7"></a>汝今不应作如是念。<a id="a-H8"></a>何以故？<a id="a-H9"></a>实无众生如来所度。<a id="a-HA"></a>须菩提，<a id="a-HB"></a>若有众生如来所度，<a id="a-HC"></a>即是我执、<a id="a-HD"></a>众生执、<a id="a-HE"></a>寿者执、<a id="a-HF"></a>受者执。</p>
  <p id="aHG">“须菩提，<a id="a-HH"></a>此我等执，<a id="a-HI"></a>如来说非执，<a id="a-HJ"></a>婴儿凡夫众生之所执故。<a id="a-HK"></a>须菩提，<a id="a-HL"></a>婴儿凡夫众生者，<a id="a-HM"></a>如来说非众生，<a id="a-HN"></a>故说婴儿凡夫众生。</p>
  <p id="aHO">“须菩提，<a id="a-HP"></a>汝意云何？<a id="a-HQ"></a>可以具足相观如来不？<a id="a-HR"></a>”</p>
  <p id="aHS">须菩提言：<a id="a-HT"></a>“如我解佛所说义，<a id="a-HU"></a>不以具足相应观如来。<a id="a-HV"></a>”</p>
  <p id="aHW">佛言：<a id="a-HX"></a>“如是，<a id="a-HY"></a>须菩提，<a id="a-HZ"></a>如是不以具足相应观如来。<a id="a-Ha"></a>何以故？<a id="a-Hb"></a>若以具足相观如来者，<a id="a-Hc"></a>转轮圣王应是如来，<a id="a-Hd"></a>是故不以具足相应观如来。<a id="a-He"></a>”</p>
  <p id="aHf">是时，<a id="a-Hg"></a>世尊而说偈言：</p>
  <p id="aHh">“若以色见我，<a id="a-Hi"></a>以音声求我，</p>
  <p id="aHj">是人行邪道，<a id="a-Hk"></a>不应得见我。</p>
  <p id="aHl">由法应见佛，<a id="a-Hm"></a>调御法为身，</p>
  <p id="aHn">此法非识境，<a id="a-Ho"></a>法如深难见。</p>
  <p id="aHp">“须菩提，<a id="a-Hq"></a>汝意云何？<a id="a-Hr"></a>如来可以具足相得阿耨多罗三藐三菩提不？<a id="a-Hs"></a>须菩提，<a id="a-Ht"></a>汝今不应作如是见，<a id="a-Hu"></a>如来以具足相得阿耨多罗三藐三菩提。<a id="a-Hv"></a>何以故？<a id="a-Hw"></a>须菩提，<a id="a-Hx"></a>如来不 以具足相得阿耨多罗三藐三菩提。</p>
  <p id="aHy">“须菩提，<a id="a-Hz"></a>若汝作是念‘如来有是说，<a id="a-I0"></a>行菩萨乘人有法可灭’。<a id="a-I1"></a>须菩提，<a id="a-I2"></a>汝莫作此见。<a id="a-I3"></a>何以故？<a id="a-I4"></a>如来不说行菩萨乘人，<a id="a-I5"></a>有法可灭及以永断。</p>
  <p id="aI6">“须菩提，<a id="a-I7"></a>若有善男子、<a id="a-I8"></a>善女人，<a id="a-I9"></a>以满恒伽沙等世界七宝，<a id="a-IA"></a>持用布施；<a id="a-IB"></a>若有菩萨于一切法无我无生，<a id="a-IC"></a>得无生忍，<a id="a-ID"></a>以是因缘所得福德最多于彼。<a id="a-IE"></a>须菩提，<a id="a-IF"></a>行大乘人不应执取福德之聚。<a id="a-IG"></a>”</p>
  <p id="aIH">须菩提言：<a id="a-II"></a>“此福德聚可摄持不？<a id="a-IJ"></a>”</p>
  <p id="aIK">佛言：<a id="a-IL"></a>“须菩提，<a id="a-IM"></a>此福德聚可得摄持，<a id="a-IN"></a>不可执取，<a id="a-IO"></a>是故说此福德之聚应可摄持。</p>
  <p id="aIP">“须菩提，<a id="a-IQ"></a>若有人言：<a id="a-IR"></a>‘如来行住坐卧。<a id="a-IS"></a>’是人不解我所说义。<a id="a-IT"></a>何以故？<a id="a-IU"></a>须菩提，<a id="a-IV"></a>如来者，<a id="a-IW"></a>无所行去，<a id="a-IX"></a>无所从来，<a id="a-IY"></a>是故说名如来、<a id="a-IZ"></a>应供、<a id="a-Ia"></a>正遍觉知。</p>
  <p id="aIb">“须菩提，<a id="a-Ic"></a>若善男子、<a id="a-Id"></a>善女人，<a id="a-Ie"></a>以三千大千世界地大微尘烧成灰末，<a id="a-If"></a>合为墨丸如微尘聚。<a id="a-Ig"></a>须菩提，<a id="a-Ih"></a>汝意云何？<a id="a-Ii"></a>是邻虚聚，<a id="a-Ij"></a>宁为多不？<a id="a-Ik"></a>”</p>
  <p id="aIl">须菩提言：<a id="a-Im"></a>“彼邻虚聚甚多，<a id="a-In"></a>世尊。<a id="a-Io"></a>何以故？<a id="a-Ip"></a>世尊，<a id="a-Iq"></a>若邻虚聚是实有者，<a id="a-Ir"></a>世尊则不应说名邻虚聚。<a id="a-Is"></a>何以故？<a id="a-It"></a>世尊所说此邻虚聚，<a id="a-Iu"></a>如来说非邻虚聚，<a id="a-Iv"></a>是故说名为邻虚聚。<a id="a-Iw"></a>如来所说三千大千世界，<a id="a-Ix"></a>则非世界，<a id="a-Iy"></a>故说三千大千世界。<a id="a-Iz"></a>何以故？<a id="a-J0"></a>世尊，<a id="a-J1"></a>若执世界为实有者，<a id="a-J2"></a>是聚一执。<a id="a-J3"></a>此聚一执，<a id="a-J4"></a>如来说非执故，<a id="a-J5"></a>说聚一执。<a id="a-J6"></a>”</p>
  <p id="aJ7">佛世尊言：<a id="a-J8"></a>“须菩提，<a id="a-J9"></a>此聚一执，<a id="a-JA"></a>但世言说。<a id="a-JB"></a>须菩提，<a id="a-JC"></a>是法非可言法，<a id="a-JD"></a>婴儿凡夫偏言所取。</p>
  <p id="aJE">“须菩提，<a id="a-JF"></a>若有人言：<a id="a-JG"></a>‘如来说我见、<a id="a-JH"></a>众生见、<a id="a-JI"></a>寿者见、<a id="a-JJ"></a>受者见’。<a id="a-JK"></a>须菩提，<a id="a-JL"></a>汝意云何？<a id="a-JM"></a>是人言说为正语不？<a id="a-JN"></a>”</p>
  <p id="aJO">须菩提言：<a id="a-JP"></a>“不也，<a id="a-JQ"></a>世尊！<a id="a-JR"></a>不也，<a id="a-JS"></a>修伽陀！<a id="a-JT"></a>何以故？<a id="a-JU"></a>如来所说我见、<a id="a-JV"></a>众生见、<a id="a-JW"></a>寿者见、<a id="a-JX"></a>受者见，<a id="a-JY"></a>即是非见，<a id="a-JZ"></a>是故说我见、<a id="a-Ja"></a>众生见、<a id="a-Jb"></a>寿者见、<a id="a-Jc"></a>受者见。<a id="a-Jd"></a>”</p>
  <p id="aJe">“须菩提，<a id="a-Jf"></a>若人行菩萨乘，<a id="a-Jg"></a>如是应知、<a id="a-Jh"></a>应见、<a id="a-Ji"></a>应信一切诸法，<a id="a-Jj"></a>如是应修，<a id="a-Jk"></a>为令法想不得生起。<a id="a-Jl"></a>何以故？<a id="a-Jm"></a>须菩提，<a id="a-Jn"></a>是法想法想者，<a id="a-Jo"></a>如来说即非想，<a id="a-Jp"></a>故说法想。</p>
  <p id="aJq">“须菩提，<a id="a-Jr"></a>若有菩萨摩诃萨，<a id="a-Js"></a>以满无数无量世界七宝，<a id="a-Jt"></a>持用布施；<a id="a-Ju"></a>若有善男子、<a id="a-Jv"></a>善女人，<a id="a-Jw"></a>从此般若波罗蜜经乃至四句偈等，<a id="a-Jx"></a>受持读诵，<a id="a-Jy"></a>教他修行，<a id="a-Jz"></a>为他广说，<a id="a-K0"></a>是善男子、<a id="a-K1"></a>善女人，<a id="a-K2"></a>以是因缘所生福德最多于彼无量无数。<a id="a-K3"></a>云何显说此经？<a id="a-K4"></a>如无所显说，<a id="a-K5"></a>故言显说。</p>
  <p id="aK6">“如如不动，<a id="a-K7"></a>恒有正说，<a id="a-K8"></a>应观有为法，</p>
  <p id="aK9">如暗翳灯幻，<a id="a-KA"></a>露泡梦电云。<a id="a-KB"></a>”</p>
  <p id="aKC">尔时，<a id="a-KD"></a>世尊说是经已，<a id="a-KE"></a>大德须菩提心进欢喜，<a id="a-KF"></a>及诸比丘、<a id="a-KG"></a>比丘尼、<a id="a-KH"></a>优婆塞、<a id="a-KI"></a>优婆夷众，<a id="a-KJ"></a>人、<a id="a-KK"></a>天、<a id="a-KL"></a>阿修罗等，<a id="a-KM"></a>一切世间踊跃欢喜，<a id="a-KN"></a>信受奉行。</p>
 </body>
</html>