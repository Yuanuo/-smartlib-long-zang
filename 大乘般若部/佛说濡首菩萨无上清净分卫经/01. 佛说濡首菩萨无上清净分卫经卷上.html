<!doctype html>
<html id="z3IBTCxBb" data-ver="1321">
 <head>
  <meta charset="utf-8">
  <meta author="翔公">
  <meta library="龙藏">
  <meta catalog="大乘般若部">
  <meta period="刘宋">
 </head>
 <body>
  <h1 id="a1">佛说濡首菩萨无上清净分卫经卷上</h1>
  <h2 id="a2">亦名决了诸法如幻化三昧</h2>
  <p id="a3">闻如是：<a id="a-4"></a>一时，<a id="a-5"></a>世尊游舍卫祇树给孤独园，<a id="a-6"></a>与大比丘五百人俱，<a id="a-7"></a>舍利弗、<a id="a-8"></a>摩诃目揵连、<a id="a-9"></a>摩诃迦葉、<a id="a-A"></a>须菩提、<a id="a-B"></a>阿难揵等，<a id="a-C"></a>率自耆年，<a id="a-D"></a>素行修洁；<a id="a-E"></a>皆弃瑕玼，<a id="a-F"></a>垢除清净；<a id="a-G"></a>宿树众德，<a id="a-H"></a>所作已办；<a id="a-I"></a>了厌身弊，<a id="a-J"></a>解识因缘；<a id="a-K"></a>睹彼五道受有苦器、<a id="a-L"></a>病恼诸患种种之秽，<a id="a-M"></a>无乐三界常欲舍离；<a id="a-N"></a>见诸流转缩心畏恶，<a id="a-O"></a>断灭求空，<a id="a-P"></a>志毕泥洹；<a id="a-Q"></a>处往无还，<a id="a-R"></a>求彼静安；<a id="a-S"></a>悉断生死，<a id="a-T"></a>结网索尽；<a id="a-U"></a>都无诸漏，<a id="a-V"></a>已离重担；<a id="a-W"></a>获四神足，<a id="a-X"></a>致六通行；<a id="a-Y"></a>能住身命，<a id="a-Z"></a>存亡从志；<a id="a-a"></a>度于彼岸，<a id="a-b"></a>坦然为乐。</p>
  <p id="ac">又与菩萨千人俱，<a id="a-d"></a>悉尊菩萨摩诃萨，<a id="a-e"></a>皆一生补处被大德铠，<a id="a-f"></a>显有佛称降现菩萨，<a id="a-g"></a>班宣道化布诸佛藏，<a id="a-h"></a>神智异达已通圣慧，<a id="a-i"></a>等住大乘志如虚空，<a id="a-j"></a>以立广法过度无极，<a id="a-k"></a>具足普智明晓权要，<a id="a-l"></a>总持所览统摄无限，<a id="a-m"></a>积众辩才不可测量，<a id="a-n"></a>随俗顺导为大桥梁，<a id="a-o"></a>无上道德而无挂碍，<a id="a-p"></a>散演深邃无极微妙，<a id="a-q"></a>悉降魔怨都伏外道，<a id="a-r"></a>独步十方周流往还，<a id="a-s"></a>游于五道而无去来，<a id="a-t"></a>如日月殿，<a id="a-u"></a>若梦、<a id="a-v"></a>幻、<a id="a-w"></a>化、<a id="a-x"></a>影、<a id="a-y"></a>响、<a id="a-z"></a>野马等无进止，<a id="a-10"></a>感动一切济度生死，<a id="a-11"></a>三宝之化使永不断，<a id="a-12"></a>道普兴显德皆具足，<a id="a-13"></a>其诸菩萨悉皆各有，<a id="a-14"></a>名曰：<a id="a-15"></a>濡首童真菩萨、<a id="a-16"></a>龙首菩萨、<a id="a-17"></a>妙首菩萨、<a id="a-18"></a>大首菩萨、<a id="a-19"></a>普首菩萨、<a id="a-1A"></a>慧首菩萨、<a id="a-1B"></a>明首菩萨、<a id="a-1C"></a>甘首菩萨、<a id="a-1D"></a>英首菩萨、<a id="a-1E"></a>宝首菩萨，<a id="a-1F"></a>是等菩萨千人俱也。</p>
  <p id="a1G">是时，<a id="a-1H"></a>坐中英首菩萨，<a id="a-1I"></a>承佛神旨而从座起，<a id="a-1J"></a>严齐法服，<a id="a-1K"></a>肃恭已礼，<a id="a-1L"></a>偏袒其肩，<a id="a-1M"></a>右膝著地，<a id="a-1N"></a>而跪白佛：<a id="a-1O"></a>“唯然世尊，<a id="a-1P"></a>濡首童真者，<a id="a-1Q"></a>古今诸佛无数如来及众仙圣有道神通所共称赞，<a id="a-1R"></a>去来现在诸成大业菩萨之等，<a id="a-1S"></a>导进无由为一切师，<a id="a-1T"></a>了深睹远道度渊懿，<a id="a-1U"></a>明踰日月智过江海，<a id="a-1V"></a>达越虚空慧辩无极，<a id="a-1W"></a>德显无上四等普育，<a id="a-1X"></a>慈悲利安仁泰宽济，<a id="a-1Y"></a>弘雅汪洋德无崖边，<a id="a-1Z"></a>如无底泓憺怕旷定，<a id="a-1a"></a>如无像体居于静寂，<a id="a-1b"></a>仪容无量于十方土现佛广化，<a id="a-1c"></a>为诸菩萨所见戴奉，<a id="a-1d"></a>一切释梵及四天王咸率礼敬委仰尊重，<a id="a-1e"></a>诸天、<a id="a-1f"></a>龙神、<a id="a-1g"></a>阿须伦众、<a id="a-1h"></a>迦留罗辈、<a id="a-1i"></a>真陀罗、<a id="a-1j"></a>摩睺勒等莫不供事，<a id="a-1k"></a>睹世帝王所共奉遵，<a id="a-1l"></a>圣相满具光好湛然。<a id="a-1m"></a>吾瞻濡首众德具备，<a id="a-1n"></a>诸善若斯为难思议，<a id="a-1o"></a>愿常歌咏显赞无极，<a id="a-1p"></a>咨嗟叹美流著十方，<a id="a-1q"></a>于百千劫永而无懈也。<a id="a-1r"></a>”</p>
  <p id="a1s">其时，<a id="a-1t"></a>濡首谓英首曰：<a id="a-1u"></a>“云何，<a id="a-1v"></a>族姓子，<a id="a-1w"></a>法身有烦劳乎？<a id="a-1x"></a>”</p>
  <p id="a1y">曰：<a id="a-1z"></a>“其法身无处无像，<a id="a-20"></a>又法身者都无烦劳。<a id="a-21"></a>”</p>
  <p id="a22">曰：<a id="a-23"></a>“云何，<a id="a-24"></a>英首，<a id="a-25"></a>仁了法身乎？<a id="a-26"></a>”</p>
  <p id="a27">曰：<a id="a-28"></a>“法身者，<a id="a-29"></a>岂有处所言声迹耶？<a id="a-2A"></a>又法身者，<a id="a-2B"></a>无了不了，<a id="a-2C"></a>若响如影，<a id="a-2D"></a>宁所了乎？<a id="a-2E"></a>”</p>
  <p id="a2F">曰：<a id="a-2G"></a>“知法身如幻、<a id="a-2H"></a>化、<a id="a-2I"></a>影，<a id="a-2J"></a>无了不了，<a id="a-2K"></a>亦无言说，<a id="a-2L"></a>而仁云何举声说耶？<a id="a-2M"></a>”</p>
  <p id="a2N">曰：<a id="a-2O"></a>“向所言如响之声，<a id="a-2P"></a>为诸文说著行者耳。<a id="a-2Q"></a>”</p>
  <p id="a2R">曰：<a id="a-2S"></a>“如仁言，<a id="a-2T"></a>则其法身为有内外，<a id="a-2U"></a>有其彼此处于中间，<a id="a-2V"></a>为有数观，<a id="a-2W"></a>已在二数则有处所。<a id="a-2X"></a>”又曰：<a id="a-2Y"></a>“英首，<a id="a-2Z"></a>于法身者，<a id="a-2a"></a>都无响应，<a id="a-2b"></a>亦无影像，<a id="a-2c"></a>无心无意，<a id="a-2d"></a>无念无识，<a id="a-2e"></a>无言无说，<a id="a-2f"></a>无异无同，<a id="a-2g"></a>无二之趣亦无一归，<a id="a-2h"></a>于一无一亦无所处。<a id="a-2i"></a>是者，<a id="a-2j"></a>英首，<a id="a-2k"></a>本无法身，<a id="a-2l"></a>微妙印说极世所归，<a id="a-2m"></a>无上无比道要之藏。<a id="a-2n"></a>”</p>
  <p id="a2o">于时，<a id="a-2p"></a>佛叹濡首曰：<a id="a-2q"></a>“善哉！<a id="a-2r"></a>善哉！<a id="a-2s"></a>如濡首所言，<a id="a-2t"></a>乃应清净法身说也。<a id="a-2u"></a>”</p>
  <p id="a2v">时，<a id="a-2w"></a>座中五百比丘、<a id="a-2x"></a>五百比丘尼，<a id="a-2y"></a>闻濡首所说，<a id="a-2z"></a>皆逮无所从生法乐忍。<a id="a-30"></a>又舍卫国清信士女二千人，<a id="a-31"></a>本不发心于大乘行，<a id="a-32"></a>闻此要说，<a id="a-33"></a>即自坚固于无上正真道意。<a id="a-34"></a>万二千天子意亘踊跃发菩萨心，<a id="a-35"></a>各在虚空而歌濡首：<a id="a-36"></a>“积德过劫，<a id="a-37"></a>功成无量。<a id="a-38"></a>”</p>
  <p id="a39">是时，<a id="a-3A"></a>濡首童真菩萨以其平旦欲入城分卫，<a id="a-3B"></a>整圣无上清净道服，<a id="a-3C"></a>执御应器，<a id="a-3D"></a>持法锡杖，<a id="a-3E"></a>粗顺如佛，<a id="a-3F"></a>机检典制度量俨然，<a id="a-3G"></a>庠行安步进止端严，<a id="a-3H"></a>回旋顾眄光色无量，<a id="a-3I"></a>诸根静寂常应道定，<a id="a-3J"></a>威仪述叙礼法肃齐，<a id="a-3K"></a>众德悉备靡不雅然，<a id="a-3L"></a>如猛师子，<a id="a-3M"></a>如大龙王，<a id="a-3N"></a>景福之祚[火*霍]出树园，<a id="a-3O"></a>威相无量德好卓异，<a id="a-3P"></a>晖颜炜晔光耀炳然。</p>
  <p id="a3Q">濡首童真方出祇门，<a id="a-3R"></a>即自念言：<a id="a-3S"></a>“今入舍卫，<a id="a-3T"></a>必有十方诸土菩萨普来之众，<a id="a-3U"></a>应承圣旨所感动者。<a id="a-3V"></a>”便当如佛寻以其像不移所住，<a id="a-3W"></a>己身一一毛孔之相，<a id="a-3X"></a>出化菩萨。<a id="a-3Y"></a>其诸化者，<a id="a-3Z"></a>睹于十方悉现其化。</p>
  <p id="a3a">一一国土化所化者，<a id="a-3b"></a>各称言曰：<a id="a-3c"></a>“濡首菩萨稽首世尊，<a id="a-3d"></a>恭问游居，<a id="a-3e"></a>佛祚康彊景福无量乎？<a id="a-3f"></a>”</p>
  <p id="a3g">又诸如来所侍弟子悦目遑喜，<a id="a-3h"></a>各问其佛：<a id="a-3i"></a>“斯从何方乃来现此诸土？<a id="a-3j"></a>”</p>
  <p id="a3k">世尊各告侍曰：<a id="a-3l"></a>“有土名忍，<a id="a-3m"></a>佛号能仁如来、<a id="a-3n"></a>至真、<a id="a-3o"></a>等正觉，<a id="a-3p"></a>彼有菩萨名曰濡首，<a id="a-3q"></a>道慧难测权辩无量，<a id="a-3r"></a>悉于诸国博现佛事。<a id="a-3s"></a>今于彼土兴显大道，<a id="a-3t"></a>故身毛相而现其化，<a id="a-3u"></a>唱此感动，<a id="a-3v"></a>进诸疑惑。<a id="a-3w"></a>”</p>
  <p id="a3x">普土菩萨及诸众生，<a id="a-3y"></a>见所变化，<a id="a-3z"></a>各闻佛语，<a id="a-40"></a>亿姟菩萨悉得无所从生法乐忍。<a id="a-41"></a>万亿之众在生死流，<a id="a-42"></a>闻濡首名，<a id="a-43"></a>又睹化应，<a id="a-44"></a>皆发无上正真道意。<a id="a-45"></a>十方菩萨莫不乐喜，<a id="a-46"></a>愿见濡首，<a id="a-47"></a>听禀清异上闻之说，<a id="a-48"></a>微妙法像，<a id="a-49"></a>得睹其佛及彼菩萨。</p>
  <p id="a4A">诸土寻随无数菩萨，<a id="a-4B"></a>各启世尊：<a id="a-4C"></a>“欲之忍界睹能仁佛，<a id="a-4D"></a>礼事供养，<a id="a-4E"></a>又见濡首，<a id="a-4F"></a>观听变说。<a id="a-4G"></a>”</p>
  <p id="a4H">诸佛默然，<a id="a-4I"></a>即应受教，<a id="a-4J"></a>各承圣力，<a id="a-4K"></a>迁飞彼土，<a id="a-4L"></a>忽升忍界到濡首所。</p>
  <p id="a4M">诸来菩萨咸怀敬仰，<a id="a-4N"></a>或持天华，<a id="a-4O"></a>或擎明宝，<a id="a-4P"></a>或执垂珠，<a id="a-4Q"></a>或直叉手，<a id="a-4R"></a>或作天乐，<a id="a-4S"></a>或列虚空散华末香、<a id="a-4T"></a>吹噭鸣珂，<a id="a-4U"></a>或复歌颂濡首童真道显普祐无上之德，<a id="a-4V"></a>或欲宾导侍卫濡首，<a id="a-4W"></a>肃恭而行，<a id="a-4X"></a>瞻睹无厌。</p>
  <p id="a4Y">是时，<a id="a-4Z"></a>释梵及四镇王、<a id="a-4a"></a>日月天子、<a id="a-4b"></a>诸龙鬼神各与所辅亦寻忽至，<a id="a-4c"></a>释与四王俱同有念：<a id="a-4d"></a>“今濡首童真与无数菩萨、<a id="a-4e"></a>诸尊天人，<a id="a-4f"></a>当入舍卫显大感动。<a id="a-4g"></a>宜应尽化向舍卫城道，<a id="a-4h"></a>令其坦平而无高下，<a id="a-4i"></a>夹道两边列七宝树，<a id="a-4j"></a>一树之间有七玉女，<a id="a-4k"></a>各现半身而作倡伎，<a id="a-4l"></a>女容委靡姿媚、<a id="a-4m"></a>面照华色、<a id="a-4n"></a>目若明珠、<a id="a-4o"></a>端正妙异，<a id="a-4p"></a>清声美辞以歌濡首大吉祥福、<a id="a-4q"></a>清纯道品、<a id="a-4r"></a>菩萨众德，<a id="a-4s"></a>步置熏炉烧天蜜香，<a id="a-4t"></a>处有杂华以为供养。<a id="a-4u"></a>”登于尔时，<a id="a-4v"></a>道之左侧，<a id="a-4w"></a>含毒螫虫、<a id="a-4x"></a>蟒蝮蛇蚖、<a id="a-4y"></a>蜂蝎众类，<a id="a-4z"></a>应时咸然消缩毒气，<a id="a-50"></a>吉兽瑞鸟进集嬉翔。</p>
  <p id="a51">彼时，<a id="a-52"></a>濡首为无数百千菩萨众及诸天人而所围卫，<a id="a-53"></a>特独堂堂光色无量，<a id="a-54"></a>譬日始出高山之岳，<a id="a-55"></a>若月盛满在众星中，<a id="a-56"></a>又若须弥异于众山，<a id="a-57"></a>如猛师子出于深林，<a id="a-58"></a>晖颜灼然遂而进焉。<a id="a-59"></a>适侧城门，<a id="a-5A"></a>寻足蹑阃，<a id="a-5B"></a>尽境震动。<a id="a-5C"></a>登尔之时，<a id="a-5D"></a>莫不惊愕，<a id="a-5E"></a>所在妓器率自鼓鸣，<a id="a-5F"></a>咸曰：<a id="a-5G"></a>“此何吉祥？<a id="a-5H"></a>大变瑞应之异乃未曾有，<a id="a-5I"></a>将佛入城所感然乎？<a id="a-5J"></a>”举国大小靡不惊喜，<a id="a-5K"></a>心豫忻忻，<a id="a-5L"></a>肃恭无量，<a id="a-5M"></a>或上楼阁，<a id="a-5N"></a>或攀垣墙，<a id="a-5O"></a>或窥窗牖，<a id="a-5P"></a>或出门户，<a id="a-5Q"></a>竞有悦怿，<a id="a-5R"></a>向佛冀睹神异。</p>
  <p id="a5S">时，<a id="a-5T"></a>王波斯匿与宫正后、<a id="a-5U"></a>美妃、<a id="a-5V"></a>婇女八千人俱，<a id="a-5W"></a>诸子、<a id="a-5X"></a>群臣、<a id="a-5Y"></a>眷属万人围卫从行，<a id="a-5Z"></a>各怀忻悦惶喜出迎。<a id="a-5a"></a>斯须之顷，<a id="a-5b"></a>濡首忽至，<a id="a-5c"></a>为诸菩萨及尊众天而所卫从，<a id="a-5d"></a>大人相具众好普备，<a id="a-5e"></a>金颜圣容见皆喜悦，<a id="a-5f"></a>莫不前礼。<a id="a-5g"></a>诸来之众中有散华，<a id="a-5h"></a>或烧妙香，<a id="a-5i"></a>或散衣宝，<a id="a-5j"></a>检心恭向瞻睹无量。<a id="a-5k"></a>于是，<a id="a-5l"></a>濡首遂前入城，<a id="a-5m"></a>诸尊菩萨、<a id="a-5n"></a>有势天神佥然恭肃，<a id="a-5o"></a>追随所旋观见神变，<a id="a-5p"></a>又欲禀受道诲故也。</p>
  <p id="a5q">尔时，<a id="a-5r"></a>于是龙首菩萨见其濡首童真菩萨，<a id="a-5s"></a>为无数众而所围绕，<a id="a-5t"></a>堂堂庠仪并共入城，<a id="a-5u"></a>曰：<a id="a-5v"></a>“族姓子，<a id="a-5w"></a>为所之耶？<a id="a-5x"></a>”</p>
  <p id="a5y">濡首菩萨答龙首曰：<a id="a-5z"></a>“吾适此城欲行分卫，<a id="a-60"></a>多所愍念广其慧利，<a id="a-61"></a>为极世众一切天人度义故；<a id="a-62"></a>现行分卫耳，<a id="a-63"></a>普为众诸成大导故。<a id="a-64"></a>”</p>
  <p id="a65">龙首问曰：<a id="a-66"></a>“云何，<a id="a-67"></a>濡首仁尊，<a id="a-68"></a>于今分卫想未断耶？<a id="a-69"></a>”</p>
  <p id="a6A">曰：<a id="a-6B"></a>“族姓子，<a id="a-6C"></a>吾断矣。<a id="a-6D"></a>于有见分卫想行者，<a id="a-6E"></a>至于无见，<a id="a-6F"></a>无断不断，<a id="a-6G"></a>斯谓菩萨清净分卫。<a id="a-6H"></a>所以者何？<a id="a-6I"></a>若此，<a id="a-6J"></a>龙首，<a id="a-6K"></a>一切诸法无断不断，<a id="a-6L"></a>譬如虚空无断不断，<a id="a-6M"></a>以是言之为不可断，<a id="a-6N"></a>普悉是世尽魔梵界、<a id="a-6O"></a>一切众寂及诸梵志、<a id="a-6P"></a>王与庶民，<a id="a-6Q"></a>亦无能断也。<a id="a-6R"></a>何则龙首？<a id="a-6S"></a>以其诸法若如虚空，<a id="a-6T"></a>本无所有，<a id="a-6U"></a>无起无动，<a id="a-6V"></a>无持无获，<a id="a-6W"></a>空本无获，<a id="a-6X"></a>亦无所持，<a id="a-6Y"></a>亦不可得。<a id="a-6Z"></a>以要言之，<a id="a-6a"></a>一切众类及世余法、<a id="a-6b"></a>外邪杂术悉无所有，<a id="a-6c"></a>无持无得，<a id="a-6d"></a>亦无能获。<a id="a-6e"></a>诸法如此，<a id="a-6f"></a>皆不可得，<a id="a-6g"></a>亦不可持，<a id="a-6h"></a>以本空故，<a id="a-6i"></a>故不可断。<a id="a-6j"></a>”</p>
  <p id="a6k">“云何，<a id="a-6l"></a>濡首，<a id="a-6m"></a>菩萨摩诃萨当与诸魔为敌耶？<a id="a-6n"></a>”</p>
  <p id="a6o">答曰：<a id="a-6p"></a>“龙首，<a id="a-6q"></a>法本无诤，<a id="a-6r"></a>不见菩萨当与诸魔而有战者。<a id="a-6s"></a>若其菩萨与魔为敌，<a id="a-6t"></a>起见法想而有所诤，<a id="a-6u"></a>是菩萨便为恐怯。<a id="a-6v"></a>何则然者？<a id="a-6w"></a>以彼菩萨自兴恐弱也。<a id="a-6x"></a>譬如，<a id="a-6y"></a>龙首，<a id="a-6z"></a>幻师现化而幻所化，<a id="a-70"></a>了无恐怯。<a id="a-71"></a>如是，<a id="a-72"></a>龙首，<a id="a-73"></a>此菩萨解本空法，<a id="a-74"></a>无著之行，<a id="a-75"></a>则无恐怖。<a id="a-76"></a>若其菩萨有恐怖者，<a id="a-77"></a>是菩萨便不为极世福田也。<a id="a-78"></a>是菩萨不了空法故，<a id="a-79"></a>自起恐怯之心耳。<a id="a-7A"></a>”</p>
  <p id="a7B">于时，<a id="a-7C"></a>龙首问濡首曰：<a id="a-7D"></a>“菩萨为可得道乎？<a id="a-7E"></a>”</p>
  <p id="a7F">答曰：<a id="a-7G"></a>“菩萨可得道也。<a id="a-7H"></a>”</p>
  <p id="a7I">龙首又问：<a id="a-7J"></a>“云何，<a id="a-7K"></a>濡首，<a id="a-7L"></a>其谁可得至于道耶？<a id="a-7M"></a>”</p>
  <p id="a7N">曰：<a id="a-7O"></a>“其无名无姓，<a id="a-7P"></a>亦无号字，<a id="a-7Q"></a>亦无处所，<a id="a-7R"></a>永无所为，<a id="a-7S"></a>亦无得者，<a id="a-7T"></a>斯可至道。<a id="a-7U"></a>”</p>
  <p id="a7V">曰：<a id="a-7W"></a>“云何菩萨当得道乎？<a id="a-7X"></a>”</p>
  <p id="a7Y">答曰：<a id="a-7Z"></a>“龙首，<a id="a-7a"></a>若有菩萨欲得道者，<a id="a-7b"></a>当以无发心，<a id="a-7c"></a>亦无念道，<a id="a-7d"></a>不想道场，<a id="a-7e"></a>不念人界，<a id="a-7f"></a>心亦无处、<a id="a-7g"></a>无念、<a id="a-7h"></a>无得，<a id="a-7i"></a>亦无识著，<a id="a-7j"></a>以无见心，<a id="a-7k"></a>是行菩萨可得至道。<a id="a-7l"></a>”</p>
  <p id="a7m">曰：<a id="a-7n"></a>“仁以何心而发道意？<a id="a-7o"></a>”</p>
  <p id="a7p">答曰：<a id="a-7q"></a>“龙首，<a id="a-7r"></a>吾无发心，<a id="a-7s"></a>亦无当发，<a id="a-7t"></a>又无甫发，<a id="a-7u"></a>无发不发。<a id="a-7v"></a>又吾亦复不至道矣，<a id="a-7w"></a>不念道场，<a id="a-7x"></a>不坐佛树，<a id="a-7y"></a>亦不得道，<a id="a-7z"></a>不转法轮，<a id="a-80"></a>亦不化回生死之类。<a id="a-81"></a>所以者何？<a id="a-82"></a>若此，<a id="a-83"></a>龙首，<a id="a-84"></a>以诸法无所有故，<a id="a-85"></a>无动无摇，<a id="a-86"></a>无出无入，<a id="a-87"></a>亦无所持，<a id="a-88"></a>以本空故。<a id="a-89"></a>吾以斯法，<a id="a-8A"></a>可得至道。<a id="a-8B"></a>”</p>
  <p id="a8C">曰：<a id="a-8D"></a>“濡首，<a id="a-8E"></a>是为正要无上无比之至说也。<a id="a-8F"></a>其诸于斯，<a id="a-8G"></a>解如是法，<a id="a-8H"></a>彼则长脱一切尘劳。<a id="a-8I"></a>其已脱于尘劳数者，<a id="a-8J"></a>乃应永脱于魔波旬。<a id="a-8K"></a>”</p>
  <p id="a8L">曰：<a id="a-8M"></a>“非可脱于魔波旬也。<a id="a-8N"></a>何则然者？<a id="a-8O"></a>以其诸魔亦道之数。<a id="a-8P"></a>所以者何？<a id="a-8Q"></a>魔及魔天皆悉本无，<a id="a-8R"></a>无取无得，<a id="a-8S"></a>无想无念，<a id="a-8T"></a>以故言之，<a id="a-8U"></a>魔亦道也。<a id="a-8V"></a>”</p>
  <p id="a8W">曰：<a id="a-8X"></a>“何谓为道？<a id="a-8Y"></a>”</p>
  <p id="a8Z">濡首答曰：<a id="a-8a"></a>“道乎，<a id="a-8b"></a>龙首，<a id="a-8c"></a>在乎一切，<a id="a-8d"></a>一切亦道。<a id="a-8e"></a>道像虚空，<a id="a-8f"></a>道体广荡，<a id="a-8g"></a>亘然恢廓，<a id="a-8h"></a>普大含容，<a id="a-8i"></a>靡不周至，<a id="a-8j"></a>亦无限碍。<a id="a-8k"></a>如是，<a id="a-8l"></a>龙首，<a id="a-8m"></a>道至一切，<a id="a-8n"></a>一切亦道，<a id="a-8o"></a>斯谓无上真本无道也。<a id="a-8p"></a>”</p>
  <p id="a8q">曰：<a id="a-8r"></a>“仁龙首欲得道乎？<a id="a-8s"></a>”</p>
  <p id="a8t">曰：<a id="a-8u"></a>“吾欲得不可获道。<a id="a-8v"></a>”</p>
  <p id="a8w">曰：<a id="a-8x"></a>“欲得道，<a id="a-8y"></a>宁非戏行耶？<a id="a-8z"></a>所以者何？<a id="a-90"></a>如龙首言，<a id="a-91"></a>欲得不可获道，<a id="a-92"></a>道何可得乎？<a id="a-93"></a>若道可得，<a id="a-94"></a>道为有处。<a id="a-95"></a>譬如有人兴念此言：<a id="a-96"></a>‘吾使幻化，<a id="a-97"></a>坐于道树，<a id="a-98"></a>然致正觉。<a id="a-99"></a>’如是言者，<a id="a-9A"></a>岂非响声耶？<a id="a-9B"></a>其幻化人亦不可得，<a id="a-9C"></a>亦不与诸法有合有离，<a id="a-9D"></a>亦无所著，<a id="a-9E"></a>以本空故。<a id="a-9F"></a>若龙首，<a id="a-9G"></a>一切诸法如幻如化而起有想，<a id="a-9H"></a>念欲得道耶？<a id="a-9I"></a>又如来说诸法本无，<a id="a-9J"></a>无念，<a id="a-9K"></a>无想，<a id="a-9L"></a>无所著，<a id="a-9M"></a>其解是者，<a id="a-9N"></a>斯乃得道。<a id="a-9O"></a>诸法无所入，<a id="a-9P"></a>亦无能毁，<a id="a-9Q"></a>法不与法有合有离，<a id="a-9R"></a>况法与法当有毁乎？<a id="a-9S"></a>法无附合，<a id="a-9T"></a>亦不离散。<a id="a-9U"></a>所以者何？<a id="a-9V"></a>若此，<a id="a-9W"></a>龙首，<a id="a-9X"></a>诸法无合，<a id="a-9Y"></a>以其本无，<a id="a-9Z"></a>都亦无我；<a id="a-9a"></a>又若虚空，<a id="a-9b"></a>亦无所有，<a id="a-9c"></a>无像无念，<a id="a-9d"></a>无动无摇，<a id="a-9e"></a>亦无戏行。<a id="a-9f"></a>诸法本无，<a id="a-9g"></a>寂寞如空，<a id="a-9h"></a>如幻如梦，<a id="a-9i"></a>无喻无比。<a id="a-9j"></a>诸法若此，<a id="a-9k"></a>都无等伦，<a id="a-9l"></a>亦无像也。<a id="a-9m"></a>”</p>
  <p id="a9n">诸来之众听濡首所说微妙，<a id="a-9o"></a>踊跃欣喜各怀无倦，<a id="a-9p"></a>渴仰悚恭专心思受。<a id="a-9q"></a>说是如化深妙法时，<a id="a-9r"></a>八万菩萨逮得无退转，<a id="a-9s"></a>无量天人发无上意。</p>
  <p id="a9t">是时，<a id="a-9u"></a>龙首答濡首曰：<a id="a-9v"></a>“善哉！<a id="a-9w"></a>善哉！<a id="a-9x"></a>童真菩萨快说，<a id="a-9y"></a>是像深邃妙法为未曾有。<a id="a-9z"></a>如吾从仁逮闻此要，<a id="a-A0"></a>始今自明，<a id="a-A1"></a>为已得道。<a id="a-A2"></a>”</p>
  <p id="aA3">曰：<a id="a-A4"></a>“族姓子，<a id="a-A5"></a>法无言说，<a id="a-A6"></a>亦无见闻；<a id="a-A7"></a>吾不说深，<a id="a-A8"></a>又无说浅；<a id="a-A9"></a>仁亦不得道，<a id="a-AA"></a>无得不得。<a id="a-AB"></a>何则然者？<a id="a-AC"></a>如卿龙首，<a id="a-AD"></a>念欲得道为想戏行处，<a id="a-AE"></a>于受者堕有妄见，<a id="a-AF"></a>使其云有深浅法耳。<a id="a-AG"></a>吾无所论法，<a id="a-AH"></a>无言说，<a id="a-AI"></a>亦无宣畅，<a id="a-AJ"></a>亦无所行，<a id="a-AK"></a>亦无能说诸法本者。</p>
  <p id="aAL">“又龙首，<a id="a-AM"></a>譬如有人而言曰：<a id="a-AN"></a>‘吾为幻化广说识法。<a id="a-AO"></a>’其化无识，<a id="a-AP"></a>言当说识耶？<a id="a-AQ"></a>彼则缘此起劳诤想。<a id="a-AR"></a>何则然者？<a id="a-AS"></a>以化无识，<a id="a-AT"></a>不可为所说。<a id="a-AU"></a>如是，<a id="a-AV"></a>龙首，<a id="a-AW"></a>诸法本无，<a id="a-AX"></a>无所有，<a id="a-AY"></a>亦无处所。<a id="a-AZ"></a>是族姓子，<a id="a-Aa"></a>当了如此解，<a id="a-Ab"></a>谓具足法行者也。<a id="a-Ac"></a>”</p>
  <p id="aAd">尔时，<a id="a-Ae"></a>于是妙心菩萨神彻视听，<a id="a-Af"></a>睹闻濡首在异别处，<a id="a-Ag"></a>讲上要菩萨之谈，<a id="a-Ah"></a>忽到其所见大会场，<a id="a-Ai"></a>喜而叹曰：<a id="a-Aj"></a>“善哉！<a id="a-Ak"></a>善哉！<a id="a-Al"></a>诸上正士大士之等普众会，<a id="a-Am"></a>此为何谈讲乎？<a id="a-An"></a>”</p>
  <p id="aAo">濡首答曰：<a id="a-Ap"></a>“族姓子，<a id="a-Aq"></a>于诸如来深要法中，<a id="a-Ar"></a>获无正士大士之名。<a id="a-As"></a>又菩萨者，<a id="a-At"></a>不自名言：<a id="a-Au"></a>‘我是菩萨正士大士。<a id="a-Av"></a>’其有想著住戏行众自称菩萨。<a id="a-Aw"></a>”</p>
  <p id="aAx">复言：<a id="a-Ay"></a>“大士，<a id="a-Az"></a>又云吾为法之大讲。<a id="a-B0"></a>又复，<a id="a-B1"></a>妙心，<a id="a-B2"></a>其响者，<a id="a-B3"></a>宁有言声出不？<a id="a-B4"></a>响复有耳识所著不？<a id="a-B5"></a>于响法为有所受持不乎？<a id="a-B6"></a>”</p>
  <p id="aB7">龙首答曰：<a id="a-B8"></a>“都无也。<a id="a-B9"></a>”</p>
  <p id="aBA">“如是，<a id="a-BB"></a>龙首，<a id="a-BC"></a>诸法若响，<a id="a-BD"></a>无名无像，<a id="a-BE"></a>其取著者则有戏行，<a id="a-BF"></a>缘戏行故便有流转，<a id="a-BG"></a>长不解诸法如本无响也，<a id="a-BH"></a>则于生死而行诤想，<a id="a-BI"></a>已起诤行便堕躁动，<a id="a-BJ"></a>已在躁动即有生死流于五道，<a id="a-BK"></a>便由不解其无故也。<a id="a-BL"></a>”</p>
  <p id="aBM">于是，<a id="a-BN"></a>濡首谓龙首曰：<a id="a-BO"></a>“又族姓子，<a id="a-BP"></a>如世尊告诸比丘曰：<a id="a-BQ"></a>‘是比丘，<a id="a-BR"></a>汝等无著戏乐想行，<a id="a-BS"></a>为汝辈说寂寞之行。<a id="a-BT"></a>’念释师子说法如是，<a id="a-BU"></a>专心一意听受随法，<a id="a-BV"></a>入要行忍当无所著。<a id="a-BW"></a>若此，<a id="a-BX"></a>族姓子，<a id="a-BY"></a>其菩萨解顺是说，<a id="a-BZ"></a>晓本空净，<a id="a-Ba"></a>于本寂寞明了如是，<a id="a-Bb"></a>此乃长脱五道之趣。<a id="a-Bc"></a>”</p>
  <p id="aBd">时，<a id="a-Be"></a>龙首曰：<a id="a-Bf"></a>“谁于生死而有脱者？<a id="a-Bg"></a>”</p>
  <p id="aBh">濡首答曰：<a id="a-Bi"></a>“族姓子，<a id="a-Bj"></a>何谓如来所化生死为脱者乎？<a id="a-Bk"></a>宁复有去来今耶？<a id="a-Bl"></a>若是，<a id="a-Bm"></a>龙首，<a id="a-Bn"></a>圣师子力以此要言化度生死。<a id="a-Bo"></a>”</p>
  <p id="aBp">曰：<a id="a-Bq"></a>“如世尊常所说教，<a id="a-Br"></a>诸法如化。<a id="a-Bs"></a>又仁亦说，<a id="a-Bt"></a>诸法无所有。<a id="a-Bu"></a>以是言之，<a id="a-Bv"></a>一切众生为当皆成无上觉道耶？<a id="a-Bw"></a>”</p>
  <p id="aBx">答曰：<a id="a-By"></a>“龙首，<a id="a-Bz"></a>若一切解如是者，<a id="a-C0"></a>此乃至道要行之言。<a id="a-C1"></a>故吾不说法，<a id="a-C2"></a>法无说念，<a id="a-C3"></a>无受无持，<a id="a-C4"></a>无得无失，<a id="a-C5"></a>无言无语。<a id="a-C6"></a>何则然者？<a id="a-C7"></a>以诸法为无所持，<a id="a-C8"></a>亦无所有，<a id="a-C9"></a>无念无识，<a id="a-CA"></a>以无处所故。<a id="a-CB"></a>又若一切解诸法如幻、<a id="a-CC"></a>如化、<a id="a-CD"></a>无所有者，<a id="a-CE"></a>则众生类皆至觉道。</p>
  <p id="aCF">“譬如，<a id="a-CG"></a>龙首，<a id="a-CH"></a>幻师所化，<a id="a-CI"></a>然幻者自了化之本末，<a id="a-CJ"></a>为化化耳，<a id="a-CK"></a>于诸法亦无所化，<a id="a-CL"></a>亦无住置，<a id="a-CM"></a>普悉是世天、<a id="a-CN"></a>龙、<a id="a-CO"></a>鬼、<a id="a-CP"></a>神、<a id="a-CQ"></a>魔及梵天、<a id="a-CR"></a>沙门、<a id="a-CS"></a>梵志至于极世，<a id="a-CT"></a>无能令幻者于其所化有坚固想。<a id="a-CU"></a>何则然者？<a id="a-CV"></a>以彼幻士自达，<a id="a-CW"></a>所化化本空耳。<a id="a-CX"></a>无幻无化，<a id="a-CY"></a>都无所有，<a id="a-CZ"></a>而幻者明知一切，<a id="a-Ca"></a>为化所惑，<a id="a-Cb"></a>于无所有而起有想，<a id="a-Cc"></a>无常想常，<a id="a-Cd"></a>无我想我，<a id="a-Ce"></a>著有想念求无想法，<a id="a-Cf"></a>妄念无色，<a id="a-Cg"></a>住无所有，<a id="a-Ch"></a>由不解本、<a id="a-Ci"></a>不了无故，<a id="a-Cj"></a>续流生死。<a id="a-Ck"></a>若有明晓诸法本者，<a id="a-Cl"></a>彼众一切则于佛法即无还转而成正觉。</p>
  <p id="aCm">“所以者何？<a id="a-Cn"></a>若此，<a id="a-Co"></a>龙首，<a id="a-Cp"></a>以彼众生皆在觉道法之数故。<a id="a-Cq"></a>故诸一切于佛法而无挂碍，<a id="a-Cr"></a>是故众生悉住佛法也。<a id="a-Cs"></a>然众生等心亦不悟本空清法：<a id="a-Ct"></a>无名无识，<a id="a-Cu"></a>亦无所住，<a id="a-Cv"></a>无戏行，<a id="a-Cw"></a>无倚无著，<a id="a-Cx"></a>寂如虚空，<a id="a-Cy"></a>亦不巢窟无上寂定，<a id="a-Cz"></a>亦无所生，<a id="a-D0"></a>又无身法。<a id="a-D1"></a>其有忍于深空法者，<a id="a-D2"></a>此则不离于佛法矣。</p>
  <p id="aD3">“所以者何？<a id="a-D4"></a>若此，<a id="a-D5"></a>龙首，<a id="a-D6"></a>诸佛之法终不可以想行而至，<a id="a-D7"></a>其有想著、<a id="a-D8"></a>有言、<a id="a-D9"></a>有说、<a id="a-DA"></a>有宣、<a id="a-DB"></a>有广，<a id="a-DC"></a>殊不可以得佛道法也。<a id="a-DD"></a>”</p>
  <p id="aDE">于是，<a id="a-DF"></a>龙首谓濡首曰：<a id="a-DG"></a>“善哉！<a id="a-DH"></a>善哉！<a id="a-DI"></a>仁乃快说无思议法，<a id="a-DJ"></a>谁当信此一切众生不离佛法？<a id="a-DK"></a>”</p>
  <p id="aDL">濡首答曰：<a id="a-DM"></a>“族姓子，<a id="a-DN"></a>其世尊子，<a id="a-DO"></a>坚住信法、<a id="a-DP"></a>八等之地及须陀洹、<a id="a-DQ"></a>斯陀含、<a id="a-DR"></a>阿那含、<a id="a-DS"></a>阿罗汉、<a id="a-DT"></a>辟支佛、<a id="a-DU"></a>菩萨、<a id="a-DV"></a>阿惟越致无动转者，<a id="a-DW"></a>斯诸菩萨已住清净行空法者，<a id="a-DX"></a>是等当信耳。<a id="a-DY"></a>所以者何？<a id="a-DZ"></a>此龙首，<a id="a-Da"></a>其诸菩萨行如是者，<a id="a-Db"></a>便自誓愿必绍大业：<a id="a-Dc"></a>‘吾升佛树结跏趺定坐，<a id="a-Dd"></a>终不动转至于得成无上平等觉，<a id="a-De"></a>必将来一切诸天龙鬼神极世之前，<a id="a-Df"></a>成其大导，<a id="a-Dg"></a>当师子吼。<a id="a-Dh"></a>’所以者何？<a id="a-Di"></a>若是，<a id="a-Dj"></a>龙首，<a id="a-Dk"></a>菩萨了空、<a id="a-Dl"></a>无相行法，<a id="a-Dm"></a>住如门阃，<a id="a-Dn"></a>坚喻须弥，<a id="a-Do"></a>无能动者。<a id="a-Dp"></a>如是，<a id="a-Dq"></a>龙首，<a id="a-Dr"></a>其菩萨住空、<a id="a-Ds"></a>无相愿法，<a id="a-Dt"></a>一切众生无能动者。<a id="a-Du"></a>又是菩萨处于佛树，<a id="a-Dv"></a>乃至道场无能动摇。<a id="a-Dw"></a>”</p>
  <p id="aDx">问曰：<a id="a-Dy"></a>“濡首，<a id="a-Dz"></a>何谓佛树道场之处？<a id="a-E0"></a>”</p>
  <p id="aE1">濡首答曰：<a id="a-E2"></a>“何谓，<a id="a-E3"></a>龙首，<a id="a-E4"></a>如来化处化所依坐？<a id="a-E5"></a>何谓如来化之觉法及现神变化度说法？<a id="a-E6"></a>谁为如来？<a id="a-E7"></a>其谁化者？<a id="a-E8"></a>”</p>
  <p id="aE9">龙首答曰：<a id="a-EA"></a>“吾尚不见如来之化及法身像处，<a id="a-EB"></a>何况所化复现威神又所说法及所变化乎？<a id="a-EC"></a>一切如化，<a id="a-ED"></a>本无亦化，<a id="a-EE"></a>其化亦化，<a id="a-EF"></a>亦如化耳。<a id="a-EG"></a>”</p>
  <p id="aEH">濡首曰：<a id="a-EI"></a>“善哉！<a id="a-EJ"></a>善哉！<a id="a-EK"></a>龙首菩萨，<a id="a-EL"></a>为吾发遣应顺之法，<a id="a-EM"></a>为如彼诸深妙无著法忍说者，<a id="a-EN"></a>是为无上无比之说也。<a id="a-EO"></a>”</p>
  <p id="aEP">彼时，<a id="a-EQ"></a>龙首谓濡首曰：<a id="a-ER"></a>“于斯妙像要法之说，<a id="a-ES"></a>亦无起行，<a id="a-ET"></a>又无入忍者。<a id="a-EU"></a>所以者何？<a id="a-EV"></a>若此，<a id="a-EW"></a>濡首，<a id="a-EX"></a>以诸法本净，<a id="a-EY"></a>其相本空，<a id="a-EZ"></a>亦无处所，<a id="a-Ea"></a>亦无巢窟，<a id="a-Eb"></a>无色无像，<a id="a-Ec"></a>诸法悉等如虚空。<a id="a-Ed"></a>若此，<a id="a-Ee"></a>濡首，<a id="a-Ef"></a>其有法当起法忍者，<a id="a-Eg"></a>则如来化亦逮法忍，<a id="a-Eh"></a>影、<a id="a-Ei"></a>响、<a id="a-Ej"></a>梦、<a id="a-Ek"></a>幻、<a id="a-El"></a>野马、<a id="a-Em"></a>泡沫、<a id="a-En"></a>芭蕉之属，<a id="a-Eo"></a>亦悉当复成其法忍。<a id="a-Ep"></a>所以者何？<a id="a-Eq"></a>以其忍处悉空如空空，<a id="a-Er"></a>都无起法忍之者；<a id="a-Es"></a>又忍者亦无其起，<a id="a-Et"></a>亦不已起，<a id="a-Eu"></a>又无当起，<a id="a-Ev"></a>亦无甫起；<a id="a-Ew"></a>又其忍者，<a id="a-Ex"></a>亦无是处，<a id="a-Ey"></a>亦非彼处，<a id="a-Ez"></a>亦无中处，<a id="a-F0"></a>此乃无上无比安忍。<a id="a-F1"></a>若此菩萨于是慧心，<a id="a-F2"></a>不恐不怖，<a id="a-F3"></a>亦无畏惧，<a id="a-F4"></a>是则菩萨摩诃萨便应无上法忍之行。<a id="a-F5"></a>”</p>
  <p id="aF6">十方诸来神通菩萨，<a id="a-F7"></a>其闻濡首所说深妙，<a id="a-F8"></a>咸悉踊跃皆逮此定。</p>
  <p id="aF9">是时，<a id="a-FA"></a>濡首谓龙首曰：<a id="a-FB"></a>“云何，<a id="a-FC"></a>族姓子，<a id="a-FD"></a>其菩萨者以无著行得入法忍乎？<a id="a-FE"></a>”</p>
  <p id="aFF">答曰：<a id="a-FG"></a>“濡首，<a id="a-FH"></a>若有菩萨想念所向，<a id="a-FI"></a>则为著行；<a id="a-FJ"></a>言‘吾解深’，<a id="a-FK"></a>云‘我深忍明达晓了，<a id="a-FL"></a>吾已至道’，<a id="a-FM"></a>其语此言皆亦著行。<a id="a-FN"></a>”</p>
  <p id="aFO">濡首又问：<a id="a-FP"></a>“菩萨何行修应得道？<a id="a-FQ"></a>”</p>
  <p id="aFR">答曰：<a id="a-FS"></a>“于诸法都无所入，<a id="a-FT"></a>不念诸法，<a id="a-FU"></a>了诸法无。<a id="a-FV"></a>其诸法者，<a id="a-FW"></a>依著因缘，<a id="a-FX"></a>于本为空，<a id="a-FY"></a>获无所有，<a id="a-FZ"></a>是行菩萨便应道忍。<a id="a-Fa"></a>设如此行，<a id="a-Fb"></a>为无所行，<a id="a-Fc"></a>譬人寝寐，<a id="a-Fd"></a>于梦所行。<a id="a-Fe"></a>”</p>
  <p id="aFf">龙首又曰：<a id="a-Fg"></a>“然其梦者不行方隅，<a id="a-Fh"></a>亦无所行，<a id="a-Fi"></a>亦无去来，<a id="a-Fj"></a>无住无坐。<a id="a-Fk"></a>其寐寤已，<a id="a-Fl"></a>则达而言所梦空耳！<a id="a-Fm"></a>无持无舍，<a id="a-Fn"></a>都无执持，<a id="a-Fo"></a>无像无相，<a id="a-Fp"></a>亦无处所，<a id="a-Fq"></a>亦无所有，<a id="a-Fr"></a>其若虚空。<a id="a-Fs"></a>如是，<a id="a-Ft"></a>濡首，<a id="a-Fu"></a>菩萨之行当无所持，<a id="a-Fv"></a>亦无所入，<a id="a-Fw"></a>如空本无，<a id="a-Fx"></a>亦无戏行，<a id="a-Fy"></a>此则极世无上福田。<a id="a-Fz"></a>斯乃应受一切供养，<a id="a-G0"></a>为无量导，<a id="a-G1"></a>是最福地，<a id="a-G2"></a>为应最上法忍之行。<a id="a-G3"></a>”</p>
  <p id="aG4">普来众会率怀喜敬，<a id="a-G5"></a>各所赍华宝以散濡首，<a id="a-G6"></a>瞻睹欣踊，<a id="a-G7"></a>悦豫无量。</p>
  <p id="aG8">于是，<a id="a-G9"></a>龙首谓濡首曰：<a id="a-GA"></a>“宜可俱进入城分卫。<a id="a-GB"></a>”</p>
  <p id="aGC">曰：<a id="a-GD"></a>“仁去矣。<a id="a-GE"></a>行分卫时无念，<a id="a-GF"></a>举足、<a id="a-GG"></a>下足、<a id="a-GH"></a>躇步无念动摇，<a id="a-GI"></a>亦当无处，<a id="a-GJ"></a>无住无游，<a id="a-GK"></a>无屈无伸，<a id="a-GL"></a>无心无念，<a id="a-GM"></a>无所发行，<a id="a-GN"></a>行无所想，<a id="a-GO"></a>亦无城想，<a id="a-GP"></a>游无路想，<a id="a-GQ"></a>又无城郭、<a id="a-GR"></a>县邑、<a id="a-GS"></a>丘聚想，<a id="a-GT"></a>亦无里巷、<a id="a-GU"></a>无家居想，<a id="a-GV"></a>无门户念，<a id="a-GW"></a>无想男女，<a id="a-GX"></a>无想幼弱，<a id="a-GY"></a>都无心想，<a id="a-GZ"></a>行当无念。<a id="a-Ga"></a>所以者何？<a id="a-Gb"></a>以其法行当如是故，<a id="a-Gc"></a>亦无所著，<a id="a-Gd"></a>无色无像，<a id="a-Ge"></a>无起无灭，<a id="a-Gf"></a>都无诸想。<a id="a-Gg"></a>如此行者乃应菩萨无上分卫，<a id="a-Gh"></a>清净寂寞要道行也。<a id="a-Gi"></a>”</p>
  <p id="aGj">尔时，<a id="a-Gk"></a>龙首菩萨摩诃萨忽然于处以如海定三昧正受。<a id="a-Gl"></a>其定之德，<a id="a-Gm"></a>譬如大海湛然无移，<a id="a-Gn"></a>憺怕清澄更无异味，<a id="a-Go"></a>其底深邃不可测度，<a id="a-Gp"></a>奇珍英宝普无不有，<a id="a-Gq"></a>而海汪洋包罗弘广，<a id="a-Gr"></a>含受万物渊壑博泰，<a id="a-Gs"></a>无边无涯大水澹满，<a id="a-Gt"></a>诸德神龙而皆居之，<a id="a-Gu"></a>众生巨体所依长育。</p>
  <p id="aGv">“若此，<a id="a-Gw"></a>龙首，<a id="a-Gx"></a>其诸菩萨以如海定正受之处所住要旨，<a id="a-Gy"></a>无能动摇者。<a id="a-Gz"></a>如是，<a id="a-H0"></a>龙首，<a id="a-H1"></a>其斯菩萨以法身海，<a id="a-H2"></a>含容一切道宝、<a id="a-H3"></a>智慧、<a id="a-H4"></a>三十七品，<a id="a-H5"></a>十方依之莫不长育，<a id="a-H6"></a>应无上微妙之法，<a id="a-H7"></a>为无动摇无言说要行。<a id="a-H8"></a>当知是应如是者，<a id="a-H9"></a>得无退转定行之地也。<a id="a-HA"></a>”</p>
  <p id="aHB">尔时，<a id="a-HC"></a>于是妙心菩萨欲动龙首大士所坐如海慧定正受之处，<a id="a-HD"></a>尽其神力永不能动。<a id="a-HE"></a>时此三千大千世界，<a id="a-HF"></a>普悉六反乃大震动，<a id="a-HG"></a>而龙首身及所坐处都不动摇。<a id="a-HH"></a>何则然者？<a id="a-HI"></a>以其龙首住无动摇，<a id="a-HJ"></a>住无处所，<a id="a-HK"></a>住无所有，<a id="a-HL"></a>住无想念，<a id="a-HM"></a>住无戏行，<a id="a-HN"></a>住无劳静，<a id="a-HO"></a>住无言辞，<a id="a-HP"></a>住无所住，<a id="a-HQ"></a>斯谓道住。</p>
  <p id="aHR">时，<a id="a-HS"></a>龙首菩萨摩诃萨寻从定悟，<a id="a-HT"></a>敬向如来无所著平等正觉，<a id="a-HU"></a>雨拘文华，<a id="a-HV"></a>趣散世尊，<a id="a-HW"></a>而叹赞曰：<a id="a-HX"></a>“自归于佛，<a id="a-HY"></a>天中之天，<a id="a-HZ"></a>乃使一切诸会菩萨、<a id="a-Ha"></a>十方来众、<a id="a-Hb"></a>诸大士等、<a id="a-Hc"></a>众尊大天及龙鬼神咸悉逮闻如是之法，<a id="a-Hd"></a>无上要旨，<a id="a-He"></a>深妙慧说，<a id="a-Hf"></a>为无倚著、<a id="a-Hg"></a>无巢窟说，<a id="a-Hh"></a>为应本空寂寞故也。<a id="a-Hi"></a>”</p>
  <p id="aHj">是时，<a id="a-Hk"></a>妙心谓龙首曰：<a id="a-Hl"></a>“仁为觉地六反震动乎？<a id="a-Hm"></a>”</p>
  <p id="aHn">曰：<a id="a-Ho"></a>“族姓子，<a id="a-Hp"></a>其有动者，<a id="a-Hq"></a>当觉地动地复，<a id="a-Hr"></a>为之上下四震，<a id="a-Hs"></a>唯由其觉动不动故耳。<a id="a-Ht"></a>又如十方诸佛世尊、<a id="a-Hu"></a>普大菩萨不退转等，<a id="a-Hv"></a>极世都动，<a id="a-Hw"></a>岂能动摇此上尊处！<a id="a-Hx"></a>观诸声闻、<a id="a-Hy"></a>缘觉之众，<a id="a-Hz"></a>彼虽离动，<a id="a-I0"></a>未晓本空，<a id="a-I1"></a>在动之地自谓无动。<a id="a-I2"></a>了本无者，<a id="a-I3"></a>于此诸法永无动摇，<a id="a-I4"></a>无念无著。<a id="a-I5"></a>如是，<a id="a-I6"></a>妙心，<a id="a-I7"></a>其菩萨以空、<a id="a-I8"></a>无相、<a id="a-I9"></a>无愿之行，<a id="a-IA"></a>清净法要，<a id="a-IB"></a>逮无动摇，<a id="a-IC"></a>彼乃永静，<a id="a-ID"></a>安无动摇。<a id="a-IE"></a>”</p>
  <p id="aIF">又曰：<a id="a-IG"></a>“龙首，<a id="a-IH"></a>可行分卫。<a id="a-II"></a>”</p>
  <p id="aIJ">答曰：<a id="a-IK"></a>“濡首，<a id="a-IL"></a>吾今以解无上最要分卫之慧。<a id="a-IM"></a>何则然者？<a id="a-IN"></a>缘其逮致如海大定正受之处，<a id="a-IO"></a>始乃自明，<a id="a-IP"></a>为以得无上平等正真觉道，<a id="a-IQ"></a>以于生死兴显佛事，<a id="a-IR"></a>为转法轮以度众生，<a id="a-IS"></a>为济因缘离垢根本。<a id="a-IT"></a>唯然！<a id="a-IU"></a>濡首！<a id="a-IV"></a>如吾遇仁，<a id="a-IW"></a>乃为逮值无上善友，<a id="a-IX"></a>遭蒙矜念心怀悦豫，<a id="a-IY"></a>成立大德喜自光慰。<a id="a-IZ"></a>濡首，<a id="a-Ia"></a>于吾为覆载首，<a id="a-Ib"></a>大无量过度之首，<a id="a-Ic"></a>无垢广普微妙吉首，<a id="a-Id"></a>亦应最上不可议首，<a id="a-Ie"></a>愿布五体稽首恭礼无上仙圣甘露之首。<a id="a-If"></a>”</p>
  <p id="aIg">濡首答曰：<a id="a-Ih"></a>“善哉！<a id="a-Ii"></a>善哉！<a id="a-Ij"></a>如仁龙首，<a id="a-Ik"></a>已为果达野马、<a id="a-Il"></a>梦、<a id="a-Im"></a>幻、<a id="a-In"></a>影、<a id="a-Io"></a>响之行，<a id="a-Ip"></a>无名无像，<a id="a-Iq"></a>无所有法。<a id="a-Ir"></a>仁今乃应无上大道不可思议来法之祠，<a id="a-Is"></a>以得如海定正受行，<a id="a-It"></a>共应如此。<a id="a-Iu"></a>当知是辈在一生补处，<a id="a-Iv"></a>斯者乃为菩萨辩慧，<a id="a-Iw"></a>其致是像深妙定法，<a id="a-Ix"></a>如海定等，<a id="a-Iy"></a>则离诸想也。<a id="a-Iz"></a>”曰：<a id="a-J0"></a>“仁可从分卫。<a id="a-J1"></a>”</p>
  <p id="aJ2">龙首答曰：<a id="a-J3"></a>“思齐其德，<a id="a-J4"></a>当与仁行，<a id="a-J5"></a>二圣龙游，<a id="a-J6"></a>不亦宜乎？<a id="a-J7"></a>”</p>
  <p id="aJ8">濡首曰：<a id="a-J9"></a>“吾无所行，<a id="a-JA"></a>亦无去来，<a id="a-JB"></a>又无进止，<a id="a-JC"></a>亦无侣游，<a id="a-JD"></a>不住不坐，<a id="a-JE"></a>亦复不行，<a id="a-JF"></a>行无所至，<a id="a-JG"></a>来无所由，<a id="a-JH"></a>住无所处，<a id="a-JI"></a>坐无所据，<a id="a-JJ"></a>行无所趣。<a id="a-JK"></a>譬若，<a id="a-JL"></a>龙首，<a id="a-JM"></a>如来现化，<a id="a-JN"></a>宁有去来、<a id="a-JO"></a>坐起、<a id="a-JP"></a>行游、<a id="a-JQ"></a>卧寝、<a id="a-JR"></a>寐寤不耶？<a id="a-JS"></a>”</p>
  <p id="aJT">曰：<a id="a-JU"></a>“化者都无去来坐寝之处矣。<a id="a-JV"></a>吾于诸法亦复如化，<a id="a-JW"></a>无住不住，<a id="a-JX"></a>无起不起，<a id="a-JY"></a>亦无已起，<a id="a-JZ"></a>又无中起，<a id="a-Ja"></a>亦无当起，<a id="a-Jb"></a>亦无甫起。<a id="a-Jc"></a>”</p>
  <p id="aJd">龙首答曰，<a id="a-Je"></a>“如仁所言，<a id="a-Jf"></a>此为极世难信之说，<a id="a-Jg"></a>谁当信仁此尽要慧耶？<a id="a-Jh"></a>”</p>
  <p id="aJi">答曰：<a id="a-Jj"></a>“龙首，<a id="a-Jk"></a>仁者且听，<a id="a-Jl"></a>岂为无目设举锭烛乎？<a id="a-Jm"></a>夫燃炬燎，<a id="a-Jn"></a>唯为明目耳。<a id="a-Jo"></a>如此是像深妙之法，<a id="a-Jp"></a>正为向达彻远菩萨摩诃萨，<a id="a-Jq"></a>乃能信受是道要耳。<a id="a-Jr"></a>其了如此至要之慧，<a id="a-Js"></a>斯则晓解本无行者，<a id="a-Jt"></a>此等菩萨为应清净无上久修梵行之徒。<a id="a-Ju"></a>是曹正士深住于法，<a id="a-Jv"></a>信法、<a id="a-Jw"></a>受法、<a id="a-Jx"></a>持法、<a id="a-Jy"></a>说法之辈也。<a id="a-Jz"></a>为在鹿聚已转法轮，<a id="a-K0"></a>为应贤圣，<a id="a-K1"></a>亦大导师，<a id="a-K2"></a>施惠明眼，<a id="a-K3"></a>为应无量雄猛之者，<a id="a-K4"></a>此则无上最妙法者。<a id="a-K5"></a>”</p>
  <p id="aK6">濡首童真发说是时，<a id="a-K7"></a>普大众中八万菩萨悉得无所从生法乐忍也。</p>
  <p id="aK8">于是，<a id="a-K9"></a>正士妙心菩萨居大众前，<a id="a-KA"></a>广然踊跃，<a id="a-KB"></a>握满手宝，<a id="a-KC"></a>以恭肃心向散世尊，<a id="a-KD"></a>又散濡首童真菩萨，<a id="a-KE"></a>散讫欣喜，<a id="a-KF"></a>重叹咏曰：<a id="a-KG"></a>“自归诸佛，<a id="a-KH"></a>为慧圣达，<a id="a-KI"></a>擿雾寤寐，<a id="a-KJ"></a>碎散痴本，<a id="a-KK"></a>解众颠倒，<a id="a-KL"></a>释疑除网，<a id="a-KM"></a>顺入道明，<a id="a-KN"></a>致无上觉者。<a id="a-KO"></a>自归于法，<a id="a-KP"></a>法之最法，<a id="a-KQ"></a>法治多济，<a id="a-KR"></a>疗捞雾笼，<a id="a-KS"></a>援雪生死，<a id="a-KT"></a>薅锄众秽，<a id="a-KU"></a>荡除心垢，<a id="a-KV"></a>通导迷惑，<a id="a-KW"></a>法为无上，<a id="a-KX"></a>修蒙永度。<a id="a-KY"></a>其诸菩萨久履梵行，<a id="a-KZ"></a>无上清净仙圣明类，<a id="a-Ka"></a>大神通等弘显德者，<a id="a-Kb"></a>无上之徒于此乃逮信向，<a id="a-Kc"></a>是像深妙法众，<a id="a-Kd"></a>今普自归之。<a id="a-Ke"></a>”</p>
  <p id="aKf">濡首答曰：<a id="a-Kg"></a>“若此，<a id="a-Kh"></a>妙心，<a id="a-Ki"></a>其无脱者，<a id="a-Kj"></a>斯当果致无上等觉。<a id="a-Kk"></a>”</p>
  <p id="aKl">曰：<a id="a-Km"></a>“云何，<a id="a-Kn"></a>濡首，<a id="a-Ko"></a>其谁无脱耶？<a id="a-Kp"></a>”</p>
  <p id="aKq">曰：<a id="a-Kr"></a>“其有执持，<a id="a-Ks"></a>斯当求脱。<a id="a-Kt"></a>如是，<a id="a-Ku"></a>妙心，<a id="a-Kv"></a>法无执持，<a id="a-Kw"></a>亦无系著。<a id="a-Kx"></a>又族姓子，<a id="a-Ky"></a>法都无脱，<a id="a-Kz"></a>亦无执持，<a id="a-L0"></a>当谁有脱？<a id="a-L1"></a>无缚无脱，<a id="a-L2"></a>诸法无持，<a id="a-L3"></a>无取无舍。<a id="a-L4"></a>譬如人语诸幻者言：<a id="a-L5"></a>‘善男子，<a id="a-L6"></a>为深入人，<a id="a-L7"></a>解之脱之所可执持。<a id="a-L8"></a>’幻答人曰：<a id="a-L9"></a>‘吾亦非男，<a id="a-LA"></a>亦非凡人，<a id="a-LB"></a>吾无所持，<a id="a-LC"></a>当何所脱？<a id="a-LD"></a>’是者，<a id="a-LE"></a>妙心，<a id="a-LF"></a>道无执脱，<a id="a-LG"></a>当观其无，<a id="a-LH"></a>无本空净矣。<a id="a-LI"></a>”</p>
 </body>
</html>