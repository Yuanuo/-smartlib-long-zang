<!doctype html>
<html id="z3IBTBiBF" data-ver="1524">
 <head>
  <meta charset="utf-8">
  <meta author="昙摩">
  <meta author="竺佛念">
  <meta library="龙藏">
  <meta catalog="大乘般若部">
  <meta period="符秦">
 </head>
 <body>
  <h1 id="a1">摩诃般若波罗蜜钞经卷第三</h1>
  <h2 id="a2">善权品第四</h2>
  <p id="a3">尔时，<a id="a-4"></a>弥勒菩萨谓须菩提：<a id="a-5"></a>“若有菩萨摩诃萨劝助为福，<a id="a-6"></a>出入布施、<a id="a-7"></a>持戒自守者上，<a id="a-8"></a>其福转尊极上，<a id="a-9"></a>无过菩萨摩诃萨劝助福德。<a id="a-A"></a>”</p>
  <p id="aB">须菩提语弥勒菩萨：<a id="a-C"></a>“复有菩萨摩诃萨，<a id="a-D"></a>于阿僧祇刹土诸佛所而作功德，<a id="a-E"></a>一一刹土不可计佛其般泥洹者，<a id="a-F"></a>乃从发意已来自到阿耨多罗三耶三菩成至阿惟三佛者，<a id="a-G"></a>乃至无余泥洹界而般泥洹者，<a id="a-H"></a>然后至于法尽，<a id="a-I"></a>于是中所作功德，<a id="a-J"></a>其功德度无有极；<a id="a-K"></a>及诸声闻作布施、<a id="a-L"></a>持戒自守为福，<a id="a-M"></a>于有余功德自致无余，<a id="a-N"></a>诸有般泥洹佛于其中所作功德，<a id="a-O"></a>至有净戒身、<a id="a-P"></a>三昧身、<a id="a-Q"></a>智慧身、<a id="a-R"></a>以脱身、<a id="a-S"></a>脱慧所见身；<a id="a-T"></a>佛法极大哀不可计，<a id="a-U"></a>佛天中天所说法，<a id="a-V"></a>于其法中复学诸所有功德，<a id="a-W"></a>乃于诸般泥洹佛法所作功德，<a id="a-X"></a>都计之合之，<a id="a-Y"></a>劝助为尊。<a id="a-Z"></a>种种得中为极，<a id="a-a"></a>是上极。<a id="a-b"></a>劝助者是为劝助，<a id="a-c"></a>劝助以持作阿耨多罗三耶三菩，<a id="a-d"></a>以是为阿耨多罗三耶三菩。<a id="a-e"></a>置是菩萨之人，<a id="a-f"></a>持心能作是求阿耨多罗三耶三菩，<a id="a-g"></a>乃生作是心，<a id="a-h"></a>欲有所得。<a id="a-i"></a>”</p>
  <p id="aj">弥勒菩萨语须菩提：<a id="a-k"></a>“其不作是求，<a id="a-l"></a>乃能有所得。<a id="a-m"></a>其作是思想者，<a id="a-n"></a>以为无黠——能生是意，<a id="a-o"></a>用思想悔还，<a id="a-p"></a>用信悔还——但用无黠故，<a id="a-q"></a>还堕四颠倒，<a id="a-r"></a>无常谓有常，<a id="a-s"></a>苦谓有乐，<a id="a-t"></a>空谓有实，<a id="a-u"></a>无身谓有身，<a id="a-v"></a>以故思想悔还，<a id="a-w"></a>心悔还，<a id="a-x"></a>信悔还。<a id="a-y"></a>菩萨不当作是心有所求。<a id="a-z"></a>于所求无处所，<a id="a-10"></a>云何求阿耨多罗三耶三菩？<a id="a-11"></a>”</p>
  <p id="a12">弥勒菩萨谓须菩提：<a id="a-13"></a>“不当于新学菩萨摩诃萨前说是语。<a id="a-14"></a>何以故？<a id="a-15"></a>或亡所信，<a id="a-16"></a>亡所乐，<a id="a-17"></a>亡所喜，<a id="a-18"></a>亡所行，<a id="a-19"></a>便从是堕。<a id="a-1A"></a>当为是菩萨摩诃萨可说闻者，<a id="a-1B"></a>在善师边者，<a id="a-1C"></a>当为是菩萨摩诃萨可说闻者，<a id="a-1D"></a>不恐、<a id="a-1E"></a>不怖、<a id="a-1F"></a>不畏，<a id="a-1G"></a>是菩萨摩诃萨能劝助为福，<a id="a-1H"></a>作萨芸若。<a id="a-1I"></a>持心作是劝助，<a id="a-1J"></a>心亦尽灭，<a id="a-1K"></a>无所有，<a id="a-1L"></a>无所见。<a id="a-1M"></a>何等心当作阿耨多罗三耶三菩者？<a id="a-1N"></a>当以何心作？<a id="a-1O"></a>心无两对，<a id="a-1P"></a>心之自然，<a id="a-1Q"></a>乃能所作。<a id="a-1R"></a>”</p>
  <p id="a1S">释提桓因语须菩提：<a id="a-1T"></a>“新学菩萨摩诃萨闻是或恐或怖。<a id="a-1U"></a>若菩萨摩诃萨欲作功德者，<a id="a-1V"></a>当云何劝助其福得作阿耨多罗三耶三菩？<a id="a-1W"></a>”</p>
  <p id="a1X">须菩提语弥勒菩萨：<a id="a-1Y"></a>“当作护诸佛所，<a id="a-1Z"></a>破坏众恶而断爱欲，<a id="a-1a"></a>等行如一，<a id="a-1b"></a>降伏魔事，<a id="a-1c"></a>弃捐重担，<a id="a-1d"></a>即自从所有勤苦悉为以尽，<a id="a-1e"></a>其知以脱心，<a id="a-1f"></a>即从计从阿僧祇刹土诸般泥曰者，<a id="a-1g"></a>于其中所作功德福，<a id="a-1h"></a>于诸声闻中复作功德，<a id="a-1i"></a>都计之合之，<a id="a-1j"></a>劝助为尊。<a id="a-1k"></a>种种德中无过劝助，<a id="a-1l"></a>其劝助者能为劝助，<a id="a-1m"></a>劝助以持作阿耨多罗三耶三菩。</p>
  <p id="a1n">“何所是菩萨摩诃萨想，<a id="a-1o"></a>不还所信，<a id="a-1p"></a>不悔还？<a id="a-1q"></a>正使菩萨摩诃萨持心作阿耨多罗三耶三菩，<a id="a-1r"></a>其心无所想者，<a id="a-1s"></a>是菩萨摩诃萨心得阿耨多罗三耶三菩。<a id="a-1t"></a>正使心念自了知，<a id="a-1u"></a>是为想悔还、<a id="a-1v"></a>心悔还、<a id="a-1w"></a>所信悔还；<a id="a-1x"></a>正使心念复知是心，<a id="a-1y"></a>则是作是，<a id="a-1z"></a>为想悔还、<a id="a-20"></a>信悔还。<a id="a-21"></a>正使菩萨摩诃萨持心了知，<a id="a-22"></a>当作是觉知，<a id="a-23"></a>尽无所有，<a id="a-24"></a>知尽者当知何心有所作，<a id="a-25"></a>当了知心何所心法于法有所作，<a id="a-26"></a>如法者为随法已，<a id="a-27"></a>于作真为是作，<a id="a-28"></a>即非邪作，<a id="a-29"></a>是菩萨摩诃萨所作。<a id="a-2A"></a>若有菩萨摩诃萨于过去、<a id="a-2B"></a>当来、<a id="a-2C"></a>今现在佛所作功德，<a id="a-2D"></a>若诸声闻下至凡人所作功德，<a id="a-2E"></a>若畜生闻法，<a id="a-2F"></a>及诸天、<a id="a-2G"></a>诸阅叉、<a id="a-2H"></a>乾多罗、<a id="a-2I"></a>阿须伦、<a id="a-2J"></a>迦留罗、<a id="a-2K"></a>真陀罗、<a id="a-2L"></a>摩睺勒、<a id="a-2M"></a>诸人若非人闻法者，<a id="a-2N"></a>发心所作功德，<a id="a-2O"></a>及初学菩萨道者，<a id="a-2P"></a>都计之合之积累为上，<a id="a-2Q"></a>其劝助者能为劝助，<a id="a-2R"></a>是以极尊。<a id="a-2S"></a>种种德中无过劝助，<a id="a-2T"></a>是以劝助所当，<a id="a-2U"></a>劝助能为，<a id="a-2V"></a>劝助福用作阿耨多罗三耶三菩。</p>
  <p id="a2W">“正使复如是为尽法，<a id="a-2X"></a>于法无所生、<a id="a-2Y"></a>无所灭、<a id="a-2Z"></a>无所处治，<a id="a-2a"></a>无所生法，<a id="a-2b"></a>得作阿耨多罗三耶三菩。<a id="a-2c"></a>是法不了法，<a id="a-2d"></a>有反用作阿耨多罗三耶三菩故。<a id="a-2e"></a>是为无想，<a id="a-2f"></a>不悔还心，<a id="a-2g"></a>亦不悔还，<a id="a-2h"></a>所信不悔还，<a id="a-2i"></a>作是无所求，<a id="a-2j"></a>众所不逮，<a id="a-2k"></a>是为阿耨多罗三耶三菩所作。<a id="a-2l"></a>若有菩萨摩诃萨不谛晓了知作福德者。<a id="a-2m"></a>所以者何？<a id="a-2n"></a>于身恍惚，<a id="a-2o"></a>于劝助福亦复恍惚，<a id="a-2p"></a>菩萨了知恍惚无所有，<a id="a-2q"></a>是故菩萨摩诃萨般若波罗蜜，<a id="a-2r"></a>若于诸般泥洹佛所而作功德，<a id="a-2s"></a>持是功德欲作所求，<a id="a-2t"></a>其知自然能为阿耨多罗三耶三菩。</p>
  <p id="a2u">“诸佛天中天，<a id="a-2v"></a>所著不著想，<a id="a-2w"></a>过去以灭亦无有想而不作想。<a id="a-2x"></a>其作想者，<a id="a-2y"></a>为非德菩萨摩诃萨，<a id="a-2z"></a>当学沤和拘舍罗。<a id="a-30"></a>未得般若波罗蜜者不得入，<a id="a-31"></a>已得般若波罗蜜乃得入，<a id="a-32"></a>勿为身作识，<a id="a-33"></a>用之有灭，<a id="a-34"></a>以是故无有身身。<a id="a-35"></a>有德之人，<a id="a-36"></a>有想便碍，<a id="a-37"></a>反欲苦住。<a id="a-38"></a>怛萨阿竭阿罗诃三耶三菩不学作是德持劝助。<a id="a-39"></a>何以故？<a id="a-3A"></a>用不正，<a id="a-3B"></a>故视般泥曰佛而反有想，<a id="a-3C"></a>以故为碍，<a id="a-3D"></a>所作功德，<a id="a-3E"></a>为不及逮，<a id="a-3F"></a>反欲苦住。<a id="a-3G"></a>其不作想者，<a id="a-3H"></a>是怛萨阿竭阿罗诃三耶三佛之德，<a id="a-3I"></a>其作想者譬若杂毒。<a id="a-3J"></a>何以故？<a id="a-3K"></a>设美饭以毒著中，<a id="a-3L"></a>色大甚好而香，<a id="a-3M"></a>无不喜者，<a id="a-3N"></a>不知饭中有毒。<a id="a-3O"></a>愚闇之人食之欢喜饱满，<a id="a-3P"></a>食欲消时久久不便身。<a id="a-3Q"></a>不知德行者，<a id="a-3R"></a>甚之为难，<a id="a-3S"></a>不晓将护，<a id="a-3T"></a>不晓中事，<a id="a-3U"></a>不能解知。<a id="a-3V"></a>作是行德者，<a id="a-3W"></a>为如杂毒之食语。<a id="a-3X"></a>善男子，<a id="a-3Y"></a>过去、<a id="a-3Z"></a>当来、<a id="a-3a"></a>今现在佛，<a id="a-3b"></a>持戒身、<a id="a-3c"></a>三昧身、<a id="a-3d"></a>智慧身、<a id="a-3e"></a>以脱身、<a id="a-3f"></a>脱慧所见身，<a id="a-3g"></a>及于声闻中所作功德，<a id="a-3h"></a>佛天中天所说，<a id="a-3i"></a>若复辟支佛所而作功德，<a id="a-3j"></a>都劝助之，<a id="a-3k"></a>劝助以持是福德，<a id="a-3l"></a>作阿耨多罗三耶三菩。<a id="a-3m"></a>持所作为想，<a id="a-3n"></a>用是故譬若杂毒。</p>
  <p id="a3o">“菩萨摩诃萨当作是学，<a id="a-3p"></a>何所过去、<a id="a-3q"></a>当来、<a id="a-3r"></a>今现在佛功德？<a id="a-3s"></a>当云何劝助作福成得阿耨多罗三耶三菩？<a id="a-3t"></a>是菩萨随怛萨阿竭教者，<a id="a-3u"></a>是即为作智、<a id="a-3v"></a>佛功德，<a id="a-3w"></a>所生自然及其想法，<a id="a-3x"></a>所有持是福作劝助，<a id="a-3y"></a>因其劝助自致得阿耨多罗三耶三菩，<a id="a-3z"></a>菩萨摩诃萨作是施者无过，<a id="a-40"></a>终不离怛萨阿竭阿罗诃三耶三佛，<a id="a-41"></a>佛所语皆至诚。</p>
  <p id="a42">“复次，<a id="a-43"></a>菩萨摩诃萨当作是施，<a id="a-44"></a>如净戒，<a id="a-45"></a>如三昧，<a id="a-46"></a>如智慧，<a id="a-47"></a>如以脱，<a id="a-48"></a>如脱慧所见身，<a id="a-49"></a>无欲界、<a id="a-4A"></a>无色界、<a id="a-4B"></a>无无色界，<a id="a-4C"></a>亦无过去、<a id="a-4D"></a>当来、<a id="a-4E"></a>今现在，<a id="a-4F"></a>亦无所有，<a id="a-4G"></a>无所有施亦复无所有，<a id="a-4H"></a>其作是施为以如法，<a id="a-4I"></a>法亦无所有，<a id="a-4J"></a>作施者为成所施无有毒，<a id="a-4K"></a>其作异施者为作反施。<a id="a-4L"></a>是菩萨摩诃萨所施以如法者，<a id="a-4M"></a>佛天中天，<a id="a-4N"></a>所知是即为施，<a id="a-4O"></a>得作阿耨多罗三耶三菩。<a id="a-4P"></a>”</p>
  <p id="a4Q">佛言：<a id="a-4R"></a>“善哉！<a id="a-4S"></a>善哉！<a id="a-4T"></a>须菩提，<a id="a-4U"></a>所作为如佛，<a id="a-4V"></a>是即为菩萨摩诃萨所施。<a id="a-4W"></a>三千大千国土人悉念慈哀等护心，<a id="a-4X"></a>无过菩萨摩诃萨上头所施，<a id="a-4Y"></a>是即为极尊。</p>
  <p id="a4Z">“复次，<a id="a-4a"></a>须菩提，<a id="a-4b"></a>三千大千国土人悉作阿耨多罗三耶三菩，<a id="a-4c"></a>使如恒边沙佛刹人皆供养是菩萨，<a id="a-4d"></a>震越、<a id="a-4e"></a>衣被、<a id="a-4f"></a>饭食、<a id="a-4g"></a>床、<a id="a-4h"></a>卧具、<a id="a-4i"></a>病瘦医药如恒边沙劫供养，<a id="a-4j"></a>随所喜乐作是布施。<a id="a-4k"></a>云何，<a id="a-4l"></a>须菩提，<a id="a-4m"></a>其福宁多不？<a id="a-4n"></a>”</p>
  <p id="a4o">须菩提言：<a id="a-4p"></a>“甚多，<a id="a-4q"></a>甚多，<a id="a-4r"></a>天中天！<a id="a-4s"></a>”</p>
  <p id="a4t">佛言：<a id="a-4u"></a>“劝助功德福过其上不可计。<a id="a-4v"></a>”</p>
  <p id="a4w">须菩提白佛言：<a id="a-4x"></a>“代劝功德福者，<a id="a-4y"></a>如恒边沙佛土不能悉受。<a id="a-4z"></a>”</p>
  <p id="a50">佛言：<a id="a-51"></a>“善哉！<a id="a-52"></a>善哉！<a id="a-53"></a>须菩提，<a id="a-54"></a>若有菩萨持般若波罗蜜者，<a id="a-55"></a>所作施为过其本所施上，<a id="a-56"></a>以无能过劝助所施上，<a id="a-57"></a>百倍、<a id="a-58"></a>千倍、<a id="a-59"></a>万倍、<a id="a-5A"></a>亿倍、<a id="a-5B"></a>巨亿倍。<a id="a-5C"></a>”</p>
  <p id="a5D">尔时，<a id="a-5E"></a>四天王天上二万天人悉以头面著佛足，<a id="a-5F"></a>皆白佛言：<a id="a-5G"></a>“极大施，<a id="a-5H"></a>天中天！<a id="a-5I"></a>菩萨摩诃萨，<a id="a-5J"></a>沤和拘舍罗乃作是施，<a id="a-5K"></a>其功德甚大尊。<a id="a-5L"></a>何以故？<a id="a-5M"></a>是菩萨摩诃萨学般若波罗蜜，<a id="a-5N"></a>于中劝助故。<a id="a-5O"></a>”</p>
  <p id="a5P">忉利天上诸天人持天华、<a id="a-5Q"></a>名香、<a id="a-5R"></a>捣香、<a id="a-5S"></a>杂香、<a id="a-5T"></a>泽香、<a id="a-5U"></a>烧香、<a id="a-5V"></a>天缯、<a id="a-5W"></a>华盖、<a id="a-5X"></a>幢幡、<a id="a-5Y"></a>伎乐，<a id="a-5Z"></a>持用供养娱乐佛，<a id="a-5a"></a>供养已皆白佛言：<a id="a-5b"></a>“极大施，<a id="a-5c"></a>天中天！<a id="a-5d"></a>菩萨摩诃萨，<a id="a-5e"></a>沤和拘舍罗乃作是施，<a id="a-5f"></a>极大施之功德。<a id="a-5g"></a>何以故？<a id="a-5h"></a>是菩萨摩诃萨学般若波罗蜜，<a id="a-5i"></a>于中劝助故。<a id="a-5j"></a>”</p>
  <p id="a5k">盐天上诸天人持天华、<a id="a-5l"></a>名香、<a id="a-5m"></a>捣香、<a id="a-5n"></a>杂香、<a id="a-5o"></a>泽香、<a id="a-5p"></a>烧香、<a id="a-5q"></a>天缯、<a id="a-5r"></a>华盖、<a id="a-5s"></a>幢幡、<a id="a-5t"></a>伎乐，<a id="a-5u"></a>持用供养娱乐佛，<a id="a-5v"></a>供养已皆白佛言：<a id="a-5w"></a>“极大施，<a id="a-5x"></a>天中天！<a id="a-5y"></a>菩萨摩诃萨，<a id="a-5z"></a>沤和拘舍罗乃作是施，<a id="a-60"></a>极大德之功德。<a id="a-61"></a>何以故？<a id="a-62"></a>是菩萨摩诃萨学般若波罗蜜，<a id="a-63"></a>于中劝助故。<a id="a-64"></a>”</p>
  <p id="a65">兜率天上诸天人以天华、<a id="a-66"></a>名香、<a id="a-67"></a>捣香、<a id="a-68"></a>杂香、<a id="a-69"></a>泽香、<a id="a-6A"></a>烧香、<a id="a-6B"></a>天缯、<a id="a-6C"></a>华盖、<a id="a-6D"></a>幢幡、<a id="a-6E"></a>伎乐，<a id="a-6F"></a>持用供养娱乐佛，<a id="a-6G"></a>供养已皆作是言：<a id="a-6H"></a>“极大施，<a id="a-6I"></a>天中天！<a id="a-6J"></a>菩萨摩诃萨，<a id="a-6K"></a>沤和拘舍罗乃作是施，<a id="a-6L"></a>极大德之功德。<a id="a-6M"></a>何以故？<a id="a-6N"></a>是菩萨摩诃萨学般若波罗蜜，<a id="a-6O"></a>于中劝助故。<a id="a-6P"></a>”</p>
  <p id="a6Q">尼摩罗提天上诸天人持天华、<a id="a-6R"></a>名香、<a id="a-6S"></a>捣香、<a id="a-6T"></a>杂香、<a id="a-6U"></a>泽香、<a id="a-6V"></a>烧香、<a id="a-6W"></a>天缯、<a id="a-6X"></a>华盖、<a id="a-6Y"></a>幢幡、<a id="a-6Z"></a>伎乐，<a id="a-6a"></a>持用供养娱乐佛，<a id="a-6b"></a>供养已皆白佛言：<a id="a-6c"></a>“极大施，<a id="a-6d"></a>天中天！<a id="a-6e"></a>菩萨摩诃萨，<a id="a-6f"></a>沤和拘舍罗乃作是施，<a id="a-6g"></a>极大尊之功德。<a id="a-6h"></a>何以故？<a id="a-6i"></a>是菩萨摩诃萨学般若波罗蜜，<a id="a-6j"></a>于中劝助故。<a id="a-6k"></a>”</p>
  <p id="a6l">波罗尼蜜和耶拔致天上诸天人持天华、<a id="a-6m"></a>名香、<a id="a-6n"></a>捣香、<a id="a-6o"></a>杂香、<a id="a-6p"></a>泽香、<a id="a-6q"></a>烧香、<a id="a-6r"></a>天缯彩、<a id="a-6s"></a>华盖、<a id="a-6t"></a>幢幡、<a id="a-6u"></a>伎乐，<a id="a-6v"></a>持用供养娱乐佛，<a id="a-6w"></a>供养已皆白佛言：<a id="a-6x"></a>“极大施，<a id="a-6y"></a>天中天！<a id="a-6z"></a>菩萨摩诃萨，<a id="a-70"></a>沤和拘舍罗乃作是施，<a id="a-71"></a>极大尊之功德。<a id="a-72"></a>何以故？<a id="a-73"></a>是菩萨摩诃萨学般若波罗蜜，<a id="a-74"></a>于中劝助故。<a id="a-75"></a>”</p>
  <p id="a76">梵天、<a id="a-77"></a>梵迦夷天、<a id="a-78"></a>梵福楼天、<a id="a-79"></a>梵波利产天、<a id="a-7A"></a>卢天、<a id="a-7B"></a>波利陀天、<a id="a-7C"></a>卢波摩那天、<a id="a-7D"></a>阿陂会天、<a id="a-7E"></a>首诃天、<a id="a-7F"></a>波利首诃天、<a id="a-7G"></a>阿波摩首天、<a id="a-7H"></a>首呵迦天、<a id="a-7I"></a>比伊潘罗天、<a id="a-7J"></a>阿比耶天、<a id="a-7K"></a>须陀施天、<a id="a-7L"></a>尼天乃至阿迦腻吒天等诸天人，<a id="a-7M"></a>悉以头面著佛足，<a id="a-7N"></a>皆言：<a id="a-7O"></a>“甚善，<a id="a-7P"></a>天中天！<a id="a-7Q"></a>菩萨摩诃萨学般若波罗蜜，<a id="a-7R"></a>极为大施之功德。<a id="a-7S"></a>何以故？<a id="a-7T"></a>是菩萨摩诃萨学般若波罗蜜，<a id="a-7U"></a>于中劝助故。<a id="a-7V"></a>”</p>
  <p id="a7W">佛语首陀卫诸天人：<a id="a-7X"></a>“置三千大千国土中，<a id="a-7Y"></a>菩萨摩诃萨及恒边沙佛刹人，<a id="a-7Z"></a>悉作阿耨多罗三耶三菩，<a id="a-7a"></a>复有恒边沙佛刹人，<a id="a-7b"></a>都共供养是辈菩萨摩诃萨，<a id="a-7c"></a>震越、<a id="a-7d"></a>衣服、<a id="a-7e"></a>饭食、<a id="a-7f"></a>去来卧具、<a id="a-7g"></a>病瘦医药供养，<a id="a-7h"></a>如恒边沙劫，<a id="a-7i"></a>随所乐喜作是施与，<a id="a-7j"></a>若复过是者，<a id="a-7k"></a>不及菩萨摩诃萨劝助之施。<a id="a-7l"></a>为过去、<a id="a-7m"></a>当来、<a id="a-7n"></a>今现在佛，<a id="a-7o"></a>净戒身、<a id="a-7p"></a>三昧身、<a id="a-7q"></a>智慧身、<a id="a-7r"></a>以脱身、<a id="a-7s"></a>脱慧所见身及诸声闻身，<a id="a-7t"></a>其中者所作功德都共计之合之，<a id="a-7u"></a>及不劝助。<a id="a-7v"></a>若劝助者，<a id="a-7w"></a>以是极尊无能过者，<a id="a-7x"></a>作是劝助以持作阿耨多罗三耶三菩。<a id="a-7y"></a>”</p>
  <p id="a7z">须菩提白佛言：<a id="a-80"></a>“属天中天所说，<a id="a-81"></a>都共计之合之，<a id="a-82"></a>极尊无过劝助。<a id="a-83"></a>悉代劝助，<a id="a-84"></a>劝助已，<a id="a-85"></a>菩萨摩诃萨从是中得何等法？<a id="a-86"></a>”</p>
  <p id="a87">佛语须菩提：<a id="a-88"></a>“道德之人当知过去、<a id="a-89"></a>当来、<a id="a-8A"></a>今现在，<a id="a-8B"></a>法无所取，<a id="a-8C"></a>亦无所舍，<a id="a-8D"></a>亦无所知，<a id="a-8E"></a>亦无所得。<a id="a-8F"></a>其法者，<a id="a-8G"></a>为无所生法，<a id="a-8H"></a>亦无所灭。<a id="a-8I"></a>法者亦无从生，<a id="a-8J"></a>法亦无所从灭，<a id="a-8K"></a>于法中了无所生者，<a id="a-8L"></a>法亦无所从有而灭，<a id="a-8M"></a>是者法之所法。<a id="a-8N"></a>我代劝助之，<a id="a-8O"></a>是为劝助，<a id="a-8P"></a>作是施者疾得作阿耨多罗三耶三菩。<a id="a-8Q"></a>是故，<a id="a-8R"></a>须菩提，<a id="a-8S"></a>菩萨摩诃萨劝助为尊。</p>
  <p id="a8T">“复次，<a id="a-8U"></a>须菩提，<a id="a-8V"></a>菩萨摩诃萨于过去、<a id="a-8W"></a>当来、<a id="a-8X"></a>今现在佛所，<a id="a-8Y"></a>代作布施者劝助，<a id="a-8Z"></a>代持戒、<a id="a-8a"></a>忍辱、<a id="a-8b"></a>精进、<a id="a-8c"></a>一心、<a id="a-8d"></a>智慧而劝助之，<a id="a-8e"></a>代以脱者劝助之，<a id="a-8f"></a>代脱慧所见身劝助之，<a id="a-8g"></a>作是代劝助，<a id="a-8h"></a>其脱者是为布施，<a id="a-8i"></a>其脱者是为忍辱，<a id="a-8j"></a>其脱者是为精进，<a id="a-8k"></a>其脱者是为一心，<a id="a-8l"></a>其脱者是为智慧，<a id="a-8m"></a>其脱者是为脱慧，<a id="a-8n"></a>其脱者是为脱慧所见身，<a id="a-8o"></a>其脱者是为以脱，<a id="a-8p"></a>其脱者代其劝助，<a id="a-8q"></a>其脱者是为法，<a id="a-8r"></a>是故当来未有如其脱者令阿僧祇刹土诸佛天中天现在者，<a id="a-8s"></a>其脱者是即诸佛弟子，<a id="a-8t"></a>其脱者以过去诸佛弟子，<a id="a-8u"></a>其脱者今现在诸佛弟子，<a id="a-8v"></a>于是法中无缚无著无脱，<a id="a-8w"></a>如是法者，<a id="a-8x"></a>持作阿耨多罗三耶三菩，<a id="a-8y"></a>所施为从中无有能过者，<a id="a-8z"></a>无有能坏者。<a id="a-90"></a>是者，<a id="a-91"></a>须菩提，<a id="a-92"></a>菩萨摩诃萨劝助之为尊。</p>
  <p id="a93">“如恒边沙佛刹中，<a id="a-94"></a>菩萨悉寿如恒边沙劫，<a id="a-95"></a>恒边沙佛刹人都悉供养诸菩萨摩诃萨，<a id="a-96"></a>震越、<a id="a-97"></a>衣服、<a id="a-98"></a>饮食、<a id="a-99"></a>床、<a id="a-9A"></a>卧具、<a id="a-9B"></a>病瘦医药乃至恒边沙劫，<a id="a-9C"></a>须菩提，<a id="a-9D"></a>皆持戒、<a id="a-9E"></a>忍辱、<a id="a-9F"></a>于精进而不懈、<a id="a-9G"></a>于禅悉得三昧，<a id="a-9H"></a>百倍、<a id="a-9I"></a>千倍、<a id="a-9J"></a>万倍、<a id="a-9K"></a>若干巨亿万倍，<a id="a-9L"></a>不如劝助功德福，<a id="a-9M"></a>最尊出其上。<a id="a-9N"></a>”</p>
  <p data-pb></p>
  <h2 id="a9O">地狱品第五</h2>
  <p id="a9P">舍利弗白佛言：<a id="a-9Q"></a>“般若波罗蜜者多所成。</p>
  <p id="a9R">“天中天，<a id="a-9S"></a>因般若波罗蜜，<a id="a-9T"></a>无不得字者。</p>
  <p id="a9U">“天中天，<a id="a-9V"></a>般若波罗蜜，<a id="a-9W"></a>为极照明。</p>
  <p id="a9X">“天中天，<a id="a-9Y"></a>般若波罗蜜，<a id="a-9Z"></a>为去冥。</p>
  <p id="a9a">“天中天，<a id="a-9b"></a>般若波罗蜜者，<a id="a-9c"></a>无所著。</p>
  <p id="a9d">“天中天，<a id="a-9e"></a>般若波罗蜜，<a id="a-9f"></a>为极尊。</p>
  <p id="a9g">“天中天，<a id="a-9h"></a>无目者，<a id="a-9i"></a>般若波罗蜜为作眼。</p>
  <p id="a9j">“天中天，<a id="a-9k"></a>其迷惑者，<a id="a-9l"></a>般若波罗蜜悉授道路。</p>
  <p id="a9m">“天中天，<a id="a-9n"></a>萨芸若者，<a id="a-9o"></a>即般若波罗蜜是。</p>
  <p id="a9p">“天中天，<a id="a-9q"></a>般若波罗蜜者，<a id="a-9r"></a>是菩萨摩诃萨母。</p>
  <p id="a9s">“天中天，<a id="a-9t"></a>无所生、<a id="a-9u"></a>无所灭，<a id="a-9v"></a>即般若波罗蜜是。</p>
  <p id="a9w">“天中天，<a id="a-9x"></a>具足三合十二法轮，<a id="a-9y"></a>为转是般若波罗蜜。</p>
  <p id="a9z">“天中天，<a id="a-A0"></a>般若波罗蜜，<a id="a-A1"></a>其困苦者悉安隐之。</p>
  <p id="aA2">“天中天，<a id="a-A3"></a>般若波罗蜜，<a id="a-A4"></a>于生死作护。</p>
  <p id="aA5">“天中天，<a id="a-A6"></a>般若波罗蜜，<a id="a-A7"></a>于一切法悉皆自然。</p>
  <p id="aA8">“菩萨摩诃萨，<a id="a-A9"></a>当云何于般若波罗蜜中住，<a id="a-AA"></a>天中天？<a id="a-AB"></a>”</p>
  <p id="aAC">佛语舍利弗：<a id="a-AD"></a>“世多罗者，<a id="a-AE"></a>因般若波罗蜜住。<a id="a-AF"></a>其敬佛者，<a id="a-AG"></a>当自归般若波罗蜜。<a id="a-AH"></a>”</p>
  <p id="aAI">释提桓因心念：<a id="a-AJ"></a>“尊者舍利弗何因发是问？<a id="a-AK"></a>”即时，<a id="a-AL"></a>释提桓因谓舍利弗：<a id="a-AM"></a>“何因尊者乃作是问？<a id="a-AN"></a>”</p>
  <p id="aAO">舍利弗谓释提桓因：<a id="a-AP"></a>“拘翼，<a id="a-AQ"></a>般若波罗蜜者是菩萨护，<a id="a-AR"></a>因其劝助功德福持作萨芸若，<a id="a-AS"></a>过菩萨之所作为——若布施、<a id="a-AT"></a>持戒、<a id="a-AU"></a>忍辱、<a id="a-AV"></a>精进、<a id="a-AW"></a>禅上。<a id="a-AX"></a>譬若如人从生而盲，<a id="a-AY"></a>若百人、<a id="a-AZ"></a>若千人、<a id="a-Aa"></a>若万人、<a id="a-Ab"></a>若千万人，<a id="a-Ac"></a>无有前导，<a id="a-Ad"></a>欲有所至若欲入城者，<a id="a-Ae"></a>不知当如行；<a id="a-Af"></a>如是，<a id="a-Ag"></a>拘翼，<a id="a-Ah"></a>五波罗蜜者亦如盲无所见，<a id="a-Ai"></a>离般若波罗蜜者，<a id="a-Aj"></a>如是欲入萨芸若中，<a id="a-Ak"></a>不知当如行。<a id="a-Al"></a>般若波罗蜜即五波罗蜜之护，<a id="a-Am"></a>悉与眼目。<a id="a-An"></a>般若波罗蜜者是护，<a id="a-Ao"></a>令五波罗蜜各得名字。<a id="a-Ap"></a>”</p>
  <p id="aAq">舍利弗白佛：<a id="a-Ar"></a>“当云何守入般若波罗蜜中？<a id="a-As"></a>”</p>
  <p id="aAt">佛语舍利弗：<a id="a-Au"></a>“色者不见所入，<a id="a-Av"></a>痛痒、<a id="a-Aw"></a>思想、<a id="a-Ax"></a>生死、<a id="a-Ay"></a>识亦不见所入，<a id="a-Az"></a>视五阴亦不见所入，<a id="a-B0"></a>是为守般若波罗蜜。<a id="a-B1"></a>”</p>
  <p id="aB2">“如是者，<a id="a-B3"></a>天中天，<a id="a-B4"></a>以为守般若波罗蜜。<a id="a-B5"></a>作是守者，<a id="a-B6"></a>为逮何法？<a id="a-B7"></a>”</p>
  <p id="aB8">佛语舍利弗：<a id="a-B9"></a>“无所守是为逮法守，<a id="a-BA"></a>为般若波罗蜜。<a id="a-BB"></a>”</p>
  <p id="aBC">释提桓因白佛言：<a id="a-BD"></a>“般若波罗蜜不逮萨芸若者，<a id="a-BE"></a>亦不能得逮，<a id="a-BF"></a>亦不逮守，<a id="a-BG"></a>于生死亦无所逮，<a id="a-BH"></a>当云何逮，<a id="a-BI"></a>天中天？<a id="a-BJ"></a>”</p>
  <p id="aBK">佛言：<a id="a-BL"></a>“无所逮故能为逮。<a id="a-BM"></a>”</p>
  <p id="aBN">释提桓因言：<a id="a-BO"></a>“少有及者，<a id="a-BP"></a>天中天，<a id="a-BQ"></a>如般若波罗蜜！<a id="a-BR"></a>于诸法，<a id="a-BS"></a>诸法无生无所灭，<a id="a-BT"></a>当何所住？<a id="a-BU"></a>”</p>
  <p id="aBV">“无有住。<a id="a-BW"></a>”</p>
  <p id="aBX">须菩提白佛言：<a id="a-BY"></a>“菩萨或时作是念，<a id="a-BZ"></a>便离般若波罗蜜。<a id="a-Ba"></a>”</p>
  <p id="aBb">佛语须菩提：<a id="a-Bc"></a>“傥有所因，<a id="a-Bd"></a>便念般若波罗蜜，<a id="a-Be"></a>知般若波罗蜜空无所有，<a id="a-Bf"></a>无近无远，<a id="a-Bg"></a>是故为菩萨摩诃萨般若波罗蜜。<a id="a-Bh"></a>”</p>
  <p id="aBi">须菩提白佛言：<a id="a-Bj"></a>“般若波罗蜜者，<a id="a-Bk"></a>为信何法？<a id="a-Bl"></a>”</p>
  <p id="aBm">佛语须菩提：<a id="a-Bn"></a>“信般若波罗蜜者为不信色，<a id="a-Bo"></a>亦不信痛痒、<a id="a-Bp"></a>思想、<a id="a-Bq"></a>生死、<a id="a-Br"></a>识，<a id="a-Bs"></a>有不信须陀洹道，<a id="a-Bt"></a>不信斯陀含、<a id="a-Bu"></a>阿那含、<a id="a-Bv"></a>阿罗汉、<a id="a-Bw"></a>辟支佛道。<a id="a-Bx"></a>”</p>
  <p id="aBy">须菩提白佛言：<a id="a-Bz"></a>“摩诃波罗蜜者，<a id="a-C0"></a>天中天，<a id="a-C1"></a>即般若波罗蜜是。<a id="a-C2"></a>”</p>
  <p id="aC3">佛谓须菩提：<a id="a-C4"></a>“云何知摩诃波罗蜜？<a id="a-C5"></a>因般若波罗蜜是。<a id="a-C6"></a>须菩提，<a id="a-C7"></a>于色无大无小，<a id="a-C8"></a>不以色为证，<a id="a-C9"></a>亦不为色作证；<a id="a-CA"></a>痛痒、<a id="a-CB"></a>思想、<a id="a-CC"></a>生死、<a id="a-CD"></a>识，<a id="a-CE"></a>亦无大无小，<a id="a-CF"></a>于识不以为证，<a id="a-CG"></a>亦不为识作证；<a id="a-CH"></a>便于怛萨阿竭阿罗诃三耶三佛，<a id="a-CI"></a>致十种力即不复为弱。<a id="a-CJ"></a>萨芸若无广无狭。<a id="a-CK"></a>何以故？<a id="a-CL"></a>无广无狭萨芸若知于般若波罗蜜无所行。<a id="a-CM"></a>所以者何？<a id="a-CN"></a>般若波罗蜜无所有。<a id="a-CO"></a>若人若于中有所求，<a id="a-CP"></a>谓有所有，<a id="a-CQ"></a>是则为大非。<a id="a-CR"></a>何以故？<a id="a-CS"></a>人无所生，<a id="a-CT"></a>般若波罗蜜与人俱皆自然。<a id="a-CU"></a>人恍惚故般若波罗蜜俱不可计，<a id="a-CV"></a>人亦不坏般若波罗蜜亦如是。<a id="a-CW"></a>人如般若波罗蜜者，<a id="a-CX"></a>便得成至阿惟三佛。<a id="a-CY"></a>人亦有力故，<a id="a-CZ"></a>恒萨阿竭现而有力。<a id="a-Ca"></a>”</p>
  <p id="aCb">舍利弗白佛言：<a id="a-Cc"></a>“般若波罗蜜甚深，<a id="a-Cd"></a>甚深，<a id="a-Ce"></a>天中天！<a id="a-Cf"></a>若有菩萨摩诃萨信般若波罗蜜者，<a id="a-Cg"></a>不说其中短，<a id="a-Ch"></a>亦不狐疑，<a id="a-Ci"></a>其人从何所来生是间？<a id="a-Cj"></a>为行菩萨道已来，<a id="a-Ck"></a>几闻解般若波罗蜜事随教入中者？<a id="a-Cl"></a>”</p>
  <p id="aCm">佛语舍利弗：<a id="a-Cn"></a>“从他方佛刹来生是间，<a id="a-Co"></a>是菩萨摩诃萨于他方供养佛已从受决，<a id="a-Cp"></a>闻般若波罗蜜故，<a id="a-Cq"></a>以是复闻般若波罗蜜，<a id="a-Cr"></a>自念言：<a id="a-Cs"></a>‘我如见佛无异。<a id="a-Ct"></a>’”</p>
  <p id="aCu">须菩提白佛言：<a id="a-Cv"></a>“般若波罗蜜，<a id="a-Cw"></a>可得见闻不？<a id="a-Cx"></a>”</p>
  <p id="aCy">佛言：<a id="a-Cz"></a>“不可得见。<a id="a-D0"></a>”</p>
  <p id="aD1">须菩提白佛言：<a id="a-D2"></a>“是菩萨随深般若波罗蜜者，<a id="a-D3"></a>行已来为几闻？<a id="a-D4"></a>”</p>
  <p id="aD5">佛语须菩提：<a id="a-D6"></a>“是非一辈学，<a id="a-D7"></a>各各有以供养若干百佛、<a id="a-D8"></a>若干千佛悉见已，<a id="a-D9"></a>于其所皆行清净戒已。</p>
  <p id="aDA">“若有于众中闻般若波罗蜜，<a id="a-DB"></a>弃舍去为不敬菩萨摩诃萨法，<a id="a-DC"></a>佛说深般若波罗蜜，<a id="a-DD"></a>其人弃舍去不欲闻之。<a id="a-DE"></a>何以故？<a id="a-DF"></a>是人前世时闻般若波罗蜜，<a id="a-DG"></a>用弃舍去故，<a id="a-DH"></a>亦不以身心，<a id="a-DI"></a>是皆无知之人所致。<a id="a-DJ"></a>用是罪故，<a id="a-DK"></a>若闻深般若波罗蜜，<a id="a-DL"></a>复止人不令说之；<a id="a-DM"></a>止般若波罗蜜者，<a id="a-DN"></a>为止萨芸若；<a id="a-DO"></a>其止萨芸若者，<a id="a-DP"></a>为止过去、<a id="a-DQ"></a>当来、<a id="a-DR"></a>今现在佛；<a id="a-DS"></a>用是断法罪故，<a id="a-DT"></a>死入大泥犁中，<a id="a-DU"></a>若干百千岁，<a id="a-DV"></a>若干亿万岁，<a id="a-DW"></a>当受若干泥犁毒痛甚不可言，<a id="a-DX"></a>其中寿尽转生他方摩诃泥犁中，<a id="a-DY"></a>其寿复尽展转到他方摩诃泥犁中生。<a id="a-DZ"></a>”</p>
  <p id="aDa">舍利弗白佛言：<a id="a-Db"></a>“其罪为堕五逆恶。<a id="a-Dc"></a>”</p>
  <p id="aDd">佛谓舍利弗：<a id="a-De"></a>“其罪虽喻不可引譬。<a id="a-Df"></a>若讽诵读深般若波罗蜜时，<a id="a-Dg"></a>其心疑于法者，<a id="a-Dh"></a>亦不肯学，<a id="a-Di"></a>念是言：<a id="a-Dj"></a>‘非恒萨阿竭所说。<a id="a-Dk"></a>’止他人言：<a id="a-Dl"></a>‘莫得学。<a id="a-Dm"></a>’是为以自坏复坏他人，<a id="a-Dn"></a>自饮毒已复饮他人毒，<a id="a-Do"></a>是辈人为以自亡失复失亡他人，<a id="a-Dp"></a>自不晓知深般若波罗蜜转复坏他人。<a id="a-Dq"></a>是曹人者不当见之，<a id="a-Dr"></a>舍利弗，<a id="a-Ds"></a>不当与共坐起、<a id="a-Dt"></a>言语、<a id="a-Du"></a>饮食。<a id="a-Dv"></a>何以故？<a id="a-Dw"></a>是曹之人诽谤法者，<a id="a-Dx"></a>自在冥中，<a id="a-Dy"></a>复持他人著冥中，<a id="a-Dz"></a>其人自毒杀身无异。<a id="a-E0"></a>断法之人所语，<a id="a-E1"></a>有信者，<a id="a-E2"></a>用其言者，<a id="a-E3"></a>其人所受罪俱等无有异。<a id="a-E4"></a>所以者何？<a id="a-E5"></a>用诽谤佛语故。<a id="a-E6"></a>诽谤般若波罗蜜者，<a id="a-E7"></a>为悉诽谤诸法已。<a id="a-E8"></a>”</p>
  <p id="aE9">舍利弗白佛言：<a id="a-EA"></a>“愿闻诽谤法者，<a id="a-EB"></a>受形何等像类？<a id="a-EC"></a>许不知其身大如？<a id="a-ED"></a>”</p>
  <p id="aEE">佛谓舍利弗：<a id="a-EF"></a>“是诽谤法人傥闻是事，<a id="a-EG"></a>其人沸血便从面孔出，<a id="a-EH"></a>或恐便死，<a id="a-EI"></a>因是被大痛。<a id="a-EJ"></a>其人闻之，<a id="a-EK"></a>心便愁毒而消尽，<a id="a-EL"></a>譬若断华，<a id="a-EM"></a>著日中即为萎枯。<a id="a-EN"></a>”</p>
  <p id="aEO">舍利弗言：<a id="a-EP"></a>“愿为人故当说之，<a id="a-EQ"></a>令知其身受形云何，<a id="a-ER"></a>当为后世人作大明。<a id="a-ES"></a>其有闻者畏惧，<a id="a-ET"></a>当自念：<a id="a-EU"></a>‘我不可诽谤断法如彼人。<a id="a-EV"></a>’”</p>
  <p id="aEW">佛语舍利弗：<a id="a-EX"></a>“是为示人之大明，<a id="a-EY"></a>以所因罪受其身，<a id="a-EZ"></a>甚大丑恶，<a id="a-Ea"></a>极勤苦臭处诚不可说，<a id="a-Eb"></a>其苦痛甚大而久极。<a id="a-Ec"></a>是善男子、<a id="a-Ed"></a>善女人闻是语，<a id="a-Ee"></a>自足以不敢复诽谤。<a id="a-Ef"></a>”</p>
  <p id="aEg">须菩提白佛言：<a id="a-Eh"></a>“善男子、<a id="a-Ei"></a>善女人闻，<a id="a-Ej"></a>是人但坐口所言乃致是罪。<a id="a-Ek"></a>”</p>
  <p id="aEl">佛语须菩提：<a id="a-Em"></a>“是愚痴之人于我法中作沙门，<a id="a-En"></a>反诽谤般若波罗蜜，<a id="a-Eo"></a>言非道。<a id="a-Ep"></a>止般若波罗蜜为者，<a id="a-Eq"></a>止佛菩萨；<a id="a-Er"></a>以止佛菩萨者，<a id="a-Es"></a>为断过去、<a id="a-Et"></a>当来、<a id="a-Eu"></a>现在佛萨芸若；<a id="a-Ev"></a>已断萨芸若者，<a id="a-Ew"></a>为断法；<a id="a-Ex"></a>以断法者，<a id="a-Ey"></a>为断比丘僧；<a id="a-Ez"></a>以断比丘僧者，<a id="a-F0"></a>为受不可计阿僧祇之罪。<a id="a-F1"></a>”</p>
  <p id="aF2">须菩提白佛言：<a id="a-F3"></a>“若有断般若波罗蜜者，<a id="a-F4"></a>天中天，<a id="a-F5"></a>为几事？<a id="a-F6"></a>”</p>
  <p id="aF7">佛语须菩提：<a id="a-F8"></a>“以为魔所中，<a id="a-F9"></a>是善男子、<a id="a-FA"></a>是善女人不信不乐——用是二事故，<a id="a-FB"></a>能断深般若波罗蜜。<a id="a-FC"></a>复次，<a id="a-FD"></a>须菩提，<a id="a-FE"></a>断般若波罗蜜者复有四事。<a id="a-FF"></a>何谓四事？<a id="a-FG"></a>随恶师所言；<a id="a-FH"></a>不随顺学；<a id="a-FI"></a>不承至法；<a id="a-FJ"></a>主行诽谤，<a id="a-FK"></a>索人短，<a id="a-FL"></a>自贡高。<a id="a-FM"></a>是为四事。<a id="a-FN"></a>”</p>
  <p id="aFO">须菩提白佛言：<a id="a-FP"></a>“少有信般若波罗蜜者，<a id="a-FQ"></a>天中天，<a id="a-FR"></a>不晓了是法故。<a id="a-FS"></a>”</p>
  <p id="aFT">佛语须菩提：<a id="a-FU"></a>“如是，<a id="a-FV"></a>如是，<a id="a-FW"></a>少有信般若波罗蜜者，<a id="a-FX"></a>不晓法故。<a id="a-FY"></a>”</p>
  <p id="aFZ">须菩提言：<a id="a-Fa"></a>“云何深般若波罗蜜少有信者？<a id="a-Fb"></a>”</p>
  <p id="aFc">佛语须菩提：<a id="a-Fd"></a>“色无著无缚无解。<a id="a-Fe"></a>何以故？<a id="a-Ff"></a>色之自然为色。<a id="a-Fg"></a>痛痒、<a id="a-Fh"></a>思想、<a id="a-Fi"></a>生死、<a id="a-Fj"></a>识无著无缚无脱。<a id="a-Fk"></a>何以故？<a id="a-Fl"></a>识之自然为识。<a id="a-Fm"></a>过去色无著无缚无脱。<a id="a-Fn"></a>何以故？<a id="a-Fo"></a>过去色之自然故。<a id="a-Fp"></a>当来色无著无缚无脱。<a id="a-Fq"></a>何以故？<a id="a-Fr"></a>当来色之自然色故。<a id="a-Fs"></a>今现在色无著无缚无脱。<a id="a-Ft"></a>何以故？<a id="a-Fu"></a>色之自然色故。<a id="a-Fv"></a>过去痛痒、<a id="a-Fw"></a>思想、<a id="a-Fx"></a>生死、<a id="a-Fy"></a>识无著无缚无脱。<a id="a-Fz"></a>何以故？<a id="a-G0"></a>过去识之自然故。<a id="a-G1"></a>当来识无著无缚无脱。<a id="a-G2"></a>何以故？<a id="a-G3"></a>当来识之自然故。<a id="a-G4"></a>今现在识无著无缚无脱。<a id="a-G5"></a>何以故？<a id="a-G6"></a>识之自然故。<a id="a-G7"></a>用是故，<a id="a-G8"></a>须菩提，<a id="a-G9"></a>般若波罗蜜甚深少有信者。<a id="a-GA"></a>”</p>
  <p data-pb></p>
  <h2 id="aGB">清净品第六</h2>
  <p id="aGC">须菩提白佛言：<a id="a-GD"></a>“般若波罗蜜少有晓者，<a id="a-GE"></a>将不狎习故？<a id="a-GF"></a>”</p>
  <p id="aGG">佛语须菩提：<a id="a-GH"></a>“如是，<a id="a-GI"></a>如是，<a id="a-GJ"></a>般若波罗蜜少有晓者，<a id="a-GK"></a>用是不狎习之所致。<a id="a-GL"></a>何以故？<a id="a-GM"></a>须菩提，<a id="a-GN"></a>色清净，<a id="a-GO"></a>道亦清净故，<a id="a-GP"></a>言色清净、<a id="a-GQ"></a>道亦清净，<a id="a-GR"></a>痛痒、<a id="a-GS"></a>思想、<a id="a-GT"></a>生死、<a id="a-GU"></a>识亦清净故，<a id="a-GV"></a>言道亦清净，<a id="a-GW"></a>是故识亦清净。</p>
  <p id="aGX">“复次，<a id="a-GY"></a>须菩提，<a id="a-GZ"></a>色清净，<a id="a-Ga"></a>萨芸若亦清净，<a id="a-Gb"></a>色亦清净，<a id="a-Gc"></a>是故色清净、<a id="a-Gd"></a>萨芸若亦清净等无异。<a id="a-Ge"></a>今不断前，<a id="a-Gf"></a>前不断后，<a id="a-Gg"></a>故无坏，<a id="a-Gh"></a>以是故前为不断。<a id="a-Gi"></a>”</p>
  <p id="aGj">舍利弗白佛言：<a id="a-Gk"></a>“清净者，<a id="a-Gl"></a>天中天，<a id="a-Gm"></a>为甚深。<a id="a-Gn"></a>”</p>
  <p id="aGo">佛言：<a id="a-Gp"></a>“甚清净。<a id="a-Gq"></a>”</p>
  <p id="aGr">舍利弗言：<a id="a-Gs"></a>“清净为极明，<a id="a-Gt"></a>天中天。<a id="a-Gu"></a>”</p>
  <p id="aGv">佛言：<a id="a-Gw"></a>“甚清净。<a id="a-Gx"></a>”</p>
  <p id="aGy">舍利弗言：<a id="a-Gz"></a>“清净无有垢，<a id="a-H0"></a>天中天。<a id="a-H1"></a>”</p>
  <p id="aH2">佛言：<a id="a-H3"></a>“甚清净。<a id="a-H4"></a>”</p>
  <p id="aH5">舍利弗言：<a id="a-H6"></a>“清净无瑕秽，<a id="a-H7"></a>天中天。<a id="a-H8"></a>”</p>
  <p id="aH9">佛言：<a id="a-HA"></a>“甚清净。<a id="a-HB"></a>”</p>
  <p id="aHC">舍利弗言：<a id="a-HD"></a>“清净无所有，<a id="a-HE"></a>天中天。<a id="a-HF"></a>”</p>
  <p id="aHG">佛言：<a id="a-HH"></a>“甚清净。<a id="a-HI"></a>”</p>
  <p id="aHJ">舍利弗言：<a id="a-HK"></a>“于欲无所欲清净，<a id="a-HL"></a>天中天。<a id="a-HM"></a>”</p>
  <p id="aHN">佛言：<a id="a-HO"></a>“甚清净。<a id="a-HP"></a>”</p>
  <p id="aHQ">舍利弗言：<a id="a-HR"></a>“于色而无色清净，<a id="a-HS"></a>天中天。<a id="a-HT"></a>”</p>
  <p id="aHU">佛言：<a id="a-HV"></a>“甚清净。<a id="a-HW"></a>”</p>
  <p id="aHX">舍利弗言：<a id="a-HY"></a>“无所生为色甚清净，<a id="a-HZ"></a>天中天。<a id="a-Ha"></a>”</p>
  <p id="aHb">佛言：<a id="a-Hc"></a>“甚清净。<a id="a-Hd"></a>”</p>
  <p id="aHe">舍利弗言：<a id="a-Hf"></a>“于有智而无智甚清净，<a id="a-Hg"></a>天中天。<a id="a-Hh"></a>”</p>
  <p id="aHi">佛言：<a id="a-Hj"></a>“甚清净。<a id="a-Hk"></a>”</p>
  <p id="aHl">舍利弗言：<a id="a-Hm"></a>“于智者而无智者甚清净，<a id="a-Hn"></a>天中天。<a id="a-Ho"></a>”</p>
  <p id="aHp">佛言：<a id="a-Hq"></a>“甚清净。<a id="a-Hr"></a>”</p>
  <p id="aHs">舍利弗言：<a id="a-Ht"></a>“于色而有智无有智者甚清净，<a id="a-Hu"></a>天中天。<a id="a-Hv"></a>”</p>
  <p id="aHw">佛言：<a id="a-Hx"></a>“甚清净。<a id="a-Hy"></a>”</p>
  <p id="aHz">舍利弗言：<a id="a-I0"></a>“于痛痒、<a id="a-I1"></a>思想、<a id="a-I2"></a>生死、<a id="a-I3"></a>识而无有智，<a id="a-I4"></a>无有智者甚清净，<a id="a-I5"></a>天中天。<a id="a-I6"></a>”</p>
  <p id="aI7">佛言：<a id="a-I8"></a>“甚清净。<a id="a-I9"></a>”</p>
  <p id="aIA">舍利弗言：<a id="a-IB"></a>“般若波罗蜜甚亦清净，<a id="a-IC"></a>天中天。<a id="a-ID"></a>萨芸若者不增不减，<a id="a-IE"></a>天中天。<a id="a-IF"></a>”</p>
  <p id="aIG">佛言：<a id="a-IH"></a>“甚清净。<a id="a-II"></a>”</p>
  <p id="aIJ">舍利弗言：<a id="a-IK"></a>“般若波罗蜜甚清净，<a id="a-IL"></a>于诸法无所取，<a id="a-IM"></a>天中天。<a id="a-IN"></a>”</p>
  <p id="aIO">佛言：<a id="a-IP"></a>“甚清净。<a id="a-IQ"></a>”</p>
  <p id="aIR">须菩提白佛言：<a id="a-IS"></a>“我者清净，<a id="a-IT"></a>色亦清净，<a id="a-IU"></a>天中天。<a id="a-IV"></a>”</p>
  <p id="aIW">佛言：<a id="a-IX"></a>“本清净。<a id="a-IY"></a>”</p>
  <p id="aIZ">须菩提言：<a id="a-Ia"></a>“故曰我清净，<a id="a-Ib"></a>痛痒、<a id="a-Ic"></a>思想、<a id="a-Id"></a>生死、<a id="a-Ie"></a>识亦清净，<a id="a-If"></a>天中天。<a id="a-Ig"></a>”</p>
  <p id="aIh">佛言：<a id="a-Ii"></a>“本清净。<a id="a-Ij"></a>”</p>
  <p id="aIk">须菩提言：<a id="a-Il"></a>“我清净，<a id="a-Im"></a>道亦清净，<a id="a-In"></a>天中天。<a id="a-Io"></a>”</p>
  <p id="aIp">佛言：<a id="a-Iq"></a>“本清净。<a id="a-Ir"></a>”</p>
  <p id="aIs">须菩提言：<a id="a-It"></a>“我者清净，<a id="a-Iu"></a>萨芸若亦清净，<a id="a-Iv"></a>天中天。<a id="a-Iw"></a>”</p>
  <p id="aIx">佛言：<a id="a-Iy"></a>“本清净。<a id="a-Iz"></a>”</p>
  <p id="aJ0">须菩提言：<a id="a-J1"></a>“我者清净无端绪，<a id="a-J2"></a>天中天。<a id="a-J3"></a>”</p>
  <p id="aJ4">佛言：<a id="a-J5"></a>“本清净。<a id="a-J6"></a>”</p>
  <p id="aJ7">须菩提言：<a id="a-J8"></a>“我者清净无有边，<a id="a-J9"></a>色亦清净无边，<a id="a-JA"></a>天中天。<a id="a-JB"></a>”</p>
  <p id="aJC">佛言：<a id="a-JD"></a>“本清净。<a id="a-JE"></a>”</p>
  <p id="aJF">须菩提言：<a id="a-JG"></a>“我者无有边，<a id="a-JH"></a>痛痒、<a id="a-JI"></a>思想、<a id="a-JJ"></a>生死、<a id="a-JK"></a>识亦无有边，<a id="a-JL"></a>天中天。<a id="a-JM"></a>”</p>
  <p id="aJN">佛言：<a id="a-JO"></a>“本清净。<a id="a-JP"></a>”</p>
  <p id="aJQ">须菩提言：<a id="a-JR"></a>“晓知清净者，<a id="a-JS"></a>即菩萨摩诃萨般若波罗蜜是。<a id="a-JT"></a>”</p>
  <p id="aJU">佛言：<a id="a-JV"></a>“本清净。<a id="a-JW"></a>”</p>
  <p id="aJX">须菩提言：<a id="a-JY"></a>“般若波罗蜜者，<a id="a-JZ"></a>亦不在彼，<a id="a-Ja"></a>亦不在是，<a id="a-Jb"></a>亦不离是，<a id="a-Jc"></a>亦不在中间，<a id="a-Jd"></a>天中天。<a id="a-Je"></a>”</p>
  <p id="aJf">佛言：<a id="a-Jg"></a>“本清净。<a id="a-Jh"></a>”</p>
  <p id="aJi">须菩提白佛言：<a id="a-Jj"></a>“菩萨摩诃萨知是者，<a id="a-Jk"></a>为行般若波罗蜜。<a id="a-Jl"></a>有想者，<a id="a-Jm"></a>便离般若波罗蜜远已。<a id="a-Jn"></a>”</p>
  <p id="aJo">佛言：<a id="a-Jp"></a>“善哉！<a id="a-Jq"></a>善哉！<a id="a-Jr"></a>须菩提。<a id="a-Js"></a>有字者便有想，<a id="a-Jt"></a>以想故著。<a id="a-Ju"></a>”</p>
  <p id="aJv">须菩提白佛言：<a id="a-Jw"></a>“难及波罗蜜！<a id="a-Jx"></a>天中天，<a id="a-Jy"></a>安隐决于著。<a id="a-Jz"></a>”</p>
  <p id="aK0">舍利弗言：<a id="a-K1"></a>“问须菩提，<a id="a-K2"></a>何所为著？<a id="a-K3"></a>”</p>
  <p id="aK4">须菩提言：<a id="a-K5"></a>“知色空者是曰为著，<a id="a-K6"></a>知痛痒、<a id="a-K7"></a>思想、<a id="a-K8"></a>生死、<a id="a-K9"></a>识空是曰为著，<a id="a-KA"></a>于过去法知过去法是曰为著，<a id="a-KB"></a>于当来法知当来法是曰为著，<a id="a-KC"></a>于现在法知现在法是曰为著，<a id="a-KD"></a>知法者为得大功德，<a id="a-KE"></a>发意菩萨是即为著。<a id="a-KF"></a>”</p>
  <p id="aKG">释提桓因问须菩提：<a id="a-KH"></a>“何谓为著，<a id="a-KI"></a>须菩提？<a id="a-KJ"></a>”</p>
  <p id="aKK">“心知，<a id="a-KL"></a>拘翼，<a id="a-KM"></a>持是知心，<a id="a-KN"></a>施与作阿耨多罗三耶三菩。<a id="a-KO"></a>心者本清净，<a id="a-KP"></a>能可有所作？<a id="a-KQ"></a>善男子、<a id="a-KR"></a>善女人其菩萨者，<a id="a-KS"></a>劝人教人为阿耨多罗三藐三菩，<a id="a-KT"></a>为说正法，<a id="a-KU"></a>自于身心无所失于佛种有所造。<a id="a-KV"></a>是善男子、<a id="a-KW"></a>善女人以离诸著，<a id="a-KX"></a>为弃本际。<a id="a-KY"></a>”</p>
  <p id="aKZ">佛言：<a id="a-Ka"></a>“善哉！<a id="a-Kb"></a>善哉！<a id="a-Kc"></a>须菩提，<a id="a-Kd"></a>令菩萨摩诃萨知本际为觉著事。</p>
  <p id="aKe">“复次，<a id="a-Kf"></a>须菩提，<a id="a-Kg"></a>有著甚深微妙，<a id="a-Kh"></a>我今说之，<a id="a-Ki"></a>谛听！<a id="a-Kj"></a>谛听！<a id="a-Kk"></a>上中下言悉善。<a id="a-Kl"></a>”</p>
  <p id="aKm">须菩提白佛言：<a id="a-Kn"></a>“愿乐欲闻。<a id="a-Ko"></a>”</p>
  <p id="aKp">佛言：<a id="a-Kq"></a>“若善男子、<a id="a-Kr"></a>善女人于怛萨阿竭阿罗呵三耶三佛，<a id="a-Ks"></a>念欲作，<a id="a-Kt"></a>想随所想，<a id="a-Ku"></a>是故为著。<a id="a-Kv"></a>过去、<a id="a-Kw"></a>当来、<a id="a-Kx"></a>今现在佛天中天，<a id="a-Ky"></a>于无余法代劝助之，<a id="a-Kz"></a>是为劝助阿耨多罗三耶三菩。<a id="a-L0"></a>于法者而无法故，<a id="a-L1"></a>曰无过去、<a id="a-L2"></a>当来、<a id="a-L3"></a>今现在，<a id="a-L4"></a>以是不可有所作，<a id="a-L5"></a>亦不可有想，<a id="a-L6"></a>亦不可作因缘，<a id="a-L7"></a>有不可见闻，<a id="a-L8"></a>不可知。<a id="a-L9"></a>”</p>
  <p id="aLA">须菩提白佛言：<a id="a-LB"></a>“其本甚深清净，<a id="a-LC"></a>天中天！<a id="a-LD"></a>”</p>
  <p id="aLE">佛言：<a id="a-LF"></a>“本清净。<a id="a-LG"></a>”</p>
  <p id="aLH">须菩提言：<a id="a-LI"></a>“今日归般若波罗蜜。<a id="a-LJ"></a>”</p>
  <p id="aLK">佛言：<a id="a-LL"></a>“法无作者故，<a id="a-LM"></a>得成阿惟三佛。<a id="a-LN"></a>”</p>
  <p id="aLO">须菩提言：<a id="a-LP"></a>“诸法实无作阿惟三佛者。<a id="a-LQ"></a>”</p>
  <p id="aLR">佛语须菩提：<a id="a-LS"></a>“无有两法，<a id="a-LT"></a>用之本净故，<a id="a-LU"></a>曰为一。<a id="a-LV"></a>其净者，<a id="a-LW"></a>于一切亦无作者。<a id="a-LX"></a>”</p>
  <p id="aLY">佛语须菩提：<a id="a-LZ"></a>“是以离诸著，<a id="a-La"></a>为弃本际。<a id="a-Lb"></a>”</p>
  <p id="aLc">须菩提白佛言：<a id="a-Ld"></a>“般若波罗蜜者难了，<a id="a-Le"></a>天中天！<a id="a-Lf"></a>”</p>
  <p id="aLg">佛言：<a id="a-Lh"></a>“如是无有得阿惟三佛者。<a id="a-Li"></a>”</p>
  <p id="aLj">须菩提言：<a id="a-Lk"></a>“般若波罗蜜不可计，<a id="a-Ll"></a>天中天。<a id="a-Lm"></a>”</p>
  <p id="aLn">佛言：<a id="a-Lo"></a>“如是，<a id="a-Lp"></a>须菩提，<a id="a-Lq"></a>非心之所知。<a id="a-Lr"></a>”</p>
  <p id="aLs">须菩提言：<a id="a-Lt"></a>“为无有作者，<a id="a-Lu"></a>天中天。<a id="a-Lv"></a>”</p>
  <p id="aLw">佛言：<a id="a-Lx"></a>“无有作者，<a id="a-Ly"></a>故无所著。<a id="a-Lz"></a>”</p>
  <p id="aM0">须菩提白佛言：<a id="a-M1"></a>“菩萨当云何行般若波罗蜜？<a id="a-M2"></a>”</p>
  <p id="aM3">佛言：<a id="a-M4"></a>“不想痛痒、<a id="a-M5"></a>思想、<a id="a-M6"></a>生死、<a id="a-M7"></a>识行，<a id="a-M8"></a>为行般若波罗蜜；<a id="a-M9"></a>色不满色，<a id="a-MA"></a>为行般若波罗蜜；<a id="a-MB"></a>色不满为非色行，<a id="a-MC"></a>为行般若波罗蜜；<a id="a-MD"></a>痛痒、<a id="a-ME"></a>思想、<a id="a-MF"></a>生死、<a id="a-MG"></a>识不满，<a id="a-MH"></a>为行般若波罗蜜。<a id="a-MI"></a>”</p>
  <p id="aMJ">须菩提白佛言：<a id="a-MK"></a>“难及，<a id="a-ML"></a>天中天！<a id="a-MM"></a>于著无所著，<a id="a-MN"></a>是实为不著。<a id="a-MO"></a>”</p>
  <p id="aMP">佛言：<a id="a-MQ"></a>“不著色者，<a id="a-MR"></a>为行般若波罗蜜；<a id="a-MS"></a>不著痛痒、<a id="a-MT"></a>思想、<a id="a-MU"></a>生死、<a id="a-MV"></a>识行，<a id="a-MW"></a>为行般若波罗蜜。<a id="a-MX"></a>是为菩萨摩诃萨行般若波罗蜜，<a id="a-MY"></a>于色为不著，<a id="a-MZ"></a>于痛痒、<a id="a-Ma"></a>思想、<a id="a-Mb"></a>生死、<a id="a-Mc"></a>识为不著，<a id="a-Md"></a>于须陀洹、<a id="a-Me"></a>斯陀含、<a id="a-Mf"></a>阿那含、<a id="a-Mg"></a>阿罗汉、<a id="a-Mh"></a>辟支佛道亦不著。<a id="a-Mi"></a>所以者何？<a id="a-Mj"></a>以过诸著故，<a id="a-Mk"></a>复出萨芸若中，<a id="a-Ml"></a>是为般若波罗蜜。<a id="a-Mm"></a>”</p>
  <p id="aMn">须菩提白佛言：<a id="a-Mo"></a>“所说法甚深难逮，<a id="a-Mp"></a>天中天！<a id="a-Mq"></a>若所说不增，<a id="a-Mr"></a>不说者亦不减。<a id="a-Ms"></a>”</p>
  <p id="aMt">佛言：<a id="a-Mu"></a>“如是，<a id="a-Mv"></a>如是。<a id="a-Mw"></a>须菩提，<a id="a-Mx"></a>譬若恒萨阿竭，<a id="a-My"></a>尽寿称誉空，<a id="a-Mz"></a>空亦不增；<a id="a-N0"></a>若不称誉空，<a id="a-N1"></a>空亦不减。<a id="a-N2"></a>譬如称誉幻人者亦不增，<a id="a-N3"></a>不称誉者亦不减，<a id="a-N4"></a>闻善亦不喜，<a id="a-N5"></a>闻恶不忧。<a id="a-N6"></a>如是，<a id="a-N7"></a>须菩提，<a id="a-N8"></a>于法各各讽诵学之，<a id="a-N9"></a>法亦不增不减。<a id="a-NA"></a>”</p>
  <p id="aNB">须菩提白佛：<a id="a-NC"></a>“菩萨摩诃萨甚慊苦行般若波罗蜜，<a id="a-ND"></a>若有守般若波罗蜜者，<a id="a-NE"></a>其不懈、<a id="a-NF"></a>不恐、<a id="a-NG"></a>不怖、<a id="a-NH"></a>不动、<a id="a-NI"></a>不还。<a id="a-NJ"></a>何以故？<a id="a-NK"></a>守般若波罗蜜者为守空故。<a id="a-NL"></a>一切皆当为菩萨摩诃萨作礼，<a id="a-NM"></a>用被僧那大铠故与空共战，<a id="a-NN"></a>为一切人故著僧那，<a id="a-NO"></a>为一切人故而举空，<a id="a-NP"></a>是菩萨摩诃萨为极大勇猛。<a id="a-NQ"></a>天中天，<a id="a-NR"></a>用空法故，<a id="a-NS"></a>自致阿耨多罗三耶三菩，<a id="a-NT"></a>得成阿惟三佛。<a id="a-NU"></a>”</p>
  <p id="aNV">有异比丘心念之：<a id="a-NW"></a>“当自归般若波罗蜜，<a id="a-NX"></a>为无所生法，<a id="a-NY"></a>亦为无所灭法。<a id="a-NZ"></a>”</p>
  <p id="aNa">释提桓因语须菩提：<a id="a-Nb"></a>“菩萨随般若波罗蜜教者，<a id="a-Nc"></a>为随何教？<a id="a-Nd"></a>”</p>
  <p id="aNe">须菩提言：<a id="a-Nf"></a>“为随空教。<a id="a-Ng"></a>”</p>
  <p id="aNh">释提桓因言：<a id="a-Ni"></a>“何所随空教者？<a id="a-Nj"></a>”</p>
  <p id="aNk">须菩提言：<a id="a-Nl"></a>“其欲寂静者，<a id="a-Nm"></a>是菩萨摩诃萨为知般若波罗蜜。<a id="a-Nn"></a>”</p>
  <p id="aNo">释提桓因白佛言：<a id="a-Np"></a>“其受般若波罗蜜者，<a id="a-Nq"></a>天中天，<a id="a-Nr"></a>当护几何间？<a id="a-Ns"></a>”</p>
  <p id="aNt">须菩提谓释提桓因：<a id="a-Nu"></a>“云何，<a id="a-Nv"></a>拘翼，<a id="a-Nw"></a>能见法当所护者不？<a id="a-Nx"></a>而言欲护之？<a id="a-Ny"></a>”</p>
  <p id="aNz">释提桓因言：<a id="a-O0"></a>“不。<a id="a-O1"></a>”</p>
  <p id="aO2">须菩提言：<a id="a-O3"></a>“随般若波罗蜜教作者是为以得护，<a id="a-O4"></a>若人、<a id="a-O5"></a>若非人终不得其便。<a id="a-O6"></a>”</p>
  <p id="aO7">须菩提言：<a id="a-O8"></a>“若菩萨摩诃萨护空者，<a id="a-O9"></a>为随般若波罗蜜行已。<a id="a-OA"></a>云何，<a id="a-OB"></a>拘翼，<a id="a-OC"></a>能可护响不？<a id="a-OD"></a>”</p>
  <p id="aOE">释提桓因言：<a id="a-OF"></a>“不能。<a id="a-OG"></a>”</p>
  <p id="aOH">须菩提言：<a id="a-OI"></a>“如是，<a id="a-OJ"></a>拘翼，<a id="a-OK"></a>菩萨摩诃萨行般若波罗蜜者，<a id="a-OL"></a>其法亦如响，<a id="a-OM"></a>以知是者亦复无想，<a id="a-ON"></a>以无想念为行般若波罗蜜。<a id="a-OO"></a>”</p>
  <p id="aOP">用佛威神，<a id="a-OQ"></a>三千大千国土诸四天王、<a id="a-OR"></a>诸释梵及诸尊天，<a id="a-OS"></a>一切皆来到佛所前，<a id="a-OT"></a>为佛作礼，<a id="a-OU"></a>绕竟三匝各住一面。<a id="a-OV"></a>诸天天王、<a id="a-OW"></a>释梵悉承佛威神，<a id="a-OX"></a>念诸千佛皆字释迦文，<a id="a-OY"></a>其比丘者皆字须菩提，<a id="a-OZ"></a>问般若波罗蜜者皆如释提桓因。</p>
 </body>
</html>