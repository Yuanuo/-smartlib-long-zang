<!doctype html>
<html id="z3IBTBmBH" data-ver="1309">
 <head>
  <meta charset="utf-8">
  <meta author="昙摩">
  <meta author="竺佛念">
  <meta library="龙藏">
  <meta catalog="大乘般若部">
  <meta period="符秦">
 </head>
 <body>
  <h1 id="a1">摩诃般若波罗蜜钞经卷第五</h1>
  <h2 id="a2">守空品第十</h2>
  <p id="a3">须菩提白佛言：<a id="a-4"></a>“云何为空所作不贪？<a id="a-5"></a>云何守空即是三昧？<a id="a-6"></a>”</p>
  <p id="a7">佛语须菩提：<a id="a-8"></a>“菩萨摩诃萨行般若波罗蜜者，<a id="a-9"></a>观色空，<a id="a-A"></a>观痛痒、<a id="a-B"></a>思想、<a id="a-C"></a>生死、<a id="a-D"></a>识空，<a id="a-E"></a>作是观者为一心，<a id="a-F"></a>如所观于法亦为无所见，<a id="a-G"></a>于法中而不作证。<a id="a-H"></a>”</p>
  <p id="aI">须菩提白佛言：<a id="a-J"></a>“佛所说者不以空作证，<a id="a-K"></a>云何菩萨摩诃萨于三昧不以空作证耶？<a id="a-L"></a>”</p>
  <p id="aM">佛语须菩提：<a id="a-N"></a>“是菩萨摩诃萨观一切色所有皆空亦不作证，<a id="a-O"></a>作是观者为不取证，<a id="a-P"></a>不作证观即无所贪，<a id="a-Q"></a>是者为观，<a id="a-R"></a>以无所贪是即为观。<a id="a-S"></a>欲向是时而不证不贪，<a id="a-T"></a>其时心不念三昧因缘，<a id="a-U"></a>是者为念。<a id="a-V"></a>尔时，<a id="a-W"></a>为不失菩萨本法，<a id="a-X"></a>不中道得证。<a id="a-Y"></a>何以故？<a id="a-Z"></a>所作功德法甚深，<a id="a-a"></a>不贪是时故不取证，<a id="a-b"></a>以从般若波罗蜜得护。</p>
  <p id="ac">“譬如人若勇若捍能却敌者，<a id="a-d"></a>为人端正猛健，<a id="a-e"></a>无所不能，<a id="a-f"></a>悉知兵法六十四变，<a id="a-g"></a>悉索五晓为众所敬，<a id="a-h"></a>在所致处无不得利，<a id="a-i"></a>从是所得转分布与人，<a id="a-j"></a>其心人俱莫不欢喜。<a id="a-k"></a>若有他事，<a id="a-l"></a>与父母妻子俱过大剧难之中，<a id="a-m"></a>其人便自安其父母妻子言：<a id="a-n"></a>‘莫恐莫怖，<a id="a-o"></a>今当俱出是难之中。<a id="a-p"></a>’若于其中，<a id="a-q"></a>怨家卒来，<a id="a-r"></a>其人慧黠，<a id="a-s"></a>应时出其父母妻子，<a id="a-t"></a>送归乡里，<a id="a-u"></a>皆得完具亦无有恶，<a id="a-v"></a>及于怨家亦无所中伤。<a id="a-w"></a>何以故？<a id="a-x"></a>用无所不晓，<a id="a-y"></a>其人勇健为变化胜于怨家，<a id="a-z"></a>怨家见者莫不恐怖而皆走去，<a id="a-10"></a>其父母妻子得出难中，<a id="a-11"></a>归其处所无不欢喜。</p>
  <p id="a12">“如是，<a id="a-13"></a>须菩提，<a id="a-14"></a>菩萨摩诃萨于一切人极大慈心，<a id="a-15"></a>是时菩萨摩诃萨持慈心悉施于人，<a id="a-16"></a>过诸垢浊魔之所部，<a id="a-17"></a>复出声闻、<a id="a-18"></a>辟支佛道地上。<a id="a-19"></a>菩萨于三昧中立而无所尽，<a id="a-1A"></a>用波罗蜜故于空为无所贪。<a id="a-1B"></a>作是行时，<a id="a-1C"></a>是菩萨摩诃萨为行空三昧向脱门，<a id="a-1D"></a>亦不以有相，<a id="a-1E"></a>不以无相，<a id="a-1F"></a>故不取证。<a id="a-1G"></a>譬若飞鸟，<a id="a-1H"></a>须菩提，<a id="a-1I"></a>飞行空中无所触碍；<a id="a-1J"></a>是菩萨摩诃萨为行空至空，<a id="a-1K"></a>向无相至无相，<a id="a-1L"></a>向无愿至无愿，<a id="a-1M"></a>不以空、<a id="a-1N"></a>无相、<a id="a-1O"></a>无愿故堕，<a id="a-1P"></a>悉欲具足佛诸法。</p>
  <p id="a1Q">“譬如工射之人，<a id="a-1R"></a>须菩提，<a id="a-1S"></a>射空，<a id="a-1T"></a>其箭在空中，<a id="a-1U"></a>复以一箭中前箭，<a id="a-1V"></a>后复射前，<a id="a-1W"></a>各各中之而不堕地，<a id="a-1X"></a>其人欲令前箭堕尔乃堕之；<a id="a-1Y"></a>如是，<a id="a-1Z"></a>须菩提，<a id="a-1a"></a>菩萨摩诃萨行般若波罗蜜者，<a id="a-1b"></a>以为沤和拘舍罗之所护持，<a id="a-1c"></a>自于本际不中道取证，<a id="a-1d"></a>成满其功德，<a id="a-1e"></a>悉逮得阿耨多罗三耶三菩，<a id="a-1f"></a>于功德以成满者得佛，<a id="a-1g"></a>能为本际作证，<a id="a-1h"></a>是菩萨摩诃萨为行般若波罗蜜，<a id="a-1i"></a>是法于法有生。<a id="a-1j"></a>”</p>
  <p id="a1k">须菩提白佛言：<a id="a-1l"></a>“菩萨摩诃萨实慊苦作是学，<a id="a-1m"></a>而不中道取证。<a id="a-1n"></a>大哉！<a id="a-1o"></a>天中天，<a id="a-1p"></a>从本行是安隐自致得成佛。<a id="a-1q"></a>”</p>
  <p id="a1r">佛语须菩提：<a id="a-1s"></a>“菩萨摩诃萨欲护一切人故，<a id="a-1t"></a>是为本愿之所致故，<a id="a-1u"></a>能护于一切而得度脱，<a id="a-1v"></a>是为守空三昧向脱门心念分别。<a id="a-1w"></a>何等为分别？<a id="a-1x"></a>守空三昧为分别、<a id="a-1y"></a>无相三昧为分别、<a id="a-1z"></a>无愿三昧为分别，<a id="a-20"></a>而不中道为本际取证。<a id="a-21"></a>何以故？<a id="a-22"></a>为沤和拘舍罗之所护，<a id="a-23"></a>初发心时念欲护一切故，<a id="a-24"></a>持是所念得入沤和拘舍罗故，<a id="a-25"></a>不中道取证。</p>
  <p id="a26">“复次，<a id="a-27"></a>须菩提，<a id="a-28"></a>若菩萨摩诃萨深入处脱者，<a id="a-29"></a>若空三昧向脱门、<a id="a-2A"></a>无相三昧向脱门、<a id="a-2B"></a>无愿三昧向脱门，<a id="a-2C"></a>用是故其心分别之，<a id="a-2D"></a>是人已来久远所因，<a id="a-2E"></a>其行令弃所因，<a id="a-2F"></a>是为阿耨多罗三耶三菩之所说法，<a id="a-2G"></a>是为守空三昧向脱门、<a id="a-2H"></a>守无相三昧向脱门、<a id="a-2I"></a>守无愿三昧向脱门，<a id="a-2J"></a>是为无愿三昧向脱门，<a id="a-2K"></a>本心所发蒙沤和拘舍罗，<a id="a-2L"></a>不中道为本际作证，<a id="a-2M"></a>是为于慈无所损，<a id="a-2N"></a>是为护等哀三昧。<a id="a-2O"></a>所以者何？<a id="a-2P"></a>用沤和拘舍罗故。<a id="a-2Q"></a>是菩萨摩诃萨益于法便得多智，<a id="a-2R"></a>成于力，<a id="a-2S"></a>无所不觉。</p>
  <p id="a2T">“复次，<a id="a-2U"></a>须菩提，<a id="a-2V"></a>菩萨摩诃萨之所念，<a id="a-2W"></a>是人已来从久远而有益于法，<a id="a-2X"></a>得所知，<a id="a-2Y"></a>成其力，<a id="a-2Z"></a>无所不觉。</p>
  <p id="a2a">“复次，<a id="a-2b"></a>须菩提，<a id="a-2c"></a>是为菩萨摩诃萨之所念，<a id="a-2d"></a>知人从久远有想识，<a id="a-2e"></a>呼为有我，<a id="a-2f"></a>作阿耨多罗三耶三菩时，<a id="a-2g"></a>用一切人故，<a id="a-2h"></a>为说其法，<a id="a-2i"></a>令作无相三昧向脱门发心念，<a id="a-2j"></a>是为沤和拘舍罗，<a id="a-2k"></a>用是故不中道为本际作证，<a id="a-2l"></a>是为于慈无所损，<a id="a-2m"></a>是为护等哀三昧，<a id="a-2n"></a>是为菩萨摩诃萨益于法，<a id="a-2o"></a>得所智，<a id="a-2p"></a>成其力，<a id="a-2q"></a>无所不觉。</p>
  <p id="a2r">“复次，<a id="a-2s"></a>须菩提，<a id="a-2t"></a>是为菩萨摩诃萨之所念，<a id="a-2u"></a>念人从久远已来，<a id="a-2v"></a>想无常想、<a id="a-2w"></a>其苦想、<a id="a-2x"></a>其空想现在，<a id="a-2y"></a>菩萨自念言：<a id="a-2z"></a>‘我作阿耨多罗三耶三菩时，<a id="a-30"></a>用一切人故，<a id="a-31"></a>为说其法。<a id="a-32"></a>无常者为从乐，<a id="a-33"></a>其空者为从有，<a id="a-34"></a>无我皆从我。<a id="a-35"></a>’用是念故得沤和拘舍罗，<a id="a-36"></a>是为行般若波罗蜜，<a id="a-37"></a>知佛不三昧而坐三昧，<a id="a-38"></a>但欲具足佛诸法，<a id="a-39"></a>是为无愿向脱门而不作证，<a id="a-3A"></a>菩萨摩诃萨当作是知。<a id="a-3B"></a>何所阿耨多罗三耶三菩发心之所发者？<a id="a-3C"></a>是人所发者，<a id="a-3D"></a>是人为从久远已来，<a id="a-3E"></a>其所行者而无所行，<a id="a-3F"></a>于其想行而不想行，<a id="a-3G"></a>于其想行求而不行想，<a id="a-3H"></a>于其行想聚而不行想聚，<a id="a-3I"></a>于其所行有而不行所有，<a id="a-3J"></a>于其行不正而不行不正，<a id="a-3K"></a>念使一切人皆令无。<a id="a-3L"></a>是菩萨摩诃萨念是时，<a id="a-3M"></a>为以明于一切人，<a id="a-3N"></a>作是念时是为沤和拘舍罗，<a id="a-3O"></a>是为甚深微妙观视其法，<a id="a-3P"></a>是者为空，<a id="a-3Q"></a>即为无相、<a id="a-3R"></a>无愿，<a id="a-3S"></a>是为无生死，<a id="a-3T"></a>即为无所生，<a id="a-3U"></a>即为无所有。</p>
  <p id="a3V">“是者，<a id="a-3W"></a>须菩提，<a id="a-3X"></a>为菩萨摩诃萨慧法，<a id="a-3Y"></a>为无所生。<a id="a-3Z"></a>其于三界而不知者来有所问，<a id="a-3a"></a>是菩萨摩诃萨欲成阿耨多罗三耶三菩故，<a id="a-3b"></a>以是故欲知其法，<a id="a-3c"></a>当云何发珍宝心？<a id="a-3d"></a>于菩萨摩诃萨，<a id="a-3e"></a>不以空而作证，<a id="a-3f"></a>亦不无相，<a id="a-3g"></a>亦不无愿，<a id="a-3h"></a>亦不生死，<a id="a-3i"></a>亦不有所生，<a id="a-3j"></a>亦不以无念作证，<a id="a-3k"></a>是为念般若波罗蜜。</p>
  <p id="a3l">“是者，<a id="a-3m"></a>须菩提，<a id="a-3n"></a>菩萨摩诃萨为已授决，<a id="a-3o"></a>所念如空、<a id="a-3p"></a>无相、<a id="a-3q"></a>无愿、<a id="a-3r"></a>无生死、<a id="a-3s"></a>无所从生，<a id="a-3t"></a>念如无所有其本无。<a id="a-3u"></a>不发善心者不能知是，<a id="a-3v"></a>其能解者，<a id="a-3w"></a>是菩萨摩诃萨为从过去佛所闻阿耨多罗三耶三菩事，<a id="a-3x"></a>其心以不转已。<a id="a-3y"></a>何以故？<a id="a-3z"></a>复有菩萨摩诃萨，<a id="a-40"></a>念法而不能明，<a id="a-41"></a>其有问者，<a id="a-42"></a>亦不能解遣知，<a id="a-43"></a>是未在菩萨道地，<a id="a-44"></a>不应阿惟越致其界。<a id="a-45"></a>”</p>
  <p id="a46">佛语须菩提：<a id="a-47"></a>“若不闻波罗蜜之所言，<a id="a-48"></a>其有闻者，<a id="a-49"></a>若不闻者，<a id="a-4A"></a>能解其慧，<a id="a-4B"></a>是菩萨摩诃萨为阿惟越致。<a id="a-4C"></a>”</p>
  <p id="a4D">须菩提言：<a id="a-4E"></a>“其为菩萨者甚多！<a id="a-4F"></a>天中天，<a id="a-4G"></a>少有能解者。<a id="a-4H"></a>”</p>
  <p id="a4I">佛语须菩提：<a id="a-4J"></a>“少有菩萨在阿惟越致慧地，<a id="a-4K"></a>其授决者乃能解之，<a id="a-4L"></a>是菩萨摩诃萨其功德为甚大，<a id="a-4M"></a>非是诸天及人、<a id="a-4N"></a>阿须伦、<a id="a-4O"></a>世间之所知。</p>
  <p data-pb></p>
  <h2 id="a4P">远离品第十一</h2>
  <p id="a4Q">“复次，<a id="a-4R"></a>须菩提，<a id="a-4S"></a>其谛者，<a id="a-4T"></a>菩萨摩诃萨于梦中不入声闻、<a id="a-4U"></a>辟支佛道地，<a id="a-4V"></a>于三界不念有所求，<a id="a-4W"></a>亦不那中有所索，<a id="a-4X"></a>视诸法若梦，<a id="a-4Y"></a>不那中作证。<a id="a-4Z"></a>是者，<a id="a-4a"></a>须菩提，<a id="a-4b"></a>当知菩萨摩诃萨是为阿惟越致相。</p>
  <p id="a4c">“复次，<a id="a-4d"></a>须菩提，<a id="a-4e"></a>菩萨摩诃萨于梦中与若干百、<a id="a-4f"></a>若干千、<a id="a-4g"></a>若干亿千弟子，<a id="a-4h"></a>共会在其中坐，<a id="a-4i"></a>为诸比丘僧说法，<a id="a-4j"></a>如怛萨阿竭阿罗呵三耶三佛之所说法。<a id="a-4k"></a>是者，<a id="a-4l"></a>须菩提，<a id="a-4m"></a>阿惟越致菩萨摩诃萨，<a id="a-4n"></a>当知是为阿惟越致相。</p>
  <p id="a4o">“复次，<a id="a-4p"></a>须菩提，<a id="a-4q"></a>菩萨摩诃萨于梦中飞在空中坐，<a id="a-4r"></a>为比丘僧说法，<a id="a-4s"></a>还自见七尺光，<a id="a-4t"></a>自在所变化，<a id="a-4u"></a>于余处其所作为如佛之所说法，<a id="a-4v"></a>其于梦见是者，<a id="a-4w"></a>当知菩萨摩诃萨是为阿惟越致相。</p>
  <p id="a4x">“复次，<a id="a-4y"></a>须菩提，<a id="a-4z"></a>菩萨摩诃萨于梦中不恐不怖、<a id="a-50"></a>不难不畏，<a id="a-51"></a>若见郡县其中兵起，<a id="a-52"></a>展转相攻伐，<a id="a-53"></a>若火起，<a id="a-54"></a>若见虎、<a id="a-55"></a>狼、<a id="a-56"></a>师子及余兽，<a id="a-57"></a>若见断人头者，<a id="a-58"></a>如是余变甚大剧苦多有困穷，<a id="a-59"></a>若饥渴者，<a id="a-5A"></a>见其厄难，<a id="a-5B"></a>心中不恐不畏、<a id="a-5C"></a>不惊、<a id="a-5D"></a>不动摇，<a id="a-5E"></a>夜于梦中所见，<a id="a-5F"></a>觉即起坐，<a id="a-5G"></a>作是念：<a id="a-5H"></a>‘世界所有譬若如梦。<a id="a-5I"></a>我作佛时，<a id="a-5J"></a>悉为说法而遍教之。<a id="a-5K"></a>’当知菩萨摩诃萨是为阿惟越致相。</p>
  <p id="a5L">“复次，<a id="a-5M"></a>须菩提，<a id="a-5N"></a>云何知是菩萨摩诃萨当得阿耨多罗三耶三菩成阿惟三佛时，<a id="a-5O"></a>其境内一切无有恶？<a id="a-5P"></a>正是菩萨摩诃萨，<a id="a-5Q"></a>须菩提，<a id="a-5R"></a>于梦中若畜生相食、<a id="a-5S"></a>人民疾疫，<a id="a-5T"></a>其心稍稍有念：<a id="a-5U"></a>‘愿我作佛时，<a id="a-5V"></a>使我境界中一切无有恶。<a id="a-5W"></a>’用是故知，<a id="a-5X"></a>其相为清净，<a id="a-5Y"></a>当知菩萨摩诃萨是为阿惟越致相。</p>
  <p id="a5Z">“复次，<a id="a-5a"></a>须菩提，<a id="a-5b"></a>菩萨摩诃萨于梦中得觉，<a id="a-5c"></a>若见灾邪火起，<a id="a-5d"></a>便作是念：<a id="a-5e"></a>‘我于梦中所见，<a id="a-5f"></a>其心等无异。<a id="a-5g"></a>’持是比，<a id="a-5h"></a>用是相具足，<a id="a-5i"></a>知是菩萨摩诃萨阿惟越致。<a id="a-5j"></a>若菩萨摩诃萨作是念：<a id="a-5k"></a>‘如我审应相行者，<a id="a-5l"></a>当如所言无异。<a id="a-5m"></a>今是城郭所起火者，<a id="a-5n"></a>当为悉灭消去不复见。<a id="a-5o"></a>’”</p>
  <p id="a5p">佛言：<a id="a-5q"></a>“若火悉为消灭去者，<a id="a-5r"></a>知是菩萨摩诃萨授决，<a id="a-5s"></a>以为过去怛萨阿竭阿罗诃三耶三佛之所授阿耨多罗三耶三菩，<a id="a-5t"></a>知是为阿惟越致。<a id="a-5u"></a>令火不灭消去者，<a id="a-5v"></a>知是菩萨未受决。<a id="a-5w"></a>设火越焚烧一舍置一舍，<a id="a-5x"></a>复越烧一里置一里，<a id="a-5y"></a>是须菩提当知，<a id="a-5z"></a>某家居人前世时，<a id="a-60"></a>为断法罪之所致。<a id="a-61"></a>觉是辈人所作，<a id="a-62"></a>皆是宿命，<a id="a-63"></a>念以见在所更恶令悉除，<a id="a-64"></a>其所断法殃因是皆得消尽。<a id="a-65"></a>用是故，<a id="a-66"></a>须菩提当知，<a id="a-67"></a>是菩萨摩诃萨即阿惟越致阿耨多罗三耶三菩。</p>
  <p id="a68">“复次，<a id="a-69"></a>须菩提，<a id="a-6A"></a>用是比相，<a id="a-6B"></a>其行具足，<a id="a-6C"></a>当视是菩萨摩诃萨如阿惟越致，<a id="a-6D"></a>用是故说其比相行，<a id="a-6E"></a>当令知之。<a id="a-6F"></a>或时，<a id="a-6G"></a>须菩提，<a id="a-6H"></a>若男子、<a id="a-6I"></a>女人为鬼神所下，<a id="a-6J"></a>若为所持，<a id="a-6K"></a>是彼菩萨若作是念：<a id="a-6L"></a>‘设我受决，<a id="a-6M"></a>以过去怛萨阿竭阿罗呵三耶三佛授我阿耨多罗三耶三菩者，<a id="a-6N"></a>实慊苦有异，<a id="a-6O"></a>当得阿耨多罗三耶三菩阿惟三佛。<a id="a-6P"></a>若于阿耨多罗三耶三菩阿惟三佛所念皆清净者，<a id="a-6Q"></a>为却罗汉、<a id="a-6R"></a>辟支佛心，<a id="a-6S"></a>设以却罗汉、<a id="a-6T"></a>辟支佛心者，<a id="a-6U"></a>会当作阿耨多罗三耶三菩，<a id="a-6V"></a>不得不成，<a id="a-6W"></a>自致阿惟三佛。<a id="a-6X"></a>若当得佛为阿耨多罗三耶三菩者，<a id="a-6Y"></a>阿僧祇刹土现在诸佛无不见者，<a id="a-6Z"></a>无不证者。<a id="a-6a"></a>今怛萨阿竭阿罗呵三耶三佛，<a id="a-6b"></a>悉知我所念无有异。<a id="a-6c"></a>我审作阿耨多罗三耶三菩阿惟三佛者，<a id="a-6d"></a>审如我之所言，<a id="a-6e"></a>是鬼神即当去。<a id="a-6f"></a>’便告言：<a id="a-6g"></a>‘是男子、<a id="a-6h"></a>女人为何鬼神所持？<a id="a-6i"></a>’鬼神闻其所言即去。<a id="a-6j"></a>说是语时，<a id="a-6k"></a>设不去者，<a id="a-6l"></a>是菩萨为未受决过去怛萨阿竭阿罗呵三耶三菩，<a id="a-6m"></a>不授阿耨多罗三耶三菩。<a id="a-6n"></a>若说是言，<a id="a-6o"></a>邪即去者，<a id="a-6p"></a>知是菩萨为以受决，<a id="a-6q"></a>过去怛萨阿竭阿罗呵三耶三菩所授阿耨多罗三耶三菩。<a id="a-6r"></a>”</p>
  <p id="a6s">佛语须菩提：<a id="a-6t"></a>“其人审至诚者，<a id="a-6u"></a>弊魔往到菩萨摩诃萨所，<a id="a-6v"></a>若菩萨言：<a id="a-6w"></a>‘我审至诚者已受决为阿耨多罗三耶三菩，<a id="a-6x"></a>是邪鬼神即当去。<a id="a-6y"></a>’弊魔用是故作好心，<a id="a-6z"></a>化令邪鬼神悉去。<a id="a-70"></a>所以者何？<a id="a-71"></a>弊魔极尊有威神故，<a id="a-72"></a>诸邪鬼神不敢当之，<a id="a-73"></a>是皆魔威神之所避，<a id="a-74"></a>用是故悉为除去。<a id="a-75"></a>若菩萨自念：<a id="a-76"></a>‘用我威神故。<a id="a-77"></a>’是彼菩萨摩诃萨以自谓是，<a id="a-78"></a>便反自贡高，<a id="a-79"></a>轻易于人，<a id="a-7A"></a>形笑他人而无所录，<a id="a-7B"></a>语人言：<a id="a-7C"></a>‘我从过去怛萨阿竭阿罗呵三耶三佛所授决已，<a id="a-7D"></a>其余人者悉未受决为阿耨多罗三耶三佛所授决已。<a id="a-7E"></a>’其余人者悉未授决为阿耨多罗三耶三菩，<a id="a-7F"></a>用是故自可自高，<a id="a-7G"></a>恚怒稍增，<a id="a-7H"></a>即离萨芸若，<a id="a-7I"></a>大远失阿耨多罗三耶三佛慧，<a id="a-7J"></a>知是辈菩萨无沤和拘舍罗而自贡高，<a id="a-7K"></a>便在二道地堕声闻、<a id="a-7L"></a>辟支佛地。<a id="a-7M"></a>是辈菩萨，<a id="a-7N"></a>须菩提，<a id="a-7O"></a>持不成作，<a id="a-7P"></a>成不知魔，<a id="a-7Q"></a>为反舍善师而去，<a id="a-7R"></a>亦不与从事，<a id="a-7S"></a>亦不录视，<a id="a-7T"></a>用是故为魔所困。</p>
  <p id="a7U">“是菩萨摩诃萨当觉知魔，<a id="a-7V"></a>为以何占之觉知？<a id="a-7W"></a>魔来在菩萨前，<a id="a-7X"></a>魔作变化为异被服往来，<a id="a-7Y"></a>作是言语：<a id="a-7Z"></a>菩萨摩诃萨，<a id="a-7a"></a>若从过去怛萨阿竭阿罗呵三耶三佛之所，<a id="a-7b"></a>授决阿耨多罗三耶三菩，<a id="a-7c"></a>若本字某，<a id="a-7d"></a>若母字某，<a id="a-7e"></a>若父字某，<a id="a-7f"></a>若兄字某，<a id="a-7g"></a>若姊字某，<a id="a-7h"></a>若弟字某，<a id="a-7i"></a>亲厚知识字某，<a id="a-7j"></a>若父兄字某，<a id="a-7k"></a>若七世祖父字某，<a id="a-7l"></a>若母外家字某，<a id="a-7m"></a>若父外家字某，<a id="a-7n"></a>若在某城生，<a id="a-7o"></a>若在某国生，<a id="a-7p"></a>若在某郡生，<a id="a-7q"></a>若在某县生，<a id="a-7r"></a>若在某乡生；<a id="a-7s"></a>若常软语，<a id="a-7t"></a>若令作是语者皆乃前世之所致，<a id="a-7u"></a>亦复作是软语；<a id="a-7v"></a>或时高才者，<a id="a-7w"></a>便复随形言，<a id="a-7x"></a>若前世时亦复高明；<a id="a-7y"></a>或见自守，<a id="a-7z"></a>或见乞食，<a id="a-80"></a>或时一处饭，<a id="a-81"></a>或时就饭者，<a id="a-82"></a>或时先食果菜却食饭，<a id="a-83"></a>或时在丘墓间，<a id="a-84"></a>或时寂寞处，<a id="a-85"></a>或时树间止，<a id="a-86"></a>或时受请者，<a id="a-87"></a>或时不受请，<a id="a-88"></a>或时多少取足，<a id="a-89"></a>或时一处止，<a id="a-8A"></a>或时麻油不涂身，<a id="a-8B"></a>或时声好，<a id="a-8C"></a>或时互谈。<a id="a-8D"></a>何以故？<a id="a-8E"></a>魔复言：<a id="a-8F"></a>‘是因缘者，<a id="a-8G"></a>皆前世时德之所致令逮得。<a id="a-8H"></a>是若前世时某家子，<a id="a-8I"></a>若刹利姓，<a id="a-8J"></a>若复字某，<a id="a-8K"></a>前世有是德，<a id="a-8L"></a>今故亦尔。<a id="a-8M"></a>’彼菩萨心便作是念：<a id="a-8N"></a>‘想我且尔。<a id="a-8O"></a>’是弊魔便复作是言：<a id="a-8P"></a>‘若以受决，<a id="a-8Q"></a>过去怛萨阿竭阿罗诃三耶三佛授若阿耨多罗三耶三菩，<a id="a-8R"></a>用是因缘功德故，<a id="a-8S"></a>若是阿惟越致。<a id="a-8T"></a>’”</p>
  <p id="a8U">佛语须菩提：<a id="a-8V"></a>“我所说阿惟越致菩萨摩诃萨不尔，<a id="a-8W"></a>持是比相行占之，<a id="a-8X"></a>如我所说者，<a id="a-8Y"></a>不具足得反自用者，<a id="a-8Z"></a>当知是菩萨辈终不成，<a id="a-8a"></a>为魔所坏。<a id="a-8b"></a>何以故？<a id="a-8c"></a>用是比，<a id="a-8d"></a>观其相行，<a id="a-8e"></a>知是即非，<a id="a-8f"></a>阿惟越致菩萨摩诃萨者终不有是意。<a id="a-8g"></a>是辈菩萨闻魔乃语名字心大欢喜，<a id="a-8h"></a>自谓审然便自贡高，<a id="a-8i"></a>行形笑人，<a id="a-8j"></a>轻易同学而反自用。<a id="a-8k"></a>是彼菩萨摩诃萨，<a id="a-8l"></a>须菩提，<a id="a-8m"></a>用受是字，<a id="a-8n"></a>因失其本，<a id="a-8o"></a>便堕魔网。</p>
  <p id="a8p">“复次，<a id="a-8q"></a>须菩提，<a id="a-8r"></a>用受字故，<a id="a-8s"></a>是菩萨摩诃萨不觉魔为，<a id="a-8t"></a>反自呼得阿耨多罗三耶三菩。<a id="a-8u"></a>魔复作是言：<a id="a-8v"></a>‘若当作阿耨多罗三耶三菩，<a id="a-8w"></a>若作佛时，<a id="a-8x"></a>当字某。<a id="a-8y"></a>’是菩萨闻是字，<a id="a-8z"></a>心中作是念：<a id="a-90"></a>‘我将得无然，<a id="a-91"></a>我亦先时念复如是。<a id="a-92"></a>’”</p>
  <p id="a93">佛言：<a id="a-94"></a>“是菩萨于知为甚少，<a id="a-95"></a>无沤和拘舍罗，<a id="a-96"></a>反作是念：<a id="a-97"></a>‘希望名字自我作阿耨多罗三耶三菩，<a id="a-98"></a>字当如是。<a id="a-99"></a>’”</p>
  <p id="a9A">佛言：<a id="a-9B"></a>“如魔所教者，<a id="a-9C"></a>为从魔天。<a id="a-9D"></a>今作比丘为魔所迷，<a id="a-9E"></a>自念：<a id="a-9F"></a>‘是我本发心之所致，<a id="a-9G"></a>今得是字，<a id="a-9H"></a>为如所言，<a id="a-9I"></a>过去怛萨阿竭阿罗呵三耶三佛授我决以为阿耨多罗三耶三菩。<a id="a-9J"></a>’”</p>
  <p id="a9K">佛语须菩提：<a id="a-9L"></a>“我所说阿惟越致菩萨摩诃萨，<a id="a-9M"></a>用是比相行而不为是。<a id="a-9N"></a>其以字自念我是，<a id="a-9O"></a>便轻余菩萨摩诃萨，<a id="a-9P"></a>用是轻故，<a id="a-9Q"></a>离萨芸若阿耨多罗佛慧，<a id="a-9R"></a>远沤和拘舍罗，<a id="a-9S"></a>以为离般若波罗蜜，<a id="a-9T"></a>以为离善师，<a id="a-9U"></a>以为得恶师。<a id="a-9V"></a>是菩萨会堕二道，<a id="a-9W"></a>若声闻、<a id="a-9X"></a>辟支佛道地。<a id="a-9Y"></a>若大久远勤苦以后，<a id="a-9Z"></a>乃复求佛者，<a id="a-9a"></a>用般若波罗蜜恩故，<a id="a-9b"></a>当复得阿耨多罗三耶三菩，<a id="a-9c"></a>自致成阿惟三佛。<a id="a-9d"></a>”</p>
  <p id="a9e">佛言：<a id="a-9f"></a>“尔时，<a id="a-9g"></a>发意受是字时，<a id="a-9h"></a>不即觉改悔者，<a id="a-9i"></a>如是当堕声闻、<a id="a-9j"></a>辟支佛道地。<a id="a-9k"></a>”</p>
  <p id="a9l">佛言：<a id="a-9m"></a>“比丘有四重事禁，<a id="a-9n"></a>若复他事所犯毁，<a id="a-9o"></a>不复成沙门，<a id="a-9p"></a>不复为佛子。<a id="a-9q"></a>是坏菩萨之罪，<a id="a-9r"></a>重于比丘四事禁。<a id="a-9s"></a>是菩萨言：<a id="a-9t"></a>‘我字某，<a id="a-9u"></a>生于某国。<a id="a-9v"></a>’心作是念，<a id="a-9w"></a>其罪最重于四事禁，<a id="a-9x"></a>复过五逆恶。<a id="a-9y"></a>所以罪重者何？<a id="a-9z"></a>为受字，<a id="a-A0"></a>故不知魔事之所为微妙。</p>
  <p id="aA1">“复次，<a id="a-A2"></a>须菩提，<a id="a-A3"></a>远离之德。<a id="a-A4"></a>菩萨摩诃萨，<a id="a-A5"></a>弊魔复于前作是言：<a id="a-A6"></a>‘远离之法，<a id="a-A7"></a>正当如是，<a id="a-A8"></a>怛萨阿竭阿罗呵三耶三佛之所称誉。<a id="a-A9"></a>’”</p>
  <p id="aAA">佛语须菩提：<a id="a-AB"></a>“我不作是说远离，<a id="a-AC"></a>教菩萨摩诃萨止于独处、<a id="a-AD"></a>树间、<a id="a-AE"></a>闲处。<a id="a-AF"></a>”</p>
  <p id="aAG">须菩提白佛：<a id="a-AH"></a>“云何，<a id="a-AI"></a>天中天，<a id="a-AJ"></a>菩萨摩诃萨有异远离？<a id="a-AK"></a>”</p>
  <p id="aAL">佛语须菩提：<a id="a-AM"></a>“正使菩萨摩诃萨，<a id="a-AN"></a>念恍惚是为声闻之所念，<a id="a-AO"></a>念恍惚者为是辟支佛之所念。</p>
  <p id="aAP">“行恍惚者，<a id="a-AQ"></a>是菩萨摩诃萨，<a id="a-AR"></a>虽在城郭，<a id="a-AS"></a>续为行远离；<a id="a-AT"></a>行恍惚者，<a id="a-AU"></a>是菩萨摩诃萨于一切恶法而无所起；<a id="a-AV"></a>行恍惚者，<a id="a-AW"></a>是菩萨摩诃萨若独处、<a id="a-AX"></a>树间、<a id="a-AY"></a>闲处止，<a id="a-AZ"></a>是菩萨摩诃萨续行远离。<a id="a-Aa"></a>是者，<a id="a-Ab"></a>我乐使菩萨摩诃萨作是行，<a id="a-Ac"></a>是远离之行当昼夜念之，<a id="a-Ad"></a>是为菩萨摩诃萨远离行。</p>
  <p id="aAe">“菩萨摩诃萨行远离者，<a id="a-Af"></a>虽在城傍，<a id="a-Ag"></a>续行恍惚，<a id="a-Ah"></a>若在独处、<a id="a-Ai"></a>树间、<a id="a-Aj"></a>闲处止者恍惚，<a id="a-Ak"></a>若在独处、<a id="a-Al"></a>树间、<a id="a-Am"></a>闲处止者行恍惚。<a id="a-An"></a>是菩萨摩诃萨自念：<a id="a-Ao"></a>‘我已知远离。<a id="a-Ap"></a>’尔时，<a id="a-Aq"></a>弊魔便往教之，<a id="a-Ar"></a>令行远离言：<a id="a-As"></a>‘若当于独处、<a id="a-At"></a>树间、<a id="a-Au"></a>闲处止，<a id="a-Av"></a>当作是行。<a id="a-Aw"></a>’是菩萨随魔所教，<a id="a-Ax"></a>便亡远离。<a id="a-Ay"></a>魔复言：<a id="a-Az"></a>‘道为悉等声闻、<a id="a-B0"></a>辟支佛道，<a id="a-B1"></a>皆作是念，<a id="a-B2"></a>无有异其作是者，<a id="a-B3"></a>为具足般若波罗蜜，<a id="a-B4"></a>以当作是行。<a id="a-B5"></a>’”</p>
  <p id="aB6">佛言：<a id="a-B7"></a>“是菩萨摩诃萨所念法非清净，<a id="a-B8"></a>谓以随行而反自用轻余菩萨，<a id="a-B9"></a>自念：<a id="a-BA"></a>‘谁能过我！<a id="a-BB"></a>’轻易城傍行菩萨清净者——其心所念不入声闻、<a id="a-BC"></a>辟支佛法、<a id="a-BD"></a>所有恶心，<a id="a-BE"></a>不受禅悦三昧三摩越，<a id="a-BF"></a>悉逮得所愿，<a id="a-BG"></a>悉具足度。<a id="a-BH"></a>”</p>
  <p id="aBI">佛言：<a id="a-BJ"></a>“无沤和拘舍罗菩萨者，<a id="a-BK"></a>正使在四千里空泽之中，<a id="a-BL"></a>禽兽所不至处，<a id="a-BM"></a>贼所不至，<a id="a-BN"></a>罗刹不至处，<a id="a-BO"></a>虽在彼间，<a id="a-BP"></a>若一岁、<a id="a-BQ"></a>若百岁、<a id="a-BR"></a>若千岁、<a id="a-BS"></a>若百千岁、<a id="a-BT"></a>若百千万岁、<a id="a-BU"></a>若百千万亿岁，<a id="a-BV"></a>正使复过是者，<a id="a-BW"></a>不知远离会无所益，<a id="a-BX"></a>不能具足为菩萨摩诃萨远离。<a id="a-BY"></a>自念谓：<a id="a-BZ"></a>‘悉得已，<a id="a-Ba"></a>悉明已。<a id="a-Bb"></a>’弊魔便往飞在空中作是言：<a id="a-Bc"></a>‘善哉！<a id="a-Bd"></a>善哉！<a id="a-Be"></a>善男子，<a id="a-Bf"></a>是真远离，<a id="a-Bg"></a>怛萨阿竭阿罗呵三耶三菩所说，<a id="a-Bh"></a>正当随是远离行，<a id="a-Bi"></a>如是者疾得阿耨多罗三耶三菩阿惟三佛。<a id="a-Bj"></a>’是菩萨摩诃萨闻是便从远离起，<a id="a-Bk"></a>去往到城傍远离菩萨所，<a id="a-Bl"></a>若比丘成就有道人所，<a id="a-Bm"></a>而自贡高反往轻言：<a id="a-Bn"></a>‘若所行法是即为非。<a id="a-Bo"></a>’”</p>
  <p id="aBp">佛言：<a id="a-Bq"></a>“其随恍惚之行，<a id="a-Br"></a>是菩萨摩诃萨为正，<a id="a-Bs"></a>反呼言非，<a id="a-Bt"></a>中有反行，<a id="a-Bu"></a>反呼为是，<a id="a-Bv"></a>不当敬者而反敬之，<a id="a-Bw"></a>当所敬者反瞋向之，<a id="a-Bx"></a>言：<a id="a-By"></a>‘我所行远离，<a id="a-Bz"></a>用是故，<a id="a-C0"></a>有飞人来语我言：<a id="a-C1"></a>善哉！<a id="a-C2"></a>善哉！<a id="a-C3"></a>若所行审是远离。<a id="a-C4"></a>若在城傍行者，<a id="a-C5"></a>谁当来语若？<a id="a-C6"></a>谁当告若者？<a id="a-C7"></a>’”</p>
  <p id="aC8">佛言：<a id="a-C9"></a>“是菩萨有德人而反轻之。<a id="a-CA"></a>如是，<a id="a-CB"></a>须菩提，<a id="a-CC"></a>菩萨当知，<a id="a-CD"></a>是人如担死人种，<a id="a-CE"></a>无所复中，<a id="a-CF"></a>反呼菩萨有短，<a id="a-CG"></a>是为菩萨怨家。<a id="a-CH"></a>其为厌菩萨者，<a id="a-CI"></a>以是天上、<a id="a-CJ"></a>天下之为大贼，<a id="a-CK"></a>正使如沙门被服亦复是贼，<a id="a-CL"></a>于菩萨有德人中亦复是贼。<a id="a-CM"></a>是曹辈者，<a id="a-CN"></a>须菩提，<a id="a-CO"></a>不当与共从事，<a id="a-CP"></a>不当与共语言，<a id="a-CQ"></a>亦不当恭敬视之。<a id="a-CR"></a>何以故？<a id="a-CS"></a>当知是辈多瞋怒起，<a id="a-CT"></a>败人好心。</p>
  <p id="aCU">“何所，<a id="a-CV"></a>须菩提，<a id="a-CW"></a>是菩萨摩诃萨不释萨芸若，<a id="a-CX"></a>不舍阿耨多罗三耶三菩？<a id="a-CY"></a>若菩萨摩诃萨不释萨芸若者，<a id="a-CZ"></a>是故阿耨多罗三耶三菩阿惟三佛为一切人故作依。<a id="a-Ca"></a>是辈菩萨，<a id="a-Cb"></a>不当与坏人者从事，<a id="a-Cc"></a>不敬之，<a id="a-Cd"></a>不当与会，<a id="a-Ce"></a>所当护法，<a id="a-Cf"></a>当自坚持，<a id="a-Cg"></a>当念之，<a id="a-Ch"></a>常畏怖生死勤苦之处，<a id="a-Ci"></a>不当入中，<a id="a-Cj"></a>于三界而不与交。<a id="a-Ck"></a>是彼坏菩萨辈在所止处，<a id="a-Cl"></a>常当慈心哀愍护之，<a id="a-Cm"></a>自念：<a id="a-Cn"></a>‘使我无得生是恶心，<a id="a-Co"></a>令有所愆。<a id="a-Cp"></a>设有不善，<a id="a-Cq"></a>疾使我弃之，<a id="a-Cr"></a>当用学故。<a id="a-Cs"></a>’是者，<a id="a-Ct"></a>须菩提，<a id="a-Cu"></a>菩萨摩诃萨之为上知。<a id="a-Cv"></a>”</p>
  <p data-pb></p>
  <h2 id="aCw">善知识品第十二</h2>
  <p id="aCx">“复次，<a id="a-Cy"></a>须菩提，<a id="a-Cz"></a>其诸菩萨摩诃萨欲得阿耨多罗三耶三菩阿惟三佛者，<a id="a-D0"></a>当亲近善师，<a id="a-D1"></a>与共从事，<a id="a-D2"></a>恭敬承事。<a id="a-D3"></a>”</p>
  <p id="aD4">须菩提白佛言：<a id="a-D5"></a>“何所是，<a id="a-D6"></a>天中天，<a id="a-D7"></a>菩萨摩诃萨善师？<a id="a-D8"></a>当何以知？<a id="a-D9"></a>”</p>
  <p id="aDA">佛语须菩提：<a id="a-DB"></a>“天中天者，<a id="a-DC"></a>是菩萨摩诃萨善师。</p>
  <p id="aDD">“有说般若波罗蜜者，<a id="a-DE"></a>从其所闻般若波罗蜜，<a id="a-DF"></a>是即为度，<a id="a-DG"></a>教人入中，<a id="a-DH"></a>当作是知，<a id="a-DI"></a>为是菩萨摩诃萨善师。</p>
  <p id="aDJ">“六波罗蜜者，<a id="a-DK"></a>是菩萨善师。<a id="a-DL"></a>六波罗蜜是舍怛罗，<a id="a-DM"></a>六波罗蜜者是道，<a id="a-DN"></a>六波罗蜜者是为去冥，<a id="a-DO"></a>六波罗蜜者是即为台，<a id="a-DP"></a>六波罗蜜者是即为明，<a id="a-DQ"></a>已过去怛萨阿竭阿罗呵三耶三佛皆从六波罗蜜出，<a id="a-DR"></a>甫当来怛萨阿竭阿罗呵三耶三佛皆从六波罗蜜出，<a id="a-DS"></a>今现在阿僧祇诸刹土怛萨阿竭阿罗呵三耶三佛皆从六波罗蜜出，<a id="a-DT"></a>成萨芸若，<a id="a-DU"></a>皆从四事杂施于人：<a id="a-DV"></a>一者布施；<a id="a-DW"></a>二者欢乐；<a id="a-DX"></a>三者饶益；<a id="a-DY"></a>四者等与。<a id="a-DZ"></a>是者，<a id="a-Da"></a>须菩提，<a id="a-Db"></a>菩萨摩诃萨舍怛罗，<a id="a-Dc"></a>是即为母，<a id="a-Dd"></a>是即为父，<a id="a-De"></a>是即为舍，<a id="a-Df"></a>是即为台，<a id="a-Dg"></a>是即为护，<a id="a-Dh"></a>是即为归，<a id="a-Di"></a>是即为导，<a id="a-Dj"></a>是皆六波罗蜜，<a id="a-Dk"></a>是为益于一切人者。<a id="a-Dl"></a>菩萨摩诃萨学六波罗蜜者用无有极故，<a id="a-Dm"></a>欲断人之狐疑，<a id="a-Dn"></a>以是故当学般若波罗蜜。<a id="a-Do"></a>”</p>
  <p id="aDp">须菩提白佛：<a id="a-Dq"></a>“何所是，<a id="a-Dr"></a>天中天，<a id="a-Ds"></a>般若波罗蜜相？<a id="a-Dt"></a>”</p>
  <p id="aDu">佛语须菩提：<a id="a-Dv"></a>“无所挂碍是般若波罗蜜相。<a id="a-Dw"></a>”</p>
  <p id="aDx">须菩提言：<a id="a-Dy"></a>“如天中天所说，<a id="a-Dz"></a>是相实般若波罗蜜，<a id="a-E0"></a>如是相者为得诸法。<a id="a-E1"></a>”</p>
  <p id="aE2">佛言：<a id="a-E3"></a>“如是，<a id="a-E4"></a>须菩提，<a id="a-E5"></a>其如相为得般若波罗蜜，<a id="a-E6"></a>如是相者为得诸法。<a id="a-E7"></a>何以故？<a id="a-E8"></a>须菩提，<a id="a-E9"></a>诸法皆是恍惚，<a id="a-EA"></a>诸法皆是空。<a id="a-EB"></a>以是故，<a id="a-EC"></a>须菩提，<a id="a-ED"></a>恍惚与空是为般若波罗蜜相，<a id="a-EE"></a>诸法之相亦恍惚，<a id="a-EF"></a>是空亦恍惚。<a id="a-EG"></a>须菩提，<a id="a-EH"></a>天中天说诸法悉恍惚，<a id="a-EI"></a>是空何然？<a id="a-EJ"></a>人欲有生无有尽时，<a id="a-EK"></a>其恍惚者无欲，<a id="a-EL"></a>其恍惚者而无生，<a id="a-EM"></a>其空者无欲，<a id="a-EN"></a>其空者无所生，<a id="a-EO"></a>恍惚与空无阿耨多罗三耶三菩阿惟三佛，<a id="a-EP"></a>亦不从异法恍惚空得阿耨多罗三耶三菩阿惟三佛。<a id="a-EQ"></a>”</p>
  <p id="aER">“云何，<a id="a-ES"></a>天中天，<a id="a-ET"></a>所说而可得知？<a id="a-EU"></a>”</p>
  <p id="aEV">佛语须菩提：<a id="a-EW"></a>“人从久远念言：<a id="a-EX"></a>‘是我所有，<a id="a-EY"></a>非我所有。<a id="a-EZ"></a>’用是故因致是。<a id="a-Ea"></a>”</p>
  <p id="aEb">须菩提言：<a id="a-Ec"></a>“如是，<a id="a-Ed"></a>天中天，<a id="a-Ee"></a>所说人实从久远念言：<a id="a-Ef"></a>‘是我所有，<a id="a-Eg"></a>非我所有。<a id="a-Eh"></a>’”</p>
  <p id="aEi">佛言：<a id="a-Ej"></a>“云何，<a id="a-Ek"></a>须菩提，<a id="a-El"></a>是我所有为空不？<a id="a-Em"></a>”</p>
  <p id="aEn">须菩提言：<a id="a-Eo"></a>“是为空，<a id="a-Ep"></a>天中天。<a id="a-Eq"></a>”</p>
  <p id="aEr">佛言：<a id="a-Es"></a>“云何，<a id="a-Et"></a>须菩提，<a id="a-Eu"></a>非我所有为空不？<a id="a-Ev"></a>”</p>
  <p id="aEw">须菩提言：<a id="a-Ex"></a>“是为空，<a id="a-Ey"></a>天中天。<a id="a-Ez"></a>”</p>
  <p id="aF0">佛语须菩提：<a id="a-F1"></a>“人用是故自念言：<a id="a-F2"></a>‘是我所，<a id="a-F3"></a>非我所。<a id="a-F4"></a>’用是故，<a id="a-F5"></a>在于生死无有已时。<a id="a-F6"></a>”</p>
  <p id="aF7">须菩提言：<a id="a-F8"></a>“如是，<a id="a-F9"></a>天中天，<a id="a-FA"></a>人用是故在于生死无有休时。<a id="a-FB"></a>”</p>
  <p id="aFC">佛言：<a id="a-FD"></a>“是者，<a id="a-FE"></a>须菩提，<a id="a-FF"></a>人从欲，<a id="a-FG"></a>便著于人之中，<a id="a-FH"></a>当作是知。<a id="a-FI"></a>不当有所求，<a id="a-FJ"></a>后便不复著。<a id="a-FK"></a>其谛者，<a id="a-FL"></a>须菩提，<a id="a-FM"></a>有所增益不当念‘是我所有，<a id="a-FN"></a>非我所有’，<a id="a-FO"></a>是为行般若波罗蜜。<a id="a-FP"></a>是者，<a id="a-FQ"></a>须菩提，<a id="a-FR"></a>其所生者后不作是生，<a id="a-FS"></a>是菩萨摩诃萨为行般若波罗蜜。<a id="a-FT"></a>”</p>
  <p id="aFU">须菩提白佛：<a id="a-FV"></a>“作是行者，<a id="a-FW"></a>天中天，<a id="a-FX"></a>为不行色，<a id="a-FY"></a>不行痛痒、<a id="a-FZ"></a>思想、<a id="a-Fa"></a>生死、<a id="a-Fb"></a>识。<a id="a-Fc"></a>是所行者，<a id="a-Fd"></a>天中天，<a id="a-Fe"></a>菩萨摩诃萨所念为随俗，<a id="a-Ff"></a>是为菩萨摩诃萨行。<a id="a-Fg"></a>天中天，<a id="a-Fh"></a>诸声闻、<a id="a-Fi"></a>辟支佛所不及，<a id="a-Fj"></a>一切人之所行，<a id="a-Fk"></a>是彼极过去，<a id="a-Fl"></a>以是所得处无能逮者，<a id="a-Fm"></a>是为菩萨摩诃萨之极上。<a id="a-Fn"></a>天中天，<a id="a-Fo"></a>是所念者，<a id="a-Fp"></a>为般若波罗蜜。<a id="a-Fq"></a>菩萨摩诃萨昼夜作是行，<a id="a-Fr"></a>如所行者，<a id="a-Fs"></a>疾近阿耨多罗三耶三菩阿惟三佛座。<a id="a-Ft"></a>”</p>
  <p id="aFu">佛言：<a id="a-Fv"></a>“云何，<a id="a-Fw"></a>须菩提，<a id="a-Fx"></a>若阎浮利人及一切菩萨悉令作人，<a id="a-Fy"></a>皆行阿耨多罗三耶三菩发心索佛，<a id="a-Fz"></a>各各尽寿作布施，<a id="a-G0"></a>持是施与作阿耨多罗三耶三菩。<a id="a-G1"></a>于须菩提意云何？<a id="a-G2"></a>是菩萨摩诃萨作是布施，<a id="a-G3"></a>其福宁多不？<a id="a-G4"></a>”</p>
  <p id="aG5">须菩提言：<a id="a-G6"></a>“甚多，<a id="a-G7"></a>甚多，<a id="a-G8"></a>天中天！<a id="a-G9"></a>”</p>
  <p id="aGA">佛言：<a id="a-GB"></a>“不如菩萨摩诃萨专念般若波罗蜜一日之行，<a id="a-GC"></a>其福已过彼上。<a id="a-GD"></a>或是菩萨摩诃萨所专念般若波罗蜜，<a id="a-GE"></a>如其所行，<a id="a-GF"></a>是者都于众中为极上尊。<a id="a-GG"></a>何以故？<a id="a-GH"></a>其余人无有是慈，<a id="a-GI"></a>除诸佛无有与摩诃萨等者。<a id="a-GJ"></a>是善男子所入为甚深，<a id="a-GK"></a>晓了悉知见于世间，<a id="a-GL"></a>是即大悯，<a id="a-GM"></a>其眼彻视见不可计人，<a id="a-GN"></a>悉欲见之无有懈时，<a id="a-GO"></a>念于一切人而不作想，<a id="a-GP"></a>亦无有异。<a id="a-GQ"></a>是者，<a id="a-GR"></a>须菩提，<a id="a-GS"></a>即菩萨摩诃萨之大明。<a id="a-GT"></a>虽未作阿耨多罗三耶三菩阿惟三佛者，<a id="a-GU"></a>是即所行其行极尊，<a id="a-GV"></a>出于世间之上，<a id="a-GW"></a>于阿耨多罗三耶三菩终不复还。<a id="a-GX"></a>受人衣被、<a id="a-GY"></a>饭食、<a id="a-GZ"></a>床褥、<a id="a-Ga"></a>医药，<a id="a-Gb"></a>悉其心住于般若波罗蜜者，<a id="a-Gc"></a>虽受施与，<a id="a-Gd"></a>其德已净，<a id="a-Ge"></a>所作福德令近萨芸若坐。<a id="a-Gf"></a>是故，<a id="a-Gg"></a>须菩提，<a id="a-Gh"></a>菩萨摩诃萨有所食无有罪，<a id="a-Gi"></a>欲益于一切人，<a id="a-Gj"></a>悉欲示人道径，<a id="a-Gk"></a>其有照明欲甚度大无有极，<a id="a-Gl"></a>诸在牢狱之中悉欲度脱，<a id="a-Gm"></a>欲使一切人眼皆悉清净，<a id="a-Gn"></a>是为般若波罗蜜之所念，<a id="a-Go"></a>行随是教念般若波罗蜜者，<a id="a-Gp"></a>有是即为不动摇。<a id="a-Gq"></a>何以故？<a id="a-Gr"></a>其作动者所念有想，<a id="a-Gs"></a>即非般若波罗蜜，<a id="a-Gt"></a>是即非护，<a id="a-Gu"></a>当作如般若波罗蜜行，<a id="a-Gv"></a>昼夜念之。</p>
  <p id="aGw">“譬如男子，<a id="a-Gx"></a>须菩提，<a id="a-Gy"></a>摩尼珠前所不得，<a id="a-Gz"></a>却后得之欢喜踊跃，<a id="a-H0"></a>得摩尼珠已复亡之，<a id="a-H1"></a>用亡是故便大愁毒，<a id="a-H2"></a>坐起有忧而无有解已。<a id="a-H3"></a>如是，<a id="a-H4"></a>须菩提，<a id="a-H5"></a>菩萨摩诃萨欲索珍宝者，<a id="a-H6"></a>常坚持心无得失萨芸若念。<a id="a-H7"></a>”</p>
  <p id="aH8">须菩提白佛：<a id="a-H9"></a>“一切所念为离自然，<a id="a-HA"></a>云何菩萨摩诃萨念萨芸若不离于念？<a id="a-HB"></a>”</p>
  <p id="aHC">佛语须菩提：<a id="a-HD"></a>“设是菩萨摩诃萨作是知，<a id="a-HE"></a>为不失般若波罗蜜。<a id="a-HF"></a>何以故？<a id="a-HG"></a>须菩提，<a id="a-HH"></a>般若波罗蜜者是空，<a id="a-HI"></a>不增不减。<a id="a-HJ"></a>”</p>
  <p id="aHK">须菩提言：<a id="a-HL"></a>“般若波罗蜜者，<a id="a-HM"></a>天中天，<a id="a-HN"></a>实为是空。<a id="a-HO"></a>云何是菩萨摩诃萨增于般若波罗蜜，<a id="a-HP"></a>成就其行近阿耨多罗三耶三菩座？<a id="a-HQ"></a>”</p>
  <p id="aHR">佛语须菩提：<a id="a-HS"></a>“菩萨摩诃萨亦不有增，<a id="a-HT"></a>亦不有减，<a id="a-HU"></a>说是法时，<a id="a-HV"></a>闻之不恐不怖，<a id="a-HW"></a>当知是善男子为行般若波罗蜜已。<a id="a-HX"></a>”</p>
  <p id="aHY">须菩提白佛：<a id="a-HZ"></a>“般若波罗蜜者是为空行？<a id="a-Ha"></a>”</p>
  <p id="aHb">报言：<a id="a-Hc"></a>“不，<a id="a-Hd"></a>须菩提。<a id="a-He"></a>”</p>
  <p id="aHf">“能有异空而行般若波罗蜜者？<a id="a-Hg"></a>”</p>
  <p id="aHh">报言：<a id="a-Hi"></a>“不，<a id="a-Hj"></a>须菩提。<a id="a-Hk"></a>”</p>
  <p id="aHl">“为是色行？<a id="a-Hm"></a>”</p>
  <p id="aHn">报言：<a id="a-Ho"></a>“不，<a id="a-Hp"></a>须菩提。<a id="a-Hq"></a>”</p>
  <p id="aHr">“为痛痒、<a id="a-Hs"></a>思想、<a id="a-Ht"></a>生死、<a id="a-Hu"></a>识行？<a id="a-Hv"></a>”</p>
  <p id="aHw">报言：<a id="a-Hx"></a>“不，<a id="a-Hy"></a>须菩提。<a id="a-Hz"></a>”</p>
  <p id="aI0">“能有异色所行？<a id="a-I1"></a>”</p>
  <p id="aI2">报言：<a id="a-I3"></a>“不，<a id="a-I4"></a>须菩提。<a id="a-I5"></a>”</p>
  <p id="aI6">“能有异痛痒、<a id="a-I7"></a>思想、<a id="a-I8"></a>生死、<a id="a-I9"></a>识行？<a id="a-IA"></a>”</p>
  <p id="aIB">报言：<a id="a-IC"></a>“不，<a id="a-ID"></a>须菩提。<a id="a-IE"></a>”</p>
  <p id="aIF">“云何，<a id="a-IG"></a>天中天，<a id="a-IH"></a>菩萨摩诃萨行般若波罗蜜？<a id="a-II"></a>”</p>
  <p id="aIJ">佛言：<a id="a-IK"></a>“云何，<a id="a-IL"></a>须菩提，<a id="a-IM"></a>为自见法，<a id="a-IN"></a>法之所行般若波罗蜜？<a id="a-IO"></a>”</p>
  <p id="aIP">须菩提言：<a id="a-IQ"></a>“不见，<a id="a-IR"></a>天中天。<a id="a-IS"></a>”</p>
  <p id="aIT">佛言：<a id="a-IU"></a>“云何，<a id="a-IV"></a>须菩提，<a id="a-IW"></a>菩萨摩诃萨能自见行般若波罗蜜者？<a id="a-IX"></a>”</p>
  <p id="aIY">须菩提言：<a id="a-IZ"></a>“不见，<a id="a-Ia"></a>天中天。<a id="a-Ib"></a>”</p>
  <p id="aIc">佛言：<a id="a-Id"></a>“云何，<a id="a-Ie"></a>须菩提，<a id="a-If"></a>能见法有所生处不？<a id="a-Ig"></a>”</p>
  <p id="aIh">须菩提言：<a id="a-Ii"></a>“不见，<a id="a-Ij"></a>天中天。<a id="a-Ik"></a>”</p>
  <p id="aIl">佛语须菩提：<a id="a-Im"></a>“是为菩萨摩诃萨无所从生法乐忍，<a id="a-In"></a>如是者即为授决阿耨多罗三耶三菩，<a id="a-Io"></a>是怛萨阿竭阿罗呵三耶三佛无所畏。<a id="a-Ip"></a>是菩萨摩诃萨所作行是力者，<a id="a-Iq"></a>为逮佛慧，<a id="a-Ir"></a>是即大慧，<a id="a-Is"></a>而自在慧，<a id="a-It"></a>萨芸若慧，<a id="a-Iu"></a>怛萨阿竭慧。<a id="a-Iv"></a>其不为是，<a id="a-Iw"></a>不能自能是处。<a id="a-Ix"></a>”</p>
  <p id="aIy">须菩提白佛：<a id="a-Iz"></a>“诸法为从无所生授决为阿耨多罗三耶三菩？<a id="a-J0"></a>”</p>
  <p id="aJ1">佛语须菩提：<a id="a-J2"></a>“不。<a id="a-J3"></a>”</p>
  <p id="aJ4">须菩提白佛：<a id="a-J5"></a>“云何，<a id="a-J6"></a>天中天，<a id="a-J7"></a>授菩萨摩诃萨决，<a id="a-J8"></a>得阿耨多罗三耶三菩？<a id="a-J9"></a>”</p>
  <p id="aJA">佛语须菩提：<a id="a-JB"></a>“能自见法，<a id="a-JC"></a>授决为阿耨多罗三耶三菩？<a id="a-JD"></a>”</p>
  <p id="aJE">须菩提言：<a id="a-JF"></a>“我不见法当作阿耨多罗三耶三菩。<a id="a-JG"></a>”</p>
  <p id="aJH">佛语须菩提：<a id="a-JI"></a>“诸法不可得，<a id="a-JJ"></a>作是念者，<a id="a-JK"></a>是法成阿惟三佛。<a id="a-JL"></a>其不作是，<a id="a-JM"></a>不自致阿惟三佛。<a id="a-JN"></a>”</p>
  <p data-pb></p>
  <h2 id="aJO">释提桓因品第十三</h2>
  <p id="aJP">释提桓因从众会中白佛言：<a id="a-JQ"></a>“其甚深般若波罗蜜，<a id="a-JR"></a>天中天，<a id="a-JS"></a>难了！<a id="a-JT"></a>菩萨事之为恍惚。<a id="a-JU"></a>其有德人闻般若波罗蜜者，<a id="a-JV"></a>便书持学，<a id="a-JW"></a>其福不小。<a id="a-JX"></a>”</p>
  <p id="aJY">佛语拘翼：<a id="a-JZ"></a>“若阎浮利人都皆持十善，<a id="a-Ja"></a>其功德百倍、<a id="a-Jb"></a>千倍、<a id="a-Jc"></a>万倍、<a id="a-Jd"></a>万亿倍、<a id="a-Je"></a>巨亿倍，<a id="a-Jf"></a>若复过是，<a id="a-Jg"></a>不啻不如善男子、<a id="a-Jh"></a>善女人闻般若波罗蜜书持学者。<a id="a-Ji"></a>”</p>
  <p id="aJj">座中有一比丘语释提桓因：<a id="a-Jk"></a>“是为已出拘翼上去？<a id="a-Jl"></a>”</p>
  <p id="aJm">释提桓因报是比丘：<a id="a-Jn"></a>“持心一反念者出我上去，<a id="a-Jo"></a>何况闻般若波罗蜜以书持学者！<a id="a-Jp"></a>闻以随是教立，<a id="a-Jq"></a>都出诸天、<a id="a-Jr"></a>阿须伦、<a id="a-Js"></a>世间人上。</p>
  <p id="aJt">“若菩萨摩诃萨行般若波罗蜜者，<a id="a-Ju"></a>不独过诸天、<a id="a-Jv"></a>阿须伦、<a id="a-Jw"></a>世间人上，<a id="a-Jx"></a>乃至须陀洹、<a id="a-Jy"></a>斯陀含、<a id="a-Jz"></a>阿那含、<a id="a-K0"></a>阿罗汉、<a id="a-K1"></a>辟支佛都悉过是。</p>
  <p id="aK2">“若菩萨摩诃萨行般若波罗蜜者，<a id="a-K3"></a>不独过辟支佛上，<a id="a-K4"></a>亦复至菩萨行檀波罗蜜无沤和拘舍罗离波罗蜜上去。</p>
  <p id="aK5">“是菩萨摩诃萨行般若波罗蜜者，<a id="a-K6"></a>不独过檀波罗蜜，<a id="a-K7"></a>亦复及行尸波罗蜜、<a id="a-K8"></a>羼波罗蜜、<a id="a-K9"></a>惟逮波罗蜜、<a id="a-KA"></a>禅波罗蜜无沤和拘舍罗离般若波罗蜜上去。</p>
  <p id="aKB">“若菩萨摩诃萨复讽起行般若波罗蜜者，<a id="a-KC"></a>都合会诸天、<a id="a-KD"></a>阿须伦、<a id="a-KE"></a>世间人终不能胜。<a id="a-KF"></a>行般若波罗蜜菩萨摩诃萨用为极尊，<a id="a-KG"></a>亲近般若波罗蜜故。<a id="a-KH"></a>是菩萨摩诃萨为随萨芸若，<a id="a-KI"></a>言无所断，<a id="a-KJ"></a>是菩萨摩诃萨不离怛萨阿竭字，<a id="a-KK"></a>是为菩萨摩诃萨获不离佛座，<a id="a-KL"></a>是菩萨摩诃萨所有懈怠不复生，<a id="a-KM"></a>是菩萨摩诃萨所学为学尊，<a id="a-KN"></a>不学声闻、<a id="a-KO"></a>辟支佛学，<a id="a-KP"></a>是学为菩萨摩诃萨学。<a id="a-KQ"></a>四天王当往问讯，<a id="a-KR"></a>令乐得疾学是学，<a id="a-KS"></a>当坐佛座，<a id="a-KT"></a>自致阿耨多罗成阿惟三佛，<a id="a-KU"></a>当度四部弟子。<a id="a-KV"></a>菩萨摩诃萨作是学者，<a id="a-KW"></a>四天王当往问讯，<a id="a-KX"></a>何况余天子！<a id="a-KY"></a>是菩萨摩诃萨行般若波罗蜜者，<a id="a-KZ"></a>常为怛萨阿竭阿罗呵三耶三佛之所念。<a id="a-Ka"></a>般若波罗蜜者是菩萨行，<a id="a-Kb"></a>若于世间有勤苦之疾，<a id="a-Kc"></a>是身会无此恶，<a id="a-Kd"></a>是为菩萨摩诃萨行般若波罗蜜之所致，<a id="a-Ke"></a>便得现在法福。<a id="a-Kf"></a>”</p>
  <p id="aKg">阿难作是念：<a id="a-Kh"></a>“释提桓因自以智说耶？<a id="a-Ki"></a>持佛威神说耶？<a id="a-Kj"></a>”</p>
  <p id="aKk">释提桓因知阿难心所念，<a id="a-Kl"></a>即语阿难：<a id="a-Km"></a>“我所说者持佛威神。<a id="a-Kn"></a>”</p>
  <p id="aKo">佛言：<a id="a-Kp"></a>“如是，<a id="a-Kq"></a>如是，<a id="a-Kr"></a>阿难，<a id="a-Ks"></a>是释提桓因所说，<a id="a-Kt"></a>悉佛威神之所致。<a id="a-Ku"></a>或时，<a id="a-Kv"></a>阿难，<a id="a-Kw"></a>菩萨摩诃萨于是深念般若波罗蜜行，<a id="a-Kx"></a>便念学般若波罗蜜。<a id="a-Ky"></a>尔时，<a id="a-Kz"></a>三千大千刹土中，<a id="a-L0"></a>弊魔一切皆为愁毒，<a id="a-L1"></a>欲使菩萨摩诃萨中道以本际作证，<a id="a-L2"></a>令得声闻、<a id="a-L3"></a>若辟支佛道。<a id="a-L4"></a>若使得阿耨多罗三耶三菩，<a id="a-L5"></a>疾成阿惟三佛。<a id="a-L6"></a>”</p>
 </body>
</html>