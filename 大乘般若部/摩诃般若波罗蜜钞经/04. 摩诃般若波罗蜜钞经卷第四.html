<!doctype html>
<html id="z3IBTBkBG" data-ver="1637">
 <head>
  <meta charset="utf-8">
  <meta author="昙摩">
  <meta author="竺佛念">
  <meta library="龙藏">
  <meta catalog="大乘般若部">
  <meta period="符秦">
 </head>
 <body>
  <h1 id="a1">摩诃般若波罗蜜钞经卷第四</h1>
  <h2 id="a2">本无品第七</h2>
  <p id="a3">须菩提白佛言：<a id="a-4"></a>“诸法随次者，<a id="a-5"></a>天中天，<a id="a-6"></a>是为法语，<a id="a-7"></a>故曰无所损；<a id="a-8"></a>诸法者，<a id="a-9"></a>为无有端；<a id="a-A"></a>其法相者，<a id="a-B"></a>为无所碍；<a id="a-C"></a>如空法者，<a id="a-D"></a>为无所生；<a id="a-E"></a>诸所生不可得，<a id="a-F"></a>是为法生，<a id="a-G"></a>故无所得。<a id="a-H"></a>”</p>
  <p id="aI">诸欲、<a id="a-J"></a>诸梵天子俱白佛言：<a id="a-K"></a>“其寂者，<a id="a-L"></a>即佛弟子，<a id="a-M"></a>今尊者须菩提所说者悉空。<a id="a-N"></a>”</p>
  <p id="aO">须菩提语诸天子言：<a id="a-P"></a>“为随怛萨阿竭教。<a id="a-Q"></a>”</p>
  <p id="aR">佛言：<a id="a-S"></a>“云何，<a id="a-T"></a>须菩提，<a id="a-U"></a>知随怛萨阿竭教？<a id="a-V"></a>”</p>
  <p id="aW">须菩提复言：<a id="a-X"></a>“如怛萨阿竭本无，<a id="a-Y"></a>是为怛萨阿竭教。<a id="a-Z"></a>诸过去、<a id="a-a"></a>当来、<a id="a-b"></a>现在悉为本无。<a id="a-c"></a>”</p>
  <p id="ad">佛言：<a id="a-e"></a>“随本无者，<a id="a-f"></a>为随怛萨阿竭教。</p>
  <p id="ag">“诸法亦本无，<a id="a-h"></a>如诸法本无，<a id="a-i"></a>怛萨阿竭亦本无，<a id="a-j"></a>一切本无，<a id="a-k"></a>悉为本无，<a id="a-l"></a>是为须菩提以随怛萨阿竭教。</p>
  <p id="am">“无有异随本无者，<a id="a-n"></a>是为怛萨阿竭教。<a id="a-o"></a>不异无有异随怛萨阿竭者，<a id="a-p"></a>为随本无。<a id="a-q"></a>本无者，<a id="a-r"></a>是为怛萨阿竭。<a id="a-s"></a>立须菩提之所立，<a id="a-t"></a>为随怛萨阿竭教。</p>
  <p id="au">“如怛萨阿竭本无无所碍，<a id="a-v"></a>诸法亦本无无所碍。<a id="a-w"></a>是者，<a id="a-x"></a>须菩提，<a id="a-y"></a>为随怛萨阿竭教已。</p>
  <p id="az">“如怛萨阿竭本无者，<a id="a-10"></a>于法亦本无，<a id="a-11"></a>一本无等无异。<a id="a-12"></a>我者亦无，<a id="a-13"></a>作者本无，<a id="a-14"></a>亦无作者，<a id="a-15"></a>一切皆本无，<a id="a-16"></a>亦复无本无。<a id="a-17"></a>如本无，<a id="a-18"></a>本无我者亦尔故。<a id="a-19"></a>须菩提，<a id="a-1A"></a>为随怛萨阿竭教。</p>
  <p id="a1B">“如怛萨阿竭本无不异无有异，<a id="a-1C"></a>是故诸法亦本无不异无有异，<a id="a-1D"></a>是为怛萨阿竭本无，<a id="a-1E"></a>亦不坏，<a id="a-1F"></a>亦不腐，<a id="a-1G"></a>不可得。<a id="a-1H"></a>是者，<a id="a-1I"></a>须菩提，<a id="a-1J"></a>为随怛萨阿竭教。</p>
  <p id="a1K">“怛萨阿竭与诸法俱本无，<a id="a-1L"></a>无异亦无异，<a id="a-1M"></a>本无亦不有异，<a id="a-1N"></a>本无悉皆是本无。<a id="a-1O"></a>如须菩提所随者，<a id="a-1P"></a>以入不可计，<a id="a-1Q"></a>人亦复无所入，<a id="a-1R"></a>是为随怛萨阿竭教。</p>
  <p id="a1S">“怛萨阿竭者是为本无，<a id="a-1T"></a>亦不过去、<a id="a-1U"></a>当来、<a id="a-1V"></a>今现在；<a id="a-1W"></a>及诸法悉皆本无故，<a id="a-1X"></a>亦无过去、<a id="a-1Y"></a>当来、<a id="a-1Z"></a>今现在。<a id="a-1a"></a>如是者，<a id="a-1b"></a>须菩提，<a id="a-1c"></a>为随怛萨阿竭教。</p>
  <p id="a1d">“以如来本无者，<a id="a-1e"></a>即曰怛萨阿竭教。<a id="a-1f"></a>怛萨阿竭者即是本无，<a id="a-1g"></a>当来亦本无，<a id="a-1h"></a>过去亦本无，<a id="a-1i"></a>现在亦本无。<a id="a-1j"></a>以随过去本无，<a id="a-1k"></a>怛萨阿竭教是为本无；<a id="a-1l"></a>以随当来本无，<a id="a-1m"></a>怛萨阿竭教是为本无；<a id="a-1n"></a>以随现在本无，<a id="a-1o"></a>怛萨阿竭教是为本无；<a id="a-1p"></a>以如过去、<a id="a-1q"></a>当来、<a id="a-1r"></a>今现在本无，<a id="a-1s"></a>怛萨阿竭教是为本无；<a id="a-1t"></a>以如过去、<a id="a-1u"></a>当来、<a id="a-1v"></a>今现在本无，<a id="a-1w"></a>怛萨阿竭教是为本无等无异。<a id="a-1x"></a>如诸法本无，<a id="a-1y"></a>是者，<a id="a-1z"></a>须菩提，<a id="a-20"></a>等无异为随怛萨阿竭教，<a id="a-21"></a>等无异是为真菩萨之本无，<a id="a-22"></a>自致阿惟三佛，<a id="a-23"></a>亦俱等本无。<a id="a-24"></a>以如本无者，<a id="a-25"></a>便得本无如来名，<a id="a-26"></a>地即为六反震动，<a id="a-27"></a>怛萨阿竭因是本无而得成。<a id="a-28"></a>是故，<a id="a-29"></a>须菩提，<a id="a-2A"></a>为随怛萨阿竭教。</p>
  <p id="a2B">“复次，<a id="a-2C"></a>须菩提，<a id="a-2D"></a>为不随色，<a id="a-2E"></a>为不随痛痒、<a id="a-2F"></a>思想、<a id="a-2G"></a>生死、<a id="a-2H"></a>识，<a id="a-2I"></a>亦不随须陀洹道，<a id="a-2J"></a>亦不随斯陀含、<a id="a-2K"></a>阿那含、<a id="a-2L"></a>阿罗汉、<a id="a-2M"></a>辟支佛。<a id="a-2N"></a>是者，<a id="a-2O"></a>须菩提，<a id="a-2P"></a>为随怛萨阿竭教。<a id="a-2Q"></a>”</p>
  <p id="a2R">舍利弗白佛言：<a id="a-2S"></a>“本无者甚深，<a id="a-2T"></a>天中天！<a id="a-2U"></a>”</p>
  <p id="a2V">佛言：<a id="a-2W"></a>“如是本无实甚深。<a id="a-2X"></a>”</p>
  <p id="a2Y">说本无时，<a id="a-2Z"></a>三百比丘皆得阿罗汉，<a id="a-2a"></a>五百比丘尼皆得须陀洹道，<a id="a-2b"></a>五百诸天及人悉逮得无所从生法乐忍，<a id="a-2c"></a>六十菩萨皆得阿罗汉道。</p>
  <p id="a2d">佛语舍利弗：<a id="a-2e"></a>“是辈菩萨，<a id="a-2f"></a>供养过去五百佛已，<a id="a-2g"></a>皆作施与，<a id="a-2h"></a>护于净戒，<a id="a-2i"></a>成于忍辱，<a id="a-2j"></a>所作精进，<a id="a-2k"></a>定足于禅。<a id="a-2l"></a>以不得般若波罗蜜沤和拘舍罗，<a id="a-2m"></a>虽是菩萨摩诃萨有道意，<a id="a-2n"></a>入空、<a id="a-2o"></a>无相、<a id="a-2p"></a>无愿，<a id="a-2q"></a>离于沤和拘舍罗者，<a id="a-2r"></a>便中道为本际作证得声闻。</p>
  <p id="a2s">“譬如有大鸟，<a id="a-2t"></a>舍利弗，<a id="a-2u"></a>其身若四千里、<a id="a-2v"></a>若八千里、<a id="a-2w"></a>若万二千里、<a id="a-2x"></a>若万六千里、<a id="a-2y"></a>若三万里，<a id="a-2z"></a>从忉利天上，<a id="a-30"></a>欲来下至阎浮利地。<a id="a-31"></a>是鸟而无翅，<a id="a-32"></a>反从忉利天上自投来下。<a id="a-33"></a>云何，<a id="a-34"></a>舍利弗，<a id="a-35"></a>是鸟欲中道还上忉利天上，<a id="a-36"></a>宁能还不？<a id="a-37"></a>”</p>
  <p id="a38">舍利弗言：<a id="a-39"></a>“不能，<a id="a-3A"></a>天中天。<a id="a-3B"></a>”</p>
  <p id="a3C">佛言：<a id="a-3D"></a>“是鸟来下至阎浮利地，<a id="a-3E"></a>欲令其身不痛，<a id="a-3F"></a>宁能使不痛？<a id="a-3G"></a>”</p>
  <p id="a3H">舍利弗言：<a id="a-3I"></a>“不能，<a id="a-3J"></a>天中天。<a id="a-3K"></a>其鸟来下，<a id="a-3L"></a>身不得不痛，<a id="a-3M"></a>若死，<a id="a-3N"></a>若当闷极。<a id="a-3O"></a>何以故？<a id="a-3P"></a>其身甚大而反无翅。<a id="a-3Q"></a>”</p>
  <p id="a3R">佛言：<a id="a-3S"></a>“如是，<a id="a-3T"></a>舍利弗，<a id="a-3U"></a>正使菩萨摩诃萨如恒边沙劫，<a id="a-3V"></a>作布施，<a id="a-3W"></a>护于净戒，<a id="a-3X"></a>成于忍辱，<a id="a-3Y"></a>所作精进，<a id="a-3Z"></a>定足于禅，<a id="a-3a"></a>发心甚大，<a id="a-3b"></a>欲总揽一切成阿惟三佛，<a id="a-3c"></a>不得般若波罗蜜沤和拘舍罗者，<a id="a-3d"></a>便中道堕落在声闻、<a id="a-3e"></a>辟支佛道地。<a id="a-3f"></a>如是，<a id="a-3g"></a>舍利弗，<a id="a-3h"></a>菩萨摩诃萨于过去、<a id="a-3i"></a>当来、<a id="a-3j"></a>今现在佛所，<a id="a-3k"></a>为不持戒三昧，<a id="a-3l"></a>若智慧，<a id="a-3m"></a>若脱慧，<a id="a-3n"></a>若见慧，<a id="a-3o"></a>而反作想，<a id="a-3p"></a>是为不持怛萨阿竭戒三昧。<a id="a-3q"></a>智慧，<a id="a-3r"></a>若脱慧，<a id="a-3s"></a>若见慧，<a id="a-3t"></a>为不知怛萨阿竭教而晓知，<a id="a-3u"></a>但闻空声想之，<a id="a-3v"></a>如所闻持欲作阿耨多罗三耶三菩会不能得，<a id="a-3w"></a>便中道在声闻、<a id="a-3x"></a>辟支佛道地。<a id="a-3y"></a>何以故？<a id="a-3z"></a>如是为不得般若波罗蜜沤和拘舍罗故。<a id="a-40"></a>”</p>
  <p id="a41">舍利弗白佛言：<a id="a-42"></a>“我念佛之所说，<a id="a-43"></a>其离般若波罗蜜沤和拘舍罗者，<a id="a-44"></a>便不能自致阿耨多罗三耶三菩。<a id="a-45"></a>若有菩萨摩诃萨欲得阿耨多罗三耶三菩阿惟三佛者，<a id="a-46"></a>当黠学般若波罗蜜沤和拘舍罗。<a id="a-47"></a>”</p>
  <p id="a48">诸欲天、<a id="a-49"></a>诸色天子俱白佛言：<a id="a-4A"></a>“般若波罗蜜者甚深，<a id="a-4B"></a>难晓难了！<a id="a-4C"></a>泊然者不得阿耨多罗三耶三菩。<a id="a-4D"></a>”</p>
  <p id="a4E">佛语诸天子言：<a id="a-4F"></a>“如是般若波罗蜜者甚深难晓了，<a id="a-4G"></a>泊然不得阿耨多罗三耶三菩。<a id="a-4H"></a>”</p>
  <p id="a4I">须菩提白佛言：<a id="a-4J"></a>“般若波罗蜜者难晓了，<a id="a-4K"></a>天中天。<a id="a-4L"></a>如我念是慧，<a id="a-4M"></a>其为泊然者，<a id="a-4N"></a>乃能得阿耨多罗三耶三菩。<a id="a-4O"></a>何以故？<a id="a-4P"></a>亦不于是有得阿惟三佛者故曰法空，<a id="a-4Q"></a>无作阿惟三佛用法空故，<a id="a-4R"></a>于法亦不能得当作阿惟三佛者，<a id="a-4S"></a>故诸法悉空，<a id="a-4T"></a>于法无所有，<a id="a-4U"></a>是为法语。<a id="a-4V"></a>无作阿惟三佛故曰法空，<a id="a-4W"></a>无作阿惟三佛者，<a id="a-4X"></a>亦无得阿惟三佛者，<a id="a-4Y"></a>其念一切诸法悉空。<a id="a-4Z"></a>随是者，<a id="a-4a"></a>天中天，<a id="a-4b"></a>而泊然得阿耨多罗三耶三菩成阿惟三佛。<a id="a-4c"></a>”</p>
  <p id="a4d">舍利弗谓须菩提：<a id="a-4e"></a>“如所说者，<a id="a-4f"></a>泊然得阿耨多罗三耶三菩是为甚难。<a id="a-4g"></a>何以故？<a id="a-4h"></a>空不念‘我当作阿耨多罗三耶三菩成阿惟三佛’，<a id="a-4i"></a>如是法者易得阿惟三佛。<a id="a-4j"></a>何以故？<a id="a-4k"></a>如恒边沙等菩萨云何转还？<a id="a-4l"></a>”</p>
  <p id="a4m">须菩提言：<a id="a-4n"></a>“当作是知，<a id="a-4o"></a>不为泊然者难得阿耨多罗三耶三菩。<a id="a-4p"></a>”</p>
  <p id="a4q">须菩提谓舍利弗：<a id="a-4r"></a>“用色还不作阿耨多罗三耶三菩？<a id="a-4s"></a>”</p>
  <p id="a4t">答言：<a id="a-4u"></a>“不。<a id="a-4v"></a>”</p>
  <p id="a4w">“用痛痒、<a id="a-4x"></a>思想、<a id="a-4y"></a>生死、<a id="a-4z"></a>识还不作阿耨多罗三耶三菩？<a id="a-50"></a>”</p>
  <p id="a51">答言：<a id="a-52"></a>“不。<a id="a-53"></a>”</p>
  <p id="a54">“能有异色得法还不作阿耨多罗三耶三菩？<a id="a-55"></a>”</p>
  <p id="a56">答言：<a id="a-57"></a>“不。<a id="a-58"></a>”</p>
  <p id="a59">“能有异痛痒、<a id="a-5A"></a>思想、<a id="a-5B"></a>生死、<a id="a-5C"></a>识得法还不作阿耨多罗三耶三菩？<a id="a-5D"></a>”</p>
  <p id="a5E">答言：<a id="a-5F"></a>“不。<a id="a-5G"></a>”</p>
  <p id="a5H">“色本无，<a id="a-5I"></a>宁还不作阿耨多罗三耶三菩？<a id="a-5J"></a>”</p>
  <p id="a5K">答言：<a id="a-5L"></a>“不。<a id="a-5M"></a>”</p>
  <p id="a5N">“痛痒、<a id="a-5O"></a>思想、<a id="a-5P"></a>生死、<a id="a-5Q"></a>识本无，<a id="a-5R"></a>宁还不作阿耨多罗三耶三菩？<a id="a-5S"></a>”</p>
  <p id="a5T">答言：<a id="a-5U"></a>“不。<a id="a-5V"></a>”</p>
  <p id="a5W">“云何，<a id="a-5X"></a>舍利弗，<a id="a-5Y"></a>能有异色本无，<a id="a-5Z"></a>于法得还不作阿耨多罗三耶三菩？<a id="a-5a"></a>”</p>
  <p id="a5b">答言：<a id="a-5c"></a>“不。<a id="a-5d"></a>”</p>
  <p id="a5e">“能有异痛痒、<a id="a-5f"></a>思想、<a id="a-5g"></a>生死、<a id="a-5h"></a>识本无，<a id="a-5i"></a>于法得还不作阿耨多罗三耶三菩。<a id="a-5j"></a>”</p>
  <p id="a5k">答言：<a id="a-5l"></a>“不。<a id="a-5m"></a>”</p>
  <p id="a5n">“云何，<a id="a-5o"></a>舍利弗，<a id="a-5p"></a>本无为还不作阿耨多罗三耶三菩？<a id="a-5q"></a>”</p>
  <p id="a5r">答言：<a id="a-5s"></a>“不。<a id="a-5t"></a>”</p>
  <p id="a5u">“能有异本无，<a id="a-5v"></a>于法得还不作阿耨多罗三耶三菩。<a id="a-5w"></a>”</p>
  <p id="a5x">答言：<a id="a-5y"></a>“不。<a id="a-5z"></a>”</p>
  <p id="a60">“设于是法不得，<a id="a-61"></a>何所法还者作阿耨多罗三耶三菩？<a id="a-62"></a>”</p>
  <p id="a63">舍利弗谓须菩提：<a id="a-64"></a>“如所说法，<a id="a-65"></a>无有菩萨还者。<a id="a-66"></a>”</p>
  <p id="a67">须菩提言：<a id="a-68"></a>“菩萨之人而有三德，<a id="a-69"></a>是怛萨阿竭所说，<a id="a-6A"></a>一者佛衍菩萨而不计三，<a id="a-6B"></a>如须菩提所言。<a id="a-6C"></a>”</p>
  <p id="a6D">分耨文陀尼弗语舍利弗：<a id="a-6E"></a>“须菩提所说一道者而当问之。<a id="a-6F"></a>”</p>
  <p id="a6G">舍利弗谓须菩提：<a id="a-6H"></a>“欲问所说一道佛衍菩萨事，<a id="a-6I"></a>须菩提。<a id="a-6J"></a>”</p>
  <p id="a6K">“欲问所说一道佛衍菩萨事，<a id="a-6L"></a>”须菩提言，<a id="a-6M"></a>“云何，<a id="a-6N"></a>舍利弗，<a id="a-6O"></a>于本无中能见三道，<a id="a-6P"></a>是为声闻、<a id="a-6Q"></a>辟支佛？<a id="a-6R"></a>”</p>
  <p id="a6S">佛语舍利弗言：<a id="a-6T"></a>“不见本无中得二事者。<a id="a-6U"></a>”</p>
  <p id="a6V">须菩提言：<a id="a-6W"></a>“云何，<a id="a-6X"></a>舍利弗，<a id="a-6Y"></a>本无者为一不？<a id="a-6Z"></a>是故曰得。<a id="a-6a"></a>若菩萨摩诃萨闻本无心不懈怠，<a id="a-6b"></a>是菩萨摩诃萨会致至菩萨。<a id="a-6c"></a>”</p>
  <p id="a6d">佛言：<a id="a-6e"></a>“善哉！<a id="a-6f"></a>善哉！<a id="a-6g"></a>须菩提，<a id="a-6h"></a>如所说无异，<a id="a-6i"></a>悉佛威神之所致，<a id="a-6j"></a>是为菩萨摩诃萨本无无有异。<a id="a-6k"></a>若菩萨心不懈怠会至菩萨。<a id="a-6l"></a>”</p>
  <p id="a6m">舍利弗白佛言：<a id="a-6n"></a>“何谓为菩萨？<a id="a-6o"></a>”</p>
  <p id="a6p">佛语舍利弗：<a id="a-6q"></a>“成阿耨多罗三耶三菩则是。<a id="a-6r"></a>”</p>
  <p id="a6s">须菩提白佛：<a id="a-6t"></a>“何谓菩萨摩诃萨欲成者？<a id="a-6u"></a>云何住？<a id="a-6v"></a>”</p>
  <p id="a6w">佛言：<a id="a-6x"></a>“视一切人，<a id="a-6y"></a>皆等其心不异，<a id="a-6z"></a>无有害意，<a id="a-70"></a>以慈心向人若身无异，<a id="a-71"></a>其心柔软，<a id="a-72"></a>其心加哀，<a id="a-73"></a>其心无瞋恚，<a id="a-74"></a>无所碍心，<a id="a-75"></a>无所娆心，<a id="a-76"></a>视之若父母无异，<a id="a-77"></a>是心菩萨摩诃萨所住，<a id="a-78"></a>当作是学。<a id="a-79"></a>”</p>
  <p data-pb></p>
  <h2 id="a7A">阿惟越致品第八</h2>
  <p id="a7B">须菩提白佛言：<a id="a-7C"></a>“阿惟越致菩萨摩诃萨，<a id="a-7D"></a>当何以比观其相行，<a id="a-7E"></a>知是为阿惟越致菩萨摩诃萨？<a id="a-7F"></a>”</p>
  <p id="a7G">佛语须菩提：<a id="a-7H"></a>“于凡人及声闻、<a id="a-7I"></a>辟支佛，<a id="a-7J"></a>乃至怛萨阿竭道地，<a id="a-7K"></a>闻悉本无而不动摇，<a id="a-7L"></a>亦无有异，<a id="a-7M"></a>于其法亦本无，<a id="a-7N"></a>是为本无于不动摇，<a id="a-7O"></a>是即为度。<a id="a-7P"></a>如所闻不转，<a id="a-7Q"></a>亦不有疑，<a id="a-7R"></a>亦不言是，<a id="a-7S"></a>亦不言非，<a id="a-7T"></a>如本无者为无所失，<a id="a-7U"></a>其所语不轻，<a id="a-7V"></a>不说他事但说中正，<a id="a-7W"></a>他人有所作亦不观视，<a id="a-7X"></a>如是比观其相行具足，<a id="a-7Y"></a>知是即阿惟越致菩萨摩诃萨。</p>
  <p id="a7Z">“复次，<a id="a-7a"></a>须菩提，<a id="a-7b"></a>阿惟越致菩萨摩诃萨者，<a id="a-7c"></a>不形沙门、<a id="a-7d"></a>婆罗门面类，<a id="a-7e"></a>是为沙门，<a id="a-7f"></a>是为婆罗门，<a id="a-7g"></a>所见知悉谛了，<a id="a-7h"></a>终不祠祀跪拜余天，<a id="a-7i"></a>不持华香而奉上之，<a id="a-7j"></a>如是比观其相行具足，<a id="a-7k"></a>知是即阿惟越致菩萨摩诃萨。</p>
  <p id="a7l">“复次，<a id="a-7m"></a>须菩提，<a id="a-7n"></a>阿惟越致菩萨摩诃萨终不生恶处，<a id="a-7o"></a>不作妇人，<a id="a-7p"></a>如是比观其相行具足，<a id="a-7q"></a>知是即阿惟越致菩萨摩诃萨。</p>
  <p id="a7r">“复次，<a id="a-7s"></a>须菩提，<a id="a-7t"></a>阿惟越致菩萨摩诃萨终不离十善，<a id="a-7u"></a>身自不杀，<a id="a-7v"></a>教人不杀，<a id="a-7w"></a>身自不盗，<a id="a-7x"></a>不淫泆，<a id="a-7y"></a>不两舌，<a id="a-7z"></a>不恶口，<a id="a-80"></a>不妄言，<a id="a-81"></a>不绮语，<a id="a-82"></a>不妒嫉，<a id="a-83"></a>不贪余，<a id="a-84"></a>不疑乱，<a id="a-85"></a>身自作正，<a id="a-86"></a>教人守正，<a id="a-87"></a>是为十善，<a id="a-88"></a>又于梦中自护不失十善，<a id="a-89"></a>是为阿惟越致菩萨摩诃萨，<a id="a-8A"></a>于梦中面自见十善，<a id="a-8B"></a>如是比观其相行具足，<a id="a-8C"></a>知是即阿惟越致菩萨摩诃萨。</p>
  <p id="a8D">“复次，<a id="a-8E"></a>须菩提，<a id="a-8F"></a>阿惟越致菩萨摩诃萨心所学法，<a id="a-8G"></a>持欲安隐一切人，<a id="a-8H"></a>悉为说法是为法施，<a id="a-8I"></a>令一切皆得法所，<a id="a-8J"></a>是即为法施，<a id="a-8K"></a>于一切如是比观其相行具足，<a id="a-8L"></a>知是即阿惟越致菩萨摩诃萨。</p>
  <p id="a8M">“复次，<a id="a-8N"></a>须菩提，<a id="a-8O"></a>阿惟越致菩萨摩诃萨若王者，<a id="a-8P"></a>为人中之雄，<a id="a-8Q"></a>持所知名慧，<a id="a-8R"></a>闻说深法终不有疑，<a id="a-8S"></a>不有疑不言不信，<a id="a-8T"></a>所言柔软，<a id="a-8U"></a>所语如蜜，<a id="a-8V"></a>复少睡卧，<a id="a-8W"></a>出入行步其心不乱，<a id="a-8X"></a>徐行安步举足蹈地择地而行，<a id="a-8Y"></a>及所被服衣中无蚤，<a id="a-8Z"></a>常而净洁无有尘垢亦无有忧，<a id="a-8a"></a>身中都无八十种虫。<a id="a-8b"></a>所以者何？<a id="a-8c"></a>是菩萨摩诃萨所有功德，<a id="a-8d"></a>过出世间功德上，<a id="a-8e"></a>稍稍欲成满其功德转倍故，<a id="a-8f"></a>其身清净，<a id="a-8g"></a>心亦清净。<a id="a-8h"></a>”</p>
  <p id="a8i">须菩提白佛：<a id="a-8j"></a>“云何，<a id="a-8k"></a>天中天，<a id="a-8l"></a>菩萨摩诃萨心清净？<a id="a-8m"></a>当何以知？<a id="a-8n"></a>”</p>
  <p id="a8o">佛语须菩提：<a id="a-8p"></a>“菩萨摩诃萨所作功德转倍益多稍稍极上，<a id="a-8q"></a>其心自在而无所碍，<a id="a-8r"></a>其功德悉逮心故清净，<a id="a-8s"></a>过声闻、<a id="a-8t"></a>辟支佛道地，<a id="a-8u"></a>是为菩萨摩诃萨心清净，<a id="a-8v"></a>如是比观其相行具足，<a id="a-8w"></a>知是即阿惟越致菩萨。</p>
  <p id="a8x">“复次，<a id="a-8y"></a>须菩提，<a id="a-8z"></a>阿惟越致菩萨摩诃萨不求财物，<a id="a-90"></a>若供养者无有悭贪，<a id="a-91"></a>说深法时无有厌极正作在知；<a id="a-92"></a>其欲闻深法者，<a id="a-93"></a>持般若波罗蜜为正之；<a id="a-94"></a>其有作余道若世事者，<a id="a-95"></a>持般若波罗蜜主为正之；<a id="a-96"></a>其不解者，<a id="a-97"></a>以般若波罗蜜便为解之；<a id="a-98"></a>如是比观其相行具足，<a id="a-99"></a>知是即阿惟越致菩萨摩诃萨。</p>
  <p id="a9A">“复次，<a id="a-9B"></a>须菩提，<a id="a-9C"></a>至者弊魔便来，<a id="a-9D"></a>致所化作八大泥犁，<a id="a-9E"></a>一泥犁化有若干百千菩萨，<a id="a-9F"></a>便指示言：<a id="a-9G"></a>‘是辈人者皆从佛授决已，<a id="a-9H"></a>皆是阿惟越致。<a id="a-9I"></a>今悉堕泥犁中，<a id="a-9J"></a>皆佛之所授决。<a id="a-9K"></a>设若作阿惟越致授决已者，<a id="a-9L"></a>当疾悔之，<a id="a-9M"></a>我非阿惟越致。<a id="a-9N"></a>设若言尔者，<a id="a-9O"></a>便不入泥犁，<a id="a-9P"></a>当生天上。<a id="a-9Q"></a>’”</p>
  <p id="a9R">佛语须菩提：<a id="a-9S"></a>“设是心不动者，<a id="a-9T"></a>是阿惟越致菩萨摩诃萨。<a id="a-9U"></a>”</p>
  <p id="a9V">佛言：<a id="a-9W"></a>“我所语者无有异，<a id="a-9X"></a>设当生恶处者，<a id="a-9Y"></a>佛语为有异，<a id="a-9Z"></a>如是比观其相行具足，<a id="a-9a"></a>知是即阿惟越致菩萨摩诃萨。</p>
  <p id="a9b">“复次，<a id="a-9c"></a>须菩提，<a id="a-9d"></a>弊魔化作沙门若用被服，<a id="a-9e"></a>到菩萨摩诃萨所言：<a id="a-9f"></a>‘若前从我所闻，<a id="a-9g"></a>从我所受，<a id="a-9h"></a>今悉弃舍，<a id="a-9i"></a>皆不可用。<a id="a-9j"></a>若今当自悔其过，<a id="a-9k"></a>若疾悔之随我言者，<a id="a-9l"></a>我日日自来问讯。<a id="a-9m"></a>若设不用我言者，<a id="a-9n"></a>我终不复来相视。<a id="a-9o"></a>若莫复说是语，<a id="a-9p"></a>非佛所说，<a id="a-9q"></a>是皆他余外道之造作，<a id="a-9r"></a>今我所语是佛所说。<a id="a-9s"></a>’”</p>
  <p id="a9t">佛言：<a id="a-9u"></a>“其闻是说而动转者，<a id="a-9v"></a>当知其人不从过去佛授决来在菩萨摩诃萨举中，<a id="a-9w"></a>多有菩萨摩诃萨未在阿惟越致其界。<a id="a-9x"></a>设不动转者，<a id="a-9y"></a>念法无有生死，<a id="a-9z"></a>念无有生死信他人言。<a id="a-A0"></a>譬若比丘得罗汉者，<a id="a-A1"></a>不随他人所言，<a id="a-A2"></a>眼悉见法以为作证，<a id="a-A3"></a>是为无所有，<a id="a-A4"></a>终不可动，<a id="a-A5"></a>是菩萨摩诃萨亦不可动。<a id="a-A6"></a>如声闻、<a id="a-A7"></a>辟支佛道地所念法众不复还，<a id="a-A8"></a>是菩萨摩诃萨正向萨芸若不可复还。<a id="a-A9"></a>用是比观其相行具足，<a id="a-AA"></a>知是即阿惟越致菩萨摩诃萨。</p>
  <p id="aAB">“复次，<a id="a-AC"></a>须菩提，<a id="a-AD"></a>弊魔到菩萨摩诃萨所化作异人：<a id="a-AE"></a>‘若所求者甚为勤苦，<a id="a-AF"></a>非萨芸若行。<a id="a-AG"></a>若致负是勤苦为，<a id="a-AH"></a>若用是勤苦为作，<a id="a-AI"></a>不当自还厌耶？<a id="a-AJ"></a>当复于何所更索是躯？<a id="a-AK"></a>汝何不早取罗汉，<a id="a-AL"></a>用佛为求耶？<a id="a-AM"></a>’”</p>
  <p id="aAN">佛言：<a id="a-AO"></a>“设不动转者，<a id="a-AP"></a>弊魔复弃舍去，<a id="a-AQ"></a>更为方略，<a id="a-AR"></a>化作若干菩萨，<a id="a-AS"></a>在其边立，<a id="a-AT"></a>复生指语之：<a id="a-AU"></a>‘若见是菩萨不？<a id="a-AV"></a>皆供养如恒边沙佛已，<a id="a-AW"></a>皆与衣服、<a id="a-AX"></a>饭食、<a id="a-AY"></a>床卧、<a id="a-AZ"></a>医药悉具足，<a id="a-Aa"></a>皆于恒边沙佛所悉行清净戒，<a id="a-Ab"></a>皆从受事闻其中慧当所施行，<a id="a-Ac"></a>其所求者为悉学已，<a id="a-Ad"></a>所住如法，<a id="a-Ae"></a>今皆不能得阿耨多罗三耶三菩。<a id="a-Af"></a>作是学已，<a id="a-Ag"></a>作是受已，<a id="a-Ah"></a>作是行已，<a id="a-Ai"></a>不能得萨芸若，<a id="a-Aj"></a>何况若欲得阿耨多罗三耶三菩？<a id="a-Ak"></a>’”</p>
  <p id="aAl">佛言：<a id="a-Am"></a>“设是不动者，<a id="a-An"></a>弊魔便去，<a id="a-Ao"></a>更化作比丘，<a id="a-Ap"></a>作是言语：<a id="a-Aq"></a>‘是悉罗汉，<a id="a-Ar"></a>过去世时皆行菩萨道，<a id="a-As"></a>今悉取罗汉。<a id="a-At"></a>今是尚如是比丘，<a id="a-Au"></a>若当从何所得阿耨多罗三耶三菩？<a id="a-Av"></a>’”</p>
  <p id="aAw">佛言：<a id="a-Ax"></a>“是菩萨摩诃萨虽从异处闻是言，<a id="a-Ay"></a>续作其行心不动转，<a id="a-Az"></a>亦无有异心，<a id="a-B0"></a>觉知魔为。<a id="a-B1"></a>”</p>
  <p id="aB2">佛言：<a id="a-B3"></a>“若有学波罗蜜随其行者，<a id="a-B4"></a>不得萨芸若，<a id="a-B5"></a>当从何所得？<a id="a-B6"></a>佛所语者为无有异，<a id="a-B7"></a>其作是学，<a id="a-B8"></a>其作是行如般若波罗蜜者，<a id="a-B9"></a>心不动摇，<a id="a-BA"></a>设是不得萨芸若，<a id="a-BB"></a>佛语为有异。<a id="a-BC"></a>佛所语者，<a id="a-BD"></a>终不有欺，<a id="a-BE"></a>是菩萨摩诃萨当作是学。<a id="a-BF"></a>用是比观其相行具足，<a id="a-BG"></a>知是即阿惟越致菩萨摩诃萨。</p>
  <p id="aBH">“复次，<a id="a-BI"></a>须菩提，<a id="a-BJ"></a>弊魔往到阿惟越致菩萨所，<a id="a-BK"></a>作是晓言：<a id="a-BL"></a>‘萨芸若者如空，<a id="a-BM"></a>是法不可得边幅，<a id="a-BN"></a>是法不可得穷极有所可得。<a id="a-BO"></a>何以故？<a id="a-BP"></a>无阿惟越致，<a id="a-BQ"></a>亦无得阿惟三佛者，<a id="a-BR"></a>今我观视其法都卢皆空，<a id="a-BS"></a>若之所作是为勤苦。<a id="a-BT"></a>’不当觉知是魔所为，<a id="a-BU"></a>云何欲得阿耨多罗三耶三菩？<a id="a-BV"></a>是非佛所说。<a id="a-BW"></a>”</p>
  <p id="aBX">佛言：<a id="a-BY"></a>“是善男子、<a id="a-BZ"></a>善女人当如是知，<a id="a-Ba"></a>当作是念为魔事，<a id="a-Bb"></a>其心正直而不动摇，<a id="a-Bc"></a>用比观其相行具足，<a id="a-Bd"></a>知是即阿惟越致菩萨摩诃萨。</p>
  <p id="aBe">“复次，<a id="a-Bf"></a>须菩提，<a id="a-Bg"></a>阿惟越致菩萨摩诃萨欲作第一禅、<a id="a-Bh"></a>第二禅、<a id="a-Bi"></a>第三至于第四禅三摩越，<a id="a-Bj"></a>随是四禅而不录禅，<a id="a-Bk"></a>因是为三摩越，<a id="a-Bl"></a>为人欲故，<a id="a-Bm"></a>用是比观其相行具足，<a id="a-Bn"></a>知是即阿惟越致菩萨摩诃萨。</p>
  <p id="aBo">“复次，<a id="a-Bp"></a>须菩提，<a id="a-Bq"></a>阿惟越致菩萨摩诃萨不求称誉其名字者，<a id="a-Br"></a>若称说者，<a id="a-Bs"></a>不念所欲其心广大，<a id="a-Bt"></a>但念一切悉令得安，<a id="a-Bu"></a>行步坐起其心不乱，<a id="a-Bv"></a>出入用意当而至诚，<a id="a-Bw"></a>不求有力，<a id="a-Bx"></a>不他淫欲，<a id="a-By"></a>若欲往来自患其欲，<a id="a-Bz"></a>于欲常有恐怖。<a id="a-C0"></a>譬若男子过大空泽之中，<a id="a-C1"></a>若欲饮食，<a id="a-C2"></a>畏于贼盗，<a id="a-C3"></a>疾欲发去，<a id="a-C4"></a>自念何时当到聚落安隐之处疾得脱去。<a id="a-C5"></a>阿惟越致菩萨摩诃萨亦复如是，<a id="a-C6"></a>于爱欲有往来时，<a id="a-C7"></a>自念所作是为不可，<a id="a-C8"></a>是即为非皆悉不正，<a id="a-C9"></a>非我法之所作，<a id="a-CA"></a>亦不念余恶。<a id="a-CB"></a>何以故？<a id="a-CC"></a>欲使一切皆得安隐。<a id="a-CD"></a>”</p>
  <p id="aCE">佛言：<a id="a-CF"></a>“其作是念皆是般若波罗蜜威神之力，<a id="a-CG"></a>用是比观其相行具足，<a id="a-CH"></a>知是即阿惟越致菩萨摩诃萨。</p>
  <p id="aCI">“复次，<a id="a-CJ"></a>须菩提，<a id="a-CK"></a>和夷罗洹阅叉常随从阿惟越致菩萨摩诃萨，<a id="a-CL"></a>其余鬼神不敢附之，<a id="a-CM"></a>终不失志，<a id="a-CN"></a>其心不乱；<a id="a-CO"></a>其身亦不妄起，<a id="a-CP"></a>身体完具无所缺减；<a id="a-CQ"></a>为人雄不诱他人妇女，<a id="a-CR"></a>若为作符、<a id="a-CS"></a>若咒、<a id="a-CT"></a>若药都不为是，<a id="a-CU"></a>亦不自为，<a id="a-CV"></a>亦不教人为，<a id="a-CW"></a>是为菩萨之净；<a id="a-CX"></a>不说男子事，<a id="a-CY"></a>亦不说妇人事都无是[億-音+(夫*夫)]，<a id="a-CZ"></a>用是比观其相行具足，<a id="a-Ca"></a>知是即阿惟越致菩萨摩诃萨。</p>
  <p id="aCb">“复次，<a id="a-Cc"></a>须菩提，<a id="a-Cd"></a>阿惟越致菩萨摩诃萨不与聚会人从事，<a id="a-Ce"></a>亦不与王者，<a id="a-Cf"></a>亦不与贼，<a id="a-Cg"></a>亦不与兵，<a id="a-Ch"></a>亦不与军，<a id="a-Ci"></a>亦不与聚邑，<a id="a-Cj"></a>亦不与城郭，<a id="a-Ck"></a>亦不与世俗，<a id="a-Cl"></a>亦不与女人，<a id="a-Cm"></a>亦不与男子，<a id="a-Cn"></a>亦不与余道，<a id="a-Co"></a>亦不与谷，<a id="a-Cp"></a>亦不与酒，<a id="a-Cq"></a>亦不与祠，<a id="a-Cr"></a>亦不与杂色，<a id="a-Cs"></a>亦不与华，<a id="a-Ct"></a>亦不与香，<a id="a-Cu"></a>亦不与调戏，<a id="a-Cv"></a>亦不从悔，<a id="a-Cw"></a>亦不从利，<a id="a-Cx"></a>亦不作若干种，<a id="a-Cy"></a>亦不与所有从事；<a id="a-Cz"></a>但与般若波罗蜜从事，<a id="a-D0"></a>不离萨芸若常念不忘，<a id="a-D1"></a>亦不与斗从事，<a id="a-D2"></a>自守如法，<a id="a-D3"></a>常行中正，<a id="a-D4"></a>不从非法；<a id="a-D5"></a>常称誉贤者以为上头，<a id="a-D6"></a>常于人欲作亲厚，<a id="a-D7"></a>不作怨恶，<a id="a-D8"></a>但求怛萨阿竭法；<a id="a-D9"></a>则欲求生异方佛刹，<a id="a-DA"></a>作是求将不生彼间，<a id="a-DB"></a>用是故常得见佛，<a id="a-DC"></a>复得供养阿惟越致菩萨摩诃萨；<a id="a-DD"></a>或从欲、<a id="a-DE"></a>从色、<a id="a-DF"></a>从无色，<a id="a-DG"></a>去其彼间来生中国，<a id="a-DH"></a>若在善人家，<a id="a-DI"></a>若黠慧中生，<a id="a-DJ"></a>若在生谈语之中，<a id="a-DK"></a>若在晓经书之家，<a id="a-DL"></a>不喜豫少事有生于边地，<a id="a-DM"></a>悉生大国中终不犯法，<a id="a-DN"></a>用是比观其相行具足，<a id="a-DO"></a>知是即阿惟越致菩萨摩诃萨。</p>
  <p id="aDP">“复次，<a id="a-DQ"></a>须菩提，<a id="a-DR"></a>阿惟越致菩萨摩诃萨亦不言‘我是阿惟越致’，<a id="a-DS"></a>亦不念‘我是阿惟越致’，<a id="a-DT"></a>亦不自疑‘我不在阿惟越致地’。<a id="a-DU"></a>譬若男子得须陀洹道，<a id="a-DV"></a>于其道地终不有疑，<a id="a-DW"></a>魔事虽起即悉觉知，<a id="a-DX"></a>既起者不随其计；<a id="a-DY"></a>阿惟越致菩萨摩诃萨亦如是，<a id="a-DZ"></a>自于道地终不有疑亦不懈怠，<a id="a-Da"></a>魔事虽起即悉觉知，<a id="a-Db"></a>既起者不随其计。<a id="a-Dc"></a>譬若男子作恶逆者，<a id="a-Dd"></a>其心终不有忘，<a id="a-De"></a>至于命尽其心终不可转；<a id="a-Df"></a>阿惟越致菩萨摩诃萨者，<a id="a-Dg"></a>终不可移其心忠正立，<a id="a-Dh"></a>于阿惟越致菩萨心终不可动，<a id="a-Di"></a>天上、<a id="a-Dj"></a>天下终不可转，<a id="a-Dk"></a>魔事虽起即悉觉知，<a id="a-Dl"></a>既起者不随其计，<a id="a-Dm"></a>自于道地终不有疑，<a id="a-Dn"></a>亦无声闻、<a id="a-Do"></a>辟支佛心，<a id="a-Dp"></a>终不念言佛之难得，<a id="a-Dq"></a>其地安隐端自坚住无有胜者。<a id="a-Dr"></a>何以故？<a id="a-Ds"></a>如是住者无有能过。<a id="a-Dt"></a>弊魔大愁便化作佛，<a id="a-Du"></a>往到其所言：<a id="a-Dv"></a>‘若当取罗汉证，<a id="a-Dw"></a>证如来授决得阿耨多罗三耶三菩。<a id="a-Dx"></a>何以故？<a id="a-Dy"></a>若不得比亦不得相，<a id="a-Dz"></a>其如心比者，<a id="a-E0"></a>用是相行具足，<a id="a-E1"></a>能为菩萨摩诃萨，<a id="a-E2"></a>或尚不得阿耨多罗三耶三菩，<a id="a-E3"></a>若当何当因得？<a id="a-E4"></a>’”</p>
  <p id="aE5">佛言：<a id="a-E6"></a>“设是菩萨摩诃萨心不动转，<a id="a-E7"></a>知是菩萨摩诃萨从过去怛萨阿竭阿罗诃三耶三佛所授决已。<a id="a-E8"></a>设复作是念者，<a id="a-E9"></a>知魔作佛像来，<a id="a-EA"></a>是男子知即非佛，<a id="a-EB"></a>是魔所为，<a id="a-EC"></a>其作是作以应阿惟越致地。<a id="a-ED"></a>如佛所说魔事无有异，<a id="a-EE"></a>其作是视，<a id="a-EF"></a>其作是念，<a id="a-EG"></a>知魔所为欲使我转。<a id="a-EH"></a>”</p>
  <p id="aEI">佛言：<a id="a-EJ"></a>“设不动者，<a id="a-EK"></a>是菩萨摩诃萨从过去怛萨阿竭阿罗诃三耶三佛所以授决，<a id="a-EL"></a>住阿惟越致地已。<a id="a-EM"></a>何以故？<a id="a-EN"></a>用是比观其相行具足，<a id="a-EO"></a>知是审阿惟越致。<a id="a-EP"></a>如是比观其相行具足，<a id="a-EQ"></a>知是即阿惟越致菩萨摩诃萨。</p>
  <p id="aER">“复次，<a id="a-ES"></a>须菩提，<a id="a-ET"></a>阿惟越致菩萨摩诃萨用法故不贪所有，<a id="a-EU"></a>亦不惜身寿命。<a id="a-EV"></a>是菩萨摩诃萨欲悉受法，<a id="a-EW"></a>为护过去、<a id="a-EX"></a>当来、<a id="a-EY"></a>今现在佛所有法。<a id="a-EZ"></a>其欲护过去、<a id="a-Ea"></a>当来、<a id="a-Eb"></a>今现在佛法，<a id="a-Ec"></a>以为人数，<a id="a-Ed"></a>是即为决，<a id="a-Ee"></a>是为护法。<a id="a-Ef"></a>用是故，<a id="a-Eg"></a>无所惜亦不惜命身，<a id="a-Eh"></a>未曾懈时，<a id="a-Ei"></a>无有厌极，<a id="a-Ej"></a>如是比观其相行具足，<a id="a-Ek"></a>知是阿惟越致菩萨摩诃萨。</p>
  <p id="aEl">“复次，<a id="a-Em"></a>须菩提，<a id="a-En"></a>阿惟越致菩萨摩诃萨怛萨阿竭阿罗诃三耶三佛之所说法，<a id="a-Eo"></a>未曾有疑，<a id="a-Ep"></a>亦不言非。<a id="a-Eq"></a>”</p>
  <p id="aEr">须菩提白佛：<a id="a-Es"></a>“怛萨阿竭之所说法，<a id="a-Et"></a>亦不疑不言非，<a id="a-Eu"></a>为于声闻说法，<a id="a-Ev"></a>亦不有疑，<a id="a-Ew"></a>亦不言非。<a id="a-Ex"></a>”</p>
  <p id="aEy">“诸声闻之所说法，<a id="a-Ez"></a>于其中亦不疑，<a id="a-F0"></a>亦不言非。<a id="a-F1"></a>何以故？<a id="a-F2"></a>须菩提，<a id="a-F3"></a>是菩萨摩诃萨为逮无所从生法乐忍，<a id="a-F4"></a>用是比观其相行具足，<a id="a-F5"></a>知是阿惟越致菩萨摩诃萨。<a id="a-F6"></a>”</p>
  <p data-pb></p>
  <h2 id="aF7">恒架调优婆夷品第九</h2>
  <p id="aF8">须菩提白佛言：<a id="a-F9"></a>“大哉阿惟越致菩萨摩诃萨！<a id="a-FA"></a>从大功德自致阿惟越致，<a id="a-FB"></a>乃从恒边沙等为以应相。<a id="a-FC"></a>今天中天说深法，<a id="a-FD"></a>是菩萨摩诃萨之所施行。<a id="a-FE"></a>”</p>
  <p id="aFF">佛言：<a id="a-FG"></a>“善哉！<a id="a-FH"></a>善哉！<a id="a-FI"></a>须菩提，<a id="a-FJ"></a>汝之所问是为甚深，<a id="a-FK"></a>是即为空、<a id="a-FL"></a>无相、<a id="a-FM"></a>无愿、<a id="a-FN"></a>无生死、<a id="a-FO"></a>无所生、<a id="a-FP"></a>无所有、<a id="a-FQ"></a>无所欲，<a id="a-FR"></a>是为灭，<a id="a-FS"></a>泥洹者是为限。<a id="a-FT"></a>”</p>
  <p id="aFU">须菩提白佛：<a id="a-FV"></a>“泥洹者是限，<a id="a-FW"></a>非是诸法。<a id="a-FX"></a>”</p>
  <p id="aFY">佛语须菩提：<a id="a-FZ"></a>“诸法甚深。<a id="a-Fa"></a>何以故？<a id="a-Fb"></a>色者甚深，<a id="a-Fc"></a>须菩提，<a id="a-Fd"></a>痛痒、<a id="a-Fe"></a>思想、<a id="a-Ff"></a>生死、<a id="a-Fg"></a>识亦甚深，<a id="a-Fh"></a>阴亦甚深，<a id="a-Fi"></a>如色甚深者。<a id="a-Fj"></a>何谓，<a id="a-Fk"></a>须菩提，<a id="a-Fl"></a>痛痒、<a id="a-Fm"></a>思想、<a id="a-Fn"></a>生死、<a id="a-Fo"></a>识之甚深？<a id="a-Fp"></a>有甚深者，<a id="a-Fq"></a>非色之甚深，<a id="a-Fr"></a>是为色之甚深。<a id="a-Fs"></a>痛痒、<a id="a-Ft"></a>思想、<a id="a-Fu"></a>生死、<a id="a-Fv"></a>识亦尔，<a id="a-Fw"></a>是识为甚深。<a id="a-Fx"></a>”</p>
  <p id="aFy">须菩提白佛言：<a id="a-Fz"></a>“大哉微妙！<a id="a-G0"></a>色之稍从泥洹。<a id="a-G1"></a>”</p>
  <p id="aG2">佛语须菩提：<a id="a-G3"></a>“痛痒、<a id="a-G4"></a>思想、<a id="a-G5"></a>生死、<a id="a-G6"></a>识，<a id="a-G7"></a>为稍从泥洹。<a id="a-G8"></a>甚深，<a id="a-G9"></a>甚深者，<a id="a-GA"></a>般若波罗蜜，<a id="a-GB"></a>菩萨摩诃萨思惟念是为住，<a id="a-GC"></a>如般若波罗蜜教，<a id="a-GD"></a>为学般若波罗蜜。<a id="a-GE"></a>是菩萨摩诃萨随是思想，<a id="a-GF"></a>惟念如空教，<a id="a-GG"></a>应行一日，<a id="a-GH"></a>甚深不可言。<a id="a-GI"></a>”</p>
  <p id="aGJ">须菩提白佛言：<a id="a-GK"></a>“是菩萨摩诃萨应行一日者，<a id="a-GL"></a>为却几劫之生死？<a id="a-GM"></a>”</p>
  <p id="aGN">佛语须菩提：<a id="a-GO"></a>“譬若淫泆，<a id="a-GP"></a>有所重爱端正女人与共期会，<a id="a-GQ"></a>女人不得自在。<a id="a-GR"></a>云何，<a id="a-GS"></a>须菩提，<a id="a-GT"></a>其男子宁念不？<a id="a-GU"></a>”</p>
  <p id="aGV">须菩提言：<a id="a-GW"></a>“用女人故，<a id="a-GX"></a>思念甚多，<a id="a-GY"></a>无有忘时。<a id="a-GZ"></a>”</p>
  <p id="aGa">佛言：<a id="a-Gb"></a>“如是男子，<a id="a-Gc"></a>所念一日其心不转；<a id="a-Gd"></a>是菩萨摩诃萨念般若波罗蜜，<a id="a-Ge"></a>应行一日却生死若干劫已。<a id="a-Gf"></a>其如般若波罗蜜教，<a id="a-Gg"></a>如中所说学，<a id="a-Gh"></a>思念随行一日者，<a id="a-Gi"></a>是菩萨为却恶除罪已。<a id="a-Gj"></a>若菩萨摩诃萨离般若波罗蜜者，<a id="a-Gk"></a>正使布施如恒边沙劫，<a id="a-Gl"></a>不如菩萨摩诃萨随般若波罗蜜教应行一日者，<a id="a-Gm"></a>其功德出彼上。</p>
  <p id="aGn">“复次，<a id="a-Go"></a>须菩提，<a id="a-Gp"></a>若菩萨摩诃萨寿如恒边沙等劫，<a id="a-Gq"></a>持所布施与须陀洹、<a id="a-Gr"></a>斯陀含、<a id="a-Gs"></a>阿那含、<a id="a-Gt"></a>阿罗汉、<a id="a-Gu"></a>辟支佛而离般若波罗蜜；<a id="a-Gv"></a>若有菩萨摩诃萨随般若波罗蜜教，<a id="a-Gw"></a>其功德出彼菩萨寿如恒边沙劫布施、<a id="a-Gx"></a>持戒者上；<a id="a-Gy"></a>若有菩萨摩诃萨念般若波罗蜜起便说法，<a id="a-Gz"></a>其功德复出彼菩萨上。</p>
  <p id="aH0">“复次，<a id="a-H1"></a>须菩提，<a id="a-H2"></a>是菩萨摩诃萨为以法施，<a id="a-H3"></a>其功德复转倍。<a id="a-H4"></a>若菩萨摩诃萨作法施者，<a id="a-H5"></a>是为阿耨多罗三耶三菩。<a id="a-H6"></a>若有菩萨摩诃萨法施者而不守中，<a id="a-H7"></a>其功德不如菩萨摩诃萨作法施而复守中；<a id="a-H8"></a>若有持般若波罗蜜者不离守中，<a id="a-H9"></a>是菩萨摩诃萨其功德甚多。<a id="a-HA"></a>”</p>
  <p id="aHB">须菩提白佛：<a id="a-HC"></a>“一切无生死，<a id="a-HD"></a>若有不动，<a id="a-HE"></a>天中天，<a id="a-HF"></a>此二事何功德为甚多？<a id="a-HG"></a>”</p>
  <p id="aHH">佛语须菩提：<a id="a-HI"></a>“菩萨摩诃萨于福生死，<a id="a-HJ"></a>于功德生死，<a id="a-HK"></a>所行般若波罗蜜，<a id="a-HL"></a>乐于空，<a id="a-HM"></a>乐于无所有，<a id="a-HN"></a>乐于尽，<a id="a-HO"></a>乐于无所得，<a id="a-HP"></a>念是时，<a id="a-HQ"></a>为不离般若波罗蜜。<a id="a-HR"></a>若不离般若波罗蜜者，<a id="a-HS"></a>是菩萨摩诃萨得不可计阿僧祇功德。<a id="a-HT"></a>”</p>
  <p id="aHU">须菩提白佛：<a id="a-HV"></a>“天中天之所说，<a id="a-HW"></a>何谓不可计阿僧祇功德？<a id="a-HX"></a>有何差特？<a id="a-HY"></a>”</p>
  <p id="aHZ">佛语须菩提：<a id="a-Ha"></a>“阿僧祇者，<a id="a-Hb"></a>其数不可尽极。<a id="a-Hc"></a>不可计者，<a id="a-Hd"></a>不可量计之，<a id="a-He"></a>了不可得边幅，<a id="a-Hf"></a>尔故为不可计阿僧祇。<a id="a-Hg"></a>”</p>
  <p id="aHh">须菩提言：<a id="a-Hi"></a>“佛说不可计者，<a id="a-Hj"></a>色亦不可计，<a id="a-Hk"></a>痛痒、<a id="a-Hl"></a>思想、<a id="a-Hm"></a>生死、<a id="a-Hn"></a>识亦不可计。<a id="a-Ho"></a>”</p>
  <p id="aHp">佛语须菩提：<a id="a-Hq"></a>“如所言，<a id="a-Hr"></a>色亦不可计，<a id="a-Hs"></a>痛痒、<a id="a-Ht"></a>思想、<a id="a-Hu"></a>生死、<a id="a-Hv"></a>识亦不可计。<a id="a-Hw"></a>”</p>
  <p id="aHx">须菩提白佛：<a id="a-Hy"></a>“何谓为不可计？<a id="a-Hz"></a>”</p>
  <p id="aI0">佛语须菩提：<a id="a-I1"></a>“如空故不可计，<a id="a-I2"></a>无相、<a id="a-I3"></a>无愿故言不可计。<a id="a-I4"></a>如是者，<a id="a-I5"></a>不可计即为是空，<a id="a-I6"></a>亦无异法。<a id="a-I7"></a>”</p>
  <p id="aI8">佛言：<a id="a-I9"></a>“云何，<a id="a-IA"></a>须菩提，<a id="a-IB"></a>我言诸法悉空不？<a id="a-IC"></a>”</p>
  <p id="aID">须菩提言：<a id="a-IE"></a>“如是，<a id="a-IF"></a>天中天，<a id="a-IG"></a>所说法悉空不可尽。<a id="a-IH"></a>”</p>
  <p id="aII">佛言：<a id="a-IJ"></a>“如是，<a id="a-IK"></a>须菩提，<a id="a-IL"></a>诸法悉空不可计，<a id="a-IM"></a>无有法各各异者、<a id="a-IN"></a>有所差特分别可得不可得者，<a id="a-IO"></a>即怛萨阿竭得不可尽不可计。<a id="a-IP"></a>如空、<a id="a-IQ"></a>无相、<a id="a-IR"></a>无愿、<a id="a-IS"></a>无生死、<a id="a-IT"></a>无所生、<a id="a-IU"></a>无所有、<a id="a-IV"></a>无所起、<a id="a-IW"></a>无所灭，<a id="a-IX"></a>如泥洹随所喜在所说，<a id="a-IY"></a>是为怛萨阿竭教。<a id="a-IZ"></a>”</p>
  <p id="aIa">须菩提白佛：<a id="a-Ib"></a>“大哉！<a id="a-Ic"></a>天中天之所说法，<a id="a-Id"></a>是法实不可逮。<a id="a-Ie"></a>如我念佛之所语，<a id="a-If"></a>诸法亦不可逮。<a id="a-Ig"></a>”</p>
  <p id="aIh">佛语须菩提：<a id="a-Ii"></a>“如是诸法不可逮，<a id="a-Ij"></a>悉法如空故不可逮。<a id="a-Ik"></a>”</p>
  <p id="aIl">须菩提言：<a id="a-Im"></a>“如佛说本不可逮，<a id="a-In"></a>愿解不可逮。<a id="a-Io"></a>”</p>
  <p id="aIp">佛言：<a id="a-Iq"></a>“不。<a id="a-Ir"></a>”</p>
  <p id="aIs">须菩提言：<a id="a-It"></a>“六波罗蜜为不可逮，<a id="a-Iu"></a>是为布施无增无减，<a id="a-Iv"></a>尸波罗蜜，<a id="a-Iw"></a>羼波罗蜜，<a id="a-Ix"></a>惟逮波罗蜜，<a id="a-Iy"></a>禅波罗蜜，<a id="a-Iz"></a>般若波罗蜜为不增不减，<a id="a-J0"></a>是即为六波罗蜜不增不减。<a id="a-J1"></a>何谓于六波罗蜜不增？<a id="a-J2"></a>是为菩萨摩诃萨自致阿耨多罗三耶三菩。<a id="a-J3"></a>何缘近佛座？<a id="a-J4"></a>是菩萨摩诃萨而不离般若波罗蜜，<a id="a-J5"></a>自致阿耨多罗三耶三菩。<a id="a-J6"></a>”</p>
  <p id="aJ7">佛语须菩提：<a id="a-J8"></a>“如本不可逮不增不减，<a id="a-J9"></a>是菩萨摩诃萨为行般若波罗蜜沤和拘舍罗者，<a id="a-JA"></a>不念是为檀波罗蜜之所增减，<a id="a-JB"></a>是为般若波罗蜜但为有字，<a id="a-JC"></a>是为檀波罗蜜持所有而布施，<a id="a-JD"></a>心念持是功德施作阿耨多罗三耶三菩，<a id="a-JE"></a>其施如阿耨多罗三耶三菩者，<a id="a-JF"></a>是菩萨摩诃萨为行般若波罗蜜，<a id="a-JG"></a>其行般若波罗蜜，<a id="a-JH"></a>是为沤和拘舍罗。<a id="a-JI"></a>不念尸波罗蜜之增减但为有字，<a id="a-JJ"></a>是为尸波罗蜜，<a id="a-JK"></a>是为持戒心念，<a id="a-JL"></a>以是功德施作阿耨多罗三耶三菩，<a id="a-JM"></a>施如阿耨多罗三耶三菩，<a id="a-JN"></a>是菩萨摩诃萨为行般若波罗蜜。<a id="a-JO"></a>羼波罗蜜、<a id="a-JP"></a>惟逮禅波罗蜜亦尔。<a id="a-JQ"></a>是菩萨摩诃萨为行般若波罗蜜沤和拘舍罗者，<a id="a-JR"></a>不念般若波罗蜜之增减但为有字，<a id="a-JS"></a>为般若波罗蜜者，<a id="a-JT"></a>即是智慧发心，<a id="a-JU"></a>持是功德施作阿耨多罗三耶三菩，<a id="a-JV"></a>施如阿耨多罗三耶三菩者，<a id="a-JW"></a>是能为施。<a id="a-JX"></a>”</p>
  <p id="aJY">须菩提白佛言：<a id="a-JZ"></a>“何等为阿耨多罗三耶三菩施？<a id="a-Ja"></a>”</p>
  <p id="aJb">佛语须菩提：<a id="a-Jc"></a>“本无者是为阿耨多罗三耶三菩，<a id="a-Jd"></a>是为不增不减，<a id="a-Je"></a>常随是念终不离行，<a id="a-Jf"></a>今近阿耨多罗三耶三菩座。<a id="a-Jg"></a>如是，<a id="a-Jh"></a>须菩提，<a id="a-Ji"></a>其本无者，<a id="a-Jj"></a>不可逮，<a id="a-Jk"></a>亦不增不减，<a id="a-Jl"></a>思惟念是为无所失，<a id="a-Jm"></a>是为波罗蜜不增不减。<a id="a-Jn"></a>是菩萨摩诃萨思惟念是，<a id="a-Jo"></a>不（《龙藏》16册第216页上部第4列第2个字原文是“为”字，<a id="a-Jp"></a>不合经义，<a id="a-Jq"></a>查其他译本，<a id="a-Jr"></a>应为“不”字）离阿耨多罗三耶三菩座。<a id="a-Js"></a>”</p>
  <p id="aJt">须菩提白佛：<a id="a-Ju"></a>“菩萨摩诃萨持心初发心，<a id="a-Jv"></a>当近阿耨多罗三藐三菩座？<a id="a-Jw"></a>若持后心，<a id="a-Jx"></a>近阿耨多罗三耶三菩座？<a id="a-Jy"></a>初心、<a id="a-Jz"></a>后心是二者无有对，<a id="a-K0"></a>后心、<a id="a-K1"></a>初心亦无有对，<a id="a-K2"></a>何等功德而出生者？<a id="a-K3"></a>”</p>
  <p id="aK4">佛语须菩提：<a id="a-K5"></a>“譬如灯炷之燃，<a id="a-K6"></a>其炷用初明得燃，<a id="a-K7"></a>若用后明得燃？<a id="a-K8"></a>”</p>
  <p id="aK9">须菩提言：<a id="a-KA"></a>“亦非初明得燃，<a id="a-KB"></a>亦不离初明得燃，<a id="a-KC"></a>亦非后明得燃，<a id="a-KD"></a>亦不离后明得燃。<a id="a-KE"></a>”</p>
  <p id="aKF">佛言：<a id="a-KG"></a>“云何，<a id="a-KH"></a>须菩提，<a id="a-KI"></a>为如是不？<a id="a-KJ"></a>”</p>
  <p id="aKK">须菩提言：<a id="a-KL"></a>“如是，<a id="a-KM"></a>如是，<a id="a-KN"></a>天中天。<a id="a-KO"></a>”</p>
  <p id="aKP">佛语须菩提：<a id="a-KQ"></a>“菩萨摩诃萨亦不初心得阿耨多罗三耶三菩，<a id="a-KR"></a>亦不离初心得阿耨多罗三耶三菩，<a id="a-KS"></a>亦不后心得阿耨多罗三耶三菩，<a id="a-KT"></a>亦不离后心得阿耨多罗三耶三菩。<a id="a-KU"></a>”</p>
  <p id="aKV">须菩提白佛言：<a id="a-KW"></a>“因缘者甚深，<a id="a-KX"></a>天中天！<a id="a-KY"></a>菩萨摩诃萨不用初心得阿耨多罗三耶三菩，<a id="a-KZ"></a>菩萨亦不离初心得阿耨多罗三耶三菩，<a id="a-Ka"></a>亦不后心得阿耨多罗三耶三菩，<a id="a-Kb"></a>亦不离后心得阿耨多罗三耶三菩。<a id="a-Kc"></a>”</p>
  <p id="aKd">“云何，<a id="a-Ke"></a>须菩提，<a id="a-Kf"></a>前心为灭耶？<a id="a-Kg"></a>后心后生耶？<a id="a-Kh"></a>”</p>
  <p id="aKi">须菩提言：<a id="a-Kj"></a>“不，<a id="a-Kk"></a>天中天。<a id="a-Kl"></a>”</p>
  <p id="aKm">“云何，<a id="a-Kn"></a>须菩提，<a id="a-Ko"></a>心初生者为灭不？<a id="a-Kp"></a>”</p>
  <p id="aKq">须菩提言：<a id="a-Kr"></a>“其法为灭法，<a id="a-Ks"></a>天中天。<a id="a-Kt"></a>”</p>
  <p id="aKu">“云何，<a id="a-Kv"></a>须菩提，<a id="a-Kw"></a>其法当所灭者，<a id="a-Kx"></a>宁可灭不？<a id="a-Ky"></a>”</p>
  <p id="aKz">须菩提言：<a id="a-L0"></a>“不，<a id="a-L1"></a>天中天。<a id="a-L2"></a>”</p>
  <p id="aL3">“云何，<a id="a-L4"></a>须菩提，<a id="a-L5"></a>宁可住如本无？<a id="a-L6"></a>”</p>
  <p id="aL7">须菩提言：<a id="a-L8"></a>“其欲住者当如本无。<a id="a-L9"></a>”</p>
  <p id="aLA">“云何，<a id="a-LB"></a>须菩提，<a id="a-LC"></a>设令住如本无，<a id="a-LD"></a>将无有异？<a id="a-LE"></a>”</p>
  <p id="aLF">须菩提言：<a id="a-LG"></a>“不，<a id="a-LH"></a>天中天。<a id="a-LI"></a>”</p>
  <p id="aLJ">“云何，<a id="a-LK"></a>须菩提，<a id="a-LL"></a>本无为甚深不？<a id="a-LM"></a>”</p>
  <p id="aLN">须菩提言：<a id="a-LO"></a>“甚深，<a id="a-LP"></a>天中天！<a id="a-LQ"></a>”</p>
  <p id="aLR">“云何，<a id="a-LS"></a>须菩提，<a id="a-LT"></a>本无为有心不？<a id="a-LU"></a>”</p>
  <p id="aLV">答言：<a id="a-LW"></a>“无有，<a id="a-LX"></a>天中天。<a id="a-LY"></a>”</p>
  <p id="aLZ">“云何，<a id="a-La"></a>须菩提，<a id="a-Lb"></a>能有异本无，<a id="a-Lc"></a>有心者不？<a id="a-Ld"></a>”</p>
  <p id="aLe">答言：<a id="a-Lf"></a>“不，<a id="a-Lg"></a>天中天。<a id="a-Lh"></a>”</p>
  <p id="aLi">“云何，<a id="a-Lj"></a>须菩提，<a id="a-Lk"></a>本无见意不？<a id="a-Ll"></a>”</p>
  <p id="aLm">答言：<a id="a-Ln"></a>“不，<a id="a-Lo"></a>天中天。<a id="a-Lp"></a>”</p>
  <p id="aLq">“云何，<a id="a-Lr"></a>须菩提，<a id="a-Ls"></a>其作是行为深行不？<a id="a-Lt"></a>”</p>
  <p id="aLu">答言：<a id="a-Lv"></a>“其作是行，<a id="a-Lw"></a>天中天，<a id="a-Lx"></a>为无所行。<a id="a-Ly"></a>何以故？<a id="a-Lz"></a>作是不见行为不可见行。<a id="a-M0"></a>”</p>
  <p id="aM1">佛语须菩提：<a id="a-M2"></a>“菩萨摩诃萨行般若波罗蜜者为行何等？<a id="a-M3"></a>”</p>
  <p id="aM4">须菩提言：<a id="a-M5"></a>“为行为行审谛，<a id="a-M6"></a>天中天。<a id="a-M7"></a>”</p>
  <p id="aM8">“云何，<a id="a-M9"></a>须菩提，<a id="a-MA"></a>其行谛者为行想不？<a id="a-MB"></a>”</p>
  <p id="aMC">答言：<a id="a-MD"></a>“不，<a id="a-ME"></a>天中天。<a id="a-MF"></a>”</p>
  <p id="aMG">“云何，<a id="a-MH"></a>须菩提，<a id="a-MI"></a>菩萨摩诃萨为识想念不？<a id="a-MJ"></a>”</p>
  <p id="aMK">答言：<a id="a-ML"></a>“不，<a id="a-MM"></a>天中天。<a id="a-MN"></a>”</p>
  <p id="aMO">“云何，<a id="a-MP"></a>须菩提，<a id="a-MQ"></a>为不识想念为念？<a id="a-MR"></a>”</p>
  <p id="aMS">须菩提言：<a id="a-MT"></a>“菩萨摩诃萨而不为是。<a id="a-MU"></a>”</p>
  <p id="aMV">“云何，<a id="a-MW"></a>须菩提，<a id="a-MX"></a>不作想而得应行具足一切佛法不为声闻？<a id="a-MY"></a>”</p>
  <p id="aMZ">须菩提言：<a id="a-Ma"></a>“菩萨摩诃萨沤和拘舍罗者，<a id="a-Mb"></a>于无想为无所贪。<a id="a-Mc"></a>”</p>
  <p id="aMd">舍利弗问须菩提：<a id="a-Me"></a>“若菩萨摩诃萨于梦向三事三昧念脱门，<a id="a-Mf"></a>空空、<a id="a-Mg"></a>无相无相、<a id="a-Mh"></a>无愿无愿三昧是为有益，<a id="a-Mi"></a>般若波罗蜜于昼日复有益，<a id="a-Mj"></a>若夜梦中时亦复有益。<a id="a-Mk"></a>何以故？<a id="a-Ml"></a>佛之所说昼日若夜梦中俱等无有异。<a id="a-Mm"></a>”</p>
  <p id="aMn">须菩提语舍利弗：<a id="a-Mo"></a>“若菩萨摩诃萨昼日念般若波罗蜜，<a id="a-Mp"></a>夜于梦中亦复倍益念般若波罗蜜。<a id="a-Mq"></a>”</p>
  <p id="aMr">舍利弗言：<a id="a-Ms"></a>“云何，<a id="a-Mt"></a>须菩提，<a id="a-Mu"></a>若于梦中有所作，<a id="a-Mv"></a>宁有所有不？<a id="a-Mw"></a>”</p>
  <p id="aMx">答言：<a id="a-My"></a>“不。<a id="a-Mz"></a>”</p>
  <p id="aN0">“一切诸法说亦如梦中之所有。<a id="a-N1"></a>”</p>
  <p id="aN2">须菩提语舍利弗：<a id="a-N3"></a>“梦中所作善觉即大喜是者为益，<a id="a-N4"></a>若所作恶而不喜者是即为减。<a id="a-N5"></a>”</p>
  <p id="aN6">舍利弗言：<a id="a-N7"></a>“设于梦中有杀，<a id="a-N8"></a>其心大喜，<a id="a-N9"></a>觉已言‘我杀是，<a id="a-NA"></a>大快！<a id="a-NB"></a>’，<a id="a-NC"></a>是者云何？<a id="a-ND"></a>”</p>
  <p id="aNE">须菩提言：<a id="a-NF"></a>“不妄皆有因缘，<a id="a-NG"></a>心不空尔会有所缘。<a id="a-NH"></a>若见、<a id="a-NI"></a>若闻、<a id="a-NJ"></a>若念觉即知之是为因缘故，<a id="a-NK"></a>令人心为所著，<a id="a-NL"></a>便有所得。<a id="a-NM"></a>何谓所得？<a id="a-NN"></a>从所因缘乃受其罪，<a id="a-NO"></a>不从无因缘受其罪，<a id="a-NP"></a>皆从因缘生故。<a id="a-NQ"></a>”</p>
  <p id="aNR">舍利弗言：<a id="a-NS"></a>“一切所作因缘，<a id="a-NT"></a>皆为恍忽，<a id="a-NU"></a>皆为空耳。<a id="a-NV"></a>云何，<a id="a-NW"></a>天中天，<a id="a-NX"></a>从何因缘而得所生？<a id="a-NY"></a>”</p>
  <p id="aNZ">答言：<a id="a-Na"></a>“为从想因缘得生。<a id="a-Nb"></a>”</p>
  <p id="aNc">舍利弗言：<a id="a-Nd"></a>“菩萨摩诃萨于梦中布施，<a id="a-Ne"></a>持是施与作阿耨多罗三耶三菩，<a id="a-Nf"></a>为有施与无？<a id="a-Ng"></a>”</p>
  <p id="aNh">须菩提报舍利弗言：<a id="a-Ni"></a>“大弥勒菩萨摩诃萨今近在是，<a id="a-Nj"></a>旦暮当补佛处，<a id="a-Nk"></a>所问者可问之，<a id="a-Nl"></a>即能发遣。<a id="a-Nm"></a>”</p>
  <p id="aNn">舍利弗白弥勒菩萨：<a id="a-No"></a>“今我所问，<a id="a-Np"></a>须菩提言，<a id="a-Nq"></a>大弥勒菩萨即能解之。<a id="a-Nr"></a>”</p>
  <p id="aNs">弥勒菩萨语舍利弗：<a id="a-Nt"></a>“如我字为弥勒，<a id="a-Nu"></a>当所解者，<a id="a-Nv"></a>当以色解？<a id="a-Nw"></a>若当以痛痒、<a id="a-Nx"></a>思想、<a id="a-Ny"></a>生死、<a id="a-Nz"></a>识解？<a id="a-O0"></a>色者即空，<a id="a-O1"></a>当以无所有解之；<a id="a-O2"></a>若痛痒、<a id="a-O3"></a>思想、<a id="a-O4"></a>生死、<a id="a-O5"></a>识空，<a id="a-O6"></a>解亦不见去。<a id="a-O7"></a>当所解者，<a id="a-O8"></a>何所得解？<a id="a-O9"></a>亦不见法所解当得阿耨多罗三耶三菩。<a id="a-OA"></a>”</p>
  <p id="aOB">舍利弗白弥勒菩萨：<a id="a-OC"></a>“所说者为已得证。<a id="a-OD"></a>”</p>
  <p id="aOE">弥勒菩萨语舍利弗：<a id="a-OF"></a>“所说法不言得证。<a id="a-OG"></a>”</p>
  <p id="aOH">舍利弗便作是念：<a id="a-OI"></a>“弥勒菩萨所入慧为甚深。<a id="a-OJ"></a>所以者何？<a id="a-OK"></a>般若波罗蜜以来久远。<a id="a-OL"></a>”</p>
  <p id="aOM">佛言：<a id="a-ON"></a>“云何，<a id="a-OO"></a>舍利弗，<a id="a-OP"></a>若能见彼作罗汉者不？<a id="a-OQ"></a>”</p>
  <p id="aOR">舍利弗言：<a id="a-OS"></a>“不，<a id="a-OT"></a>天中天。<a id="a-OU"></a>”</p>
  <p id="aOV">佛语舍利弗：<a id="a-OW"></a>“菩萨摩诃萨行般若波罗蜜，<a id="a-OX"></a>亦如是不念：<a id="a-OY"></a>‘我从是法授决，<a id="a-OZ"></a>不从是法得决’。<a id="a-Oa"></a>若于是法当得阿耨多罗三耶三菩，<a id="a-Ob"></a>自致阿惟三佛，<a id="a-Oc"></a>是菩萨摩诃萨其作是作，<a id="a-Od"></a>为行般若波罗蜜，<a id="a-Oe"></a>不恐不得阿惟三佛。<a id="a-Of"></a>随是教者，<a id="a-Og"></a>为行般若波罗蜜，<a id="a-Oh"></a>是菩萨摩诃萨为以无所畏。<a id="a-Oi"></a>何以故？</p>
  <p id="aOj">“若至大剧难处、<a id="a-Ok"></a>虎狼之中不畏不怖，<a id="a-Ol"></a>心念言：<a id="a-Om"></a>‘设有啖我者，<a id="a-On"></a>当为布施，<a id="a-Oo"></a>是为具足行檀波罗蜜，<a id="a-Op"></a>近阿耨多罗三耶三菩。<a id="a-Oq"></a>愿我作佛，<a id="a-Or"></a>令其刹中无禽兽之道。<a id="a-Os"></a>’</p>
  <p id="aOt">“若菩萨摩诃萨至大剧贼之中亦不畏怖。<a id="a-Ou"></a>何以故？<a id="a-Ov"></a>设令于其中死，<a id="a-Ow"></a>心念言：<a id="a-Ox"></a>‘我身会当弃捐，<a id="a-Oy"></a>设杀我者，<a id="a-Oz"></a>我不瞋恚，<a id="a-P0"></a>是为具足忍辱行羼波罗蜜，<a id="a-P1"></a>当近阿耨多罗三耶三菩。<a id="a-P2"></a>愿我作佛时，<a id="a-P3"></a>令其刹中人无有贼盗。<a id="a-P4"></a>’</p>
  <p id="aP5">“若菩萨摩诃萨至大无水浆之处亦不畏怖，<a id="a-P6"></a>心念言：<a id="a-P7"></a>‘一切人念悉无德，<a id="a-P8"></a>使无水浆。<a id="a-P9"></a>愿我作佛时，<a id="a-PA"></a>令其刹中常有八味之水，<a id="a-PB"></a>使一切人悉得用之。<a id="a-PC"></a>’用世间人故常为精进。</p>
  <p id="aPD">“若菩萨摩诃萨至谷贵之处亦不畏怖，<a id="a-PE"></a>心念言：<a id="a-PF"></a>‘我当坚其精进，<a id="a-PG"></a>自致得阿耨多罗三耶三菩。<a id="a-PH"></a>成阿惟三佛时，<a id="a-PI"></a>令我刹中无有恶，<a id="a-PJ"></a>皆使一切人在所愿，<a id="a-PK"></a>饮食悉令在前，<a id="a-PL"></a>如忉利天上所有。<a id="a-PM"></a>’是善男子用一切人故，<a id="a-PN"></a>精进自致阿耨多罗三耶三菩，<a id="a-PO"></a>成阿惟三佛。</p>
  <p id="aPP">“若菩萨摩诃萨在恶贼时亦不畏怖。<a id="a-PQ"></a>何以故？<a id="a-PR"></a>不见法当所痛者，<a id="a-PS"></a>用是故无所畏：<a id="a-PT"></a>‘假使我身遭是病死，<a id="a-PU"></a>心不有异，<a id="a-PV"></a>必当精进。<a id="a-PW"></a>愿我作阿耨多罗三耶三菩成至佛时，<a id="a-PX"></a>令其刹中一切人皆无恶秽者、<a id="a-PY"></a>死亡者。<a id="a-PZ"></a>’是菩萨摩诃萨之所言，<a id="a-Pa"></a>如佛语而无异。</p>
  <p id="aPb">“复次，<a id="a-Pc"></a>舍利弗，<a id="a-Pd"></a>是菩萨摩诃萨不久当成阿耨多罗三耶三菩，<a id="a-Pe"></a>自致阿惟三佛，<a id="a-Pf"></a>自于其法亦不恐怖。<a id="a-Pg"></a>何以故？<a id="a-Ph"></a>从本际已来发心呼言，<a id="a-Pi"></a>不久其本际者，<a id="a-Pj"></a>为若干，<a id="a-Pk"></a>为久远，<a id="a-Pl"></a>为甚大，<a id="a-Pm"></a>久心如一转顷是为本际。<a id="a-Pn"></a>是菩萨摩诃萨今近阿耨多罗三耶三菩，<a id="a-Po"></a>成阿惟三佛故，<a id="a-Pp"></a>曰闻是而不恐怖。<a id="a-Pq"></a>”</p>
  <p id="aPr">尔时，<a id="a-Ps"></a>优婆夷从座起，<a id="a-Pt"></a>前为佛作礼，<a id="a-Pu"></a>长跪白佛：<a id="a-Pv"></a>“我闻是语不恐不怖，<a id="a-Pw"></a>必后欲为一切人说法令不恐怖。<a id="a-Px"></a>”</p>
  <p id="aPy">应时佛笑，<a id="a-Pz"></a>口中五色光出，<a id="a-Q0"></a>笑竟讫，<a id="a-Q1"></a>此优婆夷者，<a id="a-Q2"></a>即以金华持散佛上，<a id="a-Q3"></a>用佛威神，<a id="a-Q4"></a>其华在佛上亦不堕地。</p>
  <p id="aQ5">阿难从座起，<a id="a-Q6"></a>整衣服，<a id="a-Q7"></a>前为佛作礼，<a id="a-Q8"></a>却长跪问佛：<a id="a-Q9"></a>“怛萨阿竭所笑不妄，<a id="a-QA"></a>必有所说。<a id="a-QB"></a>”</p>
  <p id="aQC">佛语阿难：<a id="a-QD"></a>“是怛架调优婆夷者，<a id="a-QE"></a>却后当来世，<a id="a-QF"></a>其劫名为星宿，<a id="a-QG"></a>当于是劫中作佛，<a id="a-QH"></a>号字曰金华佛。<a id="a-QI"></a>”</p>
  <p id="aQJ">佛语阿难：<a id="a-QK"></a>“是优婆夷者，<a id="a-QL"></a>后当弃女人形体，<a id="a-QM"></a>更受男子身，<a id="a-QN"></a>便生阿閦佛国。<a id="a-QO"></a>”</p>
 </body>
</html>