<!doctype html>
<html id="z3IBTBhBE" data-ver="1841">
 <head>
  <meta charset="utf-8">
  <meta author="昙摩">
  <meta author="竺佛念">
  <meta library="龙藏">
  <meta catalog="大乘般若部">
  <meta period="符秦">
 </head>
 <body>
  <h1 id="a1">摩诃般若波罗蜜钞经卷第二</h1>
  <h2 id="a2">功德品第三</h2>
  <p id="a3">尔时，<a id="a-4"></a>诸因抵天、<a id="a-5"></a>诸梵天、<a id="a-6"></a>诸波耶和提天、<a id="a-7"></a>诸伊沙天、<a id="a-8"></a>诸那提乾天，<a id="a-9"></a>同时三反作是称誉法：<a id="a-A"></a>“贤者须菩提所说法甚深！<a id="a-B"></a>怛萨阿竭皆从是生。<a id="a-C"></a>其有闻者，<a id="a-D"></a>若讽诵读有行者，<a id="a-E"></a>我辈恭敬视如怛萨阿竭，<a id="a-F"></a>我辈恭敬视菩萨摩诃萨持般若波罗蜜。<a id="a-G"></a>”</p>
  <p id="aH">佛语诸天人：<a id="a-I"></a>“如是，<a id="a-J"></a>如是。<a id="a-K"></a>昔我于提和竭罗佛前，<a id="a-L"></a>逮得般若波罗蜜，<a id="a-M"></a>我便为提和竭罗佛所授决言：<a id="a-N"></a>‘却后若当为人中之导，<a id="a-O"></a>悉当逮佛智慧。<a id="a-P"></a>却后无数阿僧祇劫，<a id="a-Q"></a>汝当作佛，<a id="a-R"></a>号字释迦文，<a id="a-S"></a>天上、<a id="a-T"></a>天下于中最尊，<a id="a-U"></a>安定世间，<a id="a-V"></a>法中极明，<a id="a-W"></a>号曰为佛。<a id="a-X"></a>’”</p>
  <p id="aY">诸天人白佛言：<a id="a-Z"></a>“甚善！<a id="a-a"></a>菩萨摩诃萨，<a id="a-b"></a>天中天，<a id="a-c"></a>行般若波罗蜜自致行到萨芸若。<a id="a-d"></a>”</p>
  <p id="ae">佛于天会中告诸比丘、<a id="a-f"></a>比丘尼、<a id="a-g"></a>优婆塞、<a id="a-h"></a>优婆夷：<a id="a-i"></a>“今以四辈为证，<a id="a-j"></a>欲天、<a id="a-k"></a>梵天、<a id="a-l"></a>阿陂会天皆共证知。<a id="a-m"></a>”</p>
  <p id="an">佛语释提桓因：<a id="a-o"></a>“拘翼，<a id="a-p"></a>若有善男子、<a id="a-q"></a>善女人，<a id="a-r"></a>其有学般若波罗蜜持诵者，<a id="a-s"></a>是善男子、<a id="a-t"></a>善女人，<a id="a-u"></a>魔若魔天、<a id="a-v"></a>若人、<a id="a-w"></a>若非人终不能得其便，<a id="a-x"></a>亦不得横死。<a id="a-y"></a>复次，<a id="a-z"></a>拘翼，<a id="a-10"></a>忉利天上诸天人，<a id="a-11"></a>其有行佛道者，<a id="a-12"></a>未得般若波罗蜜学诵者，<a id="a-13"></a>是辈天人皆当往到善男子、<a id="a-14"></a>善女人所。<a id="a-15"></a>其学持诵般若波罗蜜者，<a id="a-16"></a>若行空闲屏隈之处，<a id="a-17"></a>终不恐怖，<a id="a-18"></a>无所畏惧。<a id="a-19"></a>”</p>
  <p id="a1A">四天王白佛言：<a id="a-1B"></a>“我辈自共拥护是善男子、<a id="a-1C"></a>善女人学般若波罗蜜持者诵者。<a id="a-1D"></a>”</p>
  <p id="a1E">梵摩三钵天及诸梵天人俱白佛言：<a id="a-1F"></a>“我辈自共拥护是善男子、<a id="a-1G"></a>善女人学般若波罗蜜持诵者。<a id="a-1H"></a>”</p>
  <p id="a1I">释提桓因白佛言：<a id="a-1J"></a>“我自拥护是善男子、<a id="a-1K"></a>善女人学般若波罗蜜持诵者。<a id="a-1L"></a>”</p>
  <p id="a1M">释提桓因复白佛言：<a id="a-1N"></a>“难及，<a id="a-1O"></a>天中天！<a id="a-1P"></a>若善男子、<a id="a-1Q"></a>善女人有学般若波罗蜜者，<a id="a-1R"></a>便得现在法。<a id="a-1S"></a>其受般若波罗蜜者，<a id="a-1T"></a>天中天，<a id="a-1U"></a>为悉受六波罗蜜。<a id="a-1V"></a>”</p>
  <p id="a1W">佛言：<a id="a-1X"></a>“如是，<a id="a-1Y"></a>拘翼，<a id="a-1Z"></a>其受般若波罗蜜者，<a id="a-1a"></a>为悉受六波罗蜜。<a id="a-1b"></a>复次，<a id="a-1c"></a>拘翼，<a id="a-1d"></a>若善男子、<a id="a-1e"></a>善女人学持讽诵般若波罗蜜者，<a id="a-1f"></a>拘翼且听，<a id="a-1g"></a>我说其人所得功德，<a id="a-1h"></a>上语亦善，<a id="a-1i"></a>中语亦善，<a id="a-1j"></a>下语亦善。<a id="a-1k"></a>”</p>
  <p id="a1l">释提桓因言：<a id="a-1m"></a>“受教。<a id="a-1n"></a>”</p>
  <p id="a1o">佛语拘翼：<a id="a-1p"></a>“其欲于我法中有所娆害乱者，<a id="a-1q"></a>其人稍稍起恶意，<a id="a-1r"></a>欲来未至，<a id="a-1s"></a>中道而亡。<a id="a-1t"></a>是善男子、<a id="a-1u"></a>善女人用学般若波罗蜜持诵故，<a id="a-1v"></a>其人赍恶往来至，<a id="a-1w"></a>稍稍娆害，<a id="a-1x"></a>乱意自止，<a id="a-1y"></a>便屈还，<a id="a-1z"></a>终不至是者。<a id="a-20"></a>拘翼，<a id="a-21"></a>善男子、<a id="a-22"></a>善女人所作，<a id="a-23"></a>为悉自见得，<a id="a-24"></a>用学持诵般若波罗蜜故。<a id="a-25"></a>譬若有药，<a id="a-26"></a>拘翼，<a id="a-27"></a>名为摩祇，<a id="a-28"></a>有蛇饥者行索食所当啖食，<a id="a-29"></a>道逢虫豸，<a id="a-2A"></a>蛇欲啖之，<a id="a-2B"></a>虫行到摩祇药所，<a id="a-2C"></a>蛇闻药香即走还去。<a id="a-2D"></a>何以故？<a id="a-2E"></a>药力所却，<a id="a-2F"></a>蛇毒即歇，<a id="a-2G"></a>药力所厌。<a id="a-2H"></a>如是，<a id="a-2I"></a>拘翼，<a id="a-2J"></a>若善男子、<a id="a-2K"></a>善女人学持诵般若波罗蜜者，<a id="a-2L"></a>其有欲害便自消亡，<a id="a-2M"></a>用般若波罗蜜威神力所却。<a id="a-2N"></a>”</p>
  <p id="a2O">佛言：<a id="a-2P"></a>“设有谋作者所从来处，<a id="a-2Q"></a>便于彼斗，<a id="a-2R"></a>破坏不复成。<a id="a-2S"></a>四天王皆拥护是善男子、<a id="a-2T"></a>善女人。<a id="a-2U"></a>若入般若波罗蜜中思惟者，<a id="a-2V"></a>自在所为，<a id="a-2W"></a>所语如甘露，<a id="a-2X"></a>所语悉尊重，<a id="a-2Y"></a>瞋恚不生，<a id="a-2Z"></a>不自贡高，<a id="a-2a"></a>四天王皆当拥护是善男子、<a id="a-2b"></a>善女人。<a id="a-2c"></a>学持诵般若波罗蜜者，<a id="a-2d"></a>所语无有异，<a id="a-2e"></a>所言如甘露，<a id="a-2f"></a>所言不轻，<a id="a-2g"></a>瞋恚不起，<a id="a-2h"></a>自贡高不生。<a id="a-2i"></a>何以故？<a id="a-2j"></a>用学般若波罗蜜故，<a id="a-2k"></a>不受贡高，<a id="a-2l"></a>不受自用，<a id="a-2m"></a>不受瞋恚。<a id="a-2n"></a>是善男子、<a id="a-2o"></a>善女人心自生念：<a id="a-2p"></a>‘若有斗诤，<a id="a-2q"></a>常当远离。<a id="a-2r"></a>’面自羞惭，<a id="a-2s"></a>念是曹之恶而不可近，<a id="a-2t"></a>自念：<a id="a-2u"></a>‘我索佛道，<a id="a-2v"></a>不可随瞋恚语，<a id="a-2w"></a>疾使我逮好心。<a id="a-2x"></a>’是善男子、<a id="a-2y"></a>善女人所作，<a id="a-2z"></a>为悉自见现在功德，<a id="a-30"></a>其学持诵般若波罗蜜者亦尔。<a id="a-31"></a>”</p>
  <p id="a32">释提桓因白佛言：<a id="a-33"></a>“谁当，<a id="a-34"></a>天中天，<a id="a-35"></a>为般若波罗蜜者乃过诸恶上去，<a id="a-36"></a>自在所作，<a id="a-37"></a>无有与等者？<a id="a-38"></a>”</p>
  <p id="a39">佛语释提桓因：<a id="a-3A"></a>“复次，<a id="a-3B"></a>拘翼，<a id="a-3C"></a>善男子、<a id="a-3D"></a>善女人学持诵般若波罗蜜者，<a id="a-3E"></a>或过极难之中终不恐，<a id="a-3F"></a>正使入军不被兵。<a id="a-3G"></a>”</p>
  <p id="a3H">佛言：<a id="a-3I"></a>“我所语无有异。<a id="a-3J"></a>若善男子、<a id="a-3K"></a>善女人当是时念诵般若波罗蜜，<a id="a-3L"></a>正使于中当死，<a id="a-3M"></a>若怨家在中欲共害之，<a id="a-3N"></a>如佛所语无有异，<a id="a-3O"></a>是善男子、<a id="a-3P"></a>善女人终不于中横死。<a id="a-3Q"></a>正使在中，<a id="a-3R"></a>若有射者，<a id="a-3S"></a>若有兵向者，<a id="a-3T"></a>终不中其身。<a id="a-3U"></a>何以故？<a id="a-3V"></a>是般若波罗蜜者，<a id="a-3W"></a>极大咒，<a id="a-3X"></a>持尊之咒。<a id="a-3Y"></a>学是咒者，<a id="a-3Z"></a>善男子、<a id="a-3a"></a>善女人不自念恶，<a id="a-3b"></a>亦不念他人恶，<a id="a-3c"></a>都不念恶，<a id="a-3d"></a>为人中之雄，<a id="a-3e"></a>自致作佛当护一切人，<a id="a-3f"></a>学是咒者疾成得佛。</p>
  <p id="a3g">“复次，<a id="a-3h"></a>拘翼，<a id="a-3i"></a>若书般若波罗蜜学持诵经者，<a id="a-3j"></a>若人、<a id="a-3k"></a>若非人不能害之，<a id="a-3l"></a>除宿命之罪不可请避。<a id="a-3m"></a>若佛初得道处，<a id="a-3n"></a>若有人从在方面来入其中，<a id="a-3o"></a>若鬼神、<a id="a-3p"></a>禽兽欲来娆者，<a id="a-3q"></a>终不能伤害。<a id="a-3r"></a>何以故？<a id="a-3s"></a>用过去、<a id="a-3t"></a>当来、<a id="a-3u"></a>今现在佛悉从是处自致成佛，<a id="a-3v"></a>以是故，<a id="a-3w"></a>不恐不怖，<a id="a-3x"></a>无所畏惧。<a id="a-3y"></a>般若波罗蜜者亦复如是，<a id="a-3z"></a>在所止处，<a id="a-40"></a>一切皆为作礼恭敬护视之。<a id="a-41"></a>”</p>
  <p id="a42">释提桓因白佛言：<a id="a-43"></a>“若有，<a id="a-44"></a>天中天，<a id="a-45"></a>书般若波罗蜜，<a id="a-46"></a>持经卷自归作礼承事者，<a id="a-47"></a>名华、<a id="a-48"></a>好香、<a id="a-49"></a>捣香、<a id="a-4A"></a>杂香、<a id="a-4B"></a>泽香、<a id="a-4C"></a>烧香、<a id="a-4D"></a>缯彩、<a id="a-4E"></a>华盖、<a id="a-4F"></a>幢幡以是供养；<a id="a-4G"></a>若有持怛萨阿竭阿罗呵三耶三佛舍利起塔，<a id="a-4H"></a>自归作礼承事，<a id="a-4I"></a>好华、<a id="a-4J"></a>名香、<a id="a-4K"></a>捣香、<a id="a-4L"></a>杂香、<a id="a-4M"></a>泽香、<a id="a-4N"></a>烧香、<a id="a-4O"></a>缯彩、<a id="a-4P"></a>华盖、<a id="a-4Q"></a>幢幡持用供养。<a id="a-4R"></a>”</p>
  <p id="a4S">佛问拘翼：<a id="a-4T"></a>“如是其福何所为多者？<a id="a-4U"></a>随所乐报。<a id="a-4V"></a>云何，<a id="a-4W"></a>拘翼，<a id="a-4X"></a>怛萨阿竭阿罗呵三耶三菩，<a id="a-4Y"></a>自致萨芸若成佛身，<a id="a-4Z"></a>出见从何法中学得阿耨多罗三耶三菩阿惟三佛？<a id="a-4a"></a>”</p>
  <p id="a4b">释提桓因报言：<a id="a-4c"></a>“怛萨阿竭从般若波罗蜜学，<a id="a-4d"></a>得阿耨多罗三耶三菩，<a id="a-4e"></a>自致成阿惟三佛。<a id="a-4f"></a>”</p>
  <p id="a4g">佛语释提桓因：<a id="a-4h"></a>“不用身舍利故，<a id="a-4i"></a>为从萨芸若得佛。<a id="a-4j"></a>怛萨阿竭者，<a id="a-4k"></a>为从般若波罗蜜出。<a id="a-4l"></a>如是，<a id="a-4m"></a>拘翼，<a id="a-4n"></a>萨芸若身者为从般若波罗蜜出，<a id="a-4o"></a>怛萨阿竭阿罗呵三耶三菩为从萨芸若生，<a id="a-4p"></a>我得作佛身，<a id="a-4q"></a>我般泥洹已后，<a id="a-4r"></a>舍利亦得供养。<a id="a-4s"></a>若有善男子、<a id="a-4t"></a>善女人书般若波罗蜜，<a id="a-4u"></a>学持诵行，<a id="a-4v"></a>自归作礼承事，<a id="a-4w"></a>以好华、<a id="a-4x"></a>名香、<a id="a-4y"></a>捣香、<a id="a-4z"></a>杂香、<a id="a-50"></a>泽香、<a id="a-51"></a>烧香、<a id="a-52"></a>缯彩、<a id="a-53"></a>华盖、<a id="a-54"></a>幢幡持用供养，<a id="a-55"></a>即为供养萨芸若慧已。</p>
  <p id="a56">“复次，<a id="a-57"></a>拘翼，<a id="a-58"></a>其有书般若波罗蜜者，<a id="a-59"></a>持经卷虽不读，<a id="a-5A"></a>但供养作礼，<a id="a-5B"></a>是善男子、<a id="a-5C"></a>善女人从其中得功德无比。<a id="a-5D"></a>何以故？<a id="a-5E"></a>为供养萨芸若慧故。<a id="a-5F"></a>”</p>
  <p id="a5G">释提桓因白佛言：<a id="a-5H"></a>“如是，<a id="a-5I"></a>天中天，<a id="a-5J"></a>阎浮利人不供养事般若波罗蜜者，<a id="a-5K"></a>是辈人不知般若波罗蜜为尊，<a id="a-5L"></a>当得福无比。<a id="a-5M"></a>”</p>
  <p id="a5N">佛语释提桓因：<a id="a-5O"></a>“云何，<a id="a-5P"></a>拘翼，<a id="a-5Q"></a>阎浮利人中，<a id="a-5R"></a>有几所信佛、<a id="a-5S"></a>信法、<a id="a-5T"></a>信比丘僧者？<a id="a-5U"></a>”</p>
  <p id="a5V">释提桓因白佛言：<a id="a-5W"></a>“阎浮利人少所信佛、<a id="a-5X"></a>信法、<a id="a-5Y"></a>信比丘僧者，<a id="a-5Z"></a>少少耳！<a id="a-5a"></a>及行须陀洹、<a id="a-5b"></a>斯陀含、<a id="a-5c"></a>阿那含、<a id="a-5d"></a>阿罗汉、<a id="a-5e"></a>辟支佛者少少耳！<a id="a-5f"></a>能至行佛道者亦复少少耳！<a id="a-5g"></a>”</p>
  <p id="a5h">佛言：<a id="a-5i"></a>“如是，<a id="a-5j"></a>拘翼，<a id="a-5k"></a>至有索佛道行者亦复少少耳！<a id="a-5l"></a>求佛者不可计阿僧祇人欲作菩萨行，<a id="a-5m"></a>然后从其中出者若一若两在阿惟越致地立。<a id="a-5n"></a>以是故，<a id="a-5o"></a>拘翼，<a id="a-5p"></a>若善男子、<a id="a-5q"></a>善女人行求佛道者，<a id="a-5r"></a>学持诵般若波罗蜜经，<a id="a-5s"></a>当为作礼承事恭敬。<a id="a-5t"></a>所以者何？<a id="a-5u"></a>用晓般若波罗蜜故。<a id="a-5v"></a>过去怛萨阿竭阿罗呵三耶三佛，<a id="a-5w"></a>本从菩萨行般若波罗蜜所学，<a id="a-5x"></a>我时亦在中学。<a id="a-5y"></a>怛萨阿竭般泥洹后，<a id="a-5z"></a>菩萨摩诃萨悉当受是般若波罗蜜。</p>
  <p id="a60">“怛萨阿竭般泥洹后，<a id="a-61"></a>拘翼，<a id="a-62"></a>若善男子、<a id="a-63"></a>善女人取舍利供养，<a id="a-64"></a>起七宝塔，<a id="a-65"></a>尽寿自归，<a id="a-66"></a>作礼承事，<a id="a-67"></a>供养天华、<a id="a-68"></a>捣香、<a id="a-69"></a>泽香、<a id="a-6A"></a>烧香、<a id="a-6B"></a>杂香、<a id="a-6C"></a>天缯、<a id="a-6D"></a>华盖、<a id="a-6E"></a>幢幡。<a id="a-6F"></a>如是于拘翼意云何？<a id="a-6G"></a>所作为其福宁多不？<a id="a-6H"></a>”</p>
  <p id="a6I">释提桓因言：<a id="a-6J"></a>“甚多，<a id="a-6K"></a>甚多，<a id="a-6L"></a>天中天！<a id="a-6M"></a>”</p>
  <p id="a6N">佛言：<a id="a-6O"></a>“不如善男子、<a id="a-6P"></a>善女人书般若波罗蜜，<a id="a-6Q"></a>持经卷自归作礼承事，<a id="a-6R"></a>供养名华、<a id="a-6S"></a>好香、<a id="a-6T"></a>捣香、<a id="a-6U"></a>杂香、<a id="a-6V"></a>泽香、<a id="a-6W"></a>烧香、<a id="a-6X"></a>缯彩、<a id="a-6Y"></a>华盖、<a id="a-6Z"></a>幢幡，<a id="a-6a"></a>得福甚多。<a id="a-6b"></a>”</p>
  <p id="a6c">佛言：<a id="a-6d"></a>“置是塔，<a id="a-6e"></a>拘翼，<a id="a-6f"></a>若满阎浮利七宝塔，<a id="a-6g"></a>善男子、<a id="a-6h"></a>善女人尽形寿自归作礼承事，<a id="a-6i"></a>供养天华、<a id="a-6j"></a>好香、<a id="a-6k"></a>捣香、<a id="a-6l"></a>杂香、<a id="a-6m"></a>泽香、<a id="a-6n"></a>烧香、<a id="a-6o"></a>天缯、<a id="a-6p"></a>华盖、<a id="a-6q"></a>幢幡。<a id="a-6r"></a>云何，<a id="a-6s"></a>拘翼，<a id="a-6t"></a>其福宁多不？<a id="a-6u"></a>”</p>
  <p id="a6v">释提桓因言：<a id="a-6w"></a>“甚多，<a id="a-6x"></a>甚多，<a id="a-6y"></a>天中天！<a id="a-6z"></a>”</p>
  <p id="a70">佛言：<a id="a-71"></a>“不如善男子、<a id="a-72"></a>善女人书般若波罗蜜，<a id="a-73"></a>持经卷自归作礼承事，<a id="a-74"></a>供养名香、<a id="a-75"></a>好香、<a id="a-76"></a>捣香、<a id="a-77"></a>杂香、<a id="a-78"></a>泽香、<a id="a-79"></a>烧香、<a id="a-7A"></a>缯彩、<a id="a-7B"></a>华盖、<a id="a-7C"></a>幢幡，<a id="a-7D"></a>得福甚多。<a id="a-7E"></a>”</p>
  <p id="a7F">佛言：<a id="a-7G"></a>“且置是阎浮利所作塔，<a id="a-7H"></a>满四天下七宝塔，<a id="a-7I"></a>拘翼，<a id="a-7J"></a>若善男子、<a id="a-7K"></a>善女人尽形寿自归作礼承事，<a id="a-7L"></a>供养天华、<a id="a-7M"></a>好香、<a id="a-7N"></a>捣香、<a id="a-7O"></a>杂香、<a id="a-7P"></a>泽香、<a id="a-7Q"></a>烧香、<a id="a-7R"></a>天缯、<a id="a-7S"></a>华盖、<a id="a-7T"></a>幢幡，<a id="a-7U"></a>其福宁多不？<a id="a-7V"></a>”</p>
  <p id="a7W">释提桓因言：<a id="a-7X"></a>“甚多，<a id="a-7Y"></a>甚多，<a id="a-7Z"></a>天中天！<a id="a-7a"></a>”</p>
  <p id="a7b">佛言：<a id="a-7c"></a>“不如善男子、<a id="a-7d"></a>善女人书般若波罗蜜，<a id="a-7e"></a>持经卷自归作礼承事，<a id="a-7f"></a>供养名华、<a id="a-7g"></a>好香、<a id="a-7h"></a>捣香、<a id="a-7i"></a>杂香、<a id="a-7j"></a>泽香、<a id="a-7k"></a>缯彩、<a id="a-7l"></a>华盖、<a id="a-7m"></a>幢幡，<a id="a-7n"></a>得福甚多。<a id="a-7o"></a>”</p>
  <p id="a7p">佛言：<a id="a-7q"></a>“置四天下塔，<a id="a-7r"></a>拘翼，<a id="a-7s"></a>譬如一天下，<a id="a-7t"></a>复次一天下，<a id="a-7u"></a>如是千天下，<a id="a-7v"></a>四面皆满七宝塔，<a id="a-7w"></a>若善男子、<a id="a-7x"></a>善女人尽形寿自归作礼承事，<a id="a-7y"></a>供养天华、<a id="a-7z"></a>好香、<a id="a-80"></a>捣香、<a id="a-81"></a>杂香、<a id="a-82"></a>泽香、<a id="a-83"></a>烧香、<a id="a-84"></a>天缯、<a id="a-85"></a>华盖、<a id="a-86"></a>幢幡。<a id="a-87"></a>云何，<a id="a-88"></a>拘翼，<a id="a-89"></a>其福宁多不？<a id="a-8A"></a>”</p>
  <p id="a8B">释提桓因言：<a id="a-8C"></a>“甚多，<a id="a-8D"></a>甚多，<a id="a-8E"></a>天中天！<a id="a-8F"></a>”</p>
  <p id="a8G">佛言：<a id="a-8H"></a>“不如善男子、<a id="a-8I"></a>善女人书般若波罗蜜，<a id="a-8J"></a>持经卷自归作礼承事，<a id="a-8K"></a>供养名华、<a id="a-8L"></a>好香、<a id="a-8M"></a>捣香、<a id="a-8N"></a>杂香、<a id="a-8O"></a>泽香、<a id="a-8P"></a>烧香、<a id="a-8Q"></a>缯、<a id="a-8R"></a>盖、<a id="a-8S"></a>幢幡，<a id="a-8T"></a>得福甚多。<a id="a-8U"></a>”</p>
  <p id="a8V">佛言：<a id="a-8W"></a>“复置千天下，<a id="a-8X"></a>拘翼，<a id="a-8Y"></a>复次千小国土，<a id="a-8Z"></a>如是中为二千国土，<a id="a-8a"></a>四面皆满七宝塔，<a id="a-8b"></a>若善男子、<a id="a-8c"></a>善女人尽形寿自归作礼承事，<a id="a-8d"></a>供养天华、<a id="a-8e"></a>捣香、<a id="a-8f"></a>杂香、<a id="a-8g"></a>泽香、<a id="a-8h"></a>烧香、<a id="a-8i"></a>天缯、<a id="a-8j"></a>华盖、<a id="a-8k"></a>幢幡。<a id="a-8l"></a>云何，<a id="a-8m"></a>拘翼，<a id="a-8n"></a>其福宁多不？<a id="a-8o"></a>”</p>
  <p id="a8p">释提桓因言：<a id="a-8q"></a>“甚多，<a id="a-8r"></a>甚多，<a id="a-8s"></a>天中天！<a id="a-8t"></a>”</p>
  <p id="a8u">佛言：<a id="a-8v"></a>“不如善男子、<a id="a-8w"></a>善女人书般若波罗蜜，<a id="a-8x"></a>持经自归作礼承事，<a id="a-8y"></a>供养名华、<a id="a-8z"></a>好香、<a id="a-90"></a>捣香、<a id="a-91"></a>杂香、<a id="a-92"></a>泽香、<a id="a-93"></a>烧香、<a id="a-94"></a>缯盖、<a id="a-95"></a>幢幡，<a id="a-96"></a>得福甚多。<a id="a-97"></a>”</p>
  <p id="a98">佛言：<a id="a-99"></a>“置二千中国土，<a id="a-9A"></a>拘翼，<a id="a-9B"></a>三千大千国土四面满中七宝塔，<a id="a-9C"></a>若有善男子、<a id="a-9D"></a>善女人尽形寿自归作礼承事，<a id="a-9E"></a>供养天华、<a id="a-9F"></a>捣香、<a id="a-9G"></a>杂香、<a id="a-9H"></a>泽香、<a id="a-9I"></a>烧香、<a id="a-9J"></a>天缯、<a id="a-9K"></a>华盖、<a id="a-9L"></a>幢幡。<a id="a-9M"></a>云何，<a id="a-9N"></a>拘翼，<a id="a-9O"></a>其福宁多不？<a id="a-9P"></a>”</p>
  <p id="a9Q">释提桓因言：<a id="a-9R"></a>“甚多，<a id="a-9S"></a>甚多，<a id="a-9T"></a>天中天！<a id="a-9U"></a>”</p>
  <p id="a9V">佛言：<a id="a-9W"></a>“不如善男子、<a id="a-9X"></a>善女人书般若波罗蜜，<a id="a-9Y"></a>持经卷自归作礼承事，<a id="a-9Z"></a>供养名华、<a id="a-9a"></a>好香、<a id="a-9b"></a>捣香、<a id="a-9c"></a>杂香、<a id="a-9d"></a>泽香、<a id="a-9e"></a>烧香、<a id="a-9f"></a>缯彩、<a id="a-9g"></a>华盖、<a id="a-9h"></a>幢幡，<a id="a-9i"></a>得福甚多。<a id="a-9j"></a>”</p>
  <p id="a9k">佛言：<a id="a-9l"></a>“置三千大千国土七宝塔，<a id="a-9m"></a>拘翼，<a id="a-9n"></a>若三千大千国土中，<a id="a-9o"></a>一切菩萨悉得为人，<a id="a-9p"></a>人人作七宝塔，<a id="a-9q"></a>是辈人尽形寿，<a id="a-9r"></a>持倡伎乐、<a id="a-9s"></a>歌舞、<a id="a-9t"></a>天杂香、<a id="a-9u"></a>名华、<a id="a-9v"></a>捣香、<a id="a-9w"></a>泽香、<a id="a-9x"></a>烧香、<a id="a-9y"></a>缯彩、<a id="a-9z"></a>华盖、<a id="a-A0"></a>幢幡持用供养。<a id="a-A1"></a>云何，<a id="a-A2"></a>拘翼，<a id="a-A3"></a>是功德福宁多不？<a id="a-A4"></a>”</p>
  <p id="aA5">释提桓因言：<a id="a-A6"></a>“其所作福德功德，<a id="a-A7"></a>甚多，<a id="a-A8"></a>甚多，<a id="a-A9"></a>天中天！<a id="a-AA"></a>”</p>
  <p id="aAB">佛言：<a id="a-AC"></a>“不如善男子、<a id="a-AD"></a>善女人书般若波罗蜜，<a id="a-AE"></a>持经卷自归作礼承事，<a id="a-AF"></a>供养名华、<a id="a-AG"></a>好香、<a id="a-AH"></a>捣香、<a id="a-AI"></a>杂香、<a id="a-AJ"></a>泽香、<a id="a-AK"></a>烧香、<a id="a-AL"></a>缯彩、<a id="a-AM"></a>华盖、<a id="a-AN"></a>幢幡，<a id="a-AO"></a>得福甚多。<a id="a-AP"></a>”</p>
  <p id="aAQ">释提桓因白佛言：<a id="a-AR"></a>“如是，<a id="a-AS"></a>如是，<a id="a-AT"></a>天中天。<a id="a-AU"></a>其自归般若波罗蜜作礼承事者，<a id="a-AV"></a>为供养过去、<a id="a-AW"></a>当来、<a id="a-AX"></a>今现在佛萨芸若已。<a id="a-AY"></a>”</p>
  <p id="aAZ">释提桓因复白佛：<a id="a-Aa"></a>“置三千大千国土人，<a id="a-Ab"></a>人人所作七宝塔，<a id="a-Ac"></a>如恒河沙佛刹满中人，<a id="a-Ad"></a>人人悉起七宝塔皆供养，<a id="a-Ae"></a>一劫复至一劫，<a id="a-Af"></a>持天华、<a id="a-Ag"></a>名香、<a id="a-Ah"></a>捣香、<a id="a-Ai"></a>杂香、<a id="a-Aj"></a>泽香、<a id="a-Ak"></a>烧香、<a id="a-Al"></a>天缯、<a id="a-Am"></a>华盖、<a id="a-An"></a>幢幡，<a id="a-Ao"></a>以天上、<a id="a-Ap"></a>天下诸伎乐持用供养；<a id="a-Aq"></a>其福功德，<a id="a-Ar"></a>不如善男子、<a id="a-As"></a>善女人书般若波罗蜜，<a id="a-At"></a>持经卷自归作礼承事，<a id="a-Au"></a>供养名华、<a id="a-Av"></a>好香、<a id="a-Aw"></a>捣香、<a id="a-Ax"></a>杂香、<a id="a-Ay"></a>泽香、<a id="a-Az"></a>烧香、<a id="a-B0"></a>缯彩、<a id="a-B1"></a>华盖、<a id="a-B2"></a>幢幡，<a id="a-B3"></a>其所得福出过彼上。<a id="a-B4"></a>”</p>
  <p id="aB5">佛语释提桓因：<a id="a-B6"></a>“如是，<a id="a-B7"></a>拘翼，<a id="a-B8"></a>不如善男子、<a id="a-B9"></a>善女人从法中得福，<a id="a-BA"></a>极多不可计、<a id="a-BB"></a>不可议、<a id="a-BC"></a>不可称、<a id="a-BD"></a>不可量、<a id="a-BE"></a>不可极。<a id="a-BF"></a>何以故？<a id="a-BG"></a>拘翼，<a id="a-BH"></a>怛萨阿竭阿罗诃三耶三佛萨芸若者，<a id="a-BI"></a>为从般若波罗蜜出。<a id="a-BJ"></a>如是，<a id="a-BK"></a>拘翼，<a id="a-BL"></a>善男子、<a id="a-BM"></a>善女人书般若波罗蜜，<a id="a-BN"></a>持经卷自归作礼承事，<a id="a-BO"></a>供养名华、<a id="a-BP"></a>好香、<a id="a-BQ"></a>捣香、<a id="a-BR"></a>杂香、<a id="a-BS"></a>泽香、<a id="a-BT"></a>烧香、<a id="a-BU"></a>缯彩、<a id="a-BV"></a>华盖、<a id="a-BW"></a>幢幡。<a id="a-BX"></a>如是，<a id="a-BY"></a>拘翼，<a id="a-BZ"></a>是皆前世功德所致。<a id="a-Ba"></a>”</p>
  <p id="aBb">佛言：<a id="a-Bc"></a>“如恒边沙佛刹百倍，<a id="a-Bd"></a>皆起七宝塔，<a id="a-Be"></a>不在计中千倍，<a id="a-Bf"></a>不在计中百千倍，<a id="a-Bg"></a>不在计中万亿倍，<a id="a-Bh"></a>不在计中无数倍，<a id="a-Bi"></a>不在般若波罗蜜供养计中。<a id="a-Bj"></a>”</p>
  <p id="aBk">尔时，<a id="a-Bl"></a>四万天子与释共来会者，<a id="a-Bm"></a>皆谓释提桓因：<a id="a-Bn"></a>“尊者当取般若波罗蜜，<a id="a-Bo"></a>当诵般若波罗蜜。<a id="a-Bp"></a>”</p>
  <p id="aBq">佛语释提桓因：<a id="a-Br"></a>“当学持诵般若波罗蜜。<a id="a-Bs"></a>何以故？<a id="a-Bt"></a>若阿须伦生念，<a id="a-Bu"></a>欲起兵与忉利天共战，<a id="a-Bv"></a>是时，<a id="a-Bw"></a>拘翼，<a id="a-Bx"></a>当念诵般若波罗蜜，<a id="a-By"></a>阿须伦即休兵众即还。<a id="a-Bz"></a>”</p>
  <p id="aC0">释提桓因白佛：<a id="a-C1"></a>“般若波罗蜜极大咒，<a id="a-C2"></a>天中天，<a id="a-C3"></a>般若波罗蜜极尊咒，<a id="a-C4"></a>无有辈咒。<a id="a-C5"></a>”</p>
  <p id="aC6">佛言：<a id="a-C7"></a>“如是，<a id="a-C8"></a>如是，<a id="a-C9"></a>拘翼，<a id="a-CA"></a>般若波罗蜜为极大咒，<a id="a-CB"></a>般若波罗蜜为极尊咒，<a id="a-CC"></a>般若波罗蜜无有辈咒。<a id="a-CD"></a>是咒，<a id="a-CE"></a>拘翼，<a id="a-CF"></a>过去怛萨阿竭阿罗呵三耶三佛，<a id="a-CG"></a>皆从是咒自致作佛；<a id="a-CH"></a>甫当来诸怛萨阿竭阿罗呵三耶三佛，<a id="a-CI"></a>皆学是咒自致得佛；<a id="a-CJ"></a>今现在诸佛，<a id="a-CK"></a>皆从是咒自致作佛。<a id="a-CL"></a>是咒者，<a id="a-CM"></a>拘翼，<a id="a-CN"></a>出十善功德照明于世，<a id="a-CO"></a>四禅、<a id="a-CP"></a>四谛、<a id="a-CQ"></a>四神足、<a id="a-CR"></a>五旬照明于世。<a id="a-CS"></a>菩萨摩诃萨因沤和拘舍罗中，<a id="a-CT"></a>生十善功德照明世间。</p>
  <p id="aCU">“复次，<a id="a-CV"></a>拘翼，<a id="a-CW"></a>若善男子、<a id="a-CX"></a>善女人学持诵般若波罗蜜者，<a id="a-CY"></a>便得现在法听。<a id="a-CZ"></a>”</p>
  <p id="aCa">释提桓因问佛：<a id="a-Cb"></a>“云何当得今现在法听？<a id="a-Cc"></a>”</p>
  <p id="aCd">佛言：<a id="a-Ce"></a>“其人终不横死，<a id="a-Cf"></a>终不中毒死，<a id="a-Cg"></a>终不于溺死，<a id="a-Ch"></a>终不兵死。<a id="a-Ci"></a>若时时遭县官，<a id="a-Cj"></a>若为县官所侵，<a id="a-Ck"></a>当诵念般若波罗蜜，<a id="a-Cl"></a>往到其所，<a id="a-Cm"></a>终不得危害。<a id="a-Cn"></a>何以故？<a id="a-Co"></a>般若波罗蜜所拥护。<a id="a-Cp"></a>若为县官所呼召，<a id="a-Cq"></a>当诵念般若波罗蜜，<a id="a-Cr"></a>彼间若王、<a id="a-Cs"></a>若太子、<a id="a-Ct"></a>傍臣、<a id="a-Cu"></a>所使与相见，<a id="a-Cv"></a>即得好语，<a id="a-Cw"></a>各皆欢喜。<a id="a-Cx"></a>何以故？<a id="a-Cy"></a>用学般若波罗蜜，<a id="a-Cz"></a>慈心愍伤哀念一切人蜎飞蠕动故，<a id="a-D0"></a>其欲得害者不能得其便。<a id="a-D1"></a>”</p>
  <p id="aD2">佛说是时，<a id="a-D3"></a>有异道人遥见佛欲往乱坐。<a id="a-D4"></a>释提桓因自念言：<a id="a-D5"></a>“尽我寿常得在佛边受诵般若波罗蜜。<a id="a-D6"></a>异道人欲且来，<a id="a-D7"></a>必乱我令不得受般若波罗蜜。<a id="a-D8"></a>”释提桓因从佛所受诵般若波罗蜜。<a id="a-D9"></a>彼异道人即遥远所绕天中天一匝，<a id="a-DA"></a>便从彼道径还去。</p>
  <p id="aDB">舍利弗心念：<a id="a-DC"></a>“云何异道人从彼间中道而去？<a id="a-DD"></a>”</p>
  <p id="aDE">佛知舍利弗心所念，<a id="a-DF"></a>即言：<a id="a-DG"></a>“是异道人无有好意来，<a id="a-DH"></a>释提桓因念般若波罗蜜，<a id="a-DI"></a>以故中道还去。<a id="a-DJ"></a>”</p>
  <p id="aDK">弊魔作是念：<a id="a-DL"></a>“怛萨阿竭阿罗呵三耶三佛，<a id="a-DM"></a>与四辈弟子共坐，<a id="a-DN"></a>欲天、<a id="a-DO"></a>梵天、<a id="a-DP"></a>诸天子悉复在中，<a id="a-DQ"></a>无有异人。<a id="a-DR"></a>菩萨摩诃萨今受决者，<a id="a-DS"></a>当为人中之将，<a id="a-DT"></a>自致作佛，<a id="a-DU"></a>我当往乱之。<a id="a-DV"></a>”弊魔化乘一辕之车，<a id="a-DW"></a>驾四马，<a id="a-DX"></a>稍稍欲前到佛所。</p>
  <p id="aDY">释提桓因念：<a id="a-DZ"></a>“弊魔乘四马之车，<a id="a-Da"></a>欲来到佛所，<a id="a-Db"></a>非国王洴沙驷马之车亦不类，<a id="a-Dc"></a>国王波斯匿四马之车亦非类，<a id="a-Dd"></a>释种、<a id="a-De"></a>堕舍利种四马之车不类，<a id="a-Df"></a>是弊魔所作，<a id="a-Dg"></a>常念索佛便，<a id="a-Dh"></a>欲乱世间人。<a id="a-Di"></a>”</p>
  <p id="aDj">释提桓因常愿欲念诵读般若波罗蜜，<a id="a-Dk"></a>即时心念般若波罗蜜且欲究竟，<a id="a-Dl"></a>弊魔即复道还去。</p>
  <p id="aDm">忉利天上人持所化华，<a id="a-Dn"></a>飞在空中用散佛上，<a id="a-Do"></a>皆言：<a id="a-Dp"></a>“使般若波罗蜜得久在阎浮利，<a id="a-Dq"></a>令人悉得闻见。<a id="a-Dr"></a>”便复持天上若干种华已散佛上，<a id="a-Ds"></a>皆言：<a id="a-Dt"></a>“其有行般若波罗蜜者，<a id="a-Du"></a>守般若波罗蜜者，<a id="a-Dv"></a>亦不为魔及魔天所得便。<a id="a-Dw"></a>”</p>
  <p id="aDx">释提桓因白佛言：<a id="a-Dy"></a>“其闻般若波罗蜜者，<a id="a-Dz"></a>是辈人其福功德不少，<a id="a-E0"></a>何况学诵持者！<a id="a-E1"></a>讽诵学已，<a id="a-E2"></a>复行教人，<a id="a-E3"></a>是人前世已为见佛从闻般若波罗蜜，<a id="a-E4"></a>何况学持诵已行如中事者！<a id="a-E5"></a>即为供养怛萨阿竭已。<a id="a-E6"></a>何以故？<a id="a-E7"></a>欲得萨芸若者，<a id="a-E8"></a>当从般若波罗蜜。<a id="a-E9"></a>譬如欲得极天宝者，<a id="a-EA"></a>天中天，<a id="a-EB"></a>当从大海；<a id="a-EC"></a>欲得萨芸若珍宝者，<a id="a-ED"></a>天中天，<a id="a-EE"></a>怛萨阿竭阿罗呵三耶三佛，<a id="a-EF"></a>当从般若波罗蜜索之。<a id="a-EG"></a>”</p>
  <p id="aEH">佛言：<a id="a-EI"></a>“如是，<a id="a-EJ"></a>如是，<a id="a-EK"></a>拘翼，<a id="a-EL"></a>怛萨阿竭阿罗呵三耶三佛，<a id="a-EM"></a>为从萨芸若出。<a id="a-EN"></a>”</p>
  <p id="aEO">阿难白佛言：<a id="a-EP"></a>“无有说檀波罗蜜者，<a id="a-EQ"></a>亦不尸波罗蜜，<a id="a-ER"></a>亦不羼提波罗蜜，<a id="a-ES"></a>亦不惟逮波罗蜜，<a id="a-ET"></a>亦不禅波罗蜜，<a id="a-EU"></a>都无说是字者，<a id="a-EV"></a>但共说般若波罗蜜。<a id="a-EW"></a>何以故？<a id="a-EX"></a>天中天。<a id="a-EY"></a>”</p>
  <p id="aEZ">佛语阿难：<a id="a-Ea"></a>“般若波罗蜜，<a id="a-Eb"></a>五波罗蜜中最尊。<a id="a-Ec"></a>云何，<a id="a-Ed"></a>阿难，<a id="a-Ee"></a>不作萨芸若，<a id="a-Ef"></a>布施能为檀波罗蜜不？<a id="a-Eg"></a>不作萨芸若，<a id="a-Eh"></a>净戒、<a id="a-Ei"></a>忍辱、<a id="a-Ej"></a>精进、<a id="a-Ek"></a>一心、<a id="a-El"></a>智慧，<a id="a-Em"></a>能为尸、<a id="a-En"></a>羼、<a id="a-Eo"></a>惟逮、<a id="a-Ep"></a>禅、<a id="a-Eq"></a>波罗蜜不？<a id="a-Er"></a>”</p>
  <p id="aEs">阿难言：<a id="a-Et"></a>“如是，<a id="a-Eu"></a>如是，<a id="a-Ev"></a>天中天，<a id="a-Ew"></a>无波罗蜜者为布施，<a id="a-Ex"></a>萨芸若者是檀波罗蜜，<a id="a-Ey"></a>无波罗蜜为戒、<a id="a-Ez"></a>忍辱、<a id="a-F0"></a>精进、<a id="a-F1"></a>一心、<a id="a-F2"></a>智慧，<a id="a-F3"></a>萨芸若者是般若波罗蜜。<a id="a-F4"></a>”</p>
  <p id="aF5">佛语阿难：<a id="a-F6"></a>“用是故，<a id="a-F7"></a>般若波罗蜜五波罗蜜中为最尊。<a id="a-F8"></a>譬如掘地，<a id="a-F9"></a>以种散其中，<a id="a-FA"></a>同时俱出生；<a id="a-FB"></a>如是，<a id="a-FC"></a>阿难，<a id="a-FD"></a>般若波罗蜜者，<a id="a-FE"></a>为生五波罗蜜，<a id="a-FF"></a>萨芸若者从般若波罗蜜成。<a id="a-FG"></a>以是故，<a id="a-FH"></a>阿难，<a id="a-FI"></a>般若波罗蜜于五波罗蜜，<a id="a-FJ"></a>为极大尊，<a id="a-FK"></a>自在所教。<a id="a-FL"></a>”</p>
  <p id="aFM">释提桓因白佛言：<a id="a-FN"></a>“怛萨阿竭阿罗呵三耶三佛，<a id="a-FO"></a>说善男子、<a id="a-FP"></a>善女人从般若波罗蜜教学持诵者，<a id="a-FQ"></a>说其功德未能竟。<a id="a-FR"></a>”</p>
  <p id="aFS">佛语拘翼：<a id="a-FT"></a>“我不说讽起者功德未竟。<a id="a-FU"></a>说善男子、<a id="a-FV"></a>善女人书般若波罗蜜者，<a id="a-FW"></a>持经卷自归作礼承事，<a id="a-FX"></a>供养名华、<a id="a-FY"></a>好香、<a id="a-FZ"></a>捣香、<a id="a-Fa"></a>杂香、<a id="a-Fb"></a>泽香、<a id="a-Fc"></a>烧香、<a id="a-Fd"></a>缯彩、<a id="a-Fe"></a>华盖、<a id="a-Ff"></a>幢幡，<a id="a-Fg"></a>我说是供养功德耳。<a id="a-Fh"></a>”</p>
  <p id="aFi">释提桓因白佛：<a id="a-Fj"></a>“我自拥护视是善男子、<a id="a-Fk"></a>善女人书般若波罗蜜，<a id="a-Fl"></a>持经卷自归供养，<a id="a-Fm"></a>承事名华、<a id="a-Fn"></a>好香、<a id="a-Fo"></a>捣香、<a id="a-Fp"></a>杂香、<a id="a-Fq"></a>泽香、<a id="a-Fr"></a>烧香、<a id="a-Fs"></a>缯彩、<a id="a-Ft"></a>华盖、<a id="a-Fu"></a>幢幡者。<a id="a-Fv"></a>”</p>
  <p id="aFw">佛语拘翼：<a id="a-Fx"></a>“善男子、<a id="a-Fy"></a>善女人诵般若波罗蜜时，<a id="a-Fz"></a>若干百千天往到其所，<a id="a-G0"></a>听闻其法。<a id="a-G1"></a>若有于法不解，<a id="a-G2"></a>欲问法师适作是念，<a id="a-G3"></a>用兹法故应时各解，<a id="a-G4"></a>是善男子、<a id="a-G5"></a>善女人便得今现在法听。</p>
  <p id="aG6">“复次，<a id="a-G7"></a>拘翼，<a id="a-G8"></a>善男子、<a id="a-G9"></a>善女人于四辈弟子中说般若波罗蜜，<a id="a-GA"></a>其心都无所难，<a id="a-GB"></a>若形试者终不畏。<a id="a-GC"></a>何以故？<a id="a-GD"></a>为般若波罗蜜所拥护，<a id="a-GE"></a>其所形试者便即而去。<a id="a-GF"></a>”</p>
  <p id="aGG">佛言：<a id="a-GH"></a>“我了不见为般若波罗蜜者，<a id="a-GI"></a>何况欲形试般若波罗蜜！<a id="a-GJ"></a>即是不能得见，<a id="a-GK"></a>为般若波罗蜜之所压服。<a id="a-GL"></a>善男子、<a id="a-GM"></a>善女人无有敢轻易者，<a id="a-GN"></a>心亦无所畏恐，<a id="a-GO"></a>是善男子、<a id="a-GP"></a>善女人为悉见今现在所作功德法。</p>
  <p id="aGQ">“复次，<a id="a-GR"></a>拘翼，<a id="a-GS"></a>若善男子、<a id="a-GT"></a>善女人敬爱父母、<a id="a-GU"></a>沙门、<a id="a-GV"></a>道人、<a id="a-GW"></a>知识、<a id="a-GX"></a>兄弟、<a id="a-GY"></a>宗亲、<a id="a-GZ"></a>中外，<a id="a-Ga"></a>或时其欲说恶事者，<a id="a-Gb"></a>持中正法为解说之。<a id="a-Gc"></a>是者，<a id="a-Gd"></a>拘翼，<a id="a-Ge"></a>善男子、<a id="a-Gf"></a>善女人便得今现在所作功德法。</p>
  <p id="aGg">“复次，<a id="a-Gh"></a>拘翼，<a id="a-Gi"></a>善男子、<a id="a-Gj"></a>善女人书般若波罗蜜持经卷书，<a id="a-Gk"></a>四天王上诸天人索佛道者，<a id="a-Gl"></a>当到彼所，<a id="a-Gm"></a>问讯听受般若波罗蜜，<a id="a-Gn"></a>作礼绕竟便去。</p>
  <p id="aGo">“忉利天上诸天人索佛道者，<a id="a-Gp"></a>当到彼所，<a id="a-Gq"></a>问讯听受般若波罗蜜，<a id="a-Gr"></a>作礼绕竟便去。</p>
  <p id="aGs">“盐天上诸天人索佛道者，<a id="a-Gt"></a>当到彼所，<a id="a-Gu"></a>问讯听受般若波罗蜜，<a id="a-Gv"></a>作礼绕竟便去。</p>
  <p id="aGw">“是善男子、<a id="a-Gx"></a>善女人心当知，<a id="a-Gy"></a>无央数阿僧祇佛刹诸天人、<a id="a-Gz"></a>龙、<a id="a-H0"></a>阅叉、<a id="a-H1"></a>犍陀罗、<a id="a-H2"></a>阿须伦、<a id="a-H3"></a>迦楼罗、<a id="a-H4"></a>甄陀、<a id="a-H5"></a>摩睺勒、<a id="a-H6"></a>人非人，<a id="a-H7"></a>当来到是间，<a id="a-H8"></a>问讯听受般若波罗蜜，<a id="a-H9"></a>作礼绕竟各自便去，<a id="a-HA"></a>是即为施。</p>
  <p id="aHB">“兜术天上诸天人索佛道者，<a id="a-HC"></a>当到彼所，<a id="a-HD"></a>问讯听受般若波罗蜜，<a id="a-HE"></a>作礼绕竟便去。</p>
  <p id="aHF">“尼摩罗提天上诸天人索佛道者，<a id="a-HG"></a>当到彼间，<a id="a-HH"></a>问讯听受般若波罗蜜，<a id="a-HI"></a>作礼绕竟便去。</p>
  <p id="aHJ">“波罗尼蜜和耶拔致天上诸天人索佛道者，<a id="a-HK"></a>当到彼所，<a id="a-HL"></a>问讯听受般若波罗蜜，<a id="a-HM"></a>作礼绕竟便去。</p>
  <p id="aHN">“梵迦夷天、<a id="a-HO"></a>梵富楼天、<a id="a-HP"></a>梵波产天、<a id="a-HQ"></a>摩诃梵天、<a id="a-HR"></a>卢天、<a id="a-HS"></a>波利陀天、<a id="a-HT"></a>卢波摩那天、<a id="a-HU"></a>阿陂亘须天、<a id="a-HV"></a>波利陀首呵天、<a id="a-HW"></a>阿波摩首天、<a id="a-HX"></a>首呵迦天、<a id="a-HY"></a>惟番罗天、<a id="a-HZ"></a>阿比天、<a id="a-Ha"></a>阿陀首天、<a id="a-Hb"></a>首陀施天、<a id="a-Hc"></a>阿迦腻吒天等诸天人，<a id="a-Hd"></a>皆当到彼所，<a id="a-He"></a>问讯听受般若波罗蜜，<a id="a-Hf"></a>作礼绕竟便各自去。</p>
  <p id="aHg">“乃至阿迦腻吒天常悉来下，<a id="a-Hh"></a>何况，<a id="a-Hi"></a>拘翼，<a id="a-Hj"></a>三千大千国土诸欲天人、<a id="a-Hk"></a>诸色天人！<a id="a-Hl"></a>悉皆当来问讯听受般若波罗蜜，<a id="a-Hm"></a>作礼绕竟各自还去。</p>
  <p id="aHn">“是善男子、<a id="a-Ho"></a>善女人在所止处，<a id="a-Hp"></a>常当完坚无有娆者，<a id="a-Hq"></a>除其宿命不请，<a id="a-Hr"></a>余不能动。<a id="a-Hs"></a>是善男子、<a id="a-Ht"></a>善女人便得今现在功德法，<a id="a-Hu"></a>诸天来时当可知之。<a id="a-Hv"></a>”</p>
  <p id="aHw">释提桓因：<a id="a-Hx"></a>“云何，<a id="a-Hy"></a>天中天，<a id="a-Hz"></a>是善男子、<a id="a-I0"></a>善女人，<a id="a-I1"></a>当何从知诸天来时，<a id="a-I2"></a>听受承事供养作礼？<a id="a-I3"></a>”</p>
  <p id="aI4">佛言：<a id="a-I5"></a>“善男子、<a id="a-I6"></a>善女人若见光明，<a id="a-I7"></a>知诸天、<a id="a-I8"></a>若龙、<a id="a-I9"></a>阅叉、<a id="a-IA"></a>犍陀罗来听受般若波罗蜜承事作礼，<a id="a-IB"></a>其心欢喜踊跃，<a id="a-IC"></a>知已为来。</p>
  <p id="aID">“复次，<a id="a-IE"></a>拘翼，<a id="a-IF"></a>善男子、<a id="a-IG"></a>善女人曾所不闻香，<a id="a-IH"></a>若闻香，<a id="a-II"></a>当知鬼神来已。</p>
  <p id="aIJ">“复次，<a id="a-IK"></a>拘翼，<a id="a-IL"></a>善男子、<a id="a-IM"></a>善女人当净身体，<a id="a-IN"></a>用净洁故鬼神皆大欢喜，<a id="a-IO"></a>数往到彼所，<a id="a-IP"></a>其人踊跃。<a id="a-IQ"></a>如小天去大天来到，<a id="a-IR"></a>以是譬之，<a id="a-IS"></a>其威神甚尊，<a id="a-IT"></a>光明巍巍。<a id="a-IU"></a>是善男子、<a id="a-IV"></a>善女人常欢喜净洁住，<a id="a-IW"></a>其病终不著身，<a id="a-IX"></a>所止常得安隐，<a id="a-IY"></a>未曾有恶梦，<a id="a-IZ"></a>梦中不见余，<a id="a-Ia"></a>但见佛，<a id="a-Ib"></a>但见塔，<a id="a-Ic"></a>但闻般若波罗蜜，<a id="a-Id"></a>但见佛所坐树，<a id="a-Ie"></a>但见法轮转，<a id="a-If"></a>但见且欲成佛时，<a id="a-Ig"></a>但见诸佛成得佛已转法轮，<a id="a-Ih"></a>但见若干菩萨，<a id="a-Ii"></a>但见说六波罗蜜种种为解慧，<a id="a-Ij"></a>但见当作佛者，<a id="a-Ik"></a>但见余佛刹，<a id="a-Il"></a>但闻佛尊法，<a id="a-Im"></a>但见某方某刹怛萨阿竭阿罗呵三耶三佛，<a id="a-In"></a>若干百千弟子，<a id="a-Io"></a>若干亿弟子，<a id="a-Ip"></a>佛在其中而说法。<a id="a-Iq"></a>是者，<a id="a-Ir"></a>拘翼，<a id="a-Is"></a>善男子、<a id="a-It"></a>善女人于梦中所见已便安隐，<a id="a-Iu"></a>觉即身为轻不复思食，<a id="a-Iv"></a>身如食软美而饱。<a id="a-Iw"></a>譬若比丘得禅，<a id="a-Ix"></a>从禅觉已其心软好，<a id="a-Iy"></a>不大思食自软美饱。<a id="a-Iz"></a>如是，<a id="a-J0"></a>拘翼，<a id="a-J1"></a>是善男子、<a id="a-J2"></a>善女人从觉已不大思食，<a id="a-J3"></a>自想身软美如饱。<a id="a-J4"></a>何以故？<a id="a-J5"></a>拘翼，<a id="a-J6"></a>其邪鬼神不敢近。<a id="a-J7"></a>是善男子、<a id="a-J8"></a>善女人为自见今现在功德法已，<a id="a-J9"></a>用学诵般若波罗蜜故。<a id="a-JA"></a>若有书写虽不诵读，<a id="a-JB"></a>但持经卷自归作礼承事，<a id="a-JC"></a>供养名华、<a id="a-JD"></a>好香、<a id="a-JE"></a>捣香、<a id="a-JF"></a>杂香、<a id="a-JG"></a>泽香、<a id="a-JH"></a>烧香、<a id="a-JI"></a>缯彩、<a id="a-JJ"></a>华盖、<a id="a-JK"></a>幢幡。</p>
  <p id="aJL">“复次，<a id="a-JM"></a>拘翼，<a id="a-JN"></a>或阎浮提中满怛萨阿竭舍利，<a id="a-JO"></a>若般若波罗蜜经，<a id="a-JP"></a>是二者欲取何？<a id="a-JQ"></a>”</p>
  <p id="aJR">释提桓因言：<a id="a-JS"></a>“我宁取般若波罗蜜。<a id="a-JT"></a>何以故？<a id="a-JU"></a>我不敢不敬舍利，<a id="a-JV"></a>天中天，<a id="a-JW"></a>其舍利者，<a id="a-JX"></a>为从般若波罗蜜出而得供养。<a id="a-JY"></a>如我于诸天中而独持坐，<a id="a-JZ"></a>或时不在座上，<a id="a-Ja"></a>敢有天人来到者，<a id="a-Jb"></a>皆承事为座作礼，<a id="a-Jc"></a>所受教处便即而去。<a id="a-Jd"></a>般若波罗蜜出者如是，<a id="a-Je"></a>天中天，<a id="a-Jf"></a>出怛萨阿竭阿罗呵三耶三佛舍利，<a id="a-Jg"></a>为从萨芸若智慧出生。</p>
  <p id="aJh">“阎浮利中满怛萨阿竭舍利，<a id="a-Ji"></a>正使天中天，<a id="a-Jj"></a>三千大千国土满中舍利为一分，<a id="a-Jk"></a>般若波罗蜜经为二分，<a id="a-Jl"></a>我从二分之中取般若波罗蜜。<a id="a-Jm"></a>何以故？<a id="a-Jn"></a>舍利为从中出自到得供养。<a id="a-Jo"></a>譬如负债之人，<a id="a-Jp"></a>天中天，<a id="a-Jq"></a>与王者相知，<a id="a-Jr"></a>得甚敬爱，<a id="a-Js"></a>无有问者，<a id="a-Jt"></a>亦无所畏。<a id="a-Ju"></a>何以故？<a id="a-Jv"></a>在王边得威力故。<a id="a-Jw"></a>天中天，<a id="a-Jx"></a>以从般若波罗蜜者便出舍利，<a id="a-Jy"></a>而得供养般若波罗蜜。<a id="a-Jz"></a>譬若如王其住附者，<a id="a-K0"></a>辄为人所敬；<a id="a-K1"></a>怛萨阿竭舍利，<a id="a-K2"></a>为从萨芸若出生，<a id="a-K3"></a>便得供养。<a id="a-K4"></a>是天中天，<a id="a-K5"></a>萨芸若慧，<a id="a-K6"></a>怛萨阿竭阿罗呵三耶三佛，<a id="a-K7"></a>为从般若波罗蜜出，<a id="a-K8"></a>当作是知。<a id="a-K9"></a>两分之中，<a id="a-KA"></a>我取般若波罗蜜。</p>
  <p id="aKB">“其受般若波罗蜜持者，<a id="a-KC"></a>譬如无价摩尼珠。<a id="a-KD"></a>天中天，<a id="a-KE"></a>其有是宝无有与等者，<a id="a-KF"></a>在所著处鬼神不得其便，<a id="a-KG"></a>不为鬼神所害；<a id="a-KH"></a>若男子、<a id="a-KI"></a>女人无大无小，<a id="a-KJ"></a>其得取者，<a id="a-KK"></a>持是摩尼珠著身，<a id="a-KL"></a>其鬼神即走去；<a id="a-KM"></a>若中热者，<a id="a-KN"></a>持是摩尼珠著身上，<a id="a-KO"></a>其热即为除；<a id="a-KP"></a>若中风者，<a id="a-KQ"></a>持是摩尼珠著身上，<a id="a-KR"></a>其风即为除；<a id="a-KS"></a>若中寒者，<a id="a-KT"></a>持是摩尼珠著身上，<a id="a-KU"></a>其寒不复增即得除去；<a id="a-KV"></a>若夜时，<a id="a-KW"></a>持摩尼珠著冥中，<a id="a-KX"></a>即为悉明；<a id="a-KY"></a>若热时，<a id="a-KZ"></a>持摩尼珠在所著处，<a id="a-Ka"></a>即为大凉；<a id="a-Kb"></a>若寒时，<a id="a-Kc"></a>持摩尼珠在所著处，<a id="a-Kd"></a>即为大温；<a id="a-Ke"></a>在所置处，<a id="a-Kf"></a>诸毒即为不行；<a id="a-Kg"></a>若男子、<a id="a-Kh"></a>女人无大无小，<a id="a-Ki"></a>若蛇蟒所啮，<a id="a-Kj"></a>持是摩尼珠著之，<a id="a-Kk"></a>毒即自去。<a id="a-Kl"></a>天中天，<a id="a-Km"></a>是摩尼珠之为极尊。<a id="a-Kn"></a>若有人病目痛者，<a id="a-Ko"></a>若得目冥，<a id="a-Kp"></a>持是摩尼珠近，<a id="a-Kq"></a>眼痛即为除愈。<a id="a-Kr"></a>如是，<a id="a-Ks"></a>天中天，<a id="a-Kt"></a>摩尼珠之德甚大巍巍，<a id="a-Ku"></a>若著水中，<a id="a-Kv"></a>水即如色；<a id="a-Kw"></a>持若干种缯，<a id="a-Kx"></a>郑重裹摩尼珠著其水中，<a id="a-Ky"></a>水即随色；<a id="a-Kz"></a>若水浊者，<a id="a-L0"></a>即时为清。<a id="a-L1"></a>摩尼之德而无与比。<a id="a-L2"></a>”</p>
  <p id="aL3">阿难问释提桓因：<a id="a-L4"></a>“云何，<a id="a-L5"></a>拘翼，<a id="a-L6"></a>天上亦有摩尼，<a id="a-L7"></a>阎浮利地上亦有摩尼，<a id="a-L8"></a>俱同摩尼，<a id="a-L9"></a>何有差别？<a id="a-LA"></a>”</p>
  <p id="aLB">即报阿难：<a id="a-LC"></a>“天上摩尼者，<a id="a-LD"></a>不与人间俱同。<a id="a-LE"></a>阎浮利所有，<a id="a-LF"></a>其光明自然不足言耳！<a id="a-LG"></a>如我所说，<a id="a-LH"></a>即知有异，<a id="a-LI"></a>其德甚尊十倍、<a id="a-LJ"></a>百千倍、<a id="a-LK"></a>万亿倍、<a id="a-LL"></a>巨亿万倍。<a id="a-LM"></a>如我所语摩尼者，<a id="a-LN"></a>若著箧中，<a id="a-LO"></a>若著函中，<a id="a-LP"></a>其光明彻照于外。<a id="a-LQ"></a>假使举珠出去，<a id="a-LR"></a>其处续明如故。<a id="a-LS"></a>般若波罗蜜者，<a id="a-LT"></a>是萨芸若之慧，<a id="a-LU"></a>至怛萨阿竭阿罗呵三耶三佛般泥洹去后，<a id="a-LV"></a>舍利续得供养。<a id="a-LW"></a>舍利者，<a id="a-LX"></a>即为萨芸若之函器。</p>
  <p id="aLY">“复次，<a id="a-LZ"></a>天中天，<a id="a-La"></a>若三千大千国土满中舍利，<a id="a-Lb"></a>乃至恒边沙佛刹满中舍利，<a id="a-Lc"></a>合为一分，<a id="a-Ld"></a>般若波罗蜜经为二分，<a id="a-Le"></a>我宁从二分之中，<a id="a-Lf"></a>取般若波罗蜜。<a id="a-Lg"></a>何以故？<a id="a-Lh"></a>怛萨阿竭为从萨芸若生，<a id="a-Li"></a>其舍利者从般若波罗蜜出自致得供养。<a id="a-Lj"></a>若善男子、<a id="a-Lk"></a>善女人，<a id="a-Ll"></a>天中天，<a id="a-Lm"></a>欲见今现在阿僧祇刹土诸佛，<a id="a-Ln"></a>当承法如般若波罗蜜行，<a id="a-Lo"></a>当作是念。<a id="a-Lp"></a>”</p>
  <p id="aLq">佛语释提桓因言：<a id="a-Lr"></a>“如是，<a id="a-Ls"></a>拘翼，<a id="a-Lt"></a>过去时怛萨阿竭阿罗诃三耶三佛，<a id="a-Lu"></a>皆从般若波罗蜜自致成佛；<a id="a-Lv"></a>甫当来怛萨阿竭阿罗诃三耶三菩，<a id="a-Lw"></a>悉从般若波罗蜜当自致成作佛；<a id="a-Lx"></a>今现在无央数阿僧祇刹土诸佛，<a id="a-Ly"></a>亦从般若波罗蜜自致成作佛。<a id="a-Lz"></a>”</p>
  <p id="aM0">释提桓因白佛言：<a id="a-M1"></a>“摩诃波罗蜜，<a id="a-M2"></a>天中天，<a id="a-M3"></a>一切人蜎蜚蠕动，<a id="a-M4"></a>若波罗蜜悉了知之。<a id="a-M5"></a>”</p>
  <p id="aM6">佛言：<a id="a-M7"></a>“菩萨摩诃萨用是知故，<a id="a-M8"></a>昼夜行般若波罗蜜。<a id="a-M9"></a>”</p>
  <p id="aMA">释提桓因言：<a id="a-MB"></a>“所以但行般若波罗蜜，<a id="a-MC"></a>不行余波罗蜜者何？<a id="a-MD"></a>”</p>
  <p id="aME">佛言：<a id="a-MF"></a>“菩萨摩诃萨悉行六波罗蜜，<a id="a-MG"></a>般若波罗蜜于菩萨摩诃萨为最尊。<a id="a-MH"></a>若所施与般若波罗蜜为出其上，<a id="a-MI"></a>戒者无所犯，<a id="a-MJ"></a>忍辱者为自守，<a id="a-MK"></a>精进者不懈怠，<a id="a-ML"></a>一心者而不乱，<a id="a-MM"></a>悉见诸法，<a id="a-MN"></a>是菩萨摩诃萨为行般若波罗蜜。</p>
  <p id="aMO">“譬若阎浮利地上，<a id="a-MP"></a>拘翼，<a id="a-MQ"></a>种种树木若干种色，<a id="a-MR"></a>各各异叶，<a id="a-MS"></a>各各异华，<a id="a-MT"></a>各各异实，<a id="a-MU"></a>各各异种，<a id="a-MV"></a>其影者而无异，<a id="a-MW"></a>即皆悉相类。<a id="a-MX"></a>如是，<a id="a-MY"></a>拘翼，<a id="a-MZ"></a>五波罗蜜为从般若波罗蜜出萨芸若，<a id="a-Ma"></a>种种展转相得无有异。<a id="a-Mb"></a>”</p>
  <p id="aMc">释提桓因白佛言：<a id="a-Md"></a>“极大尊之德无过般若波罗蜜，<a id="a-Me"></a>天中天。<a id="a-Mf"></a>不可计德无过般若波罗蜜，<a id="a-Mg"></a>天中天。<a id="a-Mh"></a>无有已波罗蜜，<a id="a-Mi"></a>天中天。<a id="a-Mj"></a>若有书般若波罗蜜，<a id="a-Mk"></a>持经卷自归作礼承事，<a id="a-Ml"></a>供养名华、<a id="a-Mm"></a>好香、<a id="a-Mn"></a>捣香、<a id="a-Mo"></a>杂香、<a id="a-Mp"></a>泽香、<a id="a-Mq"></a>烧香、<a id="a-Mr"></a>缯彩、<a id="a-Ms"></a>华盖、<a id="a-Mt"></a>幢幡，<a id="a-Mu"></a>中复有书般若波罗蜜者持施与人，<a id="a-Mv"></a>其福何所为多？<a id="a-Mw"></a>”</p>
  <p id="aMx">佛言：<a id="a-My"></a>“故问拘翼，<a id="a-Mz"></a>自恣报之：<a id="a-N0"></a>若有怛萨阿竭舍利自供养，<a id="a-N1"></a>复分布与他人令供养之，<a id="a-N2"></a>中有自供养舍利不分布与人，<a id="a-N3"></a>其福何所多者？<a id="a-N4"></a>”</p>
  <p id="aN5">释提桓因言：<a id="a-N6"></a>“是善男子、<a id="a-N7"></a>善女人自供养舍利，<a id="a-N8"></a>天中天，<a id="a-N9"></a>复分与人，<a id="a-NA"></a>其福出彼上甚多。<a id="a-NB"></a>”</p>
  <p id="aNC">佛言：<a id="a-ND"></a>“如是，<a id="a-NE"></a>如是，<a id="a-NF"></a>拘翼，<a id="a-NG"></a>善男子、<a id="a-NH"></a>善女人若书般若波罗蜜，<a id="a-NI"></a>持经卷自归作礼承事，<a id="a-NJ"></a>供养名华、<a id="a-NK"></a>好香、<a id="a-NL"></a>捣香、<a id="a-NM"></a>杂香、<a id="a-NN"></a>泽香、<a id="a-NO"></a>烧香、<a id="a-NP"></a>缯彩、<a id="a-NQ"></a>华盖、<a id="a-NR"></a>幢幡，<a id="a-NS"></a>复书经卷分与他人令供养之，<a id="a-NT"></a>其福甚大。</p>
  <p id="aNU">“复次，<a id="a-NV"></a>拘翼，<a id="a-NW"></a>若法师在所至凑，<a id="a-NX"></a>辄说经法分教于人，<a id="a-NY"></a>其功德甚大甚大。</p>
  <p id="aNZ">“复次，<a id="a-Na"></a>拘翼，<a id="a-Nb"></a>阎浮利人悉是善男子、<a id="a-Nc"></a>善女人，<a id="a-Nd"></a>皆令持十善。<a id="a-Ne"></a>云何，<a id="a-Nf"></a>拘翼，<a id="a-Ng"></a>其福宁多不？<a id="a-Nh"></a>”</p>
  <p id="aNi">释提桓因言：<a id="a-Nj"></a>“甚多，<a id="a-Nk"></a>甚多，<a id="a-Nl"></a>天中天！<a id="a-Nm"></a>”</p>
  <p id="aNn">佛言：<a id="a-No"></a>“不如善男子、<a id="a-Np"></a>善女人书般若波罗蜜，<a id="a-Nq"></a>持经卷与人使书之，<a id="a-Nr"></a>若为人读其福倍多。</p>
  <p id="aNs">“复次，<a id="a-Nt"></a>拘翼，<a id="a-Nu"></a>置阎浮利，<a id="a-Nv"></a>及四天下、<a id="a-Nw"></a>诸小千国土、<a id="a-Nx"></a>二千中国土、<a id="a-Ny"></a>三千大千国土乃至恒边沙佛刹人，<a id="a-Nz"></a>悉是善男子、<a id="a-O0"></a>善女人，<a id="a-O1"></a>皆令持十善。<a id="a-O2"></a>云何，<a id="a-O3"></a>拘翼，<a id="a-O4"></a>其福宁多不？<a id="a-O5"></a>”</p>
  <p id="aO6">释提桓因言：<a id="a-O7"></a>“甚多，<a id="a-O8"></a>甚多，<a id="a-O9"></a>天中天！<a id="a-OA"></a>”</p>
  <p id="aOB">佛言：<a id="a-OC"></a>“善男子、<a id="a-OD"></a>善女人书般若波罗蜜，<a id="a-OE"></a>持经卷与人使书，<a id="a-OF"></a>若为人读，<a id="a-OG"></a>其福倍多。</p>
  <p id="aOH">“复次，<a id="a-OI"></a>拘翼，<a id="a-OJ"></a>阎浮利人悉是善男子、<a id="a-OK"></a>善女人，<a id="a-OL"></a>皆令行四禅、<a id="a-OM"></a>四谛、<a id="a-ON"></a>四神足、<a id="a-OO"></a>五旬。<a id="a-OP"></a>云何，<a id="a-OQ"></a>拘翼，<a id="a-OR"></a>其福宁多不？<a id="a-OS"></a>”</p>
  <p id="aOT">释提桓因言：<a id="a-OU"></a>“甚多，<a id="a-OV"></a>甚多，<a id="a-OW"></a>天中天！<a id="a-OX"></a>”</p>
  <p id="aOY">佛言：<a id="a-OZ"></a>“不如善男子、<a id="a-Oa"></a>善女人书般若波罗蜜，<a id="a-Ob"></a>持经卷与人使书之，<a id="a-Oc"></a>若为人读，<a id="a-Od"></a>其福倍甚益多。</p>
  <p id="aOe">“复次，<a id="a-Of"></a>拘翼，<a id="a-Og"></a>置阎浮利，<a id="a-Oh"></a>四天下及三千大千国土乃至恒边沙佛刹人，<a id="a-Oi"></a>悉是善男子、<a id="a-Oj"></a>善女人，<a id="a-Ok"></a>皆令行四禅、<a id="a-Ol"></a>四谛、<a id="a-Om"></a>四神足及五旬悉令得成。<a id="a-On"></a>云何，<a id="a-Oo"></a>拘翼，<a id="a-Op"></a>其福宁多不？<a id="a-Oq"></a>”</p>
  <p id="aOr">释提桓因言：<a id="a-Os"></a>“甚多，<a id="a-Ot"></a>甚多，<a id="a-Ou"></a>天中天！<a id="a-Ov"></a>”</p>
  <p id="aOw">佛言：<a id="a-Ox"></a>“不如善男子、<a id="a-Oy"></a>善女人书般若波罗蜜，<a id="a-Oz"></a>持经卷与人使书之，<a id="a-P0"></a>若为人读，<a id="a-P1"></a>其福转倍。</p>
  <p id="aP2">“复次，<a id="a-P3"></a>拘翼，<a id="a-P4"></a>若有人读般若波罗蜜者，<a id="a-P5"></a>复教余人令学之，<a id="a-P6"></a>其福甚倍益多。</p>
  <p id="aP7">“复次，<a id="a-P8"></a>拘翼，<a id="a-P9"></a>若有人自学般若波罗蜜，<a id="a-PA"></a>复为人解其慧，<a id="a-PB"></a>得福转甚倍多。<a id="a-PC"></a>”</p>
  <p id="aPD">释提桓因白佛言：<a id="a-PE"></a>“云何学般若波罗蜜解中慧者，<a id="a-PF"></a>天中天？<a id="a-PG"></a>”</p>
  <p id="aPH">佛言：<a id="a-PI"></a>“其不晓者为解说之。<a id="a-PJ"></a>若有当来善男子、<a id="a-PK"></a>善女人，<a id="a-PL"></a>欲得阿耨多罗三耶三菩至阿惟三佛者，<a id="a-PM"></a>应学般若波罗蜜，<a id="a-PN"></a>反得恶师教学枝掖般若波罗蜜。<a id="a-PO"></a>”</p>
  <p id="aPP">释提桓因问佛：<a id="a-PQ"></a>“何谓为枝掖般若波罗蜜者？<a id="a-PR"></a>”</p>
  <p id="aPS">佛言：<a id="a-PT"></a>“甫当来世有比丘，<a id="a-PU"></a>欲学般若波罗蜜，<a id="a-PV"></a>为恶师所反教。<a id="a-PW"></a>”</p>
  <p id="aPX">释提桓因言：<a id="a-PY"></a>“何所为反教者？<a id="a-PZ"></a>”</p>
  <p id="aPa">佛言：<a id="a-Pb"></a>“教人学色之无常，<a id="a-Pc"></a>令人于色求无常，<a id="a-Pd"></a>作是行般若波罗蜜作无常，<a id="a-Pe"></a>学痛痒、<a id="a-Pf"></a>思想、<a id="a-Pg"></a>生死、<a id="a-Ph"></a>识于识求无常，<a id="a-Pi"></a>作是行般若波罗蜜，<a id="a-Pj"></a>拘翼，<a id="a-Pk"></a>是为枝掖般若波罗蜜。<a id="a-Pl"></a>”</p>
  <p id="aPm">佛言：<a id="a-Pn"></a>“其人作坏色行，<a id="a-Po"></a>求色无常，<a id="a-Pp"></a>坏痛痒、<a id="a-Pq"></a>思想、<a id="a-Pr"></a>生死、<a id="a-Ps"></a>识行，<a id="a-Pt"></a>于识求无常。<a id="a-Pu"></a>视其作是行者，<a id="a-Pv"></a>若有黠慧，<a id="a-Pw"></a>当持般若波罗蜜为解之，<a id="a-Px"></a>其福转倍益多。</p>
  <p id="aPy">“复次，<a id="a-Pz"></a>拘翼，<a id="a-Q0"></a>故阎浮利人，<a id="a-Q1"></a>若善男子、<a id="a-Q2"></a>善女人，<a id="a-Q3"></a>皆令得须陀洹道。<a id="a-Q4"></a>云何，<a id="a-Q5"></a>拘翼，<a id="a-Q6"></a>其福宁多不？<a id="a-Q7"></a>”</p>
  <p id="aQ8">释提桓因言：<a id="a-Q9"></a>“甚多，<a id="a-QA"></a>甚多，<a id="a-QB"></a>天中天！<a id="a-QC"></a>”</p>
  <p id="aQD">佛言：<a id="a-QE"></a>“不如善男子、<a id="a-QF"></a>善女人书般若波罗蜜，<a id="a-QG"></a>持经卷与人使书之，<a id="a-QH"></a>教令学若为人读，<a id="a-QI"></a>其福倍益甚多。<a id="a-QJ"></a>何以故？<a id="a-QK"></a>须陀洹道者，<a id="a-QL"></a>皆从般若波罗蜜出。</p>
  <p id="aQM">“复次，<a id="a-QN"></a>拘翼，<a id="a-QO"></a>置阎浮利，<a id="a-QP"></a>正使三千大千国土乃至恒边沙佛刹人教令得斯陀含，<a id="a-QQ"></a>其福宁多不？<a id="a-QR"></a>”</p>
  <p id="aQS">释提桓因言：<a id="a-QT"></a>“甚多，<a id="a-QU"></a>甚多，<a id="a-QV"></a>天中天！<a id="a-QW"></a>”</p>
  <p id="aQX">佛言：<a id="a-QY"></a>“不如善男子、<a id="a-QZ"></a>善女人书般若波罗蜜，<a id="a-Qa"></a>持经卷与人使书之，<a id="a-Qb"></a>教令学若为人读，<a id="a-Qc"></a>其福德益甚多。<a id="a-Qd"></a>何以故？<a id="a-Qe"></a>萨芸若德成法听故，<a id="a-Qf"></a>从般若波罗蜜中成得佛，<a id="a-Qg"></a>便出须陀洹道。</p>
  <p id="aQh">“复次，<a id="a-Qi"></a>拘翼，<a id="a-Qj"></a>悉得斯陀含、<a id="a-Qk"></a>阿那含、<a id="a-Ql"></a>阿罗汉道，<a id="a-Qm"></a>其福宁多不？<a id="a-Qn"></a>”</p>
  <p id="aQo">释提桓因言：<a id="a-Qp"></a>“甚多，<a id="a-Qq"></a>甚多，<a id="a-Qr"></a>天中天！<a id="a-Qs"></a>”</p>
  <p id="aQt">佛言：<a id="a-Qu"></a>“不如是善男子、<a id="a-Qv"></a>善女人书般若波罗蜜，<a id="a-Qw"></a>持经卷与人使书之，<a id="a-Qx"></a>若为人读，<a id="a-Qy"></a>其福甚多。<a id="a-Qz"></a>以是故，<a id="a-R0"></a>皆从是法各各悉得，<a id="a-R1"></a>是般若波罗蜜之所致。<a id="a-R2"></a>何以故？<a id="a-R3"></a>为萨芸若法。<a id="a-R4"></a>以学萨芸若法，<a id="a-R5"></a>便能教成须陀洹、<a id="a-R6"></a>斯陀含、<a id="a-R7"></a>阿那含、<a id="a-R8"></a>阿罗汉、<a id="a-R9"></a>辟支佛。</p>
  <p id="aRA">“置阎浮利人，<a id="a-RB"></a>拘翼，<a id="a-RC"></a>及三千大千国土乃至恒边沙佛刹人，<a id="a-RD"></a>悉教善男子、<a id="a-RE"></a>善女人，<a id="a-RF"></a>皆令得成须陀洹、<a id="a-RG"></a>斯陀含、<a id="a-RH"></a>阿那含、<a id="a-RI"></a>阿罗汉、<a id="a-RJ"></a>辟支佛道。<a id="a-RK"></a>云何，<a id="a-RL"></a>拘翼，<a id="a-RM"></a>其福宁多不？<a id="a-RN"></a>”</p>
  <p id="aRO">释提桓因言：<a id="a-RP"></a>“甚多，<a id="a-RQ"></a>甚多，<a id="a-RR"></a>天中天！<a id="a-RS"></a>”</p>
  <p id="aRT">佛言：<a id="a-RU"></a>“不如善男子、<a id="a-RV"></a>善女人书般若波罗蜜，<a id="a-RW"></a>持经卷与人使书之，<a id="a-RX"></a>教令学若为人读，<a id="a-RY"></a>其福益倍多。<a id="a-RZ"></a>何以故？<a id="a-Ra"></a>皆从般若波罗蜜，<a id="a-Rb"></a>因萨芸若法德，<a id="a-Rc"></a>用是故得须陀洹、<a id="a-Rd"></a>斯陀含、<a id="a-Re"></a>阿那含、<a id="a-Rf"></a>阿罗汉、<a id="a-Rg"></a>辟支佛道，<a id="a-Rh"></a>用是故其福转倍益多。</p>
  <p id="aRi">“复次，<a id="a-Rj"></a>拘翼，<a id="a-Rk"></a>阎浮利人都使发菩萨心，<a id="a-Rl"></a>不如善男子、<a id="a-Rm"></a>善女人持般若波罗蜜经卷与人使书，<a id="a-Rn"></a>教令学为说之。<a id="a-Ro"></a>若授与阿惟越致菩萨经书，<a id="a-Rp"></a>其人当从是学深入般若波罗蜜，<a id="a-Rq"></a>学知般若波罗蜜者转增益多，<a id="a-Rr"></a>守无极知因得成就，<a id="a-Rs"></a>以是故其福转倍，<a id="a-Rt"></a>甚多！<a id="a-Ru"></a>甚多！</p>
  <p id="aRv">“置阎浮利、<a id="a-Rw"></a>三千大千国土，<a id="a-Rx"></a>拘翼，<a id="a-Ry"></a>及如恒边沙佛刹人，<a id="a-Rz"></a>皆发心为阿耨多罗三耶三菩行，<a id="a-S0"></a>不如善男子、<a id="a-S1"></a>善女人持般若波罗蜜经卷，<a id="a-S2"></a>与人使书之，<a id="a-S3"></a>教令学为说之，<a id="a-S4"></a>及授与阿惟越致菩萨经书，<a id="a-S5"></a>使人当从是学深入般若波罗蜜，<a id="a-S6"></a>学知般若波罗蜜者转增益多，<a id="a-S7"></a>守无极知因得成就，<a id="a-S8"></a>以是故其福转倍甚多。</p>
  <p id="aS9">“复次，<a id="a-SA"></a>拘翼，<a id="a-SB"></a>阎浮利人皆发阿耨多罗三耶三菩行，<a id="a-SC"></a>不如善男子、<a id="a-SD"></a>善女人持般若波罗蜜经卷，<a id="a-SE"></a>与人使书之，<a id="a-SF"></a>为解说其慧令学之，<a id="a-SG"></a>及授与阿惟越致菩萨摩诃萨般若波罗蜜经，<a id="a-SH"></a>为解中慧，<a id="a-SI"></a>其福转倍益多。</p>
  <p id="aSJ">“置阎浮利、<a id="a-SK"></a>三千大千国土，<a id="a-SL"></a>乃至恒边沙佛刹人，<a id="a-SM"></a>皆发阿耨多罗三耶三菩心，<a id="a-SN"></a>不如善男子、<a id="a-SO"></a>善女人持般若波罗蜜经卷，<a id="a-SP"></a>与人使书之，<a id="a-SQ"></a>教令学入黠慧中，<a id="a-SR"></a>若授与阿惟越致菩萨摩诃萨般若波罗蜜经，<a id="a-SS"></a>为解中慧，<a id="a-ST"></a>其福转倍益多。</p>
  <p id="aSU">“复次，<a id="a-SV"></a>拘翼，<a id="a-SW"></a>阎浮利人皆令如阿惟越致菩萨阿耨多罗三耶三菩，<a id="a-SX"></a>若有善男子、<a id="a-SY"></a>善女人随教人入般若波罗蜜中。<a id="a-SZ"></a>云何，<a id="a-Sa"></a>拘翼，<a id="a-Sb"></a>其福宁多不？<a id="a-Sc"></a>”</p>
  <p id="aSd">释提桓因言：<a id="a-Se"></a>“甚多，<a id="a-Sf"></a>甚多，<a id="a-Sg"></a>天中天！<a id="a-Sh"></a>”</p>
  <p id="aSi">佛言：<a id="a-Sj"></a>“从是辈中若有一菩萨，<a id="a-Sk"></a>便作是语：<a id="a-Sl"></a>‘我欲疾作佛。<a id="a-Sm"></a>’正使欲疾作佛，<a id="a-Sn"></a>不如人入般若波罗蜜者，<a id="a-So"></a>其福转倍益多。</p>
  <p id="aSp">“置阎浮利、<a id="a-Sq"></a>三千大千国土，<a id="a-Sr"></a>及至恒边沙佛刹人，<a id="a-Ss"></a>皆悉如阿惟越致菩萨阿耨多罗三藐三菩，<a id="a-St"></a>若有教善男子、<a id="a-Su"></a>善女人入般若波罗蜜中。<a id="a-Sv"></a>云何，<a id="a-Sw"></a>拘翼，<a id="a-Sx"></a>其福宁多不？<a id="a-Sy"></a>”</p>
  <p id="aSz">释提桓因言：<a id="a-T0"></a>“甚多，<a id="a-T1"></a>甚多，<a id="a-T2"></a>天中天！<a id="a-T3"></a>”</p>
  <p id="aT4">佛言：<a id="a-T5"></a>“若有一菩萨从其中作是言：<a id="a-T6"></a>‘我欲疾作佛。<a id="a-T7"></a>’正使疾作佛，<a id="a-T8"></a>不如持般若波罗蜜授与人者，<a id="a-T9"></a>其福转倍益多。<a id="a-TA"></a>”</p>
  <p id="aTB">释提桓因白佛言：<a id="a-TC"></a>“如是，<a id="a-TD"></a>如是，<a id="a-TE"></a>天中天。<a id="a-TF"></a>极安隐者，<a id="a-TG"></a>即菩萨摩诃萨令近佛坐，<a id="a-TH"></a>持衣、<a id="a-TI"></a>食床、<a id="a-TJ"></a>卧具、<a id="a-TK"></a>供养、<a id="a-TL"></a>医药，<a id="a-TM"></a>所当得，<a id="a-TN"></a>不如持般若波罗蜜教授人者，<a id="a-TO"></a>其福转倍益多。<a id="a-TP"></a>何以故？<a id="a-TQ"></a>天中天，<a id="a-TR"></a>其得般若波罗蜜者，<a id="a-TS"></a>令近佛坐。<a id="a-TT"></a>”</p>
  <p id="aTU">须菩提语释提桓因言：<a id="a-TV"></a>“善哉！<a id="a-TW"></a>善哉！<a id="a-TX"></a>拘翼，<a id="a-TY"></a>于尊弟子菩萨摩诃萨中乃作是观，<a id="a-TZ"></a>诸声闻者因是而得成。<a id="a-Ta"></a>是辈人不索佛道者，<a id="a-Tb"></a>菩萨摩诃萨不当于中学，<a id="a-Tc"></a>六波罗蜜不学是法者不得作佛。<a id="a-Td"></a>随法如学，<a id="a-Te"></a>疾成阿耨多罗三耶三菩，<a id="a-Tf"></a>便得至佛。<a id="a-Tg"></a>”</p>
 </body>
</html>