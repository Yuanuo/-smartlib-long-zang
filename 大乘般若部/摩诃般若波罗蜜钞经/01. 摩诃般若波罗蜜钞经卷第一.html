<!doctype html>
<html id="z3IBTBeBD" data-ver="1392">
 <head>
  <meta charset="utf-8">
  <meta author="昙摩">
  <meta author="竺佛念">
  <meta library="龙藏">
  <meta catalog="大乘般若部">
  <meta period="符秦">
 </head>
 <body>
  <h1 id="a1">摩诃般若波罗蜜钞经卷第一</h1>
  <h2 id="a2">道行品第一</h2>
  <p id="a3">闻如是：<a id="a-4"></a>一时，<a id="a-5"></a>佛在罗阅祇耆阇崛山中，<a id="a-6"></a>与千二百五十比丘俱，<a id="a-7"></a>皆是罗汉，<a id="a-8"></a>于生死已尽；<a id="a-9"></a>垢浊以索，<a id="a-A"></a>所语如言；<a id="a-B"></a>已脱于心，<a id="a-C"></a>度于智慧；<a id="a-D"></a>其圣已了，<a id="a-E"></a>皆悉上士；<a id="a-F"></a>所作已办，<a id="a-G"></a>离于重担；<a id="a-H"></a>是即自从，<a id="a-I"></a>所有已尽；<a id="a-J"></a>其智已脱，<a id="a-K"></a>心即从计。<a id="a-L"></a>除贤者阿难。</p>
  <p id="aM">佛告须菩提：<a id="a-N"></a>“今日乐不，<a id="a-O"></a>为诸菩萨说般若波罗蜜？<a id="a-P"></a>菩萨当从是学成。<a id="a-Q"></a>”</p>
  <p id="aR">舍利弗心念：<a id="a-S"></a>“今须菩提为诸菩萨说般若波罗蜜，<a id="a-T"></a>自用力说耶？<a id="a-U"></a>持佛威神说乎？<a id="a-V"></a>”</p>
  <p id="aW">须菩提知舍利弗心所念，<a id="a-X"></a>便语舍利弗：<a id="a-Y"></a>“敢佛弟子所说法、<a id="a-Z"></a>所成法，<a id="a-a"></a>皆承佛威神。<a id="a-b"></a>何以故？<a id="a-c"></a>佛所说法，<a id="a-d"></a>法中所学皆有证，<a id="a-e"></a>以知便能有所成，<a id="a-f"></a>展转能相成教，<a id="a-g"></a>于诸法随其教。<a id="a-h"></a>所以者何？<a id="a-i"></a>怛萨阿竭所说无有异。<a id="a-j"></a>若有仁善欲学是法，<a id="a-k"></a>于中终不诤。<a id="a-l"></a>”</p>
  <p id="am">须菩提白佛言：<a id="a-n"></a>“使我为诸菩萨说般若波罗蜜，<a id="a-o"></a>菩萨当从中成菩萨。<a id="a-p"></a>菩萨有字，<a id="a-q"></a>为在何法而字菩萨？<a id="a-r"></a>亦不见法有法字，<a id="a-s"></a>菩萨亦不见，<a id="a-t"></a>菩萨亦不能得，<a id="a-u"></a>亦不见般若波罗蜜，<a id="a-v"></a>亦不能得。<a id="a-w"></a>亦不见菩萨亦不能得，<a id="a-x"></a>亦不见般若波罗蜜亦不能得，<a id="a-y"></a>何所有菩萨当为说般若波罗蜜？<a id="a-z"></a>说是时，<a id="a-10"></a>菩萨闻之，<a id="a-11"></a>心不懈、<a id="a-12"></a>不怯、<a id="a-13"></a>不恐、<a id="a-14"></a>不难、<a id="a-15"></a>不畏，<a id="a-16"></a>是故菩萨摩诃萨以应般若波罗蜜。<a id="a-17"></a>菩萨摩诃萨当作是学般若波罗蜜，<a id="a-18"></a>当念作是住，<a id="a-19"></a>是为学。<a id="a-1A"></a>”</p>
  <p id="a1B">须菩提白佛：<a id="a-1C"></a>“菩萨摩诃萨行般若波罗蜜当作是学，<a id="a-1D"></a>学其心不当自念‘我是菩萨’。<a id="a-1E"></a>何以故？<a id="a-1F"></a>心无心，<a id="a-1G"></a>心者净。<a id="a-1H"></a>”</p>
  <p id="a1I">舍利弗谓须菩提：<a id="a-1J"></a>“云何有心，<a id="a-1K"></a>心无心？<a id="a-1L"></a>”</p>
  <p id="a1M">须菩提语舍利弗：<a id="a-1N"></a>“心亦不有，<a id="a-1O"></a>亦不无，<a id="a-1P"></a>亦不能得，<a id="a-1Q"></a>亦不能知处。<a id="a-1R"></a>”</p>
  <p id="a1S">舍利弗谓须菩提：<a id="a-1T"></a>“何等心亦不有心，<a id="a-1U"></a>不无心，<a id="a-1V"></a>亦不能得，<a id="a-1W"></a>亦不能知处者？<a id="a-1X"></a>”</p>
  <p id="a1Y">须菩提言：<a id="a-1Z"></a>“从对虽有心，<a id="a-1a"></a>心无心。<a id="a-1b"></a>如是心亦不知者，<a id="a-1c"></a>亦无造者，<a id="a-1d"></a>以是亦不有有心，<a id="a-1e"></a>亦不无无心。<a id="a-1f"></a>”</p>
  <p id="a1g">舍利弗言：<a id="a-1h"></a>“善哉！<a id="a-1i"></a>善哉！<a id="a-1j"></a>须菩提，<a id="a-1k"></a>为佛所举作，<a id="a-1l"></a>所举者不妄空身，<a id="a-1m"></a>空身慧所说最第一。<a id="a-1n"></a>从是中，<a id="a-1o"></a>菩萨摩诃萨署得阿惟越致举名，<a id="a-1p"></a>终不复失般若波罗蜜。<a id="a-1q"></a>菩萨摩诃萨以应中住，<a id="a-1r"></a>欲学声闻道地，<a id="a-1s"></a>当闻般若波罗蜜，<a id="a-1t"></a>当学，<a id="a-1u"></a>当持，<a id="a-1v"></a>当守；<a id="a-1w"></a>欲学辟支佛道地，<a id="a-1x"></a>当闻般若波罗蜜，<a id="a-1y"></a>当学，<a id="a-1z"></a>当持，<a id="a-20"></a>当守；<a id="a-21"></a>欲学菩萨道地，<a id="a-22"></a>当闻般若波罗蜜，<a id="a-23"></a>当学，<a id="a-24"></a>当持，<a id="a-25"></a>当守。<a id="a-26"></a>所以者何？<a id="a-27"></a>般若波罗蜜法甚广大故，<a id="a-28"></a>菩萨摩诃萨所学。<a id="a-29"></a>”</p>
  <p id="a2A">须菩提白佛：<a id="a-2B"></a>“我熟念菩萨心不可得，<a id="a-2C"></a>亦不知处，<a id="a-2D"></a>亦不可见而可得，<a id="a-2E"></a>亦不能及说何所是菩萨摩诃萨般若波罗蜜，<a id="a-2F"></a>亦不能逮说菩萨字，<a id="a-2G"></a>字处无有处，<a id="a-2H"></a>如是字处无所止，<a id="a-2I"></a>无所住。<a id="a-2J"></a>作是说者，<a id="a-2K"></a>菩萨闻之，<a id="a-2L"></a>心不懈、<a id="a-2M"></a>不惓、<a id="a-2N"></a>不恐、<a id="a-2O"></a>不难、<a id="a-2P"></a>不畏，<a id="a-2Q"></a>以应阿惟越致，<a id="a-2R"></a>其畏无所住，<a id="a-2S"></a>住以如是住，<a id="a-2T"></a>悉了知不复还。<a id="a-2U"></a>”</p>
  <p id="a2V">须菩提白佛：<a id="a-2W"></a>“菩萨摩诃萨行般若波罗蜜，<a id="a-2X"></a>色中不当住，<a id="a-2Y"></a>痛痒、<a id="a-2Z"></a>思想、<a id="a-2a"></a>生死、<a id="a-2b"></a>识不当于中住。<a id="a-2c"></a>想色住为行生死识，<a id="a-2d"></a>想痛痒、<a id="a-2e"></a>思想、<a id="a-2f"></a>生死、<a id="a-2g"></a>识住为行生死识，<a id="a-2h"></a>不当行生死识。<a id="a-2i"></a>设住其中，<a id="a-2j"></a>不随般若波罗蜜教，<a id="a-2k"></a>不为应萨芸若。<a id="a-2l"></a>为受色故不当受色，<a id="a-2m"></a>以不受色为不受痛痒、<a id="a-2n"></a>思想、<a id="a-2o"></a>生死、<a id="a-2p"></a>识，<a id="a-2q"></a>不受色者为非色，<a id="a-2r"></a>不受痛痒、<a id="a-2s"></a>思想、<a id="a-2t"></a>生死、<a id="a-2u"></a>识者为非识，<a id="a-2v"></a>复不受般若波罗蜜，<a id="a-2w"></a>是菩萨摩诃萨为行般若波罗蜜。<a id="a-2x"></a>复不受三昧字广大所入，<a id="a-2y"></a>不受声闻、<a id="a-2z"></a>辟支佛，<a id="a-30"></a>乃至萨芸若都不受。<a id="a-31"></a>所以者何？<a id="a-32"></a>不当作想。</p>
  <p id="a33">“若作想，<a id="a-34"></a>亦如外外小道，<a id="a-35"></a>而有信于萨芸若，<a id="a-36"></a>虽异外道未得解脱，<a id="a-37"></a>虽不受色亦受痛痒、<a id="a-38"></a>思想、<a id="a-39"></a>生死、<a id="a-3A"></a>识，<a id="a-3B"></a>以不受亦不晓尚未成不见慧——亦不内色见慧，<a id="a-3C"></a>亦不外色见慧，<a id="a-3D"></a>亦不异色见慧，<a id="a-3E"></a>亦不内痛痒、<a id="a-3F"></a>思想、<a id="a-3G"></a>生死、<a id="a-3H"></a>识见慧，<a id="a-3I"></a>亦不于外识见慧，<a id="a-3J"></a>亦不于内外识见慧，<a id="a-3K"></a>亦不异识见慧。<a id="a-3L"></a>虽从信欲得脱，<a id="a-3M"></a>欲知萨芸若事，<a id="a-3N"></a>于法而作限，<a id="a-3O"></a>谓为得脱以为得法。<a id="a-3P"></a>于法亦为无所得，<a id="a-3Q"></a>亦未得脱，<a id="a-3R"></a>其不以泥洹自贡高，<a id="a-3S"></a>是为菩萨摩诃萨般若波罗蜜。<a id="a-3T"></a>所以者何？<a id="a-3U"></a>为不受色，<a id="a-3V"></a>为不受痛痒、<a id="a-3W"></a>思想、<a id="a-3X"></a>生死、<a id="a-3Y"></a>识，<a id="a-3Z"></a>亦不中道般泥洹，<a id="a-3a"></a>悉得十种力、<a id="a-3b"></a>四无所畏、<a id="a-3c"></a>佛十八事不同，<a id="a-3d"></a>是故为菩萨摩诃萨般若波罗蜜。</p>
  <p id="a3e">“复次，<a id="a-3f"></a>天中天，<a id="a-3g"></a>菩萨摩诃萨入般若波罗蜜行者，<a id="a-3h"></a>当作是视：<a id="a-3i"></a>何所是般若波罗蜜？<a id="a-3j"></a>在何所法了不能知，<a id="a-3k"></a>不能得处？<a id="a-3l"></a>是故为般若波罗蜜，<a id="a-3m"></a>当作是念。<a id="a-3n"></a>菩萨摩诃萨闻是不懈、<a id="a-3o"></a>不怯、<a id="a-3p"></a>不恐、<a id="a-3q"></a>不难、<a id="a-3r"></a>不畏，<a id="a-3s"></a>知是菩萨以住不离般若波罗蜜。<a id="a-3t"></a>”</p>
  <p id="a3u">舍利弗问须菩提：<a id="a-3v"></a>“何因菩萨摩诃萨不离般若波罗蜜住？<a id="a-3w"></a>离色，<a id="a-3x"></a>色之自然？<a id="a-3y"></a>痛痒、<a id="a-3z"></a>思想、<a id="a-40"></a>生死、<a id="a-41"></a>识，<a id="a-42"></a>识之自然？<a id="a-43"></a>般若波罗蜜，<a id="a-44"></a>离般若波罗蜜之自然？<a id="a-45"></a>”</p>
  <p id="a46">须菩提语舍利弗：<a id="a-47"></a>“离色者，<a id="a-48"></a>色之自然。<a id="a-49"></a>痛痒、<a id="a-4A"></a>思想、<a id="a-4B"></a>生死、<a id="a-4C"></a>识离，<a id="a-4D"></a>识之自然。<a id="a-4E"></a>离般若波罗蜜，<a id="a-4F"></a>般若波罗蜜之自然。<a id="a-4G"></a>般若波罗蜜自然为离相故，<a id="a-4H"></a>相之自然为离故，<a id="a-4I"></a>相自然相，<a id="a-4J"></a>相之自然离相。<a id="a-4K"></a>”</p>
  <p id="a4L">舍利弗谓须菩提：<a id="a-4M"></a>“学是者，<a id="a-4N"></a>为学萨芸若。<a id="a-4O"></a>”</p>
  <p id="a4P">须菩提言：<a id="a-4Q"></a>“以学是者为入萨芸若。<a id="a-4R"></a>何以故？<a id="a-4S"></a>于诸法为无所入。<a id="a-4T"></a>菩萨摩诃萨作是行者，<a id="a-4U"></a>便自致至萨芸若坐，<a id="a-4V"></a>是菩萨摩诃萨般若波罗蜜萨芸若种。</p>
  <p id="a4W">“复次，<a id="a-4X"></a>舍利弗，<a id="a-4Y"></a>菩萨摩诃萨精进作是语‘我欲学’，<a id="a-4Z"></a>设使行色行为行想，<a id="a-4a"></a>设想色行为行想，<a id="a-4b"></a>设生色行为行想，<a id="a-4c"></a>设坏色行为行想，<a id="a-4d"></a>设灭色行为行想，<a id="a-4e"></a>设空色行为行想，<a id="a-4f"></a>设我行立欲得为行想，<a id="a-4g"></a>痛痒、<a id="a-4h"></a>思想、<a id="a-4i"></a>生死、<a id="a-4j"></a>识行为行想，<a id="a-4k"></a>识生行为行想，<a id="a-4l"></a>坏识行为行想，<a id="a-4m"></a>识灭行为行想，<a id="a-4n"></a>空识行为行想，<a id="a-4o"></a>我行立欲得为行想，<a id="a-4p"></a>是菩萨摩诃萨为及行相行，<a id="a-4q"></a>是守行般若波罗蜜为不行。<a id="a-4r"></a>般若波罗蜜及作想行，<a id="a-4s"></a>是菩萨摩诃萨无有护行。<a id="a-4t"></a>”</p>
  <p id="a4u">舍利弗问须菩提：<a id="a-4v"></a>“菩萨摩诃萨，<a id="a-4w"></a>当云何行般若波罗蜜？<a id="a-4x"></a>”</p>
  <p id="a4y">“不行色行，<a id="a-4z"></a>不想色行，<a id="a-50"></a>不生色行，<a id="a-51"></a>不坏色行，<a id="a-52"></a>不灭色行，<a id="a-53"></a>不空色行，<a id="a-54"></a>不痛痒、<a id="a-55"></a>思想、<a id="a-56"></a>生死、<a id="a-57"></a>识行，<a id="a-58"></a>不生识行，<a id="a-59"></a>不坏识行，<a id="a-5A"></a>不灭识行，<a id="a-5B"></a>不空识行，<a id="a-5C"></a>为行般若波罗蜜。<a id="a-5D"></a>亦无见，<a id="a-5E"></a>亦无行，<a id="a-5F"></a>亦无见行无行，<a id="a-5G"></a>亦不见，<a id="a-5H"></a>亦不不行，<a id="a-5I"></a>亦不无行，<a id="a-5J"></a>如是为不见。<a id="a-5K"></a>何以故？<a id="a-5L"></a>一切法无所从来，<a id="a-5M"></a>亦无所持。<a id="a-5N"></a>是菩萨摩诃萨于一切字法不受，<a id="a-5O"></a>是三昧无有边、<a id="a-5P"></a>无有极、<a id="a-5Q"></a>无所不入，<a id="a-5R"></a>诸罗汉、<a id="a-5S"></a>辟支佛所不能知。<a id="a-5T"></a>菩萨摩诃萨随是三昧者，<a id="a-5U"></a>疾得阿耨多罗三耶三菩提得成至佛。<a id="a-5V"></a>”须菩提承佛威神说是言，<a id="a-5W"></a>“时菩萨摩诃萨皆得受决，<a id="a-5X"></a>前过去怛萨阿竭自致阿耨多罗三耶三菩时得成至佛。<a id="a-5Y"></a>随是三昧者，<a id="a-5Z"></a>亦见三昧，<a id="a-5a"></a>亦不言我知三昧，<a id="a-5b"></a>亦不念我三昧已，<a id="a-5c"></a>亦不想我、<a id="a-5d"></a>我坐三昧，<a id="a-5e"></a>亦不言我三昧已。<a id="a-5f"></a>随是法者，<a id="a-5g"></a>都无有短。<a id="a-5h"></a>”</p>
  <p id="a5i">舍利弗问须菩提：<a id="a-5j"></a>“何所菩萨摩诃萨随是三昧行者，<a id="a-5k"></a>前过去佛得决时自致成佛，<a id="a-5l"></a>可得见三昧处不？<a id="a-5m"></a>”</p>
  <p id="a5n">须菩提言：<a id="a-5o"></a>“不可得见。<a id="a-5p"></a>善男子，<a id="a-5q"></a>于三昧亦不知，<a id="a-5r"></a>亦不晓，<a id="a-5s"></a>亦不了。<a id="a-5t"></a>何以故？<a id="a-5u"></a>不知不了则答言，<a id="a-5v"></a>亦不得，<a id="a-5w"></a>亦无有三昧，<a id="a-5x"></a>亦不得字。<a id="a-5y"></a>”</p>
  <p id="a5z">佛言：<a id="a-60"></a>“善哉！<a id="a-61"></a>善哉！<a id="a-62"></a>须菩提，<a id="a-63"></a>如我所说空身慧，<a id="a-64"></a>菩萨摩诃萨作是者，<a id="a-65"></a>为随般若波罗蜜学，<a id="a-66"></a>是菩萨摩诃萨为学般若波罗蜜。<a id="a-67"></a>”</p>
  <p id="a68">舍利弗白佛：<a id="a-69"></a>“菩萨摩诃萨如是学，<a id="a-6A"></a>天中天，<a id="a-6B"></a>为学般若波罗蜜？<a id="a-6C"></a>”</p>
  <p id="a6D">佛语舍利弗：<a id="a-6E"></a>“是菩萨摩诃萨为学般若波罗蜜。<a id="a-6F"></a>”</p>
  <p id="a6G">舍利弗白佛：<a id="a-6H"></a>“如是者，<a id="a-6I"></a>为学何法？<a id="a-6J"></a>”</p>
  <p id="a6K">佛语舍利弗：<a id="a-6L"></a>“菩萨摩诃萨为学无学法。<a id="a-6M"></a>何以故？<a id="a-6N"></a>法无所逮得，<a id="a-6O"></a>莫痴如小儿学。<a id="a-6P"></a>”</p>
  <p id="a6Q">舍利弗问佛：<a id="a-6R"></a>“谁能逮得法者？<a id="a-6S"></a>”</p>
  <p id="a6T">佛语舍利弗：<a id="a-6U"></a>“无所得，<a id="a-6V"></a>是故得。<a id="a-6W"></a>”</p>
  <p id="a6X">佛言：<a id="a-6Y"></a>“无所得法——莫痴如小儿，<a id="a-6Z"></a>学谓有字，<a id="a-6a"></a>不能得，<a id="a-6b"></a>欲学习入法，<a id="a-6c"></a>适为两碍耳——亦不知，<a id="a-6d"></a>亦不见法。<a id="a-6e"></a>若有法，<a id="a-6f"></a>以有便可得色，<a id="a-6g"></a>是故法不可知，<a id="a-6h"></a>是为知亦不知，<a id="a-6i"></a>亦不可见。<a id="a-6j"></a>若小儿痴，<a id="a-6k"></a>谓有身，<a id="a-6l"></a>即不解便不信，<a id="a-6m"></a>以不解中住故曰小儿。<a id="a-6n"></a>”</p>
  <p id="a6o">舍利弗白佛：<a id="a-6p"></a>“菩萨摩诃萨作是学，<a id="a-6q"></a>为不学萨芸若？<a id="a-6r"></a>”</p>
  <p id="a6s">佛语舍利弗：<a id="a-6t"></a>“菩萨摩诃萨作是学，<a id="a-6u"></a>为不学萨芸若。<a id="a-6v"></a>菩萨摩诃萨不作是学，<a id="a-6w"></a>为学萨芸若以成萨芸若。<a id="a-6x"></a>”</p>
  <p id="a6y">须菩提白佛：<a id="a-6z"></a>“若有问者，<a id="a-70"></a>天中天，<a id="a-71"></a>幻为学佛得作佛？<a id="a-72"></a>或时作是问，<a id="a-73"></a>当何以报之？<a id="a-74"></a>”</p>
  <p id="a75">佛语须菩提：<a id="a-76"></a>“我故问汝随所报之。<a id="a-77"></a>于须菩提云何？<a id="a-78"></a>幻与色为有异乎？<a id="a-79"></a>幻与痛痒、<a id="a-7A"></a>思想、<a id="a-7B"></a>生死、<a id="a-7C"></a>识有异乎？<a id="a-7D"></a>”</p>
  <p id="a7E">须菩提报佛言：<a id="a-7F"></a>“无有异，<a id="a-7G"></a>幻与色。<a id="a-7H"></a>天中天，<a id="a-7I"></a>无有异，<a id="a-7J"></a>色是幻，<a id="a-7K"></a>幻是色，<a id="a-7L"></a>幻与痛痒、<a id="a-7M"></a>思想、<a id="a-7N"></a>生死、<a id="a-7O"></a>识等无有异。<a id="a-7P"></a>”</p>
  <p id="a7Q">佛言：<a id="a-7R"></a>“云何，<a id="a-7S"></a>须菩提，<a id="a-7T"></a>所问等不随法，<a id="a-7U"></a>从五阴字菩萨？<a id="a-7V"></a>”</p>
  <p id="a7W">须菩提言：<a id="a-7X"></a>“如是，<a id="a-7Y"></a>天中天。<a id="a-7Z"></a>菩萨摩诃萨学欲作佛，<a id="a-7a"></a>为学幻耳。<a id="a-7b"></a>何以故？<a id="a-7c"></a>作幻者持阴色，<a id="a-7d"></a>如幻无所有色。<a id="a-7e"></a>六衰、<a id="a-7f"></a>五阴如幻，<a id="a-7g"></a>痛痒、<a id="a-7h"></a>思想、<a id="a-7i"></a>生死、<a id="a-7j"></a>识皆空无所有，<a id="a-7k"></a>但有字六衰、<a id="a-7l"></a>五阴耳。<a id="a-7m"></a>”</p>
  <p id="a7n">须菩提白佛言：<a id="a-7o"></a>“若新学菩萨摩诃萨闻是语得无恐怖？<a id="a-7p"></a>”</p>
  <p id="a7q">佛语须菩提：<a id="a-7r"></a>“设使新学菩萨摩诃萨，<a id="a-7s"></a>与恶师相得相随或恐或怖，<a id="a-7t"></a>设与善师相随不恐不怖。<a id="a-7u"></a>”</p>
  <p id="a7v">须菩提白佛：<a id="a-7w"></a>“何所菩萨摩诃萨恶师？<a id="a-7x"></a>当何以知之。<a id="a-7y"></a>”</p>
  <p id="a7z">佛语须菩提：<a id="a-80"></a>“其人不尊重摩诃般若波罗蜜，<a id="a-81"></a>教人弃舍去；<a id="a-82"></a>远离菩萨心，<a id="a-83"></a>反教作想，<a id="a-84"></a>令学杂经，<a id="a-85"></a>随杂经心耶喜乐；<a id="a-86"></a>教学余经声闻若辟支佛事，<a id="a-87"></a>卷卷令讽诵之；<a id="a-88"></a>为说魔事、<a id="a-89"></a>魔主行，<a id="a-8A"></a>坏败菩萨；<a id="a-8B"></a>为种种说生死勤苦，<a id="a-8C"></a>言菩萨道不可得，<a id="a-8D"></a>是故为菩萨摩诃萨恶师。<a id="a-8E"></a>”</p>
  <p id="a8F">须菩提白佛：<a id="a-8G"></a>“何所是菩萨摩诃萨善师？<a id="a-8H"></a>当何从知之。<a id="a-8I"></a>”</p>
  <p id="a8J">佛语须菩提：<a id="a-8K"></a>“其人尊重摩诃般若波罗蜜，<a id="a-8L"></a>稍稍教人令学成，<a id="a-8M"></a>教语魔事，<a id="a-8N"></a>令觉魔，<a id="a-8O"></a>令远离诸魔，<a id="a-8P"></a>是故菩萨摩诃萨、<a id="a-8Q"></a>摩诃僧那僧涅、<a id="a-8R"></a>摩诃衍三拔致谛，<a id="a-8S"></a>是为菩萨摩诃萨善师。<a id="a-8T"></a>”</p>
  <p id="a8U">须菩提问佛：<a id="a-8V"></a>“何因菩萨名为菩萨，<a id="a-8W"></a>天中天？<a id="a-8X"></a>”</p>
  <p id="a8Y">佛语须菩提：<a id="a-8Z"></a>“学诸经法悉晓了，<a id="a-8a"></a>于诸法无所著，<a id="a-8b"></a>尔故字为菩萨。<a id="a-8c"></a>”</p>
  <p id="a8d">须菩提复问佛：<a id="a-8e"></a>“悉晓知诸经法尔故字菩萨，<a id="a-8f"></a>何以故复呼摩诃萨？<a id="a-8g"></a>”</p>
  <p id="a8h">佛语须菩提：<a id="a-8i"></a>“摩诃萨者，<a id="a-8j"></a>于天上、<a id="a-8k"></a>天下最尊，<a id="a-8l"></a>尔故字为摩诃萨。<a id="a-8m"></a>”</p>
  <p id="a8n">舍利弗白佛：<a id="a-8o"></a>“我亦乐闻，<a id="a-8p"></a>何以故为摩诃萨？<a id="a-8q"></a>”</p>
  <p id="a8r">佛语舍利弗：<a id="a-8s"></a>“乐闻者当为若说之。<a id="a-8t"></a>摩诃萨者，<a id="a-8u"></a>悉自了见，<a id="a-8v"></a>悉了知一切，<a id="a-8w"></a>人世间所有悉了知，<a id="a-8x"></a>人寿命悉了知，<a id="a-8y"></a>悉了知著断之事，<a id="a-8z"></a>便能随人所乐为说法，<a id="a-90"></a>以是故名为摩诃萨。<a id="a-91"></a>”</p>
  <p id="a92">须菩提白佛：<a id="a-93"></a>“摩诃萨者，<a id="a-94"></a>天中天，<a id="a-95"></a>以得摩诃萨字，<a id="a-96"></a>设菩萨心，<a id="a-97"></a>无有心与心等者，<a id="a-98"></a>无有能逮心者，<a id="a-99"></a>诸罗汉、<a id="a-9A"></a>辟支佛所不能及，<a id="a-9B"></a>心无所著心。<a id="a-9C"></a>何以故？<a id="a-9D"></a>是萨芸若心故，<a id="a-9E"></a>用无有余故，<a id="a-9F"></a>以是心无所著，<a id="a-9G"></a>是故号为摩诃萨。<a id="a-9H"></a>”</p>
  <p id="a9I">舍利弗问须菩提：<a id="a-9J"></a>“何因菩萨心无所著，<a id="a-9K"></a>须菩提？<a id="a-9L"></a>”</p>
  <p id="a9M">“心无所思，<a id="a-9N"></a>故无所著。<a id="a-9O"></a>”</p>
  <p id="a9P">分耨文陀尼弗白佛：<a id="a-9Q"></a>“何因摩诃萨，<a id="a-9R"></a>摩诃萨者？<a id="a-9S"></a>何所菩萨，<a id="a-9T"></a>为摩诃僧那僧涅、<a id="a-9U"></a>摩诃衍者大乘三拔谛、<a id="a-9V"></a>三拔谛者等住？<a id="a-9W"></a>”</p>
  <p id="a9X">佛言：<a id="a-9Y"></a>“是菩萨即为摩诃萨。<a id="a-9Z"></a>”</p>
  <p id="a9a">须菩提白佛：<a id="a-9b"></a>“摩诃僧那僧涅者，<a id="a-9c"></a>何因菩萨摩诃萨为摩诃僧那僧涅？<a id="a-9d"></a>”</p>
  <p id="a9e">佛言：<a id="a-9f"></a>“菩萨摩诃萨念：<a id="a-9g"></a>‘我当度不可计阿僧祇人，<a id="a-9h"></a>悉令般泥洹。<a id="a-9i"></a>’如是赐般泥洹，<a id="a-9j"></a>而无有法般泥洹者。<a id="a-9k"></a>何以故？<a id="a-9l"></a>须菩提，<a id="a-9m"></a>譬若如幻师于广大处，<a id="a-9n"></a>化作众人满一城中，<a id="a-9o"></a>悉断所化人头。<a id="a-9p"></a>于须菩提意云何？<a id="a-9q"></a>有所中伤死者不？<a id="a-9r"></a>”</p>
  <p id="a9s">须菩提言：<a id="a-9t"></a>“无有中伤死者。<a id="a-9u"></a>”</p>
  <p id="a9v">佛言：<a id="a-9w"></a>“如是，<a id="a-9x"></a>须菩提，<a id="a-9y"></a>度不可计阿僧祇人赐般泥洹，<a id="a-9z"></a>无有人般泥洹者，<a id="a-A0"></a>闻是不恐，<a id="a-A1"></a>当知是菩萨摩诃萨，<a id="a-A2"></a>即为摩诃僧那僧涅。<a id="a-A3"></a>”</p>
  <p id="aA4">须菩提白佛：<a id="a-A5"></a>“如我从佛闻念其中事，<a id="a-A6"></a>如是不为摩诃僧那僧涅。<a id="a-A7"></a>何以故？<a id="a-A8"></a>无有作萨芸若者，<a id="a-A9"></a>无有供养、<a id="a-AA"></a>无有作人者，<a id="a-AB"></a>何所人当作僧那僧涅？<a id="a-AC"></a>色，<a id="a-AD"></a>天中天，<a id="a-AE"></a>无著无缚无脱；<a id="a-AF"></a>痛痒、<a id="a-AG"></a>思想、<a id="a-AH"></a>生死、<a id="a-AI"></a>识，<a id="a-AJ"></a>天中天，<a id="a-AK"></a>无著无缚无脱。<a id="a-AL"></a>”</p>
  <p id="aAM">分漫陀尼弗问须菩提：<a id="a-AN"></a>“色无著无缚无脱，<a id="a-AO"></a>痛痒、<a id="a-AP"></a>思想、<a id="a-AQ"></a>生死、<a id="a-AR"></a>识无著无缚无脱，<a id="a-AS"></a>乃有色不著不缚不脱，<a id="a-AT"></a>乃有痛痒、<a id="a-AU"></a>思想、<a id="a-AV"></a>生死、<a id="a-AW"></a>识不著不缚不脱。<a id="a-AX"></a>何所色，<a id="a-AY"></a>须菩提，<a id="a-AZ"></a>无著无缚无脱？<a id="a-Aa"></a>何所痛痒、<a id="a-Ab"></a>思想、<a id="a-Ac"></a>生死、<a id="a-Ad"></a>识无著无缚无脱？<a id="a-Ae"></a>”</p>
  <p id="aAf">须菩提语分漫陀尼弗：<a id="a-Ag"></a>“色如幻，<a id="a-Ah"></a>无著无缚无脱；<a id="a-Ai"></a>痛痒、<a id="a-Aj"></a>思想、<a id="a-Ak"></a>生死、<a id="a-Al"></a>识如幻，<a id="a-Am"></a>无著无缚无脱；<a id="a-An"></a>无有边无著无缚无脱，<a id="a-Ao"></a>恍惚无著无缚无脱，<a id="a-Ap"></a>无所生无著无缚无脱，<a id="a-Aq"></a>是故菩萨摩诃萨摩诃僧那僧涅。<a id="a-Ar"></a>”</p>
  <p id="aAs">须菩提白佛：<a id="a-At"></a>“何因菩萨摩诃萨为摩诃衍三拔谛？<a id="a-Au"></a>何所是摩诃衍？<a id="a-Av"></a>从何所住衍？<a id="a-Aw"></a>衍为住何所？<a id="a-Ax"></a>当从何所立衍中？<a id="a-Ay"></a>”</p>
  <p id="aAz">佛语须菩提：<a id="a-B0"></a>“摩诃衍，<a id="a-B1"></a>摩诃衍者，<a id="a-B2"></a>无有极不可得边幅。<a id="a-B3"></a>从何所自致立衍？<a id="a-B4"></a>摩诃衍者，<a id="a-B5"></a>从三界出立萨芸若中，<a id="a-B6"></a>亦不于衍有所立不立。<a id="a-B7"></a>何以故？<a id="a-B8"></a>立不立者，<a id="a-B9"></a>于法不知法，<a id="a-BA"></a>何所法当立者？<a id="a-BB"></a>”</p>
  <p id="aBC">须菩提白佛言：<a id="a-BD"></a>“摩诃衍，<a id="a-BE"></a>摩诃衍者，<a id="a-BF"></a>于天上、<a id="a-BG"></a>天下、<a id="a-BH"></a>人中极过上，<a id="a-BI"></a>其衍与空等，<a id="a-BJ"></a>如虚空覆不可计阿僧祇人，<a id="a-BK"></a>尔故为摩诃衍。<a id="a-BL"></a>菩萨摩诃萨亦不见来时，<a id="a-BM"></a>亦不见去时，<a id="a-BN"></a>亦不见住处。<a id="a-BO"></a>于摩诃衍，<a id="a-BP"></a>天中天，<a id="a-BQ"></a>不能得本，<a id="a-BR"></a>亦不能得当所来，<a id="a-BS"></a>亦不能得中间于三界见字为摩诃衍。<a id="a-BT"></a>”</p>
  <p id="aBU">佛言：<a id="a-BV"></a>“善哉！<a id="a-BW"></a>善哉！<a id="a-BX"></a>须菩提，<a id="a-BY"></a>尔故菩萨摩诃萨为摩诃衍。<a id="a-BZ"></a>”</p>
  <p id="aBa">分漫陀尼弗白佛：<a id="a-Bb"></a>“尊者须菩提，<a id="a-Bc"></a>佛使说般若波罗蜜，<a id="a-Bd"></a>乃说摩诃衍事为。<a id="a-Be"></a>”</p>
  <p id="aBf">须菩提白佛言：<a id="a-Bg"></a>“我说般若波罗蜜得无过，<a id="a-Bh"></a>天中天？<a id="a-Bi"></a>”</p>
  <p id="aBj">佛语须菩提：<a id="a-Bk"></a>“所说般若波罗蜜不过，<a id="a-Bl"></a>如毫毛适得其中。<a id="a-Bm"></a>”</p>
  <p id="aBn">“复次，<a id="a-Bo"></a>天中天，<a id="a-Bp"></a>亦不见菩萨本，<a id="a-Bq"></a>亦不见当来菩萨，<a id="a-Br"></a>亦不见菩萨中间。<a id="a-Bs"></a>色无有边，<a id="a-Bt"></a>菩萨亦无有边。<a id="a-Bu"></a>色、<a id="a-Bv"></a>菩萨不可逮，<a id="a-Bw"></a>亦不可知，<a id="a-Bx"></a>亦不可得。<a id="a-By"></a>如是，<a id="a-Bz"></a>天中天，<a id="a-C0"></a>菩萨摩诃萨亦不可知，<a id="a-C1"></a>亦不可得，<a id="a-C2"></a>当以何般若波罗蜜为菩萨摩诃萨说之？<a id="a-C3"></a>亦不得菩萨，<a id="a-C4"></a>亦不见菩萨，<a id="a-C5"></a>当以何法说般若波罗蜜，<a id="a-C6"></a>菩萨转复相字为菩萨？<a id="a-C7"></a>云何，<a id="a-C8"></a>天中天，<a id="a-C9"></a>何所字我？<a id="a-CA"></a>我，<a id="a-CB"></a>天中天，<a id="a-CC"></a>我者亦灭，<a id="a-CD"></a>是者法之自然。<a id="a-CE"></a>何所是色其要不灭者？<a id="a-CF"></a>何所色为是？<a id="a-CG"></a>痛痒、<a id="a-CH"></a>思想、<a id="a-CI"></a>生死、<a id="a-CJ"></a>识亦尔。<a id="a-CK"></a>识者无有边，<a id="a-CL"></a>菩萨亦无有边。<a id="a-CM"></a>菩萨了不知处，<a id="a-CN"></a>亦不可见。</p>
  <p id="aCO">“天中天，<a id="a-CP"></a>一切菩萨摩诃萨了无有处，<a id="a-CQ"></a>亦无可得，<a id="a-CR"></a>何所是菩萨摩诃萨当为说般若波罗蜜？<a id="a-CS"></a>于菩萨都不可得见，<a id="a-CT"></a>亦不知处，<a id="a-CU"></a>当从何法中说般若波罗蜜，<a id="a-CV"></a>菩萨摩诃萨为得字者，<a id="a-CW"></a>如是字想？<a id="a-CX"></a>我，<a id="a-CY"></a>天中天，<a id="a-CZ"></a>我亦灭，<a id="a-Ca"></a>是法之自然。<a id="a-Cb"></a>何所识要而不灭者？<a id="a-Cc"></a>何所识于法之自然而不灭？<a id="a-Cd"></a>不灭者，<a id="a-Ce"></a>非法作，<a id="a-Cf"></a>亦不无不灭。<a id="a-Cg"></a>何无灭者？<a id="a-Ch"></a>如般若波罗蜜，<a id="a-Ci"></a>所说不作异灭。<a id="a-Cj"></a>当从何法自致菩萨为住行者？<a id="a-Ck"></a>其闻是者不恐不畏，<a id="a-Cl"></a>为行般若波罗蜜。</p>
  <p id="aCm">“般若波罗蜜者，<a id="a-Cn"></a>天中天，<a id="a-Co"></a>熟思惟是时，<a id="a-Cp"></a>为不入色，<a id="a-Cq"></a>何以得色？<a id="a-Cr"></a>无所生为非色，<a id="a-Cs"></a>设非色为无色，<a id="a-Ct"></a>亦无有生，<a id="a-Cu"></a>从其中无所得字是色为法作数，<a id="a-Cv"></a>是时菩萨摩诃萨为行般若波罗蜜。<a id="a-Cw"></a>当视法思惟深入中，<a id="a-Cx"></a>是时亦不入痛痒、<a id="a-Cy"></a>思想、<a id="a-Cz"></a>生死、<a id="a-D0"></a>识。<a id="a-D1"></a>何以故？<a id="a-D2"></a>识无所生为非识，<a id="a-D3"></a>设非识为无识，<a id="a-D4"></a>亦无有生。<a id="a-D5"></a>从其中无所得字是识为法作数。<a id="a-D6"></a>”</p>
  <p id="aD7">舍利弗问须菩提：<a id="a-D8"></a>“所说法无所出生，<a id="a-D9"></a>设菩萨无所出生者，<a id="a-DA"></a>菩萨用何等故勤苦行菩萨之道？<a id="a-DB"></a>设用一切人故，<a id="a-DC"></a>何能忍是勤苦？<a id="a-DD"></a>”</p>
  <p id="aDE">须菩提语舍利弗：<a id="a-DF"></a>“我亦不使菩萨忍是勤苦行，<a id="a-DG"></a>菩萨忍勤苦行是菩萨之道，<a id="a-DH"></a>不自念我忍勤苦行。<a id="a-DI"></a>何以故？<a id="a-DJ"></a>菩萨心不作是念，<a id="a-DK"></a>便能为不可计阿僧祇人而作本，<a id="a-DL"></a>令悉安隐。<a id="a-DM"></a>念之如母，<a id="a-DN"></a>念之如父，<a id="a-DO"></a>念之如子，<a id="a-DP"></a>念之如身，<a id="a-DQ"></a>菩萨摩诃萨当持心作是念。<a id="a-DR"></a>一切于菩萨不见，<a id="a-DS"></a>亦不知处，<a id="a-DT"></a>于内外法当作是念，<a id="a-DU"></a>当作是行，<a id="a-DV"></a>作是行者为忍勤苦行。<a id="a-DW"></a>设使菩萨，<a id="a-DX"></a>舍利弗，<a id="a-DY"></a>不见出生，<a id="a-DZ"></a>菩萨为无所生。<a id="a-Da"></a>”</p>
  <p id="aDb">舍利弗谓须菩提：<a id="a-Dc"></a>“设使菩萨无所生，<a id="a-Dd"></a>萨芸若亦无所生。<a id="a-De"></a>”</p>
  <p id="aDf">须菩提语舍利弗：<a id="a-Dg"></a>“萨芸若亦无所生。<a id="a-Dh"></a>”</p>
  <p id="aDi">舍利弗复谓须菩提：<a id="a-Dj"></a>“萨芸若无所生，<a id="a-Dk"></a>凡人亦无所生。<a id="a-Dl"></a>”</p>
  <p id="aDm">须菩提言：<a id="a-Dn"></a>“凡人者亦无所生。<a id="a-Do"></a>”</p>
  <p id="aDp">舍利弗谓须菩提：<a id="a-Dq"></a>“菩萨无所生，<a id="a-Dr"></a>菩萨法亦无所生。<a id="a-Ds"></a>萨芸若无所生，<a id="a-Dt"></a>萨芸若法亦无所生。<a id="a-Du"></a>凡人亦无所生，<a id="a-Dv"></a>凡人法亦无所生。<a id="a-Dw"></a>菩萨无所从生自致萨芸若。<a id="a-Dx"></a>”</p>
  <p id="aDy">须菩提言：<a id="a-Dz"></a>“不从无所生法可入，<a id="a-E0"></a>亦不无无所从生法逮得。<a id="a-E1"></a>”</p>
  <p id="aE2">舍利弗复问：<a id="a-E3"></a>“其生生者乃能逮得法不？<a id="a-E4"></a>”</p>
  <p id="aE5">须菩提言：<a id="a-E6"></a>“无所从生法为逮生，<a id="a-E7"></a>无无所生法是为逮得。<a id="a-E8"></a>”</p>
  <p id="aE9">舍利弗复言：<a id="a-EA"></a>“以生生者，<a id="a-EB"></a>为从无所生生？<a id="a-EC"></a>”</p>
  <p id="aED">须菩提言：<a id="a-EE"></a>“无所生，<a id="a-EF"></a>无所生乐闻。<a id="a-EG"></a>”</p>
  <p id="aEH">舍利弗语须菩提：<a id="a-EI"></a>“无所乐生，<a id="a-EJ"></a>是故为乐。<a id="a-EK"></a>”</p>
  <p id="aEL">须菩提言：<a id="a-EM"></a>“无所生闻，<a id="a-EN"></a>是为闻。<a id="a-EO"></a>”</p>
  <p id="aEP">舍利弗言：<a id="a-EQ"></a>“以闻所语。<a id="a-ER"></a>”</p>
  <p id="aES">须菩提语舍利弗：<a id="a-ET"></a>“无无所语，<a id="a-EU"></a>是为语。<a id="a-EV"></a>无所语，<a id="a-EW"></a>无所乐，<a id="a-EX"></a>是故语是故乐。<a id="a-EY"></a>”</p>
  <p id="aEZ">舍利弗言：<a id="a-Ea"></a>“善哉！<a id="a-Eb"></a>善哉！<a id="a-Ec"></a>须菩提，<a id="a-Ed"></a>所说于法中为尊。<a id="a-Ee"></a>何以故？<a id="a-Ef"></a>尊者须菩提，<a id="a-Eg"></a>随所问即答悉报之。<a id="a-Eh"></a>”</p>
  <p id="aEi">须菩提语舍利弗：<a id="a-Ej"></a>“佛弟子所说法，<a id="a-Ek"></a>皆悉如事随其所问即能解。<a id="a-El"></a>何以故？<a id="a-Em"></a>随法如事故，<a id="a-En"></a>亦不知所出生。<a id="a-Eo"></a>”</p>
  <p id="aEp">舍利弗言：<a id="a-Eq"></a>“善哉！<a id="a-Er"></a>善哉！<a id="a-Es"></a>须菩提，<a id="a-Et"></a>从何波罗蜜度菩萨摩诃萨？<a id="a-Eu"></a>”</p>
  <p id="aEv">须菩提语舍利弗：<a id="a-Ew"></a>“从般若波罗蜜说是法时，<a id="a-Ex"></a>若讽诵读，<a id="a-Ey"></a>菩萨摩诃萨当知信之不疑，<a id="a-Ez"></a>有随是法不增，<a id="a-F0"></a>不随是法者不减。<a id="a-F1"></a>”</p>
  <p id="aF2">舍利弗谓须菩提：<a id="a-F3"></a>“随是法不增，<a id="a-F4"></a>不随是法亦不减。<a id="a-F5"></a>随法教一切人，<a id="a-F6"></a>随法者不失一切人，<a id="a-F7"></a>皆使得菩萨摩诃萨。<a id="a-F8"></a>何以故？<a id="a-F9"></a>一切人悉学法，<a id="a-FA"></a>其法俗如故。<a id="a-FB"></a>”</p>
  <p id="aFC">须菩提言：<a id="a-FD"></a>“善哉！<a id="a-FE"></a>善哉！<a id="a-FF"></a>舍利弗所解法，<a id="a-FG"></a>如舍利弗言无异。<a id="a-FH"></a>何以故？<a id="a-FI"></a>人之自然当念知，<a id="a-FJ"></a>人之恍惚当念知，<a id="a-FK"></a>恍惚人身难了知，<a id="a-FL"></a>当念知之。<a id="a-FM"></a>舍利弗，<a id="a-FN"></a>菩萨摩诃萨法当作是守，<a id="a-FO"></a>当作是行。<a id="a-FP"></a>”</p>
  <p data-pb></p>
  <h2 id="aFQ">问品第二</h2>
  <p id="aFR">尔时，<a id="a-FS"></a>释提桓因与四万天人俱来共会，<a id="a-FT"></a>四天王与天上二万天人俱来共会，<a id="a-FU"></a>梵迦夷天与一万天人俱来共会，<a id="a-FV"></a>首陀会天与五千天人俱来共会。<a id="a-FW"></a>诸天宿命有德，<a id="a-FX"></a>光明巍巍，<a id="a-FY"></a>得佛威神力，<a id="a-FZ"></a>诸天光明悉不复见。</p>
  <p id="aFa">释提桓因白须菩提：<a id="a-Fb"></a>“若干万千天人大会，<a id="a-Fc"></a>欲听须菩提说般若波罗蜜，<a id="a-Fd"></a>云何菩萨摩诃萨于般若波罗蜜中住？<a id="a-Fe"></a>”</p>
  <p id="aFf">须菩提语释提桓因：<a id="a-Fg"></a>“拘翼，<a id="a-Fh"></a>是若干万千天人乐闻者，<a id="a-Fi"></a>皆听我当持佛威神力广为诸天人说般若波罗蜜。<a id="a-Fj"></a>何所天人未发菩萨心者，<a id="a-Fk"></a>今皆当行，<a id="a-Fl"></a>以得须陀洹者不可复得菩萨道。<a id="a-Fm"></a>何以故？<a id="a-Fn"></a>闭塞生死故。<a id="a-Fo"></a>正使是辈人索菩萨道，<a id="a-Fp"></a>我亦劝助之，<a id="a-Fq"></a>不断其功德，<a id="a-Fr"></a>悉使取法中极尊，<a id="a-Fs"></a>欲使极上。<a id="a-Ft"></a>”</p>
  <p id="aFu">佛言：<a id="a-Fv"></a>“善哉！<a id="a-Fw"></a>善哉！<a id="a-Fx"></a>须菩提，<a id="a-Fy"></a>劝乐诸学乃尔。<a id="a-Fz"></a>”</p>
  <p id="aG0">须菩提白佛言：<a id="a-G1"></a>“我当报恩，<a id="a-G2"></a>不得不报。<a id="a-G3"></a>何以故？<a id="a-G4"></a>过去时怛萨阿竭皆令弟子为诸菩萨说般若波罗蜜，<a id="a-G5"></a>怛萨阿竭时亦在其中学，<a id="a-G6"></a>如是法中令自致作佛。<a id="a-G7"></a>天中天，<a id="a-G8"></a>因是故当报恩。<a id="a-G9"></a>今我复说般若波罗蜜，<a id="a-GA"></a>菩萨亦当受复菩萨法，<a id="a-GB"></a>我亦复劝乐菩萨摩诃萨疾得成佛。<a id="a-GC"></a>”</p>
  <p id="aGD">须菩提语拘翼：<a id="a-GE"></a>“当所问者，<a id="a-GF"></a>但听所问：<a id="a-GG"></a>菩萨摩诃萨云何住般若波罗蜜？</p>
  <p id="aGH">“菩萨摩诃萨以空住般若波罗蜜，<a id="a-GI"></a>菩萨摩诃萨、<a id="a-GJ"></a>摩诃僧那僧涅、<a id="a-GK"></a>摩诃衍三拔谛，<a id="a-GL"></a>色不那中住，<a id="a-GM"></a>痛痒、<a id="a-GN"></a>思想、<a id="a-GO"></a>生死、<a id="a-GP"></a>识不那中住，<a id="a-GQ"></a>须陀洹不那中住，<a id="a-GR"></a>斯陀含不那中住，<a id="a-GS"></a>阿那含不那中住，<a id="a-GT"></a>阿罗汉不那中住，<a id="a-GU"></a>辟支佛不那中住，<a id="a-GV"></a>佛不那中住；</p>
  <p id="aGW">“有色不那中住，<a id="a-GX"></a>有痛痒、<a id="a-GY"></a>思想、<a id="a-GZ"></a>生死、<a id="a-Ga"></a>识不那中住，<a id="a-Gb"></a>有须陀洹不那中住，<a id="a-Gc"></a>有斯陀含不那中住，<a id="a-Gd"></a>有阿那含不那中住，<a id="a-Ge"></a>有阿罗汉不那中住，<a id="a-Gf"></a>有辟支佛不那中住，<a id="a-Gg"></a>有佛不那中住；</p>
  <p id="aGh">“色常无常不那中住，<a id="a-Gi"></a>痛痒、<a id="a-Gj"></a>思想、<a id="a-Gk"></a>生死、<a id="a-Gl"></a>识常无常不那中住；</p>
  <p id="aGm">“色若乐若苦不那中住，<a id="a-Gn"></a>痛痒、<a id="a-Go"></a>思想、<a id="a-Gp"></a>生死、<a id="a-Gq"></a>识若苦若乐不那中住；</p>
  <p id="aGr">“色若空不空不那中住，<a id="a-Gs"></a>痛痒、<a id="a-Gt"></a>思想、<a id="a-Gu"></a>生死、<a id="a-Gv"></a>识若空不空不那中住；</p>
  <p id="aGw">“色是我所非我所不那中住，<a id="a-Gx"></a>痛痒、<a id="a-Gy"></a>思想、<a id="a-Gz"></a>生死、<a id="a-H0"></a>识是我所非我所不那中住；</p>
  <p id="aH1">“须陀洹道不动成就不那中住，<a id="a-H2"></a>须陀洹道成已不那中住，<a id="a-H3"></a>何以故？<a id="a-H4"></a>七死七生便度去，<a id="a-H5"></a>是故须陀洹道不那中住；</p>
  <p id="aH6">“斯陀含道不动成就不那中住，<a id="a-H7"></a>斯陀含道成已不那中住，<a id="a-H8"></a>何以故？<a id="a-H9"></a>斯陀含一死一生便度去，<a id="a-HA"></a>是故斯陀含道不那中住；</p>
  <p id="aHB">“阿那含道不动成就不那中住，<a id="a-HC"></a>阿那含道成已便于天上般泥洹，<a id="a-HD"></a>是故阿那含道不那中住；</p>
  <p id="aHE">“阿罗汉道不动成就不那中住，<a id="a-HF"></a>何以故？<a id="a-HG"></a>罗汉道成已便尽是间无有余泥洹般泥洹，<a id="a-HH"></a>是故罗汉道不那中住；</p>
  <p id="aHI">“辟支佛道不动成就不那中住，<a id="a-HJ"></a>辟支佛道成已过声闻道地，<a id="a-HK"></a>不逮佛道便中道般泥洹，<a id="a-HL"></a>是故辟支佛道不那中住；</p>
  <p id="aHM">“自致成佛，<a id="a-HN"></a>为阿僧祇人作本教，<a id="a-HO"></a>不可计阿僧祇人皆当般泥洹，<a id="a-HP"></a>佛所作为皆究竟已当般泥洹，<a id="a-HQ"></a>亦不那中住。<a id="a-HR"></a>”</p>
  <p id="aHS">舍利弗心念言：<a id="a-HT"></a>“菩萨云何住？<a id="a-HU"></a>”</p>
  <p id="aHV">须菩提知舍利弗心所念，<a id="a-HW"></a>便即报之：<a id="a-HX"></a>“云何，<a id="a-HY"></a>舍利弗，<a id="a-HZ"></a>佛为在何所住？<a id="a-Ha"></a>”</p>
  <p id="aHb">舍利弗语须菩提：<a id="a-Hc"></a>“佛无所住。<a id="a-Hd"></a>怛萨阿竭心无所住止，<a id="a-He"></a>亦不在不动处止，<a id="a-Hf"></a>亦无动处止。<a id="a-Hg"></a>”</p>
  <p id="aHh">须菩提语舍利弗：<a id="a-Hi"></a>“菩萨摩诃萨当作是学，<a id="a-Hj"></a>如怛萨阿竭不住，<a id="a-Hk"></a>亦不不住，<a id="a-Hl"></a>亦无无住，<a id="a-Hm"></a>当作是学住。<a id="a-Hn"></a>”</p>
  <p id="aHo">诸天人闻是，<a id="a-Hp"></a>其心各作是念：<a id="a-Hq"></a>“诸阅叉若大若小所语悉可了知，<a id="a-Hr"></a>尊者须菩提所说了不可知。<a id="a-Hs"></a>”</p>
  <p id="aHt">须菩提知诸天人心之所念，<a id="a-Hu"></a>即报言：<a id="a-Hv"></a>“是语难了！<a id="a-Hw"></a>难了！<a id="a-Hx"></a>亦不可闻，<a id="a-Hy"></a>亦不可知。<a id="a-Hz"></a>”</p>
  <p id="aI0">诸天人心各各复念：<a id="a-I1"></a>“是语当解！<a id="a-I2"></a>当解！<a id="a-I3"></a>今尊者须菩提，<a id="a-I4"></a>所知深入！<a id="a-I5"></a>深入！<a id="a-I6"></a>”</p>
  <p id="aI7">须菩提即复知诸天人心所念，<a id="a-I8"></a>语诸天人：<a id="a-I9"></a>“欲得须陀洹道，<a id="a-IA"></a>证以得须陀洹道，<a id="a-IB"></a>不忍不那中住便度去。<a id="a-IC"></a>欲得斯陀含道，<a id="a-ID"></a>证以得斯陀含道，<a id="a-IE"></a>不忍不那中住便度去。<a id="a-IF"></a>欲得阿那含道，<a id="a-IG"></a>证以得阿那含道，<a id="a-IH"></a>不忍不那中住便度去。<a id="a-II"></a>欲得阿罗汉道，<a id="a-IJ"></a>证已得罗汉道，<a id="a-IK"></a>不忍不那中住便度去。<a id="a-IL"></a>欲得辟支佛道，<a id="a-IM"></a>证已得辟支佛道，<a id="a-IN"></a>不忍不那中住便度去。<a id="a-IO"></a>欲得佛道，<a id="a-IP"></a>证已得佛道，<a id="a-IQ"></a>不忍不那中住便度去。<a id="a-IR"></a>”</p>
  <p id="aIS">诸天人皆念言：<a id="a-IT"></a>“尊者须菩提所说乃尔，<a id="a-IU"></a>谁当听受是法者？<a id="a-IV"></a>”</p>
  <p id="aIW">须菩提知诸天人心所念，<a id="a-IX"></a>语诸天人：<a id="a-IY"></a>“幻人者当听我法，<a id="a-IZ"></a>当受我法。<a id="a-Ia"></a>何以故？<a id="a-Ib"></a>从我闻法已，<a id="a-Ic"></a>亦不作证。<a id="a-Id"></a>”</p>
  <p id="aIe">诸天人心各各复念：<a id="a-If"></a>“云何幻人听法，<a id="a-Ig"></a>与人等无有异？<a id="a-Ih"></a>”</p>
  <p id="aIi">须菩提知诸天人心所念，<a id="a-Ij"></a>语诸天人：<a id="a-Ik"></a>“幻如人，<a id="a-Il"></a>人如幻。<a id="a-Im"></a>”</p>
  <p id="aIn">须菩提言：<a id="a-Io"></a>“我说须陀洹、<a id="a-Ip"></a>斯陀含、<a id="a-Iq"></a>阿那含、<a id="a-Ir"></a>阿罗汉、<a id="a-Is"></a>辟支佛道亦如幻耳，<a id="a-It"></a>正使佛道我说亦复如幻。<a id="a-Iu"></a>”</p>
  <p id="aIv">诸天人谓须菩提：<a id="a-Iw"></a>“乃至佛亦复说如幻？<a id="a-Ix"></a>”</p>
  <p id="aIy">须菩提语诸天人：<a id="a-Iz"></a>“乃至泥洹亦复如幻。<a id="a-J0"></a>”</p>
  <p id="aJ1">诸天人复问须菩提：<a id="a-J2"></a>“乃至泥洹亦复如幻云何？<a id="a-J3"></a>”</p>
  <p id="aJ4">须菩提言：<a id="a-J5"></a>“诸天人，<a id="a-J6"></a>设复有法出于泥洹者，<a id="a-J7"></a>亦复如幻。<a id="a-J8"></a>何以故？<a id="a-J9"></a>幻人、<a id="a-JA"></a>泥洹赐如空所有。<a id="a-JB"></a>”</p>
  <p id="aJC">舍利弗、<a id="a-JD"></a>分漫陀尼弗、<a id="a-JE"></a>摩诃拘絺罗、<a id="a-JF"></a>摩诃迦栴延等共问须菩提：<a id="a-JG"></a>“般若波罗蜜实重深，<a id="a-JH"></a>何等人当受是法者？<a id="a-JI"></a>”贤者阿难亦尔。</p>
  <p id="aJJ">须菩提报诸比丘言：<a id="a-JK"></a>“阿惟越致菩萨当受是法；<a id="a-JL"></a>若成就阿罗汉者，<a id="a-JM"></a>复有是法无有持者。<a id="a-JN"></a>何以故？<a id="a-JO"></a>般若波罗蜜说相如是，<a id="a-JP"></a>从中无所出。<a id="a-JQ"></a>何以故？<a id="a-JR"></a>法中无所有，<a id="a-JS"></a>无所闻，<a id="a-JT"></a>无所得。<a id="a-JU"></a>如是法比，<a id="a-JV"></a>无所闻法，<a id="a-JW"></a>无所得法，<a id="a-JX"></a>从是法中无所受。<a id="a-JY"></a>”</p>
  <p id="aJZ">释提桓因心念雨法宝：<a id="a-Ja"></a>“尊者须菩提所说，<a id="a-Jb"></a>我宁可化作华，<a id="a-Jc"></a>持散须菩提上。<a id="a-Jd"></a>”释提桓因即化作华，<a id="a-Je"></a>散尊者须菩提上。</p>
  <p id="aJf">须菩提即言：<a id="a-Jg"></a>“是华不出于忉利天上，<a id="a-Jh"></a>曾见是华，<a id="a-Ji"></a>为从幻化。<a id="a-Jj"></a>释提桓因所化散我上者，<a id="a-Jk"></a>为从心树出，<a id="a-Jl"></a>不从树木出生，<a id="a-Jm"></a>是华为从心树出生。<a id="a-Jn"></a>”</p>
  <p id="aJo">释提桓因言：<a id="a-Jp"></a>“如所说华为从心树出。<a id="a-Jq"></a>”</p>
  <p id="aJr">须菩提言：<a id="a-Js"></a>“如是，<a id="a-Jt"></a>拘翼。<a id="a-Ju"></a>”</p>
  <p id="aJv">释提桓因言：<a id="a-Jw"></a>“亦不从心树出。<a id="a-Jx"></a>”</p>
  <p id="aJy">须菩提言：<a id="a-Jz"></a>“以是故为非华。<a id="a-K0"></a>”</p>
  <p id="aK1">释提桓因言：<a id="a-K2"></a>“尊者须菩提所入慧甚深！<a id="a-K3"></a>甚深！<a id="a-K4"></a>所说不增不减，<a id="a-K5"></a>作是说法如须菩提，<a id="a-K6"></a>教菩萨摩诃萨当作是学。<a id="a-K7"></a>”</p>
  <p id="aK8">须菩提语释提桓因：<a id="a-K9"></a>“拘翼所言，<a id="a-KA"></a>如语无有异，<a id="a-KB"></a>是菩萨摩诃萨所学。<a id="a-KC"></a>菩萨摩诃萨作是学者，<a id="a-KD"></a>为不学须陀洹、<a id="a-KE"></a>斯陀含、<a id="a-KF"></a>阿那含、<a id="a-KG"></a>阿罗汉、<a id="a-KH"></a>辟支佛道，<a id="a-KI"></a>是菩萨为学萨芸若；<a id="a-KJ"></a>作是学者，<a id="a-KK"></a>为学不可计阿僧祇法，<a id="a-KL"></a>不生色学，<a id="a-KM"></a>不生痛痒、<a id="a-KN"></a>思想、<a id="a-KO"></a>生死、<a id="a-KP"></a>识学，<a id="a-KQ"></a>不学受色，<a id="a-KR"></a>不学痛痒、<a id="a-KS"></a>思想、<a id="a-KT"></a>生死、<a id="a-KU"></a>识，<a id="a-KV"></a>不学受想法乐，<a id="a-KW"></a>亦不学受有所失，<a id="a-KX"></a>作是者为学萨芸若，<a id="a-KY"></a>为如萨芸若。<a id="a-KZ"></a>”</p>
  <p id="aKa">舍利弗语须菩提：<a id="a-Kb"></a>“作是学者，<a id="a-Kc"></a>亦不受萨芸若，<a id="a-Kd"></a>亦不失学，<a id="a-Ke"></a>为学萨芸若，<a id="a-Kf"></a>为如萨芸若。<a id="a-Kg"></a>”</p>
  <p id="aKh">须菩提语舍利弗：<a id="a-Ki"></a>“作是学亦不受萨芸若，<a id="a-Kj"></a>亦不失学，<a id="a-Kk"></a>是为学萨芸若，<a id="a-Kl"></a>为如萨芸若。<a id="a-Km"></a>”</p>
  <p id="aKn">释提桓因问舍利弗：<a id="a-Ko"></a>“菩萨摩诃萨当云何求般若波罗蜜？<a id="a-Kp"></a>”</p>
  <p id="aKq">舍利弗言：<a id="a-Kr"></a>“当问尊者须菩提。<a id="a-Ks"></a>”</p>
  <p id="aKt">释提桓因问尊者须菩提：<a id="a-Ku"></a>“当持何威神恩而所学？<a id="a-Kv"></a>”</p>
  <p id="aKw">须菩提言：<a id="a-Kx"></a>“所学者悉承用佛威神恩。<a id="a-Ky"></a>属拘翼所问，<a id="a-Kz"></a>菩萨摩诃萨当云何求般若波罗蜜？<a id="a-L0"></a>亦不可从色求，<a id="a-L1"></a>亦不可离色求，<a id="a-L2"></a>亦不可从痛痒、<a id="a-L3"></a>思想、<a id="a-L4"></a>生死、<a id="a-L5"></a>识求，<a id="a-L6"></a>亦不可离识求。<a id="a-L7"></a>何以故？<a id="a-L8"></a>般若波罗蜜非色，<a id="a-L9"></a>亦不离色；<a id="a-LA"></a>般若波罗蜜非痛痒、<a id="a-LB"></a>思想、<a id="a-LC"></a>生死、<a id="a-LD"></a>识，<a id="a-LE"></a>般若波罗蜜亦不离识。<a id="a-LF"></a>”</p>
  <p id="aLG">“般若波罗蜜，<a id="a-LH"></a>”释提桓因问须菩提，<a id="a-LI"></a>“摩诃波罗蜜无有边？<a id="a-LJ"></a>摩诃波罗蜜无有极？<a id="a-LK"></a>”</p>
  <p id="aLL">须菩提语拘翼：<a id="a-LM"></a>“摩诃波罗蜜无有边，<a id="a-LN"></a>无有极。<a id="a-LO"></a>波罗蜜了不可见无有极，<a id="a-LP"></a>波罗蜜了不可极，<a id="a-LQ"></a>人无极，<a id="a-LR"></a>波罗蜜亦无极。<a id="a-LS"></a>如是，<a id="a-LT"></a>拘翼，<a id="a-LU"></a>当云何求波罗蜜？<a id="a-LV"></a>于法中无有极，<a id="a-LW"></a>无有边际，<a id="a-LX"></a>亦无中间，<a id="a-LY"></a>亦不能得有所限，<a id="a-LZ"></a>波罗蜜者亦复如是。<a id="a-La"></a>复次，<a id="a-Lb"></a>拘翼，<a id="a-Lc"></a>法者无际无限，<a id="a-Ld"></a>无有极，<a id="a-Le"></a>无有中间，<a id="a-Lf"></a>无可得者。<a id="a-Lg"></a>”</p>
  <p id="aLh">释提桓因言：<a id="a-Li"></a>“云何，<a id="a-Lj"></a>尊者须菩提，<a id="a-Lk"></a>人无极，<a id="a-Ll"></a>波罗蜜亦无极？<a id="a-Lm"></a>”</p>
  <p id="aLn">须菩提语释提桓因：<a id="a-Lo"></a>“都卢不可议计，<a id="a-Lp"></a>正使倍复倍人亦无极，<a id="a-Lq"></a>波罗蜜亦复无极。<a id="a-Lr"></a>”</p>
  <p id="aLs">释提桓因言：<a id="a-Lt"></a>“何缘人无极？<a id="a-Lu"></a>波罗蜜亦无极？<a id="a-Lv"></a>”</p>
  <p id="aLw">须菩提言：<a id="a-Lx"></a>“于拘翼意云何？<a id="a-Ly"></a>何所法中说人人之本？<a id="a-Lz"></a>”</p>
  <p id="aM0">释提桓因言：<a id="a-M1"></a>“无有法作是说者，<a id="a-M2"></a>亦无法留置者。<a id="a-M3"></a>设有出者但字耳，<a id="a-M4"></a>无有作者但以字耳。<a id="a-M5"></a>”</p>
  <p id="aM6">须菩提言：<a id="a-M7"></a>“于释提桓因云何？<a id="a-M8"></a>能有人可得见者不？<a id="a-M9"></a>”</p>
  <p id="aMA">释提桓因言：<a id="a-MB"></a>“不可得见。<a id="a-MC"></a>”</p>
  <p id="aMD">须菩提报释提桓因：<a id="a-ME"></a>“无有作者，<a id="a-MF"></a>何所有人？<a id="a-MG"></a>正使怛萨阿竭阿惟三佛寿如恒边沙劫说，<a id="a-MH"></a>有人生者灭者？<a id="a-MI"></a>”</p>
  <p id="aMJ">释提桓因言：<a id="a-MK"></a>“无有人。<a id="a-ML"></a>何以故？<a id="a-MM"></a>本清净故。<a id="a-MN"></a>”</p>
  <p id="aMO">“以是拘翼，<a id="a-MP"></a>人无有极，<a id="a-MQ"></a>当作是念般若波罗蜜。<a id="a-MR"></a>”</p>
 </body>
</html>