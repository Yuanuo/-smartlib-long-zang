<!doctype html>
<html id="z3IBT7r9c" data-ver="1194">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百八十六</h1>
  <h2 id="a2">第十二净戒波罗蜜多分之三</h2>
  <p id="a3">“云何名为缘起善巧？<a id="a-4"></a>谓诸菩萨如实了知所有因缘种种自相，<a id="a-5"></a>如实了知所有等无间缘、<a id="a-6"></a>所缘缘、<a id="a-7"></a>增上缘及从诸缘所生诸法种种自相，<a id="a-8"></a>如是名为缘起善巧。<a id="a-9"></a>又诸菩萨如实了知所有因缘种种自相皆不可得，<a id="a-A"></a>如实了知所有等无间缘、<a id="a-B"></a>所缘缘、<a id="a-C"></a>增上缘及从诸缘所生诸法种种自相皆不可得，<a id="a-D"></a>如是名为缘起善巧。<a id="a-E"></a>又诸菩萨如实了知所有因缘种种共相，<a id="a-F"></a>如实了知所有等无间缘、<a id="a-G"></a>所缘缘、<a id="a-H"></a>增上缘及从诸缘所生诸法种种共相，<a id="a-I"></a>如是名为缘起善巧。<a id="a-J"></a>又诸菩萨如实了知所有因缘种种共相皆不可得，<a id="a-K"></a>如实了知所有等无间缘、<a id="a-L"></a>所缘缘、<a id="a-M"></a>增上缘及从诸缘所生诸法种种共相皆不可得，<a id="a-N"></a>如是名为缘起善巧。<a id="a-O"></a>又诸菩萨如实了知所有因缘若常若无常皆不可得，<a id="a-P"></a>如实了知所有等无间缘、<a id="a-Q"></a>所缘缘、<a id="a-R"></a>增上缘及从诸缘所生诸法若常若无常皆不可得，<a id="a-S"></a>如是名为缘起善巧。<a id="a-T"></a>又诸菩萨如实了知所有因缘若乐若苦皆不可得，<a id="a-U"></a>如实了知所有等无间缘、<a id="a-V"></a>所缘缘、<a id="a-W"></a>增上缘及从诸缘所生诸法若乐若苦皆不可得，<a id="a-X"></a>如是名为缘起善巧。<a id="a-Y"></a>又诸菩萨如实了知所有因缘若我若无我皆不可得，<a id="a-Z"></a>如实了知所有等无间缘、<a id="a-a"></a>所缘缘、<a id="a-b"></a>增上缘及从诸缘所生诸法若我若无我皆不可得，<a id="a-c"></a>如是名为缘起善巧。<a id="a-d"></a>又诸菩萨如实了知所有因缘若净若不净皆不可得，<a id="a-e"></a>如实了知所有等无间缘、<a id="a-f"></a>所缘缘、<a id="a-g"></a>增上缘及从诸缘所生诸法若净若不净皆不可得，<a id="a-h"></a>如是名为缘起善巧。<a id="a-i"></a>又诸菩萨如实了知所有因缘若空若不空皆不可得，<a id="a-j"></a>如实了知所有等无间缘、<a id="a-k"></a>所缘缘、<a id="a-l"></a>增上缘及从诸缘所生诸法若空若不空皆不可得，<a id="a-m"></a>如是名为缘起善巧。<a id="a-n"></a>又诸菩萨如实了知所有因缘若有相若无相皆不可得，<a id="a-o"></a>如实了知所有等无间缘、<a id="a-p"></a>所缘缘、<a id="a-q"></a>增上缘及从诸缘所生诸法若有相若无相皆不可得，<a id="a-r"></a>如是名为缘起善巧。<a id="a-s"></a>又诸菩萨如实了知所有因缘若有愿若无愿皆不可得，<a id="a-t"></a>如实了知所有等无间缘、<a id="a-u"></a>所缘缘、<a id="a-v"></a>增上缘及从诸缘所生诸法若有愿若无愿皆不可得，<a id="a-w"></a>如是名为缘起善巧。<a id="a-x"></a>又诸菩萨如实了知所有因缘若寂静若不寂静皆不可得，<a id="a-y"></a>如实了知所有等无间缘、<a id="a-z"></a>所缘缘、<a id="a-10"></a>增上缘及从诸缘所生诸法若寂静若不寂静皆不可得，<a id="a-11"></a>如是名为缘起善巧。<a id="a-12"></a>又诸菩萨如实了知所有因缘若远离若不远离皆不可得，<a id="a-13"></a>如实了知所有等无间缘、<a id="a-14"></a>所缘缘、<a id="a-15"></a>增上缘及从诸缘所生诸法若远离若不远离皆不可得，<a id="a-16"></a>如是名为缘起善巧。</p>
  <p id="a17">“又诸菩萨如实了知所有无明种种自相，<a id="a-18"></a>如实了知所有行、<a id="a-19"></a>识、<a id="a-1A"></a>名色、<a id="a-1B"></a>六处、<a id="a-1C"></a>触、<a id="a-1D"></a>受、<a id="a-1E"></a>爱、<a id="a-1F"></a>取、<a id="a-1G"></a>有、<a id="a-1H"></a>生、<a id="a-1I"></a>老死种种自相，<a id="a-1J"></a>如是名为缘起善巧。<a id="a-1K"></a>又诸菩萨如实了知所有无明种种自相皆不可得，<a id="a-1L"></a>如实了知所有行、<a id="a-1M"></a>识、<a id="a-1N"></a>名色、<a id="a-1O"></a>六处、<a id="a-1P"></a>触、<a id="a-1Q"></a>受、<a id="a-1R"></a>爱、<a id="a-1S"></a>取、<a id="a-1T"></a>有、<a id="a-1U"></a>生、<a id="a-1V"></a>老死种种自相皆不可得，<a id="a-1W"></a>如是名为缘起善巧。<a id="a-1X"></a>又诸菩萨如实了知所有无明种种共相，<a id="a-1Y"></a>如实了知所有行、<a id="a-1Z"></a>识、<a id="a-1a"></a>名色、<a id="a-1b"></a>六处、<a id="a-1c"></a>触、<a id="a-1d"></a>受、<a id="a-1e"></a>爱、<a id="a-1f"></a>取、<a id="a-1g"></a>有、<a id="a-1h"></a>生、<a id="a-1i"></a>老死种种共相，<a id="a-1j"></a>如是名为缘起善巧。<a id="a-1k"></a>又诸菩萨如实了知所有无明种种共相皆不可得，<a id="a-1l"></a>如实了知所有行、<a id="a-1m"></a>识、<a id="a-1n"></a>名色、<a id="a-1o"></a>六处、<a id="a-1p"></a>触、<a id="a-1q"></a>受、<a id="a-1r"></a>爱、<a id="a-1s"></a>取、<a id="a-1t"></a>有、<a id="a-1u"></a>生、<a id="a-1v"></a>老死种种共相皆不可得，<a id="a-1w"></a>如是名为缘起善巧。<a id="a-1x"></a>又诸菩萨如实了知所有无明若常若无常皆不可得，<a id="a-1y"></a>如实了知所有行、<a id="a-1z"></a>识、<a id="a-20"></a>名色、<a id="a-21"></a>六处、<a id="a-22"></a>触、<a id="a-23"></a>受、<a id="a-24"></a>爱、<a id="a-25"></a>取、<a id="a-26"></a>有、<a id="a-27"></a>生、<a id="a-28"></a>老死若常若无常皆不可得，<a id="a-29"></a>如是名为缘起善巧。<a id="a-2A"></a>又诸菩萨如实了知所有无明若乐若苦皆不可得，<a id="a-2B"></a>如实了知所有行、<a id="a-2C"></a>识、<a id="a-2D"></a>名色、<a id="a-2E"></a>六处、<a id="a-2F"></a>触、<a id="a-2G"></a>受、<a id="a-2H"></a>爱、<a id="a-2I"></a>取、<a id="a-2J"></a>有、<a id="a-2K"></a>生、<a id="a-2L"></a>老死若乐若苦皆不可得，<a id="a-2M"></a>如是名为缘起善巧。<a id="a-2N"></a>又诸菩萨如实了知所有无明若我若无我皆不可得，<a id="a-2O"></a>如实了知所有行、<a id="a-2P"></a>识、<a id="a-2Q"></a>名色、<a id="a-2R"></a>六处、<a id="a-2S"></a>触、<a id="a-2T"></a>受、<a id="a-2U"></a>爱、<a id="a-2V"></a>取、<a id="a-2W"></a>有、<a id="a-2X"></a>生、<a id="a-2Y"></a>老死若我若无我皆不可得，<a id="a-2Z"></a>如是名为缘起善巧。<a id="a-2a"></a>又诸菩萨如实了知所有无明若净若不净皆不可得，<a id="a-2b"></a>如实了知所有行、<a id="a-2c"></a>识、<a id="a-2d"></a>名色、<a id="a-2e"></a>六处、<a id="a-2f"></a>触、<a id="a-2g"></a>受、<a id="a-2h"></a>爱、<a id="a-2i"></a>取、<a id="a-2j"></a>有、<a id="a-2k"></a>生、<a id="a-2l"></a>老死若净若不净皆不可得，<a id="a-2m"></a>如是名为缘起善巧。<a id="a-2n"></a>又诸菩萨如实了知所有无明若空若不空皆不可得，<a id="a-2o"></a>如实了知所有行、<a id="a-2p"></a>识、<a id="a-2q"></a>名色、<a id="a-2r"></a>六处、<a id="a-2s"></a>触、<a id="a-2t"></a>受、<a id="a-2u"></a>爱、<a id="a-2v"></a>取、<a id="a-2w"></a>有、<a id="a-2x"></a>生、<a id="a-2y"></a>老死若空若不空皆不可得，<a id="a-2z"></a>如是名为缘起善巧。<a id="a-30"></a>又诸菩萨如实了知所有无明若有相若无相皆不可得，<a id="a-31"></a>如实了知所有行、<a id="a-32"></a>识、<a id="a-33"></a>名色、<a id="a-34"></a>六处、<a id="a-35"></a>触、<a id="a-36"></a>受、<a id="a-37"></a>爱、<a id="a-38"></a>取、<a id="a-39"></a>有、<a id="a-3A"></a>生、<a id="a-3B"></a>老死若有相若无相皆不可得，<a id="a-3C"></a>如是名为缘起善巧。<a id="a-3D"></a>又诸菩萨如实了知所有无明若有愿若无愿皆不可得，<a id="a-3E"></a>如实了知所有行、<a id="a-3F"></a>识、<a id="a-3G"></a>名色、<a id="a-3H"></a>六处、<a id="a-3I"></a>触、<a id="a-3J"></a>受、<a id="a-3K"></a>爱、<a id="a-3L"></a>取、<a id="a-3M"></a>有、<a id="a-3N"></a>生、<a id="a-3O"></a>老死若有愿若无愿皆不可得，<a id="a-3P"></a>如是名为缘起善巧。<a id="a-3Q"></a>又诸菩萨如实了知所有无明若寂静若不寂静皆不可得，<a id="a-3R"></a>如实了知所有行、<a id="a-3S"></a>识、<a id="a-3T"></a>名色、<a id="a-3U"></a>六处、<a id="a-3V"></a>触、<a id="a-3W"></a>受、<a id="a-3X"></a>爱、<a id="a-3Y"></a>取、<a id="a-3Z"></a>有、<a id="a-3a"></a>生、<a id="a-3b"></a>老死若寂静若不寂静皆不可得，<a id="a-3c"></a>如是名为缘起善巧。<a id="a-3d"></a>又诸菩萨如实了知所有无明若远离若不远离皆不可得，<a id="a-3e"></a>如实了知所有行、<a id="a-3f"></a>识、<a id="a-3g"></a>名色、<a id="a-3h"></a>六处、<a id="a-3i"></a>触、<a id="a-3j"></a>受、<a id="a-3k"></a>爱、<a id="a-3l"></a>取、<a id="a-3m"></a>有、<a id="a-3n"></a>生、<a id="a-3o"></a>老死若远离若不远离皆不可得，<a id="a-3p"></a>如是名为缘起善巧。</p>
  <p id="a3q">“云何名为是处非处善巧？<a id="a-3r"></a>谓诸菩萨如实了知所有是处种种自相，<a id="a-3s"></a>如实了知所有非处种种自相，<a id="a-3t"></a>如是名为是处非处善巧。<a id="a-3u"></a>又诸菩萨如实了知所有是处种种自相皆不可得，<a id="a-3v"></a>如实了知所有非处种种自相皆不可得，<a id="a-3w"></a>如是名为是处非处善巧。<a id="a-3x"></a>又诸菩萨如实了知所有是处种种共相，<a id="a-3y"></a>如实了知所有非处种种共相，<a id="a-3z"></a>如是名为是处非处善巧。<a id="a-40"></a>又诸菩萨如实了知所有是处种种共相皆不可得，<a id="a-41"></a>如实了知所有非处种种共相皆不可得，<a id="a-42"></a>如是名为是处非处善巧。<a id="a-43"></a>又诸菩萨如实了知所有是处若常若无常皆不可得，<a id="a-44"></a>如实了知所有非处若常若无常皆不可得，<a id="a-45"></a>如是名为是处非处善巧。<a id="a-46"></a>又诸菩萨如实了知所有是处若乐若苦皆不可得，<a id="a-47"></a>如实了知所有非处若乐若苦皆不可得，<a id="a-48"></a>如是名为是处非处善巧。<a id="a-49"></a>又诸菩萨如实了知所有是处若我若无我皆不可得，<a id="a-4A"></a>如实了知所有非处若我若无我皆不可得，<a id="a-4B"></a>如是名为是处非处善巧。<a id="a-4C"></a>又诸菩萨如实了知所有是处若净若不净皆不可得，<a id="a-4D"></a>如实了知所有非处若净若不净皆不可得，<a id="a-4E"></a>如是名为是处非处善巧。<a id="a-4F"></a>又诸菩萨如实了知所有是处若空若不空皆不可得，<a id="a-4G"></a>如实了知所有非处若空若不空皆不可得，<a id="a-4H"></a>如是名为是处非处善巧。<a id="a-4I"></a>又诸菩萨如实了知所有是处若有相若无相皆不可得，<a id="a-4J"></a>如实了知所有非处若有相若无相皆不可得，<a id="a-4K"></a>如是名为是处非处善巧。<a id="a-4L"></a>又诸菩萨如实了知所有是处若有愿若无愿皆不可得，<a id="a-4M"></a>如实了知所有非处若有愿若无愿皆不可得，<a id="a-4N"></a>如是名为是处非处善巧。<a id="a-4O"></a>又诸菩萨如实了知所有是处若寂静若不寂静皆不可得，<a id="a-4P"></a>如实了知所有非处若寂静若不寂静皆不可得，<a id="a-4Q"></a>如是名为是处非处善巧。<a id="a-4R"></a>又诸菩萨如实了知所有是处若远离若不远离皆不可得，<a id="a-4S"></a>如实了知所有非处若远离若不远离皆不可得，<a id="a-4T"></a>如是名为是处非处善巧。</p>
  <p id="a4U">“如是菩萨于诸蕴等应修善巧，<a id="a-4V"></a>由善巧故，<a id="a-4W"></a>为诸有情如应说法，<a id="a-4X"></a>令永断灭有情想等。<a id="a-4Y"></a>菩萨如是起殊胜心，<a id="a-4Z"></a>为利自他修诸妙慧，<a id="a-4a"></a>一切皆用大悲为首，<a id="a-4b"></a>常能发起随顺回向一切智智相应之心，<a id="a-4c"></a>应知是名具戒菩萨，<a id="a-4d"></a>当知具足无上净戒。<a id="a-4e"></a>若诸菩萨欲求无上正等菩提，<a id="a-4f"></a>应勤修习布施、<a id="a-4g"></a>净戒、<a id="a-4h"></a>安忍、<a id="a-4i"></a>精进、<a id="a-4j"></a>静虑、<a id="a-4k"></a>般若波罗蜜多，<a id="a-4l"></a>回向趣求一切智智。<a id="a-4m"></a>若诸菩萨以此六种波罗蜜多，<a id="a-4n"></a>回向趣求一切智智，<a id="a-4o"></a>是诸菩萨由此净戒，<a id="a-4p"></a>普胜一切声闻、<a id="a-4q"></a>独觉。</p>
  <p id="a4r">“又，<a id="a-4s"></a>满慈子，<a id="a-4t"></a>初发无上正等觉心一菩萨戒，<a id="a-4u"></a>一切有情皆所成就十善业道，<a id="a-4v"></a>此戒于彼，<a id="a-4w"></a>百倍为胜，<a id="a-4x"></a>千倍为胜，<a id="a-4y"></a>乃至邬波尼杀昙倍亦复为胜。</p>
  <p id="a4z">“又，<a id="a-50"></a>满慈子，<a id="a-51"></a>假使世间一切有情，<a id="a-52"></a>皆具成就十善业道，<a id="a-53"></a>彼所有戒，<a id="a-54"></a>于发无上正等觉心，<a id="a-55"></a>诸菩萨众初发心时一菩萨戒，<a id="a-56"></a>百分不及一，<a id="a-57"></a>千分不及一，<a id="a-58"></a>乃至邬波尼杀昙分亦不及一。</p>
  <p id="a59">“又，<a id="a-5A"></a>满慈子，<a id="a-5B"></a>假使世间一切有情，<a id="a-5C"></a>皆具成就前五神通，<a id="a-5D"></a>彼所有戒，<a id="a-5E"></a>于发无上正等觉心诸菩萨众初发心时一菩萨戒，<a id="a-5F"></a>百分不及一，<a id="a-5G"></a>千分不及一，<a id="a-5H"></a>乃至邬波尼杀昙分亦不及一。</p>
  <p id="a5I">“又，<a id="a-5J"></a>满慈子，<a id="a-5K"></a>假使世间一切有情，<a id="a-5L"></a>皆具安住慈、<a id="a-5M"></a>悲、<a id="a-5N"></a>喜、<a id="a-5O"></a>舍，<a id="a-5P"></a>彼所有戒，<a id="a-5Q"></a>于发无上正等觉心诸菩萨众初发心时一菩萨戒，<a id="a-5R"></a>百分不及一，<a id="a-5S"></a>千分不及一，<a id="a-5T"></a>乃至邬波尼杀昙分亦不及一。</p>
  <p id="a5U">“又，<a id="a-5V"></a>满慈子，<a id="a-5W"></a>假使世间一切有情，<a id="a-5X"></a>皆具成就随顺空忍，<a id="a-5Y"></a>彼所有戒，<a id="a-5Z"></a>于发无上正等觉心诸菩萨众初发心时一菩萨戒，<a id="a-5a"></a>百分不及一，<a id="a-5b"></a>千分不及一，<a id="a-5c"></a>乃至邬波尼杀昙分亦不及一。</p>
  <p id="a5d">“又，<a id="a-5e"></a>满慈子，<a id="a-5f"></a>假使世间一切有情，<a id="a-5g"></a>皆具成就顺无相忍，<a id="a-5h"></a>彼所有戒，<a id="a-5i"></a>于发无上正等觉心诸菩萨众初发心时一菩萨戒，<a id="a-5j"></a>百分不及一，<a id="a-5k"></a>千分不及一，<a id="a-5l"></a>乃至邬波尼杀昙分亦不及一。</p>
  <p id="a5m">“又，<a id="a-5n"></a>满慈子，<a id="a-5o"></a>假使世间一切有情，<a id="a-5p"></a>皆具成就顺无愿忍，<a id="a-5q"></a>彼所有戒，<a id="a-5r"></a>于发无上正等觉心诸菩萨众初发心时一菩萨戒，<a id="a-5s"></a>百分不及一，<a id="a-5t"></a>千分不及一，<a id="a-5u"></a>乃至邬波尼杀昙分亦不及一。</p>
  <p id="a5v">“又，<a id="a-5w"></a>满慈子，<a id="a-5x"></a>假使世间一切有情，<a id="a-5y"></a>皆具成就第八者法，<a id="a-5z"></a>彼所有戒，<a id="a-60"></a>于发无上正等觉心诸菩萨众初发心时一菩萨戒，<a id="a-61"></a>百分不及一，<a id="a-62"></a>千分不及一，<a id="a-63"></a>乃至邬波尼杀昙分亦不及一。<a id="a-64"></a>”</p>
  <p id="a65">尔时，<a id="a-66"></a>满慈子白舍利子言：<a id="a-67"></a>“我今欲问尊者第八所有义趣，<a id="a-68"></a>颇见开许为我解释此义趣耶？<a id="a-69"></a>”</p>
  <p id="a6A">舍利子言：<a id="a-6B"></a>“随意发问，<a id="a-6C"></a>我既闻已当为解释。<a id="a-6D"></a>”</p>
  <p id="a6E">满慈子言：<a id="a-6F"></a>“为即色蕴是第八耶？<a id="a-6G"></a>”</p>
  <p id="a6H">舍利子言：<a id="a-6I"></a>“不也，<a id="a-6J"></a>具寿。<a id="a-6K"></a>”</p>
  <p id="a6L">满慈子言：<a id="a-6M"></a>“为离色蕴有第八耶？<a id="a-6N"></a>”</p>
  <p id="a6O">舍利子言：<a id="a-6P"></a>“不也，<a id="a-6Q"></a>具寿。<a id="a-6R"></a>”</p>
  <p id="a6S">满慈子言：<a id="a-6T"></a>“为即受、<a id="a-6U"></a>想、<a id="a-6V"></a>行、<a id="a-6W"></a>识蕴是第八耶？<a id="a-6X"></a>”</p>
  <p id="a6Y">舍利子言：<a id="a-6Z"></a>“不也，<a id="a-6a"></a>具寿。<a id="a-6b"></a>”</p>
  <p id="a6c">满慈子言：<a id="a-6d"></a>“为离受、<a id="a-6e"></a>想、<a id="a-6f"></a>行、<a id="a-6g"></a>识蕴有第八耶？<a id="a-6h"></a>”</p>
  <p id="a6i">舍利子言：<a id="a-6j"></a>“不也，<a id="a-6k"></a>具寿。<a id="a-6l"></a>”</p>
  <p id="a6m">满慈子言：<a id="a-6n"></a>“为即眼处是第八耶？<a id="a-6o"></a>”</p>
  <p id="a6p">舍利子言：<a id="a-6q"></a>“不也，<a id="a-6r"></a>具寿。<a id="a-6s"></a>”</p>
  <p id="a6t">满慈子言：<a id="a-6u"></a>“为离眼处有第八耶？<a id="a-6v"></a>”</p>
  <p id="a6w">舍利子言：<a id="a-6x"></a>“不也，<a id="a-6y"></a>具寿。<a id="a-6z"></a>”</p>
  <p id="a70">满慈子言：<a id="a-71"></a>“为即耳、<a id="a-72"></a>鼻、<a id="a-73"></a>舌、<a id="a-74"></a>身、<a id="a-75"></a>意处是第八耶？<a id="a-76"></a>”</p>
  <p id="a77">舍利子言：<a id="a-78"></a>“不也，<a id="a-79"></a>具寿。<a id="a-7A"></a>”</p>
  <p id="a7B">满慈子言：<a id="a-7C"></a>“为离耳、<a id="a-7D"></a>鼻、<a id="a-7E"></a>舌、<a id="a-7F"></a>身、<a id="a-7G"></a>意处有第八耶？<a id="a-7H"></a>”</p>
  <p id="a7I">舍利子言：<a id="a-7J"></a>“不也，<a id="a-7K"></a>具寿。<a id="a-7L"></a>”</p>
  <p id="a7M">满慈子言：<a id="a-7N"></a>“为即色处是第八耶？<a id="a-7O"></a>”</p>
  <p id="a7P">舍利子言：<a id="a-7Q"></a>“不也，<a id="a-7R"></a>具寿。<a id="a-7S"></a>”</p>
  <p id="a7T">满慈子言：<a id="a-7U"></a>“为离色处有第八耶？<a id="a-7V"></a>”</p>
  <p id="a7W">舍利子言：<a id="a-7X"></a>“不也，<a id="a-7Y"></a>具寿。<a id="a-7Z"></a>”</p>
  <p id="a7a">满慈子言：<a id="a-7b"></a>“为即声、<a id="a-7c"></a>香、<a id="a-7d"></a>味、<a id="a-7e"></a>触、<a id="a-7f"></a>法处是第八耶？<a id="a-7g"></a>”</p>
  <p id="a7h">舍利子言：<a id="a-7i"></a>“不也，<a id="a-7j"></a>具寿。<a id="a-7k"></a>”</p>
  <p id="a7l">满慈子言：<a id="a-7m"></a>“为离声、<a id="a-7n"></a>香、<a id="a-7o"></a>味、<a id="a-7p"></a>触、<a id="a-7q"></a>法处有第八耶？<a id="a-7r"></a>”</p>
  <p id="a7s">舍利子言：<a id="a-7t"></a>“不也，<a id="a-7u"></a>具寿。<a id="a-7v"></a>”</p>
  <p id="a7w">满慈子言：<a id="a-7x"></a>“为即眼界是第八耶？<a id="a-7y"></a>”</p>
  <p id="a7z">舍利子言：<a id="a-80"></a>“不也，<a id="a-81"></a>具寿。<a id="a-82"></a>”</p>
  <p id="a83">满慈子言：<a id="a-84"></a>“为离眼界有第八耶？<a id="a-85"></a>”</p>
  <p id="a86">舍利子言：<a id="a-87"></a>“不也，<a id="a-88"></a>具寿。<a id="a-89"></a>”</p>
  <p id="a8A">满慈子言：<a id="a-8B"></a>“为即耳、<a id="a-8C"></a>鼻、<a id="a-8D"></a>舌、<a id="a-8E"></a>身、<a id="a-8F"></a>意界是第八耶？<a id="a-8G"></a>”</p>
  <p id="a8H">舍利子言：<a id="a-8I"></a>“不也，<a id="a-8J"></a>具寿。<a id="a-8K"></a>”</p>
  <p id="a8L">满慈子言：<a id="a-8M"></a>“为离耳、<a id="a-8N"></a>鼻、<a id="a-8O"></a>舌、<a id="a-8P"></a>身、<a id="a-8Q"></a>意界有第八耶？<a id="a-8R"></a>”</p>
  <p id="a8S">舍利子言：<a id="a-8T"></a>“不也，<a id="a-8U"></a>具寿。<a id="a-8V"></a>”</p>
  <p id="a8W">满慈子言：<a id="a-8X"></a>“为即色界是第八耶？<a id="a-8Y"></a>”</p>
  <p id="a8Z">舍利子言：<a id="a-8a"></a>“不也，<a id="a-8b"></a>具寿。<a id="a-8c"></a>”</p>
  <p id="a8d">满慈子言：<a id="a-8e"></a>“为离色界有第八耶？<a id="a-8f"></a>”</p>
  <p id="a8g">舍利子言：<a id="a-8h"></a>“不也，<a id="a-8i"></a>具寿。<a id="a-8j"></a>”</p>
  <p id="a8k">满慈子言：<a id="a-8l"></a>“为即声、<a id="a-8m"></a>香、<a id="a-8n"></a>味、<a id="a-8o"></a>触、<a id="a-8p"></a>法界是第八耶？<a id="a-8q"></a>”</p>
  <p id="a8r">舍利子言：<a id="a-8s"></a>“不也，<a id="a-8t"></a>具寿。<a id="a-8u"></a>”</p>
  <p id="a8v">满慈子言：<a id="a-8w"></a>“为离声、<a id="a-8x"></a>香、<a id="a-8y"></a>味、<a id="a-8z"></a>触、<a id="a-90"></a>法界有第八耶？<a id="a-91"></a>”</p>
  <p id="a92">舍利子言：<a id="a-93"></a>“不也，<a id="a-94"></a>具寿。<a id="a-95"></a>”</p>
  <p id="a96">满慈子言：<a id="a-97"></a>“为即眼识界是第八耶？<a id="a-98"></a>”</p>
  <p id="a99">舍利子言：<a id="a-9A"></a>“不也，<a id="a-9B"></a>具寿。<a id="a-9C"></a>”</p>
  <p id="a9D">满慈子言：<a id="a-9E"></a>“为离眼识界有第八耶？<a id="a-9F"></a>”</p>
  <p id="a9G">舍利子言：<a id="a-9H"></a>“不也，<a id="a-9I"></a>具寿。<a id="a-9J"></a>”</p>
  <p id="a9K">满慈子言：<a id="a-9L"></a>“为即耳、<a id="a-9M"></a>鼻、<a id="a-9N"></a>舌、<a id="a-9O"></a>身、<a id="a-9P"></a>意识界是第八耶？<a id="a-9Q"></a>”</p>
  <p id="a9R">舍利子言：<a id="a-9S"></a>“不也，<a id="a-9T"></a>具寿。<a id="a-9U"></a>”</p>
  <p id="a9V">满慈子言：<a id="a-9W"></a>“为离耳、<a id="a-9X"></a>鼻、<a id="a-9Y"></a>舌、<a id="a-9Z"></a>身、<a id="a-9a"></a>意识界有第八耶？<a id="a-9b"></a>”</p>
  <p id="a9c">舍利子言：<a id="a-9d"></a>“不也，<a id="a-9e"></a>具寿。<a id="a-9f"></a>”</p>
  <p id="a9g">满慈子言：<a id="a-9h"></a>“为即眼触是第八耶？<a id="a-9i"></a>”</p>
  <p id="a9j">舍利子言：<a id="a-9k"></a>“不也，<a id="a-9l"></a>具寿。<a id="a-9m"></a>”</p>
  <p id="a9n">满慈子言：<a id="a-9o"></a>“为离眼触有第八耶？<a id="a-9p"></a>”</p>
  <p id="a9q">舍利子言：<a id="a-9r"></a>“不也，<a id="a-9s"></a>具寿。<a id="a-9t"></a>”</p>
  <p id="a9u">满慈子言：<a id="a-9v"></a>“为即耳、<a id="a-9w"></a>鼻、<a id="a-9x"></a>舌、<a id="a-9y"></a>身、<a id="a-9z"></a>意触是第八耶？<a id="a-A0"></a>”</p>
  <p id="aA1">舍利子言：<a id="a-A2"></a>“不也，<a id="a-A3"></a>具寿。<a id="a-A4"></a>”</p>
  <p id="aA5">满慈子言：<a id="a-A6"></a>“为离耳、<a id="a-A7"></a>鼻、<a id="a-A8"></a>舌、<a id="a-A9"></a>身、<a id="a-AA"></a>意触有第八耶？<a id="a-AB"></a>”</p>
  <p id="aAC">舍利子言：<a id="a-AD"></a>“不也，<a id="a-AE"></a>具寿。<a id="a-AF"></a>”</p>
  <p id="aAG">满慈子言：<a id="a-AH"></a>“为即眼触为缘所生诸受是第八耶？<a id="a-AI"></a>”</p>
  <p id="aAJ">舍利子言：<a id="a-AK"></a>“不也，<a id="a-AL"></a>具寿。<a id="a-AM"></a>”</p>
  <p id="aAN">满慈子言：<a id="a-AO"></a>“为离眼触为缘所生诸受有第八耶？<a id="a-AP"></a>”</p>
  <p id="aAQ">舍利子言：<a id="a-AR"></a>“不也，<a id="a-AS"></a>具寿。<a id="a-AT"></a>”</p>
  <p id="aAU">满慈子言：<a id="a-AV"></a>“为即耳、<a id="a-AW"></a>鼻、<a id="a-AX"></a>舌、<a id="a-AY"></a>身、<a id="a-AZ"></a>意触为缘所生诸受是第八耶？<a id="a-Aa"></a>”</p>
  <p id="aAb">舍利子言：<a id="a-Ac"></a>“不也，<a id="a-Ad"></a>具寿。<a id="a-Ae"></a>”</p>
  <p id="aAf">满慈子言：<a id="a-Ag"></a>“为离耳、<a id="a-Ah"></a>鼻、<a id="a-Ai"></a>舌、<a id="a-Aj"></a>身、<a id="a-Ak"></a>意触为缘所生诸受有第八耶？<a id="a-Al"></a>”</p>
  <p id="aAm">舍利子言：<a id="a-An"></a>“不也，<a id="a-Ao"></a>具寿。<a id="a-Ap"></a>”</p>
  <p id="aAq">满慈子言：<a id="a-Ar"></a>“为即地界是第八耶？<a id="a-As"></a>”</p>
  <p id="aAt">舍利子言：<a id="a-Au"></a>“不也，<a id="a-Av"></a>具寿。<a id="a-Aw"></a>”</p>
  <p id="aAx">满慈子言：<a id="a-Ay"></a>“为离地界有第八耶？<a id="a-Az"></a>”</p>
  <p id="aB0">舍利子言：<a id="a-B1"></a>“不也，<a id="a-B2"></a>具寿。<a id="a-B3"></a>”</p>
  <p id="aB4">满慈子言：<a id="a-B5"></a>“为即水、<a id="a-B6"></a>火、<a id="a-B7"></a>风、<a id="a-B8"></a>空、<a id="a-B9"></a>识界是第八耶？<a id="a-BA"></a>”</p>
  <p id="aBB">舍利子言：<a id="a-BC"></a>“不也，<a id="a-BD"></a>具寿。<a id="a-BE"></a>”</p>
  <p id="aBF">满慈子言：<a id="a-BG"></a>“为离水、<a id="a-BH"></a>火、<a id="a-BI"></a>风、<a id="a-BJ"></a>空、<a id="a-BK"></a>识界有第八耶？<a id="a-BL"></a>”</p>
  <p id="aBM">舍利子言：<a id="a-BN"></a>“不也，<a id="a-BO"></a>具寿。<a id="a-BP"></a>”</p>
  <p id="aBQ">满慈子言：<a id="a-BR"></a>“若尔，<a id="a-BS"></a>尊者说何等法名为第八？<a id="a-BT"></a>云何令我了知尊者所说义趣如理受持？<a id="a-BU"></a>”</p>
  <p id="aBV">舍利子言：<a id="a-BW"></a>“若于诸法平等性中，<a id="a-BX"></a>以如实智知平等性、<a id="a-BY"></a>证平等性，<a id="a-BZ"></a>由此智故所作已息。<a id="a-Ba"></a>我于此中不见第八，<a id="a-Bb"></a>亦复不见知平等智，<a id="a-Bc"></a>此中无我、<a id="a-Bd"></a>无我所故，<a id="a-Be"></a>云何于中可相徵诘？<a id="a-Bf"></a>”</p>
  <p id="aBg">满慈子言：<a id="a-Bh"></a>“云何尊者前后所说非互相违？<a id="a-Bi"></a>谓前说言：<a id="a-Bj"></a>‘一切第八所有净戒，<a id="a-Bk"></a>于发无上正等觉心诸菩萨众初发心时一菩萨戒，<a id="a-Bl"></a>百分不及一，<a id="a-Bm"></a>千分不及一，<a id="a-Bn"></a>乃至邬波尼杀昙分亦不及一。<a id="a-Bo"></a>’今复说言：<a id="a-Bp"></a>‘我于此中都不见有第八及智。<a id="a-Bq"></a>’”</p>
  <p id="aBr">舍利子言：<a id="a-Bs"></a>“我先所说，<a id="a-Bt"></a>为初学者，<a id="a-Bu"></a>不为已入平等性者；<a id="a-Bv"></a>我先所说，<a id="a-Bw"></a>欲使有情趣入正法，<a id="a-Bx"></a>不为已入平等性者；<a id="a-By"></a>我先所说，<a id="a-Bz"></a>欲使有情知大乘行出过二乘，<a id="a-C0"></a>不说诸法平等实性；<a id="a-C1"></a>我先所说，<a id="a-C2"></a>欲使有情如实觉了佛乘、<a id="a-C3"></a>大乘净戒殊胜，<a id="a-C4"></a>故作是说：<a id="a-C5"></a>假使世间一切有情皆具成就第八者法，<a id="a-C6"></a>彼所有戒，<a id="a-C7"></a>于发无上正等觉心诸菩萨众初发心时一菩萨戒，<a id="a-C8"></a>百分不及一，<a id="a-C9"></a>千分不及一，<a id="a-CA"></a>乃至邬波尼杀昙分亦不及一。<a id="a-CB"></a>不说诸法平等实性离我、<a id="a-CC"></a>我所，<a id="a-CD"></a>何所相违？</p>
  <p id="aCE">“又，<a id="a-CF"></a>满慈子，<a id="a-CG"></a>一切预流、<a id="a-CH"></a>一来、<a id="a-CI"></a>不还及阿罗汉、<a id="a-CJ"></a>独觉净戒，<a id="a-CK"></a>于发无上正等觉心诸菩萨众初发心时一菩萨戒，<a id="a-CL"></a>百分不及一，<a id="a-CM"></a>千分不及一，<a id="a-CN"></a>乃至邬波尼杀昙分亦不及一。</p>
  <p id="aCO">“具寿当知，<a id="a-CP"></a>诸有欲令声闻、<a id="a-CQ"></a>独觉所有净戒胜菩萨戒，<a id="a-CR"></a>彼为欲令声闻、<a id="a-CS"></a>独觉所有净戒胜如来戒，<a id="a-CT"></a>当知彼类欲与如来共诤胜劣。<a id="a-CU"></a>譬如有人与王子诤，<a id="a-CV"></a>当知彼人欲与王诤；<a id="a-CW"></a>如是若有欲令声闻、<a id="a-CX"></a>独觉净戒胜菩萨戒，<a id="a-CY"></a>则为欲令声闻、<a id="a-CZ"></a>独觉所有净戒胜如来戒，<a id="a-Ca"></a>当知彼类欲与如来共诤胜劣。<a id="a-Cb"></a>何以故？<a id="a-Cc"></a>满慈子，<a id="a-Cd"></a>诸菩萨法不可胜故，<a id="a-Ce"></a>菩萨是真法王子故。</p>
  <p id="aCf">“又，<a id="a-Cg"></a>满慈子，<a id="a-Ch"></a>譬如有人无手无足，<a id="a-Ci"></a>而作是说：<a id="a-Cj"></a>‘我能渡至大海彼岸。<a id="a-Ck"></a>’彼有虚言而无实义，<a id="a-Cl"></a>由增上慢作如是说。<a id="a-Cm"></a>如是若有声闻、<a id="a-Cn"></a>独觉作如是言：<a id="a-Co"></a>‘我所有戒胜菩萨戒。<a id="a-Cp"></a>’当知彼言都无实义。<a id="a-Cq"></a>何以故？<a id="a-Cr"></a>满慈子，<a id="a-Cs"></a>菩萨功德如大海故。<a id="a-Ct"></a>如彼愚人实无手足，<a id="a-Cu"></a>而言：<a id="a-Cv"></a>‘我能越渡大海。<a id="a-Cw"></a>’如是有趣二乘之人，<a id="a-Cx"></a>实无菩萨殊胜功德，<a id="a-Cy"></a>而言：<a id="a-Cz"></a>‘我胜菩萨净戒。<a id="a-D0"></a>’无有是处。<a id="a-D1"></a>何以故？<a id="a-D2"></a>满慈子，<a id="a-D3"></a>菩萨净戒无边际故。<a id="a-D4"></a>”</p>
  <p id="aD5">时，<a id="a-D6"></a>满慈子便问具寿舍利子言：<a id="a-D7"></a>“何缘故说菩萨净戒无边际耶？<a id="a-D8"></a>”</p>
  <p id="aD9">舍利子言：<a id="a-DA"></a>“菩萨净戒普能解脱无量有情犯戒恶故，<a id="a-DB"></a>普能安立无量有情清净戒故。<a id="a-DC"></a>”</p>
  <p id="aDD">时，<a id="a-DE"></a>满慈子复问具寿舍利子言：<a id="a-DF"></a>“尊者所说犯戒恶者是何增语？<a id="a-DG"></a>”</p>
  <p id="aDH">舍利子言：<a id="a-DI"></a>“我、<a id="a-DJ"></a>我所执及余烦恼名犯戒恶，<a id="a-DK"></a>谓任持想、<a id="a-DL"></a>若我想、<a id="a-DM"></a>若有情想、<a id="a-DN"></a>若命者想、<a id="a-DO"></a>若生者想、<a id="a-DP"></a>若养者想、<a id="a-DQ"></a>若士夫想、<a id="a-DR"></a>若补特伽罗想、<a id="a-DS"></a>若有想、<a id="a-DT"></a>若无想，<a id="a-DU"></a>如是诸想及余烦恼，<a id="a-DV"></a>是犯戒恶增语。<a id="a-DW"></a>所显菩萨净戒，<a id="a-DX"></a>普能解脱无量有情如是所说犯戒恶故，<a id="a-DY"></a>量无边际；<a id="a-DZ"></a>又诸菩萨所有净戒，<a id="a-Da"></a>普能安立无量有情令住净戒，<a id="a-Db"></a>是故菩萨安住大乘所得净戒量无边际，<a id="a-Dc"></a>声闻、<a id="a-Dd"></a>独觉所不能及，<a id="a-De"></a>普胜声闻、<a id="a-Df"></a>独觉净戒。<a id="a-Dg"></a>又，<a id="a-Dh"></a>满慈子，<a id="a-Di"></a>诸菩萨名普胜一切声闻、<a id="a-Dj"></a>独觉，<a id="a-Dk"></a>谓修净戒波罗蜜多，<a id="a-Dl"></a>回向趣求一切智智。<a id="a-Dm"></a>”</p>
  <p id="aDn">尔时，<a id="a-Do"></a>满慈子问舍利子言：<a id="a-Dp"></a>“云何菩萨有漏净戒，<a id="a-Dq"></a>能胜二乘无漏净戒？<a id="a-Dr"></a>”</p>
  <p id="aDs">舍利子言：<a id="a-Dt"></a>“声闻、<a id="a-Du"></a>独觉无漏净戒，<a id="a-Dv"></a>唯求自利回向涅槃，<a id="a-Dw"></a>菩萨净戒普为度脱无量有情，<a id="a-Dx"></a>回向无上正等菩提，<a id="a-Dy"></a>是故菩萨所有净戒，<a id="a-Dz"></a>能胜二乘无漏净戒。</p>
  <p id="aE0">“又，<a id="a-E1"></a>满慈子，<a id="a-E2"></a>若诸菩萨心作分限饶益有情引发净戒，<a id="a-E3"></a>是诸菩萨所起净戒，<a id="a-E4"></a>不胜二乘无漏净戒，<a id="a-E5"></a>不名净戒波罗蜜多。<a id="a-E6"></a>然诸菩萨心无分限，<a id="a-E7"></a>普为度脱无量有情，<a id="a-E8"></a>求大菩提引发净戒，<a id="a-E9"></a>是故菩萨所起净戒，<a id="a-EA"></a>能胜二乘无漏净戒，<a id="a-EB"></a>名为净戒波罗蜜多。</p>
  <p id="aEC">“又，<a id="a-ED"></a>满慈子，<a id="a-EE"></a>如日轮出放大光明，<a id="a-EF"></a>萤火等光悉皆隐没；<a id="a-EG"></a>如是菩萨修行净戒波罗蜜多，<a id="a-EH"></a>回向趣求一切智智，<a id="a-EI"></a>普胜一切声闻、<a id="a-EJ"></a>独觉回向涅槃所有净戒。</p>
  <p id="aEK">“又，<a id="a-EL"></a>满慈子，<a id="a-EM"></a>如月轮出放大光明，<a id="a-EN"></a>一切星光皆被映夺；<a id="a-EO"></a>如是菩萨修行净戒波罗蜜多，<a id="a-EP"></a>回向趣求一切智智，<a id="a-EQ"></a>普胜一切声闻、<a id="a-ER"></a>独觉回向涅槃所有净戒。</p>
  <p id="aES">“又，<a id="a-ET"></a>满慈子，<a id="a-EU"></a>若时菩萨随念如来，<a id="a-EV"></a>回向趣求一切智智，<a id="a-EW"></a>由起殊胜相应心力，<a id="a-EX"></a>引得净戒波罗蜜多，<a id="a-EY"></a>尔时名为行自行处，<a id="a-EZ"></a>普胜一切声闻、<a id="a-Ea"></a>独觉。<a id="a-Eb"></a>”</p>
  <p id="aEc">时，<a id="a-Ed"></a>满慈子便问具寿舍利子言：<a id="a-Ee"></a>“若时菩萨不现发起一切智心，<a id="a-Ef"></a>尔时菩萨为名何等？<a id="a-Eg"></a>”</p>
  <p id="aEh">舍利子言：<a id="a-Ei"></a>“若时菩萨不现发起一切智心，<a id="a-Ej"></a>尔时菩萨名无记心相续而住，<a id="a-Ek"></a>是时菩萨应知犹名具戒菩萨，<a id="a-El"></a>于菩萨戒未名毁犯，<a id="a-Em"></a>不名弃舍菩萨净戒。<a id="a-En"></a>若时菩萨不现发起一切智心，<a id="a-Eo"></a>尔时菩萨回向声闻或独觉地，<a id="a-Ep"></a>是时菩萨舍菩萨地失自行处。<a id="a-Eq"></a>若诸菩萨随尔所时回向声闻或独觉地，<a id="a-Er"></a>是诸菩萨即尔所时于无上乘应知名死，<a id="a-Es"></a>虽非实死而得死名。<a id="a-Et"></a>如工幻师或彼弟子，<a id="a-Eu"></a>执小儿手引上高梯，<a id="a-Ev"></a>幻解身支分分堕落，<a id="a-Ew"></a>时彼眷属咸谓命终，<a id="a-Ex"></a>伤叹悲号生大苦恼：<a id="a-Ey"></a>‘如何此子倏忽灭亡，<a id="a-Ez"></a>我等亲族无由重见！<a id="a-F0"></a>’菩萨亦尔，<a id="a-F1"></a>舍大菩提退住声闻或独觉地，<a id="a-F2"></a>失一切智应知如死，<a id="a-F3"></a>如彼小儿虽不失命，<a id="a-F4"></a>而彼亲属起于死想。</p>
  <p id="aF5">“又，<a id="a-F6"></a>满慈子，<a id="a-F7"></a>于意云何？<a id="a-F8"></a>菩萨净戒与诸异生、<a id="a-F9"></a>声闻、<a id="a-FA"></a>独觉所有净戒有何差别？<a id="a-FB"></a>”</p>
  <p id="aFC">满慈子言：<a id="a-FD"></a>“如是诸戒真如法性实无差别。<a id="a-FE"></a>”</p>
  <p id="aFF">舍利子言：<a id="a-FG"></a>“如是诸戒真如法性虽无差别，<a id="a-FH"></a>而亦可说有差别相，<a id="a-FI"></a>此差别相应说云何？<a id="a-FJ"></a>”</p>
  <p id="aFK">满慈子言：<a id="a-FL"></a>“如诸菩萨求证无上正等菩提，<a id="a-FM"></a>异生、<a id="a-FN"></a>声闻、<a id="a-FO"></a>独觉不尔；<a id="a-FP"></a>如是菩萨所有净戒，<a id="a-FQ"></a>与彼诸戒说有差别。<a id="a-FR"></a>”</p>
  <p id="aFS">舍利子言：<a id="a-FT"></a>“由此菩萨所有净戒，<a id="a-FU"></a>胜诸异生、<a id="a-FV"></a>声闻、<a id="a-FW"></a>独觉所有净戒，<a id="a-FX"></a>谓菩萨戒回向趣求一切智智，<a id="a-FY"></a>名为净戒波罗蜜多，<a id="a-FZ"></a>余戒不尔，<a id="a-Fa"></a>是谓差别。<a id="a-Fb"></a>何以故？<a id="a-Fc"></a>满慈子，<a id="a-Fd"></a>菩萨净戒普胜三千大千世界及余无量无边有情，<a id="a-Fe"></a>除佛世尊所有净戒，<a id="a-Ff"></a>于余净戒最胜第一。<a id="a-Fg"></a>所以者何？<a id="a-Fh"></a>菩萨净戒能引无量无边有情，<a id="a-Fi"></a>解脱生死及诸恶趣。<a id="a-Fj"></a>由此因缘，<a id="a-Fk"></a>菩萨净戒于诸异生、<a id="a-Fl"></a>声闻、<a id="a-Fm"></a>独觉所有净戒为最为胜、<a id="a-Fn"></a>为尊为高、<a id="a-Fo"></a>为妙为微妙、<a id="a-Fp"></a>为上为无上。</p>
  <p id="aFq">“又，<a id="a-Fr"></a>满慈子，<a id="a-Fs"></a>如雪山王具山王德，<a id="a-Ft"></a>余山不具；<a id="a-Fu"></a>若具德者得山王名，<a id="a-Fv"></a>若不具德不立王号。<a id="a-Fw"></a>如是菩萨所有净戒，<a id="a-Fx"></a>回向无上正等菩提，<a id="a-Fy"></a>不离趣求一切智智故，<a id="a-Fz"></a>名净戒波罗蜜多；<a id="a-G0"></a>独觉、<a id="a-G1"></a>声闻、<a id="a-G2"></a>异生净戒不欲回向无上菩提，<a id="a-G3"></a>远离所求一切智智，<a id="a-G4"></a>不名净戒波罗蜜多。</p>
  <p id="aG5">“又，<a id="a-G6"></a>满慈子，<a id="a-G7"></a>诸菩萨众所有净戒，<a id="a-G8"></a>普胜异生、<a id="a-G9"></a>声闻、<a id="a-GA"></a>独觉所有净戒。<a id="a-GB"></a>”</p>
  <p id="aGC">时，<a id="a-GD"></a>满慈子便问具寿舍利子言：<a id="a-GE"></a>“何缘菩萨摩诃萨众所有净戒，<a id="a-GF"></a>普胜异生、<a id="a-GG"></a>声闻、<a id="a-GH"></a>独觉所有净戒？<a id="a-GI"></a>”</p>
  <p id="aGJ">舍利子言：<a id="a-GK"></a>“菩萨净戒普为利乐一切有情，<a id="a-GL"></a>回向趣求一切智智，<a id="a-GM"></a>异生、<a id="a-GN"></a>声闻、<a id="a-GO"></a>独觉不尔，<a id="a-GP"></a>是故菩萨所有净戒，<a id="a-GQ"></a>普胜异生、<a id="a-GR"></a>声闻、<a id="a-GS"></a>独觉所有净戒。<a id="a-GT"></a>”</p>
  <p id="aGU">时，<a id="a-GV"></a>满慈子便赞具寿舍利子言：<a id="a-GW"></a>“善哉！<a id="a-GX"></a>善哉！<a id="a-GY"></a>如是，<a id="a-GZ"></a>如是，<a id="a-Ga"></a>诚如所说。<a id="a-Gb"></a>如是赞说菩萨净戒，<a id="a-Gc"></a>令菩萨众转复精勤，<a id="a-Gd"></a>受持菩萨所有净戒。<a id="a-Ge"></a>尊者定应承佛神力说，<a id="a-Gf"></a>诸菩萨所有净戒，<a id="a-Gg"></a>普胜异生、<a id="a-Gh"></a>声闻、<a id="a-Gi"></a>独觉所有净戒。<a id="a-Gj"></a>”</p>
  <p id="aGk">尔时，<a id="a-Gl"></a>佛告阿难陀言：<a id="a-Gm"></a>“汝应受持诸菩萨众所有净戒波罗蜜多相应法教，<a id="a-Gn"></a>如舍利子与满慈子共所演说，<a id="a-Go"></a>如是演说定不虚妄。<a id="a-Gp"></a>假使有取妙高山王，<a id="a-Gq"></a>上升梵世投之于下；<a id="a-Gr"></a>彼适投已，<a id="a-Gs"></a>发诚谛言：<a id="a-Gt"></a>‘若菩萨戒普胜异生、<a id="a-Gu"></a>声闻、<a id="a-Gv"></a>独觉诸净戒者，<a id="a-Gw"></a>令此山王虚空中住。<a id="a-Gx"></a>’言已便住，<a id="a-Gy"></a>必不堕落。<a id="a-Gz"></a>何以故？<a id="a-H0"></a>阿难陀，<a id="a-H1"></a>诸菩萨戒，<a id="a-H2"></a>除如来戒，<a id="a-H3"></a>于余净戒若有漏、<a id="a-H4"></a>若无漏为最为胜、<a id="a-H5"></a>为尊为高、<a id="a-H6"></a>为妙为微妙、<a id="a-H7"></a>为上为无上。<a id="a-H8"></a>”</p>
  <p id="aH9">时，<a id="a-HA"></a>舍利子，<a id="a-HB"></a>佛神力故，<a id="a-HC"></a>便见东方有一佛土，<a id="a-HD"></a>去此佛土过百千界，<a id="a-HE"></a>其中如来现为无量人天等众宣说正法。</p>
  <p id="aHF">尔时，<a id="a-HG"></a>佛告舍利子言：<a id="a-HH"></a>“汝见东方过百千界有一佛土，<a id="a-HI"></a>现有如来为无量众说正法不？<a id="a-HJ"></a>”</p>
  <p id="aHK">舍利子言：<a id="a-HL"></a>“唯然！<a id="a-HM"></a>已见！<a id="a-HN"></a>未知彼界、<a id="a-HO"></a>彼佛何名？<a id="a-HP"></a>”</p>
  <p id="aHQ">尔时，<a id="a-HR"></a>世尊告舍利子：<a id="a-HS"></a>“彼佛世界名曰明灯，<a id="a-HT"></a>其中如来、<a id="a-HU"></a>应、<a id="a-HV"></a>正等觉现说法者，<a id="a-HW"></a>号为月光。<a id="a-HX"></a>彼佛有一声闻弟子，<a id="a-HY"></a>名为有顶，<a id="a-HZ"></a>神通第一，<a id="a-Ha"></a>以神通力往余世界，<a id="a-Hb"></a>右手拔取妙高山王，<a id="a-Hc"></a>上升梵世投之于下；<a id="a-Hd"></a>彼适投已发诚谛言：<a id="a-He"></a>‘若菩萨戒，<a id="a-Hf"></a>除如来戒，<a id="a-Hg"></a>于余净戒若有漏、<a id="a-Hh"></a>若无漏为最为胜、<a id="a-Hi"></a>为尊为高、<a id="a-Hj"></a>为妙为微妙、<a id="a-Hk"></a>为上为无上，<a id="a-Hl"></a>如是所说不虚妄者，<a id="a-Hm"></a>令此山王虚空中住。<a id="a-Hn"></a>’言已便住更不复下。<a id="a-Ho"></a>”</p>
  <p id="aHp">尔时，<a id="a-Hq"></a>世尊告舍利子：<a id="a-Hr"></a>“汝复见彼妙高山王住虚空中更不下不？<a id="a-Hs"></a>”</p>
  <p id="aHt">时，<a id="a-Hu"></a>舍利子白言：<a id="a-Hv"></a>“已见，<a id="a-Hw"></a>世尊。<a id="a-Hx"></a>”</p>
  <p id="aHy">复告舍利子言：<a id="a-Hz"></a>“今彼山王住虚空者，<a id="a-I0"></a>由依菩萨所有净戒，<a id="a-I1"></a>除如来戒，<a id="a-I2"></a>发诚谛言普胜异生、<a id="a-I3"></a>声闻等戒，<a id="a-I4"></a>是故我说决定不虚。<a id="a-I5"></a>彼佛众中声闻弟子，<a id="a-I6"></a>以神通力往余世界，<a id="a-I7"></a>右手拔取妙高山王，<a id="a-I8"></a>上升梵世投之于下，<a id="a-I9"></a>投已复发诚谛之言，<a id="a-IA"></a>言已山王住虚空者，<a id="a-IB"></a>为证我说定不虚妄。<a id="a-IC"></a>时，<a id="a-ID"></a>彼如来声闻弟子，<a id="a-IE"></a>依菩萨戒发诚谛言，<a id="a-IF"></a>令彼山王还住本处。<a id="a-IG"></a>”</p>
  <p id="aIH">时，<a id="a-II"></a>舍利子见已赞言：<a id="a-IJ"></a>“甚奇，<a id="a-IK"></a>世尊！<a id="a-IL"></a>所言诚谛。<a id="a-IM"></a>诸菩萨戒威力难思，<a id="a-IN"></a>一切世间无能及者。<a id="a-IO"></a>”</p>
  <p id="aIP">时，<a id="a-IQ"></a>舍利子便白佛言：<a id="a-IR"></a>“若有欲胜菩萨戒者，<a id="a-IS"></a>当知彼欲胜如来戒。<a id="a-IT"></a>所以者何？<a id="a-IU"></a>除如来戒，<a id="a-IV"></a>定无能胜菩萨戒者。<a id="a-IW"></a>若修菩萨净戒圆满，<a id="a-IX"></a>即名如来、<a id="a-IY"></a>应、<a id="a-IZ"></a>正等觉，<a id="a-Ia"></a>是故菩萨戒不可胜。<a id="a-Ib"></a>”</p>
  <p id="aIc">时，<a id="a-Id"></a>满慈子便问具寿舍利子言：<a id="a-Ie"></a>“有退菩萨所有净戒岂难胜耶？<a id="a-If"></a>”</p>
  <p id="aIg">舍利子言：<a id="a-Ih"></a>“定无菩萨住菩萨心有退转者，<a id="a-Ii"></a>若有退转便非菩萨。<a id="a-Ij"></a>如善射师箭不中的，<a id="a-Ik"></a>应知彼类非善射师；<a id="a-Il"></a>菩萨亦尔，<a id="a-Im"></a>若不能发一切智智相应之心，<a id="a-In"></a>虽复勤修布施、<a id="a-Io"></a>净戒、<a id="a-Ip"></a>安忍、<a id="a-Iq"></a>精进、<a id="a-Ir"></a>静虑、<a id="a-Is"></a>般若波罗蜜多，<a id="a-It"></a>而不回向一切智智，<a id="a-Iu"></a>当知彼非具戒菩萨。</p>
  <p id="aIv">“又，<a id="a-Iw"></a>满慈子，<a id="a-Ix"></a>若有菩萨修诸功德，<a id="a-Iy"></a>不解云何菩萨回向一切智智而缘声闻或独觉地所有功德，<a id="a-Iz"></a>谓是所求一切智智，<a id="a-J0"></a>当知彼类犹得名为具戒菩萨。<a id="a-J1"></a>何以故？<a id="a-J2"></a>满慈子，<a id="a-J3"></a>彼无菩萨方便善巧，<a id="a-J4"></a>不解回向一切智智，<a id="a-J5"></a>缘二乘地所有功德，<a id="a-J6"></a>谓是所求一切智智，<a id="a-J7"></a>意乐不坏故，<a id="a-J8"></a>亦名为具戒菩萨。<a id="a-J9"></a>持菩萨戒由有回向一切智智故，<a id="a-JA"></a>得名为持菩萨戒，<a id="a-JB"></a>摄受净戒波罗蜜多。<a id="a-JC"></a>彼于后时若遇善友，<a id="a-JD"></a>能缘真实一切智智，<a id="a-JE"></a>回向无上正等菩提，<a id="a-JF"></a>定当证得一切智智。</p>
 </body>
</html>