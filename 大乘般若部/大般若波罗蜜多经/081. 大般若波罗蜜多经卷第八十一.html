<!doctype html>
<html id="z3IBSnt1I" data-ver="1467">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第八十一</h1>
  <h2 id="a2">初分天帝品第二十二之五</h2>
  <p id="a3">“善现，<a id="a-4"></a>如来之心不住布施波罗蜜多，<a id="a-5"></a>不住净戒、<a id="a-6"></a>安忍、<a id="a-7"></a>精进、<a id="a-8"></a>静虑、<a id="a-9"></a>般若波罗蜜多。<a id="a-A"></a>何以故？<a id="a-B"></a>以布施波罗蜜多等不可得故。</p>
  <p id="aC">“善现，<a id="a-D"></a>如来之心不住四静虑，<a id="a-E"></a>不住四无量、<a id="a-F"></a>四无色定。<a id="a-G"></a>何以故？<a id="a-H"></a>以四静虑等不可得故。</p>
  <p id="aI">“善现，<a id="a-J"></a>如来之心不住八解脱，<a id="a-K"></a>不住八胜处、<a id="a-L"></a>九次第定、<a id="a-M"></a>十遍处。<a id="a-N"></a>何以故？<a id="a-O"></a>以八解脱等不可得故。</p>
  <p id="aP">“善现，<a id="a-Q"></a>如来之心不住四念住，<a id="a-R"></a>不住四正断、<a id="a-S"></a>四神足、<a id="a-T"></a>五根、<a id="a-U"></a>五力、<a id="a-V"></a>七等觉支、<a id="a-W"></a>八圣道支。<a id="a-X"></a>何以故？<a id="a-Y"></a>以四念住等不可得故。</p>
  <p id="aZ">“善现，<a id="a-a"></a>如来之心不住空解脱门，<a id="a-b"></a>不住无相、<a id="a-c"></a>无愿解脱门。<a id="a-d"></a>何以故？<a id="a-e"></a>以空解脱门等不可得故。</p>
  <p id="af">“善现，<a id="a-g"></a>如来之心不住五眼，<a id="a-h"></a>不住六神通。<a id="a-i"></a>何以故？<a id="a-j"></a>以五眼等不可得故。</p>
  <p id="ak">“善现，<a id="a-l"></a>如来之心不住佛十力，<a id="a-m"></a>不住四无所畏、<a id="a-n"></a>四无礙解、<a id="a-o"></a>大慈、<a id="a-p"></a>大悲、<a id="a-q"></a>大喜、<a id="a-r"></a>大舍、<a id="a-s"></a>十八佛不共法。<a id="a-t"></a>何以故？<a id="a-u"></a>以佛十力等不可得故。</p>
  <p id="av">“善现，<a id="a-w"></a>如来之心不住无忘失法，<a id="a-x"></a>不住恒住舍性。<a id="a-y"></a>何以故？<a id="a-z"></a>以无忘失法等不可得故。</p>
  <p id="a10">“善现，<a id="a-11"></a>如来之心不住一切陀罗尼门，<a id="a-12"></a>不住一切三摩地门。<a id="a-13"></a>何以故？<a id="a-14"></a>以一切陀罗尼门等不可得故。</p>
  <p id="a15">“善现，<a id="a-16"></a>如来之心不住一切智，<a id="a-17"></a>不住道相智、<a id="a-18"></a>一切相智。<a id="a-19"></a>何以故？<a id="a-1A"></a>以一切智等不可得故。</p>
  <p id="a1B">“善现，<a id="a-1C"></a>如来之心不住声闻乘，<a id="a-1D"></a>不住独觉乘、<a id="a-1E"></a>无上乘。<a id="a-1F"></a>何以故？<a id="a-1G"></a>以声闻乘等不可得故。</p>
  <p id="a1H">“善现，<a id="a-1I"></a>如来之心不住预流及预流向果，<a id="a-1J"></a>不住一来、<a id="a-1K"></a>不还、<a id="a-1L"></a>阿罗汉及一来、<a id="a-1M"></a>不还、<a id="a-1N"></a>阿罗汉向果。<a id="a-1O"></a>何以故？<a id="a-1P"></a>以预流等不可得故。</p>
  <p id="a1Q">“善现，<a id="a-1R"></a>如来之心不住独觉及独觉菩提，<a id="a-1S"></a>不住菩萨、<a id="a-1T"></a>如来及菩萨、<a id="a-1U"></a>如来法。<a id="a-1V"></a>何以故？<a id="a-1W"></a>以独觉等不可得故。</p>
  <p id="a1X">“善现，<a id="a-1Y"></a>如来之心不住极喜地及法，<a id="a-1Z"></a>不住离垢地、<a id="a-1a"></a>发光地、<a id="a-1b"></a>焰慧地、<a id="a-1c"></a>极难胜地、<a id="a-1d"></a>现前地、<a id="a-1e"></a>远行地、<a id="a-1f"></a>不动地、<a id="a-1g"></a>善慧地、<a id="a-1h"></a>法云地及法。<a id="a-1i"></a>何以故？<a id="a-1j"></a>以极喜地等不可得故。</p>
  <p id="a1k">“善现，<a id="a-1l"></a>如来之心不住异生地及法，<a id="a-1m"></a>不住种性地、<a id="a-1n"></a>第八地、<a id="a-1o"></a>具见地、<a id="a-1p"></a>薄地、<a id="a-1q"></a>离欲地、<a id="a-1r"></a>已办地、<a id="a-1s"></a>独觉地、<a id="a-1t"></a>菩萨地、<a id="a-1u"></a>如来地及法。<a id="a-1v"></a>何以故？<a id="a-1w"></a>以异生地等不可得故。</p>
  <p id="a1x">“如是，<a id="a-1y"></a>善现，<a id="a-1z"></a>如来之心，<a id="a-20"></a>于一切法都无所住亦非不住。<a id="a-21"></a>”</p>
  <p id="a22">时，<a id="a-23"></a>具寿善现谓舍利子言：<a id="a-24"></a>“如是菩萨摩诃萨虽住般若波罗蜜多，<a id="a-25"></a>而同如来于一切法都无所住亦非不住。<a id="a-26"></a>所以者何？</p>
  <p id="a27">“舍利子，<a id="a-28"></a>菩萨摩诃萨虽住般若波罗蜜多，<a id="a-29"></a>而于色非住非不住，<a id="a-2A"></a>于受、<a id="a-2B"></a>想、<a id="a-2C"></a>行、<a id="a-2D"></a>识亦非住非不住。<a id="a-2E"></a>何以故？<a id="a-2F"></a>以色蕴等无二相故。</p>
  <p id="a2G">“舍利子，<a id="a-2H"></a>菩萨摩诃萨虽住般若波罗蜜多，<a id="a-2I"></a>而于眼处非住非不住，<a id="a-2J"></a>于耳、<a id="a-2K"></a>鼻、<a id="a-2L"></a>舌、<a id="a-2M"></a>身、<a id="a-2N"></a>意处亦非住非不住。<a id="a-2O"></a>何以故？<a id="a-2P"></a>以眼处等无二相故。</p>
  <p id="a2Q">“舍利子，<a id="a-2R"></a>菩萨摩诃萨虽住般若波罗蜜多，<a id="a-2S"></a>而于色处非住非不住，<a id="a-2T"></a>于声、<a id="a-2U"></a>香、<a id="a-2V"></a>味、<a id="a-2W"></a>触、<a id="a-2X"></a>法处亦非住非不住。<a id="a-2Y"></a>何以故？<a id="a-2Z"></a>以色处等无二相故。</p>
  <p id="a2a">“舍利子，<a id="a-2b"></a>菩萨摩诃萨虽住般若波罗蜜多，<a id="a-2c"></a>而于眼界非住非不住，<a id="a-2d"></a>于色界、<a id="a-2e"></a>眼识界及眼触、<a id="a-2f"></a>眼触为缘所生诸受亦非住非不住。<a id="a-2g"></a>何以故？<a id="a-2h"></a>以眼界等无二相故。</p>
  <p id="a2i">“舍利子，<a id="a-2j"></a>菩萨摩诃萨虽住般若波罗蜜多，<a id="a-2k"></a>而于耳界非住非不住，<a id="a-2l"></a>于声界、<a id="a-2m"></a>耳识界及耳触、<a id="a-2n"></a>耳触为缘所生诸受亦非住非不住。<a id="a-2o"></a>何以故？<a id="a-2p"></a>以耳界等无二相故。</p>
  <p id="a2q">“舍利子，<a id="a-2r"></a>菩萨摩诃萨虽住般若波罗蜜多，<a id="a-2s"></a>而于鼻界非住非不住，<a id="a-2t"></a>于香界、<a id="a-2u"></a>鼻识界及鼻触、<a id="a-2v"></a>鼻触为缘所生诸受亦非住非不住。<a id="a-2w"></a>何以故？<a id="a-2x"></a>以鼻界等无二相故。</p>
  <p id="a2y">“舍利子，<a id="a-2z"></a>菩萨摩诃萨虽住般若波罗蜜多，<a id="a-30"></a>而于舌界非住非不住，<a id="a-31"></a>于味界、<a id="a-32"></a>舌识界及舌触、<a id="a-33"></a>舌触为缘所生诸受亦非住非不住。<a id="a-34"></a>何以故？<a id="a-35"></a>以舌界等无二相故。</p>
  <p id="a36">“舍利子，<a id="a-37"></a>菩萨摩诃萨虽住般若波罗蜜多，<a id="a-38"></a>而于身界非住非不住，<a id="a-39"></a>于触界、<a id="a-3A"></a>身识界及身触、<a id="a-3B"></a>身触为缘所生诸受亦非住非不住。<a id="a-3C"></a>何以故？<a id="a-3D"></a>以身界等无二相故。</p>
  <p id="a3E">“舍利子，<a id="a-3F"></a>菩萨摩诃萨虽住般若波罗蜜多，<a id="a-3G"></a>而于意界非住非不住，<a id="a-3H"></a>于法界、<a id="a-3I"></a>意识界及意触、<a id="a-3J"></a>意触为缘所生诸受亦非住非不住。<a id="a-3K"></a>何以故？<a id="a-3L"></a>以意界等无二相故。</p>
  <p id="a3M">“舍利子，<a id="a-3N"></a>菩萨摩诃萨虽住般若波罗蜜多，<a id="a-3O"></a>而于地界非住非不住，<a id="a-3P"></a>于水、<a id="a-3Q"></a>火、<a id="a-3R"></a>风、<a id="a-3S"></a>空、<a id="a-3T"></a>识界亦非住非不住。<a id="a-3U"></a>何以故？<a id="a-3V"></a>以地界等无二相故。</p>
  <p id="a3W">“舍利子，<a id="a-3X"></a>菩萨摩诃萨虽住般若波罗蜜多，<a id="a-3Y"></a>而于苦圣谛非住非不住，<a id="a-3Z"></a>于集、<a id="a-3a"></a>灭、<a id="a-3b"></a>道圣谛亦非住非不住。<a id="a-3c"></a>何以故？<a id="a-3d"></a>以苦圣谛等无二相故。</p>
  <p id="a3e">“舍利子，<a id="a-3f"></a>菩萨摩诃萨虽住般若波罗蜜多，<a id="a-3g"></a>而于无明非住非不住，<a id="a-3h"></a>于行、<a id="a-3i"></a>识、<a id="a-3j"></a>名色、<a id="a-3k"></a>六处、<a id="a-3l"></a>触、<a id="a-3m"></a>受、<a id="a-3n"></a>爱、<a id="a-3o"></a>取、<a id="a-3p"></a>有、<a id="a-3q"></a>生、<a id="a-3r"></a>老死愁叹苦忧恼亦非住非不住。<a id="a-3s"></a>何以故？<a id="a-3t"></a>以无明等无二相故。</p>
  <p id="a3u">“舍利子，<a id="a-3v"></a>菩萨摩诃萨虽住般若波罗蜜多，<a id="a-3w"></a>而于内空非住非不住，<a id="a-3x"></a>于外空、<a id="a-3y"></a>内外空、<a id="a-3z"></a>空空、<a id="a-40"></a>大空、<a id="a-41"></a>胜义空、<a id="a-42"></a>有为空、<a id="a-43"></a>无为空、<a id="a-44"></a>毕竟空、<a id="a-45"></a>无际空、<a id="a-46"></a>散空、<a id="a-47"></a>无变异空、<a id="a-48"></a>本性空、<a id="a-49"></a>自相空、<a id="a-4A"></a>共相空、<a id="a-4B"></a>一切法空、<a id="a-4C"></a>不可得空、<a id="a-4D"></a>无性空、<a id="a-4E"></a>自性空、<a id="a-4F"></a>无性自性空亦非住非不住。<a id="a-4G"></a>何以故？<a id="a-4H"></a>以内空等无二相故。</p>
  <p id="a4I">“舍利子，<a id="a-4J"></a>菩萨摩诃萨虽住般若波罗蜜多，<a id="a-4K"></a>而于真如非住非不住，<a id="a-4L"></a>于法界、<a id="a-4M"></a>法性、<a id="a-4N"></a>不虚妄性、<a id="a-4O"></a>不变异性、<a id="a-4P"></a>平等性、<a id="a-4Q"></a>离生性、<a id="a-4R"></a>法定、<a id="a-4S"></a>法住、<a id="a-4T"></a>实际、<a id="a-4U"></a>虚空界、<a id="a-4V"></a>不思议界亦非住非不住。<a id="a-4W"></a>何以故？<a id="a-4X"></a>以真如等无二相故。</p>
  <p id="a4Y">“舍利子，<a id="a-4Z"></a>菩萨摩诃萨虽住般若波罗蜜多，<a id="a-4a"></a>而于布施波罗蜜多非住非不住，<a id="a-4b"></a>于净戒、<a id="a-4c"></a>安忍、<a id="a-4d"></a>精进、<a id="a-4e"></a>静虑、<a id="a-4f"></a>般若波罗蜜多亦非住非不住。<a id="a-4g"></a>何以故？<a id="a-4h"></a>以布施波罗蜜多等无二相故。</p>
  <p id="a4i">“舍利子，<a id="a-4j"></a>菩萨摩诃萨虽住般若波罗蜜多，<a id="a-4k"></a>而于四静虑非住非不住，<a id="a-4l"></a>于四无量、<a id="a-4m"></a>四无色定亦非住非不住。<a id="a-4n"></a>何以故？<a id="a-4o"></a>以四静虑等无二相故。</p>
  <p id="a4p">“舍利子，<a id="a-4q"></a>菩萨摩诃萨虽住般若波罗蜜多，<a id="a-4r"></a>而于八解脱非住非不住，<a id="a-4s"></a>于八胜处、<a id="a-4t"></a>九次第定、<a id="a-4u"></a>十遍处亦非住非不住。<a id="a-4v"></a>何以故？<a id="a-4w"></a>以八解脱等无二相故。</p>
  <p id="a4x">“舍利子，<a id="a-4y"></a>菩萨摩诃萨虽住般若波罗蜜多，<a id="a-4z"></a>而于四念住非住非不住，<a id="a-50"></a>于四正断、<a id="a-51"></a>四神足、<a id="a-52"></a>五根、<a id="a-53"></a>五力、<a id="a-54"></a>七等觉支、<a id="a-55"></a>八圣道支亦非住非不住。<a id="a-56"></a>何以故？<a id="a-57"></a>以四念住等无二相故。</p>
  <p id="a58">“舍利子，<a id="a-59"></a>菩萨摩诃萨虽住般若波罗蜜多，<a id="a-5A"></a>而于空解脱门非住非不住，<a id="a-5B"></a>于无相、<a id="a-5C"></a>无愿解脱门亦非住非不住。<a id="a-5D"></a>何以故？<a id="a-5E"></a>以空解脱门等无二相故。</p>
  <p id="a5F">“舍利子，<a id="a-5G"></a>菩萨摩诃萨虽住般若波罗蜜多，<a id="a-5H"></a>而于五眼非住非不住，<a id="a-5I"></a>于六神通亦非住非不住。<a id="a-5J"></a>何以故？<a id="a-5K"></a>以五眼等无二相故。</p>
  <p id="a5L">“舍利子，<a id="a-5M"></a>菩萨摩诃萨虽住般若波罗蜜多，<a id="a-5N"></a>而于佛十力非住非不住，<a id="a-5O"></a>于四无所畏、<a id="a-5P"></a>四无礙解、<a id="a-5Q"></a>大慈、<a id="a-5R"></a>大悲、<a id="a-5S"></a>大喜、<a id="a-5T"></a>大舍、<a id="a-5U"></a>十八佛不共法亦非住非不住。<a id="a-5V"></a>何以故？<a id="a-5W"></a>以佛十力等无二相故。</p>
  <p id="a5X">“舍利子，<a id="a-5Y"></a>菩萨摩诃萨虽住般若波罗蜜多，<a id="a-5Z"></a>而于无忘失法非住非不住，<a id="a-5a"></a>于恒住舍性亦非住非不住。<a id="a-5b"></a>何以故？<a id="a-5c"></a>以无忘失法等无二相故。</p>
  <p id="a5d">“舍利子，<a id="a-5e"></a>菩萨摩诃萨虽住般若波罗蜜多，<a id="a-5f"></a>而于一切陀罗尼门非住非不住，<a id="a-5g"></a>于一切三摩地门亦非住非不住。<a id="a-5h"></a>何以故？<a id="a-5i"></a>以一切陀罗尼门等无二相故。</p>
  <p id="a5j">“舍利子，<a id="a-5k"></a>菩萨摩诃萨虽住般若波罗蜜多，<a id="a-5l"></a>而于一切智非住非不住，<a id="a-5m"></a>于道相智、<a id="a-5n"></a>一切相智亦非住非不住。<a id="a-5o"></a>何以故？<a id="a-5p"></a>以一切智等无二相故。</p>
  <p id="a5q">“舍利子，<a id="a-5r"></a>菩萨摩诃萨虽住般若波罗蜜多，<a id="a-5s"></a>而于声闻乘非住非不住，<a id="a-5t"></a>于独觉乘、<a id="a-5u"></a>无上乘亦非住非不住。<a id="a-5v"></a>何以故？<a id="a-5w"></a>以声闻乘等无二相故。</p>
  <p id="a5x">“舍利子，<a id="a-5y"></a>菩萨摩诃萨虽住般若波罗蜜多，<a id="a-5z"></a>而于预流及预流向果非住非不住，<a id="a-60"></a>于一来、<a id="a-61"></a>不还、<a id="a-62"></a>阿罗汉及一来、<a id="a-63"></a>不还、<a id="a-64"></a>阿罗汉向果亦非住非不住。<a id="a-65"></a>何以故？<a id="a-66"></a>以预流等无二相故。</p>
  <p id="a67">“舍利子，<a id="a-68"></a>菩萨摩诃萨虽住般若波罗蜜多，<a id="a-69"></a>而于独觉及独觉菩提非住非不住，<a id="a-6A"></a>于菩萨、<a id="a-6B"></a>如来及菩萨、<a id="a-6C"></a>如来法亦非住非不住。<a id="a-6D"></a>何以故？<a id="a-6E"></a>以独觉等无二相故。</p>
  <p id="a6F">“舍利子，<a id="a-6G"></a>菩萨摩诃萨虽住般若波罗蜜多，<a id="a-6H"></a>而于极喜地及法非住非不住，<a id="a-6I"></a>于离垢地、<a id="a-6J"></a>发光地、<a id="a-6K"></a>焰慧地、<a id="a-6L"></a>极难胜地、<a id="a-6M"></a>现前地、<a id="a-6N"></a>远行地、<a id="a-6O"></a>不动地、<a id="a-6P"></a>善慧地、<a id="a-6Q"></a>法云地及法亦非住非不住。<a id="a-6R"></a>何以故？<a id="a-6S"></a>以极喜地等无二相故。</p>
  <p id="a6T">“舍利子，<a id="a-6U"></a>菩萨摩诃萨虽住般若波罗蜜多，<a id="a-6V"></a>而于异生地及法非住非不住，<a id="a-6W"></a>于种性地、<a id="a-6X"></a>第八地、<a id="a-6Y"></a>具见地、<a id="a-6Z"></a>薄地、<a id="a-6a"></a>离欲地、<a id="a-6b"></a>已办地、<a id="a-6c"></a>独觉地、<a id="a-6d"></a>菩萨地、<a id="a-6e"></a>如来地及法亦非住非不住。<a id="a-6f"></a>何以故？<a id="a-6g"></a>以异生地等无二相故。</p>
  <p id="a6h">“舍利子，<a id="a-6i"></a>菩萨摩诃萨于般若波罗蜜多随非住非不住，<a id="a-6j"></a>以无所得为方便，<a id="a-6k"></a>应如是学。<a id="a-6l"></a>”</p>
  <p data-pb></p>
  <h2 id="a6m">初分诸天子品第二十三之一</h2>
  <p id="a6n">尔时，<a id="a-6o"></a>会中有诸天子窃作是念：<a id="a-6p"></a>“诸药叉等言辞咒句，<a id="a-6q"></a>虽复隐密而尚可知。<a id="a-6r"></a>尊者善现于此般若波罗蜜多，<a id="a-6s"></a>虽以种种言辞显示，<a id="a-6t"></a>而我等辈竟不能解。<a id="a-6u"></a>”</p>
  <p id="a6v">善现知彼心之所念，<a id="a-6w"></a>便告之言：<a id="a-6x"></a>“汝等天子，<a id="a-6y"></a>于我所说，<a id="a-6z"></a>不能解耶？<a id="a-70"></a>”</p>
  <p id="a71">诸天子言：<a id="a-72"></a>“如是，<a id="a-73"></a>如是。<a id="a-74"></a>”</p>
  <p id="a75">具寿善现复告彼言：<a id="a-76"></a>“我曾于此不说一字，<a id="a-77"></a>汝亦不闻，<a id="a-78"></a>当何所解？<a id="a-79"></a>何以故？<a id="a-7A"></a>甚深般若波罗蜜多，<a id="a-7B"></a>文字言说皆远离故，<a id="a-7C"></a>由此于中说者、<a id="a-7D"></a>听者及能解者皆不可得。<a id="a-7E"></a>一切如来、<a id="a-7F"></a>应、<a id="a-7G"></a>正等觉所证无上正等菩提，<a id="a-7H"></a>其相甚深亦复如是。</p>
  <p id="a7I">“天子当知，<a id="a-7J"></a>如佛化身，<a id="a-7K"></a>化作无量苾蒭、<a id="a-7L"></a>苾蒭尼、<a id="a-7M"></a>邬波索迦、<a id="a-7N"></a>邬波斯迦俱来集会，<a id="a-7O"></a>复化作一能说法人于此众中宣扬妙法。<a id="a-7P"></a>于意云何？<a id="a-7Q"></a>是中有实能说、<a id="a-7R"></a>能听、<a id="a-7S"></a>能解者不？<a id="a-7T"></a>”</p>
  <p id="a7U">诸天子言：<a id="a-7V"></a>“不也，<a id="a-7W"></a>大德。<a id="a-7X"></a>”</p>
  <p id="a7Y">善现告言：<a id="a-7Z"></a>“如是，<a id="a-7a"></a>天子，<a id="a-7b"></a>一切法皆如化故，<a id="a-7c"></a>般若中说者、<a id="a-7d"></a>听者及能解者都不可得。</p>
  <p id="a7e">“天子当知，<a id="a-7f"></a>如在梦中梦见有佛教诫教授菩萨、<a id="a-7g"></a>声闻。<a id="a-7h"></a>于意云何？<a id="a-7i"></a>是中有实能说、<a id="a-7j"></a>能听、<a id="a-7k"></a>能解者不？<a id="a-7l"></a>”</p>
  <p id="a7m">诸天子言：<a id="a-7n"></a>“不也，<a id="a-7o"></a>大德。<a id="a-7p"></a>”</p>
  <p id="a7q">善现告言：<a id="a-7r"></a>“如是，<a id="a-7s"></a>天子，<a id="a-7t"></a>一切法皆如梦故，<a id="a-7u"></a>般若中说者、<a id="a-7v"></a>听者及能解者都不可得。</p>
  <p id="a7w">“天子当知，<a id="a-7x"></a>如有二人处一山谷，<a id="a-7y"></a>各住一面赞佛、<a id="a-7z"></a>法、<a id="a-80"></a>僧，<a id="a-81"></a>俱时发响。<a id="a-82"></a>于意云何？<a id="a-83"></a>此二响声能互相闻、<a id="a-84"></a>互相解不？<a id="a-85"></a>”</p>
  <p id="a86">诸天子言：<a id="a-87"></a>“不也，<a id="a-88"></a>大德。<a id="a-89"></a>”</p>
  <p id="a8A">善现告言：<a id="a-8B"></a>“如是，<a id="a-8C"></a>天子，<a id="a-8D"></a>一切法皆如响故，<a id="a-8E"></a>般若中说者、<a id="a-8F"></a>听者及能解者都不可得。</p>
  <p id="a8G">“天子当知，<a id="a-8H"></a>如巧幻师或彼弟子于四衢道，<a id="a-8I"></a>幻作四众及一佛身处中说法。<a id="a-8J"></a>于意云何？<a id="a-8K"></a>是中有实能说、<a id="a-8L"></a>能听、<a id="a-8M"></a>能解者不？<a id="a-8N"></a>”</p>
  <p id="a8O">诸天子言：<a id="a-8P"></a>“不也，<a id="a-8Q"></a>大德。<a id="a-8R"></a>”</p>
  <p id="a8S">善现告言：<a id="a-8T"></a>“如是，<a id="a-8U"></a>天子，<a id="a-8V"></a>一切法皆如幻故，<a id="a-8W"></a>般若中说者、<a id="a-8X"></a>听者及能解者都不可得。<a id="a-8Y"></a>”</p>
  <p id="a8Z">时，<a id="a-8a"></a>诸天子复作是念：<a id="a-8b"></a>“尊者善现于此般若波罗蜜多，<a id="a-8c"></a>虽复种种方便显说欲令易解，<a id="a-8d"></a>而其意趣甚深转甚深、<a id="a-8e"></a>微细更微细，<a id="a-8f"></a>难可测度。<a id="a-8g"></a>”</p>
  <p id="a8h">善现知彼心之所念，<a id="a-8i"></a>便告之曰：<a id="a-8j"></a>“天子当知，<a id="a-8k"></a>色非甚深非微细，<a id="a-8l"></a>受、<a id="a-8m"></a>想、<a id="a-8n"></a>行、<a id="a-8o"></a>识亦非甚深非微细。<a id="a-8p"></a>何以故？<a id="a-8q"></a>色深细性不可得故，<a id="a-8r"></a>受、<a id="a-8s"></a>想、<a id="a-8t"></a>行、<a id="a-8u"></a>识深细性亦不可得故。</p>
  <p id="a8v">“天子当知，<a id="a-8w"></a>眼处非甚深非微细，<a id="a-8x"></a>耳、<a id="a-8y"></a>鼻、<a id="a-8z"></a>舌、<a id="a-90"></a>身、<a id="a-91"></a>意处亦非甚深非微细。<a id="a-92"></a>何以故？<a id="a-93"></a>眼处深细性不可得故，<a id="a-94"></a>耳、<a id="a-95"></a>鼻、<a id="a-96"></a>舌、<a id="a-97"></a>身、<a id="a-98"></a>意处深细性亦不可得故。</p>
  <p id="a99">“天子当知，<a id="a-9A"></a>色处非甚深非微细，<a id="a-9B"></a>声、<a id="a-9C"></a>香、<a id="a-9D"></a>味、<a id="a-9E"></a>触、<a id="a-9F"></a>法处亦非甚深非微细。<a id="a-9G"></a>何以故？<a id="a-9H"></a>色处深细性不可得故，<a id="a-9I"></a>声、<a id="a-9J"></a>香、<a id="a-9K"></a>味、<a id="a-9L"></a>触、<a id="a-9M"></a>法处深细性亦不可得故。</p>
  <p id="a9N">“天子当知，<a id="a-9O"></a>眼界非甚深非微细，<a id="a-9P"></a>色界、<a id="a-9Q"></a>眼识界及眼触、<a id="a-9R"></a>眼触为缘所生诸受亦非甚深非微细。<a id="a-9S"></a>何以故？<a id="a-9T"></a>眼界深细性不可得故，<a id="a-9U"></a>色界乃至眼触为缘所生诸受深细性亦不可得故。</p>
  <p id="a9V">“天子当知，<a id="a-9W"></a>耳界非甚深非微细，<a id="a-9X"></a>声界、<a id="a-9Y"></a>耳识界及耳触、<a id="a-9Z"></a>耳触为缘所生诸受亦非甚深非微细。<a id="a-9a"></a>何以故？<a id="a-9b"></a>耳界深细性不可得故，<a id="a-9c"></a>声界乃至耳触为缘所生诸受深细性亦不可得故。</p>
  <p id="a9d">“天子当知，<a id="a-9e"></a>鼻界非甚深非微细，<a id="a-9f"></a>香界、<a id="a-9g"></a>鼻识界及鼻触、<a id="a-9h"></a>鼻触为缘所生诸受亦非甚深非微细。<a id="a-9i"></a>何以故？<a id="a-9j"></a>鼻界深细性不可得故，<a id="a-9k"></a>香界乃至鼻触为缘所生诸受深细性亦不可得故。</p>
  <p id="a9l">“天子当知，<a id="a-9m"></a>舌界非甚深非微细，<a id="a-9n"></a>味界、<a id="a-9o"></a>舌识界及舌触、<a id="a-9p"></a>舌触为缘所生诸受亦非甚深非微细。<a id="a-9q"></a>何以故？<a id="a-9r"></a>舌界深细性不可得故，<a id="a-9s"></a>味界乃至舌触为缘所生诸受深细性亦不可得故。</p>
  <p id="a9t">“天子当知，<a id="a-9u"></a>身界非甚深非微细，<a id="a-9v"></a>触界、<a id="a-9w"></a>身识界及身触、<a id="a-9x"></a>身触为缘所生诸受亦非甚深非微细。<a id="a-9y"></a>何以故？<a id="a-9z"></a>身界深细性不可得故，<a id="a-A0"></a>触界乃至身触为缘所生诸受深细性亦不可得故。</p>
  <p id="aA1">“天子当知，<a id="a-A2"></a>意界非甚深非微细，<a id="a-A3"></a>法界、<a id="a-A4"></a>意识界及意触、<a id="a-A5"></a>意触为缘所生诸受亦非甚深非微细。<a id="a-A6"></a>何以故？<a id="a-A7"></a>意界深细性不可得故，<a id="a-A8"></a>法界乃至意触为缘所生诸受深细性亦不可得故。</p>
  <p id="aA9">“天子当知，<a id="a-AA"></a>地界非甚深非微细，<a id="a-AB"></a>水、<a id="a-AC"></a>火、<a id="a-AD"></a>风、<a id="a-AE"></a>空、<a id="a-AF"></a>识界亦非甚深非微细。<a id="a-AG"></a>何以故？<a id="a-AH"></a>地界深细性不可得故，<a id="a-AI"></a>水、<a id="a-AJ"></a>火、<a id="a-AK"></a>风、<a id="a-AL"></a>空、<a id="a-AM"></a>识界深细性亦不可得故。</p>
  <p id="aAN">“天子当知，<a id="a-AO"></a>苦圣谛非甚深非微细，<a id="a-AP"></a>集、<a id="a-AQ"></a>灭、<a id="a-AR"></a>道圣谛亦非甚深非微细。<a id="a-AS"></a>何以故？<a id="a-AT"></a>苦圣谛深细性不可得故，<a id="a-AU"></a>集、<a id="a-AV"></a>灭、<a id="a-AW"></a>道圣谛深细性亦不可得故。</p>
  <p id="aAX">“天子当知，<a id="a-AY"></a>无明非甚深非微细，<a id="a-AZ"></a>行、<a id="a-Aa"></a>识、<a id="a-Ab"></a>名色、<a id="a-Ac"></a>六处、<a id="a-Ad"></a>触、<a id="a-Ae"></a>受、<a id="a-Af"></a>爱、<a id="a-Ag"></a>取、<a id="a-Ah"></a>有、<a id="a-Ai"></a>生、<a id="a-Aj"></a>老死愁叹苦忧恼亦非甚深非微细。<a id="a-Ak"></a>何以故？<a id="a-Al"></a>无明深细性不可得故，<a id="a-Am"></a>行乃至老死愁叹苦忧恼深细性亦不可得故。</p>
  <p id="aAn">“天子当知，<a id="a-Ao"></a>内空非甚深非微细，<a id="a-Ap"></a>外空、<a id="a-Aq"></a>内外空、<a id="a-Ar"></a>空空、<a id="a-As"></a>大空、<a id="a-At"></a>胜义空、<a id="a-Au"></a>有为空、<a id="a-Av"></a>无为空、<a id="a-Aw"></a>毕竟空、<a id="a-Ax"></a>无际空、<a id="a-Ay"></a>散空、<a id="a-Az"></a>无变异空、<a id="a-B0"></a>本性空、<a id="a-B1"></a>自相空、<a id="a-B2"></a>共相空、<a id="a-B3"></a>一切法空、<a id="a-B4"></a>不可得空、<a id="a-B5"></a>无性空、<a id="a-B6"></a>自性空、<a id="a-B7"></a>无性自性空亦非甚深非微细。<a id="a-B8"></a>何以故？<a id="a-B9"></a>内空深细性不可得故，<a id="a-BA"></a>外空乃至无性自性空深细性亦不可得故。</p>
  <p id="aBB">“天子当知，<a id="a-BC"></a>真如非甚深非微细，<a id="a-BD"></a>法界、<a id="a-BE"></a>法性、<a id="a-BF"></a>不虚妄性、<a id="a-BG"></a>不变异性、<a id="a-BH"></a>平等性、<a id="a-BI"></a>离生性、<a id="a-BJ"></a>法定、<a id="a-BK"></a>法住、<a id="a-BL"></a>实际、<a id="a-BM"></a>虚空界、<a id="a-BN"></a>不思议界亦非甚深非微细。<a id="a-BO"></a>何以故？<a id="a-BP"></a>真如深细性不可得故，<a id="a-BQ"></a>法界乃至不思议界深细性亦不可得故。</p>
  <p id="aBR">“天子当知，<a id="a-BS"></a>布施波罗蜜多非甚深非微细，<a id="a-BT"></a>净戒、<a id="a-BU"></a>安忍、<a id="a-BV"></a>精进、<a id="a-BW"></a>静虑、<a id="a-BX"></a>般若波罗蜜多亦非甚深非微细。<a id="a-BY"></a>何以故？<a id="a-BZ"></a>布施波罗蜜多深细性不可得故，<a id="a-Ba"></a>净戒乃至般若波罗蜜多深细性亦不可得故。</p>
  <p id="aBb">“天子当知，<a id="a-Bc"></a>四静虑非甚深非微细，<a id="a-Bd"></a>四无量、<a id="a-Be"></a>四无色定亦非甚深非微细。<a id="a-Bf"></a>何以故？<a id="a-Bg"></a>四静虑深细性不可得故，<a id="a-Bh"></a>四无量、<a id="a-Bi"></a>四无色定深细性亦不可得故。</p>
  <p id="aBj">“天子当知，<a id="a-Bk"></a>八解脱非甚深非微细，<a id="a-Bl"></a>八胜处、<a id="a-Bm"></a>九次第定、<a id="a-Bn"></a>十遍处亦非甚深非微细。<a id="a-Bo"></a>何以故？<a id="a-Bp"></a>八解脱深细性不可得故，<a id="a-Bq"></a>八胜处、<a id="a-Br"></a>九次第定、<a id="a-Bs"></a>十遍处深细性亦不可得故。</p>
  <p id="aBt">“天子当知，<a id="a-Bu"></a>四念住非甚深非微细，<a id="a-Bv"></a>四正断、<a id="a-Bw"></a>四神足、<a id="a-Bx"></a>五根、<a id="a-By"></a>五力、<a id="a-Bz"></a>七等觉支、<a id="a-C0"></a>八圣道支亦非甚深非微细。<a id="a-C1"></a>何以故？<a id="a-C2"></a>四念住深细性不可得故，<a id="a-C3"></a>四正断乃至八圣道支深细性亦不可得故。</p>
  <p id="aC4">“天子当知，<a id="a-C5"></a>五眼非甚深非微细，<a id="a-C6"></a>六神通亦非甚深非微细。<a id="a-C7"></a>何以故？<a id="a-C8"></a>五眼深细性不可得故，<a id="a-C9"></a>六神通深细性亦不可得故。</p>
  <p id="aCA">“天子当知，<a id="a-CB"></a>佛十力非甚深非微细，<a id="a-CC"></a>四无所畏、<a id="a-CD"></a>四无礙解、<a id="a-CE"></a>大慈、<a id="a-CF"></a>大悲、<a id="a-CG"></a>大喜、<a id="a-CH"></a>大舍、<a id="a-CI"></a>十八佛不共法亦非甚深非微细。<a id="a-CJ"></a>何以故？<a id="a-CK"></a>佛十力深细性不可得故，<a id="a-CL"></a>四无所畏乃至十八佛不共法深细性亦不可得故。</p>
  <p id="aCM">“天子当知，<a id="a-CN"></a>无忘失法非甚深非微细，<a id="a-CO"></a>恒住舍性亦非甚深非微细。<a id="a-CP"></a>何以故？<a id="a-CQ"></a>无忘失法深细性不可得故，<a id="a-CR"></a>恒住舍性深细性亦不可得故。</p>
  <p id="aCS">“天子当知，<a id="a-CT"></a>一切陀罗尼门非甚深非微细，<a id="a-CU"></a>一切三摩地门亦非甚深非微细。<a id="a-CV"></a>何以故？<a id="a-CW"></a>一切陀罗尼门深细性不可得故，<a id="a-CX"></a>一切三摩地门深细性亦不可得故。</p>
  <p id="aCY">“天子当知，<a id="a-CZ"></a>一切智非甚深非微细，<a id="a-Ca"></a>道相智、<a id="a-Cb"></a>一切相智亦非甚深非微细。<a id="a-Cc"></a>何以故？<a id="a-Cd"></a>一切智深细性不可得故，<a id="a-Ce"></a>道相智、<a id="a-Cf"></a>一切相智深细性亦不可得故。</p>
  <p id="aCg">“天子当知，<a id="a-Ch"></a>声闻乘非甚深非微细，<a id="a-Ci"></a>独觉乘、<a id="a-Cj"></a>无上乘亦非甚深非微细。<a id="a-Ck"></a>何以故？<a id="a-Cl"></a>声闻乘深细性不可得故，<a id="a-Cm"></a>独觉乘、<a id="a-Cn"></a>无上乘深细性亦不可得故。</p>
  <p id="aCo">“天子当知，<a id="a-Cp"></a>预流非甚深非微细，<a id="a-Cq"></a>一来、<a id="a-Cr"></a>不还、<a id="a-Cs"></a>阿罗汉亦非甚深非微细。<a id="a-Ct"></a>何以故？<a id="a-Cu"></a>预流深细性不可得故，<a id="a-Cv"></a>一来、<a id="a-Cw"></a>不还、<a id="a-Cx"></a>阿罗汉深细性亦不可得故。</p>
  <p id="aCy">“天子当知，<a id="a-Cz"></a>预流向预流果非甚深非微细，<a id="a-D0"></a>一来向一来果、<a id="a-D1"></a>不还向不还果、<a id="a-D2"></a>阿罗汉向阿罗汉果亦非甚深非微细。<a id="a-D3"></a>何以故？<a id="a-D4"></a>预流向预流果深细性不可得故，<a id="a-D5"></a>一来向一来果乃至阿罗汉向阿罗汉果深细性亦不可得故。</p>
  <p id="aD6">“天子当知，<a id="a-D7"></a>独觉非甚深非微细，<a id="a-D8"></a>独觉向独觉果亦非甚深非微细。<a id="a-D9"></a>何以故？<a id="a-DA"></a>独觉深细性不可得故，<a id="a-DB"></a>独觉向独觉果深细性亦不可得故。</p>
  <p id="aDC">“天子当知，<a id="a-DD"></a>菩萨摩诃萨非甚深非微细，<a id="a-DE"></a>三藐三佛陀亦非甚深非微细。<a id="a-DF"></a>何以故？<a id="a-DG"></a>菩萨摩诃萨深细性不可得故，<a id="a-DH"></a>三藐三佛陀深细性亦不可得故。</p>
  <p id="aDI">“天子当知，<a id="a-DJ"></a>菩萨摩诃萨法非甚深非微细，<a id="a-DK"></a>无上正等菩提亦非甚深非微细。<a id="a-DL"></a>何以故？<a id="a-DM"></a>菩萨摩诃萨法深细性不可得故，<a id="a-DN"></a>无上正等菩提深细性亦不可得故。</p>
  <p id="aDO">“天子当知，<a id="a-DP"></a>极喜地非甚深非微细，<a id="a-DQ"></a>离垢地、<a id="a-DR"></a>发光地、<a id="a-DS"></a>焰慧地、<a id="a-DT"></a>极难胜地、<a id="a-DU"></a>现前地、<a id="a-DV"></a>远行地、<a id="a-DW"></a>不动地、<a id="a-DX"></a>善慧地、<a id="a-DY"></a>法云地亦非甚深非微细。<a id="a-DZ"></a>何以故？<a id="a-Da"></a>极喜地深细性不可得故，<a id="a-Db"></a>离垢地乃至法云地深细性亦不可得故。</p>
  <p id="aDc">“天子当知，<a id="a-Dd"></a>极喜地法非甚深非微细，<a id="a-De"></a>离垢地法、<a id="a-Df"></a>发光地法、<a id="a-Dg"></a>焰慧地法、<a id="a-Dh"></a>极难胜地法、<a id="a-Di"></a>现前地法、<a id="a-Dj"></a>远行地法、<a id="a-Dk"></a>不动地法、<a id="a-Dl"></a>善慧地法、<a id="a-Dm"></a>法云地法亦非甚深非微细。<a id="a-Dn"></a>何以故？<a id="a-Do"></a>极喜地法深细性不可得故，<a id="a-Dp"></a>离垢地法乃至法云地法深细性亦不可得故。</p>
  <p id="aDq">“天子当知，<a id="a-Dr"></a>异生地非甚深非微细，<a id="a-Ds"></a>种性地、<a id="a-Dt"></a>第八地、<a id="a-Du"></a>具见地、<a id="a-Dv"></a>薄地、<a id="a-Dw"></a>离欲地、<a id="a-Dx"></a>已办地、<a id="a-Dy"></a>独觉地、<a id="a-Dz"></a>菩萨地、<a id="a-E0"></a>如来地亦非甚深非微细。<a id="a-E1"></a>何以故？<a id="a-E2"></a>异生地深细性不可得故，<a id="a-E3"></a>种性地乃至如来地深细性亦不可得故。</p>
  <p id="aE4">“天子当知，<a id="a-E5"></a>异生地法非甚深非微细，<a id="a-E6"></a>种性地法、<a id="a-E7"></a>第八地法、<a id="a-E8"></a>具见地法、<a id="a-E9"></a>薄地法、<a id="a-EA"></a>离欲地法、<a id="a-EB"></a>已办地法、<a id="a-EC"></a>独觉地法、<a id="a-ED"></a>菩萨地法、<a id="a-EE"></a>如来地法亦非甚深非微细。<a id="a-EF"></a>何以故？<a id="a-EG"></a>异生地法深细性不可得故，<a id="a-EH"></a>种性地法乃至如来地法深细性亦不可得故。<a id="a-EI"></a>”</p>
  <p id="aEJ">时，<a id="a-EK"></a>诸天子复作是念：<a id="a-EL"></a>“尊者善现所说法中，<a id="a-EM"></a>不施设色，<a id="a-EN"></a>不施设受、<a id="a-EO"></a>想、<a id="a-EP"></a>行、<a id="a-EQ"></a>识。<a id="a-ER"></a>何以故？<a id="a-ES"></a>色蕴性等不可说故。</p>
  <p id="aET">“尊者善现所说法中，<a id="a-EU"></a>不施设眼处，<a id="a-EV"></a>不施设耳、<a id="a-EW"></a>鼻、<a id="a-EX"></a>舌、<a id="a-EY"></a>身、<a id="a-EZ"></a>意处。<a id="a-Ea"></a>何以故？<a id="a-Eb"></a>眼处性等不可说故。</p>
  <p id="aEc">“尊者善现所说法中，<a id="a-Ed"></a>不施设色处，<a id="a-Ee"></a>不施设声、<a id="a-Ef"></a>香、<a id="a-Eg"></a>味、<a id="a-Eh"></a>触、<a id="a-Ei"></a>法处。<a id="a-Ej"></a>何以故？<a id="a-Ek"></a>色处性等不可说故。</p>
  <p id="aEl">“尊者善现所说法中，<a id="a-Em"></a>不施设眼界，<a id="a-En"></a>不施设色界、<a id="a-Eo"></a>眼识界及眼触、<a id="a-Ep"></a>眼触为缘所生诸受。<a id="a-Eq"></a>何以故？<a id="a-Er"></a>眼界性等不可说故。</p>
  <p id="aEs">“尊者善现所说法中，<a id="a-Et"></a>不施设耳界，<a id="a-Eu"></a>不施设声界、<a id="a-Ev"></a>耳识界及耳触、<a id="a-Ew"></a>耳触为缘所生诸受。<a id="a-Ex"></a>何以故？<a id="a-Ey"></a>耳界性等不可说故。</p>
  <p id="aEz">“尊者善现所说法中，<a id="a-F0"></a>不施设鼻界，<a id="a-F1"></a>不施设香界、<a id="a-F2"></a>鼻识界及鼻触、<a id="a-F3"></a>鼻触为缘所生诸受。<a id="a-F4"></a>何以故？<a id="a-F5"></a>鼻界性等不可说故。</p>
  <p id="aF6">“尊者善现所说法中，<a id="a-F7"></a>不施设舌界，<a id="a-F8"></a>不施设味界、<a id="a-F9"></a>舌识界及舌触、<a id="a-FA"></a>舌触为缘所生诸受。<a id="a-FB"></a>何以故？<a id="a-FC"></a>舌界性等不可说故。</p>
  <p id="aFD">“尊者善现所说法中，<a id="a-FE"></a>不施设身界，<a id="a-FF"></a>不施设触界、<a id="a-FG"></a>身识界及身触、<a id="a-FH"></a>身触为缘所生诸受。<a id="a-FI"></a>何以故？<a id="a-FJ"></a>身界性等不可说故。</p>
  <p id="aFK">“尊者善现所说法中，<a id="a-FL"></a>不施设意界，<a id="a-FM"></a>不施设法界、<a id="a-FN"></a>意识界及意触、<a id="a-FO"></a>意触为缘所生诸受。<a id="a-FP"></a>何以故？<a id="a-FQ"></a>意界性等不可说故。</p>
  <p id="aFR">“尊者善现所说法中，<a id="a-FS"></a>不施设地界，<a id="a-FT"></a>不施设水、<a id="a-FU"></a>火、<a id="a-FV"></a>风、<a id="a-FW"></a>空、<a id="a-FX"></a>识界。<a id="a-FY"></a>何以故？<a id="a-FZ"></a>地界性等不可说故。</p>
  <p id="aFa">“尊者善现所说法中，<a id="a-Fb"></a>不施设苦圣谛，<a id="a-Fc"></a>不施设集、<a id="a-Fd"></a>灭、<a id="a-Fe"></a>道圣谛。<a id="a-Ff"></a>何以故？<a id="a-Fg"></a>苦圣谛性等不可说故。</p>
  <p id="aFh">“尊者善现所说法中，<a id="a-Fi"></a>不施设无明，<a id="a-Fj"></a>不施设行、<a id="a-Fk"></a>识、<a id="a-Fl"></a>名色、<a id="a-Fm"></a>六处、<a id="a-Fn"></a>触、<a id="a-Fo"></a>受、<a id="a-Fp"></a>爱、<a id="a-Fq"></a>取、<a id="a-Fr"></a>有、<a id="a-Fs"></a>生、<a id="a-Ft"></a>老死愁叹苦忧恼。<a id="a-Fu"></a>何以故？<a id="a-Fv"></a>无明性等不可说故。</p>
  <p id="aFw">“尊者善现所说法中，<a id="a-Fx"></a>不施设内空，<a id="a-Fy"></a>不施设外空、<a id="a-Fz"></a>内外空、<a id="a-G0"></a>空空、<a id="a-G1"></a>大空、<a id="a-G2"></a>胜义空、<a id="a-G3"></a>有为空、<a id="a-G4"></a>无为空、<a id="a-G5"></a>毕竟空、<a id="a-G6"></a>无际空、<a id="a-G7"></a>散空、<a id="a-G8"></a>无变异空、<a id="a-G9"></a>本性空、<a id="a-GA"></a>自相空、<a id="a-GB"></a>共相空、<a id="a-GC"></a>一切法空、<a id="a-GD"></a>不可得空、<a id="a-GE"></a>无性空、<a id="a-GF"></a>自性空、<a id="a-GG"></a>无性自性空。<a id="a-GH"></a>何以故？<a id="a-GI"></a>内空性等不可说故。</p>
  <p id="aGJ">“尊者善现所说法中，<a id="a-GK"></a>不施设真如，<a id="a-GL"></a>不施设法界、<a id="a-GM"></a>法性、<a id="a-GN"></a>不虚妄性、<a id="a-GO"></a>不变异性、<a id="a-GP"></a>平等性、<a id="a-GQ"></a>离生性、<a id="a-GR"></a>法定、<a id="a-GS"></a>法住、<a id="a-GT"></a>实际、<a id="a-GU"></a>虚空界、<a id="a-GV"></a>不思议界。<a id="a-GW"></a>何以故？<a id="a-GX"></a>真如性等不可说故。</p>
  <p id="aGY">“尊者善现所说法中，<a id="a-GZ"></a>不施设布施波罗蜜多，<a id="a-Ga"></a>不施设净戒、<a id="a-Gb"></a>安忍、<a id="a-Gc"></a>精进、<a id="a-Gd"></a>静虑、<a id="a-Ge"></a>般若波罗蜜多。<a id="a-Gf"></a>何以故？<a id="a-Gg"></a>布施波罗蜜多性等不可说故。</p>
  <p id="aGh">“尊者善现所说法中，<a id="a-Gi"></a>不施设四静虑，<a id="a-Gj"></a>不施设四无量、<a id="a-Gk"></a>四无色定。<a id="a-Gl"></a>何以故？<a id="a-Gm"></a>四静虑性等不可说故。</p>
  <p id="aGn">“尊者善现所说法中，<a id="a-Go"></a>不施设八解脱，<a id="a-Gp"></a>不施设八胜处、<a id="a-Gq"></a>九次第定、<a id="a-Gr"></a>十遍处。<a id="a-Gs"></a>何以故？<a id="a-Gt"></a>八解脱性等不可说故。</p>
  <p id="aGu">“尊者善现所说法中，<a id="a-Gv"></a>不施设四念住，<a id="a-Gw"></a>不施设四正断、<a id="a-Gx"></a>四神足、<a id="a-Gy"></a>五根、<a id="a-Gz"></a>五力、<a id="a-H0"></a>七等觉支、<a id="a-H1"></a>八圣道支。<a id="a-H2"></a>何以故？<a id="a-H3"></a>四念住性等不可说故。</p>
  <p id="aH4">“尊者善现所说法中，<a id="a-H5"></a>不施设空解脱门，<a id="a-H6"></a>不施设无相、<a id="a-H7"></a>无愿解脱门。<a id="a-H8"></a>何以故？<a id="a-H9"></a>空解脱门性等不可说故。</p>
  <p id="aHA">“尊者善现所说法中，<a id="a-HB"></a>不施设五眼，<a id="a-HC"></a>不施设六神通。<a id="a-HD"></a>何以故？<a id="a-HE"></a>五眼性等不可说故。</p>
  <p id="aHF">“尊者善现所说法中，<a id="a-HG"></a>不施设佛十力，<a id="a-HH"></a>不施设四无所畏、<a id="a-HI"></a>四无礙解、<a id="a-HJ"></a>大慈、<a id="a-HK"></a>大悲、<a id="a-HL"></a>大喜、<a id="a-HM"></a>大舍、<a id="a-HN"></a>十八佛不共法。<a id="a-HO"></a>何以故？<a id="a-HP"></a>佛十力性等不可说故。</p>
  <p id="aHQ">“尊者善现所说法中，<a id="a-HR"></a>不施设无忘失法，<a id="a-HS"></a>不施设恒住舍性。<a id="a-HT"></a>何以故？<a id="a-HU"></a>无忘失法性等不可说故。</p>
  <p id="aHV">“尊者善现所说法中，<a id="a-HW"></a>不施设一切陀罗尼门，<a id="a-HX"></a>不施设一切三摩地门。<a id="a-HY"></a>何以故？<a id="a-HZ"></a>一切陀罗尼门性等不可说故。</p>
  <p id="aHa">“尊者善现所说法中，<a id="a-Hb"></a>不施设一切智，<a id="a-Hc"></a>不施设道相智、<a id="a-Hd"></a>一切相智。<a id="a-He"></a>何以故？<a id="a-Hf"></a>一切智性等不可说故。</p>
  <p id="aHg">“尊者善现所说法中，<a id="a-Hh"></a>不施设声闻乘，<a id="a-Hi"></a>不施设独觉乘、<a id="a-Hj"></a>无上乘。<a id="a-Hk"></a>何以故？<a id="a-Hl"></a>声闻乘性等不可说故。</p>
  <p id="aHm">“尊者善现所说法中，<a id="a-Hn"></a>不施设预流，<a id="a-Ho"></a>不施设一来、<a id="a-Hp"></a>不还、<a id="a-Hq"></a>阿罗汉。<a id="a-Hr"></a>何以故？<a id="a-Hs"></a>预流性等不可说故。</p>
  <p id="aHt">“尊者善现所说法中，<a id="a-Hu"></a>不施设预流向预流果，<a id="a-Hv"></a>不施设一来向一来果、<a id="a-Hw"></a>不还向不还果、<a id="a-Hx"></a>阿罗汉向阿罗汉果。<a id="a-Hy"></a>何以故？<a id="a-Hz"></a>预流向预流果性等不可说故。</p>
  <p id="aI0">“尊者善现所说法中，<a id="a-I1"></a>不施设独觉，<a id="a-I2"></a>不施设独觉向独觉果。<a id="a-I3"></a>何以故？<a id="a-I4"></a>独觉性等不可说故。</p>
  <p id="aI5">“尊者善现所说法中，<a id="a-I6"></a>不施设菩萨摩诃萨，<a id="a-I7"></a>不施设三藐三佛陀。<a id="a-I8"></a>何以故？<a id="a-I9"></a>菩萨摩诃萨性等不可说故。</p>
  <p id="aIA">“尊者善现所说法中，<a id="a-IB"></a>不施设菩萨摩诃萨法，<a id="a-IC"></a>不施设无上正等菩提。<a id="a-ID"></a>何以故？<a id="a-IE"></a>菩萨摩诃萨法性等不可说故。</p>
  <p id="aIF">“尊者善现所说法中，<a id="a-IG"></a>不施设极喜地，<a id="a-IH"></a>不施设离垢地、<a id="a-II"></a>发光地、<a id="a-IJ"></a>焰慧地、<a id="a-IK"></a>极难胜地、<a id="a-IL"></a>现前地、<a id="a-IM"></a>远行地、<a id="a-IN"></a>不动地、<a id="a-IO"></a>善慧地、<a id="a-IP"></a>法云地。<a id="a-IQ"></a>何以故？<a id="a-IR"></a>极喜地性等不可说故。</p>
  <p id="aIS">“尊者善现所说法中，<a id="a-IT"></a>不施设极喜地法，<a id="a-IU"></a>不施设离垢地法、<a id="a-IV"></a>发光地法、<a id="a-IW"></a>焰慧地法、<a id="a-IX"></a>极难胜地法、<a id="a-IY"></a>现前地法、<a id="a-IZ"></a>远行地法、<a id="a-Ia"></a>不动地法、<a id="a-Ib"></a>善慧地法、<a id="a-Ic"></a>法云地法。<a id="a-Id"></a>何以故？<a id="a-Ie"></a>极喜地法性等不可说故。</p>
  <p id="aIf">“尊者善现所说法中，<a id="a-Ig"></a>不施设异生地，<a id="a-Ih"></a>不施设种性地、<a id="a-Ii"></a>第八地、<a id="a-Ij"></a>具见地、<a id="a-Ik"></a>薄地、<a id="a-Il"></a>离欲地、<a id="a-Im"></a>已办地、<a id="a-In"></a>独觉地、<a id="a-Io"></a>菩萨地、<a id="a-Ip"></a>如来地。<a id="a-Iq"></a>何以故？<a id="a-Ir"></a>异生地性等不可说故。</p>
  <p id="aIs">“尊者善现所说法中，<a id="a-It"></a>不施设异生地法，<a id="a-Iu"></a>不施设种性地法、<a id="a-Iv"></a>第八地法、<a id="a-Iw"></a>具见地法、<a id="a-Ix"></a>薄地法、<a id="a-Iy"></a>离欲地法、<a id="a-Iz"></a>已办地法、<a id="a-J0"></a>独觉地法、<a id="a-J1"></a>菩萨地法、<a id="a-J2"></a>如来地法。<a id="a-J3"></a>何以故？<a id="a-J4"></a>异生地法性等不可说故。</p>
  <p id="aJ5">“尊者善现所说法中，<a id="a-J6"></a>亦不施设文字语言。<a id="a-J7"></a>何以故？<a id="a-J8"></a>文字语言性等不可说故。<a id="a-J9"></a>”</p>
  <p id="aJA">尔时，<a id="a-JB"></a>善现知诸天子心所念法，<a id="a-JC"></a>便告之言：<a id="a-JD"></a>“如是，<a id="a-JE"></a>如是，<a id="a-JF"></a>如汝所念。<a id="a-JG"></a>诸法乃至无上菩提，<a id="a-JH"></a>文字语言皆所不及。<a id="a-JI"></a>故于般若波罗蜜多，<a id="a-JJ"></a>无说、<a id="a-JK"></a>无听亦无解者。<a id="a-JL"></a>是故汝等于诸法中，<a id="a-JM"></a>应随所说修坚固忍。<a id="a-JN"></a>诸有欲住欲证预流、<a id="a-JO"></a>一来、<a id="a-JP"></a>不还、<a id="a-JQ"></a>阿罗汉果，<a id="a-JR"></a>亦依此忍而得究竟；<a id="a-JS"></a>诸有欲住欲证独觉所得菩提，<a id="a-JT"></a>亦依此忍而得究竟；<a id="a-JU"></a>诸有欲住欲证无上正等菩提，<a id="a-JV"></a>要依此忍而得究竟。<a id="a-JW"></a>如是，<a id="a-JX"></a>诸天子，<a id="a-JY"></a>诸菩萨摩诃萨从初发心乃至究竟，<a id="a-JZ"></a>应住无说、<a id="a-Ja"></a>无听、<a id="a-Jb"></a>无解甚深般若波罗蜜多，<a id="a-Jc"></a>常勤修学，<a id="a-Jd"></a>不应舍离。<a id="a-Je"></a>”</p>
  <p id="aJf">时，<a id="a-Jg"></a>诸天子心复念言：<a id="a-Jh"></a>“尊者善现，<a id="a-Ji"></a>于今欲为何等有情，<a id="a-Jj"></a>说何等法？<a id="a-Jk"></a>”</p>
  <p id="aJl">善现尔时知诸天子心所念事，<a id="a-Jm"></a>便告之曰：<a id="a-Jn"></a>“天子当知，<a id="a-Jo"></a>我今欲为如幻、<a id="a-Jp"></a>如化、<a id="a-Jq"></a>如梦有情，<a id="a-Jr"></a>说如幻、<a id="a-Js"></a>如化、<a id="a-Jt"></a>如梦之法。<a id="a-Ju"></a>何以故？<a id="a-Jv"></a>如是听者于所说中，<a id="a-Jw"></a>无闻、<a id="a-Jx"></a>无解、<a id="a-Jy"></a>无所证故。<a id="a-Jz"></a>”</p>
  <p id="aK0">时，<a id="a-K1"></a>诸天子即复问言：<a id="a-K2"></a>“能说、<a id="a-K3"></a>能听及所说法皆如幻、<a id="a-K4"></a>如化、<a id="a-K5"></a>如梦事耶？<a id="a-K6"></a>”</p>
  <p id="aK7">善现答言：<a id="a-K8"></a>“如是，<a id="a-K9"></a>如是，<a id="a-KA"></a>如汝所说。<a id="a-KB"></a>如幻有情为如幻者说如幻法，<a id="a-KC"></a>如化有情为如化者说如化法，<a id="a-KD"></a>如梦有情为如梦者说如梦法。</p>
  <p id="aKE">“天子当知，<a id="a-KF"></a>我如幻、<a id="a-KG"></a>如化、<a id="a-KH"></a>如梦，<a id="a-KI"></a>所见有情、<a id="a-KJ"></a>命者、<a id="a-KK"></a>生者、<a id="a-KL"></a>养者、<a id="a-KM"></a>士夫、<a id="a-KN"></a>补特伽罗、<a id="a-KO"></a>意生、<a id="a-KP"></a>儒童、<a id="a-KQ"></a>作者、<a id="a-KR"></a>受者、<a id="a-KS"></a>知者、<a id="a-KT"></a>见者如幻、<a id="a-KU"></a>如化、<a id="a-KV"></a>如梦所见。<a id="a-KW"></a>何以故？<a id="a-KX"></a>以我等自性空故。</p>
  <p id="aKY">“天子当知，<a id="a-KZ"></a>色如幻、<a id="a-Ka"></a>如化、<a id="a-Kb"></a>如梦所见，<a id="a-Kc"></a>受、<a id="a-Kd"></a>想、<a id="a-Ke"></a>行、<a id="a-Kf"></a>识如幻、<a id="a-Kg"></a>如化、<a id="a-Kh"></a>如梦所见。<a id="a-Ki"></a>何以故？<a id="a-Kj"></a>以色蕴等自性空故。</p>
  <p id="aKk">“天子当知，<a id="a-Kl"></a>眼处如幻、<a id="a-Km"></a>如化、<a id="a-Kn"></a>如梦所见，<a id="a-Ko"></a>耳、<a id="a-Kp"></a>鼻、<a id="a-Kq"></a>舌、<a id="a-Kr"></a>身、<a id="a-Ks"></a>意处如幻、<a id="a-Kt"></a>如化、<a id="a-Ku"></a>如梦所见。<a id="a-Kv"></a>何以故？<a id="a-Kw"></a>以眼处等自性空故。</p>
  <p id="aKx">“天子当知，<a id="a-Ky"></a>色处如幻、<a id="a-Kz"></a>如化、<a id="a-L0"></a>如梦所见，<a id="a-L1"></a>声、<a id="a-L2"></a>香、<a id="a-L3"></a>味、<a id="a-L4"></a>触、<a id="a-L5"></a>法处如幻、<a id="a-L6"></a>如化、<a id="a-L7"></a>如梦所见。<a id="a-L8"></a>何以故？<a id="a-L9"></a>以色处等自性空故。</p>
  <p id="aLA">“天子当知，<a id="a-LB"></a>眼界如幻、<a id="a-LC"></a>如化、<a id="a-LD"></a>如梦所见，<a id="a-LE"></a>色界、<a id="a-LF"></a>眼识界及眼触、<a id="a-LG"></a>眼触为缘所生诸受如幻、<a id="a-LH"></a>如化、<a id="a-LI"></a>如梦所见。<a id="a-LJ"></a>何以故？<a id="a-LK"></a>以眼界等自性空故。</p>
  <p id="aLL">“天子当知，<a id="a-LM"></a>耳界如幻、<a id="a-LN"></a>如化、<a id="a-LO"></a>如梦所见，<a id="a-LP"></a>声界、<a id="a-LQ"></a>耳识界及耳触、<a id="a-LR"></a>耳触为缘所生诸受如幻、<a id="a-LS"></a>如化、<a id="a-LT"></a>如梦所见。<a id="a-LU"></a>何以故？<a id="a-LV"></a>以耳界等自性空故。</p>
  <p id="aLW">“天子当知，<a id="a-LX"></a>鼻界如幻、<a id="a-LY"></a>如化、<a id="a-LZ"></a>如梦所见，<a id="a-La"></a>香界、<a id="a-Lb"></a>鼻识界及鼻触、<a id="a-Lc"></a>鼻触为缘所生诸受如幻、<a id="a-Ld"></a>如化、<a id="a-Le"></a>如梦所见。<a id="a-Lf"></a>何以故？<a id="a-Lg"></a>以鼻界等自性空故。</p>
  <p id="aLh">“天子当知，<a id="a-Li"></a>舌界如幻、<a id="a-Lj"></a>如化、<a id="a-Lk"></a>如梦所见，<a id="a-Ll"></a>味界、<a id="a-Lm"></a>舌识界及舌触、<a id="a-Ln"></a>舌触为缘所生诸受如幻、<a id="a-Lo"></a>如化、<a id="a-Lp"></a>如梦所见。<a id="a-Lq"></a>何以故？<a id="a-Lr"></a>以舌界等自性空故。</p>
  <p id="aLs">“天子当知，<a id="a-Lt"></a>身界如幻、<a id="a-Lu"></a>如化、<a id="a-Lv"></a>如梦所见，<a id="a-Lw"></a>触界、<a id="a-Lx"></a>身识界及身触、<a id="a-Ly"></a>身触为缘所生诸受如幻、<a id="a-Lz"></a>如化、<a id="a-M0"></a>如梦所见。<a id="a-M1"></a>何以故？<a id="a-M2"></a>以身界等自性空故。</p>
  <p id="aM3">“天子当知，<a id="a-M4"></a>意界如幻、<a id="a-M5"></a>如化、<a id="a-M6"></a>如梦所见，<a id="a-M7"></a>法界、<a id="a-M8"></a>意识界及意触、<a id="a-M9"></a>意触为缘所生诸受如幻、<a id="a-MA"></a>如化、<a id="a-MB"></a>如梦所见。<a id="a-MC"></a>何以故？<a id="a-MD"></a>以意界等自性空故。</p>
  <p id="aME">“天子当知，<a id="a-MF"></a>地界如幻、<a id="a-MG"></a>如化、<a id="a-MH"></a>如梦所见，<a id="a-MI"></a>水、<a id="a-MJ"></a>火、<a id="a-MK"></a>风、<a id="a-ML"></a>空、<a id="a-MM"></a>识界如幻、<a id="a-MN"></a>如化、<a id="a-MO"></a>如梦所见。<a id="a-MP"></a>何以故？<a id="a-MQ"></a>以地界等自性空故。</p>
  <p id="aMR">“天子当知，<a id="a-MS"></a>苦圣谛如幻、<a id="a-MT"></a>如化、<a id="a-MU"></a>如梦所见，<a id="a-MV"></a>集、<a id="a-MW"></a>灭、<a id="a-MX"></a>道圣谛如幻、<a id="a-MY"></a>如化、<a id="a-MZ"></a>如梦所见。<a id="a-Ma"></a>何以故？<a id="a-Mb"></a>以苦圣谛等自性空故。</p>
  <p id="aMc">“天子当知，<a id="a-Md"></a>无明如幻、<a id="a-Me"></a>如化、<a id="a-Mf"></a>如梦所见，<a id="a-Mg"></a>行、<a id="a-Mh"></a>识、<a id="a-Mi"></a>名色、<a id="a-Mj"></a>六处、<a id="a-Mk"></a>触、<a id="a-Ml"></a>受、<a id="a-Mm"></a>爱、<a id="a-Mn"></a>取、<a id="a-Mo"></a>有、<a id="a-Mp"></a>生、<a id="a-Mq"></a>老死愁叹苦忧恼如幻、<a id="a-Mr"></a>如化、<a id="a-Ms"></a>如梦所见。<a id="a-Mt"></a>何以故？<a id="a-Mu"></a>以无明等自性空故。</p>
  <p id="aMv">“天子当知，<a id="a-Mw"></a>内空如幻、<a id="a-Mx"></a>如化、<a id="a-My"></a>如梦所见，<a id="a-Mz"></a>外空、<a id="a-N0"></a>内外空、<a id="a-N1"></a>空空、<a id="a-N2"></a>大空、<a id="a-N3"></a>胜义空、<a id="a-N4"></a>有为空、<a id="a-N5"></a>无为空、<a id="a-N6"></a>毕竟空、<a id="a-N7"></a>无际空、<a id="a-N8"></a>散空、<a id="a-N9"></a>无变异空、<a id="a-NA"></a>本性空、<a id="a-NB"></a>自相空、<a id="a-NC"></a>共相空、<a id="a-ND"></a>一切法空、<a id="a-NE"></a>不可得空、<a id="a-NF"></a>无性空、<a id="a-NG"></a>自性空、<a id="a-NH"></a>无性自性空如幻、<a id="a-NI"></a>如化、<a id="a-NJ"></a>如梦所见。<a id="a-NK"></a>何以故？<a id="a-NL"></a>以内空等自性空故。</p>
  <p id="aNM">“天子当知，<a id="a-NN"></a>真如如幻、<a id="a-NO"></a>如化、<a id="a-NP"></a>如梦所见，<a id="a-NQ"></a>法界、<a id="a-NR"></a>法性、<a id="a-NS"></a>不虚妄性、<a id="a-NT"></a>不变异性、<a id="a-NU"></a>平等性、<a id="a-NV"></a>离生性、<a id="a-NW"></a>法定、<a id="a-NX"></a>法住、<a id="a-NY"></a>实际、<a id="a-NZ"></a>虚空界、<a id="a-Na"></a>不思议界如幻、<a id="a-Nb"></a>如化、<a id="a-Nc"></a>如梦所见。<a id="a-Nd"></a>何以故？<a id="a-Ne"></a>以真如等自性空故。</p>
 </body>
</html>