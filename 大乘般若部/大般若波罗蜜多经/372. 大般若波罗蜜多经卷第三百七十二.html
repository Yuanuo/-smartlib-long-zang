<!doctype html>
<html id="z3IBSyT5z" data-ver="1487">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百七十二</h1>
  <h2 id="a2">初分遍学道品第六十四之七</h2>
  <p id="a3">“善现，<a id="a-4"></a>由此因缘，<a id="a-5"></a>当知一切有二想者，<a id="a-6"></a>定无布施波罗蜜多，<a id="a-7"></a>亦无净戒波罗蜜多，<a id="a-8"></a>亦无安忍波罗蜜多，<a id="a-9"></a>亦无精进波罗蜜多，<a id="a-A"></a>亦无静虑波罗蜜多，<a id="a-B"></a>亦无般若波罗蜜多，<a id="a-C"></a>无道、<a id="a-D"></a>无果亦无现观，<a id="a-E"></a>下至顺忍彼尚非有，<a id="a-F"></a>况有色遍知？<a id="a-G"></a>况有受、<a id="a-H"></a>想、<a id="a-I"></a>行、<a id="a-J"></a>识遍知？<a id="a-K"></a>况有眼处遍知？<a id="a-L"></a>况有耳、<a id="a-M"></a>鼻、<a id="a-N"></a>舌、<a id="a-O"></a>身、<a id="a-P"></a>意处遍知？<a id="a-Q"></a>况有色处遍知？<a id="a-R"></a>况有声、<a id="a-S"></a>香、<a id="a-T"></a>味、<a id="a-U"></a>触、<a id="a-V"></a>法处遍知？<a id="a-W"></a>况有眼界遍知？<a id="a-X"></a>况有耳、<a id="a-Y"></a>鼻、<a id="a-Z"></a>舌、<a id="a-a"></a>身、<a id="a-b"></a>意界遍知？<a id="a-c"></a>况有色界遍知？<a id="a-d"></a>况有声、<a id="a-e"></a>香、<a id="a-f"></a>味、<a id="a-g"></a>触、<a id="a-h"></a>法界遍知？<a id="a-i"></a>况有眼识界遍知？<a id="a-j"></a>况有耳、<a id="a-k"></a>鼻、<a id="a-l"></a>舌、<a id="a-m"></a>身、<a id="a-n"></a>意识界遍知？<a id="a-o"></a>况有眼触遍知？<a id="a-p"></a>况有耳、<a id="a-q"></a>鼻、<a id="a-r"></a>舌、<a id="a-s"></a>身、<a id="a-t"></a>意触遍知？<a id="a-u"></a>况有眼触为缘所生诸受遍知？<a id="a-v"></a>况有耳、<a id="a-w"></a>鼻、<a id="a-x"></a>舌、<a id="a-y"></a>身、<a id="a-z"></a>意触为缘所生诸受遍知？<a id="a-10"></a>况有地界遍知？<a id="a-11"></a>况有水、<a id="a-12"></a>火、<a id="a-13"></a>风、<a id="a-14"></a>空、<a id="a-15"></a>识界遍知？<a id="a-16"></a>况有因缘遍知？<a id="a-17"></a>况有等无间缘、<a id="a-18"></a>所缘缘、<a id="a-19"></a>增上缘遍知？<a id="a-1A"></a>况有无明遍知？<a id="a-1B"></a>况有行、<a id="a-1C"></a>识、<a id="a-1D"></a>名色、<a id="a-1E"></a>六处、<a id="a-1F"></a>触、<a id="a-1G"></a>受、<a id="a-1H"></a>爱、<a id="a-1I"></a>取、<a id="a-1J"></a>有、<a id="a-1K"></a>生、<a id="a-1L"></a>老死愁叹苦忧恼遍知？<a id="a-1M"></a>况有布施波罗蜜多遍知？<a id="a-1N"></a>况有净戒、<a id="a-1O"></a>安忍、<a id="a-1P"></a>精进、<a id="a-1Q"></a>静虑、<a id="a-1R"></a>般若波罗蜜多遍知？<a id="a-1S"></a>况有内空遍知？<a id="a-1T"></a>况有外空、<a id="a-1U"></a>内外空、<a id="a-1V"></a>空空、<a id="a-1W"></a>大空、<a id="a-1X"></a>胜义空、<a id="a-1Y"></a>有为空、<a id="a-1Z"></a>无为空、<a id="a-1a"></a>毕竟空、<a id="a-1b"></a>无际空、<a id="a-1c"></a>散空、<a id="a-1d"></a>无变异空、<a id="a-1e"></a>本性空、<a id="a-1f"></a>自相空、<a id="a-1g"></a>共相空、<a id="a-1h"></a>一切法空、<a id="a-1i"></a>不可得空、<a id="a-1j"></a>无性空、<a id="a-1k"></a>自性空、<a id="a-1l"></a>无性自性空遍知？<a id="a-1m"></a>况有四念住遍知？<a id="a-1n"></a>况有四正断、<a id="a-1o"></a>四神足、<a id="a-1p"></a>五根、<a id="a-1q"></a>五力、<a id="a-1r"></a>七等觉支、<a id="a-1s"></a>八圣道支遍知？<a id="a-1t"></a>况有苦圣谛遍知？<a id="a-1u"></a>况有集、<a id="a-1v"></a>灭、<a id="a-1w"></a>道圣谛遍知？<a id="a-1x"></a>况有四静虑遍知？<a id="a-1y"></a>况有四无量、<a id="a-1z"></a>四无色定遍知？<a id="a-20"></a>况有八解脱遍知？<a id="a-21"></a>况有八胜处、<a id="a-22"></a>九次第定、<a id="a-23"></a>十遍处遍知？<a id="a-24"></a>况有一切三摩地门遍知？<a id="a-25"></a>况有一切陀罗尼门遍知？<a id="a-26"></a>况有空解脱门遍知？<a id="a-27"></a>况有无相、<a id="a-28"></a>无愿解脱门遍知？<a id="a-29"></a>况有极喜地遍知？<a id="a-2A"></a>况有离垢地、<a id="a-2B"></a>发光地、<a id="a-2C"></a>焰慧地、<a id="a-2D"></a>极难胜地、<a id="a-2E"></a>现前地、<a id="a-2F"></a>远行地、<a id="a-2G"></a>不动地、<a id="a-2H"></a>善慧地、<a id="a-2I"></a>法云地遍知？<a id="a-2J"></a>况有五眼遍知？<a id="a-2K"></a>况有六神通遍知？<a id="a-2L"></a>况有佛十力遍知？<a id="a-2M"></a>况有四无所畏、<a id="a-2N"></a>四无礙解、<a id="a-2O"></a>十八佛不共法遍知？<a id="a-2P"></a>况有大慈遍知？<a id="a-2Q"></a>况有大悲、<a id="a-2R"></a>大喜、<a id="a-2S"></a>大舍遍知？<a id="a-2T"></a>况有无忘失法遍知？<a id="a-2U"></a>况有恒住舍性遍知？<a id="a-2V"></a>况有一切智遍知？<a id="a-2W"></a>况有道相智、<a id="a-2X"></a>一切相智遍知？<a id="a-2Y"></a>况有预流果遍知？<a id="a-2Z"></a>况有一来、<a id="a-2a"></a>不还、<a id="a-2b"></a>阿罗汉果、<a id="a-2c"></a>独觉菩提遍知？<a id="a-2d"></a>况有一切菩萨摩诃萨行遍知？<a id="a-2e"></a>况有诸佛无上正等菩提遍知？<a id="a-2f"></a>彼尚不能修诸圣道，<a id="a-2g"></a>况得预流、<a id="a-2h"></a>一来、<a id="a-2i"></a>不还、<a id="a-2j"></a>阿罗汉果、<a id="a-2k"></a>独觉菩提？<a id="a-2l"></a>况复能得一切智智，<a id="a-2m"></a>及能永断一切烦恼习气相续？<a id="a-2n"></a>”</p>
  <p data-pb></p>
  <h2 id="a2o">初分三渐次品第六十五之一</h2>
  <p id="a2p">尔时，<a id="a-2q"></a>具寿善现白佛言：<a id="a-2r"></a>“世尊，<a id="a-2s"></a>住有想者，<a id="a-2t"></a>若无顺忍，<a id="a-2u"></a>无道、<a id="a-2v"></a>无果亦无现观；<a id="a-2w"></a>住无想者，<a id="a-2x"></a>岂有顺忍、<a id="a-2y"></a>若净观地、<a id="a-2z"></a>若种性地、<a id="a-30"></a>若第八地、<a id="a-31"></a>若见地、<a id="a-32"></a>若薄地、<a id="a-33"></a>若离欲地、<a id="a-34"></a>若已办地、<a id="a-35"></a>若独觉地、<a id="a-36"></a>若菩萨地、<a id="a-37"></a>若如来地，<a id="a-38"></a>若修圣道因修圣道断诸烦恼，<a id="a-39"></a>或声闻相应、<a id="a-3A"></a>或独觉相应？<a id="a-3B"></a>由斯烦恼所覆障故，<a id="a-3C"></a>诸菩萨摩诃萨岂能入菩萨正性离生？<a id="a-3D"></a>若不能入菩萨正性离生，<a id="a-3E"></a>岂能证得一切相智？<a id="a-3F"></a>若不能证得一切相智，<a id="a-3G"></a>岂能永断一切烦恼习气相续？<a id="a-3H"></a>世尊，<a id="a-3I"></a>若一切法都无所有、<a id="a-3J"></a>无生无灭、<a id="a-3K"></a>无染无净，<a id="a-3L"></a>如是诸法既都不生，<a id="a-3M"></a>岂能证得一切智智？<a id="a-3N"></a>”</p>
  <p id="a3O">佛言：<a id="a-3P"></a>“善现，<a id="a-3Q"></a>如是，<a id="a-3R"></a>如是，<a id="a-3S"></a>如汝所说，<a id="a-3T"></a>住无想者，<a id="a-3U"></a>亦无顺忍、<a id="a-3V"></a>无净观地、<a id="a-3W"></a>无种性地、<a id="a-3X"></a>无第八地、<a id="a-3Y"></a>无见地、<a id="a-3Z"></a>无薄地、<a id="a-3a"></a>无离欲地、<a id="a-3b"></a>无已办地、<a id="a-3c"></a>无独觉地、<a id="a-3d"></a>无菩萨地、<a id="a-3e"></a>无如来地，<a id="a-3f"></a>无修圣道因修圣道断诸烦恼，<a id="a-3g"></a>或声闻相应、<a id="a-3h"></a>或独觉相应。<a id="a-3i"></a>由斯烦恼所覆障故，<a id="a-3j"></a>诸菩萨摩诃萨应不能入菩萨正性离生；<a id="a-3k"></a>若不能入菩萨正性离生，<a id="a-3l"></a>应不能证得一切相智；<a id="a-3m"></a>若不能证得一切相智，<a id="a-3n"></a>应不能永断一切烦恼习气相续。<a id="a-3o"></a>善现，<a id="a-3p"></a>若一切法都无所有、<a id="a-3q"></a>无生无灭、<a id="a-3r"></a>无染无净，<a id="a-3s"></a>如是诸法既都不生，<a id="a-3t"></a>何能证得一切智智？<a id="a-3u"></a>”</p>
  <p id="a3v">具寿善现白佛言：<a id="a-3w"></a>“世尊，<a id="a-3x"></a>菩萨摩诃萨行深般若波罗蜜多时，<a id="a-3y"></a>为有有想，<a id="a-3z"></a>有无想不？<a id="a-40"></a>为有色想，<a id="a-41"></a>有受、<a id="a-42"></a>想、<a id="a-43"></a>行、<a id="a-44"></a>识想不？<a id="a-45"></a>为有眼处想，<a id="a-46"></a>有耳、<a id="a-47"></a>鼻、<a id="a-48"></a>舌、<a id="a-49"></a>身、<a id="a-4A"></a>意处想不？<a id="a-4B"></a>为有色处想，<a id="a-4C"></a>有声、<a id="a-4D"></a>香、<a id="a-4E"></a>味、<a id="a-4F"></a>触、<a id="a-4G"></a>法处想不？<a id="a-4H"></a>为有眼界想，<a id="a-4I"></a>有耳、<a id="a-4J"></a>鼻、<a id="a-4K"></a>舌、<a id="a-4L"></a>身、<a id="a-4M"></a>意界想不？<a id="a-4N"></a>为有色界想，<a id="a-4O"></a>有声、<a id="a-4P"></a>香、<a id="a-4Q"></a>味、<a id="a-4R"></a>触、<a id="a-4S"></a>法界想不？<a id="a-4T"></a>为有眼识界想，<a id="a-4U"></a>有耳、<a id="a-4V"></a>鼻、<a id="a-4W"></a>舌、<a id="a-4X"></a>身、<a id="a-4Y"></a>意识界想不？<a id="a-4Z"></a>为有眼触想，<a id="a-4a"></a>有耳、<a id="a-4b"></a>鼻、<a id="a-4c"></a>舌、<a id="a-4d"></a>身、<a id="a-4e"></a>意触想不？<a id="a-4f"></a>为有眼触为缘所生诸受想，<a id="a-4g"></a>有耳、<a id="a-4h"></a>鼻、<a id="a-4i"></a>舌、<a id="a-4j"></a>身、<a id="a-4k"></a>意触为缘所生诸受想不？<a id="a-4l"></a>为有地界想，<a id="a-4m"></a>有水、<a id="a-4n"></a>火、<a id="a-4o"></a>风、<a id="a-4p"></a>空、<a id="a-4q"></a>识界想不？<a id="a-4r"></a>为有因缘想，<a id="a-4s"></a>有等无间缘、<a id="a-4t"></a>所缘缘、<a id="a-4u"></a>增上缘想不？<a id="a-4v"></a>为有贪想，<a id="a-4w"></a>有瞋、<a id="a-4x"></a>痴想不？<a id="a-4y"></a>为有无明想，<a id="a-4z"></a>有行、<a id="a-50"></a>识、<a id="a-51"></a>名色、<a id="a-52"></a>六处、<a id="a-53"></a>触、<a id="a-54"></a>受、<a id="a-55"></a>爱、<a id="a-56"></a>取、<a id="a-57"></a>有、<a id="a-58"></a>生、<a id="a-59"></a>老死愁叹苦忧恼想不？<a id="a-5A"></a>为有布施波罗蜜多想，<a id="a-5B"></a>有净戒、<a id="a-5C"></a>安忍、<a id="a-5D"></a>精进、<a id="a-5E"></a>静虑、<a id="a-5F"></a>般若波罗蜜多想不？<a id="a-5G"></a>为有内空想，<a id="a-5H"></a>有外空、<a id="a-5I"></a>内外空、<a id="a-5J"></a>空空、<a id="a-5K"></a>大空、<a id="a-5L"></a>胜义空、<a id="a-5M"></a>有为空、<a id="a-5N"></a>无为空、<a id="a-5O"></a>毕竟空、<a id="a-5P"></a>无际空、<a id="a-5Q"></a>散空、<a id="a-5R"></a>无变异空、<a id="a-5S"></a>本性空、<a id="a-5T"></a>自相空、<a id="a-5U"></a>共相空、<a id="a-5V"></a>一切法空、<a id="a-5W"></a>不可得空、<a id="a-5X"></a>无性空、<a id="a-5Y"></a>自性空、<a id="a-5Z"></a>无性自性空想不？<a id="a-5a"></a>为有四念住想，<a id="a-5b"></a>有四正断、<a id="a-5c"></a>四神足、<a id="a-5d"></a>五根、<a id="a-5e"></a>五力、<a id="a-5f"></a>七等觉支、<a id="a-5g"></a>八圣道支想不？<a id="a-5h"></a>为有苦圣谛想，<a id="a-5i"></a>有集、<a id="a-5j"></a>灭、<a id="a-5k"></a>道圣谛想不？<a id="a-5l"></a>为有四静虑想，<a id="a-5m"></a>有四无量、<a id="a-5n"></a>四无色定想不？<a id="a-5o"></a>为有八解脱想，<a id="a-5p"></a>有八胜处、<a id="a-5q"></a>九次第定、<a id="a-5r"></a>十遍处想不？<a id="a-5s"></a>为有三摩地门想，<a id="a-5t"></a>有陀罗尼门想不？<a id="a-5u"></a>为有空解脱门想，<a id="a-5v"></a>有无相、<a id="a-5w"></a>无愿解脱门想不？<a id="a-5x"></a>为有极喜地想，<a id="a-5y"></a>有离垢地、<a id="a-5z"></a>发光地、<a id="a-60"></a>焰慧地、<a id="a-61"></a>极难胜地、<a id="a-62"></a>现前地、<a id="a-63"></a>远行地、<a id="a-64"></a>不动地、<a id="a-65"></a>善慧地、<a id="a-66"></a>法云地想不？<a id="a-67"></a>为有五眼想，<a id="a-68"></a>有六神通想不？<a id="a-69"></a>为有佛十力想，<a id="a-6A"></a>有四无所畏、<a id="a-6B"></a>四无礙解、<a id="a-6C"></a>十八佛不共法想不？<a id="a-6D"></a>为有大慈想，<a id="a-6E"></a>有大悲、<a id="a-6F"></a>大喜、<a id="a-6G"></a>大舍想不？<a id="a-6H"></a>为有无忘失法想，<a id="a-6I"></a>有恒住舍性想不？<a id="a-6J"></a>为有一切智想，<a id="a-6K"></a>有道相智、<a id="a-6L"></a>一切相智想不？<a id="a-6M"></a>为有预流果想，<a id="a-6N"></a>有一来、<a id="a-6O"></a>不还、<a id="a-6P"></a>阿罗汉果、<a id="a-6Q"></a>独觉菩提想不？<a id="a-6R"></a>为有菩萨摩诃萨行想，<a id="a-6S"></a>有诸佛无上正等菩提想不？<a id="a-6T"></a>为有一切智智想不？<a id="a-6U"></a>为有永断一切烦恼习气相续想不？</p>
  <p id="a6V">“为有色想，<a id="a-6W"></a>有色断想不？<a id="a-6X"></a>为有受、<a id="a-6Y"></a>想、<a id="a-6Z"></a>行、<a id="a-6a"></a>识想，<a id="a-6b"></a>有受、<a id="a-6c"></a>想、<a id="a-6d"></a>行、<a id="a-6e"></a>识断想不？<a id="a-6f"></a>为有眼处想，<a id="a-6g"></a>有眼处断想不？<a id="a-6h"></a>为有耳、<a id="a-6i"></a>鼻、<a id="a-6j"></a>舌、<a id="a-6k"></a>身、<a id="a-6l"></a>意处想，<a id="a-6m"></a>有耳、<a id="a-6n"></a>鼻、<a id="a-6o"></a>舌、<a id="a-6p"></a>身、<a id="a-6q"></a>意处断想不？<a id="a-6r"></a>为有色处想，<a id="a-6s"></a>有色处断想不？<a id="a-6t"></a>为有声、<a id="a-6u"></a>香、<a id="a-6v"></a>味、<a id="a-6w"></a>触、<a id="a-6x"></a>法处想，<a id="a-6y"></a>有声、<a id="a-6z"></a>香、<a id="a-70"></a>味、<a id="a-71"></a>触、<a id="a-72"></a>法处断想不？<a id="a-73"></a>为有眼界想，<a id="a-74"></a>有眼界断想不？<a id="a-75"></a>为有耳、<a id="a-76"></a>鼻、<a id="a-77"></a>舌、<a id="a-78"></a>身、<a id="a-79"></a>意界想，<a id="a-7A"></a>有耳、<a id="a-7B"></a>鼻、<a id="a-7C"></a>舌、<a id="a-7D"></a>身、<a id="a-7E"></a>意界断想不？<a id="a-7F"></a>为有色界想，<a id="a-7G"></a>有色界断想不？<a id="a-7H"></a>为有声、<a id="a-7I"></a>香、<a id="a-7J"></a>味、<a id="a-7K"></a>触、<a id="a-7L"></a>法界想，<a id="a-7M"></a>有声、<a id="a-7N"></a>香、<a id="a-7O"></a>味、<a id="a-7P"></a>触、<a id="a-7Q"></a>法界断想不？<a id="a-7R"></a>为有眼识界想，<a id="a-7S"></a>有眼识界断想不？<a id="a-7T"></a>为有耳、<a id="a-7U"></a>鼻、<a id="a-7V"></a>舌、<a id="a-7W"></a>身、<a id="a-7X"></a>意识界想，<a id="a-7Y"></a>有耳、<a id="a-7Z"></a>鼻、<a id="a-7a"></a>舌、<a id="a-7b"></a>身、<a id="a-7c"></a>意识界断想不？<a id="a-7d"></a>为有眼触想，<a id="a-7e"></a>有眼触断想不？<a id="a-7f"></a>为有耳、<a id="a-7g"></a>鼻、<a id="a-7h"></a>舌、<a id="a-7i"></a>身、<a id="a-7j"></a>意触想，<a id="a-7k"></a>有耳、<a id="a-7l"></a>鼻、<a id="a-7m"></a>舌、<a id="a-7n"></a>身、<a id="a-7o"></a>意触断想不？<a id="a-7p"></a>为有眼触为缘所生诸受想，<a id="a-7q"></a>有眼触为缘所生诸受断想不？<a id="a-7r"></a>为有耳、<a id="a-7s"></a>鼻、<a id="a-7t"></a>舌、<a id="a-7u"></a>身、<a id="a-7v"></a>意触为缘所生诸受想，<a id="a-7w"></a>有耳、<a id="a-7x"></a>鼻、<a id="a-7y"></a>舌、<a id="a-7z"></a>身、<a id="a-80"></a>意触为缘所生诸受断想不？<a id="a-81"></a>为有地界想，<a id="a-82"></a>有地界断想不？<a id="a-83"></a>为有水、<a id="a-84"></a>火、<a id="a-85"></a>风、<a id="a-86"></a>空、<a id="a-87"></a>识界想，<a id="a-88"></a>有水、<a id="a-89"></a>火、<a id="a-8A"></a>风、<a id="a-8B"></a>空、<a id="a-8C"></a>识界断想不？<a id="a-8D"></a>为有因缘想，<a id="a-8E"></a>有因缘断想不？<a id="a-8F"></a>为有等无间缘、<a id="a-8G"></a>所缘缘、<a id="a-8H"></a>增上缘想，<a id="a-8I"></a>有等无间缘、<a id="a-8J"></a>所缘缘、<a id="a-8K"></a>增上缘断想不？<a id="a-8L"></a>为有贪想，<a id="a-8M"></a>有贪断想不？<a id="a-8N"></a>为有瞋、<a id="a-8O"></a>痴想，<a id="a-8P"></a>有瞋、<a id="a-8Q"></a>痴断想不？<a id="a-8R"></a>为有无明想，<a id="a-8S"></a>有无明断想不？<a id="a-8T"></a>为有行、<a id="a-8U"></a>识、<a id="a-8V"></a>名色、<a id="a-8W"></a>六处、<a id="a-8X"></a>触、<a id="a-8Y"></a>受、<a id="a-8Z"></a>爱、<a id="a-8a"></a>取、<a id="a-8b"></a>有、<a id="a-8c"></a>生、<a id="a-8d"></a>老死愁叹苦忧恼想，<a id="a-8e"></a>有行乃至老死愁叹苦忧恼断想不？<a id="a-8f"></a>为有布施波罗蜜多想，<a id="a-8g"></a>有布施波罗蜜多断想不？<a id="a-8h"></a>为有净戒、<a id="a-8i"></a>安忍、<a id="a-8j"></a>精进、<a id="a-8k"></a>静虑、<a id="a-8l"></a>般若波罗蜜多想，<a id="a-8m"></a>有净戒乃至般若波罗蜜多断想不？<a id="a-8n"></a>为有内空想，<a id="a-8o"></a>有内空断想不？<a id="a-8p"></a>为有外空、<a id="a-8q"></a>内外空、<a id="a-8r"></a>空空、<a id="a-8s"></a>大空、<a id="a-8t"></a>胜义空、<a id="a-8u"></a>有为空、<a id="a-8v"></a>无为空、<a id="a-8w"></a>毕竟空、<a id="a-8x"></a>无际空、<a id="a-8y"></a>散空、<a id="a-8z"></a>无变异空、<a id="a-90"></a>本性空、<a id="a-91"></a>自相空、<a id="a-92"></a>共相空、<a id="a-93"></a>一切法空、<a id="a-94"></a>不可得空、<a id="a-95"></a>无性空、<a id="a-96"></a>自性空、<a id="a-97"></a>无性自性空想，<a id="a-98"></a>有外空乃至无性自性空断想不？<a id="a-99"></a>为有四念住想，<a id="a-9A"></a>有四念住断想不？<a id="a-9B"></a>为有四正断、<a id="a-9C"></a>四神足、<a id="a-9D"></a>五根、<a id="a-9E"></a>五力、<a id="a-9F"></a>七等觉支、<a id="a-9G"></a>八圣道支想，<a id="a-9H"></a>有四正断乃至八圣道支断想不？<a id="a-9I"></a>为有苦圣谛想，<a id="a-9J"></a>有苦圣谛断想不？<a id="a-9K"></a>为有集、<a id="a-9L"></a>灭、<a id="a-9M"></a>道圣谛想，<a id="a-9N"></a>有集、<a id="a-9O"></a>灭、<a id="a-9P"></a>道圣谛断想不？<a id="a-9Q"></a>为有四静虑想，<a id="a-9R"></a>有四静虑断想不？<a id="a-9S"></a>为有四无量、<a id="a-9T"></a>四无色定想，<a id="a-9U"></a>有四无量、<a id="a-9V"></a>四无色定断想不？<a id="a-9W"></a>为有八解脱想，<a id="a-9X"></a>有八解脱断想不？<a id="a-9Y"></a>为有八胜处、<a id="a-9Z"></a>九次第定、<a id="a-9a"></a>十遍处想，<a id="a-9b"></a>有八胜处、<a id="a-9c"></a>九次第定、<a id="a-9d"></a>十遍处断想不？<a id="a-9e"></a>为有三摩地门想，<a id="a-9f"></a>有三摩地门断想不？<a id="a-9g"></a>为有陀罗尼门想，<a id="a-9h"></a>有陀罗尼门断想不？<a id="a-9i"></a>为有空解脱门想，<a id="a-9j"></a>有空解脱门断想不？<a id="a-9k"></a>为有无相、<a id="a-9l"></a>无愿解脱门想，<a id="a-9m"></a>有无相、<a id="a-9n"></a>无愿解脱门断想不？<a id="a-9o"></a>为有极喜地想，<a id="a-9p"></a>有极喜地断想不？<a id="a-9q"></a>为有离垢地、<a id="a-9r"></a>发光地、<a id="a-9s"></a>焰慧地、<a id="a-9t"></a>极难胜地、<a id="a-9u"></a>现前地、<a id="a-9v"></a>远行地、<a id="a-9w"></a>不动地、<a id="a-9x"></a>善慧地、<a id="a-9y"></a>法云地想，<a id="a-9z"></a>有离垢地乃至法云地断想不？<a id="a-A0"></a>为有五眼想，<a id="a-A1"></a>有五眼断想不？<a id="a-A2"></a>为有六神通想，<a id="a-A3"></a>有六神通断想不？<a id="a-A4"></a>为有佛十力想，<a id="a-A5"></a>有佛十力断想不？<a id="a-A6"></a>为有四无所畏、<a id="a-A7"></a>四无礙解、<a id="a-A8"></a>十八佛不共法想，<a id="a-A9"></a>有四无所畏、<a id="a-AA"></a>四无礙解、<a id="a-AB"></a>十八佛不共法断想不？<a id="a-AC"></a>为有大慈想，<a id="a-AD"></a>有大慈断想不？<a id="a-AE"></a>为有大悲、<a id="a-AF"></a>大喜、<a id="a-AG"></a>大舍想，<a id="a-AH"></a>有大悲、<a id="a-AI"></a>大喜、<a id="a-AJ"></a>大舍断想不？<a id="a-AK"></a>为有无忘失法想，<a id="a-AL"></a>有无忘失法断想不？<a id="a-AM"></a>为有恒住舍性想，<a id="a-AN"></a>有恒住舍性断想不？<a id="a-AO"></a>为有一切智想，<a id="a-AP"></a>有一切智断想不？<a id="a-AQ"></a>为有道相智、<a id="a-AR"></a>一切相智想，<a id="a-AS"></a>有道相智、<a id="a-AT"></a>一切相智断想不？<a id="a-AU"></a>为有预流果想，<a id="a-AV"></a>有预流果断想不？<a id="a-AW"></a>为有一来、<a id="a-AX"></a>不还、<a id="a-AY"></a>阿罗汉果、<a id="a-AZ"></a>独觉菩提想，<a id="a-Aa"></a>有一来、<a id="a-Ab"></a>不还、<a id="a-Ac"></a>阿罗汉果、<a id="a-Ad"></a>独觉菩提断想不？<a id="a-Ae"></a>为有菩萨摩诃萨行想，<a id="a-Af"></a>有菩萨摩诃萨行断想不？<a id="a-Ag"></a>为有诸佛无上正等菩提想，<a id="a-Ah"></a>有诸佛无上正等菩提断想不？<a id="a-Ai"></a>为有一切智智想，<a id="a-Aj"></a>有一切智智断想不？<a id="a-Ak"></a>为有所断一切烦恼习气相续想，<a id="a-Al"></a>有所断一切烦恼习气相续断想不？<a id="a-Am"></a>”</p>
  <p id="aAn">佛言：<a id="a-Ao"></a>“善现，<a id="a-Ap"></a>菩萨摩诃萨行深般若波罗蜜多时，<a id="a-Aq"></a>于一切法皆无有想亦无无想。<a id="a-Ar"></a>善现，<a id="a-As"></a>若无有想亦无无想，<a id="a-At"></a>当知即是菩萨顺忍；<a id="a-Au"></a>若无有想亦无无想，<a id="a-Av"></a>即是修道；<a id="a-Aw"></a>若无有想亦无无想，<a id="a-Ax"></a>即是得果。<a id="a-Ay"></a>善现当知，<a id="a-Az"></a>无性即是菩萨摩诃萨道，<a id="a-B0"></a>无性即是菩萨摩诃萨现观。<a id="a-B1"></a>善现，<a id="a-B2"></a>由此因缘，<a id="a-B3"></a>应知一切法皆以无性为其自性。<a id="a-B4"></a>”</p>
  <p id="aB5">具寿善现白佛言：<a id="a-B6"></a>“世尊，<a id="a-B7"></a>若一切法皆以无性为自性者，<a id="a-B8"></a>云何如来于一切法无性为性现等正觉，<a id="a-B9"></a>现等觉已于一切法及诸境界皆得自在？<a id="a-BA"></a>”</p>
  <p id="aBB">佛言：<a id="a-BC"></a>“善现，<a id="a-BD"></a>如是，<a id="a-BE"></a>如是，<a id="a-BF"></a>一切法皆以无性为自性。<a id="a-BG"></a>我本修学菩萨道时，<a id="a-BH"></a>无倒修行布施、<a id="a-BI"></a>净戒、<a id="a-BJ"></a>安忍、<a id="a-BK"></a>精进、<a id="a-BL"></a>静虑、<a id="a-BM"></a>般若波罗蜜多，<a id="a-BN"></a>离欲恶不善法，<a id="a-BO"></a>有寻有伺，<a id="a-BP"></a>离生喜乐，<a id="a-BQ"></a>入初静虑具足住；<a id="a-BR"></a>寻伺寂静，<a id="a-BS"></a>内等净，<a id="a-BT"></a>心一趣性，<a id="a-BU"></a>无寻无伺，<a id="a-BV"></a>定生喜乐，<a id="a-BW"></a>入第二静虑具足住；<a id="a-BX"></a>离喜住舍，<a id="a-BY"></a>正念正知，<a id="a-BZ"></a>身受乐圣说应舍，<a id="a-Ba"></a>入第三静虑具足住；<a id="a-Bb"></a>断乐断苦，<a id="a-Bc"></a>先喜忧没，<a id="a-Bd"></a>不苦不乐，<a id="a-Be"></a>舍念清净，<a id="a-Bf"></a>入第四静虑具足住。<a id="a-Bg"></a>我于尔时，<a id="a-Bh"></a>于诸静虑及静虑支，<a id="a-Bi"></a>虽善取相而无所执，<a id="a-Bj"></a>于诸静虑及静虑支都无味著，<a id="a-Bk"></a>于诸静虑及静虑支都无所得。<a id="a-Bl"></a>我于尔时于诸静虑以清净行相无所分别具足安住。<a id="a-Bm"></a>我于尔时于诸静虑及静虑支善淳熟已，<a id="a-Bn"></a>令心发起神境智证通，<a id="a-Bo"></a>亦令心发起天耳智证通，<a id="a-Bp"></a>亦令心发起他心智证通，<a id="a-Bq"></a>亦令心发起宿住随念智证通，<a id="a-Br"></a>亦令心发起天眼智证通。<a id="a-Bs"></a>我于尔时于所发起诸智证通，<a id="a-Bt"></a>虽善取相而无所执，<a id="a-Bu"></a>于所发起诸智证通都无味著，<a id="a-Bv"></a>于所发起诸智证通都无所得。<a id="a-Bw"></a>我于尔时于所发起诸智证通，<a id="a-Bx"></a>以如虚空见无所分别具足安住。</p>
  <p id="aBy">“善现，<a id="a-Bz"></a>我于尔时以一刹那相应妙慧，<a id="a-C0"></a>证得无上正等菩提，<a id="a-C1"></a>谓现等觉是苦圣谛、<a id="a-C2"></a>是集圣谛、<a id="a-C3"></a>是灭圣谛、<a id="a-C4"></a>是道圣谛都无所有，<a id="a-C5"></a>成就十力、<a id="a-C6"></a>四无所畏、<a id="a-C7"></a>四无礙解、<a id="a-C8"></a>大慈大悲大喜大舍、<a id="a-C9"></a>十八佛不共法等无边功德，<a id="a-CA"></a>安立三聚有情差别，<a id="a-CB"></a>随其所应方便教导，<a id="a-CC"></a>令获殊胜利益安乐。<a id="a-CD"></a>”</p>
  <p id="aCE">具寿善现白佛言：<a id="a-CF"></a>“世尊，<a id="a-CG"></a>云何如来、<a id="a-CH"></a>应、<a id="a-CI"></a>正等觉能起无性为自性四静虑，<a id="a-CJ"></a>能发无性为自性五神通，<a id="a-CK"></a>能证无性为自性无上正等菩提，<a id="a-CL"></a>能立无性为自性有情作三聚已，<a id="a-CM"></a>随其所应方便教导，<a id="a-CN"></a>令获殊胜利益安乐？<a id="a-CO"></a>”</p>
  <p id="aCP">佛言：<a id="a-CQ"></a>“善现，<a id="a-CR"></a>若诸欲恶不善法等有少自性或复他性为自性者，<a id="a-CS"></a>我本修行菩萨行时，<a id="a-CT"></a>不应通达一切欲恶不善法等皆以无性为自性已，<a id="a-CU"></a>能入初静虑具足住，<a id="a-CV"></a>能入第二、<a id="a-CW"></a>第三、<a id="a-CX"></a>第四静虑具足住。<a id="a-CY"></a>以诸欲恶不善法等无自他性，<a id="a-CZ"></a>但以无性为自性故，<a id="a-Ca"></a>我本修行菩萨行时，<a id="a-Cb"></a>通达欲恶不善法等皆以无性为自性已，<a id="a-Cc"></a>能离欲恶不善法，<a id="a-Cd"></a>有寻有伺，<a id="a-Ce"></a>离生喜乐，<a id="a-Cf"></a>入初静虑具足住；<a id="a-Cg"></a>寻伺寂静，<a id="a-Ch"></a>内等净，<a id="a-Ci"></a>心一趣性，<a id="a-Cj"></a>无寻无伺，<a id="a-Ck"></a>定生喜乐，<a id="a-Cl"></a>入第二静虑具足住；<a id="a-Cm"></a>离喜住舍，<a id="a-Cn"></a>正念正知，<a id="a-Co"></a>身受乐圣说应舍，<a id="a-Cp"></a>入第三静虑具足住；<a id="a-Cq"></a>断乐断苦，<a id="a-Cr"></a>先喜忧没，<a id="a-Cs"></a>不苦不乐，<a id="a-Ct"></a>舍念清净，<a id="a-Cu"></a>入第四静虑具足住。</p>
  <p id="aCv">“善现，<a id="a-Cw"></a>若诸神通有少自性或复他性为自性者，<a id="a-Cx"></a>我本修行菩萨行时，<a id="a-Cy"></a>不应通达一切神通皆以无性为自性已，<a id="a-Cz"></a>发起种种自在神通；<a id="a-D0"></a>以诸神通无自他性，<a id="a-D1"></a>但以无性为自性故，<a id="a-D2"></a>我本修行菩萨行时，<a id="a-D3"></a>通达神通皆以无性为自性已，<a id="a-D4"></a>能令心发起神境智证通，<a id="a-D5"></a>亦令心发起天耳、<a id="a-D6"></a>他心、<a id="a-D7"></a>宿住随念、<a id="a-D8"></a>天眼智证通，<a id="a-D9"></a>于诸境界自在无礙。</p>
  <p id="aDA">“善现，<a id="a-DB"></a>若佛无上正等菩提有少自性或复他性为自性者，<a id="a-DC"></a>我本修行菩萨行时，<a id="a-DD"></a>不应通达诸佛无上正等菩提皆以无性为自性已，<a id="a-DE"></a>证得无上正等菩提；<a id="a-DF"></a>以佛无上正等菩提无自他性，<a id="a-DG"></a>但以无性为自性故，<a id="a-DH"></a>我本修行菩萨行时，<a id="a-DI"></a>通达无上正等菩提皆以无性为自性已，<a id="a-DJ"></a>能用一念相应妙慧，<a id="a-DK"></a>证得无上正等菩提，<a id="a-DL"></a>如实觉知苦、<a id="a-DM"></a>集、<a id="a-DN"></a>灭、<a id="a-DO"></a>道圣谛都无所有，<a id="a-DP"></a>成就十力、<a id="a-DQ"></a>四无所畏、<a id="a-DR"></a>四无礙解、<a id="a-DS"></a>大慈、<a id="a-DT"></a>大悲、<a id="a-DU"></a>大喜、<a id="a-DV"></a>大舍、<a id="a-DW"></a>十八佛不共法等无边功德。<a id="a-DX"></a>善现，<a id="a-DY"></a>若诸有情有少自性或复他性为自性者，<a id="a-DZ"></a>我成佛已不应通达一切有情皆以无性为自性已，<a id="a-Da"></a>安立三聚有情差别；<a id="a-Db"></a>以诸有情无自他性，<a id="a-Dc"></a>但以无性为自性故，<a id="a-Dd"></a>我成佛已通达有情皆以无性为自性已，<a id="a-De"></a>能立三聚有情差别，<a id="a-Df"></a>随其所应方便教导，<a id="a-Dg"></a>令获殊胜利益安乐。<a id="a-Dh"></a>”</p>
  <p id="aDi">尔时，<a id="a-Dj"></a>具寿善现白佛言：<a id="a-Dk"></a>“世尊，<a id="a-Dl"></a>若菩萨摩诃萨依无性为自性法，<a id="a-Dm"></a>起四静虑，<a id="a-Dn"></a>发五神通，<a id="a-Do"></a>证得无上正等菩提，<a id="a-Dp"></a>安立三聚有情差别，<a id="a-Dq"></a>随其所应方便教导，<a id="a-Dr"></a>令获殊胜利乐事者，<a id="a-Ds"></a>云何菩萨摩诃萨于无性为自性法中，<a id="a-Dt"></a>有渐次业、<a id="a-Du"></a>渐次学、<a id="a-Dv"></a>渐次行，<a id="a-Dw"></a>由此渐次业、<a id="a-Dx"></a>渐次学、<a id="a-Dy"></a>渐次行故，<a id="a-Dz"></a>证得无上正等菩提？<a id="a-E0"></a>”</p>
  <p id="aE1">佛言：<a id="a-E2"></a>“善现，<a id="a-E3"></a>诸菩萨摩诃萨最初从佛世尊所闻，<a id="a-E4"></a>若从已多供养诸佛菩萨摩诃萨所闻，<a id="a-E5"></a>若从独觉所闻，<a id="a-E6"></a>若从阿罗汉所闻，<a id="a-E7"></a>若从不还、<a id="a-E8"></a>一来、<a id="a-E9"></a>预流所闻：<a id="a-EA"></a>‘诸佛世尊以无性为自性，<a id="a-EB"></a>究竟证得以无性为自性法故名佛世尊。<a id="a-EC"></a>诸菩萨摩诃萨亦以无性为自性，<a id="a-ED"></a>渐次证得以无性为自性法故名菩萨摩诃萨。<a id="a-EE"></a>一切独觉亦以无性为自性，<a id="a-EF"></a>渐次证得以无性为自性法故名为独觉。<a id="a-EG"></a>诸阿罗汉亦以无性为自性，<a id="a-EH"></a>渐次证得以无性为自性法故名阿罗汉。<a id="a-EI"></a>一切不还、<a id="a-EJ"></a>一来、<a id="a-EK"></a>预流亦以无性为自性，<a id="a-EL"></a>渐次证得以无性为自性法故名为不还、<a id="a-EM"></a>一来、<a id="a-EN"></a>预流。<a id="a-EO"></a>诸贤善士亦以无性为自性，<a id="a-EP"></a>决定信解以无性为自性法故名贤善士。<a id="a-EQ"></a>诸余有情、<a id="a-ER"></a>一切行、<a id="a-ES"></a>一切法皆以无性为自性，<a id="a-ET"></a>乃至无有如毛端量若行若法实有自性而可得者。<a id="a-EU"></a>’是菩萨摩诃萨闻此事已，<a id="a-EV"></a>作是思惟：<a id="a-EW"></a>‘若一切有情、<a id="a-EX"></a>一切行、<a id="a-EY"></a>一切法皆以无性为自性，<a id="a-EZ"></a>证得信解以无性为自性法故名佛、<a id="a-Ea"></a>菩萨、<a id="a-Eb"></a>独觉、<a id="a-Ec"></a>声闻、<a id="a-Ed"></a>贤善士者，<a id="a-Ee"></a>我于无上正等菩提，<a id="a-Ef"></a>若当证得、<a id="a-Eg"></a>若不证得。<a id="a-Eh"></a>一切有情、<a id="a-Ei"></a>一切行、<a id="a-Ej"></a>一切法常以无性为自性故，<a id="a-Ek"></a>我定应发趣无上正等菩提，<a id="a-El"></a>得菩提已，<a id="a-Em"></a>若诸有情行有想者，<a id="a-En"></a>方便安立令住无想。<a id="a-Eo"></a>’</p>
  <p id="aEp">“善现，<a id="a-Eq"></a>是菩萨摩诃萨既思惟已，<a id="a-Er"></a>发趣无上正等菩提，<a id="a-Es"></a>为普救度诸有情故，<a id="a-Et"></a>作渐次业、<a id="a-Eu"></a>修渐次学、<a id="a-Ev"></a>行渐次行。<a id="a-Ew"></a>如过去世诸菩萨摩诃萨发趣无上正等菩提，<a id="a-Ex"></a>先修渐次业、<a id="a-Ey"></a>学、<a id="a-Ez"></a>行故，<a id="a-F0"></a>证得无上正等菩提；<a id="a-F1"></a>是菩萨摩诃萨亦复如是，<a id="a-F2"></a>先应修行布施波罗蜜多，<a id="a-F3"></a>次应修行净戒波罗蜜多，<a id="a-F4"></a>次应修行安忍波罗蜜多，<a id="a-F5"></a>次应修行精进波罗蜜多，<a id="a-F6"></a>次应修行静虑波罗蜜多，<a id="a-F7"></a>后应修行般若波罗蜜多。</p>
  <p id="aF8">“善现，<a id="a-F9"></a>是菩萨摩诃萨从初发心修行布施波罗蜜多时，<a id="a-FA"></a>应自行布施波罗蜜多，<a id="a-FB"></a>亦劝他行布施波罗蜜多，<a id="a-FC"></a>称扬显示布施波罗蜜多功德，<a id="a-FD"></a>欢喜赞叹行布施波罗蜜多者。<a id="a-FE"></a>由此因缘布施圆满，<a id="a-FF"></a>生天人中得大财位，<a id="a-FG"></a>常行布施离悭吝心，<a id="a-FH"></a>随诸有情，<a id="a-FI"></a>须食施食，<a id="a-FJ"></a>须饮施饮，<a id="a-FK"></a>须衣施衣，<a id="a-FL"></a>须乘施乘，<a id="a-FM"></a>须香华施香华，<a id="a-FN"></a>须璎珞施璎珞，<a id="a-FO"></a>须房舍施房舍，<a id="a-FP"></a>须卧具施卧具，<a id="a-FQ"></a>须灯明施灯明，<a id="a-FR"></a>须财宝施财宝，<a id="a-FS"></a>须僮仆施僮仆，<a id="a-FT"></a>随余所须种种资具皆悉施与。<a id="a-FU"></a>是菩萨摩诃萨由布施故受持戒蕴，<a id="a-FV"></a>生天人中得大尊贵，<a id="a-FW"></a>由施、<a id="a-FX"></a>戒故复得定蕴，<a id="a-FY"></a>由施、<a id="a-FZ"></a>戒、<a id="a-Fa"></a>定故复得慧蕴，<a id="a-Fb"></a>由施、<a id="a-Fc"></a>戒、<a id="a-Fd"></a>定、<a id="a-Fe"></a>慧故复得解脱蕴，<a id="a-Ff"></a>由施、<a id="a-Fg"></a>戒、<a id="a-Fh"></a>定、<a id="a-Fi"></a>慧、<a id="a-Fj"></a>解脱故复得解脱知见蕴，<a id="a-Fk"></a>由施、<a id="a-Fl"></a>戒、<a id="a-Fm"></a>定、<a id="a-Fn"></a>慧、<a id="a-Fo"></a>解脱、<a id="a-Fp"></a>解脱知见蕴圆满故超诸声闻及独觉地，<a id="a-Fq"></a>趣入菩萨正性离生；<a id="a-Fr"></a>入菩萨正性离生位已，<a id="a-Fs"></a>便能严净佛土成熟有情；<a id="a-Ft"></a>严净佛土成熟有情得圆满已，<a id="a-Fu"></a>便能证得无上正等菩提；<a id="a-Fv"></a>证得无上正等菩提已，<a id="a-Fw"></a>便能转正法轮；<a id="a-Fx"></a>由转正法轮故，<a id="a-Fy"></a>安立有情于三乘法；<a id="a-Fz"></a>有情安住三乘法已，<a id="a-G0"></a>解脱生死证得涅槃。<a id="a-G1"></a>善现，<a id="a-G2"></a>是菩萨摩诃萨由布施故，<a id="a-G3"></a>虽能如是作渐次业、<a id="a-G4"></a>修渐次学、<a id="a-G5"></a>行渐次行，<a id="a-G6"></a>而观一切都不可得。<a id="a-G7"></a>何以故？<a id="a-G8"></a>以一切法自性无故。</p>
  <p id="aG9">“复次，<a id="a-GA"></a>善现，<a id="a-GB"></a>是菩萨摩诃萨从初发心修行净戒波罗蜜多时，<a id="a-GC"></a>应自行净戒波罗蜜多，<a id="a-GD"></a>亦劝他行净戒波罗蜜多，<a id="a-GE"></a>称扬显示净戒波罗蜜多功德，<a id="a-GF"></a>欢喜赞叹行净戒波罗蜜多者。<a id="a-GG"></a>是菩萨摩诃萨由此因缘戒蕴清净，<a id="a-GH"></a>生天人中得大尊贵，<a id="a-GI"></a>施贫穷者种种财物；<a id="a-GJ"></a>既行施已，<a id="a-GK"></a>安住戒蕴、<a id="a-GL"></a>定蕴、<a id="a-GM"></a>慧蕴、<a id="a-GN"></a>解脱蕴、<a id="a-GO"></a>解脱知见蕴。<a id="a-GP"></a>由戒、<a id="a-GQ"></a>定、<a id="a-GR"></a>慧、<a id="a-GS"></a>解脱、<a id="a-GT"></a>解脱知见蕴清净故超诸声闻及独觉地，<a id="a-GU"></a>趣入菩萨正性离生；<a id="a-GV"></a>入菩萨正性离生位已，<a id="a-GW"></a>便能严净佛土、<a id="a-GX"></a>成熟有情；<a id="a-GY"></a>严净佛土、<a id="a-GZ"></a>成熟有情得圆满已，<a id="a-Ga"></a>便能证得无上正等菩提；<a id="a-Gb"></a>证得无上正等菩提已，<a id="a-Gc"></a>便能转正法轮；<a id="a-Gd"></a>由转正法轮故，<a id="a-Ge"></a>安立有情于三乘法；<a id="a-Gf"></a>有情安住三乘法已，<a id="a-Gg"></a>解脱生死证得涅槃。<a id="a-Gh"></a>善现，<a id="a-Gi"></a>是菩萨摩诃萨由净戒故，<a id="a-Gj"></a>虽能如是作渐次业、<a id="a-Gk"></a>修渐次学、<a id="a-Gl"></a>行渐次行，<a id="a-Gm"></a>而观一切都不可得。<a id="a-Gn"></a>何以故？<a id="a-Go"></a>以一切法自性无故。</p>
  <p id="aGp">“复次，<a id="a-Gq"></a>善现，<a id="a-Gr"></a>是菩萨摩诃萨从初发心修行安忍波罗蜜多时，<a id="a-Gs"></a>应自行安忍波罗蜜多，<a id="a-Gt"></a>亦劝他行安忍波罗蜜多，<a id="a-Gu"></a>称扬显示安忍波罗蜜多功德，<a id="a-Gv"></a>欢喜赞叹行安忍波罗蜜多者。<a id="a-Gw"></a>是菩萨摩诃萨行安忍时，<a id="a-Gx"></a>能以财物施诸有情皆令满足；<a id="a-Gy"></a>既行施已，<a id="a-Gz"></a>安住戒蕴，<a id="a-H0"></a>安住安忍，<a id="a-H1"></a>安住定蕴、<a id="a-H2"></a>慧蕴、<a id="a-H3"></a>解脱蕴、<a id="a-H4"></a>解脱知见蕴。<a id="a-H5"></a>由戒、<a id="a-H6"></a>定、<a id="a-H7"></a>慧、<a id="a-H8"></a>解脱、<a id="a-H9"></a>解脱知见蕴清净故，<a id="a-HA"></a>超诸声闻及独觉地，<a id="a-HB"></a>趣入菩萨正性离生；<a id="a-HC"></a>入菩萨正性离生位已，<a id="a-HD"></a>便能严净佛土、<a id="a-HE"></a>成熟有情；<a id="a-HF"></a>严净佛土、<a id="a-HG"></a>成熟有情得圆满已，<a id="a-HH"></a>便能证得无上正等菩提；<a id="a-HI"></a>证得无上正等菩提已，<a id="a-HJ"></a>便能转正法轮；<a id="a-HK"></a>由转正法轮故，<a id="a-HL"></a>安立有情于三乘法；<a id="a-HM"></a>有情安住三乘法已，<a id="a-HN"></a>解脱生死证得涅槃。<a id="a-HO"></a>善现，<a id="a-HP"></a>是菩萨摩诃萨由安忍故，<a id="a-HQ"></a>虽能如是作渐次业、<a id="a-HR"></a>修渐次学、<a id="a-HS"></a>行渐次行，<a id="a-HT"></a>而观一切都不可得。<a id="a-HU"></a>何以故？<a id="a-HV"></a>以一切法自性无故。</p>
  <p id="aHW">“复次，<a id="a-HX"></a>善现，<a id="a-HY"></a>是菩萨摩诃萨从初发心修行精进波罗蜜多时，<a id="a-HZ"></a>应自于诸善法发勤精进波罗蜜多，<a id="a-Ha"></a>亦劝他于诸善法，<a id="a-Hb"></a>发勤精进波罗蜜多，<a id="a-Hc"></a>称扬显示于诸善法，<a id="a-Hd"></a>发勤精进波罗蜜多功德，<a id="a-He"></a>欢喜赞叹于诸善法，<a id="a-Hf"></a>发勤精进波罗蜜多者。<a id="a-Hg"></a>是菩萨摩诃萨行精进时，<a id="a-Hh"></a>能以财物施诸有情皆令满足；<a id="a-Hi"></a>既行施已，<a id="a-Hj"></a>安住戒蕴，<a id="a-Hk"></a>安住安忍，<a id="a-Hl"></a>安住精进，<a id="a-Hm"></a>安住定蕴、<a id="a-Hn"></a>慧蕴、<a id="a-Ho"></a>解脱蕴、<a id="a-Hp"></a>解脱知见蕴。<a id="a-Hq"></a>由戒、<a id="a-Hr"></a>定、<a id="a-Hs"></a>慧、<a id="a-Ht"></a>解脱、<a id="a-Hu"></a>解脱知见蕴清净故，<a id="a-Hv"></a>超诸声闻及独觉地，<a id="a-Hw"></a>趣入菩萨正性离生；<a id="a-Hx"></a>入菩萨正性离生位已，<a id="a-Hy"></a>便能严净佛土、<a id="a-Hz"></a>成熟有情；<a id="a-I0"></a>严净佛土、<a id="a-I1"></a>成熟有情得圆满已，<a id="a-I2"></a>便能证得无上正等菩提；<a id="a-I3"></a>证得无上正等菩提已，<a id="a-I4"></a>便能转正法轮；<a id="a-I5"></a>由转正法轮故，<a id="a-I6"></a>安立有情于三乘法；<a id="a-I7"></a>有情安住三乘法已，<a id="a-I8"></a>解脱生死证得涅槃。<a id="a-I9"></a>善现，<a id="a-IA"></a>是菩萨摩诃萨由精进故，<a id="a-IB"></a>虽能如是作渐次业、<a id="a-IC"></a>修渐次学、<a id="a-ID"></a>行渐次行，<a id="a-IE"></a>而观一切都不可得。<a id="a-IF"></a>何以故？<a id="a-IG"></a>以一切法自性无故。</p>
  <p id="aIH">“复次，<a id="a-II"></a>善现，<a id="a-IJ"></a>是菩萨摩诃萨从初发心修行静虑波罗蜜多时，<a id="a-IK"></a>应自入四静虑、<a id="a-IL"></a>四无量、<a id="a-IM"></a>四无色定，<a id="a-IN"></a>亦劝他入四静虑、<a id="a-IO"></a>四无量、<a id="a-IP"></a>四无色定，<a id="a-IQ"></a>称扬显示入四静虑、<a id="a-IR"></a>四无量、<a id="a-IS"></a>四无色定功德，<a id="a-IT"></a>欢喜赞叹入四静虑、<a id="a-IU"></a>四无量、<a id="a-IV"></a>四无色定者。<a id="a-IW"></a>是菩萨摩诃萨安住四静虑、<a id="a-IX"></a>四无量、<a id="a-IY"></a>四无色定，<a id="a-IZ"></a>能以财物施诸有情皆令满足；<a id="a-Ia"></a>既行施已，<a id="a-Ib"></a>安住戒蕴，<a id="a-Ic"></a>安住安忍，<a id="a-Id"></a>安住精进，<a id="a-Ie"></a>安住定蕴、<a id="a-If"></a>慧蕴、<a id="a-Ig"></a>解脱蕴、<a id="a-Ih"></a>解脱知见蕴。<a id="a-Ii"></a>由戒、<a id="a-Ij"></a>定、<a id="a-Ik"></a>慧、<a id="a-Il"></a>解脱、<a id="a-Im"></a>解脱知见蕴清净故，<a id="a-In"></a>超诸声闻及独觉地，<a id="a-Io"></a>趣入菩萨正性离生；<a id="a-Ip"></a>入菩萨正性离生位已，<a id="a-Iq"></a>便能严净佛土、<a id="a-Ir"></a>成熟有情；<a id="a-Is"></a>严净佛土、<a id="a-It"></a>成熟有情得圆满已，<a id="a-Iu"></a>便能证得无上正等菩提；<a id="a-Iv"></a>证得无上正等菩提已，<a id="a-Iw"></a>便能转正法轮；<a id="a-Ix"></a>由转正法轮故，<a id="a-Iy"></a>安立有情于三乘法；<a id="a-Iz"></a>有情安住三乘法已，<a id="a-J0"></a>解脱生死证得涅槃。<a id="a-J1"></a>善现，<a id="a-J2"></a>是菩萨摩诃萨由静虑故，<a id="a-J3"></a>虽能如是作渐次业、<a id="a-J4"></a>修渐次学、<a id="a-J5"></a>行渐次行，<a id="a-J6"></a>而观一切都不可得。<a id="a-J7"></a>何以故？<a id="a-J8"></a>以一切法自性无故。</p>
  <p id="aJ9">“复次，<a id="a-JA"></a>善现，<a id="a-JB"></a>是菩萨摩诃萨从初发心修行般若波罗蜜多时，<a id="a-JC"></a>施诸有情种种财物，<a id="a-JD"></a>安住戒蕴，<a id="a-JE"></a>安住安忍，<a id="a-JF"></a>安住精进，<a id="a-JG"></a>安住定蕴、<a id="a-JH"></a>慧蕴、<a id="a-JI"></a>解脱蕴、<a id="a-JJ"></a>解脱知见蕴，<a id="a-JK"></a>自行布施、<a id="a-JL"></a>净戒、<a id="a-JM"></a>安忍、<a id="a-JN"></a>精进、<a id="a-JO"></a>静虑、<a id="a-JP"></a>般若波罗蜜多，<a id="a-JQ"></a>亦劝他行布施、<a id="a-JR"></a>净戒、<a id="a-JS"></a>安忍、<a id="a-JT"></a>精进、<a id="a-JU"></a>静虑、<a id="a-JV"></a>般若波罗蜜多，<a id="a-JW"></a>称扬显示布施、<a id="a-JX"></a>净戒、<a id="a-JY"></a>安忍、<a id="a-JZ"></a>精进、<a id="a-Ja"></a>静虑、<a id="a-Jb"></a>般若波罗蜜多功德，<a id="a-Jc"></a>欢喜赞叹行布施、<a id="a-Jd"></a>净戒、<a id="a-Je"></a>安忍、<a id="a-Jf"></a>精进、<a id="a-Jg"></a>静虑、<a id="a-Jh"></a>般若波罗蜜多者。<a id="a-Ji"></a>是菩萨摩诃萨由布施、<a id="a-Jj"></a>净戒、<a id="a-Jk"></a>安忍、<a id="a-Jl"></a>精进、<a id="a-Jm"></a>静虑、<a id="a-Jn"></a>般若波罗蜜多方便善巧力故，<a id="a-Jo"></a>超诸声闻及独觉地，<a id="a-Jp"></a>趣入菩萨正性离生；<a id="a-Jq"></a>入菩萨正性离生位已，<a id="a-Jr"></a>便能严净佛土、<a id="a-Js"></a>成熟有情；<a id="a-Jt"></a>严净佛土、<a id="a-Ju"></a>成熟有情得圆满已，<a id="a-Jv"></a>便能证得无上正等菩提；<a id="a-Jw"></a>证得无上正等菩提已，<a id="a-Jx"></a>便能转正法轮；<a id="a-Jy"></a>由转正法轮故，<a id="a-Jz"></a>安立有情于三乘法；<a id="a-K0"></a>有情安住三乘法已，<a id="a-K1"></a>解脱生死证得涅槃。<a id="a-K2"></a>善现，<a id="a-K3"></a>是菩萨摩诃萨由般若故，<a id="a-K4"></a>虽能如是作渐次业、<a id="a-K5"></a>修渐次学、<a id="a-K6"></a>行渐次行，<a id="a-K7"></a>而观一切都不可得。<a id="a-K8"></a>何以故？<a id="a-K9"></a>以一切法自性无故。<a id="a-KA"></a>善现，<a id="a-KB"></a>是为菩萨摩诃萨依行六种波罗蜜多作渐次业、<a id="a-KC"></a>修渐次学、<a id="a-KD"></a>行渐次行。</p>
  <p id="aKE">“复次，<a id="a-KF"></a>善现，<a id="a-KG"></a>菩萨摩诃萨作渐次业、<a id="a-KH"></a>修渐次学、<a id="a-KI"></a>行渐次行时，<a id="a-KJ"></a>从初发心以一切智智相应作意，<a id="a-KK"></a>信解诸法皆以无性为其自性，<a id="a-KL"></a>先应修佛随念，<a id="a-KM"></a>次应修法随念，<a id="a-KN"></a>次应修僧随念，<a id="a-KO"></a>次应修戒随念，<a id="a-KP"></a>次应修舍随念，<a id="a-KQ"></a>后应修天随念。</p>
  <p id="aKR">“善现，<a id="a-KS"></a>云何菩萨摩诃萨修佛随念？<a id="a-KT"></a>善现，<a id="a-KU"></a>是菩萨摩诃萨修行般若波罗蜜多时，<a id="a-KV"></a>不应以色思惟如来、<a id="a-KW"></a>应、<a id="a-KX"></a>正等觉，<a id="a-KY"></a>不应以受、<a id="a-KZ"></a>想、<a id="a-Ka"></a>行、<a id="a-Kb"></a>识思惟如来、<a id="a-Kc"></a>应、<a id="a-Kd"></a>正等觉。<a id="a-Ke"></a>何以故？<a id="a-Kf"></a>善现，<a id="a-Kg"></a>色无自性，<a id="a-Kh"></a>受、<a id="a-Ki"></a>想、<a id="a-Kj"></a>行、<a id="a-Kk"></a>识无自性；<a id="a-Kl"></a>若法无自性则无所有，<a id="a-Km"></a>若无所有则不可念。<a id="a-Kn"></a>所以者何？<a id="a-Ko"></a>善现，<a id="a-Kp"></a>若无念、<a id="a-Kq"></a>无思惟是为佛随念。</p>
  <p id="aKr">“复次，<a id="a-Ks"></a>善现，<a id="a-Kt"></a>菩萨摩诃萨不应以三十二大士相思惟如来、<a id="a-Ku"></a>应、<a id="a-Kv"></a>正等觉，<a id="a-Kw"></a>不应以真金色身思惟如来、<a id="a-Kx"></a>应、<a id="a-Ky"></a>正等觉，<a id="a-Kz"></a>不应以身有常光面各一寻思惟如来、<a id="a-L0"></a>应、<a id="a-L1"></a>正等觉，<a id="a-L2"></a>不应以八十随好思惟如来、<a id="a-L3"></a>应、<a id="a-L4"></a>正等觉。<a id="a-L5"></a>何以故？<a id="a-L6"></a>善现，<a id="a-L7"></a>如是相好金光色身都无自性，<a id="a-L8"></a>若法无自性则无所有，<a id="a-L9"></a>若无所有则不可念。<a id="a-LA"></a>所以者何？<a id="a-LB"></a>善现，<a id="a-LC"></a>若无念、<a id="a-LD"></a>无思惟是为佛随念。</p>
  <p id="aLE">“复次，<a id="a-LF"></a>善现，<a id="a-LG"></a>菩萨摩诃萨不应以戒蕴思惟如来、<a id="a-LH"></a>应、<a id="a-LI"></a>正等觉，<a id="a-LJ"></a>不应以定蕴、<a id="a-LK"></a>慧蕴、<a id="a-LL"></a>解脱蕴、<a id="a-LM"></a>解脱知见蕴思惟如来、<a id="a-LN"></a>应、<a id="a-LO"></a>正等觉。<a id="a-LP"></a>何以故？<a id="a-LQ"></a>善现，<a id="a-LR"></a>如是诸蕴皆无自性，<a id="a-LS"></a>若法无自性则无所有，<a id="a-LT"></a>若无所有则不可念。<a id="a-LU"></a>所以者何？<a id="a-LV"></a>善现，<a id="a-LW"></a>若无念、<a id="a-LX"></a>无思惟是为佛随念。</p>
  <p id="aLY">“复次，<a id="a-LZ"></a>善现，<a id="a-La"></a>菩萨摩诃萨不应以五眼、<a id="a-Lb"></a>六神通思惟如来、<a id="a-Lc"></a>应、<a id="a-Ld"></a>正等觉，<a id="a-Le"></a>不应以佛十力、<a id="a-Lf"></a>四无所畏、<a id="a-Lg"></a>四无礙解、<a id="a-Lh"></a>十八佛不共法思惟如来、<a id="a-Li"></a>应、<a id="a-Lj"></a>正等觉，<a id="a-Lk"></a>不应以大慈、<a id="a-Ll"></a>大悲、<a id="a-Lm"></a>大喜、<a id="a-Ln"></a>大舍思惟如来、<a id="a-Lo"></a>应、<a id="a-Lp"></a>正等觉，<a id="a-Lq"></a>不应以无忘失法、<a id="a-Lr"></a>恒住舍性思惟如来、<a id="a-Ls"></a>应、<a id="a-Lt"></a>正等觉，<a id="a-Lu"></a>不应以一切智、<a id="a-Lv"></a>道相智、<a id="a-Lw"></a>一切相智思惟如来、<a id="a-Lx"></a>应、<a id="a-Ly"></a>正等觉。<a id="a-Lz"></a>何以故？<a id="a-M0"></a>善现，<a id="a-M1"></a>如是诸法皆无自性，<a id="a-M2"></a>若法无自性则无所有，<a id="a-M3"></a>若无所有则不可念。<a id="a-M4"></a>所以者何？<a id="a-M5"></a>善现，<a id="a-M6"></a>若无念、<a id="a-M7"></a>无思惟是为佛随念。</p>
  <p id="aM8">“复次，<a id="a-M9"></a>善现，<a id="a-MA"></a>菩萨摩诃萨不应以缘起之法思惟如来、<a id="a-MB"></a>应、<a id="a-MC"></a>正等觉。<a id="a-MD"></a>何以故？<a id="a-ME"></a>善现，<a id="a-MF"></a>缘起之法都无自性，<a id="a-MG"></a>若法无自性则无所有，<a id="a-MH"></a>若无所有则不可念。<a id="a-MI"></a>所以者何？<a id="a-MJ"></a>善现，<a id="a-MK"></a>若无念、<a id="a-ML"></a>无思惟是为佛随念。<a id="a-MM"></a>善现，<a id="a-MN"></a>菩萨摩诃萨修行般若波罗蜜多时，<a id="a-MO"></a>应如是修佛随念；<a id="a-MP"></a>若如是修佛随念，<a id="a-MQ"></a>是为菩萨摩诃萨作渐次业、<a id="a-MR"></a>修渐次学、<a id="a-MS"></a>行渐次行。</p>
  <p id="aMT">“善现，<a id="a-MU"></a>是菩萨摩诃萨如是作渐次业、<a id="a-MV"></a>修渐次学、<a id="a-MW"></a>行渐次行时，<a id="a-MX"></a>则能圆满四念住，<a id="a-MY"></a>亦能圆满四正断、<a id="a-MZ"></a>四神足、<a id="a-Ma"></a>五根、<a id="a-Mb"></a>五力、<a id="a-Mc"></a>七等觉支、<a id="a-Md"></a>八圣道支；<a id="a-Me"></a>则能圆满空解脱门，<a id="a-Mf"></a>亦能圆满无相、<a id="a-Mg"></a>无愿解脱门；<a id="a-Mh"></a>则能圆满初静虑，<a id="a-Mi"></a>亦能圆满第二、<a id="a-Mj"></a>第三、<a id="a-Mk"></a>第四静虑；<a id="a-Ml"></a>则能圆满慈无量，<a id="a-Mm"></a>亦能圆满悲、<a id="a-Mn"></a>喜、<a id="a-Mo"></a>舍无量；<a id="a-Mp"></a>则能圆满空无边处定，<a id="a-Mq"></a>亦能圆满识无边处、<a id="a-Mr"></a>无所有处、<a id="a-Ms"></a>非想非非想处定；<a id="a-Mt"></a>则能圆满八解脱，<a id="a-Mu"></a>亦能圆满八胜处、<a id="a-Mv"></a>九次第定、<a id="a-Mw"></a>十遍处；<a id="a-Mx"></a>则能圆满一切三摩地门，<a id="a-My"></a>亦能圆满一切陀罗尼门；<a id="a-Mz"></a>则能圆满布施波罗蜜多，<a id="a-N0"></a>亦能圆满净戒、<a id="a-N1"></a>安忍、<a id="a-N2"></a>精进、<a id="a-N3"></a>静虑、<a id="a-N4"></a>般若波罗蜜多；<a id="a-N5"></a>则能圆满内空，<a id="a-N6"></a>亦能圆满外空、<a id="a-N7"></a>内外空、<a id="a-N8"></a>空空、<a id="a-N9"></a>大空、<a id="a-NA"></a>胜义空、<a id="a-NB"></a>有为空、<a id="a-NC"></a>无为空、<a id="a-ND"></a>毕竟空、<a id="a-NE"></a>无际空、<a id="a-NF"></a>散空、<a id="a-NG"></a>无变异空、<a id="a-NH"></a>本性空、<a id="a-NI"></a>自相空、<a id="a-NJ"></a>共相空、<a id="a-NK"></a>一切法空、<a id="a-NL"></a>不可得空、<a id="a-NM"></a>无性空、<a id="a-NN"></a>自性空、<a id="a-NO"></a>无性自性空；<a id="a-NP"></a>则能圆满真如，<a id="a-NQ"></a>亦能圆满法界、<a id="a-NR"></a>法性、<a id="a-NS"></a>不虚妄性、<a id="a-NT"></a>不变异性、<a id="a-NU"></a>平等性、<a id="a-NV"></a>离生性、<a id="a-NW"></a>法定、<a id="a-NX"></a>法住、<a id="a-NY"></a>实际、<a id="a-NZ"></a>虚空界、<a id="a-Na"></a>不思议界；<a id="a-Nb"></a>则能圆满五眼，<a id="a-Nc"></a>亦能圆满六神通；<a id="a-Nd"></a>则能圆满佛十力，<a id="a-Ne"></a>亦能圆满四无所畏、<a id="a-Nf"></a>四无礙解、<a id="a-Ng"></a>十八佛不共法；<a id="a-Nh"></a>则能圆满大慈，<a id="a-Ni"></a>亦能圆满大悲、<a id="a-Nj"></a>大喜、<a id="a-Nk"></a>大舍；<a id="a-Nl"></a>则能圆满无忘失法，<a id="a-Nm"></a>亦能圆满恒住舍性；<a id="a-Nn"></a>则能圆满一切智，<a id="a-No"></a>亦能圆满道相智、<a id="a-Np"></a>一切相智，<a id="a-Nq"></a>由此证得一切智智。<a id="a-Nr"></a>善现，<a id="a-Ns"></a>是菩萨摩诃萨以无性为自性方便力故，<a id="a-Nt"></a>觉一切法皆无自性，<a id="a-Nu"></a>其中无有想亦复无无想。<a id="a-Nv"></a>善现，<a id="a-Nw"></a>菩萨摩诃萨应如是修佛随念，<a id="a-Nx"></a>谓于其中尚无少念，<a id="a-Ny"></a>况有念佛？</p>
 </body>
</html>