<!doctype html>
<html id="z3IBT598U" data-ver="1538">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百二十五</h1>
  <h2 id="a2">第三分方便善巧品第二十六之三</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>如是名为略摄般若波罗蜜多，<a id="a-7"></a>诸菩萨摩诃萨若于中学能多所作。<a id="a-8"></a>世尊，<a id="a-9"></a>如是略摄般若波罗蜜多，<a id="a-A"></a>新学菩萨摩诃萨众应于中学，<a id="a-B"></a>乃至住第十地诸菩萨摩诃萨亦应于中常勤修学。<a id="a-C"></a>若菩萨摩诃萨能于如是略摄般若波罗蜜多常勤修学，<a id="a-D"></a>于一切法能如实知略广之相。<a id="a-E"></a>世尊，<a id="a-F"></a>如是略摄般若波罗蜜多微妙法门，<a id="a-G"></a>利根菩萨摩诃萨众乃能悟入。<a id="a-H"></a>”</p>
  <p id="aI">佛告善现：<a id="a-J"></a>“如是法门，<a id="a-K"></a>诸菩萨摩诃萨若利根者、<a id="a-L"></a>若中根者、<a id="a-M"></a>若钝根者，<a id="a-N"></a>皆能悟入如是法门无障无礙，<a id="a-O"></a>诸菩萨摩诃萨定、<a id="a-P"></a>不定根专心学者皆能悟入。<a id="a-Q"></a>善现当知，<a id="a-R"></a>如是法门微妙清净，<a id="a-S"></a>诸懈怠者、<a id="a-T"></a>劣精进者、<a id="a-U"></a>失正念者、<a id="a-V"></a>散动心者、<a id="a-W"></a>习恶慧者不能悟入，<a id="a-X"></a>不懈怠者、<a id="a-Y"></a>胜精进者、<a id="a-Z"></a>具正念者、<a id="a-a"></a>善摄心者、<a id="a-b"></a>修妙慧者乃能悟入。<a id="a-c"></a>善现当知，<a id="a-d"></a>若菩萨摩诃萨欲住菩萨不退转地展转乃至第十地者，<a id="a-e"></a>当勤方便入此法门；<a id="a-f"></a>若菩萨摩诃萨欲疾证得一切智智，<a id="a-g"></a>当勤方便入此法门。</p>
  <p id="ah">“善现当知，<a id="a-i"></a>若菩萨摩诃萨如此般若波罗蜜多甚深经典所说而学，<a id="a-j"></a>是菩萨摩诃萨则能随学布施、<a id="a-k"></a>净戒、<a id="a-l"></a>安忍、<a id="a-m"></a>精进、<a id="a-n"></a>静虑、<a id="a-o"></a>般若波罗蜜多，<a id="a-p"></a>亦能随学内空乃至无性自性空，<a id="a-q"></a>亦能随学真如乃至不思议界，<a id="a-r"></a>亦能随学苦圣谛乃至道圣谛，<a id="a-s"></a>亦能随学四念住乃至八圣道支，<a id="a-t"></a>亦能随学四静虑、<a id="a-u"></a>四无量、<a id="a-v"></a>四无色定，<a id="a-w"></a>亦能随学空、<a id="a-x"></a>无相、<a id="a-y"></a>无愿解脱门，<a id="a-z"></a>亦能随学八解脱乃至十遍处，<a id="a-10"></a>亦能随学极喜地乃至法云地，<a id="a-11"></a>亦能随学陀罗尼门、<a id="a-12"></a>三摩地门，<a id="a-13"></a>亦能随学五眼、<a id="a-14"></a>六神通，<a id="a-15"></a>亦能随学如来十力乃至十八佛不共法，<a id="a-16"></a>亦能随学大慈、<a id="a-17"></a>大悲、<a id="a-18"></a>大喜、<a id="a-19"></a>大舍，<a id="a-1A"></a>亦能随学无忘失法、<a id="a-1B"></a>恒住舍性，<a id="a-1C"></a>亦能随学一切智、<a id="a-1D"></a>道相智、<a id="a-1E"></a>一切相智，<a id="a-1F"></a>亦能随学一切菩萨摩诃萨行，<a id="a-1G"></a>亦能随学诸佛无上正等菩提，<a id="a-1H"></a>亦能随学一切智智。<a id="a-1I"></a>是菩萨摩诃萨既随学已，<a id="a-1J"></a>能随证得布施、<a id="a-1K"></a>净戒、<a id="a-1L"></a>安忍、<a id="a-1M"></a>精进、<a id="a-1N"></a>静虑、<a id="a-1O"></a>般若波罗蜜多，<a id="a-1P"></a>广说乃至一切智智。</p>
  <p id="a1Q">“善现当知，<a id="a-1R"></a>若菩萨摩诃萨如此般若波罗蜜多甚深经典所说而学，<a id="a-1S"></a>是菩萨摩诃萨所有魔事皆能觉知随起即灭。<a id="a-1T"></a>是故，<a id="a-1U"></a>善现，<a id="a-1V"></a>若菩萨摩诃萨欲疾除灭一切业障，<a id="a-1W"></a>欲正摄受方便善巧，<a id="a-1X"></a>当学般若波罗蜜多。</p>
  <p id="a1Y">“善现当知，<a id="a-1Z"></a>若时菩萨摩诃萨勤行修习如是般若波罗蜜多，<a id="a-1a"></a>是时菩萨摩诃萨便为无量无边世界一切如来、<a id="a-1b"></a>应、<a id="a-1c"></a>正等觉现在住持说正法者常共护念。<a id="a-1d"></a>所以者何？<a id="a-1e"></a>过去、<a id="a-1f"></a>未来、<a id="a-1g"></a>现在诸佛，<a id="a-1h"></a>无不皆从甚深般若波罗蜜多而出生故。<a id="a-1i"></a>是故，<a id="a-1j"></a>善现，<a id="a-1k"></a>若菩萨摩诃萨能行般若波罗蜜多，<a id="a-1l"></a>应作是念：<a id="a-1m"></a>‘过去、<a id="a-1n"></a>未来、<a id="a-1o"></a>现在诸佛所证得法，<a id="a-1p"></a>我亦当证。<a id="a-1q"></a>’如是，<a id="a-1r"></a>善现，<a id="a-1s"></a>诸菩萨摩诃萨应勤修学甚深般若波罗蜜多，<a id="a-1t"></a>若勤修学甚深般若波罗蜜多，<a id="a-1u"></a>疾证无上正等菩提。<a id="a-1v"></a>是故，<a id="a-1w"></a>善现，<a id="a-1x"></a>诸菩萨摩诃萨常应不离一切智智相应作意行深般若波罗蜜多。</p>
  <p id="a1y">“善现当知，<a id="a-1z"></a>若菩萨摩诃萨于深般若波罗蜜多无倒修行，<a id="a-20"></a>经弹指顷，<a id="a-21"></a>是菩萨摩诃萨所获福聚其量甚多。<a id="a-22"></a>假使有能方便善巧，<a id="a-23"></a>教化三千大千世界一切有情，<a id="a-24"></a>皆令安住布施、<a id="a-25"></a>净戒、<a id="a-26"></a>安忍、<a id="a-27"></a>精进、<a id="a-28"></a>静虑、<a id="a-29"></a>般若波罗蜜多，<a id="a-2A"></a>或令安住清净解脱、<a id="a-2B"></a>解脱知见，<a id="a-2C"></a>或令安住预流乃至阿罗汉果，<a id="a-2D"></a>或令安住独觉菩提；<a id="a-2E"></a>是人虽获无边福聚，<a id="a-2F"></a>而犹不及无倒修行甚深般若波罗蜜多经弹指顷所得福聚。<a id="a-2G"></a>所以者何？<a id="a-2H"></a>甚深般若波罗蜜多，<a id="a-2I"></a>能生一切布施、<a id="a-2J"></a>净戒、<a id="a-2K"></a>安忍、<a id="a-2L"></a>精进、<a id="a-2M"></a>静虑、<a id="a-2N"></a>般若波罗蜜多，<a id="a-2O"></a>能生一切清净解脱、<a id="a-2P"></a>解脱知见，<a id="a-2Q"></a>能生一切预流乃至阿罗汉果，<a id="a-2R"></a>能生一切独觉菩提。<a id="a-2S"></a>过去、<a id="a-2T"></a>未来、<a id="a-2U"></a>现在诸佛，<a id="a-2V"></a>无不皆由甚深般若波罗蜜多，<a id="a-2W"></a>而得出现度脱无量无边有情。</p>
  <p id="a2X">“复次，<a id="a-2Y"></a>善现，<a id="a-2Z"></a>若菩萨摩诃萨能常不离一切智智相应作意行深般若波罗蜜多，<a id="a-2a"></a>经须臾顷，<a id="a-2b"></a>或经半日，<a id="a-2c"></a>或经一日，<a id="a-2d"></a>或经半月，<a id="a-2e"></a>或经一月，<a id="a-2f"></a>或经一时，<a id="a-2g"></a>或经一岁，<a id="a-2h"></a>或经百岁，<a id="a-2i"></a>或经一劫，<a id="a-2j"></a>或经百劫，<a id="a-2k"></a>乃至或经无数大劫；<a id="a-2l"></a>是菩萨摩诃萨所获福聚其量甚多，<a id="a-2m"></a>胜教十方各如殑伽沙数世界诸有情类，<a id="a-2n"></a>皆令安住布施、<a id="a-2o"></a>净戒、<a id="a-2p"></a>安忍、<a id="a-2q"></a>精进、<a id="a-2r"></a>静虑、<a id="a-2s"></a>般若波罗蜜多，<a id="a-2t"></a>或令安住清净解脱、<a id="a-2u"></a>解脱知见，<a id="a-2v"></a>或令安住预流乃至阿罗汉果，<a id="a-2w"></a>或令安住独觉菩提，<a id="a-2x"></a>所获福聚。<a id="a-2y"></a>所以者何？<a id="a-2z"></a>甚深般若波罗蜜多出生过去、<a id="a-30"></a>未来、<a id="a-31"></a>现在一切如来、<a id="a-32"></a>应、<a id="a-33"></a>正等觉，<a id="a-34"></a>为诸有情无倒施设布施、<a id="a-35"></a>净戒、<a id="a-36"></a>安忍、<a id="a-37"></a>精进、<a id="a-38"></a>静虑、<a id="a-39"></a>般若波罗蜜多，<a id="a-3A"></a>无倒施设清净解脱、<a id="a-3B"></a>解脱知见，<a id="a-3C"></a>无倒施设预流乃至阿罗汉果，<a id="a-3D"></a>无倒施设独觉菩提，<a id="a-3E"></a>无倒施设诸佛无上正等菩提故，<a id="a-3F"></a>此福聚胜过于彼。</p>
  <p id="a3G">“复次，<a id="a-3H"></a>善现，<a id="a-3I"></a>若菩萨摩诃萨如深般若波罗蜜多所说而住，<a id="a-3J"></a>是菩萨摩诃萨当知已住不退转位，<a id="a-3K"></a>常为诸佛之所护念，<a id="a-3L"></a>成就最胜方便善巧，<a id="a-3M"></a>已曾亲近、<a id="a-3N"></a>供养恭敬无量俱胝那庾多佛，<a id="a-3O"></a>于诸佛所已植无量胜妙善根，<a id="a-3P"></a>已为无量真净善友之所摄护，<a id="a-3Q"></a>久已修习布施等六波罗蜜多，<a id="a-3R"></a>广说乃至一切智智。<a id="a-3S"></a>善现当知，<a id="a-3T"></a>是菩萨摩诃萨住童真地，<a id="a-3U"></a>一切所愿无不圆满，<a id="a-3V"></a>常见诸佛曾无暂舍，<a id="a-3W"></a>于诸善根恒不远离，<a id="a-3X"></a>常能成熟所化有情，<a id="a-3Y"></a>亦常严净所求佛土，<a id="a-3Z"></a>从一佛国至一佛国，<a id="a-3a"></a>供养恭敬、<a id="a-3b"></a>尊重赞叹诸佛世尊，<a id="a-3c"></a>听受修行菩萨乘法。<a id="a-3d"></a>善现当知，<a id="a-3e"></a>是菩萨摩诃萨已得无断无尽辩才，<a id="a-3f"></a>已得殊胜陀罗尼法，<a id="a-3g"></a>成就最上微妙色身，<a id="a-3h"></a>已得诸佛授圆满记，<a id="a-3i"></a>于随所乐为度有情，<a id="a-3j"></a>受诸有身已得自在。</p>
  <p id="a3k">“善现当知，<a id="a-3l"></a>是菩萨摩诃萨善入所缘，<a id="a-3m"></a>善入行相，<a id="a-3n"></a>善入一切字、<a id="a-3o"></a>非字门，<a id="a-3p"></a>善入有言、<a id="a-3q"></a>无言法义，<a id="a-3r"></a>善入一、<a id="a-3s"></a>二及多增语，<a id="a-3t"></a>善入女男非二增语，<a id="a-3u"></a>善入过去、<a id="a-3v"></a>未来、<a id="a-3w"></a>现在诸法增语，<a id="a-3x"></a>善入诸文，<a id="a-3y"></a>善入诸义，<a id="a-3z"></a>善入诸蕴，<a id="a-40"></a>善入诸处，<a id="a-41"></a>善入诸界，<a id="a-42"></a>善入缘起及缘起支，<a id="a-43"></a>善入世间，<a id="a-44"></a>善入涅槃，<a id="a-45"></a>善入法界相，<a id="a-46"></a>善入有为相，<a id="a-47"></a>善入无为相，<a id="a-48"></a>善入行相，<a id="a-49"></a>善入非行相，<a id="a-4A"></a>善入相相，<a id="a-4B"></a>善入非相相，<a id="a-4C"></a>善入有性，<a id="a-4D"></a>善入无性，<a id="a-4E"></a>善入自性，<a id="a-4F"></a>善入他性，<a id="a-4G"></a>善入结缚，<a id="a-4H"></a>善入离系，<a id="a-4I"></a>善入结缚离系，<a id="a-4J"></a>善入相应，<a id="a-4K"></a>善入不相应，<a id="a-4L"></a>善入相应、<a id="a-4M"></a>不相应，<a id="a-4N"></a>善入真如，<a id="a-4O"></a>善入不虚妄性，<a id="a-4P"></a>善入不变异性，<a id="a-4Q"></a>善入法性，<a id="a-4R"></a>善入法界，<a id="a-4S"></a>善入法定，<a id="a-4T"></a>善入法住，<a id="a-4U"></a>善入因性，<a id="a-4V"></a>善入非因性，<a id="a-4W"></a>善入缘性，<a id="a-4X"></a>善入非缘性，<a id="a-4Y"></a>善入圣谛，<a id="a-4Z"></a>善入静虑，<a id="a-4a"></a>善入无量，<a id="a-4b"></a>善入无色，<a id="a-4c"></a>善入布施乃至般若波罗蜜多，<a id="a-4d"></a>善入四念住乃至八圣道支，<a id="a-4e"></a>善入空、<a id="a-4f"></a>无相、<a id="a-4g"></a>无愿解脱门，<a id="a-4h"></a>善入八解脱乃至十遍处，<a id="a-4i"></a>善入一切陀罗尼门，<a id="a-4j"></a>善入一切三摩地门，<a id="a-4k"></a>善入五眼，<a id="a-4l"></a>善入六神通，<a id="a-4m"></a>善入菩萨摩诃萨地，<a id="a-4n"></a>善入如来十力乃至十八佛不共法，<a id="a-4o"></a>善入大慈、<a id="a-4p"></a>大悲、<a id="a-4q"></a>大喜、<a id="a-4r"></a>大舍，<a id="a-4s"></a>善入诸相，<a id="a-4t"></a>善入随好，<a id="a-4u"></a>善入无忘失法、<a id="a-4v"></a>恒住舍性，<a id="a-4w"></a>善入一切智、<a id="a-4x"></a>道相智、<a id="a-4y"></a>一切相智，<a id="a-4z"></a>善入有为界，<a id="a-50"></a>善入无为界，<a id="a-51"></a>善入界，<a id="a-52"></a>善入非界，<a id="a-53"></a>善入空，<a id="a-54"></a>善入不空，<a id="a-55"></a>善入色作意乃至识作意，<a id="a-56"></a>广说乃至善入一切智智作意，<a id="a-57"></a>善入色相空乃至识相空，<a id="a-58"></a>广说乃至善入一切智智相空，<a id="a-59"></a>善入轻安道，<a id="a-5A"></a>善入不轻安道，<a id="a-5B"></a>善入生，<a id="a-5C"></a>善入灭，<a id="a-5D"></a>善入住、<a id="a-5E"></a>异，<a id="a-5F"></a>善入正见，<a id="a-5G"></a>善入邪见，<a id="a-5H"></a>善入见，<a id="a-5I"></a>善入非见，<a id="a-5J"></a>善入贪、<a id="a-5K"></a>瞋、<a id="a-5L"></a>痴，<a id="a-5M"></a>善入无贪、<a id="a-5N"></a>无瞋、<a id="a-5O"></a>无痴，<a id="a-5P"></a>善入见、<a id="a-5Q"></a>缠、<a id="a-5R"></a>随眠、<a id="a-5S"></a>结缚，<a id="a-5T"></a>善入彼断，<a id="a-5U"></a>善入名，<a id="a-5V"></a>善入色，<a id="a-5W"></a>善入名、<a id="a-5X"></a>色，<a id="a-5Y"></a>善入所缘缘，<a id="a-5Z"></a>善入增上缘，<a id="a-5a"></a>善入因缘，<a id="a-5b"></a>善入等无间缘，<a id="a-5c"></a>善入行相，<a id="a-5d"></a>善入因果，<a id="a-5e"></a>善入苦、<a id="a-5f"></a>集、<a id="a-5g"></a>灭、<a id="a-5h"></a>道，<a id="a-5i"></a>善入五趣，<a id="a-5j"></a>善入五趣道，<a id="a-5k"></a>善入预流果及预流果道，<a id="a-5l"></a>善入一来果及一来果道，<a id="a-5m"></a>善入不还果及不还果道，<a id="a-5n"></a>善入阿罗汉果及阿罗汉果道，<a id="a-5o"></a>善入独觉菩提及独觉菩提道，<a id="a-5p"></a>善入无上菩提及无上菩提道，<a id="a-5q"></a>善入一切智及一切智道，<a id="a-5r"></a>善入道相智及道相智道，<a id="a-5s"></a>善入一切相智及一切相智道，<a id="a-5t"></a>善入根及根圆满，<a id="a-5u"></a>善入根胜劣，<a id="a-5v"></a>善入疾慧、<a id="a-5w"></a>利慧、<a id="a-5x"></a>速慧、<a id="a-5y"></a>达慧、<a id="a-5z"></a>广慧、<a id="a-60"></a>深慧、<a id="a-61"></a>大慧、<a id="a-62"></a>无障礙慧，<a id="a-63"></a>善入过去、<a id="a-64"></a>未来、<a id="a-65"></a>现在，<a id="a-66"></a>善入方便，<a id="a-67"></a>善入意乐、<a id="a-68"></a>增上意乐，<a id="a-69"></a>善入文义，<a id="a-6A"></a>善入安立三乘方便。</p>
  <p id="a6B">“善现当知，<a id="a-6C"></a>若菩萨摩诃萨行深般若波罗蜜多，<a id="a-6D"></a>引深般若波罗蜜多，<a id="a-6E"></a>修深般若波罗蜜多，<a id="a-6F"></a>得如是等无量无边功德胜利。<a id="a-6G"></a>”</p>
  <p id="a6H">尔时，<a id="a-6I"></a>善现便白佛言：<a id="a-6J"></a>“诸菩萨摩诃萨云何行深般若波罗蜜多？<a id="a-6K"></a>云何引深般若波罗蜜多？<a id="a-6L"></a>云何修深般若波罗蜜多？<a id="a-6M"></a>”</p>
  <p id="a6N">佛告善现：<a id="a-6O"></a>“诸菩萨摩诃萨应观色蕴乃至识蕴寂静故、<a id="a-6P"></a>可破坏故、<a id="a-6Q"></a>不自在故、<a id="a-6R"></a>体虚伪故、<a id="a-6S"></a>不坚实故，<a id="a-6T"></a>应行深般若波罗蜜多；<a id="a-6U"></a>广说乃至应观一切智智寂静故、<a id="a-6V"></a>可破坏故、<a id="a-6W"></a>不自在故、<a id="a-6X"></a>体虚伪故、<a id="a-6Y"></a>不坚实故，<a id="a-6Z"></a>应行深般若波罗蜜多。<a id="a-6a"></a>善现汝问‘诸菩萨摩诃萨云何引深般若波罗蜜多？<a id="a-6b"></a>’者，<a id="a-6c"></a>诸菩萨摩诃萨如引虚空空，<a id="a-6d"></a>应引深般若波罗蜜多。<a id="a-6e"></a>善现汝问‘诸菩萨摩诃萨云何修深般若波罗蜜多？<a id="a-6f"></a>’者，<a id="a-6g"></a>诸菩萨摩诃萨如修除遣，<a id="a-6h"></a>应修深般若波罗蜜多。<a id="a-6i"></a>”</p>
  <p id="a6j">具寿善现复白佛言：<a id="a-6k"></a>“诸菩萨摩诃萨行深般若波罗蜜多，<a id="a-6l"></a>引深般若波罗蜜多，<a id="a-6m"></a>修深般若波罗蜜多，<a id="a-6n"></a>应经几时？<a id="a-6o"></a>”</p>
  <p id="a6p">佛告善现：<a id="a-6q"></a>“诸菩萨摩诃萨从初发心乃至安坐妙菩提座，<a id="a-6r"></a>应行深般若波罗蜜多，<a id="a-6s"></a>应引深般若波罗蜜多，<a id="a-6t"></a>应修深般若波罗蜜多。<a id="a-6u"></a>”</p>
  <p id="a6v">具寿善现复白佛言：<a id="a-6w"></a>“诸菩萨摩诃萨住何等心无间，<a id="a-6x"></a>应行深般若波罗蜜多，<a id="a-6y"></a>应引深般若波罗蜜多，<a id="a-6z"></a>应修深般若波罗蜜多？<a id="a-70"></a>”</p>
  <p id="a71">佛告善现：<a id="a-72"></a>“诸菩萨摩诃萨从初发心乃至究竟，<a id="a-73"></a>无容暂起诸余作意，<a id="a-74"></a>唯常安住一切智智相应作意，<a id="a-75"></a>应行深般若波罗蜜多，<a id="a-76"></a>应引深般若波罗蜜多，<a id="a-77"></a>应修深般若波罗蜜多。<a id="a-78"></a>善现当知，<a id="a-79"></a>是菩萨摩诃萨乃至能令心、<a id="a-7A"></a>心所法于境不转，<a id="a-7B"></a>乃得名为行深般若波罗蜜多，<a id="a-7C"></a>引深般若波罗蜜多，<a id="a-7D"></a>修深般若波罗蜜多。<a id="a-7E"></a>”</p>
  <p id="a7F">“世尊，<a id="a-7G"></a>诸菩萨摩诃萨于深般若波罗蜜多为行、<a id="a-7H"></a>引、<a id="a-7I"></a>修，<a id="a-7J"></a>得一切智智不？<a id="a-7K"></a>”</p>
  <p id="a7L">“不尔，<a id="a-7M"></a>善现。<a id="a-7N"></a>”</p>
  <p id="a7O">“世尊，<a id="a-7P"></a>诸菩萨摩诃萨于深般若波罗蜜多为不行、<a id="a-7Q"></a>引、<a id="a-7R"></a>修，<a id="a-7S"></a>得一切智智不？<a id="a-7T"></a>”</p>
  <p id="a7U">“不尔，<a id="a-7V"></a>善现。<a id="a-7W"></a>”</p>
  <p id="a7X">“世尊，<a id="a-7Y"></a>诸菩萨摩诃萨于深般若波罗蜜多为亦行、<a id="a-7Z"></a>引、<a id="a-7a"></a>修亦不行、<a id="a-7b"></a>引、<a id="a-7c"></a>修，<a id="a-7d"></a>得一切智智不？<a id="a-7e"></a>”</p>
  <p id="a7f">“不尔，<a id="a-7g"></a>善现。<a id="a-7h"></a>”</p>
  <p id="a7i">“世尊，<a id="a-7j"></a>诸菩萨摩诃萨于深般若波罗蜜多为非行、<a id="a-7k"></a>引、<a id="a-7l"></a>修非不行、<a id="a-7m"></a>引、<a id="a-7n"></a>修，<a id="a-7o"></a>得一切智智不？<a id="a-7p"></a>”</p>
  <p id="a7q">“不尔，<a id="a-7r"></a>善现。<a id="a-7s"></a>”</p>
  <p id="a7t">“世尊，<a id="a-7u"></a>若尔，<a id="a-7v"></a>诸菩萨摩诃萨云何当得一切智智？<a id="a-7w"></a>”</p>
  <p id="a7x">“善现，<a id="a-7y"></a>诸菩萨摩诃萨得一切智智当如真如。<a id="a-7z"></a>”</p>
  <p id="a80">“世尊，<a id="a-81"></a>云何当如真如？<a id="a-82"></a>”</p>
  <p id="a83">“善现，<a id="a-84"></a>当如实际。<a id="a-85"></a>”</p>
  <p id="a86">“世尊，<a id="a-87"></a>云何当如实际？<a id="a-88"></a>”</p>
  <p id="a89">“善现，<a id="a-8A"></a>当如法界。<a id="a-8B"></a>”</p>
  <p id="a8C">“世尊，<a id="a-8D"></a>云何当如法界？<a id="a-8E"></a>”</p>
  <p id="a8F">“善现，<a id="a-8G"></a>当如我界乃至补特伽罗界。<a id="a-8H"></a>”</p>
  <p id="a8I">“世尊，<a id="a-8J"></a>云何当如我界乃至补特伽罗界？<a id="a-8K"></a>”</p>
  <p id="a8L">“善现，<a id="a-8M"></a>于意云何？<a id="a-8N"></a>我乃至补特伽罗为可得不？<a id="a-8O"></a>”</p>
  <p id="a8P">“不也，<a id="a-8Q"></a>世尊。<a id="a-8R"></a>”</p>
  <p id="a8S">“善现，<a id="a-8T"></a>若我乃至补特伽罗既不可得，<a id="a-8U"></a>我当云何可施设我界乃至补特伽罗界？<a id="a-8V"></a>如是，<a id="a-8W"></a>善现，<a id="a-8X"></a>若菩萨摩诃萨不施设般若波罗蜜多，<a id="a-8Y"></a>亦不施设一切智智，<a id="a-8Z"></a>亦不施设一切法，<a id="a-8a"></a>是菩萨摩诃萨定当证得一切智智。<a id="a-8b"></a>”</p>
  <p id="a8c">具寿善现复白佛言：<a id="a-8d"></a>“为但般若波罗蜜多不可施设，<a id="a-8e"></a>为静虑等波罗蜜多亦不可施设耶？<a id="a-8f"></a>”</p>
  <p id="a8g">佛告善现：<a id="a-8h"></a>“非但般若波罗蜜多不可施设，<a id="a-8i"></a>静虑等五波罗蜜多亦不可施设。<a id="a-8j"></a>若声闻法、<a id="a-8k"></a>若独觉法、<a id="a-8l"></a>若菩萨法、<a id="a-8m"></a>若诸佛法、<a id="a-8n"></a>若有为法、<a id="a-8o"></a>若无为法，<a id="a-8p"></a>如是等一切法皆不可施设。<a id="a-8q"></a>”</p>
  <p id="a8r">具寿善现复白佛言：<a id="a-8s"></a>“若一切法皆不可施设，<a id="a-8t"></a>云何可施设是地狱、<a id="a-8u"></a>是傍生、<a id="a-8v"></a>是鬼界、<a id="a-8w"></a>是人、<a id="a-8x"></a>是天、<a id="a-8y"></a>是预流、<a id="a-8z"></a>是一来、<a id="a-90"></a>是不还、<a id="a-91"></a>是阿罗汉、<a id="a-92"></a>是独觉、<a id="a-93"></a>是菩萨、<a id="a-94"></a>是诸佛、<a id="a-95"></a>是一切法耶？<a id="a-96"></a>”</p>
  <p id="a97">佛告善现：<a id="a-98"></a>“于意云何？<a id="a-99"></a>有情施设及法施设实可得不？<a id="a-9A"></a>”</p>
  <p id="a9B">善现白言：<a id="a-9C"></a>“不也，<a id="a-9D"></a>世尊。<a id="a-9E"></a>”</p>
  <p id="a9F">佛告善现：<a id="a-9G"></a>“若有情施设及法施设实不可得，<a id="a-9H"></a>我当云何可施设是地狱，<a id="a-9I"></a>广说乃至是一切法？<a id="a-9J"></a>如是，<a id="a-9K"></a>善现，<a id="a-9L"></a>诸菩萨摩诃萨行深般若波罗蜜多，<a id="a-9M"></a>应学一切法皆不可施设，<a id="a-9N"></a>而趣无上正等菩提。<a id="a-9O"></a>”</p>
  <p id="a9P">尔时，<a id="a-9Q"></a>善现便白佛言：<a id="a-9R"></a>“诸菩萨摩诃萨行深般若波罗蜜多时，<a id="a-9S"></a>岂不应学色？<a id="a-9T"></a>岂不应学受、<a id="a-9U"></a>想、<a id="a-9V"></a>行、<a id="a-9W"></a>识？<a id="a-9X"></a>广说乃至岂不应学一切智智？<a id="a-9Y"></a>”</p>
  <p id="a9Z">佛告善现：<a id="a-9a"></a>“诸菩萨摩诃萨行深般若波罗蜜多时，<a id="a-9b"></a>应学色不增不减，<a id="a-9c"></a>应学受、<a id="a-9d"></a>想、<a id="a-9e"></a>行、<a id="a-9f"></a>识不增不减，<a id="a-9g"></a>广说乃至应学一切智智不增不减。<a id="a-9h"></a>”</p>
  <p id="a9i">具寿善现复白佛言：<a id="a-9j"></a>“诸菩萨摩诃萨行深般若波罗蜜多时，<a id="a-9k"></a>云何应学色不增不减？<a id="a-9l"></a>云何应学受、<a id="a-9m"></a>想、<a id="a-9n"></a>行、<a id="a-9o"></a>识不增不减？<a id="a-9p"></a>广说乃至云何应学一切智智不增不减？<a id="a-9q"></a>”</p>
  <p id="a9r">佛告善现：<a id="a-9s"></a>“诸菩萨摩诃萨行深般若波罗蜜多时，<a id="a-9t"></a>以不生不灭故应学色，<a id="a-9u"></a>以不生不灭故应学受、<a id="a-9v"></a>想、<a id="a-9w"></a>行、<a id="a-9x"></a>识，<a id="a-9y"></a>广说乃至以不生不灭故应学一切智智。<a id="a-9z"></a>”</p>
  <p id="aA0">具寿善现复白佛言：<a id="a-A1"></a>“诸菩萨摩诃萨行深般若波罗蜜多时，<a id="a-A2"></a>云何以不生不灭故应学色？<a id="a-A3"></a>云何以不生不灭故应学受、<a id="a-A4"></a>想、<a id="a-A5"></a>行、<a id="a-A6"></a>识？<a id="a-A7"></a>广说乃至云何以不生不灭故应学一切智智？<a id="a-A8"></a>”</p>
  <p id="aA9">佛告善现：<a id="a-AA"></a>“诸菩萨摩诃萨行深般若波罗蜜多时，<a id="a-AB"></a>应学不起不作诸行若遣若修。<a id="a-AC"></a>”</p>
  <p id="aAD">具寿善现复白佛言：<a id="a-AE"></a>“诸菩萨摩诃萨行深般若波罗蜜多时，<a id="a-AF"></a>云何应学不起不作诸行若遣若修？<a id="a-AG"></a>”</p>
  <p id="aAH">佛告善现：<a id="a-AI"></a>“诸菩萨摩诃萨行深般若波罗蜜多时，<a id="a-AJ"></a>观一切法自相皆空，<a id="a-AK"></a>应学不起不作诸行若遣若修。<a id="a-AL"></a>”</p>
  <p id="aAM">具寿善现复白佛言：<a id="a-AN"></a>“云何菩萨摩诃萨行深般若波罗蜜多时，<a id="a-AO"></a>观一切法自相皆空？<a id="a-AP"></a>”</p>
  <p id="aAQ">佛告善现：<a id="a-AR"></a>“诸菩萨摩诃萨行深般若波罗蜜多时，<a id="a-AS"></a>应观色由色相空，<a id="a-AT"></a>应观受、<a id="a-AU"></a>想、<a id="a-AV"></a>行、<a id="a-AW"></a>识由受、<a id="a-AX"></a>想、<a id="a-AY"></a>行、<a id="a-AZ"></a>识相空，<a id="a-Aa"></a>广说乃至应观诸佛无上正等菩提由诸佛无上正等菩提相空，<a id="a-Ab"></a>应观一切智智由一切智智相空。<a id="a-Ac"></a>如是，<a id="a-Ad"></a>善现，<a id="a-Ae"></a>诸菩萨摩诃萨行深般若波罗蜜多时，<a id="a-Af"></a>应观诸法自相皆空。<a id="a-Ag"></a>”</p>
  <p id="aAh">具寿善现复白佛言：<a id="a-Ai"></a>“若色由色相空，<a id="a-Aj"></a>受、<a id="a-Ak"></a>想、<a id="a-Al"></a>行、<a id="a-Am"></a>识由受、<a id="a-An"></a>想、<a id="a-Ao"></a>行、<a id="a-Ap"></a>识相空，<a id="a-Aq"></a>广说乃至诸佛无上正等菩提由诸佛无上正等菩提相空，<a id="a-Ar"></a>一切智智由一切智智相空，<a id="a-As"></a>云何菩萨摩诃萨行深般若波罗蜜多？<a id="a-At"></a>”</p>
  <p id="aAu">佛告善现：<a id="a-Av"></a>“若菩萨摩诃萨都无所行，<a id="a-Aw"></a>是行深般若波罗蜜多。<a id="a-Ax"></a>”</p>
  <p id="aAy">具寿善现复白佛言：<a id="a-Az"></a>“何缘菩萨摩诃萨都无所行，<a id="a-B0"></a>是行深般若波罗蜜多？<a id="a-B1"></a>”</p>
  <p id="aB2">佛告善现：<a id="a-B3"></a>“由深般若波罗蜜多不可得，<a id="a-B4"></a>诸菩萨摩诃萨亦不可得，<a id="a-B5"></a>行亦不可得，<a id="a-B6"></a>若能行者、<a id="a-B7"></a>若由此行、<a id="a-B8"></a>行时、<a id="a-B9"></a>行处皆不可得。<a id="a-BA"></a>是故，<a id="a-BB"></a>善现，<a id="a-BC"></a>诸菩萨摩诃萨都无所行，<a id="a-BD"></a>是行深般若波罗蜜多，<a id="a-BE"></a>以于其中一切戏论不可得故。<a id="a-BF"></a>”</p>
  <p id="aBG">具寿善现复白佛言：<a id="a-BH"></a>“若菩萨摩诃萨都无所行是行深般若波罗蜜多，<a id="a-BI"></a>新学菩萨摩诃萨云何行深般若波罗蜜多？<a id="a-BJ"></a>”</p>
  <p id="aBK">佛告善现：<a id="a-BL"></a>“新学菩萨摩诃萨从初发心，<a id="a-BM"></a>应于一切法常学无所得；<a id="a-BN"></a>如是学已，<a id="a-BO"></a>用无所得而为方便，<a id="a-BP"></a>应修布施乃至般若波罗蜜多，<a id="a-BQ"></a>广说乃至用无所得而为方便，<a id="a-BR"></a>应修一切智智。<a id="a-BS"></a>”</p>
  <p id="aBT">具寿善现复白佛言：<a id="a-BU"></a>“齐何名为有所得者？<a id="a-BV"></a>齐何名为无所得者？<a id="a-BW"></a>”</p>
  <p id="aBX">佛告善现：<a id="a-BY"></a>“诸有二者名有所得，<a id="a-BZ"></a>诸无二者名无所得。<a id="a-Ba"></a>”</p>
  <p id="aBb">具寿善现复白佛言：<a id="a-Bc"></a>“云何有二名有所得？<a id="a-Bd"></a>云何无二名无所得？<a id="a-Be"></a>”</p>
  <p id="aBf">佛告善现：<a id="a-Bg"></a>“眼、<a id="a-Bh"></a>色为二，<a id="a-Bi"></a>乃至意、<a id="a-Bj"></a>法为二，<a id="a-Bk"></a>广说乃至诸佛无上正等菩提、<a id="a-Bl"></a>诸佛为二。<a id="a-Bm"></a>如是一切有戏论者皆名为二，<a id="a-Bn"></a>诸有二者皆有所得。<a id="a-Bo"></a>非眼、<a id="a-Bp"></a>非色为无二，<a id="a-Bq"></a>乃至非意、<a id="a-Br"></a>非法为无二，<a id="a-Bs"></a>广说乃至非佛无上正等菩提、<a id="a-Bt"></a>非佛为无二。<a id="a-Bu"></a>如是一切离戏论者皆名无二，<a id="a-Bv"></a>诸无二者皆无所得。<a id="a-Bw"></a>”</p>
  <p id="aBx">具寿善现复白佛言：<a id="a-By"></a>“为由有所得故无所得？<a id="a-Bz"></a>为由无所得故无所得？<a id="a-C0"></a>”</p>
  <p id="aC1">佛告善现：<a id="a-C2"></a>“非由有所得故无所得，<a id="a-C3"></a>亦非由无所得故无所得，<a id="a-C4"></a>然有所得及无所得平等之性名无所得。<a id="a-C5"></a>如是，<a id="a-C6"></a>善现，<a id="a-C7"></a>诸菩萨摩诃萨于有所得及无所得平等性中应勤修学。<a id="a-C8"></a>善现当知，<a id="a-C9"></a>诸菩萨摩诃萨如是学时，<a id="a-CA"></a>名学般若波罗蜜多无所得义离诸过失。<a id="a-CB"></a>”</p>
  <p id="aCC">具寿善现复白佛言：<a id="a-CD"></a>“若菩萨摩诃萨行深般若波罗蜜多时，<a id="a-CE"></a>不著有所得、<a id="a-CF"></a>不著无所得，<a id="a-CG"></a>是菩萨摩诃萨云何修行甚深般若波罗蜜多，<a id="a-CH"></a>能从一地进趣一地渐次圆满，<a id="a-CI"></a>由斯证得一切智智？<a id="a-CJ"></a>”</p>
  <p id="aCK">佛告善现：<a id="a-CL"></a>“诸菩萨摩诃萨行深般若波罗蜜多时，<a id="a-CM"></a>非住有所得、<a id="a-CN"></a>非住无所得行深般若波罗蜜多，<a id="a-CO"></a>能从一地进趣一地渐次圆满，<a id="a-CP"></a>乃至证得一切智智。<a id="a-CQ"></a>所以者何？<a id="a-CR"></a>甚深般若波罗蜜多无所得，<a id="a-CS"></a>一切智智亦无所得，<a id="a-CT"></a>能行深般若波罗蜜多者、<a id="a-CU"></a>行处、<a id="a-CV"></a>行时亦无所得，<a id="a-CW"></a>此无所得亦无所得。<a id="a-CX"></a>善现当知，<a id="a-CY"></a>诸菩萨摩诃萨应如是行甚深般若波罗蜜多。<a id="a-CZ"></a>”</p>
  <p id="aCa">具寿善现复白佛言：<a id="a-Cb"></a>“若甚深般若波罗蜜多不可得，<a id="a-Cc"></a>一切智智亦不可得，<a id="a-Cd"></a>能行深般若波罗蜜多者、<a id="a-Ce"></a>行处、<a id="a-Cf"></a>行时亦不可得，<a id="a-Cg"></a>此不可得亦不可得，<a id="a-Ch"></a>云何菩萨摩诃萨行深般若波罗蜜多时，<a id="a-Ci"></a>于一切法常乐决择，<a id="a-Cj"></a>谓此是色，<a id="a-Ck"></a>此是受、<a id="a-Cl"></a>想、<a id="a-Cm"></a>行、<a id="a-Cn"></a>识，<a id="a-Co"></a>广说乃至此是无上正等菩提，<a id="a-Cp"></a>此是清净一切智智？<a id="a-Cq"></a>”</p>
  <p id="aCr">佛告善现：<a id="a-Cs"></a>“诸菩萨摩诃萨行深般若波罗蜜多时，<a id="a-Ct"></a>虽于诸法常乐决择而不得色，<a id="a-Cu"></a>不得受、<a id="a-Cv"></a>想、<a id="a-Cw"></a>行、<a id="a-Cx"></a>识，<a id="a-Cy"></a>乃至不得一切智智。<a id="a-Cz"></a>”</p>
  <p id="aD0">具寿善现复白佛言：<a id="a-D1"></a>“诸菩萨摩诃萨行深般若波罗蜜多时，<a id="a-D2"></a>若不得色，<a id="a-D3"></a>不得受、<a id="a-D4"></a>想、<a id="a-D5"></a>行、<a id="a-D6"></a>识，<a id="a-D7"></a>乃至不得一切智智，<a id="a-D8"></a>云何能圆满六波罗蜜多？<a id="a-D9"></a>若不能圆满六波罗蜜多，<a id="a-DA"></a>云何能入菩萨正性离生位？<a id="a-DB"></a>若不能入菩萨正性离生位，<a id="a-DC"></a>云何能严净佛土、<a id="a-DD"></a>成熟有情？<a id="a-DE"></a>若不能严净佛土、<a id="a-DF"></a>成熟有情，<a id="a-DG"></a>云何能得一切智智？<a id="a-DH"></a>若不能得一切智智，<a id="a-DI"></a>云何能转妙法轮作诸佛事？<a id="a-DJ"></a>若不能转妙法轮作诸佛事，<a id="a-DK"></a>云何能解脱有情生死众苦，<a id="a-DL"></a>令得究竟安乐涅槃？<a id="a-DM"></a>”</p>
  <p id="aDN">佛告善现：<a id="a-DO"></a>“诸菩萨摩诃萨行深般若波罗蜜多时，<a id="a-DP"></a>不为色故行深般若波罗蜜多，<a id="a-DQ"></a>不为受、<a id="a-DR"></a>想、<a id="a-DS"></a>行、<a id="a-DT"></a>识故行深般若波罗蜜多，<a id="a-DU"></a>广说乃至不为无上正等菩提故行深般若波罗蜜多，<a id="a-DV"></a>不为一切智智故行深般若波罗蜜多。<a id="a-DW"></a>”</p>
  <p id="aDX">尔时，<a id="a-DY"></a>具寿善现白佛言：<a id="a-DZ"></a>“世尊，<a id="a-Da"></a>诸菩萨摩诃萨为何事故行深般若波罗蜜多？<a id="a-Db"></a>”</p>
  <p id="aDc">佛告善现：<a id="a-Dd"></a>“诸菩萨摩诃萨无所为故行深般若波罗蜜多。<a id="a-De"></a>所以者何？<a id="a-Df"></a>以一切法都无所为、<a id="a-Dg"></a>都无所作，<a id="a-Dh"></a>甚深般若波罗蜜多亦无所为、<a id="a-Di"></a>亦无所作，<a id="a-Dj"></a>诸佛无上正等菩提亦无所为、<a id="a-Dk"></a>亦无所作，<a id="a-Dl"></a>诸菩萨摩诃萨亦无所为、<a id="a-Dm"></a>亦无所作。<a id="a-Dn"></a>如是，<a id="a-Do"></a>善现，<a id="a-Dp"></a>诸菩萨摩诃萨以无所为及无所作而为方便，<a id="a-Dq"></a>行深般若波罗蜜多。<a id="a-Dr"></a>”</p>
  <p id="aDs">具寿善现复白佛言：<a id="a-Dt"></a>“若一切法皆无所为亦无所作，<a id="a-Du"></a>不应建立三乘差别，<a id="a-Dv"></a>谓声闻乘、<a id="a-Dw"></a>若独觉乘、<a id="a-Dx"></a>若无上乘。<a id="a-Dy"></a>”</p>
  <p id="aDz">佛告善现：<a id="a-E0"></a>“非无所为、<a id="a-E1"></a>无所作法可得建立，<a id="a-E2"></a>要有所为、<a id="a-E3"></a>有所作法可得建立。<a id="a-E4"></a>所以者何？<a id="a-E5"></a>有诸愚夫无闻异生，<a id="a-E6"></a>执著诸色、<a id="a-E7"></a>受、<a id="a-E8"></a>想、<a id="a-E9"></a>行、<a id="a-EA"></a>识，<a id="a-EB"></a>广说乃至一切智智；<a id="a-EC"></a>由执著故，<a id="a-ED"></a>念色得色，<a id="a-EE"></a>念受、<a id="a-EF"></a>想、<a id="a-EG"></a>行、<a id="a-EH"></a>识得受、<a id="a-EI"></a>想、<a id="a-EJ"></a>行、<a id="a-EK"></a>识，<a id="a-EL"></a>广说乃至念一切智智得一切智智；<a id="a-EM"></a>由念得故，<a id="a-EN"></a>作是思惟：<a id="a-EO"></a>‘我定当得无上菩提，<a id="a-EP"></a>脱诸有情生死大苦，<a id="a-EQ"></a>令得究竟安乐涅槃。<a id="a-ER"></a>’善现当知，<a id="a-ES"></a>是诸愚夫无闻异生，<a id="a-ET"></a>由颠倒故作是思惟，<a id="a-EU"></a>则为谤佛。<a id="a-EV"></a>所以者何？<a id="a-EW"></a>佛以五眼求色不可得，<a id="a-EX"></a>求受、<a id="a-EY"></a>想、<a id="a-EZ"></a>行、<a id="a-Ea"></a>识不可得，<a id="a-Eb"></a>乃至求佛无上菩提亦不可得，<a id="a-Ec"></a>求诸有情亦不可得。<a id="a-Ed"></a>彼诸愚夫无闻异生，<a id="a-Ee"></a>盲无慧目执著诸法，<a id="a-Ef"></a>若当证得无上菩提，<a id="a-Eg"></a>脱诸有情生死大苦，<a id="a-Eh"></a>令得究竟安乐涅槃，<a id="a-Ei"></a>必无是处。<a id="a-Ej"></a>”</p>
  <p id="aEk">具寿善现复白佛言：<a id="a-El"></a>“若诸如来、<a id="a-Em"></a>应、<a id="a-En"></a>正等觉皆以五眼求色不可得，<a id="a-Eo"></a>求受、<a id="a-Ep"></a>想、<a id="a-Eq"></a>行、<a id="a-Er"></a>识亦不可得，<a id="a-Es"></a>乃至求佛无上菩提亦不可得，<a id="a-Et"></a>求诸有情亦不可得，<a id="a-Eu"></a>应无证得无上菩提，<a id="a-Ev"></a>脱诸有情生死大苦，<a id="a-Ew"></a>令得究竟安乐涅槃。<a id="a-Ex"></a>若尔，<a id="a-Ey"></a>云何世尊证得无上菩提，<a id="a-Ez"></a>安立有情三聚差别，<a id="a-F0"></a>谓正性定聚、<a id="a-F1"></a>邪性定聚及不定聚？<a id="a-F2"></a>”</p>
  <p id="aF3">佛告善现：<a id="a-F4"></a>“我以五眼如实观察，<a id="a-F5"></a>决定无我实能证得无上菩提，<a id="a-F6"></a>安立有情三聚差别。<a id="a-F7"></a>然诸有情愚痴颠倒，<a id="a-F8"></a>于非实法起实法想，<a id="a-F9"></a>于非实有情起实有情想；<a id="a-FA"></a>我为除遣彼虚妄执，<a id="a-FB"></a>依世俗说，<a id="a-FC"></a>不依胜义。<a id="a-FD"></a>”</p>
  <p id="aFE">具寿善现复白佛言：<a id="a-FF"></a>“如来岂不安住胜义证大菩提？<a id="a-FG"></a>”</p>
  <p id="aFH">“不也，<a id="a-FI"></a>善现。<a id="a-FJ"></a>”</p>
  <p id="aFK">“如来岂住妄想颠倒证大菩提？<a id="a-FL"></a>”</p>
  <p id="aFM">“不也，<a id="a-FN"></a>善现。<a id="a-FO"></a>”</p>
  <p id="aFP">具寿善现便白佛言：<a id="a-FQ"></a>“如来若不安住胜义证大菩提，<a id="a-FR"></a>亦不安住妄想颠倒证大菩提，<a id="a-FS"></a>将无如来不能证得无上菩提？<a id="a-FT"></a>”</p>
  <p id="aFU">佛言：<a id="a-FV"></a>“不也，<a id="a-FW"></a>我虽证得无上菩提而无所住，<a id="a-FX"></a>谓不住有为界，<a id="a-FY"></a>亦不住无为界。</p>
  <p id="aFZ">“善现当知，<a id="a-Fa"></a>譬如诸佛所变化者，<a id="a-Fb"></a>虽不住有为界，<a id="a-Fc"></a>亦不住无为界，<a id="a-Fd"></a>而有去来坐卧等事。<a id="a-Fe"></a>如是诸佛所变化者，<a id="a-Ff"></a>若行布施乃至般若波罗蜜多，<a id="a-Fg"></a>若住内空乃至无性自性空，<a id="a-Fh"></a>若住真如乃至不思议界，<a id="a-Fi"></a>若住苦、<a id="a-Fj"></a>集、<a id="a-Fk"></a>灭、<a id="a-Fl"></a>道圣谛，<a id="a-Fm"></a>若修四念住乃至八圣道支，<a id="a-Fn"></a>若修四静虑、<a id="a-Fo"></a>四无量、<a id="a-Fp"></a>四无色定，<a id="a-Fq"></a>若修空、<a id="a-Fr"></a>无相、<a id="a-Fs"></a>无愿解脱门，<a id="a-Ft"></a>若修八解脱乃至十遍处，<a id="a-Fu"></a>若修极喜地乃至法云地，<a id="a-Fv"></a>若修一切陀罗尼门、<a id="a-Fw"></a>三摩地门，<a id="a-Fx"></a>若修五眼、<a id="a-Fy"></a>六神通，<a id="a-Fz"></a>若修如来十力乃至十八佛不共法，<a id="a-G0"></a>若修大慈、<a id="a-G1"></a>大悲、<a id="a-G2"></a>大喜、<a id="a-G3"></a>大舍，<a id="a-G4"></a>若修无忘失法、<a id="a-G5"></a>恒住舍性，<a id="a-G6"></a>若修一切智、<a id="a-G7"></a>道相智、<a id="a-G8"></a>一切相智，<a id="a-G9"></a>若修菩萨摩诃萨行，<a id="a-GA"></a>若证无上正等菩提转妙法轮、<a id="a-GB"></a>作诸佛事。<a id="a-GC"></a>是所化者，<a id="a-GD"></a>复转化作无量有情，<a id="a-GE"></a>于中安立三聚差别。<a id="a-GF"></a>于意云何？<a id="a-GG"></a>如是诸佛所变化者，<a id="a-GH"></a>为实有去来坐卧等事，<a id="a-GI"></a>乃至为实有安立有情三聚差别不？<a id="a-GJ"></a>”</p>
  <p id="aGK">善现对曰：<a id="a-GL"></a>“不也，<a id="a-GM"></a>世尊。<a id="a-GN"></a>”</p>
  <p id="aGO">佛告善现：<a id="a-GP"></a>“如是，<a id="a-GQ"></a>如是，<a id="a-GR"></a>诸佛世尊知一切法皆如变化，<a id="a-GS"></a>说一切法亦如变化，<a id="a-GT"></a>虽有所为而无真实，<a id="a-GU"></a>虽度有情而无所度，<a id="a-GV"></a>如所化者度化有情。<a id="a-GW"></a>如是，<a id="a-GX"></a>善现，<a id="a-GY"></a>诸菩萨摩诃萨行深般若波罗蜜多，<a id="a-GZ"></a>应如诸佛所变化者，<a id="a-Ga"></a>虽有所作而无执著。<a id="a-Gb"></a>”</p>
  <p id="aGc">具寿善现复白佛言：<a id="a-Gd"></a>“若一切法皆如变化，<a id="a-Ge"></a>诸佛亦尔，<a id="a-Gf"></a>是则诸佛与所化者有何差别？<a id="a-Gg"></a>”</p>
  <p id="aGh">佛告善现：<a id="a-Gi"></a>“佛与所化及一切法实无差别。<a id="a-Gj"></a>所以者何？<a id="a-Gk"></a>诸佛所作一切事业，<a id="a-Gl"></a>佛所化者亦皆能作，<a id="a-Gm"></a>佛所化者所作事业，<a id="a-Gn"></a>诸佛世尊亦皆能作，<a id="a-Go"></a>是故诸佛与所化者及一切法实无差别。<a id="a-Gp"></a>”</p>
  <p id="aGq">具寿善现复白佛言：<a id="a-Gr"></a>“若无诸佛所变化者，<a id="a-Gs"></a>佛独能作所作事业？<a id="a-Gt"></a>若无诸佛，<a id="a-Gu"></a>彼所化者为独能作所作事不？<a id="a-Gv"></a>”</p>
  <p id="aGw">佛告善现：<a id="a-Gx"></a>“彼亦能作。<a id="a-Gy"></a>”</p>
  <p id="aGz">善现复问：<a id="a-H0"></a>“其事云何？<a id="a-H1"></a>”</p>
  <p id="aH2">佛告善现：<a id="a-H3"></a>“如有如来名善寂惠，<a id="a-H4"></a>自应度者皆已度讫，<a id="a-H5"></a>时无菩萨堪受佛记，<a id="a-H6"></a>便化作一佛令住世间，<a id="a-H7"></a>自入无余依大涅槃界。<a id="a-H8"></a>时，<a id="a-H9"></a>彼化佛于半劫中作诸佛事，<a id="a-HA"></a>过半劫已，<a id="a-HB"></a>授一菩萨大菩提记现入涅槃。<a id="a-HC"></a>时，<a id="a-HD"></a>诸天、<a id="a-HE"></a>人、<a id="a-HF"></a>阿素洛等，<a id="a-HG"></a>皆谓彼佛今入涅槃，<a id="a-HH"></a>然化佛身实无生灭。<a id="a-HI"></a>如是，<a id="a-HJ"></a>善现，<a id="a-HK"></a>诸菩萨摩诃萨行深般若波罗蜜多，<a id="a-HL"></a>应信诸法皆如变化。<a id="a-HM"></a>”</p>
  <p id="aHN">具寿善现复白佛言：<a id="a-HO"></a>“若诸佛身与化无别，<a id="a-HP"></a>云何能作真净福田？<a id="a-HQ"></a>若诸有情为解脱故，<a id="a-HR"></a>于诸佛所恭敬供养乃至涅槃，<a id="a-HS"></a>其福无尽；<a id="a-HT"></a>于化佛所恭敬供养，<a id="a-HU"></a>其福亦应究竟无尽。<a id="a-HV"></a>”</p>
  <p id="aHW">佛告善现：<a id="a-HX"></a>“如诸佛身由法性故，<a id="a-HY"></a>能与施主作净福田；<a id="a-HZ"></a>佛所化身亦复如是，<a id="a-Ha"></a>俱令施主恭敬供养，<a id="a-Hb"></a>穷生死际其福无尽。<a id="a-Hc"></a>善现当知，<a id="a-Hd"></a>且置恭敬供养诸佛及佛化身所获福聚，<a id="a-He"></a>若善男子、<a id="a-Hf"></a>善女人等，<a id="a-Hg"></a>于诸佛所起慈敬心，<a id="a-Hh"></a>思惟忆念真净功德；<a id="a-Hi"></a>是善男子、<a id="a-Hj"></a>善女人等，<a id="a-Hk"></a>穷生死际善根无尽。<a id="a-Hl"></a>善现当知，<a id="a-Hm"></a>复置于佛起慈敬心、<a id="a-Hn"></a>思惟忆念真净功德所获福聚，<a id="a-Ho"></a>若善男子、<a id="a-Hp"></a>善女人等为供养佛，<a id="a-Hq"></a>下至一花散虚空中；<a id="a-Hr"></a>是善男子、<a id="a-Hs"></a>善女人等，<a id="a-Ht"></a>穷生死际善根无尽。<a id="a-Hu"></a>善现当知，<a id="a-Hv"></a>复置为欲供养佛故下至一花散虚空中所获福聚，<a id="a-Hw"></a>若善男子、<a id="a-Hx"></a>善女人等，<a id="a-Hy"></a>下至一称南谟佛陀大慈悲者；<a id="a-Hz"></a>是善男子、<a id="a-I0"></a>善女人等，<a id="a-I1"></a>穷生死际善根无尽，<a id="a-I2"></a>于天、<a id="a-I3"></a>人中恒受富乐，<a id="a-I4"></a>乃至最后得般涅槃。<a id="a-I5"></a>如是，<a id="a-I6"></a>善现，<a id="a-I7"></a>于诸佛所及佛化身恭敬供养，<a id="a-I8"></a>获如是等广大饶益。<a id="a-I9"></a>是故，<a id="a-IA"></a>善现当知，<a id="a-IB"></a>诸佛与佛化身俱为施主，<a id="a-IC"></a>真净福田等无差别，<a id="a-ID"></a>诸法法性为定量故。</p>
  <p id="aIE">“复次，<a id="a-IF"></a>善现，<a id="a-IG"></a>诸菩萨摩诃萨应以如是诸法法性而为定量，<a id="a-IH"></a>行深般若波罗蜜多方便善巧，<a id="a-II"></a>入诸法法性已，<a id="a-IJ"></a>而于诸法不坏法性，<a id="a-IK"></a>谓不分别：<a id="a-IL"></a>此是般若乃至布施波罗蜜多，<a id="a-IM"></a>此是般若乃至布施波罗蜜多法性，<a id="a-IN"></a>广说乃至此是一切智智，<a id="a-IO"></a>此是一切智智法性。<a id="a-IP"></a>善现当知，<a id="a-IQ"></a>诸菩萨摩诃萨行深般若波罗蜜多时，<a id="a-IR"></a>不应如是分别诸法法性差别而坏法性。<a id="a-IS"></a>”</p>
  <p id="aIT">具寿善现复白佛言：<a id="a-IU"></a>“若菩萨摩诃萨行深般若波罗蜜多，<a id="a-IV"></a>不应分别诸法法性坏法性者，<a id="a-IW"></a>云何世尊自说诸法法性差别而坏法性？<a id="a-IX"></a>谓佛常说：<a id="a-IY"></a>此是色乃至识，<a id="a-IZ"></a>此是眼处乃至意处，<a id="a-Ia"></a>此是色处乃至法处，<a id="a-Ib"></a>此是眼界乃至意界，<a id="a-Ic"></a>此是色界乃至法界，<a id="a-Id"></a>此是眼识界乃至意识界，<a id="a-Ie"></a>此是六触，<a id="a-If"></a>此是六受，<a id="a-Ig"></a>此是六界，<a id="a-Ih"></a>此是四缘，<a id="a-Ii"></a>此是无明乃至老死，<a id="a-Ij"></a>此是内法，<a id="a-Ik"></a>此是外法；<a id="a-Il"></a>此是善法，<a id="a-Im"></a>此是非善法；<a id="a-In"></a>此是有漏法，<a id="a-Io"></a>此是无漏法；<a id="a-Ip"></a>此是世间法，<a id="a-Iq"></a>此是出世间法；<a id="a-Ir"></a>此是共法，<a id="a-Is"></a>此是不共法；<a id="a-It"></a>此是有为法，<a id="a-Iu"></a>此是无为法。<a id="a-Iv"></a>佛既常说如是等法种种差别，<a id="a-Iw"></a>将无世尊自坏法性？<a id="a-Ix"></a>”</p>
  <p id="aIy">佛告善现：<a id="a-Iz"></a>“我不自坏诸法法性，<a id="a-J0"></a>但以名相方便假说，<a id="a-J1"></a>令诸有情悟入诸法法性平等，<a id="a-J2"></a>出离生死证得涅槃。<a id="a-J3"></a>是故，<a id="a-J4"></a>善现，<a id="a-J5"></a>如来虽说诸法差别，<a id="a-J6"></a>而不名为坏诸法性。<a id="a-J7"></a>”</p>
  <p id="aJ8">具寿善现复白佛言：<a id="a-J9"></a>“若佛但以名相假说诸法法性，<a id="a-JA"></a>令诸有情方便悟入法性平等，<a id="a-JB"></a>云何佛于无名相法以名相说而言不坏？<a id="a-JC"></a>”</p>
  <p id="aJD">佛告善现：<a id="a-JE"></a>“我随世俗于一切法假立名相，<a id="a-JF"></a>为诸有情方便宣说，<a id="a-JG"></a>无所执著故无所坏。</p>
  <p id="aJH">“善现当知，<a id="a-JI"></a>如愚夫类闻说苦等，<a id="a-JJ"></a>执著名相不了假说，<a id="a-JK"></a>非诸如来及佛弟子闻说苦等执著名相，<a id="a-JL"></a>然如实知随世俗说，<a id="a-JM"></a>无有真实诸法名相。<a id="a-JN"></a>善现当知，<a id="a-JO"></a>若诸圣者于名著名，<a id="a-JP"></a>于相著相，<a id="a-JQ"></a>彼则亦应于空著空，<a id="a-JR"></a>于无相著无相，<a id="a-JS"></a>于无愿著无愿，<a id="a-JT"></a>于真如著真如，<a id="a-JU"></a>于实际著实际，<a id="a-JV"></a>于法界著法界，<a id="a-JW"></a>于无为著无为。<a id="a-JX"></a>善现当知，<a id="a-JY"></a>是一切法唯有假名，<a id="a-JZ"></a>唯有假相而无真实，<a id="a-Ja"></a>圣者于中亦不执著唯假名相。<a id="a-Jb"></a>如是，<a id="a-Jc"></a>善现，<a id="a-Jd"></a>诸菩萨摩诃萨住一切法，<a id="a-Je"></a>但假名相行深般若波罗蜜多，<a id="a-Jf"></a>而于其中无所执著。<a id="a-Jg"></a>”</p>
  <p id="aJh">具寿善现复白佛言：<a id="a-Ji"></a>“若一切法但有名相，<a id="a-Jj"></a>诸菩萨摩诃萨为何事故发菩提心，<a id="a-Jk"></a>受诸勤苦行菩萨行，<a id="a-Jl"></a>谓自勤苦修行布施乃至般若波罗蜜多，<a id="a-Jm"></a>广说乃至勤苦修行一切智智，<a id="a-Jn"></a>皆令圆满？<a id="a-Jo"></a>”</p>
  <p id="aJp">佛告善现：<a id="a-Jq"></a>“以一切法但有名相，<a id="a-Jr"></a>如是名相唯假施设，<a id="a-Js"></a>名相性空；<a id="a-Jt"></a>诸有情类颠倒执著，<a id="a-Ju"></a>流转生死受诸苦恼不能解脱。<a id="a-Jv"></a>是故菩萨为饶益彼发菩提心，<a id="a-Jw"></a>受诸勤苦行菩萨行，<a id="a-Jx"></a>渐次证得一切智智转妙法轮，<a id="a-Jy"></a>以三乘法方便济拔，<a id="a-Jz"></a>令出生死住涅槃界；<a id="a-K0"></a>然诸名相无生、<a id="a-K1"></a>无灭，<a id="a-K2"></a>亦无住、<a id="a-K3"></a>异施设可得。<a id="a-K4"></a>”</p>
  <p id="aK5">尔时，<a id="a-K6"></a>善现便白佛言：<a id="a-K7"></a>“佛说一切智智为一切智智耶？<a id="a-K8"></a>”</p>
  <p id="aK9">佛告善现：<a id="a-KA"></a>“我说一切智智为一切智智。<a id="a-KB"></a>”</p>
  <p id="aKC">具寿善现复白佛言：<a id="a-KD"></a>“世尊，<a id="a-KE"></a>常说一切智智略有三种，<a id="a-KF"></a>谓一切智、<a id="a-KG"></a>道相智、<a id="a-KH"></a>一切相智。<a id="a-KI"></a>如是三智，<a id="a-KJ"></a>其相云何？<a id="a-KK"></a>有何差别？<a id="a-KL"></a>”</p>
  <p id="aKM">佛告善现：<a id="a-KN"></a>“一切智者，<a id="a-KO"></a>谓共声闻及独觉智。<a id="a-KP"></a>道相智者，<a id="a-KQ"></a>谓共菩萨摩诃萨智。<a id="a-KR"></a>一切相智者，<a id="a-KS"></a>谓诸如来、<a id="a-KT"></a>应、<a id="a-KU"></a>正等觉不共妙智。<a id="a-KV"></a>”</p>
  <p id="aKW">具寿善现复白佛言：<a id="a-KX"></a>“何缘一切智是共声闻及独觉智？<a id="a-KY"></a>”</p>
  <p id="aKZ">佛告善现：<a id="a-Ka"></a>“一切智谓内外法等差别法门，<a id="a-Kb"></a>声闻、<a id="a-Kc"></a>独觉亦能了知此内外等法门差别，<a id="a-Kd"></a>而不能知一切道相及一切法、<a id="a-Ke"></a>一切种相故，<a id="a-Kf"></a>一切智是共声闻及独觉智。<a id="a-Kg"></a>”</p>
  <p id="aKh">具寿善现复白佛言：<a id="a-Ki"></a>“何缘道相智是共菩萨摩诃萨智？<a id="a-Kj"></a>”</p>
  <p id="aKk">佛告善现：<a id="a-Kl"></a>“诸菩萨摩诃萨应学遍知一切道相，<a id="a-Km"></a>谓声闻道相、<a id="a-Kn"></a>独觉道相、<a id="a-Ko"></a>菩萨道相、<a id="a-Kp"></a>如来道相。<a id="a-Kq"></a>诸菩萨摩诃萨于此诸道，<a id="a-Kr"></a>常应修学皆令圆满。<a id="a-Ks"></a>虽令此道作所应作，<a id="a-Kt"></a>而不令其证于实际故，<a id="a-Ku"></a>道相智是共菩萨摩诃萨智。<a id="a-Kv"></a>”</p>
  <p id="aKw">具寿善现复白佛言：<a id="a-Kx"></a>“诸菩萨摩诃萨修如来道得圆满已，<a id="a-Ky"></a>岂于实际亦不作证？<a id="a-Kz"></a>”</p>
  <p id="aL0">佛告善现：<a id="a-L1"></a>“诸菩萨摩诃萨成熟有情、<a id="a-L2"></a>严净佛土、<a id="a-L3"></a>修诸大愿若未圆满，<a id="a-L4"></a>犹于实际未应作证；<a id="a-L5"></a>若已圆满，<a id="a-L6"></a>乃于实际应可作证。<a id="a-L7"></a>”</p>
  <p id="aL8">具寿善现复白佛言：<a id="a-L9"></a>“诸菩萨摩诃萨为住于道，<a id="a-LA"></a>证实际耶？<a id="a-LB"></a>”</p>
  <p id="aLC">佛言：<a id="a-LD"></a>“不也。<a id="a-LE"></a>”</p>
  <p id="aLF">善现复问：<a id="a-LG"></a>“诸菩萨摩诃萨为住非道，<a id="a-LH"></a>证实际耶？<a id="a-LI"></a>”</p>
  <p id="aLJ">佛言：<a id="a-LK"></a>“不也。<a id="a-LL"></a>”</p>
  <p id="aLM">善现复问：<a id="a-LN"></a>“诸菩萨摩诃萨为住道非道，<a id="a-LO"></a>证实际耶？<a id="a-LP"></a>”</p>
  <p id="aLQ">佛言：<a id="a-LR"></a>“不也。<a id="a-LS"></a>”</p>
  <p id="aLT">善现复问：<a id="a-LU"></a>“诸菩萨摩诃萨为住非道非非道，<a id="a-LV"></a>证实际耶？<a id="a-LW"></a>”</p>
  <p id="aLX">佛言：<a id="a-LY"></a>“不也。<a id="a-LZ"></a>”</p>
  <p id="aLa">具寿善现复白佛言：<a id="a-Lb"></a>“若如是者，<a id="a-Lc"></a>诸菩萨摩诃萨为何所住证于实际？<a id="a-Ld"></a>”</p>
  <p id="aLe">佛告善现：<a id="a-Lf"></a>“于意云何？<a id="a-Lg"></a>汝为住道，<a id="a-Lh"></a>得尽诸漏，<a id="a-Li"></a>心解脱不？<a id="a-Lj"></a>”</p>
  <p id="aLk">“不也，<a id="a-Ll"></a>世尊。<a id="a-Lm"></a>”</p>
  <p id="aLn">“善现，<a id="a-Lo"></a>汝为住非道，<a id="a-Lp"></a>得尽诸漏，<a id="a-Lq"></a>心解脱不？<a id="a-Lr"></a>”</p>
  <p id="aLs">“不也，<a id="a-Lt"></a>世尊。<a id="a-Lu"></a>”</p>
  <p id="aLv">“善现，<a id="a-Lw"></a>汝为住道非道，<a id="a-Lx"></a>得尽诸漏，<a id="a-Ly"></a>心解脱不？<a id="a-Lz"></a>”</p>
  <p id="aM0">“不也，<a id="a-M1"></a>世尊。<a id="a-M2"></a>”</p>
  <p id="aM3">“善现，<a id="a-M4"></a>汝为住非道非非道，<a id="a-M5"></a>得尽诸漏，<a id="a-M6"></a>心解脱不？<a id="a-M7"></a>”</p>
  <p id="aM8">“不也，<a id="a-M9"></a>世尊。<a id="a-MA"></a>”</p>
  <p id="aMB">佛告善现：<a id="a-MC"></a>“汝何所住，<a id="a-MD"></a>得尽诸漏，<a id="a-ME"></a>心永解脱？<a id="a-MF"></a>”</p>
  <p id="aMG">善现答言：<a id="a-MH"></a>“非我有住，<a id="a-MI"></a>得尽诸漏，<a id="a-MJ"></a>心永解脱；<a id="a-MK"></a>然我尽漏，<a id="a-ML"></a>心得解脱，<a id="a-MM"></a>都无所住。<a id="a-MN"></a>”</p>
  <p id="aMO">佛告善现：<a id="a-MP"></a>“诸菩萨摩诃萨亦复如是，<a id="a-MQ"></a>行深般若波罗蜜多，<a id="a-MR"></a>都无所住而证实际。<a id="a-MS"></a>”</p>
  <p id="aMT">具寿善现复白佛言：<a id="a-MU"></a>“何缘一切相智名一切相智耶？<a id="a-MV"></a>”</p>
  <p id="aMW">佛告善现：<a id="a-MX"></a>“知一切法皆同一相，<a id="a-MY"></a>谓寂灭相，<a id="a-MZ"></a>是故名为一切相智。<a id="a-Ma"></a>复次，<a id="a-Mb"></a>善现，<a id="a-Mc"></a>诸行、<a id="a-Md"></a>状、<a id="a-Me"></a>相能表诸法，<a id="a-Mf"></a>如来如实能遍觉知，<a id="a-Mg"></a>是故说名一切相智。<a id="a-Mh"></a>”</p>
  <p id="aMi">具寿善现复白佛言：<a id="a-Mj"></a>“若一切智、<a id="a-Mk"></a>若道相智、<a id="a-Ml"></a>若一切相智，<a id="a-Mm"></a>如是三智诸烦恼断有差别不？<a id="a-Mn"></a>有有余断、<a id="a-Mo"></a>无余断不？<a id="a-Mp"></a>”</p>
  <p id="aMq">佛告善现：<a id="a-Mr"></a>“非诸烦恼断有差别，<a id="a-Ms"></a>然诸如来一切烦恼习气相续皆已永断，<a id="a-Mt"></a>声闻、<a id="a-Mu"></a>独觉习气相续犹未永断。<a id="a-Mv"></a>”</p>
  <p id="aMw">善现复问：<a id="a-Mx"></a>“诸烦恼断得无为不？<a id="a-My"></a>”</p>
  <p id="aMz">佛言：<a id="a-N0"></a>“如是。<a id="a-N1"></a>”</p>
  <p id="aN2">善现复问：<a id="a-N3"></a>“声闻、<a id="a-N4"></a>独觉不得无为，<a id="a-N5"></a>烦恼断不？<a id="a-N6"></a>”</p>
  <p id="aN7">佛言：<a id="a-N8"></a>“不也。<a id="a-N9"></a>”</p>
  <p id="aNA">善现复问：<a id="a-NB"></a>“无为法中有差别不？<a id="a-NC"></a>”</p>
  <p id="aND">佛言：<a id="a-NE"></a>“不也。<a id="a-NF"></a>”</p>
  <p id="aNG">具寿善现复白佛言：<a id="a-NH"></a>“若无为法无差别者，<a id="a-NI"></a>佛何缘说一切如来习气相续皆已永断，<a id="a-NJ"></a>声闻、<a id="a-NK"></a>独觉习气相续犹未永断？<a id="a-NL"></a>”</p>
  <p id="aNM">佛告善现：<a id="a-NN"></a>“习气相续实非烦恼，<a id="a-NO"></a>然诸声闻及诸独觉烦恼已断，<a id="a-NP"></a>犹有少分似贪、<a id="a-NQ"></a>嗔等发身、<a id="a-NR"></a>语相，<a id="a-NS"></a>即说此为习气相续。<a id="a-NT"></a>此于愚夫异生相续能引无义，<a id="a-NU"></a>非在声闻、<a id="a-NV"></a>独觉相续能引无义。<a id="a-NW"></a>如是一切习气相续，<a id="a-NX"></a>如来永断。<a id="a-NY"></a>”</p>
  <p id="aNZ">尔时，<a id="a-Na"></a>善现复白佛言：<a id="a-Nb"></a>“道与涅槃俱无自性，<a id="a-Nc"></a>佛何缘说此是预流乃至独觉，<a id="a-Nd"></a>此是菩萨、<a id="a-Ne"></a>此是如来？<a id="a-Nf"></a>”</p>
  <p id="aNg">佛告善现：<a id="a-Nh"></a>“若诸预流乃至独觉，<a id="a-Ni"></a>若诸菩萨、<a id="a-Nj"></a>若诸如来，<a id="a-Nk"></a>一切皆是无为所显。<a id="a-Nl"></a>”</p>
  <p id="aNm">具寿善现复白佛言：<a id="a-Nn"></a>“无为法中实有预流乃至如来义差别不？<a id="a-No"></a>”</p>
  <p id="aNp">佛言：<a id="a-Nq"></a>“不也。<a id="a-Nr"></a>”</p>
  <p id="aNs">善现复问：<a id="a-Nt"></a>“若尔，<a id="a-Nu"></a>何缘佛说预流乃至如来一切皆是无为所显？<a id="a-Nv"></a>”</p>
  <p id="aNw">佛告善现：<a id="a-Nx"></a>“我依世俗言说显示有预流等所显差别，<a id="a-Ny"></a>不依胜义，<a id="a-Nz"></a>非胜义中有可显示。<a id="a-O0"></a>所以者何？<a id="a-O1"></a>非胜义中有语言道、<a id="a-O2"></a>或分别慧，<a id="a-O3"></a>若复二种，<a id="a-O4"></a>然由彼彼世俗言说诸法断故，<a id="a-O5"></a>施设彼彼世俗言说诸法后际。<a id="a-O6"></a>”</p>
  <p id="aO7">具寿善现复白佛言：<a id="a-O8"></a>“若一切法自相皆空，<a id="a-O9"></a>前际尚无，<a id="a-OA"></a>况有后际？<a id="a-OB"></a>如何施设有后际耶？<a id="a-OC"></a>”</p>
  <p id="aOD">佛告善现：<a id="a-OE"></a>“如是，<a id="a-OF"></a>如是，<a id="a-OG"></a>如汝所说，<a id="a-OH"></a>诸所有法自相皆空，<a id="a-OI"></a>前际尚无，<a id="a-OJ"></a>况有后际？<a id="a-OK"></a>后际实有，<a id="a-OL"></a>必无是处。<a id="a-OM"></a>然诸有情不能了达诸所有法自相皆空，<a id="a-ON"></a>为饶益彼方便假说：<a id="a-OO"></a>‘此是前际，<a id="a-OP"></a>此是后际。<a id="a-OQ"></a>’然一切法自相空中，<a id="a-OR"></a>前际、<a id="a-OS"></a>后际俱不可得。<a id="a-OT"></a>如是，<a id="a-OU"></a>善现，<a id="a-OV"></a>诸菩萨摩诃萨达一切法自相空已，<a id="a-OW"></a>行深般若波罗蜜多。<a id="a-OX"></a>善现当知，<a id="a-OY"></a>若菩萨摩诃萨达一切法自相皆空，<a id="a-OZ"></a>行深般若波罗蜜多，<a id="a-Oa"></a>于诸法中无所执著，<a id="a-Ob"></a>谓不执著若内若外、<a id="a-Oc"></a>若善若非善、<a id="a-Od"></a>若世间若出世间、<a id="a-Oe"></a>若有漏若无漏、<a id="a-Of"></a>若有为若无为、<a id="a-Og"></a>若声闻法、<a id="a-Oh"></a>若独觉法、<a id="a-Oi"></a>若菩萨法、<a id="a-Oj"></a>若诸佛法，<a id="a-Ok"></a>唯依世俗施设为有，<a id="a-Ol"></a>不依胜义，<a id="a-Om"></a>故无执著。<a id="a-On"></a>”</p>
 </body>
</html>