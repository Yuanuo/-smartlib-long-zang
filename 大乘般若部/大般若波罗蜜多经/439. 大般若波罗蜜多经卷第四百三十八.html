<!doctype html>
<html id="z3IBT1974" data-ver="1209">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百三十八</h1>
  <h2 id="a2">第二分东北方品第四十三之一</h2>
  <p id="a3">时，<a id="a-4"></a>天帝释作是念言：<a id="a-5"></a>“若善男子、<a id="a-6"></a>善女人等，<a id="a-7"></a>得闻般若波罗蜜多甚深经典法门名字，<a id="a-8"></a>一经耳者；<a id="a-9"></a>是善男子、<a id="a-A"></a>善女人等，<a id="a-B"></a>已于过去无量如来、<a id="a-C"></a>应、<a id="a-D"></a>正等觉亲近供养、<a id="a-E"></a>发弘誓愿、<a id="a-F"></a>种诸善根，<a id="a-G"></a>多善知识之所摄受，<a id="a-H"></a>况能书写、<a id="a-I"></a>受持读诵、<a id="a-J"></a>如理思惟、<a id="a-K"></a>为他演说，<a id="a-L"></a>或能随力如说修行！<a id="a-M"></a>当知是人定于过去无量佛所亲近承事、<a id="a-N"></a>供养恭敬、<a id="a-O"></a>尊重赞叹、<a id="a-P"></a>植众德本，<a id="a-Q"></a>曾闻般若波罗蜜多，<a id="a-R"></a>闻已受持、<a id="a-S"></a>思惟读诵、<a id="a-T"></a>为他演说、<a id="a-U"></a>如教修行，<a id="a-V"></a>或于此经能问能答，<a id="a-W"></a>由斯福力今办是事。<a id="a-X"></a>若善男子、<a id="a-Y"></a>善女人等，<a id="a-Z"></a>已曾供养无量如来、<a id="a-a"></a>应、<a id="a-b"></a>正等觉，<a id="a-c"></a>功德纯净，<a id="a-d"></a>闻是般若波罗蜜多，<a id="a-e"></a>其心不惊、<a id="a-f"></a>不恐、<a id="a-g"></a>不怖，<a id="a-h"></a>闻已信乐如说修行，<a id="a-i"></a>当知是人曾于过去多百千劫，<a id="a-j"></a>修习布施乃至般若波罗蜜多故，<a id="a-k"></a>于今生能成此事。<a id="a-l"></a>”</p>
  <p id="am">尔时，<a id="a-n"></a>舍利子白佛言：<a id="a-o"></a>“世尊，<a id="a-p"></a>若善男子、<a id="a-q"></a>善女人等，<a id="a-r"></a>闻此般若波罗蜜多甚深经中所有义趣，<a id="a-s"></a>不惊不怖亦不生疑，<a id="a-t"></a>闻已受持、<a id="a-u"></a>思惟读诵、<a id="a-v"></a>书写解说、<a id="a-w"></a>如教修行，<a id="a-x"></a>当知是人已于无上正等菩提得不退转。<a id="a-y"></a>何以故？<a id="a-z"></a>世尊，<a id="a-10"></a>如是般若波罗蜜多，<a id="a-11"></a>义趣甚深、<a id="a-12"></a>极难信解！<a id="a-13"></a>若于先世不久修习布施、<a id="a-14"></a>净戒、<a id="a-15"></a>安忍、<a id="a-16"></a>精进、<a id="a-17"></a>静虑、<a id="a-18"></a>般若波罗蜜多，<a id="a-19"></a>岂暂得闻即能信解？</p>
  <p id="a1A">“世尊，<a id="a-1B"></a>若善男子、<a id="a-1C"></a>善女人等，<a id="a-1D"></a>闻说如是甚深般若波罗蜜多毁訾诽谤，<a id="a-1E"></a>当知是人已于先世由贪、<a id="a-1F"></a>嗔、<a id="a-1G"></a>痴覆蔽心故，<a id="a-1H"></a>于此般若波罗蜜多甚深经典亦曾毁谤。<a id="a-1I"></a>何以故？<a id="a-1J"></a>世尊，<a id="a-1K"></a>如是痴人闻说般若波罗蜜多甚深义趣，<a id="a-1L"></a>由串习力不信不乐，<a id="a-1M"></a>心不清净。<a id="a-1N"></a>所以者何？<a id="a-1O"></a>如是痴人于过去世，<a id="a-1P"></a>未曾亲近诸佛菩萨及弟子众，<a id="a-1Q"></a>未曾请问：<a id="a-1R"></a>‘云何应行布施波罗蜜多乃至般若波罗蜜多？<a id="a-1S"></a>云何应住内空乃至无性自性空？<a id="a-1T"></a>云何应修四念住乃至八圣道支？<a id="a-1U"></a>云何应学佛十力乃至十八佛不共法？<a id="a-1V"></a>’故今闻说甚深般若波罗蜜多毁訾诽谤，<a id="a-1W"></a>不信不乐，<a id="a-1X"></a>心不清净。<a id="a-1Y"></a>”</p>
  <p id="a1Z">尔时，<a id="a-1a"></a>天帝释白佛言：<a id="a-1b"></a>“世尊，<a id="a-1c"></a>如是般若波罗蜜多，<a id="a-1d"></a>义趣甚深、<a id="a-1e"></a>极难信解！<a id="a-1f"></a>若善男子、<a id="a-1g"></a>善女人等，<a id="a-1h"></a>未久信乐修行布施波罗蜜多乃至般若波罗蜜多，<a id="a-1i"></a>未久信乐安住内空乃至无性自性空，<a id="a-1j"></a>未久信乐修习四念住乃至八圣道支，<a id="a-1k"></a>未久信乐修习八解脱、<a id="a-1l"></a>九次第定、<a id="a-1m"></a>五神通，<a id="a-1n"></a>未久信乐修学如来十力、<a id="a-1o"></a>四无所畏、<a id="a-1p"></a>四无礙解、<a id="a-1q"></a>大慈、<a id="a-1r"></a>大悲、<a id="a-1s"></a>大喜、<a id="a-1t"></a>大舍、<a id="a-1u"></a>十八佛不共法及余无量无边佛法；<a id="a-1v"></a>是善男子、<a id="a-1w"></a>善女人等，<a id="a-1x"></a>闻此般若波罗蜜多甚深义趣，<a id="a-1y"></a>不能信解或生毁谤，<a id="a-1z"></a>未为希有。<a id="a-20"></a>世尊，<a id="a-21"></a>我今敬礼甚深般若波罗蜜多！<a id="a-22"></a>世尊，<a id="a-23"></a>我若敬礼甚深般若波罗蜜多，<a id="a-24"></a>即为敬礼一切相智。<a id="a-25"></a>”</p>
  <p id="a26">尔时，<a id="a-27"></a>佛告天帝释言：<a id="a-28"></a>“如是，<a id="a-29"></a>如是，<a id="a-2A"></a>如汝所说，<a id="a-2B"></a>敬礼般若波罗蜜多，<a id="a-2C"></a>即为敬礼一切相智。<a id="a-2D"></a>何以故？<a id="a-2E"></a>憍尸迦，<a id="a-2F"></a>一切如来、<a id="a-2G"></a>应、<a id="a-2H"></a>正等觉，<a id="a-2I"></a>若一切智、<a id="a-2J"></a>若道相智、<a id="a-2K"></a>若一切相智，<a id="a-2L"></a>皆从般若波罗蜜多而出生故。<a id="a-2M"></a>憍尸迦，<a id="a-2N"></a>若善男子、<a id="a-2O"></a>善女人等，<a id="a-2P"></a>欲住如来一切相智，<a id="a-2Q"></a>当住般若波罗蜜多；<a id="a-2R"></a>欲生如来一切智、<a id="a-2S"></a>道相智及余功德，<a id="a-2T"></a>当学般若波罗蜜多；<a id="a-2U"></a>欲得永断一切烦恼习气相续，<a id="a-2V"></a>当学般若波罗蜜多；<a id="a-2W"></a>欲证无上正等菩提，<a id="a-2X"></a>转妙法轮度有情类，<a id="a-2Y"></a>当学般若波罗蜜多。<a id="a-2Z"></a>憍尸迦，<a id="a-2a"></a>若善男子、<a id="a-2b"></a>善女人等，<a id="a-2c"></a>欲得预流、<a id="a-2d"></a>一来、<a id="a-2e"></a>不还、<a id="a-2f"></a>阿罗汉果、<a id="a-2g"></a>独觉菩提，<a id="a-2h"></a>当学般若波罗蜜多。<a id="a-2i"></a>憍尸迦，<a id="a-2j"></a>若善男子、<a id="a-2k"></a>善女人等，<a id="a-2l"></a>欲善安立声闻种性诸有情类于声闻乘，<a id="a-2m"></a>当学般若波罗蜜多；<a id="a-2n"></a>欲善安立独觉种性诸有情类于独觉乘，<a id="a-2o"></a>当学般若波罗蜜多；<a id="a-2p"></a>欲善安立大乘种性诸有情类于无上乘，<a id="a-2q"></a>令疾证得所求无上正等菩提，<a id="a-2r"></a>当学般若波罗蜜多。<a id="a-2s"></a>憍尸迦，<a id="a-2t"></a>若善男子、<a id="a-2u"></a>善女人等，<a id="a-2v"></a>欲得三界最胜功德，<a id="a-2w"></a>当学般若波罗蜜多；<a id="a-2x"></a>欲伏一切黑暗朋党，<a id="a-2y"></a>当学般若波罗蜜多；<a id="a-2z"></a>欲善摄受诸苾蒭众，<a id="a-30"></a>当学般若波罗蜜多。<a id="a-31"></a>”</p>
  <p id="a32">尔时，<a id="a-33"></a>天帝释白佛言：<a id="a-34"></a>“世尊，<a id="a-35"></a>诸菩萨摩诃萨修行般若波罗蜜多时，<a id="a-36"></a>云何住色？<a id="a-37"></a>云何住受、<a id="a-38"></a>想、<a id="a-39"></a>行、<a id="a-3A"></a>识？<a id="a-3B"></a>云何住眼乃至意？<a id="a-3C"></a>云何住色乃至法？<a id="a-3D"></a>云何住眼识乃至意识？<a id="a-3E"></a>云何住般若波罗蜜多乃至布施波罗蜜多？<a id="a-3F"></a>云何住内空乃至无性自性空？<a id="a-3G"></a>云何住四念住乃至八圣道支？<a id="a-3H"></a>云何住佛十力乃至十八佛不共法？<a id="a-3I"></a>世尊，<a id="a-3J"></a>诸菩萨摩诃萨修行般若波罗蜜多时，<a id="a-3K"></a>云何习色？<a id="a-3L"></a>云何习受、<a id="a-3M"></a>想、<a id="a-3N"></a>行、<a id="a-3O"></a>识？<a id="a-3P"></a>乃至云何习佛十力乃至习十八佛不共法？<a id="a-3Q"></a>”</p>
  <p id="a3R">尔时，<a id="a-3S"></a>佛告天帝释言：<a id="a-3T"></a>“憍尸迦，<a id="a-3U"></a>善哉！<a id="a-3V"></a>善哉！<a id="a-3W"></a>汝于今者承佛神力，<a id="a-3X"></a>能问如来如是深义。<a id="a-3Y"></a>谛听！<a id="a-3Z"></a>谛听！<a id="a-3a"></a>善思念之！<a id="a-3b"></a>吾当为汝分别解说。</p>
  <p id="a3c">“憍尸迦，<a id="a-3d"></a>诸菩萨摩诃萨修行般若波罗蜜多时，<a id="a-3e"></a>若于色不住不习，<a id="a-3f"></a>是为住习色；<a id="a-3g"></a>若于受、<a id="a-3h"></a>想、<a id="a-3i"></a>行、<a id="a-3j"></a>识不住不习，<a id="a-3k"></a>是为住习受、<a id="a-3l"></a>想、<a id="a-3m"></a>行、<a id="a-3n"></a>识；<a id="a-3o"></a>若于眼乃至意不住不习，<a id="a-3p"></a>是为住习眼乃至意；<a id="a-3q"></a>若于色乃至法不住不习，<a id="a-3r"></a>是为住习色乃至法；<a id="a-3s"></a>若于眼识乃至意识不住不习，<a id="a-3t"></a>是为住习眼识乃至意识；<a id="a-3u"></a>若于般若波罗蜜多乃至布施波罗蜜多不住不习，<a id="a-3v"></a>是为住习般若波罗蜜多乃至布施波罗蜜多；<a id="a-3w"></a>若于内空乃至无性自性空不住不习，<a id="a-3x"></a>是为住习内空乃至无性自性空；<a id="a-3y"></a>若于四念住乃至八圣道支不住不习，<a id="a-3z"></a>是为住习四念住乃至八圣道支；<a id="a-40"></a>若于佛十力乃至十八佛不共法不住不习，<a id="a-41"></a>是为住习佛十力乃至十八佛不共法。<a id="a-42"></a>何以故？<a id="a-43"></a>憍尸迦，<a id="a-44"></a>诸菩萨摩诃萨修行般若波罗蜜多时，<a id="a-45"></a>于色不得可住可习，<a id="a-46"></a>于受、<a id="a-47"></a>想、<a id="a-48"></a>行、<a id="a-49"></a>识不得可住可习，<a id="a-4A"></a>乃至于佛十力不得可住可习，<a id="a-4B"></a>乃至于十八佛不共法不得可住可习故。</p>
  <p id="a4C">“复次，<a id="a-4D"></a>憍尸迦，<a id="a-4E"></a>诸菩萨摩诃萨修行般若波罗蜜多时，<a id="a-4F"></a>若于色非住非不住、<a id="a-4G"></a>非习非不习，<a id="a-4H"></a>是为住习色；<a id="a-4I"></a>若于受、<a id="a-4J"></a>想、<a id="a-4K"></a>行、<a id="a-4L"></a>识非住非不住、<a id="a-4M"></a>非习非不习，<a id="a-4N"></a>是为住习受、<a id="a-4O"></a>想、<a id="a-4P"></a>行、<a id="a-4Q"></a>识；<a id="a-4R"></a>若于眼乃至意非住非不住、<a id="a-4S"></a>非习非不习，<a id="a-4T"></a>是为住习眼乃至意；<a id="a-4U"></a>若于色乃至法非住非不住、<a id="a-4V"></a>非习非不习，<a id="a-4W"></a>是为住习色乃至法；<a id="a-4X"></a>若于眼识乃至意识非住非不住、<a id="a-4Y"></a>非习非不习，<a id="a-4Z"></a>是为住习眼识乃至意识；<a id="a-4a"></a>若于般若波罗蜜多乃至布施波罗蜜多非住非不住、<a id="a-4b"></a>非习非不习，<a id="a-4c"></a>是为住习般若波罗蜜多乃至布施波罗蜜多；<a id="a-4d"></a>若于内空乃至无性自性空非住非不住、<a id="a-4e"></a>非习非不习，<a id="a-4f"></a>是为住习内空乃至无性自性空；<a id="a-4g"></a>若于四念住乃至八圣道支非住非不住、<a id="a-4h"></a>非习非不习，<a id="a-4i"></a>是为住习四念住乃至八圣道支；<a id="a-4j"></a>若于佛十力乃至十八佛不共法非住非不住、<a id="a-4k"></a>非习非不习，<a id="a-4l"></a>是为住习佛十力乃至十八佛不共法。<a id="a-4m"></a>何以故？<a id="a-4n"></a>憍尸迦，<a id="a-4o"></a>诸菩萨摩诃萨修行般若波罗蜜多时，<a id="a-4p"></a>观色前际不可得、<a id="a-4q"></a>后际不可得、<a id="a-4r"></a>中际不可得，<a id="a-4s"></a>观受、<a id="a-4t"></a>想、<a id="a-4u"></a>行、<a id="a-4v"></a>识前际不可得、<a id="a-4w"></a>后际不可得、<a id="a-4x"></a>中际不可得，<a id="a-4y"></a>乃至观佛十力前际不可得、<a id="a-4z"></a>后际不可得、<a id="a-50"></a>中际不可得，<a id="a-51"></a>乃至观十八佛不共法前际不可得、<a id="a-52"></a>后际不可得、<a id="a-53"></a>中际不可得故。<a id="a-54"></a>”</p>
  <p id="a55">尔时，<a id="a-56"></a>舍利子白佛言：<a id="a-57"></a>“世尊，<a id="a-58"></a>如是般若波罗蜜多最为甚深。<a id="a-59"></a>”</p>
  <p id="a5A">佛言：<a id="a-5B"></a>“如是，<a id="a-5C"></a>舍利子，<a id="a-5D"></a>色真如甚深故般若波罗蜜多最为甚深，<a id="a-5E"></a>受、<a id="a-5F"></a>想、<a id="a-5G"></a>行、<a id="a-5H"></a>识真如甚深故般若波罗蜜多最为甚深，<a id="a-5I"></a>如是乃至十八佛不共法真如甚深故般若波罗蜜多最为甚深。<a id="a-5J"></a>”</p>
  <p id="a5K">时，<a id="a-5L"></a>舍利子复白佛言：<a id="a-5M"></a>“世尊，<a id="a-5N"></a>如是般若波罗蜜多难可测量。<a id="a-5O"></a>”</p>
  <p id="a5P">佛言：<a id="a-5Q"></a>“如是，<a id="a-5R"></a>舍利子，<a id="a-5S"></a>色真如难测量故般若波罗蜜多难可测量，<a id="a-5T"></a>受、<a id="a-5U"></a>想、<a id="a-5V"></a>行、<a id="a-5W"></a>识真如难测量故般若波罗蜜多难可测量，<a id="a-5X"></a>乃至十八佛不共法真如难测量故般若波罗蜜多难可测量。<a id="a-5Y"></a>”</p>
  <p id="a5Z">时，<a id="a-5a"></a>舍利子复白佛言：<a id="a-5b"></a>“世尊，<a id="a-5c"></a>如是般若波罗蜜多最为无量。<a id="a-5d"></a>”，</p>
  <p id="a5e">佛言：<a id="a-5f"></a>“如是，<a id="a-5g"></a>舍利子，<a id="a-5h"></a>色真如无量故般若波罗蜜多亦无量，<a id="a-5i"></a>受、<a id="a-5j"></a>想、<a id="a-5k"></a>行、<a id="a-5l"></a>识真如无量故般若波罗蜜多亦无量，<a id="a-5m"></a>乃至十八佛不共法真如无量故般若波罗蜜多亦无量。</p>
  <p id="a5n">“舍利子，<a id="a-5o"></a>若菩萨摩诃萨修行般若波罗蜜多时，<a id="a-5p"></a>不行色甚深性是行般若波罗蜜多，<a id="a-5q"></a>不行受、<a id="a-5r"></a>想、<a id="a-5s"></a>行、<a id="a-5t"></a>识甚深性是行般若波罗蜜多；<a id="a-5u"></a>不行眼甚深性是行般若波罗蜜多，<a id="a-5v"></a>乃至不行意甚深性是行般若波罗蜜多；<a id="a-5w"></a>不行色甚深性是行般若波罗蜜多，<a id="a-5x"></a>乃至不行法甚深性是行般若波罗蜜多；<a id="a-5y"></a>不行眼识甚深性是行般若波罗蜜多，<a id="a-5z"></a>乃至不行意识甚深性是行般若波罗蜜多；<a id="a-60"></a>不行般若波罗蜜多甚深性是行般若波罗蜜多，<a id="a-61"></a>乃至不行布施波罗蜜多甚深性是行般若波罗蜜多；<a id="a-62"></a>不行内空甚深性是行般若波罗蜜多，<a id="a-63"></a>乃至不行无性自性空甚深性是行般若波罗蜜多；<a id="a-64"></a>不行四念住甚深性是行般若波罗蜜多，<a id="a-65"></a>乃至不行八圣道支甚深性是行般若波罗蜜多；<a id="a-66"></a>不行佛十力甚深性是行般若波罗蜜多，<a id="a-67"></a>乃至不行十八佛不共法甚深性是行般若波罗蜜多。<a id="a-68"></a>何以故？<a id="a-69"></a>舍利子，<a id="a-6A"></a>色甚深性即非色，<a id="a-6B"></a>受、<a id="a-6C"></a>想、<a id="a-6D"></a>行、<a id="a-6E"></a>识甚深性即非受、<a id="a-6F"></a>想、<a id="a-6G"></a>行、<a id="a-6H"></a>识，<a id="a-6I"></a>乃至十八佛不共法甚深性即非十八佛不共法故。</p>
  <p id="a6J">“复次，<a id="a-6K"></a>舍利子，<a id="a-6L"></a>若菩萨摩诃萨修行般若波罗蜜多时，<a id="a-6M"></a>不行色难测量性是行般若波罗蜜多，<a id="a-6N"></a>不行受、<a id="a-6O"></a>想、<a id="a-6P"></a>行、<a id="a-6Q"></a>识难测量性是行般若波罗蜜多；<a id="a-6R"></a>不行眼难测量性是行般若波罗蜜多，<a id="a-6S"></a>乃至不行意难测量性是行般若波罗蜜多；<a id="a-6T"></a>不行色难测量性是行般若波罗蜜多，<a id="a-6U"></a>乃至不行法难测量性是行般若波罗蜜多；<a id="a-6V"></a>不行眼识难测量性是行般若波罗蜜多，<a id="a-6W"></a>乃至不行意识难测量性是行般若波罗蜜多；<a id="a-6X"></a>不行般若波罗蜜多难测量性是行般若波罗蜜多，<a id="a-6Y"></a>乃至不行布施波罗蜜多难测量性是行般若波罗蜜多；<a id="a-6Z"></a>不行内空难测量性是行般若波罗蜜多，<a id="a-6a"></a>乃至不行无性自性空难测量性是行般若波罗蜜多；<a id="a-6b"></a>不行四念住难测量性是行般若波罗蜜多，<a id="a-6c"></a>乃至不行八圣道支难测量性是行般若波罗蜜多；<a id="a-6d"></a>不行佛十力难测量性是行般若波罗蜜多，<a id="a-6e"></a>乃至不行十八佛不共法难测量性是行般若波罗蜜多。<a id="a-6f"></a>何以故？<a id="a-6g"></a>舍利子，<a id="a-6h"></a>色难测量性即非色，<a id="a-6i"></a>受、<a id="a-6j"></a>想、<a id="a-6k"></a>行、<a id="a-6l"></a>识难测量性即非受、<a id="a-6m"></a>想、<a id="a-6n"></a>行、<a id="a-6o"></a>识，<a id="a-6p"></a>乃至十八佛不共法难测量性即非十八佛不共法故。</p>
  <p id="a6q">“复次，<a id="a-6r"></a>舍利子，<a id="a-6s"></a>若菩萨摩诃萨修行般若波罗蜜多时，<a id="a-6t"></a>不行色无量性是行般若波罗蜜多，<a id="a-6u"></a>不行受、<a id="a-6v"></a>想、<a id="a-6w"></a>行、<a id="a-6x"></a>识无量性是行般若波罗蜜多；<a id="a-6y"></a>不行眼无量性是行般若波罗蜜多，<a id="a-6z"></a>乃至不行意无量性是行般若波罗蜜多；<a id="a-70"></a>不行色无量性是行般若波罗蜜多，<a id="a-71"></a>乃至不行法无量性是行般若波罗蜜多；<a id="a-72"></a>不行眼识无量性是行般若波罗蜜多，<a id="a-73"></a>乃至不行意识无量性是行般若波罗蜜多；<a id="a-74"></a>不行般若波罗蜜多无量性是行般若波罗蜜多，<a id="a-75"></a>乃至不行布施波罗蜜多无量性是行般若波罗蜜多；<a id="a-76"></a>不行内空无量性是行般若波罗蜜多，<a id="a-77"></a>乃至不行无性自性空无量性是行般若波罗蜜多；<a id="a-78"></a>不行四念住无量性是行般若波罗蜜多，<a id="a-79"></a>乃至不行八圣道支无量性是行般若波罗蜜多；<a id="a-7A"></a>不行佛十力无量性是行般若波罗蜜多，<a id="a-7B"></a>乃至不行十八佛不共法无量性是行般若波罗蜜多。<a id="a-7C"></a>何以故？<a id="a-7D"></a>舍利子，<a id="a-7E"></a>色无量性即非色，<a id="a-7F"></a>受、<a id="a-7G"></a>想、<a id="a-7H"></a>行、<a id="a-7I"></a>识无量性即非受、<a id="a-7J"></a>想、<a id="a-7K"></a>行、<a id="a-7L"></a>识，<a id="a-7M"></a>乃至十八佛不共法无量性即非十八佛不共法故。<a id="a-7N"></a>”</p>
  <p id="a7O">尔时，<a id="a-7P"></a>舍利子白佛言：<a id="a-7Q"></a>“世尊，<a id="a-7R"></a>如是般若波罗蜜多既最甚深，<a id="a-7S"></a>难测无量、<a id="a-7T"></a>难可信解，<a id="a-7U"></a>不应在彼新学大乘菩萨前说。<a id="a-7V"></a>忽彼闻此甚深般若波罗蜜多，<a id="a-7W"></a>其心惊惶、<a id="a-7X"></a>恐怖、<a id="a-7Y"></a>犹豫，<a id="a-7Z"></a>不能信解。<a id="a-7a"></a>但应在彼不退转位菩萨前说，<a id="a-7b"></a>彼闻如是甚深般若波罗蜜多，<a id="a-7c"></a>心不惊惶、<a id="a-7d"></a>不恐、<a id="a-7e"></a>不怖亦不犹豫，<a id="a-7f"></a>闻已信解、<a id="a-7g"></a>受持读诵、<a id="a-7h"></a>如理思惟、<a id="a-7i"></a>为他演说。<a id="a-7j"></a>”</p>
  <p id="a7k">尔时，<a id="a-7l"></a>天帝释问舍利子言：<a id="a-7m"></a>“大德，<a id="a-7n"></a>若有在彼新学大乘菩萨前说如是般若波罗蜜多有何过失？<a id="a-7o"></a>”</p>
  <p id="a7p">舍利子言：<a id="a-7q"></a>“憍尸迦，<a id="a-7r"></a>若有在彼新学大乘菩萨前说如是般若波罗蜜多，<a id="a-7s"></a>彼闻惊惶、<a id="a-7t"></a>恐怖、<a id="a-7u"></a>犹豫，<a id="a-7v"></a>不能信解或生毁谤，<a id="a-7w"></a>由斯造作增长能感堕恶趣业，<a id="a-7x"></a>没三恶趣久处生死，<a id="a-7y"></a>难证无上正等菩提，<a id="a-7z"></a>是故智者不应在彼新学大乘菩萨前说如是般若波罗蜜多。<a id="a-80"></a>”</p>
  <p id="a81">时，<a id="a-82"></a>天帝释复问具寿舍利子言：<a id="a-83"></a>“大德，<a id="a-84"></a>颇有菩萨未受无上大菩提记，<a id="a-85"></a>闻说如是甚深般若波罗蜜多，<a id="a-86"></a>心不惊惶、<a id="a-87"></a>不恐、<a id="a-88"></a>不怖、<a id="a-89"></a>不犹豫不？<a id="a-8A"></a>”</p>
  <p id="a8B">舍利子言：<a id="a-8C"></a>“有！<a id="a-8D"></a>憍尸迦，<a id="a-8E"></a>是菩萨摩诃萨不久当受大菩提记。<a id="a-8F"></a>憍尸迦，<a id="a-8G"></a>若菩萨摩诃萨闻说如是甚深般若波罗蜜多，<a id="a-8H"></a>心不惊惶、<a id="a-8I"></a>不恐、<a id="a-8J"></a>不怖亦不犹豫，<a id="a-8K"></a>当知是菩萨摩诃萨已受无上大菩提记；<a id="a-8L"></a>设未受者，<a id="a-8M"></a>不过一佛或二佛所，<a id="a-8N"></a>定当得受大菩提记。<a id="a-8O"></a>若不尔者，<a id="a-8P"></a>闻说如是甚深般若波罗蜜多，<a id="a-8Q"></a>心定惊惶、<a id="a-8R"></a>恐怖、<a id="a-8S"></a>犹豫。<a id="a-8T"></a>”</p>
  <p id="a8U">尔时，<a id="a-8V"></a>佛告舍利子言：<a id="a-8W"></a>“如是，<a id="a-8X"></a>如是，<a id="a-8Y"></a>如汝所说。<a id="a-8Z"></a>舍利子，<a id="a-8a"></a>若菩萨摩诃萨久学大乘、<a id="a-8b"></a>久发大愿、<a id="a-8c"></a>久修六种波罗蜜多及余无量无边佛法，<a id="a-8d"></a>久于无量无边如来、<a id="a-8e"></a>应、<a id="a-8f"></a>正等觉供养恭敬、<a id="a-8g"></a>尊重赞叹，<a id="a-8h"></a>久事无量无边善友，<a id="a-8i"></a>由此因缘，<a id="a-8j"></a>闻说如是甚深般若波罗蜜多，<a id="a-8k"></a>心不惊惶、<a id="a-8l"></a>不恐、<a id="a-8m"></a>不怖亦不犹豫，<a id="a-8n"></a>闻已信解、<a id="a-8o"></a>受持读诵、<a id="a-8p"></a>如理思惟、<a id="a-8q"></a>为他演说，<a id="a-8r"></a>或能书写、<a id="a-8s"></a>如说修行。<a id="a-8t"></a>”</p>
  <p id="a8u">尔时，<a id="a-8v"></a>舍利子白佛言：<a id="a-8w"></a>“世尊，<a id="a-8x"></a>我今乐说诸菩萨摩诃萨少分譬喻，<a id="a-8y"></a>唯愿世尊哀愍听许。<a id="a-8z"></a>”</p>
  <p id="a90">佛告舍利子：<a id="a-91"></a>“所乐说者，<a id="a-92"></a>随汝意说。<a id="a-93"></a>”</p>
  <p id="a94">舍利子言：<a id="a-95"></a>“世尊，<a id="a-96"></a>如住菩萨乘诸善男子、<a id="a-97"></a>善女人等，<a id="a-98"></a>梦中修行般若、<a id="a-99"></a>静虑、<a id="a-9A"></a>精进、<a id="a-9B"></a>安忍、<a id="a-9C"></a>净戒、<a id="a-9D"></a>布施波罗蜜多，<a id="a-9E"></a>安住内空乃至无性自性空，<a id="a-9F"></a>修行四念住乃至八圣道支，<a id="a-9G"></a>修行佛十力乃至十八佛不共法，<a id="a-9H"></a>修行一切智、<a id="a-9I"></a>道相智、<a id="a-9J"></a>一切相智，<a id="a-9K"></a>趣菩提树乃至安坐妙菩提座。<a id="a-9L"></a>当知是善男子、<a id="a-9M"></a>善女人等尚近无上正等菩提，<a id="a-9N"></a>况有菩萨摩诃萨为求无上正等菩提，<a id="a-9O"></a>觉时修行般若、<a id="a-9P"></a>静虑、<a id="a-9Q"></a>精进、<a id="a-9R"></a>安忍、<a id="a-9S"></a>净戒、<a id="a-9T"></a>布施波罗蜜多，<a id="a-9U"></a>安住内空乃至无性自性空，<a id="a-9V"></a>修行四念住乃至八圣道支，<a id="a-9W"></a>修行佛十力乃至十八佛不共法，<a id="a-9X"></a>修行一切智、<a id="a-9Y"></a>道相智、<a id="a-9Z"></a>一切相智，<a id="a-9a"></a>而不速证所求无上正等菩提？<a id="a-9b"></a>世尊当知，<a id="a-9c"></a>是菩萨摩诃萨不久当趣菩提树下，<a id="a-9d"></a>不久当坐妙菩提座，<a id="a-9e"></a>证得无上正等菩提，<a id="a-9f"></a>转妙法轮利乐一切。<a id="a-9g"></a>世尊，<a id="a-9h"></a>若善男子、<a id="a-9i"></a>善女人等，<a id="a-9j"></a>得闻如是甚深般若波罗蜜多，<a id="a-9k"></a>受持读诵、<a id="a-9l"></a>精勤修学、<a id="a-9m"></a>如理思惟；<a id="a-9n"></a>当知是善男子、<a id="a-9o"></a>善女人等久学大乘，<a id="a-9p"></a>善根成熟、<a id="a-9q"></a>供养诸佛，<a id="a-9r"></a>多事善友、<a id="a-9s"></a>植众德本，<a id="a-9t"></a>能成是事。</p>
  <p id="a9u">“世尊，<a id="a-9v"></a>若善男子、<a id="a-9w"></a>善女人等，<a id="a-9x"></a>得闻如是甚深般若波罗蜜多，<a id="a-9y"></a>信解受持、<a id="a-9z"></a>读诵修习、<a id="a-A0"></a>如理思惟、<a id="a-A1"></a>为他演说；<a id="a-A2"></a>是善男子、<a id="a-A3"></a>善女人等，<a id="a-A4"></a>或已得受大菩提记，<a id="a-A5"></a>或近当受大菩提记。<a id="a-A6"></a>世尊，<a id="a-A7"></a>是善男子、<a id="a-A8"></a>善女人等，<a id="a-A9"></a>如住不退位菩萨摩诃萨，<a id="a-AA"></a>疾得无上正等菩提，<a id="a-AB"></a>由此得闻甚深般若波罗蜜多，<a id="a-AC"></a>能深信解、<a id="a-AD"></a>受持读诵、<a id="a-AE"></a>如理思惟、<a id="a-AF"></a>随教修行、<a id="a-AG"></a>为他演说。</p>
  <p id="aAH">“世尊，<a id="a-AI"></a>譬如有人游涉旷野，<a id="a-AJ"></a>经过险路百踰缮那，<a id="a-AK"></a>或二、<a id="a-AL"></a>或三、<a id="a-AM"></a>或四、<a id="a-AN"></a>五百，<a id="a-AO"></a>见诸城邑王都前相，<a id="a-AP"></a>谓放牧人园林田等，<a id="a-AQ"></a>见诸相已便作是念：<a id="a-AR"></a>‘城邑王都去此非远。<a id="a-AS"></a>’作是念已身意泰然，<a id="a-AT"></a>不畏恶兽、<a id="a-AU"></a>恶贼、<a id="a-AV"></a>饥渴。<a id="a-AW"></a>世尊，<a id="a-AX"></a>诸菩萨摩诃萨亦复如是，<a id="a-AY"></a>若得闻此甚深般若波罗蜜多，<a id="a-AZ"></a>受持读诵、<a id="a-Aa"></a>如理思惟、<a id="a-Ab"></a>深生信解，<a id="a-Ac"></a>应知不久当得受记或已得受，<a id="a-Ad"></a>速证无上正等菩提，<a id="a-Ae"></a>是菩萨摩诃萨无堕声闻、<a id="a-Af"></a>独觉地畏。<a id="a-Ag"></a>何以故？<a id="a-Ah"></a>世尊，<a id="a-Ai"></a>是菩萨摩诃萨已得见闻、<a id="a-Aj"></a>恭敬供养甚深般若波罗蜜多无上菩提之前相故。<a id="a-Ak"></a>”</p>
  <p id="aAl">尔时，<a id="a-Am"></a>佛告舍利子言：<a id="a-An"></a>“如是，<a id="a-Ao"></a>如是，<a id="a-Ap"></a>如汝所说。<a id="a-Aq"></a>汝承佛力，<a id="a-Ar"></a>当复说之。<a id="a-As"></a>”</p>
  <p id="aAt">时，<a id="a-Au"></a>舍利子复白佛言：<a id="a-Av"></a>“世尊，<a id="a-Aw"></a>譬如有人欲观大海，<a id="a-Ax"></a>渐次往趣，<a id="a-Ay"></a>经于多时不见山林，<a id="a-Az"></a>便作是念：<a id="a-B0"></a>‘今睹此相，<a id="a-B1"></a>大海非远。<a id="a-B2"></a>所以者何？<a id="a-B3"></a>夫近海岸，<a id="a-B4"></a>地必渐下，<a id="a-B5"></a>定无山林。<a id="a-B6"></a>’彼人尔时虽未见海，<a id="a-B7"></a>而见近相，<a id="a-B8"></a>欢喜踊跃：<a id="a-B9"></a>‘我速定当得见大海。<a id="a-BA"></a>’世尊，<a id="a-BB"></a>诸菩萨摩诃萨亦复如是，<a id="a-BC"></a>若得闻此甚深般若波罗蜜多，<a id="a-BD"></a>受持读诵、<a id="a-BE"></a>如理思惟、<a id="a-BF"></a>深生信解，<a id="a-BG"></a>是菩萨摩诃萨虽未得佛现前授记：<a id="a-BH"></a>‘汝于来世经尔许劫，<a id="a-BI"></a>若经百劫、<a id="a-BJ"></a>若经千劫、<a id="a-BK"></a>若经百千劫，<a id="a-BL"></a>乃至若经百千俱胝那庾多劫，<a id="a-BM"></a>当得无上正等菩提。<a id="a-BN"></a>’而应自知受记非远。<a id="a-BO"></a>何以故？<a id="a-BP"></a>世尊，<a id="a-BQ"></a>是菩萨摩诃萨已得见闻、<a id="a-BR"></a>恭敬供养、<a id="a-BS"></a>受持读诵、<a id="a-BT"></a>如理思惟甚深般若波罗蜜多无上菩提之前相故。</p>
  <p id="aBU">“世尊，<a id="a-BV"></a>譬如春时花果树等，<a id="a-BW"></a>陈叶已落，<a id="a-BX"></a>枝条滋润，<a id="a-BY"></a>众人见已咸作是言：<a id="a-BZ"></a>‘新花果叶当出不久。<a id="a-Ba"></a>所以者何？<a id="a-Bb"></a>此诸树等新花果叶先相现故。<a id="a-Bc"></a>’赡部洲人男女大小见此相已，<a id="a-Bd"></a>欢喜踊跃，<a id="a-Be"></a>皆作是言：<a id="a-Bf"></a>‘我等不久当得见此花果茂盛。<a id="a-Bg"></a>’世尊，<a id="a-Bh"></a>诸菩萨摩诃萨亦复如是，<a id="a-Bi"></a>若得闻此甚深般若波罗蜜多，<a id="a-Bj"></a>受持读诵、<a id="a-Bk"></a>如理思惟、<a id="a-Bl"></a>深生信解、<a id="a-Bm"></a>恭敬供养，<a id="a-Bn"></a>当知宿世善根成熟，<a id="a-Bo"></a>多供养佛，<a id="a-Bp"></a>多事善友，<a id="a-Bq"></a>不久当受无上正等大菩提记。<a id="a-Br"></a>世尊，<a id="a-Bs"></a>是菩萨摩诃萨应作是念：<a id="a-Bt"></a>‘我先定有胜善根力，<a id="a-Bu"></a>能引无上正等菩提，<a id="a-Bv"></a>故今见闻、<a id="a-Bw"></a>恭敬供养甚深般若波罗蜜多，<a id="a-Bx"></a>受持读诵、<a id="a-By"></a>深生信解、<a id="a-Bz"></a>如理思惟、<a id="a-C0"></a>随力修习。<a id="a-C1"></a>’</p>
  <p id="aC2">“世尊，<a id="a-C3"></a>今此会中有诸天子见过去佛说是法者，<a id="a-C4"></a>皆生欢喜，<a id="a-C5"></a>咸共议言：<a id="a-C6"></a>‘昔诸菩萨闻说如是甚深般若波罗蜜多便得受记，<a id="a-C7"></a>今诸菩萨既闻说此甚深般若波罗蜜多，<a id="a-C8"></a>不久定当受菩提记。<a id="a-C9"></a>’</p>
  <p id="aCA">“世尊，<a id="a-CB"></a>譬如女人怀孕渐久，<a id="a-CC"></a>其身转重动止不安，<a id="a-CD"></a>饮食睡眠悉皆减少，<a id="a-CE"></a>不喜多语厌常所作，<a id="a-CF"></a>受苦痛故众事顿息。<a id="a-CG"></a>有异母人见是相已，<a id="a-CH"></a>即知此女不久产生。<a id="a-CI"></a>世尊，<a id="a-CJ"></a>诸菩萨摩诃萨亦复如是，<a id="a-CK"></a>宿种善根多供养佛，<a id="a-CL"></a>久事善友善根熟故，<a id="a-CM"></a>今得闻此甚深般若波罗蜜多，<a id="a-CN"></a>受持读诵、<a id="a-CO"></a>如理思惟、<a id="a-CP"></a>深生信解、<a id="a-CQ"></a>随力修习。<a id="a-CR"></a>世尊当知，<a id="a-CS"></a>是菩萨摩诃萨由此因缘，<a id="a-CT"></a>不久得受无上正等大菩提记。<a id="a-CU"></a>”</p>
  <p id="aCV">尔时，<a id="a-CW"></a>佛赞舍利子言：<a id="a-CX"></a>“善哉！<a id="a-CY"></a>善哉！<a id="a-CZ"></a>汝善能说得闻如是甚深般若波罗蜜多，<a id="a-Ca"></a>受持读诵、<a id="a-Cb"></a>如理思惟、<a id="a-Cc"></a>深生信解菩萨譬喻，<a id="a-Cd"></a>当知皆是佛威神力，<a id="a-Ce"></a>令汝引发如是辩才。<a id="a-Cf"></a>”</p>
  <p id="aCg">尔时，<a id="a-Ch"></a>具寿善现白佛言：<a id="a-Ci"></a>“世尊，<a id="a-Cj"></a>甚奇！<a id="a-Ck"></a>如来、<a id="a-Cl"></a>应、<a id="a-Cm"></a>正等觉善能摄受诸菩萨摩诃萨，<a id="a-Cn"></a>善能付嘱诸菩萨摩诃萨。<a id="a-Co"></a>”</p>
  <p id="aCp">佛告善现：<a id="a-Cq"></a>“如是，<a id="a-Cr"></a>如是，<a id="a-Cs"></a>如汝所说。<a id="a-Ct"></a>何以故？<a id="a-Cu"></a>善现，<a id="a-Cv"></a>诸菩萨摩诃萨求趣无上正等菩提，<a id="a-Cw"></a>为多有情得利乐故，<a id="a-Cx"></a>怜愍饶益诸天人故。<a id="a-Cy"></a>是诸菩萨摩诃萨众精勤修学菩萨行时，<a id="a-Cz"></a>为欲饶益无量百千诸有情故，<a id="a-D0"></a>为欲摄受无量百千诸菩萨故，<a id="a-D1"></a>以四摄事而摄受之。<a id="a-D2"></a>何等为四？<a id="a-D3"></a>一者、<a id="a-D4"></a>布施，<a id="a-D5"></a>二者、<a id="a-D6"></a>爱语，<a id="a-D7"></a>三者、<a id="a-D8"></a>利行，<a id="a-D9"></a>四者、<a id="a-DA"></a>同事。<a id="a-DB"></a>是菩萨摩诃萨自正安住十善业道，<a id="a-DC"></a>亦安立他令勤修学十善业道；<a id="a-DD"></a>自入初静虑乃至非想非非想处，<a id="a-DE"></a>亦教他入初静虑乃至非想非非想处；<a id="a-DF"></a>自行布施，<a id="a-DG"></a>亦教他行布施；<a id="a-DH"></a>自行净戒，<a id="a-DI"></a>亦教他行净戒；<a id="a-DJ"></a>自行安忍，<a id="a-DK"></a>亦教他行安忍；<a id="a-DL"></a>自行精进，<a id="a-DM"></a>亦教他行精进；<a id="a-DN"></a>自行静虑，<a id="a-DO"></a>亦教他行静虑；<a id="a-DP"></a>自行般若，<a id="a-DQ"></a>亦教他行般若。<a id="a-DR"></a>是菩萨摩诃萨依止般若波罗蜜多方便善巧，<a id="a-DS"></a>虽教有情证预流果，<a id="a-DT"></a>而不自证；<a id="a-DU"></a>虽教有情证一来果，<a id="a-DV"></a>而不自证；<a id="a-DW"></a>虽教有情证不还果，<a id="a-DX"></a>而不自证；<a id="a-DY"></a>虽教有情证阿罗汉果，<a id="a-DZ"></a>而不自证；<a id="a-Da"></a>虽教有情证独觉菩提，<a id="a-Db"></a>而不自证。<a id="a-Dc"></a>是菩萨摩诃萨自修布施波罗蜜多乃至般若波罗蜜多，<a id="a-Dd"></a>亦劝无量百千菩萨修行布施波罗蜜多乃至般若波罗蜜多；<a id="a-De"></a>自住菩萨不退转地，<a id="a-Df"></a>亦劝无量百千菩萨令住菩萨不退转地；<a id="a-Dg"></a>自勤精进严净佛土，<a id="a-Dh"></a>亦劝无量百千菩萨令勤精进严净佛土；<a id="a-Di"></a>自勤精进成熟有情，<a id="a-Dj"></a>亦劝无量百千菩萨令勤精进成熟有情；<a id="a-Dk"></a>自勤发起菩萨神通，<a id="a-Dl"></a>亦劝无量百千菩萨令勤发起菩萨神通；<a id="a-Dm"></a>自勤严净陀罗尼门，<a id="a-Dn"></a>亦劝无量百千菩萨令勤严净陀罗尼门；<a id="a-Do"></a>自勤严净三摩地门，<a id="a-Dp"></a>亦劝无量百千菩萨令勤严净三摩地门；<a id="a-Dq"></a>自能证得圆满辩才，<a id="a-Dr"></a>亦劝无量百千菩萨令其证得圆满辩才；<a id="a-Ds"></a>自能摄受圆满色身，<a id="a-Dt"></a>亦劝无量百千菩萨亦能摄受圆满色身；<a id="a-Du"></a>自能摄受圆满相好，<a id="a-Dv"></a>亦劝无量百千菩萨令能摄受圆满相好；<a id="a-Dw"></a>自能摄受圆满童真地，<a id="a-Dx"></a>亦劝无量百千菩萨亦能摄受圆满童真地。<a id="a-Dy"></a>是菩萨摩诃萨自修四念住乃至八圣道支，<a id="a-Dz"></a>亦劝彼修四念住乃至八圣道支；<a id="a-E0"></a>自住内空乃至无性自性空，<a id="a-E1"></a>亦劝彼住内空乃至无性自性空；<a id="a-E2"></a>自修佛十力乃至十八佛不共法，<a id="a-E3"></a>亦劝彼修佛十力乃至十八佛不共法；<a id="a-E4"></a>自修一切智、<a id="a-E5"></a>道相智、<a id="a-E6"></a>一切相智，<a id="a-E7"></a>亦劝彼修一切智、<a id="a-E8"></a>道相智、<a id="a-E9"></a>一切相智；<a id="a-EA"></a>自断一切烦恼习气相续，<a id="a-EB"></a>亦劝彼断一切烦恼习气相续；<a id="a-EC"></a>自证无上正等菩提、<a id="a-ED"></a>转妙法轮利乐一切，<a id="a-EE"></a>亦劝彼证所求无上正等菩提作斯事业。<a id="a-EF"></a>”</p>
  <p id="aEG">具寿善现复白佛言：<a id="a-EH"></a>“甚奇，<a id="a-EI"></a>世尊！<a id="a-EJ"></a>希有，<a id="a-EK"></a>善逝！<a id="a-EL"></a>是菩萨摩诃萨成就如是大功德聚，<a id="a-EM"></a>为欲饶益一切有情，<a id="a-EN"></a>修行如是甚深般若波罗蜜多，<a id="a-EO"></a>求证无上正等菩提，<a id="a-EP"></a>转妙法轮利乐一切。<a id="a-EQ"></a>世尊，<a id="a-ER"></a>云何菩萨摩诃萨修行般若波罗蜜多令速圆满？<a id="a-ES"></a>”</p>
  <p id="aET">佛告善现：<a id="a-EU"></a>“若菩萨摩诃萨修行般若波罗蜜多时，<a id="a-EV"></a>不见色若增若减，<a id="a-EW"></a>不见受、<a id="a-EX"></a>想、<a id="a-EY"></a>行、<a id="a-EZ"></a>识若增若减；<a id="a-Ea"></a>不见眼处若增若减，<a id="a-Eb"></a>不见耳、<a id="a-Ec"></a>鼻、<a id="a-Ed"></a>舌、<a id="a-Ee"></a>身、<a id="a-Ef"></a>意处若增若减；<a id="a-Eg"></a>不见色处若增若减，<a id="a-Eh"></a>不见声、<a id="a-Ei"></a>香、<a id="a-Ej"></a>味、<a id="a-Ek"></a>触、<a id="a-El"></a>法处若增若减；<a id="a-Em"></a>不见眼界若增若减，<a id="a-En"></a>不见耳、<a id="a-Eo"></a>鼻、<a id="a-Ep"></a>舌、<a id="a-Eq"></a>身、<a id="a-Er"></a>意界若增若减；<a id="a-Es"></a>不见色界若增若减，<a id="a-Et"></a>不见声、<a id="a-Eu"></a>香、<a id="a-Ev"></a>味、<a id="a-Ew"></a>触、<a id="a-Ex"></a>法界若增若减；<a id="a-Ey"></a>不见眼识界若增若减，<a id="a-Ez"></a>不见耳、<a id="a-F0"></a>鼻、<a id="a-F1"></a>舌、<a id="a-F2"></a>身、<a id="a-F3"></a>意识界若增若减；<a id="a-F4"></a>不见眼触若增若减，<a id="a-F5"></a>不见耳、<a id="a-F6"></a>鼻、<a id="a-F7"></a>舌、<a id="a-F8"></a>身、<a id="a-F9"></a>意触若增若减；<a id="a-FA"></a>不见眼触为缘所生诸受若增若减，<a id="a-FB"></a>不见耳、<a id="a-FC"></a>鼻、<a id="a-FD"></a>舌、<a id="a-FE"></a>身、<a id="a-FF"></a>意触为缘所生诸受若增若减；<a id="a-FG"></a>不见布施波罗蜜多若增若减，<a id="a-FH"></a>不见净戒、<a id="a-FI"></a>安忍、<a id="a-FJ"></a>精进、<a id="a-FK"></a>静虑、<a id="a-FL"></a>般若波罗蜜多若增若减；<a id="a-FM"></a>不见内空若增若减，<a id="a-FN"></a>不见外空、<a id="a-FO"></a>内外空、<a id="a-FP"></a>空空、<a id="a-FQ"></a>大空、<a id="a-FR"></a>胜义空、<a id="a-FS"></a>有为空、<a id="a-FT"></a>无为空、<a id="a-FU"></a>毕竟空、<a id="a-FV"></a>无际空、<a id="a-FW"></a>散无散空、<a id="a-FX"></a>本性空、<a id="a-FY"></a>自共相空、<a id="a-FZ"></a>一切法空、<a id="a-Fa"></a>不可得空、<a id="a-Fb"></a>无性空、<a id="a-Fc"></a>自性空、<a id="a-Fd"></a>无性自性空若增若减；<a id="a-Fe"></a>不见四念住若增若减，<a id="a-Ff"></a>不见四正断、<a id="a-Fg"></a>四神足、<a id="a-Fh"></a>五根、<a id="a-Fi"></a>五力、<a id="a-Fj"></a>七等觉支、<a id="a-Fk"></a>八圣道支若增若减；<a id="a-Fl"></a>乃至不见佛十力若增若减，<a id="a-Fm"></a>不见四无所畏、<a id="a-Fn"></a>四无礙解、<a id="a-Fo"></a>大慈、<a id="a-Fp"></a>大悲、<a id="a-Fq"></a>大喜、<a id="a-Fr"></a>大舍、<a id="a-Fs"></a>十八佛不共法若增若减；<a id="a-Ft"></a>不见一切陀罗尼门若增若减，<a id="a-Fu"></a>不见一切三摩地门若增若减；<a id="a-Fv"></a>不见一切智若增若减，<a id="a-Fw"></a>不见道相智、<a id="a-Fx"></a>一切相智若增若减，<a id="a-Fy"></a>是菩萨摩诃萨修行般若波罗蜜多速得圆满。</p>
  <p id="aFz">“复次，<a id="a-G0"></a>善现，<a id="a-G1"></a>若菩萨摩诃萨修行般若波罗蜜多时，<a id="a-G2"></a>不见是法、<a id="a-G3"></a>不见是非法，<a id="a-G4"></a>不见是过去、<a id="a-G5"></a>不见是未来、<a id="a-G6"></a>不见是现在，<a id="a-G7"></a>不见是善、<a id="a-G8"></a>不见是非善，<a id="a-G9"></a>不见是有记、<a id="a-GA"></a>不见是无记，<a id="a-GB"></a>不见是有为、<a id="a-GC"></a>不见是无为，<a id="a-GD"></a>不见是欲界、<a id="a-GE"></a>不见是色界、<a id="a-GF"></a>不见是无色界，<a id="a-GG"></a>不见是布施波罗蜜多乃至不见是般若波罗蜜多，<a id="a-GH"></a>不见是内空乃至不见是无性自性空，<a id="a-GI"></a>不见是四念住乃至不见是八圣道支，<a id="a-GJ"></a>如是乃至不见是如来十力乃至不见是十八佛不共法，<a id="a-GK"></a>不见是一切陀罗尼门、<a id="a-GL"></a>不见是一切三摩地门，<a id="a-GM"></a>不见是一切智、<a id="a-GN"></a>不见是道相智、<a id="a-GO"></a>一切相智，<a id="a-GP"></a>是菩萨摩诃萨修行般若波罗蜜多速得圆满。<a id="a-GQ"></a>何以故？<a id="a-GR"></a>善现，<a id="a-GS"></a>以一切法无性相故，<a id="a-GT"></a>无作用故，<a id="a-GU"></a>不可转故，<a id="a-GV"></a>虚妄、<a id="a-GW"></a>诳诈、<a id="a-GX"></a>不坚实、<a id="a-GY"></a>不自在故，<a id="a-GZ"></a>无觉受故，<a id="a-Ga"></a>离我、<a id="a-Gb"></a>有情、<a id="a-Gc"></a>命者、<a id="a-Gd"></a>生者广说乃至知、<a id="a-Ge"></a>见者故。<a id="a-Gf"></a>”</p>
  <p id="aGg">尔时，<a id="a-Gh"></a>具寿善现复白佛言：<a id="a-Gi"></a>“世尊，<a id="a-Gj"></a>如来所说不可思议。<a id="a-Gk"></a>”</p>
  <p id="aGl">佛告善现：<a id="a-Gm"></a>“如是，<a id="a-Gn"></a>如是，<a id="a-Go"></a>如汝所说，<a id="a-Gp"></a>如来所说不可思议。<a id="a-Gq"></a>善现，<a id="a-Gr"></a>色不可思议故，<a id="a-Gs"></a>如来所说不可思议，<a id="a-Gt"></a>受、<a id="a-Gu"></a>想、<a id="a-Gv"></a>行、<a id="a-Gw"></a>识不可思议故，<a id="a-Gx"></a>如来所说不可思议；<a id="a-Gy"></a>眼处不可思议故，<a id="a-Gz"></a>如来所说不可思议，<a id="a-H0"></a>耳、<a id="a-H1"></a>鼻、<a id="a-H2"></a>舌、<a id="a-H3"></a>身、<a id="a-H4"></a>意处不可思议故，<a id="a-H5"></a>如来所说不可思议；<a id="a-H6"></a>色处不可思议故，<a id="a-H7"></a>如来所说不可思议，<a id="a-H8"></a>声、<a id="a-H9"></a>香、<a id="a-HA"></a>味、<a id="a-HB"></a>触、<a id="a-HC"></a>法处不可思议故，<a id="a-HD"></a>如来所说不可思议；<a id="a-HE"></a>眼界不可思议故，<a id="a-HF"></a>如来所说不可思议，<a id="a-HG"></a>耳、<a id="a-HH"></a>鼻、<a id="a-HI"></a>舌、<a id="a-HJ"></a>身、<a id="a-HK"></a>意界不可思议故，<a id="a-HL"></a>如来所说不可思议；<a id="a-HM"></a>色界不可思议故，<a id="a-HN"></a>如来所说不可思议，<a id="a-HO"></a>声、<a id="a-HP"></a>香、<a id="a-HQ"></a>味、<a id="a-HR"></a>触、<a id="a-HS"></a>法界不可思议故，<a id="a-HT"></a>如来所说不可思议；<a id="a-HU"></a>眼识界不可思议故，<a id="a-HV"></a>如来所说不可思议，<a id="a-HW"></a>耳、<a id="a-HX"></a>鼻、<a id="a-HY"></a>舌、<a id="a-HZ"></a>身、<a id="a-Ha"></a>意识界不可思议故，<a id="a-Hb"></a>如来所说不可思议；<a id="a-Hc"></a>眼触不可思议故，<a id="a-Hd"></a>如来所说不可思议，<a id="a-He"></a>耳、<a id="a-Hf"></a>鼻、<a id="a-Hg"></a>舌、<a id="a-Hh"></a>身、<a id="a-Hi"></a>意触不可思议故，<a id="a-Hj"></a>如来所说不可思议；<a id="a-Hk"></a>眼触为缘所生诸受不可思议故，<a id="a-Hl"></a>如来所说不可思议，<a id="a-Hm"></a>耳、<a id="a-Hn"></a>鼻、<a id="a-Ho"></a>舌、<a id="a-Hp"></a>身、<a id="a-Hq"></a>意触为缘所生诸受不可思议故，<a id="a-Hr"></a>如来所说不可思议；<a id="a-Hs"></a>布施波罗蜜多不可思议故，<a id="a-Ht"></a>如来所说不可思议，<a id="a-Hu"></a>乃至般若波罗蜜多不可思议故，<a id="a-Hv"></a>如来所说不可思议；<a id="a-Hw"></a>内空不可思议故，<a id="a-Hx"></a>如来所说不可思议，<a id="a-Hy"></a>乃至无性自性空不可思议故，<a id="a-Hz"></a>如来所说不可思议；<a id="a-I0"></a>四念住不可思议故，<a id="a-I1"></a>如来所说不可思议，<a id="a-I2"></a>乃至八圣道支不可思议故，<a id="a-I3"></a>如来所说不可思议；<a id="a-I4"></a>如是乃至佛十力不可思议故，<a id="a-I5"></a>如来所说不可思议，<a id="a-I6"></a>乃至十八佛不共法不可思议故，<a id="a-I7"></a>如来所说不可思议；<a id="a-I8"></a>一切陀罗尼门不可思议故，<a id="a-I9"></a>如来所说不可思议，<a id="a-IA"></a>一切三摩地门不可思议故，<a id="a-IB"></a>如来所说不可思议；<a id="a-IC"></a>一切智不可思议故，<a id="a-ID"></a>如来所说不可思议，<a id="a-IE"></a>道相智、<a id="a-IF"></a>一切相智不可思议故，<a id="a-IG"></a>如来所说不可思议。<a id="a-IH"></a>善现，<a id="a-II"></a>若菩萨摩诃萨修行般若波罗蜜多时，<a id="a-IJ"></a>如实了知色是不可思议，<a id="a-IK"></a>受、<a id="a-IL"></a>想、<a id="a-IM"></a>行、<a id="a-IN"></a>识是不可思议，<a id="a-IO"></a>乃至一切智是不可思议，<a id="a-IP"></a>道相智、<a id="a-IQ"></a>一切相智是不可思议，<a id="a-IR"></a>是菩萨摩诃萨修行般若波罗蜜多速得圆满。</p>
  <p id="aIS">“复次，<a id="a-IT"></a>善现，<a id="a-IU"></a>若菩萨摩诃萨修行般若波罗蜜多时，<a id="a-IV"></a>于色不起若可思议若不可思议想，<a id="a-IW"></a>于受、<a id="a-IX"></a>想、<a id="a-IY"></a>行、<a id="a-IZ"></a>识不起若可思议若不可思议想；<a id="a-Ia"></a>于眼处不起若可思议若不可思议想，<a id="a-Ib"></a>于耳、<a id="a-Ic"></a>鼻、<a id="a-Id"></a>舌、<a id="a-Ie"></a>身、<a id="a-If"></a>意处不起若可思议若不可思议想；<a id="a-Ig"></a>于色处不起若可思议若不可思议想，<a id="a-Ih"></a>于声、<a id="a-Ii"></a>香、<a id="a-Ij"></a>味、<a id="a-Ik"></a>触、<a id="a-Il"></a>法处不起若可思议若不可思议想；<a id="a-Im"></a>于眼界不起若可思议若不可思议想，<a id="a-In"></a>于耳、<a id="a-Io"></a>鼻、<a id="a-Ip"></a>舌、<a id="a-Iq"></a>身、<a id="a-Ir"></a>意界不起若可思议若不可思议想；<a id="a-Is"></a>于色界不起若可思议若不可思议想，<a id="a-It"></a>于声、<a id="a-Iu"></a>香、<a id="a-Iv"></a>味、<a id="a-Iw"></a>触、<a id="a-Ix"></a>法界不起若可思议若不可思议想；<a id="a-Iy"></a>于眼识界不起若可思议若不可思议想，<a id="a-Iz"></a>于耳、<a id="a-J0"></a>鼻、<a id="a-J1"></a>舌、<a id="a-J2"></a>身、<a id="a-J3"></a>意识界不起若可思议若不可思议想；<a id="a-J4"></a>于眼触不起若可思议若不可思议想，<a id="a-J5"></a>于耳、<a id="a-J6"></a>鼻、<a id="a-J7"></a>舌、<a id="a-J8"></a>身、<a id="a-J9"></a>意触不起若可思议若不可思议想；<a id="a-JA"></a>于眼触为缘所生诸受不起若可思议若不可思议想，<a id="a-JB"></a>于耳、<a id="a-JC"></a>鼻、<a id="a-JD"></a>舌、<a id="a-JE"></a>身、<a id="a-JF"></a>意触为缘所生诸受不起若可思议若不可思议想；<a id="a-JG"></a>于布施波罗蜜多不起若可思议若不可思议想，<a id="a-JH"></a>乃至于般若波罗蜜多不起若可思议若不可思议想；<a id="a-JI"></a>于内空不起若可思议若不可思议想，<a id="a-JJ"></a>乃至于无性自性空不起若可思议若不可思议想；<a id="a-JK"></a>于四念住不起若可思议若不可思议想，<a id="a-JL"></a>乃至于八圣道支不起若可思议若不可思议想；<a id="a-JM"></a>如是乃至于佛十力不起若可思议若不可思议想，<a id="a-JN"></a>乃至于十八佛不共法不起若可思议若不可思议想；<a id="a-JO"></a>于一切陀罗尼门不起若可思议若不可思议想，<a id="a-JP"></a>于一切三摩地门不起若可思议若不可思议想；<a id="a-JQ"></a>于一切智不起若可思议若不可思议想，<a id="a-JR"></a>于道相智、<a id="a-JS"></a>一切相智不起若可思议若不可思议想，<a id="a-JT"></a>是菩萨摩诃萨修行般若波罗蜜多速得圆满。<a id="a-JU"></a>”</p>
 </body>
</html>