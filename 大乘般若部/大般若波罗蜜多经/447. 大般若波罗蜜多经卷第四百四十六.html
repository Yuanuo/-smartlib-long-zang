<!doctype html>
<html id="z3IBT1R7C" data-ver="1340">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百四十六</h1>
  <h2 id="a2">第二分初业品第五十之二</h2>
  <p id="a3">“所以者何？<a id="a-4"></a>善现，<a id="a-5"></a>一切法皆以空、<a id="a-6"></a>无相、<a id="a-7"></a>无愿为趣，<a id="a-8"></a>诸菩萨摩诃萨于如是趣不可超越。<a id="a-9"></a>何以故？<a id="a-A"></a>空、<a id="a-B"></a>无相、<a id="a-C"></a>无愿中，<a id="a-D"></a>趣与非趣不可得故。</p>
  <p id="aE">“善现，<a id="a-F"></a>一切法皆以无起无作为趣，<a id="a-G"></a>诸菩萨摩诃萨于如是趣不可超越。<a id="a-H"></a>何以故？<a id="a-I"></a>无起无作中，<a id="a-J"></a>趣与非趣不可得故。</p>
  <p id="aK">“善现，<a id="a-L"></a>一切法皆以无生无灭为趣，<a id="a-M"></a>诸菩萨摩诃萨于如是趣不可超越。<a id="a-N"></a>何以故？<a id="a-O"></a>无生无灭中，<a id="a-P"></a>趣与非趣不可得故。</p>
  <p id="aQ">“善现，<a id="a-R"></a>一切法皆以无染无净为趣，<a id="a-S"></a>诸菩萨摩诃萨于如是趣不可超越。<a id="a-T"></a>何以故？<a id="a-U"></a>无染无净中，<a id="a-V"></a>趣与非趣不可得故。</p>
  <p id="aW">“善现，<a id="a-X"></a>一切法皆以无所有为趣，<a id="a-Y"></a>诸菩萨摩诃萨于如是趣不可超越。<a id="a-Z"></a>何以故？<a id="a-a"></a>无所有中，<a id="a-b"></a>趣与非趣不可得故。</p>
  <p id="ac">“善现，<a id="a-d"></a>一切法皆以幻、<a id="a-e"></a>梦、<a id="a-f"></a>响、<a id="a-g"></a>像、<a id="a-h"></a>光影、<a id="a-i"></a>阳焰、<a id="a-j"></a>变化事、<a id="a-k"></a>寻香城为趣，<a id="a-l"></a>诸菩萨摩诃萨于如是趣不可超越。<a id="a-m"></a>何以故？<a id="a-n"></a>幻、<a id="a-o"></a>梦、<a id="a-p"></a>响、<a id="a-q"></a>像、<a id="a-r"></a>光影、<a id="a-s"></a>阳焰、<a id="a-t"></a>变化事、<a id="a-u"></a>寻香城中，<a id="a-v"></a>趣与非趣不可得故。</p>
  <p id="aw">“善现，<a id="a-x"></a>一切法皆以无量无边为趣，<a id="a-y"></a>诸菩萨摩诃萨于如是趣不可超越。<a id="a-z"></a>何以故？<a id="a-10"></a>无量无边中，<a id="a-11"></a>趣与非趣不可得故。</p>
  <p id="a12">“善现，<a id="a-13"></a>一切法皆以不与不取为趣，<a id="a-14"></a>诸菩萨摩诃萨于如是趣不可超越。<a id="a-15"></a>何以故？<a id="a-16"></a>不与不取中，<a id="a-17"></a>趣与非趣不可得故。</p>
  <p id="a18">“善现，<a id="a-19"></a>一切法皆以不举不下为趣，<a id="a-1A"></a>诸菩萨摩诃萨于如是趣不可超越。<a id="a-1B"></a>何以故？<a id="a-1C"></a>不举不下中，<a id="a-1D"></a>趣与非趣不可得故。</p>
  <p id="a1E">“善现，<a id="a-1F"></a>一切法皆以无去无来为趣，<a id="a-1G"></a>诸菩萨摩诃萨于如是趣不可超越。<a id="a-1H"></a>何以故？<a id="a-1I"></a>无去无来中，<a id="a-1J"></a>趣与非趣不可得故。</p>
  <p id="a1K">“善现，<a id="a-1L"></a>一切法皆以无增无减为趣，<a id="a-1M"></a>诸菩萨摩诃萨于如是趣不可超越。<a id="a-1N"></a>何以故？<a id="a-1O"></a>无增无减中，<a id="a-1P"></a>趣与非趣不可得故。</p>
  <p id="a1Q">“善现，<a id="a-1R"></a>一切法皆以不入不出为趣，<a id="a-1S"></a>诸菩萨摩诃萨于如是趣不可超越。<a id="a-1T"></a>何以故？<a id="a-1U"></a>不入不出中，<a id="a-1V"></a>趣与非趣不可得故。</p>
  <p id="a1W">“善现，<a id="a-1X"></a>一切法皆以不集不散为趣，<a id="a-1Y"></a>诸菩萨摩诃萨于如是趣不可超越。<a id="a-1Z"></a>何以故？<a id="a-1a"></a>不集不散中，<a id="a-1b"></a>趣与非趣不可得故。</p>
  <p id="a1c">“善现，<a id="a-1d"></a>一切法皆以不合不离为趣，<a id="a-1e"></a>诸菩萨摩诃萨于如是趣不可超越。<a id="a-1f"></a>何以故？<a id="a-1g"></a>不合不离中，<a id="a-1h"></a>趣与非趣不可得故。</p>
  <p id="a1i">“善现，<a id="a-1j"></a>一切法皆以我、<a id="a-1k"></a>有情、<a id="a-1l"></a>命者、<a id="a-1m"></a>生者、<a id="a-1n"></a>养者、<a id="a-1o"></a>士夫、<a id="a-1p"></a>补特伽罗、<a id="a-1q"></a>意生、<a id="a-1r"></a>儒童、<a id="a-1s"></a>作者、<a id="a-1t"></a>使作者、<a id="a-1u"></a>起者、<a id="a-1v"></a>使起者、<a id="a-1w"></a>受者、<a id="a-1x"></a>使受者、<a id="a-1y"></a>知者、<a id="a-1z"></a>见者为趣，<a id="a-20"></a>诸菩萨摩诃萨于如是趣不可超越。<a id="a-21"></a>何以故？<a id="a-22"></a>我乃至见者尚毕竟无所有不可得，<a id="a-23"></a>况有趣非趣可得？</p>
  <p id="a24">“善现，<a id="a-25"></a>一切法皆以无我、<a id="a-26"></a>无有情、<a id="a-27"></a>无命者、<a id="a-28"></a>无生者、<a id="a-29"></a>无养者、<a id="a-2A"></a>无士夫、<a id="a-2B"></a>无补特伽罗、<a id="a-2C"></a>无意生、<a id="a-2D"></a>无儒童、<a id="a-2E"></a>无作者、<a id="a-2F"></a>无使作者、<a id="a-2G"></a>无起者、<a id="a-2H"></a>无使起者、<a id="a-2I"></a>无受者、<a id="a-2J"></a>无使受者、<a id="a-2K"></a>无知者、<a id="a-2L"></a>无见者为趣，<a id="a-2M"></a>诸菩萨摩诃萨于如是趣不可超越。<a id="a-2N"></a>何以故？<a id="a-2O"></a>无我乃至无见者尚毕竟无所有不可得，<a id="a-2P"></a>况有趣非趣可得？</p>
  <p id="a2Q">“善现，<a id="a-2R"></a>一切法皆以常、<a id="a-2S"></a>乐、<a id="a-2T"></a>我、<a id="a-2U"></a>净为趣，<a id="a-2V"></a>诸菩萨摩诃萨于如是趣不可超越。<a id="a-2W"></a>何以故？<a id="a-2X"></a>常、<a id="a-2Y"></a>乐、<a id="a-2Z"></a>我、<a id="a-2a"></a>净尚毕竟无所有不可得，<a id="a-2b"></a>况有趣非趣可得？</p>
  <p id="a2c">“善现，<a id="a-2d"></a>一切法皆以无常、<a id="a-2e"></a>无乐、<a id="a-2f"></a>无我、<a id="a-2g"></a>无净为趣，<a id="a-2h"></a>诸菩萨摩诃萨于如是趣不可超越。<a id="a-2i"></a>何以故？<a id="a-2j"></a>无常、<a id="a-2k"></a>无乐、<a id="a-2l"></a>无我、<a id="a-2m"></a>无净尚毕竟无所有不可得，<a id="a-2n"></a>况有趣非趣可得？</p>
  <p id="a2o">“善现，<a id="a-2p"></a>一切法皆以贪、<a id="a-2q"></a>瞋、<a id="a-2r"></a>痴事为趣，<a id="a-2s"></a>诸菩萨摩诃萨于如是趣不可超越。<a id="a-2t"></a>何以故？<a id="a-2u"></a>贪、<a id="a-2v"></a>瞋、<a id="a-2w"></a>痴事尚毕竟无所有不可得，<a id="a-2x"></a>况有趣非趣可得？</p>
  <p id="a2y">“善现，<a id="a-2z"></a>一切法皆以诸见趣为趣，<a id="a-30"></a>诸菩萨摩诃萨于如是趣不可超越。<a id="a-31"></a>何以故？<a id="a-32"></a>诸见趣尚毕竟无所有不可得，<a id="a-33"></a>况有趣非趣可得？</p>
  <p id="a34">“善现，<a id="a-35"></a>一切法皆以真如、<a id="a-36"></a>法界、<a id="a-37"></a>法性、<a id="a-38"></a>不虚妄性、<a id="a-39"></a>不变异性、<a id="a-3A"></a>平等性、<a id="a-3B"></a>离生性、<a id="a-3C"></a>法定、<a id="a-3D"></a>法住、<a id="a-3E"></a>实际、<a id="a-3F"></a>虚空界、<a id="a-3G"></a>不思议界为趣，<a id="a-3H"></a>诸菩萨摩诃萨于如是趣不可超越。<a id="a-3I"></a>何以故？<a id="a-3J"></a>真如乃至不思议界尚毕竟无所有不可得，<a id="a-3K"></a>况有趣非趣可得？</p>
  <p id="a3L">“善现，<a id="a-3M"></a>一切法皆以不动性为趣，<a id="a-3N"></a>诸菩萨摩诃萨于如是趣不可超越。<a id="a-3O"></a>何以故？<a id="a-3P"></a>不动性尚毕竟无所有不可得，<a id="a-3Q"></a>况有趣非趣可得？</p>
  <p id="a3R">“善现，<a id="a-3S"></a>一切法皆以色、<a id="a-3T"></a>受、<a id="a-3U"></a>想、<a id="a-3V"></a>行、<a id="a-3W"></a>识为趣，<a id="a-3X"></a>诸菩萨摩诃萨于如是趣不可超越。<a id="a-3Y"></a>何以故？<a id="a-3Z"></a>色乃至识尚毕竟无所有不可得，<a id="a-3a"></a>况有趣非趣可得？</p>
  <p id="a3b">“善现，<a id="a-3c"></a>一切法皆以眼、<a id="a-3d"></a>耳、<a id="a-3e"></a>鼻、<a id="a-3f"></a>舌、<a id="a-3g"></a>身、<a id="a-3h"></a>意处为趣，<a id="a-3i"></a>诸菩萨摩诃萨于如是趣不可超越。<a id="a-3j"></a>何以故？<a id="a-3k"></a>眼处乃至意处尚毕竟无所有不可得，<a id="a-3l"></a>况有趣非趣可得？</p>
  <p id="a3m">“善现，<a id="a-3n"></a>一切法皆以色、<a id="a-3o"></a>声、<a id="a-3p"></a>香、<a id="a-3q"></a>味、<a id="a-3r"></a>触、<a id="a-3s"></a>法处为趣，<a id="a-3t"></a>诸菩萨摩诃萨于如是趣不可超越。<a id="a-3u"></a>何以故？<a id="a-3v"></a>色处乃至法处尚毕竟无所有不可得，<a id="a-3w"></a>况有趣非趣可得？</p>
  <p id="a3x">“善现，<a id="a-3y"></a>一切法皆以眼、<a id="a-3z"></a>耳、<a id="a-40"></a>鼻、<a id="a-41"></a>舌、<a id="a-42"></a>身、<a id="a-43"></a>意界为趣，<a id="a-44"></a>诸菩萨摩诃萨于如是趣不可超越。<a id="a-45"></a>何以故？<a id="a-46"></a>眼界乃至意界尚毕竟无所有不可得，<a id="a-47"></a>况有趣非趣可得？</p>
  <p id="a48">“善现，<a id="a-49"></a>一切法皆以色、<a id="a-4A"></a>声、<a id="a-4B"></a>香、<a id="a-4C"></a>味、<a id="a-4D"></a>触、<a id="a-4E"></a>法界为趣，<a id="a-4F"></a>诸菩萨摩诃萨于如是趣不可超越。<a id="a-4G"></a>何以故？<a id="a-4H"></a>色界乃至法界尚毕竟无所有不可得，<a id="a-4I"></a>况有趣非趣可得？</p>
  <p id="a4J">“善现，<a id="a-4K"></a>一切法皆以眼、<a id="a-4L"></a>耳、<a id="a-4M"></a>鼻、<a id="a-4N"></a>舌、<a id="a-4O"></a>身、<a id="a-4P"></a>意识界为趣，<a id="a-4Q"></a>诸菩萨摩诃萨于如是趣不可超越。<a id="a-4R"></a>何以故？<a id="a-4S"></a>眼识界乃至意识界尚毕竟无所有不可得，<a id="a-4T"></a>况有趣非趣可得？</p>
  <p id="a4U">“善现，<a id="a-4V"></a>一切法皆以眼、<a id="a-4W"></a>耳、<a id="a-4X"></a>鼻、<a id="a-4Y"></a>舌、<a id="a-4Z"></a>身、<a id="a-4a"></a>意触为趣，<a id="a-4b"></a>诸菩萨摩诃萨于如是趣不可超越。<a id="a-4c"></a>何以故？<a id="a-4d"></a>眼触乃至意触尚毕竟无所有不可得，<a id="a-4e"></a>况有趣非趣可得？</p>
  <p id="a4f">“善现，<a id="a-4g"></a>一切法皆以眼、<a id="a-4h"></a>耳、<a id="a-4i"></a>鼻、<a id="a-4j"></a>舌、<a id="a-4k"></a>身、<a id="a-4l"></a>意触为缘所生诸受为趣，<a id="a-4m"></a>诸菩萨摩诃萨于如是趣不可超越。<a id="a-4n"></a>何以故？<a id="a-4o"></a>眼触为缘所生诸受乃至意触为缘所生诸受尚毕竟无所有不可得，<a id="a-4p"></a>况有趣非趣可得？</p>
  <p id="a4q">“善现，<a id="a-4r"></a>一切法皆以布施、<a id="a-4s"></a>净戒、<a id="a-4t"></a>安忍、<a id="a-4u"></a>精进、<a id="a-4v"></a>静虑、<a id="a-4w"></a>般若波罗蜜多为趣，<a id="a-4x"></a>诸菩萨摩诃萨于如是趣不可超越。<a id="a-4y"></a>何以故？<a id="a-4z"></a>布施波罗蜜多乃至般若波罗蜜多尚毕竟无所有不可得，<a id="a-50"></a>况有趣非趣可得？</p>
  <p id="a51">“善现，<a id="a-52"></a>一切法皆以内空、<a id="a-53"></a>外空、<a id="a-54"></a>内外空、<a id="a-55"></a>空空、<a id="a-56"></a>大空、<a id="a-57"></a>胜义空、<a id="a-58"></a>有为空、<a id="a-59"></a>无为空、<a id="a-5A"></a>毕竟空、<a id="a-5B"></a>无际空、<a id="a-5C"></a>散无散空、<a id="a-5D"></a>本性空、<a id="a-5E"></a>自共相空、<a id="a-5F"></a>一切法空、<a id="a-5G"></a>不可得空、<a id="a-5H"></a>无性空、<a id="a-5I"></a>自性空、<a id="a-5J"></a>无性自性空为趣，<a id="a-5K"></a>诸菩萨摩诃萨于如是趣不可超越。<a id="a-5L"></a>何以故？<a id="a-5M"></a>内空乃至无性自性空尚毕竟无所有不可得，<a id="a-5N"></a>况有趣非趣可得？</p>
  <p id="a5O">“善现，<a id="a-5P"></a>一切法皆以四念住、<a id="a-5Q"></a>四正断、<a id="a-5R"></a>四神足、<a id="a-5S"></a>五根、<a id="a-5T"></a>五力、<a id="a-5U"></a>七等觉支、<a id="a-5V"></a>八圣道支为趣，<a id="a-5W"></a>诸菩萨摩诃萨于如是趣不可超越。<a id="a-5X"></a>何以故？<a id="a-5Y"></a>四念住乃至八圣道支尚毕竟无所有不可得，<a id="a-5Z"></a>况有趣非趣可得？</p>
  <p id="a5a">“善现，<a id="a-5b"></a>一切法皆以苦、<a id="a-5c"></a>集、<a id="a-5d"></a>灭、<a id="a-5e"></a>道圣谛为趣，<a id="a-5f"></a>诸菩萨摩诃萨于如是趣不可超越。<a id="a-5g"></a>何以故？<a id="a-5h"></a>苦、<a id="a-5i"></a>集、<a id="a-5j"></a>灭、<a id="a-5k"></a>道圣谛尚毕竟无所有不可得，<a id="a-5l"></a>况有趣非趣可得？</p>
  <p id="a5m">“善现，<a id="a-5n"></a>一切法皆以四静虑、<a id="a-5o"></a>四无量、<a id="a-5p"></a>四无色定为趣，<a id="a-5q"></a>诸菩萨摩诃萨于如是趣不可超越。<a id="a-5r"></a>何以故？<a id="a-5s"></a>四静虑、<a id="a-5t"></a>四无量、<a id="a-5u"></a>四无色定尚毕竟无所有不可得，<a id="a-5v"></a>况有趣非趣可得？</p>
  <p id="a5w">“善现，<a id="a-5x"></a>一切法皆以八解脱、<a id="a-5y"></a>八胜处、<a id="a-5z"></a>九次第定、<a id="a-60"></a>十遍处为趣，<a id="a-61"></a>诸菩萨摩诃萨于如是趣不可超越。<a id="a-62"></a>何以故？<a id="a-63"></a>八解脱乃至十遍处尚毕竟无所有不可得，<a id="a-64"></a>况有趣非趣可得？</p>
  <p id="a65">“善现，<a id="a-66"></a>一切法皆以空、<a id="a-67"></a>无相、<a id="a-68"></a>无愿解脱门为趣，<a id="a-69"></a>诸菩萨摩诃萨于如是趣不可超越。<a id="a-6A"></a>何以故？<a id="a-6B"></a>空、<a id="a-6C"></a>无相、<a id="a-6D"></a>无愿解脱门尚毕竟无所有不可得，<a id="a-6E"></a>况有趣非趣可得？</p>
  <p id="a6F">“善现，<a id="a-6G"></a>一切法皆以三乘菩萨十地为趣，<a id="a-6H"></a>诸菩萨摩诃萨于如是趣不可超越。<a id="a-6I"></a>何以故？<a id="a-6J"></a>三乘菩萨十地尚毕竟无所有不可得，<a id="a-6K"></a>况有趣非趣可得？</p>
  <p id="a6L">“善现，<a id="a-6M"></a>一切法皆以五眼、<a id="a-6N"></a>六神通为趣，<a id="a-6O"></a>诸菩萨摩诃萨于如是趣不可超越。<a id="a-6P"></a>何以故？<a id="a-6Q"></a>五眼、<a id="a-6R"></a>六神通尚毕竟无所有不可得，<a id="a-6S"></a>况有趣非趣可得？</p>
  <p id="a6T">“善现，<a id="a-6U"></a>一切法皆以陀罗尼门、<a id="a-6V"></a>三摩地门为趣，<a id="a-6W"></a>诸菩萨摩诃萨于如是趣不可超越。<a id="a-6X"></a>何以故？<a id="a-6Y"></a>陀罗尼门、<a id="a-6Z"></a>三摩地门尚毕竟无所有不可得，<a id="a-6a"></a>况有趣非趣可得？</p>
  <p id="a6b">“善现，<a id="a-6c"></a>一切法皆以如来十力、<a id="a-6d"></a>四无所畏、<a id="a-6e"></a>四无礙解、<a id="a-6f"></a>大慈、<a id="a-6g"></a>大悲、<a id="a-6h"></a>大喜、<a id="a-6i"></a>大舍、<a id="a-6j"></a>十八佛不共法为趣，<a id="a-6k"></a>诸菩萨摩诃萨于如是趣不可超越。<a id="a-6l"></a>何以故？<a id="a-6m"></a>如来十力乃至十八佛不共法尚毕竟无所有不可得，<a id="a-6n"></a>况有趣非趣可得？</p>
  <p id="a6o">“善现，<a id="a-6p"></a>一切法皆以三十二大士相、<a id="a-6q"></a>八十随好为趣，<a id="a-6r"></a>诸菩萨摩诃萨于如是趣不可超越。<a id="a-6s"></a>何以故？<a id="a-6t"></a>三十二大士相、<a id="a-6u"></a>八十随好尚毕竟无所有不可得，<a id="a-6v"></a>况有趣非趣可得？</p>
  <p id="a6w">“善现，<a id="a-6x"></a>一切法皆以无忘失法、<a id="a-6y"></a>恒住舍性为趣，<a id="a-6z"></a>诸菩萨摩诃萨于如是趣不可超越。<a id="a-70"></a>何以故？<a id="a-71"></a>无忘失法、<a id="a-72"></a>恒住舍性尚毕竟无所有不可得，<a id="a-73"></a>况有趣非趣可得？</p>
  <p id="a74">“善现，<a id="a-75"></a>一切法皆以一切智、<a id="a-76"></a>道相智、<a id="a-77"></a>一切相智为趣，<a id="a-78"></a>诸菩萨摩诃萨于如是趣不可超越。<a id="a-79"></a>何以故？<a id="a-7A"></a>一切智、<a id="a-7B"></a>道相智、<a id="a-7C"></a>一切相智尚毕竟无所有不可得，<a id="a-7D"></a>况有趣非趣可得？</p>
  <p id="a7E">“善现，<a id="a-7F"></a>一切法皆以预流、<a id="a-7G"></a>一来、<a id="a-7H"></a>不还、<a id="a-7I"></a>阿罗汉果、<a id="a-7J"></a>独觉菩提为趣，<a id="a-7K"></a>诸菩萨摩诃萨于如是趣不可超越。<a id="a-7L"></a>何以故？<a id="a-7M"></a>预流果乃至独觉菩提尚毕竟无所有不可得，<a id="a-7N"></a>况有趣非趣可得？</p>
  <p id="a7O">“善现，<a id="a-7P"></a>一切法皆以一切菩萨摩诃萨行、<a id="a-7Q"></a>诸佛无上正等菩提为趣，<a id="a-7R"></a>诸菩萨摩诃萨于如是趣不可超越。<a id="a-7S"></a>何以故？<a id="a-7T"></a>一切菩萨摩诃萨行、<a id="a-7U"></a>诸佛无上正等菩提尚毕竟无所有不可得，<a id="a-7V"></a>况有趣非趣可得？</p>
  <p id="a7W">“善现，<a id="a-7X"></a>一切法皆以预流、<a id="a-7Y"></a>一来、<a id="a-7Z"></a>不还、<a id="a-7a"></a>阿罗汉、<a id="a-7b"></a>独觉、<a id="a-7c"></a>菩萨、<a id="a-7d"></a>如来应正等觉为趣，<a id="a-7e"></a>诸菩萨摩诃萨于如是趣不可超越。<a id="a-7f"></a>何以故？<a id="a-7g"></a>预流乃至如来、<a id="a-7h"></a>应、<a id="a-7i"></a>正等觉尚毕竟无所有不可得，<a id="a-7j"></a>况有趣非趣可得？<a id="a-7k"></a>如是，<a id="a-7l"></a>善现，<a id="a-7m"></a>菩萨摩诃萨为与世间作所趣故，<a id="a-7n"></a>发趣无上正等菩提。</p>
  <p id="a7o">“善现，<a id="a-7p"></a>云何菩萨摩诃萨哀愍世间生死苦故，<a id="a-7q"></a>发趣无上正等菩提？<a id="a-7r"></a>善现，<a id="a-7s"></a>诸菩萨摩诃萨为得无礙自在神通，<a id="a-7t"></a>拔诸有情生死大苦，<a id="a-7u"></a>发趣无上正等菩提。<a id="a-7v"></a>善现，<a id="a-7w"></a>是为菩萨摩诃萨哀愍世间生死苦故，<a id="a-7x"></a>发趣无上正等菩提。<a id="a-7y"></a>”</p>
  <p data-pb></p>
  <h2 id="a7z">第二分调伏贪等品第五十一</h2>
  <p id="a80">尔时，<a id="a-81"></a>具寿善现白佛言：<a id="a-82"></a>“世尊，<a id="a-83"></a>谁于如是甚深般若波罗蜜多能生净信及生胜解？<a id="a-84"></a>”</p>
  <p id="a85">佛告善现：<a id="a-86"></a>“若菩萨摩诃萨久于无上正等菩提发意趣求，<a id="a-87"></a>精勤修习布施、<a id="a-88"></a>净戒、<a id="a-89"></a>安忍、<a id="a-8A"></a>精进、<a id="a-8B"></a>静虑、<a id="a-8C"></a>般若波罗蜜多，<a id="a-8D"></a>已曾供养百千俱胝那庾多佛，<a id="a-8E"></a>于诸佛所久修梵行，<a id="a-8F"></a>发弘誓愿，<a id="a-8G"></a>善根淳熟，<a id="a-8H"></a>无量善友摄受护念，<a id="a-8I"></a>乃于如是甚深般若波罗蜜多能生净信及生胜解。<a id="a-8J"></a>”</p>
  <p id="a8K">具寿善现复白佛言：<a id="a-8L"></a>“世尊，<a id="a-8M"></a>若菩萨摩诃萨能于如是甚深般若波罗蜜多生于净信及生胜解，<a id="a-8N"></a>是菩萨摩诃萨心何性？<a id="a-8O"></a>何相？<a id="a-8P"></a>何状？<a id="a-8Q"></a>何貌？<a id="a-8R"></a>”</p>
  <p id="a8S">佛告善现：<a id="a-8T"></a>“若菩萨摩诃萨能于如是甚深般若波罗蜜多生于净信及胜解者，<a id="a-8U"></a>心以调伏贪、<a id="a-8V"></a>瞋、<a id="a-8W"></a>痴，<a id="a-8X"></a>及远离贪、<a id="a-8Y"></a>瞋、<a id="a-8Z"></a>痴，<a id="a-8a"></a>为性、<a id="a-8b"></a>为相、<a id="a-8c"></a>为状、<a id="a-8d"></a>为貌。</p>
  <p id="a8e">“复次，<a id="a-8f"></a>善现，<a id="a-8g"></a>是菩萨摩诃萨心以调伏贪、<a id="a-8h"></a>瞋、<a id="a-8i"></a>痴及无贪、<a id="a-8j"></a>瞋、<a id="a-8k"></a>痴，<a id="a-8l"></a>远离贪、<a id="a-8m"></a>瞋、<a id="a-8n"></a>痴及无贪、<a id="a-8o"></a>瞋、<a id="a-8p"></a>痴，<a id="a-8q"></a>为性、<a id="a-8r"></a>为相、<a id="a-8s"></a>为状、<a id="a-8t"></a>为貌。<a id="a-8u"></a>善现，<a id="a-8v"></a>若菩萨摩诃萨成就如是性、<a id="a-8w"></a>相、<a id="a-8x"></a>状、<a id="a-8y"></a>貌心，<a id="a-8z"></a>乃于如是甚深般若波罗蜜多能生净信及生胜解。<a id="a-90"></a>”</p>
  <p id="a91">时，<a id="a-92"></a>具寿善现白佛言：<a id="a-93"></a>“世尊，<a id="a-94"></a>若菩萨摩诃萨能于如是甚深般若波罗蜜多生于净信及生胜解，<a id="a-95"></a>是菩萨摩诃萨当何所趣？<a id="a-96"></a>”</p>
  <p id="a97">佛告善现：<a id="a-98"></a>“是菩萨摩诃萨当趣一切智智。<a id="a-99"></a>”</p>
  <p id="a9A">具寿善现复白佛言：<a id="a-9B"></a>“世尊，<a id="a-9C"></a>若菩萨摩诃萨趣一切智智者，<a id="a-9D"></a>是菩萨摩诃萨能与一切有情为所归趣。<a id="a-9E"></a>”</p>
  <p id="a9F">佛告善现：<a id="a-9G"></a>“如是，<a id="a-9H"></a>如是，<a id="a-9I"></a>如汝所说，<a id="a-9J"></a>若菩萨摩诃萨能于如是甚深般若波罗蜜多，<a id="a-9K"></a>生于净信及生胜解，<a id="a-9L"></a>是菩萨摩诃萨则能趣向一切智智；<a id="a-9M"></a>若能趣向一切智智，<a id="a-9N"></a>是则能与一切有情为所归趣。<a id="a-9O"></a>”</p>
  <p id="a9P">具寿善现复白佛言：<a id="a-9Q"></a>“世尊，<a id="a-9R"></a>是菩萨摩诃萨能为难事，<a id="a-9S"></a>谓擐如是坚固甲胄：<a id="a-9T"></a>‘我当度脱一切有情，<a id="a-9U"></a>皆令证得究竟涅槃。<a id="a-9V"></a>’虽于有情作如是事，<a id="a-9W"></a>而都不见有情施设。<a id="a-9X"></a>”</p>
  <p id="a9Y">佛告善现：<a id="a-9Z"></a>“如是，<a id="a-9a"></a>如是，<a id="a-9b"></a>如汝所说。<a id="a-9c"></a>复次，<a id="a-9d"></a>善现，<a id="a-9e"></a>是菩萨摩诃萨所擐甲胄，<a id="a-9f"></a>不属色，<a id="a-9g"></a>亦不属受、<a id="a-9h"></a>想、<a id="a-9i"></a>行、<a id="a-9j"></a>识。<a id="a-9k"></a>何以故？<a id="a-9l"></a>色乃至识皆毕竟无所有，<a id="a-9m"></a>非菩萨非甲胄故，<a id="a-9n"></a>说彼甲胄不属色，<a id="a-9o"></a>亦不属受、<a id="a-9p"></a>想、<a id="a-9q"></a>行、<a id="a-9r"></a>识。<a id="a-9s"></a>是菩萨摩诃萨所擐甲胄，<a id="a-9t"></a>乃至不属一切智，<a id="a-9u"></a>亦不属道相智、<a id="a-9v"></a>一切相智。<a id="a-9w"></a>何以故？<a id="a-9x"></a>一切智、<a id="a-9y"></a>道相智、<a id="a-9z"></a>一切相智皆毕竟无所有，<a id="a-A0"></a>非菩萨非甲胄故，<a id="a-A1"></a>说彼甲胄不属一切智，<a id="a-A2"></a>亦不属道相智、<a id="a-A3"></a>一切相智。<a id="a-A4"></a>是菩萨摩诃萨所擐甲胄不属一切法。<a id="a-A5"></a>何以故？<a id="a-A6"></a>一切法皆毕竟无所有，<a id="a-A7"></a>非菩萨非甲胄故，<a id="a-A8"></a>说彼甲胄不属一切法。</p>
  <p id="aA9">“善现，<a id="a-AA"></a>是菩萨摩诃萨修行如是甚深般若波罗蜜多，<a id="a-AB"></a>能擐如是功德甲胄，<a id="a-AC"></a>谓我当度一切有情，<a id="a-AD"></a>皆令证得究竟涅槃。<a id="a-AE"></a>”</p>
  <p id="aAF">时，<a id="a-AG"></a>具寿善现白佛言：<a id="a-AH"></a>“世尊，<a id="a-AI"></a>若菩萨摩诃萨能擐如是坚固甲胄，<a id="a-AJ"></a>谓我当度一切有情，<a id="a-AK"></a>皆令证得般涅槃者，<a id="a-AL"></a>不堕声闻及独觉地。<a id="a-AM"></a>何以故？<a id="a-AN"></a>世尊，<a id="a-AO"></a>是菩萨摩诃萨不于有情安立分限，<a id="a-AP"></a>而擐如是坚固甲胄。<a id="a-AQ"></a>”</p>
  <p id="aAR">佛告善现：<a id="a-AS"></a>“汝观何义作如是言：<a id="a-AT"></a>若菩萨摩诃萨能擐如是坚固甲胄，<a id="a-AU"></a>不堕声闻及独觉地？<a id="a-AV"></a>”</p>
  <p id="aAW">尔时，<a id="a-AX"></a>善现白言：<a id="a-AY"></a>“世尊，<a id="a-AZ"></a>是菩萨摩诃萨非为度脱少分有情而擐如是坚固甲胄，<a id="a-Aa"></a>亦非为求少分智故而擐如是坚固甲胄。<a id="a-Ab"></a>何以故？<a id="a-Ac"></a>是菩萨摩诃萨普为拔济一切有情令般涅槃而擐如是坚固甲胄，<a id="a-Ad"></a>但为求得一切智智而擐如是坚固甲胄，<a id="a-Ae"></a>由此因缘不堕声闻及独觉地。<a id="a-Af"></a>”</p>
  <p id="aAg">佛告善现：<a id="a-Ah"></a>“如是，<a id="a-Ai"></a>如是，<a id="a-Aj"></a>如汝所说。<a id="a-Ak"></a>”</p>
  <p id="aAl">尔时，<a id="a-Am"></a>具寿善现白佛言：<a id="a-An"></a>“世尊，<a id="a-Ao"></a>如是般若波罗蜜多最为甚深，<a id="a-Ap"></a>无能修者、<a id="a-Aq"></a>无所修法、<a id="a-Ar"></a>亦无修处、<a id="a-As"></a>亦无由此而得修习。<a id="a-At"></a>何以故？<a id="a-Au"></a>世尊，<a id="a-Av"></a>非此般若波罗蜜多甚深义中，<a id="a-Aw"></a>而有少分实法可得名能修者及所修法、<a id="a-Ax"></a>若修习处、<a id="a-Ay"></a>若由此修。</p>
  <p id="aAz">“世尊，<a id="a-B0"></a>若修虚空是修般若波罗蜜多，<a id="a-B1"></a>若修一切法是修般若波罗蜜多，<a id="a-B2"></a>若修不实法是修般若波罗蜜多，<a id="a-B3"></a>若修无所有是修般若波罗蜜多，<a id="a-B4"></a>若修无摄受是修般若波罗蜜多，<a id="a-B5"></a>若修除遣法是修般若波罗蜜多。<a id="a-B6"></a>”</p>
  <p id="aB7">佛告善现：<a id="a-B8"></a>“修除遣何法是修般若波罗蜜多？<a id="a-B9"></a>”</p>
  <p id="aBA">具寿善现白言：<a id="a-BB"></a>“世尊，<a id="a-BC"></a>修除遣色是修般若波罗蜜多，<a id="a-BD"></a>修除遣受、<a id="a-BE"></a>想、<a id="a-BF"></a>行、<a id="a-BG"></a>识是修般若波罗蜜多，<a id="a-BH"></a>修除遣内六处是修般若波罗蜜多，<a id="a-BI"></a>修除遣外六处是修般若波罗蜜多，<a id="a-BJ"></a>修除遣内六界是修般若波罗蜜多，<a id="a-BK"></a>修除遣外六界是修般若波罗蜜多，<a id="a-BL"></a>修除遣六识界是修般若波罗蜜多，<a id="a-BM"></a>修除遣我是修般若波罗蜜多，<a id="a-BN"></a>修除遣有情、<a id="a-BO"></a>命者、<a id="a-BP"></a>生者、<a id="a-BQ"></a>养者、<a id="a-BR"></a>士夫、<a id="a-BS"></a>补特伽罗、<a id="a-BT"></a>意生、<a id="a-BU"></a>儒童、<a id="a-BV"></a>作者、<a id="a-BW"></a>受者、<a id="a-BX"></a>知者、<a id="a-BY"></a>见者是修般若波罗蜜多，<a id="a-BZ"></a>修除遣布施波罗蜜多是修般若波罗蜜多，<a id="a-Ba"></a>修除遣净戒、<a id="a-Bb"></a>安忍、<a id="a-Bc"></a>精进、<a id="a-Bd"></a>静虑、<a id="a-Be"></a>般若波罗蜜多是修般若波罗蜜多，<a id="a-Bf"></a>修除遣内空乃至无性自性空是修般若波罗蜜多，<a id="a-Bg"></a>修除遣真如乃至不思议界是修般若波罗蜜多，<a id="a-Bh"></a>修除遣苦、<a id="a-Bi"></a>集、<a id="a-Bj"></a>灭、<a id="a-Bk"></a>道圣谛是修般若波罗蜜多，<a id="a-Bl"></a>修除遣四念住乃至八圣道支是修般若波罗蜜多，<a id="a-Bm"></a>修除遣四静虑、<a id="a-Bn"></a>四无量、<a id="a-Bo"></a>四无色定是修般若波罗蜜多，<a id="a-Bp"></a>修除遣八解脱、<a id="a-Bq"></a>八胜处、<a id="a-Br"></a>九次第定、<a id="a-Bs"></a>十遍处是修般若波罗蜜多，<a id="a-Bt"></a>修除遣空、<a id="a-Bu"></a>无相、<a id="a-Bv"></a>无愿解脱门是修般若波罗蜜多，<a id="a-Bw"></a>修除遣净观地乃至如来地是修般若波罗蜜多，<a id="a-Bx"></a>修除遣极喜地乃至法云地是修般若波罗蜜多，<a id="a-By"></a>修除遣五眼、<a id="a-Bz"></a>六神通是修般若波罗蜜多，<a id="a-C0"></a>修除遣如来十力乃至十八佛不共法是修般若波罗蜜多，<a id="a-C1"></a>修除遣三十二大士相、<a id="a-C2"></a>八十随好是修般若波罗蜜多，<a id="a-C3"></a>修除遣无忘失法、<a id="a-C4"></a>恒住舍性是修般若波罗蜜多，<a id="a-C5"></a>修除遣陀罗尼门、<a id="a-C6"></a>三摩地门是修般若波罗蜜多，<a id="a-C7"></a>修除遣预流果乃至独觉菩提是修般若波罗蜜多，<a id="a-C8"></a>修除遣一切菩萨摩诃萨行、<a id="a-C9"></a>诸佛无上正等菩提是修般若波罗蜜多，<a id="a-CA"></a>修除遣一切智、<a id="a-CB"></a>道相智、<a id="a-CC"></a>一切相智是修般若波罗蜜多。<a id="a-CD"></a>”</p>
  <p id="aCE">佛告善现：<a id="a-CF"></a>“如是，<a id="a-CG"></a>如是，<a id="a-CH"></a>如汝所说。<a id="a-CI"></a>复次，<a id="a-CJ"></a>善现，<a id="a-CK"></a>应依如是甚深般若波罗蜜多观察不退转菩萨摩诃萨。<a id="a-CL"></a>若菩萨摩诃萨虽行般若波罗蜜多而无执著，<a id="a-CM"></a>当知是为不退转菩萨摩诃萨。<a id="a-CN"></a>若菩萨摩诃萨虽行静虑、<a id="a-CO"></a>精进、<a id="a-CP"></a>安忍、<a id="a-CQ"></a>净戒、<a id="a-CR"></a>布施波罗蜜多而无执著，<a id="a-CS"></a>当知是为不退转菩萨摩诃萨。<a id="a-CT"></a>若菩萨摩诃萨虽行内空乃至无性自性空而无执著，<a id="a-CU"></a>当知是为不退转菩萨摩诃萨。<a id="a-CV"></a>若菩萨摩诃萨虽行真如乃至不思议界而无执著，<a id="a-CW"></a>当知是为不退转菩萨摩诃萨。<a id="a-CX"></a>若菩萨摩诃萨虽行苦、<a id="a-CY"></a>集、<a id="a-CZ"></a>灭、<a id="a-Ca"></a>道圣谛而无执著，<a id="a-Cb"></a>当知是为不退转菩萨摩诃萨。<a id="a-Cc"></a>若菩萨摩诃萨虽行四念住广说乃至一切相智而无执著，<a id="a-Cd"></a>当知是为不退转菩萨摩诃萨。</p>
  <p id="aCe">“复次，<a id="a-Cf"></a>善现，<a id="a-Cg"></a>诸有不退转菩萨摩诃萨行深般若波罗蜜多时，<a id="a-Ch"></a>不观他语及他教诫以为真要，<a id="a-Ci"></a>非但信他而有所作，<a id="a-Cj"></a>不为贪欲、<a id="a-Ck"></a>瞋恚、<a id="a-Cl"></a>愚痴、<a id="a-Cm"></a>憍慢等法染污其心，<a id="a-Cn"></a>亦不为彼之所牵引。<a id="a-Co"></a>诸有不退转菩萨摩诃萨行深般若波罗蜜多时，<a id="a-Cp"></a>不离布施波罗蜜多乃至般若波罗蜜多。<a id="a-Cq"></a>诸有不退转菩萨摩诃萨行深般若波罗蜜多时，<a id="a-Cr"></a>闻说如是甚深般若波罗蜜多，<a id="a-Cs"></a>其心不惊、<a id="a-Ct"></a>不恐、<a id="a-Cu"></a>不怖、<a id="a-Cv"></a>不沉、<a id="a-Cw"></a>不没，<a id="a-Cx"></a>亦不退舍所求无上正等菩提；<a id="a-Cy"></a>于深般若波罗蜜多，<a id="a-Cz"></a>欢喜乐闻、<a id="a-D0"></a>受持读诵、<a id="a-D1"></a>究竟通利、<a id="a-D2"></a>系念思惟、<a id="a-D3"></a>如说修行，<a id="a-D4"></a>曾无厌倦。<a id="a-D5"></a>当知如是不退转菩萨摩诃萨，<a id="a-D6"></a>前世已闻甚深般若波罗蜜多所有义趣，<a id="a-D7"></a>受持读诵、<a id="a-D8"></a>如理思惟、<a id="a-D9"></a>精进修行，<a id="a-DA"></a>心无厌倦。<a id="a-DB"></a>何以故？<a id="a-DC"></a>由此不退转菩萨摩诃萨，<a id="a-DD"></a>闻说如是甚深般若波罗蜜多，<a id="a-DE"></a>其心不惊、<a id="a-DF"></a>不恐、<a id="a-DG"></a>不怖、<a id="a-DH"></a>不沉、<a id="a-DI"></a>不没，<a id="a-DJ"></a>亦不退舍所求无上正等菩提；<a id="a-DK"></a>于深般若波罗蜜多，<a id="a-DL"></a>欢喜乐闻、<a id="a-DM"></a>受持读诵、<a id="a-DN"></a>究竟通利、<a id="a-DO"></a>如理思惟、<a id="a-DP"></a>精进修行，<a id="a-DQ"></a>心无厌倦。<a id="a-DR"></a>”</p>
  <p id="aDS">具寿善现白佛言：<a id="a-DT"></a>“世尊，<a id="a-DU"></a>若菩萨摩诃萨闻说如是甚深般若波罗蜜多，<a id="a-DV"></a>其心不惊、<a id="a-DW"></a>不恐、<a id="a-DX"></a>不怖、<a id="a-DY"></a>不沉、<a id="a-DZ"></a>不没，<a id="a-Da"></a>亦不退舍所求无上正等菩提；<a id="a-Db"></a>于深般若波罗蜜多，<a id="a-Dc"></a>欢喜乐闻、<a id="a-Dd"></a>受持读诵、<a id="a-De"></a>究竟通利、<a id="a-Df"></a>系念思惟、<a id="a-Dg"></a>精进修行，<a id="a-Dh"></a>心无厌倦。<a id="a-Di"></a>是菩萨摩诃萨云何修行甚深般若波罗蜜多？<a id="a-Dj"></a>”</p>
  <p id="aDk">佛告善现：<a id="a-Dl"></a>“是菩萨摩诃萨相续随顺趣向临入一切智智，<a id="a-Dm"></a>应作如是行深般若波罗蜜多。<a id="a-Dn"></a>”</p>
  <p id="aDo">具寿善现白言：<a id="a-Dp"></a>“世尊，<a id="a-Dq"></a>是菩萨摩诃萨云何相续随顺趣向临入一切智智，<a id="a-Dr"></a>行深般若波罗蜜多？<a id="a-Ds"></a>”</p>
  <p id="aDt">佛告善现：<a id="a-Du"></a>“若菩萨摩诃萨相续随顺趣向临入空、<a id="a-Dv"></a>无相、<a id="a-Dw"></a>无愿、<a id="a-Dx"></a>虚空、<a id="a-Dy"></a>无所有、<a id="a-Dz"></a>无生、<a id="a-E0"></a>无灭、<a id="a-E1"></a>无染、<a id="a-E2"></a>无净、<a id="a-E3"></a>真如、<a id="a-E4"></a>法界、<a id="a-E5"></a>法性、<a id="a-E6"></a>不虚妄性、<a id="a-E7"></a>不变异性、<a id="a-E8"></a>平等性、<a id="a-E9"></a>离生性、<a id="a-EA"></a>法定、<a id="a-EB"></a>法住、<a id="a-EC"></a>实际、<a id="a-ED"></a>虚空界、<a id="a-EE"></a>不思议界、<a id="a-EF"></a>无造无作、<a id="a-EG"></a>如幻、<a id="a-EH"></a>如梦、<a id="a-EI"></a>如响、<a id="a-EJ"></a>如像、<a id="a-EK"></a>如光影、<a id="a-EL"></a>如阳焰、<a id="a-EM"></a>如变化事、<a id="a-EN"></a>如寻香城，<a id="a-EO"></a>行深般若波罗蜜多，<a id="a-EP"></a>是为菩萨摩诃萨相续随顺趣向临入一切智智，<a id="a-EQ"></a>行深般若波罗蜜多。<a id="a-ER"></a>”</p>
  <p id="aES">时，<a id="a-ET"></a>具寿善现白佛言：<a id="a-EU"></a>“世尊，<a id="a-EV"></a>如佛所说‘若菩萨摩诃萨相续随顺趣向临入空、<a id="a-EW"></a>无相、<a id="a-EX"></a>无愿乃至如寻香城，<a id="a-EY"></a>行深般若波罗蜜多，<a id="a-EZ"></a>是为菩萨摩诃萨相续随顺趣向临入一切智智，<a id="a-Ea"></a>行深般若波罗蜜多’者，<a id="a-Eb"></a>是菩萨摩诃萨行深般若波罗蜜多时，<a id="a-Ec"></a>为行色不？<a id="a-Ed"></a>为行受、<a id="a-Ee"></a>想、<a id="a-Ef"></a>行、<a id="a-Eg"></a>识不？<a id="a-Eh"></a>如是乃至为行一切智不？<a id="a-Ei"></a>为行道相智、<a id="a-Ej"></a>一切相智不？<a id="a-Ek"></a>”</p>
  <p id="aEl">佛告善现：<a id="a-Em"></a>“是菩萨摩诃萨行深般若波罗蜜多时，<a id="a-En"></a>不行色，<a id="a-Eo"></a>不行受、<a id="a-Ep"></a>想、<a id="a-Eq"></a>行、<a id="a-Er"></a>识，<a id="a-Es"></a>如是乃至不行一切智，<a id="a-Et"></a>不行道相智、<a id="a-Eu"></a>一切相智。<a id="a-Ev"></a>何以故？<a id="a-Ew"></a>是菩萨摩诃萨所随顺趣向临入一切智智，<a id="a-Ex"></a>无能作者、<a id="a-Ey"></a>无能坏者，<a id="a-Ez"></a>无所从来、<a id="a-F0"></a>无所至去、<a id="a-F1"></a>亦无所住，<a id="a-F2"></a>无方无域、<a id="a-F3"></a>无数无量、<a id="a-F4"></a>无往无来，<a id="a-F5"></a>既无数量、<a id="a-F6"></a>往来可得，<a id="a-F7"></a>亦无能证。</p>
  <p id="aF8">“善现，<a id="a-F9"></a>如是一切智智，<a id="a-FA"></a>不可以色证，<a id="a-FB"></a>不可以受、<a id="a-FC"></a>想、<a id="a-FD"></a>行、<a id="a-FE"></a>识证，<a id="a-FF"></a>如是乃至不可以一切智证，<a id="a-FG"></a>不可以道相智、<a id="a-FH"></a>一切相智证。<a id="a-FI"></a>何以故？<a id="a-FJ"></a>色即是一切智智性，<a id="a-FK"></a>受、<a id="a-FL"></a>想、<a id="a-FM"></a>行、<a id="a-FN"></a>识即是一切智智性，<a id="a-FO"></a>如是乃至一切智即是一切智智性，<a id="a-FP"></a>道相智、<a id="a-FQ"></a>一切相智即是一切智智性。<a id="a-FR"></a>何以故？<a id="a-FS"></a>若色真如，<a id="a-FT"></a>若一切智智真如，<a id="a-FU"></a>若一切法真如，<a id="a-FV"></a>皆一真如无二无别；<a id="a-FW"></a>若受、<a id="a-FX"></a>想、<a id="a-FY"></a>行、<a id="a-FZ"></a>识真如，<a id="a-Fa"></a>若一切智智真如，<a id="a-Fb"></a>若一切法真如，<a id="a-Fc"></a>皆一真如无二无别；<a id="a-Fd"></a>如是乃至若一切智真如，<a id="a-Fe"></a>若一切智智真如，<a id="a-Ff"></a>若一切法真如，<a id="a-Fg"></a>皆一真如无二无别；<a id="a-Fh"></a>若道相智、<a id="a-Fi"></a>一切相智真如，<a id="a-Fj"></a>若一切智智真如，<a id="a-Fk"></a>若一切法真如，<a id="a-Fl"></a>皆一真如无二无别。<a id="a-Fm"></a>是故，<a id="a-Fn"></a>一切智智不可以色证，<a id="a-Fo"></a>不可以受、<a id="a-Fp"></a>想、<a id="a-Fq"></a>行、<a id="a-Fr"></a>识证，<a id="a-Fs"></a>如是乃至不可以一切智证，<a id="a-Ft"></a>不可以道相智、<a id="a-Fu"></a>一切相智证。<a id="a-Fv"></a>”</p>
  <p data-pb></p>
  <h2 id="aFw">第二分真如品第五十二之一</h2>
  <p id="aFx">尔时，<a id="a-Fy"></a>欲界、<a id="a-Fz"></a>色界诸天，<a id="a-G0"></a>各持天上旃檀香末、<a id="a-G1"></a>多揭罗香末、<a id="a-G2"></a>多摩罗香末，<a id="a-G3"></a>复持天上嗢钵罗花、<a id="a-G4"></a>钵特摩花、<a id="a-G5"></a>拘某陀花、<a id="a-G6"></a>奔荼利花，<a id="a-G7"></a>遥散佛上，<a id="a-G8"></a>来诣佛所，<a id="a-G9"></a>顶礼双足，<a id="a-GA"></a>却住一面，<a id="a-GB"></a>合掌恭敬，<a id="a-GC"></a>白言：<a id="a-GD"></a>“世尊，<a id="a-GE"></a>如是般若波罗蜜多最为甚深，<a id="a-GF"></a>难见难觉，<a id="a-GG"></a>不可寻思，<a id="a-GH"></a>超寻思境，<a id="a-GI"></a>微妙冲寂，<a id="a-GJ"></a>聪敏智者之所能知，<a id="a-GK"></a>非诸世间皆能信受，<a id="a-GL"></a>即佛无上正等菩提。<a id="a-GM"></a>一切如来、<a id="a-GN"></a>应、<a id="a-GO"></a>正等觉于此般若波罗蜜多甚深经中，<a id="a-GP"></a>皆作是说：<a id="a-GQ"></a>色即是一切智智，<a id="a-GR"></a>一切智智即是色；<a id="a-GS"></a>受、<a id="a-GT"></a>想、<a id="a-GU"></a>行、<a id="a-GV"></a>识即是一切智智，<a id="a-GW"></a>一切智智即是受、<a id="a-GX"></a>想、<a id="a-GY"></a>行、<a id="a-GZ"></a>识；<a id="a-Ga"></a>如是乃至一切智即是一切智智，<a id="a-Gb"></a>一切智智即是一切智；<a id="a-Gc"></a>道相智、<a id="a-Gd"></a>一切相智即是一切智智，<a id="a-Ge"></a>一切智智即是道相智、<a id="a-Gf"></a>一切相智。<a id="a-Gg"></a>所以者何？<a id="a-Gh"></a>若色真如，<a id="a-Gi"></a>若一切智智真如，<a id="a-Gj"></a>若一切法真如，<a id="a-Gk"></a>皆一真如无二无别，<a id="a-Gl"></a>亦无穷尽；<a id="a-Gm"></a>若受、<a id="a-Gn"></a>想、<a id="a-Go"></a>行、<a id="a-Gp"></a>识真如，<a id="a-Gq"></a>若一切智智真如，<a id="a-Gr"></a>若一切法真如，<a id="a-Gs"></a>皆一真如无二无别，<a id="a-Gt"></a>亦无穷尽；<a id="a-Gu"></a>如是乃至若一切智真如，<a id="a-Gv"></a>若一切智智真如，<a id="a-Gw"></a>若一切法真如，<a id="a-Gx"></a>皆一真如无二无别，<a id="a-Gy"></a>亦无穷尽。<a id="a-Gz"></a>若道相智、<a id="a-H0"></a>一切相智真如，<a id="a-H1"></a>若一切智智真如，<a id="a-H2"></a>若一切法真如，<a id="a-H3"></a>皆一真如无二无别，<a id="a-H4"></a>亦无穷尽。<a id="a-H5"></a>”</p>
  <p id="aH6">佛告欲界、<a id="a-H7"></a>色界天言：<a id="a-H8"></a>“如是，<a id="a-H9"></a>如是，<a id="a-HA"></a>如汝所说。<a id="a-HB"></a>诸天当知，<a id="a-HC"></a>我观此义，<a id="a-HD"></a>心恒趣寂，<a id="a-HE"></a>不乐说法。<a id="a-HF"></a>所以者何？<a id="a-HG"></a>此法甚深，<a id="a-HH"></a>难见难觉，<a id="a-HI"></a>不可寻思，<a id="a-HJ"></a>超寻思境，<a id="a-HK"></a>微妙冲寂，<a id="a-HL"></a>聪敏智者之所能知，<a id="a-HM"></a>非诸世间皆能信受，<a id="a-HN"></a>所谓如是甚深般若波罗蜜多即是如来、<a id="a-HO"></a>应、<a id="a-HP"></a>正等觉所证无上正等菩提。</p>
  <p id="aHQ">“诸天当知，<a id="a-HR"></a>如是无上正等菩提，<a id="a-HS"></a>无能证、<a id="a-HT"></a>非所证、<a id="a-HU"></a>无证处、<a id="a-HV"></a>无证时。<a id="a-HW"></a>诸天当知，<a id="a-HX"></a>此法深妙，<a id="a-HY"></a>不二现行，<a id="a-HZ"></a>非诸世间所能比度。</p>
  <p id="aHa">“诸天当知，<a id="a-Hb"></a>虚空甚深故此法甚深，<a id="a-Hc"></a>真如甚深故此法甚深，<a id="a-Hd"></a>法界、<a id="a-He"></a>法性、<a id="a-Hf"></a>不虚妄性、<a id="a-Hg"></a>不变异性、<a id="a-Hh"></a>平等性、<a id="a-Hi"></a>离生性、<a id="a-Hj"></a>法定、<a id="a-Hk"></a>法住、<a id="a-Hl"></a>实际、<a id="a-Hm"></a>虚空界、<a id="a-Hn"></a>不思议界甚深故此法甚深，<a id="a-Ho"></a>无量无边甚深故此法甚深，<a id="a-Hp"></a>无来无去甚深故此法甚深，<a id="a-Hq"></a>无生无灭甚深故此法甚深，<a id="a-Hr"></a>无染无净甚深故此法甚深，<a id="a-Hs"></a>无知无得甚深故此法甚深，<a id="a-Ht"></a>无造无作甚深故此法甚深，<a id="a-Hu"></a>我甚深故此法甚深，<a id="a-Hv"></a>有情、<a id="a-Hw"></a>命者、<a id="a-Hx"></a>生者、<a id="a-Hy"></a>养者、<a id="a-Hz"></a>士夫、<a id="a-I0"></a>补特伽罗、<a id="a-I1"></a>意生、<a id="a-I2"></a>儒童、<a id="a-I3"></a>作者、<a id="a-I4"></a>受者、<a id="a-I5"></a>知者、<a id="a-I6"></a>见者甚深故此法甚深，<a id="a-I7"></a>色甚深故此法甚深，<a id="a-I8"></a>受、<a id="a-I9"></a>想、<a id="a-IA"></a>行、<a id="a-IB"></a>识甚深故此法甚深，<a id="a-IC"></a>如是乃至一切智甚深故此法甚深，<a id="a-ID"></a>道相智、<a id="a-IE"></a>一切相智甚深故此法甚深，<a id="a-IF"></a>一切佛法甚深故此法甚深。<a id="a-IG"></a>”</p>
  <p id="aIH">时，<a id="a-II"></a>诸天众白言：<a id="a-IJ"></a>“世尊，<a id="a-IK"></a>此所说法甚深微妙，<a id="a-IL"></a>非诸世间卒能信受。<a id="a-IM"></a>所以者何？<a id="a-IN"></a>此深妙法不为摄取色故说，<a id="a-IO"></a>不为弃舍色故说；<a id="a-IP"></a>不为摄取受、<a id="a-IQ"></a>想、<a id="a-IR"></a>行、<a id="a-IS"></a>识故说，<a id="a-IT"></a>不为弃舍受、<a id="a-IU"></a>想、<a id="a-IV"></a>行、<a id="a-IW"></a>识故说；<a id="a-IX"></a>如是乃至不为摄取一切智故说，<a id="a-IY"></a>不为弃舍一切智故说；<a id="a-IZ"></a>不为摄取道相智、<a id="a-Ia"></a>一切相智故说，<a id="a-Ib"></a>不为弃舍道相智、<a id="a-Ic"></a>一切相智故说；<a id="a-Id"></a>不为摄取一切佛法故说，<a id="a-Ie"></a>不为弃舍一切佛法故说。</p>
  <p id="aIf">“世尊，<a id="a-Ig"></a>世间有情多行摄取我、<a id="a-Ih"></a>我所执，<a id="a-Ii"></a>谓色是我是我所，<a id="a-Ij"></a>受、<a id="a-Ik"></a>想、<a id="a-Il"></a>行、<a id="a-Im"></a>识是我是我所，<a id="a-In"></a>如是乃至一切智是我是我所，<a id="a-Io"></a>道相智、<a id="a-Ip"></a>一切相智是我是我所。<a id="a-Iq"></a>”</p>
  <p id="aIr">尔时，<a id="a-Is"></a>佛告诸天众言：<a id="a-It"></a>“如是，<a id="a-Iu"></a>如是，<a id="a-Iv"></a>如汝所说，<a id="a-Iw"></a>此深妙法不为摄取色故说，<a id="a-Ix"></a>不为弃舍色故说；<a id="a-Iy"></a>不为摄取受、<a id="a-Iz"></a>想、<a id="a-J0"></a>行、<a id="a-J1"></a>识故说，<a id="a-J2"></a>不为弃舍受、<a id="a-J3"></a>想、<a id="a-J4"></a>行、<a id="a-J5"></a>识故说；<a id="a-J6"></a>如是乃至不为摄取一切智故说，<a id="a-J7"></a>不为弃舍一切智故说；<a id="a-J8"></a>不为摄取道相智、<a id="a-J9"></a>一切相智故说，<a id="a-JA"></a>不为弃舍道相智、<a id="a-JB"></a>一切相智故说；<a id="a-JC"></a>不为摄取一切佛法故说，<a id="a-JD"></a>不为弃舍一切佛法故说。<a id="a-JE"></a>世间有情多行摄取我、<a id="a-JF"></a>我所执，<a id="a-JG"></a>谓色是我、<a id="a-JH"></a>是我所，<a id="a-JI"></a>受、<a id="a-JJ"></a>想、<a id="a-JK"></a>行、<a id="a-JL"></a>识是我、<a id="a-JM"></a>是我所，<a id="a-JN"></a>如是乃至一切智是我、<a id="a-JO"></a>是我所，<a id="a-JP"></a>道相智、<a id="a-JQ"></a>一切相智是我、<a id="a-JR"></a>是我所。</p>
  <p id="aJS">“诸天当知，<a id="a-JT"></a>若有菩萨为摄取色故行，<a id="a-JU"></a>为弃舍色故行；<a id="a-JV"></a>为摄取受、<a id="a-JW"></a>想、<a id="a-JX"></a>行、<a id="a-JY"></a>识故行，<a id="a-JZ"></a>为弃舍受、<a id="a-Ja"></a>想、<a id="a-Jb"></a>行、<a id="a-Jc"></a>识故行；<a id="a-Jd"></a>如是乃至为摄取一切智故行，<a id="a-Je"></a>为弃舍一切智故行；<a id="a-Jf"></a>为摄取道相智、<a id="a-Jg"></a>一切相智故行，<a id="a-Jh"></a>为弃舍道相智、<a id="a-Ji"></a>一切相智故行。<a id="a-Jj"></a>是菩萨不能修般若波罗蜜多，<a id="a-Jk"></a>亦不能修静虑、<a id="a-Jl"></a>精进、<a id="a-Jm"></a>安忍、<a id="a-Jn"></a>净戒、<a id="a-Jo"></a>布施波罗蜜多，<a id="a-Jp"></a>如是乃至不能修一切智，<a id="a-Jq"></a>亦不能修道相智、<a id="a-Jr"></a>一切相智。<a id="a-Js"></a>”</p>
  <p id="aJt">尔时，<a id="a-Ju"></a>具寿善现白佛言：<a id="a-Jv"></a>“世尊，<a id="a-Jw"></a>此甚深法能随顺一切法。<a id="a-Jx"></a>世尊，<a id="a-Jy"></a>此甚深法能随顺何等一切法？<a id="a-Jz"></a>世尊，<a id="a-K0"></a>此甚深法能随顺般若波罗蜜多，<a id="a-K1"></a>亦能随顺静虑、<a id="a-K2"></a>精进、<a id="a-K3"></a>安忍、<a id="a-K4"></a>净戒、<a id="a-K5"></a>布施波罗蜜多；<a id="a-K6"></a>此甚深法能随顺内空，<a id="a-K7"></a>亦能随顺外空乃至无性自性空；<a id="a-K8"></a>此甚深法能随顺真如，<a id="a-K9"></a>亦能随顺法界乃至不思议界；<a id="a-KA"></a>此甚深法能随顺苦、<a id="a-KB"></a>集、<a id="a-KC"></a>灭、<a id="a-KD"></a>道圣谛，<a id="a-KE"></a>此甚深法能随顺四念住，<a id="a-KF"></a>亦能随顺四正断乃至八圣道支；<a id="a-KG"></a>此甚深法能随顺四静虑，<a id="a-KH"></a>亦能随顺四无量、<a id="a-KI"></a>四无色定；<a id="a-KJ"></a>此甚深法能随顺八解脱，<a id="a-KK"></a>亦能随顺八胜处、<a id="a-KL"></a>九次第定、<a id="a-KM"></a>十遍处；<a id="a-KN"></a>此甚深法能随顺空、<a id="a-KO"></a>无相、<a id="a-KP"></a>无愿解脱门；<a id="a-KQ"></a>此甚深法能随顺净观地，<a id="a-KR"></a>亦能随顺种性地乃至如来地；<a id="a-KS"></a>此甚深法能随顺极喜地，<a id="a-KT"></a>亦能随顺离垢地乃至法云地；<a id="a-KU"></a>此甚深法能随顺五眼，<a id="a-KV"></a>亦能随顺六神通；<a id="a-KW"></a>此甚深法能随顺如来十力，<a id="a-KX"></a>亦能随顺四无所畏乃至十八佛不共法；<a id="a-KY"></a>此甚深法能随顺三十二大士相，<a id="a-KZ"></a>亦能随顺八十随好；<a id="a-Ka"></a>此甚深法能随顺无忘失法，<a id="a-Kb"></a>亦能随顺恒住舍性；<a id="a-Kc"></a>此甚深法能随顺陀罗尼门，<a id="a-Kd"></a>亦能随顺三摩地门；<a id="a-Ke"></a>此甚深法能随顺预流果，<a id="a-Kf"></a>亦能随顺一来、<a id="a-Kg"></a>不还、<a id="a-Kh"></a>阿罗汉果、<a id="a-Ki"></a>独觉菩提；<a id="a-Kj"></a>此甚深法能随顺一切菩萨摩诃萨行，<a id="a-Kk"></a>亦能随顺诸佛无上正等菩提；<a id="a-Kl"></a>此甚深法能随顺一切智，<a id="a-Km"></a>亦能随顺道相智、<a id="a-Kn"></a>一切相智。</p>
  <p id="aKo">“世尊，<a id="a-Kp"></a>此甚深法都无所礙。<a id="a-Kq"></a>世尊，<a id="a-Kr"></a>此甚深法于何无礙？<a id="a-Ks"></a>世尊，<a id="a-Kt"></a>此甚深法于色无礙，<a id="a-Ku"></a>于受、<a id="a-Kv"></a>想、<a id="a-Kw"></a>行、<a id="a-Kx"></a>识无礙，<a id="a-Ky"></a>如是乃至于一切智无礙，<a id="a-Kz"></a>于道相智、<a id="a-L0"></a>一切相智无礙。</p>
  <p id="aL1">“世尊，<a id="a-L2"></a>此甚深法无礙为相。<a id="a-L3"></a>何以故？<a id="a-L4"></a>世尊，<a id="a-L5"></a>虚空平等性故，<a id="a-L6"></a>真如平等性故，<a id="a-L7"></a>法界乃至不思议界平等性故，<a id="a-L8"></a>空、<a id="a-L9"></a>无相、<a id="a-LA"></a>无愿平等性故，<a id="a-LB"></a>无造无作平等性故，<a id="a-LC"></a>无染无净平等性故。</p>
  <p id="aLD">“世尊，<a id="a-LE"></a>此甚深法无生无灭。<a id="a-LF"></a>何以故？<a id="a-LG"></a>世尊，<a id="a-LH"></a>色无生无灭不可得故，<a id="a-LI"></a>受、<a id="a-LJ"></a>想、<a id="a-LK"></a>行、<a id="a-LL"></a>识无生无灭不可得故，<a id="a-LM"></a>如是乃至一切智无生无灭不可得故，<a id="a-LN"></a>道相智、<a id="a-LO"></a>一切相智无生无灭不可得故。</p>
  <p id="aLP">“世尊，<a id="a-LQ"></a>此甚深法都无足迹。<a id="a-LR"></a>何以故？<a id="a-LS"></a>世尊，<a id="a-LT"></a>色足迹不可得故，<a id="a-LU"></a>受、<a id="a-LV"></a>想、<a id="a-LW"></a>行、<a id="a-LX"></a>识足迹不可得故，<a id="a-LY"></a>如是乃至一切智足迹不可得故，<a id="a-LZ"></a>道相智、<a id="a-La"></a>一切相智足迹亦不可得故。<a id="a-Lb"></a>”</p>
 </body>
</html>