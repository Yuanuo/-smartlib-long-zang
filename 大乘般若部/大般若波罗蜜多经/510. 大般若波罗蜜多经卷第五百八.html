<!doctype html>
<html id="z3IBT4c8D" data-ver="1277">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百八</h1>
  <h2 id="a2">第三分陀罗尼品第十三之一</h2>
  <p id="a3">时，<a id="a-4"></a>天帝释窃作是念：<a id="a-5"></a>“若善男子、<a id="a-6"></a>善女人等，<a id="a-7"></a>得闻如是甚深般若波罗蜜多法门名字，<a id="a-8"></a>当知过去已曾亲近无量如来、<a id="a-9"></a>应、<a id="a-A"></a>正等觉，<a id="a-B"></a>发弘誓愿、<a id="a-C"></a>种诸善根，<a id="a-D"></a>多善知识之所摄受，<a id="a-E"></a>况能书写、<a id="a-F"></a>受持读诵、<a id="a-G"></a>如理思惟、<a id="a-H"></a>为他演说，<a id="a-I"></a>或能随力如教修行！<a id="a-J"></a>当知是人已于过去无量佛所亲近承事、<a id="a-K"></a>供养恭敬、<a id="a-L"></a>植众德本，<a id="a-M"></a>曾闻般若波罗蜜多，<a id="a-N"></a>闻已受持、<a id="a-O"></a>思惟、<a id="a-P"></a>读诵、<a id="a-Q"></a>为他演说、<a id="a-R"></a>如教修行，<a id="a-S"></a>或于此经能问能答，<a id="a-T"></a>由先福力今办是事。<a id="a-U"></a>若善男子、<a id="a-V"></a>善女人等，<a id="a-W"></a>已曾供养无量如来、<a id="a-X"></a>应、<a id="a-Y"></a>正等觉，<a id="a-Z"></a>功德纯净，<a id="a-a"></a>闻深般若波罗蜜多，<a id="a-b"></a>其心不惊、<a id="a-c"></a>不恐、<a id="a-d"></a>不怖，<a id="a-e"></a>闻已信乐如说修行，<a id="a-f"></a>当知是人曾于过去无量百千俱胝佛所发弘誓愿，<a id="a-g"></a>修行布施乃至般若波罗蜜多故，<a id="a-h"></a>于今生能成是事。<a id="a-i"></a>”</p>
  <p id="aj">时，<a id="a-k"></a>舍利子亦白佛言：<a id="a-l"></a>“若善男子、<a id="a-m"></a>善女人等，<a id="a-n"></a>闻此般若波罗蜜多甚深义趣，<a id="a-o"></a>其心不惊、<a id="a-p"></a>不恐、<a id="a-q"></a>不怖，<a id="a-r"></a>闻已书写、<a id="a-s"></a>受持读诵、<a id="a-t"></a>如理思惟、<a id="a-u"></a>为他演说、<a id="a-v"></a>广令流布、<a id="a-w"></a>如教修行，<a id="a-x"></a>当知是人如不退位诸大菩萨。<a id="a-y"></a>所以者何？<a id="a-z"></a>如是般若波罗蜜多，<a id="a-10"></a>义趣甚深、<a id="a-11"></a>极难信解！<a id="a-12"></a>若于先世不久修行布施等六波罗蜜多，<a id="a-13"></a>岂暂得闻即能信解？</p>
  <p id="a14">“世尊，<a id="a-15"></a>若善男子、<a id="a-16"></a>善女人等，<a id="a-17"></a>闻说般若波罗蜜多甚深义趣毁訾诽谤，<a id="a-18"></a>当知是人先世于此甚深般若波罗蜜多亦曾毁谤。<a id="a-19"></a>何以故？<a id="a-1A"></a>如是愚人闻说般若波罗蜜多甚深义趣，<a id="a-1B"></a>由宿习力不信不乐，<a id="a-1C"></a>心不清净。<a id="a-1D"></a>所以者何？<a id="a-1E"></a>如是愚人于过去世，<a id="a-1F"></a>未曾亲近诸佛菩萨及余贤圣，<a id="a-1G"></a>未曾请问：<a id="a-1H"></a>‘云何应行布施等六波罗蜜多？<a id="a-1I"></a>广说乃至云何应学十八佛不共法？<a id="a-1J"></a>’故今闻说甚深般若波罗蜜多毁訾诽谤，<a id="a-1K"></a>不信不乐，<a id="a-1L"></a>心不清净。<a id="a-1M"></a>”</p>
  <p id="a1N">尔时，<a id="a-1O"></a>天帝释谓舍利子言：<a id="a-1P"></a>“如是般若波罗蜜多，<a id="a-1Q"></a>义趣甚深、<a id="a-1R"></a>极难信解！<a id="a-1S"></a>诸有未久信乐修行布施等六波罗蜜多，<a id="a-1T"></a>广说乃至十八佛不共法及余无量无边佛法，<a id="a-1U"></a>闻此般若波罗蜜多甚深义趣，<a id="a-1V"></a>不能信解或生毁谤，<a id="a-1W"></a>未为希有。<a id="a-1X"></a>大德，<a id="a-1Y"></a>我今敬礼甚深般若波罗蜜多！<a id="a-1Z"></a>我若敬礼甚深般若波罗蜜多，<a id="a-1a"></a>即为敬礼一切智智。<a id="a-1b"></a>”</p>
  <p id="a1c">尔时，<a id="a-1d"></a>佛告天帝释言：<a id="a-1e"></a>“如是，<a id="a-1f"></a>如是，<a id="a-1g"></a>如汝所说，<a id="a-1h"></a>敬礼般若波罗蜜多，<a id="a-1i"></a>即为敬礼一切智智。<a id="a-1j"></a>何以故？<a id="a-1k"></a>憍尸迦，<a id="a-1l"></a>诸佛所得一切智智及余无量无边功德，<a id="a-1m"></a>皆依般若波罗蜜多而成办故。<a id="a-1n"></a>憍尸迦，<a id="a-1o"></a>若菩萨摩诃萨欲住如来一切智智，<a id="a-1p"></a>当住般若波罗蜜多；<a id="a-1q"></a>欲起诸佛一切智、<a id="a-1r"></a>道相智、<a id="a-1s"></a>一切相智，<a id="a-1t"></a>当学般若波罗蜜多；<a id="a-1u"></a>欲断烦恼习气相续，<a id="a-1v"></a>证得无上正等菩提，<a id="a-1w"></a>转妙法轮度有情众，<a id="a-1x"></a>当学般若波罗蜜多。<a id="a-1y"></a>憍尸迦，<a id="a-1z"></a>若善男子、<a id="a-20"></a>善女人等，<a id="a-21"></a>欲得预流、<a id="a-22"></a>一来、<a id="a-23"></a>不还、<a id="a-24"></a>阿罗汉果、<a id="a-25"></a>独觉菩提，<a id="a-26"></a>当学般若波罗蜜多。<a id="a-27"></a>憍尸迦，<a id="a-28"></a>若菩萨摩诃萨欲善安立声闻种性补特伽罗住声闻乘、<a id="a-29"></a>独觉种性补特伽罗住独觉乘、<a id="a-2A"></a>菩萨种性补特伽罗住无上乘，<a id="a-2B"></a>当学般若波罗蜜多。<a id="a-2C"></a>憍尸迦，<a id="a-2D"></a>若菩萨摩诃萨欲伏众魔，<a id="a-2E"></a>摧诸外道黑暗朋党，<a id="a-2F"></a>当学般若波罗蜜多。<a id="a-2G"></a>憍尸迦，<a id="a-2H"></a>若菩萨摩诃萨欲总摄受诸苾蒭众令善调伏，<a id="a-2I"></a>当学般若波罗蜜多。<a id="a-2J"></a>”</p>
  <p id="a2K">尔时，<a id="a-2L"></a>天帝释白佛言：<a id="a-2M"></a>“世尊，<a id="a-2N"></a>诸菩萨摩诃萨行深般若波罗蜜多时，<a id="a-2O"></a>云何住色？<a id="a-2P"></a>云何住受、<a id="a-2Q"></a>想、<a id="a-2R"></a>行、<a id="a-2S"></a>识？<a id="a-2T"></a>云何习色？<a id="a-2U"></a>云何习受、<a id="a-2V"></a>想、<a id="a-2W"></a>行、<a id="a-2X"></a>识？<a id="a-2Y"></a>广说乃至云何住十八佛不共法？<a id="a-2Z"></a>云何习十八佛不共法？<a id="a-2a"></a>”</p>
  <p id="a2b">尔时，<a id="a-2c"></a>佛告天帝释言：<a id="a-2d"></a>“善哉！<a id="a-2e"></a>善哉！<a id="a-2f"></a>汝于今者承佛神力，<a id="a-2g"></a>能问如来如是深义。<a id="a-2h"></a>汝应谛听！<a id="a-2i"></a>当为汝说。</p>
  <p id="a2j">“憍尸迦，<a id="a-2k"></a>诸菩萨摩诃萨行深般若波罗蜜多时，<a id="a-2l"></a>若于色不住不习，<a id="a-2m"></a>是为住习色；<a id="a-2n"></a>若于受、<a id="a-2o"></a>想、<a id="a-2p"></a>行、<a id="a-2q"></a>识不住不习，<a id="a-2r"></a>是为住习受、<a id="a-2s"></a>想、<a id="a-2t"></a>行、<a id="a-2u"></a>识；<a id="a-2v"></a>广说乃至若于十八佛不共法不住不习，<a id="a-2w"></a>是为住习十八佛不共法。<a id="a-2x"></a>何以故？<a id="a-2y"></a>憍尸迦，<a id="a-2z"></a>诸菩萨摩诃萨行深般若波罗蜜多时，<a id="a-30"></a>于色不得可住可习，<a id="a-31"></a>于受、<a id="a-32"></a>想、<a id="a-33"></a>行、<a id="a-34"></a>识不得可住可习，<a id="a-35"></a>广说乃至于十八佛不共法不得可住可习故。</p>
  <p id="a36">“复次，<a id="a-37"></a>憍尸迦，<a id="a-38"></a>诸菩萨摩诃萨行深般若波罗蜜多时，<a id="a-39"></a>若于色非住非不住、<a id="a-3A"></a>非习非不习，<a id="a-3B"></a>是为住习色；<a id="a-3C"></a>若于受、<a id="a-3D"></a>想、<a id="a-3E"></a>行、<a id="a-3F"></a>识非住非不住、<a id="a-3G"></a>非习非不习，<a id="a-3H"></a>是为住习受、<a id="a-3I"></a>想、<a id="a-3J"></a>行、<a id="a-3K"></a>识；<a id="a-3L"></a>广说乃至若于十八佛不共法非住非不住、<a id="a-3M"></a>非习非不习，<a id="a-3N"></a>是为住习十八佛不共法。<a id="a-3O"></a>何以故？<a id="a-3P"></a>憍尸迦，<a id="a-3Q"></a>诸菩萨摩诃萨行深般若波罗蜜多时，<a id="a-3R"></a>观色乃至十八佛不共法前、<a id="a-3S"></a>后、<a id="a-3T"></a>中际不可得故。<a id="a-3U"></a>”</p>
  <p id="a3V">尔时，<a id="a-3W"></a>舍利子白佛言：<a id="a-3X"></a>“世尊，<a id="a-3Y"></a>如是般若波罗蜜多最为甚深。<a id="a-3Z"></a>”</p>
  <p id="a3a">佛言：<a id="a-3b"></a>“如是，<a id="a-3c"></a>色真如甚深故般若波罗蜜多最为甚深，<a id="a-3d"></a>乃至十八佛不共法真如甚深故般若波罗蜜多最为甚深。<a id="a-3e"></a>”</p>
  <p id="a3f">“世尊，<a id="a-3g"></a>如是般若波罗蜜多难可测量。<a id="a-3h"></a>”</p>
  <p id="a3i">佛言：<a id="a-3j"></a>“如是，<a id="a-3k"></a>色真如难测量故般若波罗蜜多难可测量，<a id="a-3l"></a>乃至十八佛不共法真如难测量故般若波罗蜜多难可测量。<a id="a-3m"></a>”</p>
  <p id="a3n">“世尊，<a id="a-3o"></a>如是般若波罗蜜多最为无量。<a id="a-3p"></a>”</p>
  <p id="a3q">佛言：<a id="a-3r"></a>“如是，<a id="a-3s"></a>色真如无量故般若波罗蜜多亦无量，<a id="a-3t"></a>乃至十八佛不共法真如无量故般若波罗蜜多亦无量。</p>
  <p id="a3u">“复次，<a id="a-3v"></a>舍利子，<a id="a-3w"></a>诸菩萨摩诃萨行深般若波罗蜜多时，<a id="a-3x"></a>若行色甚深性非行般若波罗蜜多，<a id="a-3y"></a>乃至若行十八佛不共法甚深性非行般若波罗蜜多。<a id="a-3z"></a>何以故？<a id="a-40"></a>舍利子，<a id="a-41"></a>色甚深性即非色，<a id="a-42"></a>乃至十八佛不共法甚深性即非十八佛不共法故。</p>
  <p id="a43">“复次，<a id="a-44"></a>舍利子，<a id="a-45"></a>诸菩萨摩诃萨行深般若波罗蜜多时，<a id="a-46"></a>若行色难测量性非行般若波罗蜜多，<a id="a-47"></a>乃至若行十八佛不共法难测量性非行般若波罗蜜多。<a id="a-48"></a>何以故？<a id="a-49"></a>舍利子，<a id="a-4A"></a>色难测量性即非色，<a id="a-4B"></a>乃至十八佛不共法难测量性即非十八佛不共法故。</p>
  <p id="a4C">“复次，<a id="a-4D"></a>舍利子，<a id="a-4E"></a>诸菩萨摩诃萨行深般若波罗蜜多时，<a id="a-4F"></a>若行色无量性非行般若波罗蜜多，<a id="a-4G"></a>乃至若行十八佛不共法无量性非行般若波罗蜜多。<a id="a-4H"></a>何以故？<a id="a-4I"></a>舍利子，<a id="a-4J"></a>色无量性即非色，<a id="a-4K"></a>乃至十八佛不共法无量性即非十八佛不共法故。<a id="a-4L"></a>”</p>
  <p id="a4M">时，<a id="a-4N"></a>舍利子复白佛言：<a id="a-4O"></a>“如是般若波罗蜜多既最甚深，<a id="a-4P"></a>难测无量则难信解，<a id="a-4Q"></a>不应辄在新学大乘菩萨前说。<a id="a-4R"></a>所以者何？<a id="a-4S"></a>忽彼闻此甚深般若波罗蜜多，<a id="a-4T"></a>其心惊惶、<a id="a-4U"></a>恐怖、<a id="a-4V"></a>疑惑，<a id="a-4W"></a>或生毁谤不能信解。<a id="a-4X"></a>但应在彼不退转位菩萨前说。<a id="a-4Y"></a>所以者何？<a id="a-4Z"></a>彼闻如是甚深般若波罗蜜多，<a id="a-4a"></a>心不惊惶、<a id="a-4b"></a>恐怖、<a id="a-4c"></a>疑惑，<a id="a-4d"></a>不生毁谤，<a id="a-4e"></a>深心信解。<a id="a-4f"></a>”</p>
  <p id="a4g">尔时，<a id="a-4h"></a>天帝释问舍利子言：<a id="a-4i"></a>“若有辄在新学大乘菩萨前说甚深般若波罗蜜多有何等过？<a id="a-4j"></a>”</p>
  <p id="a4k">舍利子言：<a id="a-4l"></a>“若有辄在新学大乘菩萨前说甚深般若波罗蜜多，<a id="a-4m"></a>彼闻惊惶、<a id="a-4n"></a>恐怖、<a id="a-4o"></a>疑惑，<a id="a-4p"></a>不能信解或生毁谤，<a id="a-4q"></a>由斯造作增长能感堕恶趣业，<a id="a-4r"></a>没三恶趣久受大苦，<a id="a-4s"></a>难证无上正等菩提，<a id="a-4t"></a>是故不应在彼前说甚深般若波罗蜜多。<a id="a-4u"></a>”</p>
  <p id="a4v">时，<a id="a-4w"></a>天帝释复问具寿舍利子言：<a id="a-4x"></a>“颇有菩萨未受无上大菩提记闻深般若波罗蜜多，<a id="a-4y"></a>心不惊惶、<a id="a-4z"></a>恐怖、<a id="a-50"></a>疑惑，<a id="a-51"></a>不生毁谤，<a id="a-52"></a>深信解不？<a id="a-53"></a>”</p>
  <p id="a54">舍利子言：<a id="a-55"></a>“有！<a id="a-56"></a>憍尸迦，<a id="a-57"></a>是菩萨摩诃萨不久当受大菩提记。<a id="a-58"></a>憍尸迦，<a id="a-59"></a>若菩萨摩诃萨闻深般若波罗蜜多，<a id="a-5A"></a>心不惊惶、<a id="a-5B"></a>恐怖、<a id="a-5C"></a>疑惑，<a id="a-5D"></a>不生毁谤，<a id="a-5E"></a>深心信解，<a id="a-5F"></a>当知是菩萨摩诃萨已受无上大菩提记；<a id="a-5G"></a>设未受者，<a id="a-5H"></a>不过一佛或二佛所，<a id="a-5I"></a>定当得受大菩提记。<a id="a-5J"></a>”</p>
  <p id="a5K">尔时，<a id="a-5L"></a>佛告舍利子言：<a id="a-5M"></a>“如是，<a id="a-5N"></a>如是，<a id="a-5O"></a>如汝所说。<a id="a-5P"></a>舍利子，<a id="a-5Q"></a>若菩萨摩诃萨久学大乘、<a id="a-5R"></a>久发大愿、<a id="a-5S"></a>久行六种波罗蜜多及余无量无边佛法，<a id="a-5T"></a>供养多佛，<a id="a-5U"></a>事多善友，<a id="a-5V"></a>闻深般若波罗蜜多，<a id="a-5W"></a>心不惊惶、<a id="a-5X"></a>恐怖、<a id="a-5Y"></a>疑惑，<a id="a-5Z"></a>深心信解、<a id="a-5a"></a>受持读诵、<a id="a-5b"></a>如理思惟、<a id="a-5c"></a>为他演说，<a id="a-5d"></a>或复书写、<a id="a-5e"></a>如说修行。<a id="a-5f"></a>”</p>
  <p id="a5g">尔时，<a id="a-5h"></a>舍利子白佛言：<a id="a-5i"></a>“世尊，<a id="a-5j"></a>我今乐说少分譬喻，<a id="a-5k"></a>唯愿世尊哀愍听许！<a id="a-5l"></a>”</p>
  <p id="a5m">佛告舍利子：<a id="a-5n"></a>“随汝意说。<a id="a-5o"></a>”</p>
  <p id="a5p">舍利子言：<a id="a-5q"></a>“如住大乘诸善男子、<a id="a-5r"></a>善女人等，<a id="a-5s"></a>梦中修行般若、<a id="a-5t"></a>静虑、<a id="a-5u"></a>精进、<a id="a-5v"></a>安忍、<a id="a-5w"></a>净戒、<a id="a-5x"></a>布施波罗蜜多，<a id="a-5y"></a>乃至安坐妙菩提座，<a id="a-5z"></a>当知是人尚近无上正等菩提，<a id="a-60"></a>况有菩萨为求无上正等菩提，<a id="a-61"></a>觉时修行般若、<a id="a-62"></a>静虑、<a id="a-63"></a>精进、<a id="a-64"></a>安忍、<a id="a-65"></a>净戒、<a id="a-66"></a>布施波罗蜜多，<a id="a-67"></a>而不疾证所求无上正等菩提？<a id="a-68"></a>世尊，<a id="a-69"></a>是菩萨摩诃萨不久当坐妙菩提座，<a id="a-6A"></a>证得无上正等菩提，<a id="a-6B"></a>转妙法轮度有情众。</p>
  <p id="a6C">“世尊，<a id="a-6D"></a>若善男子、<a id="a-6E"></a>善女人等，<a id="a-6F"></a>得闻如是甚深般若波罗蜜多，<a id="a-6G"></a>受持读诵、<a id="a-6H"></a>精勤修学、<a id="a-6I"></a>如理思惟，<a id="a-6J"></a>当知是人久学大乘，<a id="a-6K"></a>善根成熟、<a id="a-6L"></a>多供养佛，<a id="a-6M"></a>事多善友、<a id="a-6N"></a>殖众德本，<a id="a-6O"></a>能成是事。<a id="a-6P"></a>世尊，<a id="a-6Q"></a>若善男子、<a id="a-6R"></a>善女人等，<a id="a-6S"></a>得闻如是甚深般若波罗蜜多，<a id="a-6T"></a>信解受持、<a id="a-6U"></a>读诵修习、<a id="a-6V"></a>为他演说、<a id="a-6W"></a>如理思惟，<a id="a-6X"></a>当知是人或已得受大菩提记，<a id="a-6Y"></a>或近当受大菩提记。<a id="a-6Z"></a>世尊，<a id="a-6a"></a>是善男子、<a id="a-6b"></a>善女人等，<a id="a-6c"></a>如住不退位菩萨摩诃萨，<a id="a-6d"></a>速证无上正等菩提，<a id="a-6e"></a>由此得闻甚深般若波罗蜜多，<a id="a-6f"></a>能深信解、<a id="a-6g"></a>受持读诵、<a id="a-6h"></a>如理思惟、<a id="a-6i"></a>依教修行、<a id="a-6j"></a>为他演说。</p>
  <p id="a6k">“世尊，<a id="a-6l"></a>譬如有人游涉旷野，<a id="a-6m"></a>经过险道百踰缮那，<a id="a-6n"></a>或二、<a id="a-6o"></a>或三、<a id="a-6p"></a>或四、<a id="a-6q"></a>五百，<a id="a-6r"></a>见诸城邑王都前相，<a id="a-6s"></a>谓放牧人园林田等，<a id="a-6t"></a>见诸相已便作是念：<a id="a-6u"></a>‘城邑王都去此非远。<a id="a-6v"></a>’作是念已身意泰然，<a id="a-6w"></a>不畏恶兽、<a id="a-6x"></a>恶贼、<a id="a-6y"></a>饥渴。<a id="a-6z"></a>世尊，<a id="a-70"></a>诸菩萨摩诃萨亦复如是，<a id="a-71"></a>若得闻此甚深般若波罗蜜多，<a id="a-72"></a>受持读诵、<a id="a-73"></a>如理思惟、<a id="a-74"></a>深生信解，<a id="a-75"></a>应知不久当得受记或已受得，<a id="a-76"></a>疾证无上正等菩提，<a id="a-77"></a>是菩萨摩诃萨无堕声闻、<a id="a-78"></a>独觉地畏。<a id="a-79"></a>所以者何？<a id="a-7A"></a>是菩萨摩诃萨已得见闻、<a id="a-7B"></a>供养恭敬、<a id="a-7C"></a>尊重赞叹甚深般若波罗蜜多无上菩提之前相故。<a id="a-7D"></a>”</p>
  <p id="a7E">尔时，<a id="a-7F"></a>佛告舍利子言：<a id="a-7G"></a>“如是，<a id="a-7H"></a>如是，<a id="a-7I"></a>如汝所说。<a id="a-7J"></a>汝承佛力，<a id="a-7K"></a>当复说之。<a id="a-7L"></a>”</p>
  <p id="a7M">时，<a id="a-7N"></a>舍利子复白佛言：<a id="a-7O"></a>“譬如有人欲观大海，<a id="a-7P"></a>渐次往趣，<a id="a-7Q"></a>经历多时不见山林，<a id="a-7R"></a>便作是念：<a id="a-7S"></a>‘今睹此相，<a id="a-7T"></a>大海非远。<a id="a-7U"></a>所以者何？<a id="a-7V"></a>近大海岸，<a id="a-7W"></a>地必渐下，<a id="a-7X"></a>无诸山林。<a id="a-7Y"></a>’彼人尔时虽未见海，<a id="a-7Z"></a>而见近相，<a id="a-7a"></a>欢喜踊跃：<a id="a-7b"></a>‘我速定当得见大海，<a id="a-7c"></a>满本所愿岂不快哉！<a id="a-7d"></a>’世尊，<a id="a-7e"></a>诸菩萨摩诃萨亦复如是，<a id="a-7f"></a>若得闻此甚深般若波罗蜜多，<a id="a-7g"></a>受持读诵、<a id="a-7h"></a>如理思惟、<a id="a-7i"></a>深生信解，<a id="a-7j"></a>是菩萨摩诃萨虽未得佛现前授记：<a id="a-7k"></a>‘汝于来世经尔所劫，<a id="a-7l"></a>当得无上正等菩提。<a id="a-7m"></a>’而应自知受记非远。<a id="a-7n"></a>所以者何？<a id="a-7o"></a>是菩萨摩诃萨已得见闻、<a id="a-7p"></a>恭敬供养、<a id="a-7q"></a>受持读诵、<a id="a-7r"></a>如理思惟甚深般若波罗蜜多无上菩提之前相故。</p>
  <p id="a7s">“世尊，<a id="a-7t"></a>譬如春时花果树等，<a id="a-7u"></a>故叶已堕，<a id="a-7v"></a>枝条滋润，<a id="a-7w"></a>众人见之咸作是念：<a id="a-7x"></a>‘新花果叶当出非久。<a id="a-7y"></a>所以者何？<a id="a-7z"></a>此诸树等新花果叶先相现故。<a id="a-80"></a>’赡部洲人男女大小，<a id="a-81"></a>睹此相已欢喜踊跃，<a id="a-82"></a>皆作是念：<a id="a-83"></a>‘我等不久当得见此花果茂盛。<a id="a-84"></a>’世尊，<a id="a-85"></a>诸菩萨摩诃萨亦复如是，<a id="a-86"></a>若得闻此甚深般若波罗蜜多，<a id="a-87"></a>受持读诵、<a id="a-88"></a>如理思惟、<a id="a-89"></a>深生信解，<a id="a-8A"></a>当知宿世善根成熟，<a id="a-8B"></a>多供养佛，<a id="a-8C"></a>事多善友，<a id="a-8D"></a>不久当受大菩提记。<a id="a-8E"></a>世尊，<a id="a-8F"></a>是菩萨摩诃萨应作是念：<a id="a-8G"></a>‘我先定有胜善根力，<a id="a-8H"></a>能引无上正等菩提故，<a id="a-8I"></a>今见闻、<a id="a-8J"></a>供养恭敬甚深般若波罗蜜多，<a id="a-8K"></a>受持读诵、<a id="a-8L"></a>深生信解、<a id="a-8M"></a>如理思惟、<a id="a-8N"></a>随力修习。<a id="a-8O"></a>’世尊，<a id="a-8P"></a>今此会中有诸天子见过去佛说此法者，<a id="a-8Q"></a>欢喜踊跃咸共议言：<a id="a-8R"></a>‘昔诸菩萨闻说般若波罗蜜多便得受记，<a id="a-8S"></a>今诸菩萨既闻般若波罗蜜多，<a id="a-8T"></a>不久定当受菩提记。<a id="a-8U"></a>’</p>
  <p id="a8V">“世尊，<a id="a-8W"></a>譬如女人怀孕渐久，<a id="a-8X"></a>其身转重动止不安，<a id="a-8Y"></a>饮食睡眠悉皆减少，<a id="a-8Z"></a>不喜多语厌常所作，<a id="a-8a"></a>受苦痛故众事顿息。<a id="a-8b"></a>有异母人见是相已，<a id="a-8c"></a>即知此女不久产生。<a id="a-8d"></a>世尊，<a id="a-8e"></a>诸菩萨摩诃萨亦复如是，<a id="a-8f"></a>宿殖善根多供养佛，<a id="a-8g"></a>久事善友善根熟故，<a id="a-8h"></a>今闻般若波罗蜜多，<a id="a-8i"></a>受持读诵、<a id="a-8j"></a>如理思惟、<a id="a-8k"></a>深生信解、<a id="a-8l"></a>随力修学。<a id="a-8m"></a>世尊，<a id="a-8n"></a>是菩萨摩诃萨由此因缘，<a id="a-8o"></a>当知不久得受无上大菩提记。<a id="a-8p"></a>”</p>
  <p id="a8q">尔时，<a id="a-8r"></a>佛赞舍利子言：<a id="a-8s"></a>“善哉！<a id="a-8t"></a>善哉！<a id="a-8u"></a>汝能善说菩萨譬喻，<a id="a-8v"></a>当知皆是佛威神力，<a id="a-8w"></a>令汝引发如是辩才。<a id="a-8x"></a>”</p>
  <p id="a8y">尔时，<a id="a-8z"></a>善现便白佛言：<a id="a-90"></a>“甚奇！<a id="a-91"></a>如来、<a id="a-92"></a>应、<a id="a-93"></a>正等觉善能付嘱诸菩萨摩诃萨，<a id="a-94"></a>善能摄受诸菩萨摩诃萨。<a id="a-95"></a>”</p>
  <p id="a96">佛告善现：<a id="a-97"></a>“如是，<a id="a-98"></a>如是，<a id="a-99"></a>如汝所说。<a id="a-9A"></a>所以者何？<a id="a-9B"></a>诸菩萨摩诃萨求趣无上正等菩提，<a id="a-9C"></a>为多有情得利乐故，<a id="a-9D"></a>怜愍饶益诸天人故。<a id="a-9E"></a>是诸菩萨摩诃萨众精勤修学菩萨道时，<a id="a-9F"></a>为欲饶益无量百千诸有情故，<a id="a-9G"></a>以四摄事而摄受之：<a id="a-9H"></a>一者、<a id="a-9I"></a>布施，<a id="a-9J"></a>二者、<a id="a-9K"></a>爱语，<a id="a-9L"></a>三者、<a id="a-9M"></a>利行，<a id="a-9N"></a>四者、<a id="a-9O"></a>同事。<a id="a-9P"></a>是菩萨摩诃萨自正安住十善业道，<a id="a-9Q"></a>亦安立他令勤修学十善业道；<a id="a-9R"></a>自行四静虑、<a id="a-9S"></a>四无量、<a id="a-9T"></a>四无色定，<a id="a-9U"></a>亦劝他行四静虑、<a id="a-9V"></a>四无量、<a id="a-9W"></a>四无色定；<a id="a-9X"></a>自行布施乃至般若波罗蜜多，<a id="a-9Y"></a>亦劝他行布施乃至般若波罗蜜多。<a id="a-9Z"></a>是菩萨摩诃萨依止般若波罗蜜多方便善巧，<a id="a-9a"></a>虽教有情证预流果乃至证得独觉菩提，<a id="a-9b"></a>而自不证。<a id="a-9c"></a>是菩萨摩诃萨自勤精进修菩萨行，<a id="a-9d"></a>亦劝他修诸菩萨行；<a id="a-9e"></a>自住菩萨不退转地，<a id="a-9f"></a>亦劝他住不退转地；<a id="a-9g"></a>自勤精进严净佛土、<a id="a-9h"></a>成熟有情，<a id="a-9i"></a>亦复劝他严净佛土、<a id="a-9j"></a>成熟有情；<a id="a-9k"></a>自勤发起菩萨神通，<a id="a-9l"></a>亦劝他起菩萨神通；<a id="a-9m"></a>自勤严净陀罗尼门、<a id="a-9n"></a>三摩地门，<a id="a-9o"></a>亦复劝他令勤严净陀罗尼门、<a id="a-9p"></a>三摩地门；<a id="a-9q"></a>自能证得圆满辩才，<a id="a-9r"></a>亦令他得圆满辩才；<a id="a-9s"></a>自能摄受圆满色身具诸相好，<a id="a-9t"></a>亦复劝他令能摄受圆满色身具诸相好；<a id="a-9u"></a>自能摄受圆满童真行，<a id="a-9v"></a>亦劝他摄受圆满童真行；<a id="a-9w"></a>自修行四念住广说乃至一切相智，<a id="a-9x"></a>亦复劝他修行四念住广说乃至一切相智；<a id="a-9y"></a>自断烦恼习气相续，<a id="a-9z"></a>亦复劝他断诸烦恼习气相续；<a id="a-A0"></a>自证无上正等菩提、<a id="a-A1"></a>转妙法轮度有情众，<a id="a-A2"></a>亦复劝他证得无上正等菩提、<a id="a-A3"></a>转妙法轮度有情众。<a id="a-A4"></a>”</p>
  <p id="aA5">尔时，<a id="a-A6"></a>善现复白佛言：<a id="a-A7"></a>“希有，<a id="a-A8"></a>世尊！<a id="a-A9"></a>甚奇，<a id="a-AA"></a>善逝！<a id="a-AB"></a>诸菩萨摩诃萨成就如是大功德聚，<a id="a-AC"></a>为欲利乐一切有情，<a id="a-AD"></a>行深般若波罗蜜多，<a id="a-AE"></a>求证无上正等菩提，<a id="a-AF"></a>欲尽未来度有情众。<a id="a-AG"></a>世尊，<a id="a-AH"></a>云何菩萨摩诃萨行深般若波罗蜜多疾得圆满？<a id="a-AI"></a>”</p>
  <p id="aAJ">佛告善现：<a id="a-AK"></a>“若菩萨摩诃萨行深般若波罗蜜多时，<a id="a-AL"></a>不见色若增若减，<a id="a-AM"></a>不见受、<a id="a-AN"></a>想、<a id="a-AO"></a>行、<a id="a-AP"></a>识若增若减，<a id="a-AQ"></a>广说乃至不见一切智若增若减，<a id="a-AR"></a>不见道相智、<a id="a-AS"></a>一切相智若增若减，<a id="a-AT"></a>是菩萨摩诃萨行深般若波罗蜜多疾得圆满。<a id="a-AU"></a>复次，<a id="a-AV"></a>善现，<a id="a-AW"></a>若菩萨摩诃萨行深般若波罗蜜多时，<a id="a-AX"></a>不见是法、<a id="a-AY"></a>是非法，<a id="a-AZ"></a>不见是过去、<a id="a-Aa"></a>是未来、<a id="a-Ab"></a>是现在，<a id="a-Ac"></a>不见是善、<a id="a-Ad"></a>是不善、<a id="a-Ae"></a>是无记，<a id="a-Af"></a>不见是有为、<a id="a-Ag"></a>是无为，<a id="a-Ah"></a>不见是欲界、<a id="a-Ai"></a>是色界、<a id="a-Aj"></a>是无色界，<a id="a-Ak"></a>不见是布施波罗蜜多乃至是般若波罗蜜多，<a id="a-Al"></a>广说乃至不见是一切智、<a id="a-Am"></a>道相智、<a id="a-An"></a>一切相智，<a id="a-Ao"></a>是菩萨摩诃萨行深般若波罗蜜多疾得圆满。<a id="a-Ap"></a>所以者何？<a id="a-Aq"></a>以一切法无性相故，<a id="a-Ar"></a>无作用故，<a id="a-As"></a>不可转故，<a id="a-At"></a>虚妄、<a id="a-Au"></a>诳诈、<a id="a-Av"></a>性不坚实、<a id="a-Aw"></a>不自在故，<a id="a-Ax"></a>无觉受故，<a id="a-Ay"></a>离我乃至离见者故。<a id="a-Az"></a>”</p>
  <p id="aB0">具寿善现复白佛言：<a id="a-B1"></a>“如来所说不可思议。<a id="a-B2"></a>”</p>
  <p id="aB3">佛告善现：<a id="a-B4"></a>“如是，<a id="a-B5"></a>如是，<a id="a-B6"></a>如来所说不可思议。<a id="a-B7"></a>善现当知，<a id="a-B8"></a>色不可思议故，<a id="a-B9"></a>如来所说不可思议，<a id="a-BA"></a>受、<a id="a-BB"></a>想、<a id="a-BC"></a>行、<a id="a-BD"></a>识不可思议故，<a id="a-BE"></a>如来所说不可思议；<a id="a-BF"></a>广说乃至一切智不可思议故，<a id="a-BG"></a>如来所说不可思议，<a id="a-BH"></a>道相智、<a id="a-BI"></a>一切相智不可思议故，<a id="a-BJ"></a>如来所说不可思议。<a id="a-BK"></a>若菩萨摩诃萨行深般若波罗蜜多时，<a id="a-BL"></a>虽如实知色不可思议而不起不可思议想，<a id="a-BM"></a>广说乃至虽如实知一切相智不可思议而不起不可思议想，<a id="a-BN"></a>是菩萨摩诃萨行深般若波罗蜜多疾得圆满。<a id="a-BO"></a>复次，<a id="a-BP"></a>善现，<a id="a-BQ"></a>若菩萨摩诃萨行深般若波罗蜜多时，<a id="a-BR"></a>于色乃至一切相智不起若可思议若不可思议想，<a id="a-BS"></a>是菩萨摩诃萨行深般若波罗蜜多疾得圆满。<a id="a-BT"></a>”</p>
  <p id="aBU">尔时，<a id="a-BV"></a>善现复白佛言：<a id="a-BW"></a>“如是般若波罗蜜多，<a id="a-BX"></a>义趣甚深，<a id="a-BY"></a>谁能信解？<a id="a-BZ"></a>”</p>
  <p id="aBa">佛告善现：<a id="a-Bb"></a>“若菩萨摩诃萨久修六种波罗蜜多、<a id="a-Bc"></a>久植善根、<a id="a-Bd"></a>多供养佛、<a id="a-Be"></a>事多善友，<a id="a-Bf"></a>是菩萨摩诃萨于深般若波罗蜜多能生信解。<a id="a-Bg"></a>”</p>
  <p id="aBh">具寿善现复白佛言：<a id="a-Bi"></a>“云何应知是菩萨摩诃萨久修六种波罗蜜多，<a id="a-Bj"></a>久植善根，<a id="a-Bk"></a>多供养佛，<a id="a-Bl"></a>事多善友？<a id="a-Bm"></a>”</p>
  <p id="aBn">佛告善现：<a id="a-Bo"></a>“若菩萨摩诃萨行深般若波罗蜜多时，<a id="a-Bp"></a>于色不起分别、<a id="a-Bq"></a>无异分别，<a id="a-Br"></a>于受、<a id="a-Bs"></a>想、<a id="a-Bt"></a>行、<a id="a-Bu"></a>识不起分别、<a id="a-Bv"></a>无异分别；<a id="a-Bw"></a>于色相不起分别、<a id="a-Bx"></a>无异分别，<a id="a-By"></a>于受、<a id="a-Bz"></a>想、<a id="a-C0"></a>行、<a id="a-C1"></a>识相不起分别、<a id="a-C2"></a>无异分别；<a id="a-C3"></a>于色性不起分别、<a id="a-C4"></a>无异分别，<a id="a-C5"></a>于受、<a id="a-C6"></a>想、<a id="a-C7"></a>行、<a id="a-C8"></a>识性不起分别、<a id="a-C9"></a>无异分别；<a id="a-CA"></a>广说乃至于一切智不起分别、<a id="a-CB"></a>无异分别，<a id="a-CC"></a>于道相智、<a id="a-CD"></a>一切相智不起分别、<a id="a-CE"></a>无异分别；<a id="a-CF"></a>于一切智相不起分别、<a id="a-CG"></a>无异分别，<a id="a-CH"></a>于道相智、<a id="a-CI"></a>一切相智相不起分别、<a id="a-CJ"></a>无异分别；<a id="a-CK"></a>于一切智性不起分别、<a id="a-CL"></a>无异分别，<a id="a-CM"></a>于道相智、<a id="a-CN"></a>一切相智性不起分别、<a id="a-CO"></a>无异分别。<a id="a-CP"></a>所以者何？<a id="a-CQ"></a>以色乃至一切相智皆不可思议故。<a id="a-CR"></a>善现，<a id="a-CS"></a>齐此应知是菩萨摩诃萨久修六种波罗蜜多，<a id="a-CT"></a>久植善根，<a id="a-CU"></a>多供养佛，<a id="a-CV"></a>事多善友。<a id="a-CW"></a>”</p>
  <p id="aCX">尔时，<a id="a-CY"></a>善现复白佛言：<a id="a-CZ"></a>“如是般若波罗蜜多最为甚深。<a id="a-Ca"></a>”</p>
  <p id="aCb">佛言：<a id="a-Cc"></a>“如是，<a id="a-Cd"></a>色甚深故，<a id="a-Ce"></a>般若波罗蜜多甚深，<a id="a-Cf"></a>受、<a id="a-Cg"></a>想、<a id="a-Ch"></a>行、<a id="a-Ci"></a>识甚深故，<a id="a-Cj"></a>般若波罗蜜多甚深；<a id="a-Ck"></a>广说乃至一切智甚深故，<a id="a-Cl"></a>般若波罗蜜多甚深，<a id="a-Cm"></a>道相智、<a id="a-Cn"></a>一切相智甚深故，<a id="a-Co"></a>般若波罗蜜多甚深。<a id="a-Cp"></a>”</p>
  <p id="aCq">具寿善现复白佛言：<a id="a-Cr"></a>“如是般若波罗蜜多是大宝聚。<a id="a-Cs"></a>”</p>
  <p id="aCt">佛言：<a id="a-Cu"></a>“如是，<a id="a-Cv"></a>能与有情功德宝故。<a id="a-Cw"></a>如是般若波罗蜜多大珍宝聚，<a id="a-Cx"></a>能与有情十善业道、<a id="a-Cy"></a>四静虑、<a id="a-Cz"></a>四无量、<a id="a-D0"></a>四无色定、<a id="a-D1"></a>五神通宝，<a id="a-D2"></a>能与有情布施等六波罗蜜多，<a id="a-D3"></a>广说乃至一切相智宝，<a id="a-D4"></a>能与有情预流果乃至独觉菩提宝，<a id="a-D5"></a>能与有情一切菩萨摩诃萨行、<a id="a-D6"></a>诸佛无上正等菩提转法轮宝，<a id="a-D7"></a>是故般若波罗蜜多名大宝聚。<a id="a-D8"></a>”</p>
  <p id="aD9">具寿善现复白佛言：<a id="a-DA"></a>“甚深般若波罗蜜多是清净聚。<a id="a-DB"></a>”</p>
  <p id="aDC">佛言：<a id="a-DD"></a>“如是，<a id="a-DE"></a>是一切法清净聚故。<a id="a-DF"></a>善现当知，<a id="a-DG"></a>色清净故，<a id="a-DH"></a>甚深般若波罗蜜多是清净聚，<a id="a-DI"></a>广说乃至一切相智清净故，<a id="a-DJ"></a>甚深般若波罗蜜多是清净聚。<a id="a-DK"></a>”</p>
  <p id="aDL">尔时，<a id="a-DM"></a>善现复白佛言：<a id="a-DN"></a>“希有，<a id="a-DO"></a>世尊！<a id="a-DP"></a>甚奇，<a id="a-DQ"></a>善逝！<a id="a-DR"></a>如是般若波罗蜜多，<a id="a-DS"></a>以最甚深多诸留难，<a id="a-DT"></a>而今广说，<a id="a-DU"></a>留难不生。<a id="a-DV"></a>”</p>
  <p id="aDW">佛告善现：<a id="a-DX"></a>“如是，<a id="a-DY"></a>如是，<a id="a-DZ"></a>甚深般若波罗蜜多多诸留难，<a id="a-Da"></a>佛神力故，<a id="a-Db"></a>今虽广说，<a id="a-Dc"></a>留难不生。<a id="a-Dd"></a>是故大乘诸善男子、<a id="a-De"></a>善女人等，<a id="a-Df"></a>于此般若波罗蜜多甚深经典，<a id="a-Dg"></a>若欲书写、<a id="a-Dh"></a>受持读诵、<a id="a-Di"></a>修习思惟、<a id="a-Dj"></a>为他演说，<a id="a-Dk"></a>应疾书写乃至演说。<a id="a-Dl"></a>所以者何？<a id="a-Dm"></a>甚深般若波罗蜜多多诸留难，<a id="a-Dn"></a>勿令书写乃至演说留难事起不得究竟。</p>
  <p id="aDo">“善现当知，<a id="a-Dp"></a>是善男子、<a id="a-Dq"></a>善女人等，<a id="a-Dr"></a>若欲一月，<a id="a-Ds"></a>或二、<a id="a-Dt"></a>或三乃至一岁，<a id="a-Du"></a>书写如是甚深般若波罗蜜多能究竟者，<a id="a-Dv"></a>应勤精进系念书写，<a id="a-Dw"></a>经尔所时令得究竟；<a id="a-Dx"></a>若欲一月，<a id="a-Dy"></a>或二、<a id="a-Dz"></a>或三乃至一岁，<a id="a-E0"></a>受持读诵、<a id="a-E1"></a>修习思惟、<a id="a-E2"></a>为他演说如是般若波罗蜜多甚深经典能究竟者，<a id="a-E3"></a>应勤精进系念受持乃至演说，<a id="a-E4"></a>经尔所时令得究竟。<a id="a-E5"></a>何以故？<a id="a-E6"></a>甚深般若波罗蜜多大宝神珠多留难故。<a id="a-E7"></a>”</p>
  <p id="aE8">尔时，<a id="a-E9"></a>善现复白佛言：<a id="a-EA"></a>“希有，<a id="a-EB"></a>世尊！<a id="a-EC"></a>甚奇，<a id="a-ED"></a>善逝！<a id="a-EE"></a>甚深般若波罗蜜多大宝神珠多诸留难，<a id="a-EF"></a>而有书写、<a id="a-EG"></a>受持读诵、<a id="a-EH"></a>修习思惟、<a id="a-EI"></a>为他说者，<a id="a-EJ"></a>恶魔于彼不作留难，<a id="a-EK"></a>令不书写乃至演说。<a id="a-EL"></a>”</p>
  <p id="aEM">佛告善现：<a id="a-EN"></a>“恶魔于此甚深般若波罗蜜多，<a id="a-EO"></a>虽欲留难令不书写乃至演说，<a id="a-EP"></a>而彼无力可能留难令彼菩萨所作不成。<a id="a-EQ"></a>”</p>
  <p id="aER">时，<a id="a-ES"></a>舍利子即白佛言：<a id="a-ET"></a>“是谁神力，<a id="a-EU"></a>令彼恶魔不能留难彼诸菩萨书写等事？<a id="a-EV"></a>”</p>
  <p id="aEW">佛告舍利子：<a id="a-EX"></a>“是佛神力，<a id="a-EY"></a>令彼恶魔不能留难彼诸菩萨书写等事。<a id="a-EZ"></a>又，<a id="a-Ea"></a>舍利子，<a id="a-Eb"></a>亦是十方一切世界诸佛神力，<a id="a-Ec"></a>令彼恶魔不能留难彼诸菩萨书写等事。<a id="a-Ed"></a>又，<a id="a-Ee"></a>舍利子，<a id="a-Ef"></a>一切如来、<a id="a-Eg"></a>应、<a id="a-Eh"></a>正等觉皆共护念行深般若波罗蜜多诸菩萨故，<a id="a-Ei"></a>令彼恶魔不能留难住菩萨乘善男子等令不书写乃至演说甚深般若波罗蜜多。<a id="a-Ej"></a>何以故？<a id="a-Ek"></a>舍利子，<a id="a-El"></a>诸佛世尊皆共护念行深般若波罗蜜多诸菩萨众所作善业，<a id="a-Em"></a>令彼恶魔不能留难。</p>
  <p id="aEn">“又，<a id="a-Eo"></a>舍利子，<a id="a-Ep"></a>若诸菩萨能于般若波罗蜜多甚深经典书写受持、<a id="a-Eq"></a>读诵修习、<a id="a-Er"></a>思惟演说，<a id="a-Es"></a>法尔应为十方世界一切如来、<a id="a-Et"></a>应、<a id="a-Eu"></a>正等觉现说法者之所护念；<a id="a-Ev"></a>若蒙诸佛所护念者，<a id="a-Ew"></a>法尔恶魔不能留难。<a id="a-Ex"></a>又，<a id="a-Ey"></a>舍利子，<a id="a-Ez"></a>若有净信善男子等，<a id="a-F0"></a>能于般若波罗蜜多甚深经典书写受持、<a id="a-F1"></a>读诵修习、<a id="a-F2"></a>思惟演说，<a id="a-F3"></a>应作是念：<a id="a-F4"></a>‘我今书写乃至演说甚深般若波罗蜜多，<a id="a-F5"></a>皆是十方一切世界诸佛世尊现说法者神力护念。<a id="a-F6"></a>’”</p>
  <p id="aF7">时，<a id="a-F8"></a>舍利子复白佛言：<a id="a-F9"></a>“若善男子、<a id="a-FA"></a>善女人等能于般若波罗蜜多甚深经典书写受持、<a id="a-FB"></a>读诵修习、<a id="a-FC"></a>思惟演说，<a id="a-FD"></a>皆是十方诸佛神力慈悲护念，<a id="a-FE"></a>令彼所作殊胜善业，<a id="a-FF"></a>诸恶魔军不能留难。<a id="a-FG"></a>”</p>
  <p id="aFH">尔时，<a id="a-FI"></a>佛告舍利子言：<a id="a-FJ"></a>“如是，<a id="a-FK"></a>如是，<a id="a-FL"></a>如汝所说，<a id="a-FM"></a>若善男子、<a id="a-FN"></a>善女人等能于般若波罗蜜多甚深经典书写受持、<a id="a-FO"></a>读诵修习、<a id="a-FP"></a>思惟演说，<a id="a-FQ"></a>当知皆是诸佛世尊神力护念。<a id="a-FR"></a>”</p>
  <p id="aFS">时，<a id="a-FT"></a>舍利子复白佛言：<a id="a-FU"></a>“若善男子、<a id="a-FV"></a>善女人等能于般若波罗蜜多甚深经典书写受持、<a id="a-FW"></a>读诵修习、<a id="a-FX"></a>思惟演说，<a id="a-FY"></a>十方世界一切如来现说法者皆共识知，<a id="a-FZ"></a>由此因缘欢喜护念。<a id="a-Fa"></a>若善男子、<a id="a-Fb"></a>善女人等，<a id="a-Fc"></a>能于般若波罗蜜多甚深经典书写受持、<a id="a-Fd"></a>读诵修习、<a id="a-Fe"></a>思惟演说，<a id="a-Ff"></a>恒为十方一切世界诸佛世尊现说法者佛眼观见，<a id="a-Fg"></a>由此因缘慈悲护念，<a id="a-Fh"></a>所作善事无不皆成。<a id="a-Fi"></a>”</p>
  <p id="aFj">尔时，<a id="a-Fk"></a>佛告舍利子言：<a id="a-Fl"></a>“如是，<a id="a-Fm"></a>如是，<a id="a-Fn"></a>如汝所说，<a id="a-Fo"></a>若善男子、<a id="a-Fp"></a>善女人等，<a id="a-Fq"></a>书写受持、<a id="a-Fr"></a>读诵修习、<a id="a-Fs"></a>思惟演说甚深般若波罗蜜多，<a id="a-Ft"></a>恒为十方一切世界诸佛世尊现说法者佛眼观见、<a id="a-Fu"></a>识知护念，<a id="a-Fv"></a>令诸恶魔不能娆恼，<a id="a-Fw"></a>所作善业皆疾成办。<a id="a-Fx"></a>又，<a id="a-Fy"></a>舍利子，<a id="a-Fz"></a>住菩萨乘诸善男子、<a id="a-G0"></a>善女人等，<a id="a-G1"></a>若能于此甚深般若波罗蜜多书写受持、<a id="a-G2"></a>读诵修习、<a id="a-G3"></a>思惟演说，<a id="a-G4"></a>当知已近一切智智，<a id="a-G5"></a>诸恶魔怨不能留难。<a id="a-G6"></a>”</p>
  <p id="aG7">“又，<a id="a-G8"></a>舍利子，<a id="a-G9"></a>安住大乘诸善男子、<a id="a-GA"></a>善女人等，<a id="a-GB"></a>若能书写甚深般若波罗蜜多，<a id="a-GC"></a>种种庄严受持读诵，<a id="a-GD"></a>当知于此甚深般若波罗蜜多深生信解，<a id="a-GE"></a>能以种种上妙花鬘乃至灯明供养恭敬甚深般若波罗蜜多。<a id="a-GF"></a>是善男子、<a id="a-GG"></a>善女人等，<a id="a-GH"></a>常为如来佛眼观见、<a id="a-GI"></a>识知护念，<a id="a-GJ"></a>由此因缘定当获得大财、<a id="a-GK"></a>大利、<a id="a-GL"></a>大果、<a id="a-GM"></a>大报。</p>
  <p id="aGN">“又，<a id="a-GO"></a>舍利子，<a id="a-GP"></a>住菩萨乘诸善男子、<a id="a-GQ"></a>善女人等，<a id="a-GR"></a>若能书写、<a id="a-GS"></a>受持读诵、<a id="a-GT"></a>供养恭敬甚深般若波罗蜜多，<a id="a-GU"></a>由此善根乃至获得不退转地，<a id="a-GV"></a>常不远离诸佛菩萨，<a id="a-GW"></a>恒闻正法不堕恶趣，<a id="a-GX"></a>生天人中安隐快乐。<a id="a-GY"></a>是善男子、<a id="a-GZ"></a>善女人等，<a id="a-Ga"></a>由此善根乃至无上正等菩提，<a id="a-Gb"></a>常不远离布施、<a id="a-Gc"></a>净戒、<a id="a-Gd"></a>安忍、<a id="a-Ge"></a>精进、<a id="a-Gf"></a>静虑、<a id="a-Gg"></a>般若波罗蜜多，<a id="a-Gh"></a>广说乃至一切相智及余无量无边佛法，<a id="a-Gi"></a>由此速证无上菩提。<a id="a-Gj"></a>由此因缘，<a id="a-Gk"></a>诸善男子、<a id="a-Gl"></a>善女人等，<a id="a-Gm"></a>欲得无上正等菩提，<a id="a-Gn"></a>于此般若波罗蜜多甚深经典应勤书写、<a id="a-Go"></a>受持读诵、<a id="a-Gp"></a>修习思惟、<a id="a-Gq"></a>为他演说、<a id="a-Gr"></a>恭敬供养无得暂舍。<a id="a-Gs"></a>”</p>
  <p id="aGt">尔时，<a id="a-Gu"></a>舍利子白佛言：<a id="a-Gv"></a>“世尊，<a id="a-Gw"></a>如是般若波罗蜜多甚深经典，<a id="a-Gx"></a>佛涅槃后何方兴盛？<a id="a-Gy"></a>”</p>
  <p id="aGz">佛告舍利子：<a id="a-H0"></a>“如是般若波罗蜜多甚深经典，<a id="a-H1"></a>我涅槃后，<a id="a-H2"></a>至东南方渐当兴盛。<a id="a-H3"></a>彼方多有安住大乘诸苾蒭、<a id="a-H4"></a>苾蒭尼、<a id="a-H5"></a>邬波索迦、<a id="a-H6"></a>邬波斯迦，<a id="a-H7"></a>能于如是甚深般若波罗蜜多深心信乐，<a id="a-H8"></a>书写受持、<a id="a-H9"></a>读诵修习、<a id="a-HA"></a>思惟演说，<a id="a-HB"></a>复以种种上妙花鬘乃至灯明供养恭敬甚深般若波罗蜜多。<a id="a-HC"></a>由此善根不堕恶趣，<a id="a-HD"></a>或生天上或生人中富贵受乐。<a id="a-HE"></a>由斯势力增益六种波罗蜜多令速圆满，<a id="a-HF"></a>因此复能供养恭敬、<a id="a-HG"></a>尊重赞叹诸佛世尊，<a id="a-HH"></a>后随所应依三乘法，<a id="a-HI"></a>渐次修习而趣出离。</p>
  <p id="aHJ">“又，<a id="a-HK"></a>舍利子，<a id="a-HL"></a>如是般若波罗蜜多甚深经典，<a id="a-HM"></a>我涅槃后，<a id="a-HN"></a>从东南方转至南方渐当兴盛。<a id="a-HO"></a>彼方多有安住大乘诸苾蒭、<a id="a-HP"></a>苾蒭尼、<a id="a-HQ"></a>邬波索迦、<a id="a-HR"></a>邬波斯迦，<a id="a-HS"></a>能于如是甚深般若波罗蜜多深心信乐，<a id="a-HT"></a>书写受持、<a id="a-HU"></a>读诵修习、<a id="a-HV"></a>思惟演说，<a id="a-HW"></a>复以种种上妙花鬘乃至灯明供养恭敬甚深般若波罗蜜多。<a id="a-HX"></a>由此善根不堕恶趣，<a id="a-HY"></a>或生天上或生人中富贵受乐。<a id="a-HZ"></a>由斯势力增益六种波罗蜜多令速圆满，<a id="a-Ha"></a>因此复能供养恭敬、<a id="a-Hb"></a>尊重赞叹诸佛世尊，<a id="a-Hc"></a>后随所应依三乘法，<a id="a-Hd"></a>渐次修习而趣出离。</p>
  <p id="aHe">“又，<a id="a-Hf"></a>舍利子，<a id="a-Hg"></a>如是般若波罗蜜多甚深经典，<a id="a-Hh"></a>我涅槃后，<a id="a-Hi"></a>复从南方至西南方渐当兴盛。<a id="a-Hj"></a>彼方多有安住大乘诸苾蒭、<a id="a-Hk"></a>苾蒭尼、<a id="a-Hl"></a>邬波索迦、<a id="a-Hm"></a>邬波斯迦，<a id="a-Hn"></a>能于如是甚深般若波罗蜜多深心信乐，<a id="a-Ho"></a>书写受持、<a id="a-Hp"></a>读诵修习、<a id="a-Hq"></a>思惟演说，<a id="a-Hr"></a>复以种种上妙花鬘乃至灯明供养恭敬甚深般若波罗蜜多。<a id="a-Hs"></a>由此善根不堕恶趣，<a id="a-Ht"></a>或生天上或生人中富贵受乐。<a id="a-Hu"></a>由斯势力增益六种波罗蜜多令速圆满，<a id="a-Hv"></a>因此复能供养恭敬、<a id="a-Hw"></a>尊重赞叹诸佛世尊，<a id="a-Hx"></a>后随所应依三乘法，<a id="a-Hy"></a>渐次修习而趣出离。</p>
  <p id="aHz">“又，<a id="a-I0"></a>舍利子，<a id="a-I1"></a>如是般若波罗蜜多甚深经典，<a id="a-I2"></a>我涅槃后，<a id="a-I3"></a>从西南方至西北方渐当兴盛。<a id="a-I4"></a>彼方多有安住大乘诸苾蒭、<a id="a-I5"></a>苾蒭尼、<a id="a-I6"></a>邬波索迦、<a id="a-I7"></a>邬波斯迦，<a id="a-I8"></a>能于如是甚深般若波罗蜜多深心信乐，<a id="a-I9"></a>书写受持、<a id="a-IA"></a>读诵修习、<a id="a-IB"></a>思惟演说，<a id="a-IC"></a>复以种种上妙花鬘乃至灯明供养恭敬甚深般若波罗蜜多。<a id="a-ID"></a>由此善根不堕恶趣，<a id="a-IE"></a>或生天上或生人中富贵受乐。<a id="a-IF"></a>由斯势力增益六种波罗蜜多令速圆满，<a id="a-IG"></a>因此复能供养恭敬、<a id="a-IH"></a>尊重赞叹诸佛世尊，<a id="a-II"></a>后随所应依三乘法，<a id="a-IJ"></a>渐次修习而趣出离。</p>
  <p id="aIK">“又，<a id="a-IL"></a>舍利子，<a id="a-IM"></a>如是般若波罗蜜多甚深经典，<a id="a-IN"></a>我涅槃后，<a id="a-IO"></a>从西北方转至北方渐当兴盛。<a id="a-IP"></a>彼方多有安住大乘诸苾蒭、<a id="a-IQ"></a>苾蒭尼、<a id="a-IR"></a>邬波索迦、<a id="a-IS"></a>邬波斯迦，<a id="a-IT"></a>能于如是甚深般若波罗蜜多深心信乐，<a id="a-IU"></a>书写受持、<a id="a-IV"></a>读诵修习、<a id="a-IW"></a>思惟演说，<a id="a-IX"></a>复以种种上妙花鬘乃至灯明供养恭敬甚深般若波罗蜜多。<a id="a-IY"></a>由此善根不堕恶趣，<a id="a-IZ"></a>或生天上或生人中富贵受乐。<a id="a-Ia"></a>由斯势力增益六种波罗蜜多令速圆满，<a id="a-Ib"></a>因此复能供养恭敬、<a id="a-Ic"></a>尊重赞叹诸佛世尊，<a id="a-Id"></a>后随所应依三乘法，<a id="a-Ie"></a>渐次修习而趣出离。</p>
  <p id="aIf">“又，<a id="a-Ig"></a>舍利子，<a id="a-Ih"></a>如是般若波罗蜜多甚深经典，<a id="a-Ii"></a>我涅槃后，<a id="a-Ij"></a>复从北方至东北方渐当兴盛。<a id="a-Ik"></a>彼方多有安住大乘诸苾蒭、<a id="a-Il"></a>苾蒭尼、<a id="a-Im"></a>邬波索迦、<a id="a-In"></a>邬波斯迦，<a id="a-Io"></a>能于如是甚深般若波罗蜜多深心信乐，<a id="a-Ip"></a>书写受持、<a id="a-Iq"></a>读诵修习、<a id="a-Ir"></a>思惟演说，<a id="a-Is"></a>复以种种上妙花鬘乃至灯明供养恭敬甚深般若波罗蜜多。<a id="a-It"></a>由此善根不堕恶趣，<a id="a-Iu"></a>或生天上或生人中富贵受乐。<a id="a-Iv"></a>由斯势力增益六种波罗蜜多令速圆满，<a id="a-Iw"></a>因此复能供养恭敬、<a id="a-Ix"></a>尊重赞叹诸佛世尊，<a id="a-Iy"></a>后随所应依三乘法，<a id="a-Iz"></a>渐次修习而趣出离。</p>
  <p id="aJ0">“又，<a id="a-J1"></a>舍利子，<a id="a-J2"></a>我涅槃已，<a id="a-J3"></a>后时、<a id="a-J4"></a>后分、<a id="a-J5"></a>后五百岁，<a id="a-J6"></a>甚深般若波罗蜜多于东北方大作佛事。<a id="a-J7"></a>何以故？<a id="a-J8"></a>舍利子，<a id="a-J9"></a>一切如来、<a id="a-JA"></a>应、<a id="a-JB"></a>正等觉所尊重法，<a id="a-JC"></a>即是般若波罗蜜多甚深经典。<a id="a-JD"></a>如是般若波罗蜜多甚深经典，<a id="a-JE"></a>一切如来、<a id="a-JF"></a>应、<a id="a-JG"></a>正等觉共所护念。<a id="a-JH"></a>舍利子，<a id="a-JI"></a>非佛所得法、<a id="a-JJ"></a>毗奈耶无上正法有灭没相，<a id="a-JK"></a>诸佛所得法、<a id="a-JL"></a>毗奈耶无上正法即是般若波罗蜜多甚深经典。<a id="a-JM"></a>舍利子，<a id="a-JN"></a>彼东北方安住大乘诸善男子、<a id="a-JO"></a>善女人等，<a id="a-JP"></a>有能于此甚深般若波罗蜜多深心信乐，<a id="a-JQ"></a>书写受持、<a id="a-JR"></a>读诵修习、<a id="a-JS"></a>思惟演说，<a id="a-JT"></a>我常护念令无损恼。</p>
  <p id="aJU">“舍利子，<a id="a-JV"></a>彼东北方安住大乘诸善男子、<a id="a-JW"></a>善女人等，<a id="a-JX"></a>有能书写如是般若波罗蜜多甚深经典，<a id="a-JY"></a>复以种种上妙花鬘乃至灯明供养恭敬。<a id="a-JZ"></a>我定说彼由此善根不堕恶趣，<a id="a-Ja"></a>生天人中常受富乐，<a id="a-Jb"></a>由斯势力增益六种波罗蜜多令速圆满，<a id="a-Jc"></a>因此复能供养恭敬、<a id="a-Jd"></a>尊重赞叹诸佛世尊，<a id="a-Je"></a>后随所应依三乘法，<a id="a-Jf"></a>渐次修学得般涅槃。<a id="a-Jg"></a>何以故？<a id="a-Jh"></a>舍利子，<a id="a-Ji"></a>我以佛眼观见证知、<a id="a-Jj"></a>称誉赞叹是善男子、<a id="a-Jk"></a>善女人等所获福聚，<a id="a-Jl"></a>东西南北、<a id="a-Jm"></a>四维、<a id="a-Jn"></a>上下一切如来、<a id="a-Jo"></a>应、<a id="a-Jp"></a>正等觉，<a id="a-Jq"></a>亦以佛眼观见证知、<a id="a-Jr"></a>称誉赞叹是善男子、<a id="a-Js"></a>善女人等所获福聚。<a id="a-Jt"></a>”</p>
  <p id="aJu">时，<a id="a-Jv"></a>舍利子复白佛言：<a id="a-Jw"></a>“甚深般若波罗蜜多，<a id="a-Jx"></a>佛涅槃已，<a id="a-Jy"></a>后时、<a id="a-Jz"></a>后分、<a id="a-K0"></a>后五百岁，<a id="a-K1"></a>于东北方广流布耶？<a id="a-K2"></a>”</p>
  <p id="aK3">佛告舍利子：<a id="a-K4"></a>“如是，<a id="a-K5"></a>如是，<a id="a-K6"></a>甚深般若波罗蜜多，<a id="a-K7"></a>我涅槃已，<a id="a-K8"></a>后时、<a id="a-K9"></a>后分、<a id="a-KA"></a>后五百岁，<a id="a-KB"></a>于东北方当应流布。<a id="a-KC"></a>又，<a id="a-KD"></a>舍利子，<a id="a-KE"></a>我涅槃已，<a id="a-KF"></a>后时、<a id="a-KG"></a>后分、<a id="a-KH"></a>后五百岁，<a id="a-KI"></a>彼东北方安住大乘诸善男子、<a id="a-KJ"></a>善女人等，<a id="a-KK"></a>若得闻此甚深般若波罗蜜多深心信乐，<a id="a-KL"></a>书写受持、<a id="a-KM"></a>读诵修习、<a id="a-KN"></a>思惟演说，<a id="a-KO"></a>当知彼类久发无上正等觉心，<a id="a-KP"></a>久修菩萨摩诃萨行，<a id="a-KQ"></a>多供养佛，<a id="a-KR"></a>事多善友，<a id="a-KS"></a>久多修习身戒心慧，<a id="a-KT"></a>所种善根皆已成熟。<a id="a-KU"></a>由斯福力得闻如是甚深般若波罗蜜多深心信乐，<a id="a-KV"></a>复能书写、<a id="a-KW"></a>受持读诵、<a id="a-KX"></a>精勤修学、<a id="a-KY"></a>如理思惟、<a id="a-KZ"></a>广为有情宣说开示。<a id="a-Ka"></a>”</p>
 </body>
</html>