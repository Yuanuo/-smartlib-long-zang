<!doctype html>
<html id="z3IBT4s8L" data-ver="1374">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百一十六</h1>
  <h2 id="a2">第三分空相品第二十一之二</h2>
  <p id="a3">“复次，<a id="a-4"></a>善现，<a id="a-5"></a>若菩萨摩诃萨离深般若波罗蜜多，<a id="a-6"></a>设经殑伽沙等大劫，<a id="a-7"></a>布施三宝，<a id="a-8"></a>所谓佛宝、<a id="a-9"></a>法宝、<a id="a-A"></a>僧宝。<a id="a-B"></a>于意云何？<a id="a-C"></a>是菩萨摩诃萨，<a id="a-D"></a>由此因缘获福多不？<a id="a-E"></a>”</p>
  <p id="aF">善现答言：<a id="a-G"></a>“甚多，<a id="a-H"></a>世尊！<a id="a-I"></a>甚多，<a id="a-J"></a>善逝！<a id="a-K"></a>其福无量、<a id="a-L"></a>无数无边、<a id="a-M"></a>不可思议、<a id="a-N"></a>不可称计。<a id="a-O"></a>”</p>
  <p id="aP">佛告善现：<a id="a-Q"></a>“如是，<a id="a-R"></a>如是，<a id="a-S"></a>若菩萨摩诃萨依深般若波罗蜜多，<a id="a-T"></a>经一昼夜如说而学，<a id="a-U"></a>所获功德甚多于彼无量无边。<a id="a-V"></a>何以故？<a id="a-W"></a>甚深般若波罗蜜多是诸菩萨摩诃萨乘，<a id="a-X"></a>诸菩萨摩诃萨乘此乘故，<a id="a-Y"></a>速到无上正等菩提，<a id="a-Z"></a>转妙法轮度有情众。</p>
  <p id="aa">“复次，<a id="a-b"></a>善现，<a id="a-c"></a>若菩萨摩诃萨离深般若波罗蜜多，<a id="a-d"></a>设经殑伽沙等大劫，<a id="a-e"></a>供养预流、<a id="a-f"></a>一来、<a id="a-g"></a>不还、<a id="a-h"></a>应供、<a id="a-i"></a>独觉、<a id="a-j"></a>菩萨、<a id="a-k"></a>如来。<a id="a-l"></a>于意云何？<a id="a-m"></a>是菩萨摩诃萨，<a id="a-n"></a>由是因缘获福多不？<a id="a-o"></a>”</p>
  <p id="ap">善现答言：<a id="a-q"></a>“甚多，<a id="a-r"></a>世尊！<a id="a-s"></a>甚多，<a id="a-t"></a>善逝！<a id="a-u"></a>其福无量、<a id="a-v"></a>无数无边、<a id="a-w"></a>不可思议、<a id="a-x"></a>不可称计。<a id="a-y"></a>”</p>
  <p id="az">佛告善现：<a id="a-10"></a>“如是，<a id="a-11"></a>如是，<a id="a-12"></a>若菩萨摩诃萨依深般若波罗蜜多，<a id="a-13"></a>经一昼夜如说而学，<a id="a-14"></a>所获功德甚多于彼无量无边。<a id="a-15"></a>何以故？<a id="a-16"></a>诸菩萨摩诃萨行深般若波罗蜜多，<a id="a-17"></a>超诸声闻、<a id="a-18"></a>独觉等地，<a id="a-19"></a>速入菩萨正性离生，<a id="a-1A"></a>复渐修行诸菩萨行，<a id="a-1B"></a>疾证无上正等菩提，<a id="a-1C"></a>转妙法轮度有情众。</p>
  <p id="a1D">“复次，<a id="a-1E"></a>善现，<a id="a-1F"></a>若菩萨摩诃萨离深般若波罗蜜多，<a id="a-1G"></a>设经殑伽沙等大劫，<a id="a-1H"></a>精勤修学布施、<a id="a-1I"></a>净戒、<a id="a-1J"></a>安忍、<a id="a-1K"></a>精进、<a id="a-1L"></a>静虑、<a id="a-1M"></a>般若。<a id="a-1N"></a>于意云何？<a id="a-1O"></a>是菩萨摩诃萨，<a id="a-1P"></a>由此因缘获福多不？<a id="a-1Q"></a>”</p>
  <p id="a1R">善现答言：<a id="a-1S"></a>“甚多，<a id="a-1T"></a>世尊！<a id="a-1U"></a>甚多，<a id="a-1V"></a>善逝！<a id="a-1W"></a>其福无量、<a id="a-1X"></a>无数无边、<a id="a-1Y"></a>不可思议、<a id="a-1Z"></a>不可称计。<a id="a-1a"></a>”</p>
  <p id="a1b">佛告善现：<a id="a-1c"></a>“如是，<a id="a-1d"></a>如是，<a id="a-1e"></a>若菩萨摩诃萨依深般若波罗蜜多所说而住，<a id="a-1f"></a>经一昼夜精勤修学布施、<a id="a-1g"></a>净戒、<a id="a-1h"></a>安忍、<a id="a-1i"></a>精进、<a id="a-1j"></a>静虑、<a id="a-1k"></a>般若，<a id="a-1l"></a>所获功德甚多于彼无量无边。<a id="a-1m"></a>何以故？<a id="a-1n"></a>甚深般若波罗蜜多是诸菩萨摩诃萨母。<a id="a-1o"></a>所以者何？<a id="a-1p"></a>甚深般若波罗蜜多能生菩萨摩诃萨众，<a id="a-1q"></a>一切菩萨摩诃萨众依深般若波罗蜜多，<a id="a-1r"></a>速能圆满一切佛法。</p>
  <p id="a1s">“复次，<a id="a-1t"></a>善现，<a id="a-1u"></a>若菩萨摩诃萨离深般若波罗蜜多，<a id="a-1v"></a>设经殑伽沙等大劫，<a id="a-1w"></a>以法布施一切有情。<a id="a-1x"></a>于意云何？<a id="a-1y"></a>是菩萨摩诃萨，<a id="a-1z"></a>由此因缘获福多不？<a id="a-20"></a>”</p>
  <p id="a21">善现答言：<a id="a-22"></a>“甚多，<a id="a-23"></a>世尊！<a id="a-24"></a>甚多，<a id="a-25"></a>善逝！<a id="a-26"></a>其福无量、<a id="a-27"></a>无数无边、<a id="a-28"></a>不可思议、<a id="a-29"></a>不可称计。<a id="a-2A"></a>”</p>
  <p id="a2B">佛告善现：<a id="a-2C"></a>“如是，<a id="a-2D"></a>如是。<a id="a-2E"></a>若菩萨摩诃萨依深般若波罗蜜多所说而住，<a id="a-2F"></a>经一昼夜以法布施一切有情，<a id="a-2G"></a>所获功德甚多于彼无量无边。<a id="a-2H"></a>何以故？<a id="a-2I"></a>若菩萨摩诃萨离深般若波罗蜜多，<a id="a-2J"></a>则为远离一切智智。<a id="a-2K"></a>若菩萨摩诃萨不离深般若波罗蜜多，<a id="a-2L"></a>则为不远离一切智智。<a id="a-2M"></a>是故，<a id="a-2N"></a>善现，<a id="a-2O"></a>若菩萨摩诃萨欲得无上正等菩提，<a id="a-2P"></a>常应不离甚深般若波罗蜜多。</p>
  <p id="a2Q">“复次，<a id="a-2R"></a>善现，<a id="a-2S"></a>若菩萨摩诃萨离深般若波罗蜜多，<a id="a-2T"></a>设经殑伽沙等大劫，<a id="a-2U"></a>修行布施乃至般若波罗蜜多，<a id="a-2V"></a>安住内空乃至无性自性空，<a id="a-2W"></a>安住真如乃至不思议界，<a id="a-2X"></a>安住苦、<a id="a-2Y"></a>集、<a id="a-2Z"></a>灭、<a id="a-2a"></a>道圣谛，<a id="a-2b"></a>修行四念住乃至八圣道支，<a id="a-2c"></a>修行四静虑、<a id="a-2d"></a>四无量、<a id="a-2e"></a>四无色定，<a id="a-2f"></a>修行空、<a id="a-2g"></a>无相、<a id="a-2h"></a>无愿解脱门，<a id="a-2i"></a>修行八解脱乃至十遍处，<a id="a-2j"></a>修行极喜地乃至法云地，<a id="a-2k"></a>修行一切陀罗尼门、<a id="a-2l"></a>三摩地门，<a id="a-2m"></a>修行五眼、<a id="a-2n"></a>六神通，<a id="a-2o"></a>修行如来十力乃至十八佛不共法，<a id="a-2p"></a>修行大慈、<a id="a-2q"></a>大悲、<a id="a-2r"></a>大喜、<a id="a-2s"></a>大舍，<a id="a-2t"></a>修行无忘失法、<a id="a-2u"></a>恒住舍性，<a id="a-2v"></a>修行一切智、<a id="a-2w"></a>道相智、<a id="a-2x"></a>一切相智，<a id="a-2y"></a>修行诸余无边佛法。<a id="a-2z"></a>于意云何？<a id="a-30"></a>是菩萨摩诃萨，<a id="a-31"></a>由此因缘获福多不？<a id="a-32"></a>”</p>
  <p id="a33">善现答言：<a id="a-34"></a>“甚多，<a id="a-35"></a>世尊！<a id="a-36"></a>甚多，<a id="a-37"></a>善逝！<a id="a-38"></a>其福无量、<a id="a-39"></a>无数无边、<a id="a-3A"></a>不可思议、<a id="a-3B"></a>不可称计。<a id="a-3C"></a>”</p>
  <p id="a3D">佛告善现：<a id="a-3E"></a>“如是，<a id="a-3F"></a>如是，<a id="a-3G"></a>若菩萨摩诃萨依深般若波罗蜜多所说而住，<a id="a-3H"></a>经一昼夜修行布施乃至般若波罗蜜多，<a id="a-3I"></a>广说乃至一切相智，<a id="a-3J"></a>所获功德甚多于彼无量无边。<a id="a-3K"></a>何以故？<a id="a-3L"></a>若菩萨摩诃萨不离深般若波罗蜜多，<a id="a-3M"></a>于一切智智有退转者，<a id="a-3N"></a>无有是处。<a id="a-3O"></a>若菩萨摩诃萨离深般若波罗蜜多，<a id="a-3P"></a>于一切智智有退转者，<a id="a-3Q"></a>斯有是处。<a id="a-3R"></a>是故，<a id="a-3S"></a>善现，<a id="a-3T"></a>若菩萨摩诃萨欲得无上正等菩提，<a id="a-3U"></a>常应不离甚深般若波罗蜜多。</p>
  <p id="a3V">“复次，<a id="a-3W"></a>善现，<a id="a-3X"></a>若菩萨摩诃萨离深般若波罗蜜多，<a id="a-3Y"></a>设经殑伽沙等大劫，<a id="a-3Z"></a>修行种种财施、<a id="a-3a"></a>法施，<a id="a-3b"></a>住空闲处系念思惟元所修行种种福业，<a id="a-3c"></a>与诸有情平等共有回向无上正等菩提。<a id="a-3d"></a>于意云何？<a id="a-3e"></a>是菩萨摩诃萨，<a id="a-3f"></a>由此因缘获福多不？<a id="a-3g"></a>”</p>
  <p id="a3h">善现答言：<a id="a-3i"></a>“甚多，<a id="a-3j"></a>世尊！<a id="a-3k"></a>甚多，<a id="a-3l"></a>善逝！<a id="a-3m"></a>其福无量、<a id="a-3n"></a>无数无边、<a id="a-3o"></a>不可思议、<a id="a-3p"></a>不可称计。<a id="a-3q"></a>”</p>
  <p id="a3r">佛告善现：<a id="a-3s"></a>“如是，<a id="a-3t"></a>如是，<a id="a-3u"></a>若菩萨摩诃萨依深般若波罗蜜多所说而住，<a id="a-3v"></a>经一昼夜修行种种财施、<a id="a-3w"></a>法施，<a id="a-3x"></a>住空闲处系念思惟先所修行种种福业，<a id="a-3y"></a>与诸有情平等共有回向无上正等菩提，<a id="a-3z"></a>所获功德甚多于彼无量无边。<a id="a-40"></a>何以故？<a id="a-41"></a>依深般若波罗蜜多所起回向，<a id="a-42"></a>当知是为无上回向。<a id="a-43"></a>离深般若波罗蜜多所起回向，<a id="a-44"></a>当知是为有上回向。<a id="a-45"></a>是故，<a id="a-46"></a>善现，<a id="a-47"></a>若菩萨摩诃萨欲得无上正等菩提，<a id="a-48"></a>常应不离甚深般若波罗蜜多，<a id="a-49"></a>以所修行种种福业与诸有情平等共有回向无上正等菩提。</p>
  <p id="a4A">“复次，<a id="a-4B"></a>善现，<a id="a-4C"></a>若菩萨摩诃萨离深般若波罗蜜多，<a id="a-4D"></a>设经殑伽沙等大劫，<a id="a-4E"></a>普缘过去、<a id="a-4F"></a>未来、<a id="a-4G"></a>现在一切如来、<a id="a-4H"></a>应、<a id="a-4I"></a>正等觉及诸弟子功德善根，<a id="a-4J"></a>和合称量现前随喜，<a id="a-4K"></a>与诸有情平等共有回向无上正等菩提。<a id="a-4L"></a>于意云何？<a id="a-4M"></a>是菩萨摩诃萨，<a id="a-4N"></a>由此因缘获福多不？<a id="a-4O"></a>”</p>
  <p id="a4P">善现答言：<a id="a-4Q"></a>“甚多，<a id="a-4R"></a>世尊！<a id="a-4S"></a>甚多，<a id="a-4T"></a>善逝！<a id="a-4U"></a>其福无量、<a id="a-4V"></a>无数无边、<a id="a-4W"></a>不可思议、<a id="a-4X"></a>不可称计。<a id="a-4Y"></a>”</p>
  <p id="a4Z">佛告善现：<a id="a-4a"></a>“如是，<a id="a-4b"></a>如是，<a id="a-4c"></a>若菩萨摩诃萨依深般若波罗蜜多所说而住，<a id="a-4d"></a>经一昼夜普缘过去、<a id="a-4e"></a>未来、<a id="a-4f"></a>现在一切如来、<a id="a-4g"></a>应、<a id="a-4h"></a>正等觉及诸弟子功德善根，<a id="a-4i"></a>和合称量现前随喜，<a id="a-4j"></a>与诸有情平等共有回向无上正等菩提，<a id="a-4k"></a>所获功德甚多于彼无量无边。<a id="a-4l"></a>何以故？<a id="a-4m"></a>一切随喜回向功德善根，<a id="a-4n"></a>皆以甚深般若波罗蜜多而为上首。<a id="a-4o"></a>是故，<a id="a-4p"></a>善现，<a id="a-4q"></a>若菩萨摩诃萨欲得无上正等菩提，<a id="a-4r"></a>常应不离甚深般若波罗蜜多，<a id="a-4s"></a>于诸善根随喜回向所求无上正等菩提。<a id="a-4t"></a>”</p>
  <p id="a4u">尔时，<a id="a-4v"></a>善现便白佛言：<a id="a-4w"></a>“如佛所说，<a id="a-4x"></a>诸行皆是分别所作，<a id="a-4y"></a>从妄想生都非实有。<a id="a-4z"></a>以何因缘，<a id="a-50"></a>此诸菩萨摩诃萨等获福无量无数无边？<a id="a-51"></a>世尊，<a id="a-52"></a>分别所作种种福业，<a id="a-53"></a>应不能起世间正见，<a id="a-54"></a>不能趣入正性离生，<a id="a-55"></a>亦应不能得预流果乃至无上正等菩提。<a id="a-56"></a>”</p>
  <p id="a57">佛告善现：<a id="a-58"></a>“如是，<a id="a-59"></a>如是，<a id="a-5A"></a>如汝所说。<a id="a-5B"></a>然诸菩萨摩诃萨众行深般若波罗蜜多，<a id="a-5C"></a>知一切种分别所作空无所有、<a id="a-5D"></a>虚妄不实。<a id="a-5E"></a>所以者何？<a id="a-5F"></a>诸菩萨摩诃萨善学内空乃至无性自性空，<a id="a-5G"></a>安住如是种种空已，<a id="a-5H"></a>如如观察分别所作空无所有、<a id="a-5I"></a>虚妄不实，<a id="a-5J"></a>如是如是能不远离甚深般若波罗蜜多；<a id="a-5K"></a>如如不离甚深般若波罗蜜多，<a id="a-5L"></a>如是如是获福无量无数无边；<a id="a-5M"></a>由此因缘，<a id="a-5N"></a>能起正见，<a id="a-5O"></a>亦能趣入正性离生，<a id="a-5P"></a>乃至能得所求无上正等菩提。<a id="a-5Q"></a>”</p>
  <p id="a5R">具寿善现复白佛言：<a id="a-5S"></a>“所说无量、<a id="a-5T"></a>无数、<a id="a-5U"></a>无边有何差别？<a id="a-5V"></a>”</p>
  <p id="a5W">佛告善现：<a id="a-5X"></a>“言无量者，<a id="a-5Y"></a>量不可得，<a id="a-5Z"></a>不可量在过去、<a id="a-5a"></a>未来、<a id="a-5b"></a>现在法中故名无量。<a id="a-5c"></a>言无数者，<a id="a-5d"></a>数不可得，<a id="a-5e"></a>不可数在一切有为、<a id="a-5f"></a>无为界中故名无数。<a id="a-5g"></a>言无边者，<a id="a-5h"></a>边不可得，<a id="a-5i"></a>不可测度彼法边际故名无边。<a id="a-5j"></a>”</p>
  <p id="a5k">具寿善现复白佛言：<a id="a-5l"></a>“颇有因缘，<a id="a-5m"></a>色亦无量无数无边，<a id="a-5n"></a>受、<a id="a-5o"></a>想、<a id="a-5p"></a>行、<a id="a-5q"></a>识亦无量无数无边不？<a id="a-5r"></a>”</p>
  <p id="a5s">佛告善现：<a id="a-5t"></a>“有因缘故，<a id="a-5u"></a>色亦无量无数无边，<a id="a-5v"></a>受、<a id="a-5w"></a>想、<a id="a-5x"></a>行、<a id="a-5y"></a>识亦无量无数无边。<a id="a-5z"></a>”</p>
  <p id="a60">具寿善现复白佛言：<a id="a-61"></a>“何因缘故，<a id="a-62"></a>色亦无量无数无边，<a id="a-63"></a>受、<a id="a-64"></a>想、<a id="a-65"></a>行、<a id="a-66"></a>识亦无量无数无边？<a id="a-67"></a>”</p>
  <p id="a68">佛告善现：<a id="a-69"></a>“色性空故说为无量无数无边，<a id="a-6A"></a>受、<a id="a-6B"></a>想、<a id="a-6C"></a>行、<a id="a-6D"></a>识性空故说为无量无数无边。<a id="a-6E"></a>”</p>
  <p id="a6F">具寿善现复白佛言：<a id="a-6G"></a>“为但色性空，<a id="a-6H"></a>受、<a id="a-6I"></a>想、<a id="a-6J"></a>行、<a id="a-6K"></a>识性空，<a id="a-6L"></a>为一切法皆性空耶？<a id="a-6M"></a>”</p>
  <p id="a6N">佛告善现：<a id="a-6O"></a>“我先岂不说一切法皆空？<a id="a-6P"></a>”</p>
  <p id="a6Q">善现答言：<a id="a-6R"></a>“佛虽常说诸法皆空，<a id="a-6S"></a>而诸有情不知、<a id="a-6T"></a>见、<a id="a-6U"></a>觉，<a id="a-6V"></a>故我今者复作是问。<a id="a-6W"></a>世尊，<a id="a-6X"></a>诸法性空即是无尽，<a id="a-6Y"></a>亦是无量，<a id="a-6Z"></a>亦是无数，<a id="a-6a"></a>亦是无边。<a id="a-6b"></a>世尊，<a id="a-6c"></a>诸法空中尽不可得，<a id="a-6d"></a>量不可得，<a id="a-6e"></a>数不可得，<a id="a-6f"></a>边不可得。<a id="a-6g"></a>由此因缘，<a id="a-6h"></a>无尽、<a id="a-6i"></a>无量、<a id="a-6j"></a>无数、<a id="a-6k"></a>无边，<a id="a-6l"></a>若义若文俱无差别。<a id="a-6m"></a>”</p>
  <p id="a6n">佛告善现：<a id="a-6o"></a>“如是，<a id="a-6p"></a>如是，<a id="a-6q"></a>如汝所说，<a id="a-6r"></a>无尽、<a id="a-6s"></a>无量、<a id="a-6t"></a>无数、<a id="a-6u"></a>无边，<a id="a-6v"></a>若义若文俱无差别，<a id="a-6w"></a>皆共显了诸法空故。<a id="a-6x"></a>善现当知，<a id="a-6y"></a>诸法空理皆不可说，<a id="a-6z"></a>如来方便说为无尽，<a id="a-70"></a>或说无量，<a id="a-71"></a>或说无数，<a id="a-72"></a>或说无边，<a id="a-73"></a>或说为空，<a id="a-74"></a>或说无相，<a id="a-75"></a>或说无愿，<a id="a-76"></a>或说无作，<a id="a-77"></a>或说无为，<a id="a-78"></a>或说无生，<a id="a-79"></a>或说无灭，<a id="a-7A"></a>或说离染，<a id="a-7B"></a>或说永灭，<a id="a-7C"></a>或说涅槃，<a id="a-7D"></a>或说真如，<a id="a-7E"></a>或说实际，<a id="a-7F"></a>诸如是等实义无异，<a id="a-7G"></a>皆是如来方便演说。<a id="a-7H"></a>”</p>
  <p id="a7I">具寿善现便白佛言：<a id="a-7J"></a>“世尊，<a id="a-7K"></a>甚奇方便善巧诸法实性不可宣说，<a id="a-7L"></a>而为有情方便显示。<a id="a-7M"></a>如我解佛所说义者，<a id="a-7N"></a>诸法实性皆不可说。<a id="a-7O"></a>”</p>
  <p id="a7P">佛告善现：<a id="a-7Q"></a>“如是，<a id="a-7R"></a>如是，<a id="a-7S"></a>诸法实性皆不可说。<a id="a-7T"></a>所以者何？<a id="a-7U"></a>一切法性皆毕竟空，<a id="a-7V"></a>无能宣说毕竟空者。<a id="a-7W"></a>”</p>
  <p id="a7X">尔时，<a id="a-7Y"></a>善现复白佛言：<a id="a-7Z"></a>“不可说义有增减不？<a id="a-7a"></a>”</p>
  <p id="a7b">佛告善现：<a id="a-7c"></a>“不可说义无增无减。<a id="a-7d"></a>”</p>
  <p id="a7e">具寿善现复白佛言：<a id="a-7f"></a>“若不可说义无增无减者，<a id="a-7g"></a>则应布施乃至般若波罗蜜多亦无增减，<a id="a-7h"></a>则应四念住乃至八圣道支亦无增减，<a id="a-7i"></a>则应四静虑、<a id="a-7j"></a>四无量、<a id="a-7k"></a>四无色定亦无增减，<a id="a-7l"></a>则应空、<a id="a-7m"></a>无相、<a id="a-7n"></a>无愿解脱门亦无增减，<a id="a-7o"></a>则应八解脱乃至十遍处亦无增减，<a id="a-7p"></a>则应极喜地乃至法云地亦无增减，<a id="a-7q"></a>则应一切陀罗尼门、<a id="a-7r"></a>三摩地门亦无增减，<a id="a-7s"></a>则应五眼、<a id="a-7t"></a>六神通亦无增减，<a id="a-7u"></a>则应如来十力乃至十八佛不共法亦无增减，<a id="a-7v"></a>则应大慈、<a id="a-7w"></a>大悲、<a id="a-7x"></a>大喜、<a id="a-7y"></a>大舍亦无增减，<a id="a-7z"></a>则应无忘失法、<a id="a-80"></a>恒住舍性亦无增减，<a id="a-81"></a>则应一切智、<a id="a-82"></a>道相智、<a id="a-83"></a>一切相智亦无增减。</p>
  <p id="a84">“世尊，<a id="a-85"></a>若布施波罗蜜多广说乃至一切相智亦不增减，<a id="a-86"></a>则应布施波罗蜜多广说乃至一切相智皆无所有。<a id="a-87"></a>若布施波罗蜜多广说乃至一切相智皆无所有，<a id="a-88"></a>云何菩萨摩诃萨修行布施波罗蜜多广说乃至一切相智，<a id="a-89"></a>证得无上正等菩提？<a id="a-8A"></a>”</p>
  <p id="a8B">佛告善现：<a id="a-8C"></a>“如是，<a id="a-8D"></a>如是，<a id="a-8E"></a>不可说义无增无减，<a id="a-8F"></a>布施波罗蜜多广说乃至一切相智亦无增减。<a id="a-8G"></a>不可说义无所有，<a id="a-8H"></a>布施波罗蜜多广说乃至一切相智亦无所有。<a id="a-8I"></a>然诸菩萨摩诃萨行深般若波罗蜜多时，<a id="a-8J"></a>安住般若波罗蜜多方便善巧，<a id="a-8K"></a>不作是念：<a id="a-8L"></a>‘我于般若乃至布施波罗蜜多若增若减。<a id="a-8M"></a>’但作是念：<a id="a-8N"></a>‘唯有名想谓为般若乃至布施波罗蜜多。<a id="a-8O"></a>’是菩萨摩诃萨修行布施乃至般若波罗蜜多时，<a id="a-8P"></a>持此布施乃至般若波罗蜜多俱行作意，<a id="a-8Q"></a>并依此起心及善根，<a id="a-8R"></a>与诸有情平等共有回向无上正等菩提，<a id="a-8S"></a>如佛无上正等菩提微妙甚深而起回向，<a id="a-8T"></a>由此回向巧方便力证得无上正等菩提。<a id="a-8U"></a>”</p>
  <p id="a8V">尔时，<a id="a-8W"></a>善现即白佛言：<a id="a-8X"></a>“何谓无上正等菩提？<a id="a-8Y"></a>”</p>
  <p id="a8Z">佛告善现：<a id="a-8a"></a>“诸法真如是谓无上正等菩提。<a id="a-8b"></a>”</p>
  <p id="a8c">具寿善现复白佛言：<a id="a-8d"></a>“何谓诸法真如，<a id="a-8e"></a>而说为无上正等菩提？<a id="a-8f"></a>”</p>
  <p id="a8g">佛告善现：<a id="a-8h"></a>“色蕴乃至识蕴真如是谓无上正等菩提，<a id="a-8i"></a>眼处乃至意处真如是谓无上正等菩提，<a id="a-8j"></a>色处乃至法处真如是谓无上正等菩提，<a id="a-8k"></a>眼界乃至意界真如是谓无上正等菩提，<a id="a-8l"></a>色界乃至法界真如是谓无上正等菩提，<a id="a-8m"></a>眼识界乃至意识界真如是谓无上正等菩提，<a id="a-8n"></a>眼触乃至意触真如是谓无上正等菩提，<a id="a-8o"></a>眼触为缘所生诸受乃至意触为缘所生诸受真如是谓无上正等菩提，<a id="a-8p"></a>地界乃至识界真如是谓无上正等菩提，<a id="a-8q"></a>因缘乃至增上缘真如是谓无上正等菩提，<a id="a-8r"></a>无明乃至老死真如是谓无上正等菩提，<a id="a-8s"></a>布施波罗蜜多乃至般若波罗蜜多真如是谓无上正等菩提，<a id="a-8t"></a>内空乃至无性自性空真如是谓无上正等菩提，<a id="a-8u"></a>苦、<a id="a-8v"></a>集、<a id="a-8w"></a>灭、<a id="a-8x"></a>道圣谛真如是谓无上正等菩提，<a id="a-8y"></a>四念住乃至八圣道支真如是谓无上正等菩提，<a id="a-8z"></a>四静虑、<a id="a-90"></a>四无量、<a id="a-91"></a>四无色定真如是谓无上正等菩提，<a id="a-92"></a>空、<a id="a-93"></a>无相、<a id="a-94"></a>无愿解脱门真如是谓无上正等菩提，<a id="a-95"></a>八解脱乃至十遍处真如是谓无上正等菩提，<a id="a-96"></a>净观地乃至如来地真如是谓无上正等菩提，<a id="a-97"></a>极喜地乃至法云地真如是谓无上正等菩提，<a id="a-98"></a>陀罗尼门、<a id="a-99"></a>三摩地门真如是谓无上正等菩提，<a id="a-9A"></a>五眼、<a id="a-9B"></a>六神通真如是谓无上正等菩提，<a id="a-9C"></a>如来十力乃至十八佛不共法真如是谓无上正等菩提，<a id="a-9D"></a>大慈、<a id="a-9E"></a>大悲、<a id="a-9F"></a>大喜、<a id="a-9G"></a>大舍真如是谓无上正等菩提，<a id="a-9H"></a>三十二相、<a id="a-9I"></a>八十随好真如是谓无上正等菩提，<a id="a-9J"></a>无忘失法、<a id="a-9K"></a>恒住舍性真如是谓无上正等菩提，<a id="a-9L"></a>预流果乃至独觉菩提真如是谓无上正等菩提，<a id="a-9M"></a>一切智、<a id="a-9N"></a>道相智、<a id="a-9O"></a>一切相智真如是谓无上正等菩提，<a id="a-9P"></a>生死、<a id="a-9Q"></a>涅槃真如是谓无上正等菩提。</p>
  <p id="a9R">“善现当知，<a id="a-9S"></a>诸法真如无增减故诸佛无上正等菩提亦无增减。<a id="a-9T"></a>善现当知，<a id="a-9U"></a>诸菩萨摩诃萨常不远离甚深般若波罗蜜多，<a id="a-9V"></a>恒乐安住诸法真如，<a id="a-9W"></a>都不见法有增有减，<a id="a-9X"></a>由此因缘不可说义无增无减，<a id="a-9Y"></a>布施波罗蜜多广说乃至一切相智亦无增减。<a id="a-9Z"></a>不可说义无所有，<a id="a-9a"></a>布施波罗蜜多广说乃至一切相智亦无所有。<a id="a-9b"></a>如是，<a id="a-9c"></a>善现，<a id="a-9d"></a>诸菩萨摩诃萨依止无增减、<a id="a-9e"></a>无所有为方便，<a id="a-9f"></a>行深般若波罗蜜多，<a id="a-9g"></a>由此为门集诸功德至圆满位，<a id="a-9h"></a>便证无上正等菩提。<a id="a-9i"></a>”</p>
  <p id="a9j">具寿善现复白佛言：<a id="a-9k"></a>“是菩萨摩诃萨为初心起能证无上正等菩提，<a id="a-9l"></a>为后心起能证无上正等菩提？<a id="a-9m"></a>世尊，<a id="a-9n"></a>是菩萨摩诃萨若初心起能证无上正等菩提，<a id="a-9o"></a>初心起时后心未起，<a id="a-9p"></a>无和合义。<a id="a-9q"></a>若后心起能证无上正等菩提，<a id="a-9r"></a>后心起时前心已灭，<a id="a-9s"></a>无和合义。<a id="a-9t"></a>如是前后心、<a id="a-9u"></a>心所法，<a id="a-9v"></a>进退推征无和合义，<a id="a-9w"></a>如何可得积集善根？<a id="a-9x"></a>若诸善根不可积集，<a id="a-9y"></a>云何菩萨善根圆满，<a id="a-9z"></a>证得无上正等菩提？<a id="a-A0"></a>”</p>
  <p id="aA1">佛告善现：<a id="a-A2"></a>“吾当为汝略说譬喻，<a id="a-A3"></a>令汝于义易得解了，<a id="a-A4"></a>诸有智者于所说义闻其譬喻便得悟解。<a id="a-A5"></a>善现，<a id="a-A6"></a>于意云何？<a id="a-A7"></a>如然灯时，<a id="a-A8"></a>为初焰能焦炷？<a id="a-A9"></a>为后焰能焦炷？<a id="a-AA"></a>”</p>
  <p id="aAB">善现答言：<a id="a-AC"></a>“如我意解，<a id="a-AD"></a>非初焰能焦炷，<a id="a-AE"></a>亦不离初焰；<a id="a-AF"></a>非后焰能焦炷，<a id="a-AG"></a>亦不离后焰。<a id="a-AH"></a>”</p>
  <p id="aAI">佛告善现：<a id="a-AJ"></a>“于意云何？<a id="a-AK"></a>炷为焦不？<a id="a-AL"></a>”</p>
  <p id="aAM">善现答言：<a id="a-AN"></a>“世间现见其炷实焦。<a id="a-AO"></a>”</p>
  <p id="aAP">佛告善现：<a id="a-AQ"></a>“诸菩萨摩诃萨行深般若波罗蜜多，<a id="a-AR"></a>证得无上正等菩提亦复如是，<a id="a-AS"></a>非初心起能证无上正等菩提，<a id="a-AT"></a>亦不离初心；<a id="a-AU"></a>非后心起能证无上正等菩提，<a id="a-AV"></a>亦不离后心，<a id="a-AW"></a>而诸菩萨摩诃萨行深般若波罗蜜多，<a id="a-AX"></a>令诸善根生长圆满，<a id="a-AY"></a>证得无上正等菩提。</p>
  <p id="aAZ">“复次，<a id="a-Aa"></a>善现，<a id="a-Ab"></a>诸菩萨摩诃萨从初发心行深般若波罗蜜多，<a id="a-Ac"></a>至最后心十地圆满，<a id="a-Ad"></a>便证无上正等菩提。<a id="a-Ae"></a>”</p>
  <p id="aAf">尔时，<a id="a-Ag"></a>善现便白佛言：<a id="a-Ah"></a>“诸菩萨摩诃萨修学何等十地圆满，<a id="a-Ai"></a>便证无上正等菩提？<a id="a-Aj"></a>”</p>
  <p id="aAk">佛告善现：<a id="a-Al"></a>“诸菩萨摩诃萨修极喜地乃至法云地令其圆满，<a id="a-Am"></a>便证无上正等菩提，<a id="a-An"></a>亦学净观地乃至如来地令其圆满，<a id="a-Ao"></a>便证无上正等菩提。<a id="a-Ap"></a>善现当知，<a id="a-Aq"></a>诸菩萨摩诃萨精勤修学如是十地至圆满位，<a id="a-Ar"></a>得菩提时，<a id="a-As"></a>非初心起能证无上正等菩提，<a id="a-At"></a>亦不离初心；<a id="a-Au"></a>非后心起能证无上正等菩提，<a id="a-Av"></a>亦不离后心，<a id="a-Aw"></a>而诸菩萨摩诃萨精勤修学如是十地至圆满位，<a id="a-Ax"></a>便证无上正等菩提。<a id="a-Ay"></a>”</p>
  <p id="aAz">具寿善现即白佛言：<a id="a-B0"></a>“如来所说缘起理趣，<a id="a-B1"></a>最为微妙极为甚深，<a id="a-B2"></a>谓诸菩萨摩诃萨行深般若波罗蜜多，<a id="a-B3"></a>以无所得而为方便修学十地，<a id="a-B4"></a>得菩提时，<a id="a-B5"></a>非初心起能证无上正等菩提，<a id="a-B6"></a>亦不离初心；<a id="a-B7"></a>非后心起能证无上正等菩提，<a id="a-B8"></a>亦不离后心，<a id="a-B9"></a>而诸菩萨摩诃萨从初发心行深般若波罗蜜多，<a id="a-BA"></a>至最后心十地圆满，<a id="a-BB"></a>便证无上正等菩提。<a id="a-BC"></a>”</p>
  <p id="aBD">佛告善现：<a id="a-BE"></a>“于意云何？<a id="a-BF"></a>若心灭已，<a id="a-BG"></a>更可生不？<a id="a-BH"></a>”</p>
  <p id="aBI">善现答言：<a id="a-BJ"></a>“不也，<a id="a-BK"></a>世尊，<a id="a-BL"></a>是心已灭，<a id="a-BM"></a>不可更生。<a id="a-BN"></a>”</p>
  <p id="aBO">佛告善现：<a id="a-BP"></a>“于意云何？<a id="a-BQ"></a>若心已生，<a id="a-BR"></a>有灭法不？<a id="a-BS"></a>”</p>
  <p id="aBT">善现答言：<a id="a-BU"></a>“如是，<a id="a-BV"></a>世尊，<a id="a-BW"></a>若心已生，<a id="a-BX"></a>定有灭法。<a id="a-BY"></a>”</p>
  <p id="aBZ">佛告善现：<a id="a-Ba"></a>“于意云何？<a id="a-Bb"></a>有灭法心非当灭不？<a id="a-Bc"></a>”</p>
  <p id="aBd">善现答言：<a id="a-Be"></a>“不也，<a id="a-Bf"></a>世尊，<a id="a-Bg"></a>有灭法心决定当灭。<a id="a-Bh"></a>”</p>
  <p id="aBi">佛告善现：<a id="a-Bj"></a>“于意云何？<a id="a-Bk"></a>心住为如心真如不？<a id="a-Bl"></a>”</p>
  <p id="aBm">善现答言：<a id="a-Bn"></a>“如是，<a id="a-Bo"></a>世尊，<a id="a-Bp"></a>如心真如，<a id="a-Bq"></a>心住亦尔。<a id="a-Br"></a>”</p>
  <p id="aBs">佛告善现：<a id="a-Bt"></a>“于意云何？<a id="a-Bu"></a>若心住如真如，<a id="a-Bv"></a>是心为如真如、<a id="a-Bw"></a>实际性常住不？<a id="a-Bx"></a>”</p>
  <p id="aBy">善现答言：<a id="a-Bz"></a>“不也，<a id="a-C0"></a>世尊，<a id="a-C1"></a>是心非如真如、<a id="a-C2"></a>实际其性常住。<a id="a-C3"></a>”</p>
  <p id="aC4">佛告善现：<a id="a-C5"></a>“于意云何？<a id="a-C6"></a>诸法真如极甚深不？<a id="a-C7"></a>”</p>
  <p id="aC8">善现答言：<a id="a-C9"></a>“如是，<a id="a-CA"></a>世尊，<a id="a-CB"></a>诸法真如极为甚深。<a id="a-CC"></a>”</p>
  <p id="aCD">佛告善现：<a id="a-CE"></a>“于意云何？<a id="a-CF"></a>即真如是心不？<a id="a-CG"></a>”</p>
  <p id="aCH">善现答言：<a id="a-CI"></a>“不也，<a id="a-CJ"></a>世尊。<a id="a-CK"></a>”</p>
  <p id="aCL">佛告善现：<a id="a-CM"></a>“于意云何？<a id="a-CN"></a>离真如有心不？<a id="a-CO"></a>”</p>
  <p id="aCP">善现答言：<a id="a-CQ"></a>“不也，<a id="a-CR"></a>世尊。<a id="a-CS"></a>”</p>
  <p id="aCT">佛告善现：<a id="a-CU"></a>“于意云何？<a id="a-CV"></a>即心是真如不？<a id="a-CW"></a>”</p>
  <p id="aCX">善现答言：<a id="a-CY"></a>“不也，<a id="a-CZ"></a>世尊。<a id="a-Ca"></a>”</p>
  <p id="aCb">佛告善现：<a id="a-Cc"></a>“于意云何？<a id="a-Cd"></a>离心有真如不？<a id="a-Ce"></a>”</p>
  <p id="aCf">善现答言：<a id="a-Cg"></a>“不也，<a id="a-Ch"></a>世尊。<a id="a-Ci"></a>”</p>
  <p id="aCj">佛告善现：<a id="a-Ck"></a>“于意云何？<a id="a-Cl"></a>真如为能见真如不？<a id="a-Cm"></a>”</p>
  <p id="aCn">善现答言：<a id="a-Co"></a>“不也，<a id="a-Cp"></a>世尊。<a id="a-Cq"></a>”</p>
  <p id="aCr">佛告善现：<a id="a-Cs"></a>“于意云何？<a id="a-Ct"></a>若菩萨摩诃萨能如是行，<a id="a-Cu"></a>是行深般若波罗蜜多不？<a id="a-Cv"></a>”</p>
  <p id="aCw">善现答言：<a id="a-Cx"></a>“如是，<a id="a-Cy"></a>世尊，<a id="a-Cz"></a>若菩萨摩诃萨能如是行，<a id="a-D0"></a>是行深般若波罗蜜多。<a id="a-D1"></a>”</p>
  <p id="aD2">佛告善现：<a id="a-D3"></a>“于意云何？<a id="a-D4"></a>若菩萨摩诃萨能如是行，<a id="a-D5"></a>为行何处？<a id="a-D6"></a>”</p>
  <p id="aD7">善现答言：<a id="a-D8"></a>“若菩萨摩诃萨能如是行，<a id="a-D9"></a>都无行处。<a id="a-DA"></a>所以者何？<a id="a-DB"></a>若菩萨摩诃萨行深般若波罗蜜多住真如中，<a id="a-DC"></a>无心现行，<a id="a-DD"></a>无现行处。<a id="a-DE"></a>何以故？<a id="a-DF"></a>若菩萨摩诃萨行深般若波罗蜜多住真如中，<a id="a-DG"></a>都无现行、<a id="a-DH"></a>现行时、<a id="a-DI"></a>处、<a id="a-DJ"></a>现行者故。<a id="a-DK"></a>”</p>
  <p id="aDL">佛告善现：<a id="a-DM"></a>“于意云何？<a id="a-DN"></a>若菩萨摩诃萨行深般若波罗蜜多时，<a id="a-DO"></a>为何所行？<a id="a-DP"></a>”</p>
  <p id="aDQ">善现答言：<a id="a-DR"></a>“若菩萨摩诃萨行深般若波罗蜜多时，<a id="a-DS"></a>行胜义谛，<a id="a-DT"></a>此中二种现行无故。<a id="a-DU"></a>”</p>
  <p id="aDV">佛告善现：<a id="a-DW"></a>“于意云何？<a id="a-DX"></a>若菩萨摩诃萨行深般若波罗蜜多时，<a id="a-DY"></a>虽不取相而行相不？<a id="a-DZ"></a>”</p>
  <p id="aDa">善现答言：<a id="a-Db"></a>“不也，<a id="a-Dc"></a>世尊。<a id="a-Dd"></a>”</p>
  <p id="aDe">佛告善现：<a id="a-Df"></a>“于意云何？<a id="a-Dg"></a>是菩萨摩诃萨行深般若波罗蜜多时，<a id="a-Dh"></a>行胜义谛中为破相不？<a id="a-Di"></a>”</p>
  <p id="aDj">善现答言：<a id="a-Dk"></a>“不也，<a id="a-Dl"></a>世尊。<a id="a-Dm"></a>”</p>
  <p id="aDn">佛告善现：<a id="a-Do"></a>“于意云何？<a id="a-Dp"></a>是菩萨摩诃萨行深般若波罗蜜多时，<a id="a-Dq"></a>行胜义谛中破相想不？<a id="a-Dr"></a>”</p>
  <p id="aDs">善现答言：<a id="a-Dt"></a>“不也，<a id="a-Du"></a>世尊。<a id="a-Dv"></a>”</p>
  <p id="aDw">佛告善现：<a id="a-Dx"></a>“是菩萨摩诃萨行深般若波罗蜜多时，<a id="a-Dy"></a>云何不破相亦不破相想？<a id="a-Dz"></a>”</p>
  <p id="aE0">善现答言：<a id="a-E1"></a>“是菩萨摩诃萨行深般若波罗蜜多时，<a id="a-E2"></a>不作是念：<a id="a-E3"></a>‘我当破相及破相想。<a id="a-E4"></a>’亦不作是念：<a id="a-E5"></a>‘我当破无相及破无相想。<a id="a-E6"></a>’所以者何？<a id="a-E7"></a>于一切种无分别故。</p>
  <p id="aE8">“复次，<a id="a-E9"></a>世尊，<a id="a-EA"></a>是菩萨摩诃萨行深般若波罗蜜多，<a id="a-EB"></a>虽能如是离诸分别，<a id="a-EC"></a>而未圆满如来十力、<a id="a-ED"></a>四无所畏、<a id="a-EE"></a>四无礙解、<a id="a-EF"></a>大慈、<a id="a-EG"></a>大悲、<a id="a-EH"></a>大喜、<a id="a-EI"></a>大舍及十八佛不共法等无量无边胜功德故，<a id="a-EJ"></a>未得无上正等菩提。</p>
  <p id="aEK">“复次，<a id="a-EL"></a>世尊，<a id="a-EM"></a>是菩萨摩诃萨成就最胜方便善巧，<a id="a-EN"></a>由此最胜方便善巧，<a id="a-EO"></a>于一切法不取不破。<a id="a-EP"></a>何以故？<a id="a-EQ"></a>是菩萨摩诃萨了一切法自相空故。</p>
  <p id="aER">“复次，<a id="a-ES"></a>世尊，<a id="a-ET"></a>是菩萨摩诃萨住一切法自相空中，<a id="a-EU"></a>为欲成熟诸有情故入三等持，<a id="a-EV"></a>用三等持方便成熟诸有情类。<a id="a-EW"></a>”</p>
  <p id="aEX">佛告善现：<a id="a-EY"></a>“如是，<a id="a-EZ"></a>如是，<a id="a-Ea"></a>如汝所说。<a id="a-Eb"></a>”</p>
  <p id="aEc">尔时，<a id="a-Ed"></a>善现即白佛言：<a id="a-Ee"></a>“是菩萨摩诃萨云何入此三种等持，<a id="a-Ef"></a>方便成熟诸有情类？<a id="a-Eg"></a>”</p>
  <p id="aEh">佛告善现：<a id="a-Ei"></a>“是菩萨摩诃萨住空等持，<a id="a-Ej"></a>见诸有情虚妄分别我、<a id="a-Ek"></a>我所者，<a id="a-El"></a>以方便力教令安住空三摩地。<a id="a-Em"></a>是菩萨摩诃萨住无相等持，<a id="a-En"></a>见诸有情虚妄分别诸法相者，<a id="a-Eo"></a>以方便力教令安住无相三摩地。<a id="a-Ep"></a>是菩萨摩诃萨住无愿等持，<a id="a-Eq"></a>见诸有情虚妄分别多愿乐者，<a id="a-Er"></a>以方便力教令安住无愿三摩地。<a id="a-Es"></a>善现，<a id="a-Et"></a>是菩萨摩诃萨行深般若波罗蜜多，<a id="a-Eu"></a>如是善巧入三等持，<a id="a-Ev"></a>方便成熟诸有情类，<a id="a-Ew"></a>令所随宜获大饶益。<a id="a-Ex"></a>”</p>
  <p id="aEy">尔时，<a id="a-Ez"></a>舍利子问具寿善现言：<a id="a-F0"></a>“若菩萨摩诃萨梦中入此三种等持，<a id="a-F1"></a>于深般若波罗蜜多有增益不？<a id="a-F2"></a>”</p>
  <p id="aF3">善现答言：<a id="a-F4"></a>“若菩萨摩诃萨觉时入此三种等持，<a id="a-F5"></a>于深般若波罗蜜多有增益者，<a id="a-F6"></a>彼梦中入亦有增益。<a id="a-F7"></a>所以者何？<a id="a-F8"></a>觉与梦中，<a id="a-F9"></a>无差别故。<a id="a-FA"></a>舍利子，<a id="a-FB"></a>若菩萨摩诃萨觉时修行甚深般若波罗蜜多，<a id="a-FC"></a>既名修习甚深般若波罗蜜多；<a id="a-FD"></a>是菩萨摩诃萨梦中修行甚深般若波罗蜜多，<a id="a-FE"></a>亦名修习甚深般若波罗蜜多，<a id="a-FF"></a>三种等持于深般若波罗蜜多能为增益亦应如是。<a id="a-FG"></a>”</p>
  <p id="aFH">时，<a id="a-FI"></a>舍利子问善现言：<a id="a-FJ"></a>“诸菩萨摩诃萨梦中造业，<a id="a-FK"></a>为有增益或损减不？<a id="a-FL"></a>佛说诸法虚妄不实如梦所造，<a id="a-FM"></a>云何彼业能有增益或复损减。<a id="a-FN"></a>所以者何？<a id="a-FO"></a>非于梦中所造诸业能有增益或能损减，<a id="a-FP"></a>要至觉时忆想分别梦中所造，<a id="a-FQ"></a>乃有增益或有损减。<a id="a-FR"></a>”</p>
  <p id="aFS">善现答言：<a id="a-FT"></a>“诸有觉时断他命已，<a id="a-FU"></a>后于梦中忆想分别深自庆快；<a id="a-FV"></a>或复有人梦断他命，<a id="a-FW"></a>谓在觉时生大欢喜。<a id="a-FX"></a>如是二业，<a id="a-FY"></a>于意云何？<a id="a-FZ"></a>”</p>
  <p id="aFa">时，<a id="a-Fb"></a>舍利子问善现言：<a id="a-Fc"></a>“无所缘事，<a id="a-Fd"></a>若思、<a id="a-Fe"></a>若业俱不得生；<a id="a-Ff"></a>要有所缘，<a id="a-Fg"></a>思、<a id="a-Fh"></a>业方起。<a id="a-Fi"></a>梦中思、<a id="a-Fj"></a>业，<a id="a-Fk"></a>缘何而生？<a id="a-Fl"></a>”</p>
  <p id="aFm">善现答言：<a id="a-Fn"></a>“如是，<a id="a-Fo"></a>如是，<a id="a-Fp"></a>若梦、<a id="a-Fq"></a>若觉，<a id="a-Fr"></a>无所缘事，<a id="a-Fs"></a>思、<a id="a-Ft"></a>业不生；<a id="a-Fu"></a>要有所缘，<a id="a-Fv"></a>思、<a id="a-Fw"></a>业方起。<a id="a-Fx"></a>何以故？<a id="a-Fy"></a>舍利子，<a id="a-Fz"></a>要于见闻觉知法中有觉慧转，<a id="a-G0"></a>由斯起染或复起净；<a id="a-G1"></a>若无见闻觉知，<a id="a-G2"></a>诸法无觉慧转，<a id="a-G3"></a>亦无染净。<a id="a-G4"></a>由此故知，<a id="a-G5"></a>若梦、<a id="a-G6"></a>若觉，<a id="a-G7"></a>有所缘事，<a id="a-G8"></a>思、<a id="a-G9"></a>业乃生；<a id="a-GA"></a>无所缘事，<a id="a-GB"></a>思、<a id="a-GC"></a>业不起。<a id="a-GD"></a>”</p>
  <p id="aGE">时，<a id="a-GF"></a>舍利子问善现言：<a id="a-GG"></a>“佛说思、<a id="a-GH"></a>业皆离自性，<a id="a-GI"></a>如何可言若思、<a id="a-GJ"></a>若业有所缘起，<a id="a-GK"></a>无便不生？<a id="a-GL"></a>”</p>
  <p id="aGM">善现答言：<a id="a-GN"></a>“虽诸思、<a id="a-GO"></a>业及所缘事自性皆空，<a id="a-GP"></a>而由自心取相分别，<a id="a-GQ"></a>故说思、<a id="a-GR"></a>业有所缘生；<a id="a-GS"></a>若无所缘，<a id="a-GT"></a>思、<a id="a-GU"></a>业不起。<a id="a-GV"></a>”</p>
  <p id="aGW">时，<a id="a-GX"></a>舍利子谓善现言：<a id="a-GY"></a>“若菩萨摩诃萨梦中修行布施、<a id="a-GZ"></a>净戒、<a id="a-Ga"></a>安忍、<a id="a-Gb"></a>精进、<a id="a-Gc"></a>静虑、<a id="a-Gd"></a>般若，<a id="a-Ge"></a>持此善根，<a id="a-Gf"></a>与诸有情平等共有回向无上正等菩提，<a id="a-Gg"></a>是菩萨摩诃萨为实回向大菩提不？<a id="a-Gh"></a>”</p>
  <p id="aGi">善现报言：<a id="a-Gj"></a>“慈氏菩萨久已受得无上菩提不退转记，<a id="a-Gk"></a>一生所系定当作佛，<a id="a-Gl"></a>善能酬答一切难问，<a id="a-Gm"></a>现在此会，<a id="a-Gn"></a>宜请问之。<a id="a-Go"></a>补处慈尊，<a id="a-Gp"></a>定当为答。<a id="a-Gq"></a>”</p>
  <p id="aGr">时，<a id="a-Gs"></a>舍利子如善现言，<a id="a-Gt"></a>恭敬请问慈氏菩萨。</p>
  <p id="aGu">时，<a id="a-Gv"></a>慈氏菩萨诘舍利子言：<a id="a-Gw"></a>“谓何等名慈氏能答？<a id="a-Gx"></a>为色蕴耶？<a id="a-Gy"></a>为受、<a id="a-Gz"></a>想、<a id="a-H0"></a>行、<a id="a-H1"></a>识蕴耶？<a id="a-H2"></a>为色蕴空耶？<a id="a-H3"></a>为受、<a id="a-H4"></a>想、<a id="a-H5"></a>行、<a id="a-H6"></a>识蕴空耶？<a id="a-H7"></a>为色蕴真如耶？<a id="a-H8"></a>为受、<a id="a-H9"></a>想、<a id="a-HA"></a>行、<a id="a-HB"></a>识蕴真如耶？<a id="a-HC"></a>且色蕴不能答，<a id="a-HD"></a>受、<a id="a-HE"></a>想、<a id="a-HF"></a>行、<a id="a-HG"></a>识蕴亦不能答；<a id="a-HH"></a>色蕴空不能答，<a id="a-HI"></a>受、<a id="a-HJ"></a>想、<a id="a-HK"></a>行、<a id="a-HL"></a>识蕴空亦不能答；<a id="a-HM"></a>色蕴真如不能答，<a id="a-HN"></a>受、<a id="a-HO"></a>想、<a id="a-HP"></a>行、<a id="a-HQ"></a>识蕴真如亦不能答。<a id="a-HR"></a>所以者何？<a id="a-HS"></a>我都不见有法能答、<a id="a-HT"></a>有法所答，<a id="a-HU"></a>答处、<a id="a-HV"></a>答时及由此答亦皆不见。<a id="a-HW"></a>我都不见有法能记、<a id="a-HX"></a>有法所记，<a id="a-HY"></a>记处、<a id="a-HZ"></a>记时及由此记亦皆不见。<a id="a-Ha"></a>何以故？<a id="a-Hb"></a>舍利子，<a id="a-Hc"></a>以一切法本性皆空，<a id="a-Hd"></a>都无所有，<a id="a-He"></a>无二无别，<a id="a-Hf"></a>毕竟推征不可得故。<a id="a-Hg"></a>”</p>
  <p id="aHh">尔时，<a id="a-Hi"></a>舍利子复问慈氏菩萨摩诃萨言：<a id="a-Hj"></a>“仁者所说法为如所证不？<a id="a-Hk"></a>”</p>
  <p id="aHl">慈氏菩萨摩诃萨言：<a id="a-Hm"></a>“我所说法非如所证。<a id="a-Hn"></a>所以者何？<a id="a-Ho"></a>我所证法不可说故。<a id="a-Hp"></a>”</p>
  <p id="aHq">尔时，<a id="a-Hr"></a>具寿善现白舍利子言：<a id="a-Hs"></a>“慈氏菩萨觉慧深广，<a id="a-Ht"></a>修一切种布施、<a id="a-Hu"></a>净戒、<a id="a-Hv"></a>安忍、<a id="a-Hw"></a>精进、<a id="a-Hx"></a>静虑、<a id="a-Hy"></a>般若波罗蜜多久已成满，<a id="a-Hz"></a>用无所得而为方便，<a id="a-I0"></a>于所问难能如是答。<a id="a-I1"></a>”</p>
  <p id="aI2">尔时，<a id="a-I3"></a>佛告舍利子言：<a id="a-I4"></a>“于意云何？<a id="a-I5"></a>汝由是法成阿罗汉，<a id="a-I6"></a>为见此法是可说不？<a id="a-I7"></a>”</p>
  <p id="aI8">舍利子言：<a id="a-I9"></a>“不也，<a id="a-IA"></a>世尊。<a id="a-IB"></a>”</p>
  <p id="aIC">佛告舍利子：<a id="a-ID"></a>“诸菩萨摩诃萨行深般若波罗蜜多，<a id="a-IE"></a>所证法性亦复如是不可宣说。<a id="a-IF"></a>舍利子，<a id="a-IG"></a>是菩萨摩诃萨不作是念：<a id="a-IH"></a>‘我由此法于佛无上正等菩提已得受记、<a id="a-II"></a>今得受记、<a id="a-IJ"></a>当得受记。<a id="a-IK"></a>’不作是念：<a id="a-IL"></a>‘我由此法当证无上正等菩提。<a id="a-IM"></a>’舍利子，<a id="a-IN"></a>是菩萨摩诃萨行深般若波罗蜜多不生疑惑：<a id="a-IO"></a>‘我于无上正等菩提为得、<a id="a-IP"></a>不得？<a id="a-IQ"></a>’但作是念：<a id="a-IR"></a>‘我于无上正等菩提决定当得。<a id="a-IS"></a>’舍利子，<a id="a-IT"></a>是菩萨摩诃萨行深般若波罗蜜多闻甚深法，<a id="a-IU"></a>不惊、<a id="a-IV"></a>不恐、<a id="a-IW"></a>不怖、<a id="a-IX"></a>不畏、<a id="a-IY"></a>不沉、<a id="a-IZ"></a>不没，<a id="a-Ia"></a>于得无上正等菩提亦无怖畏，<a id="a-Ib"></a>决定自知：<a id="a-Ic"></a>‘我当证得所求无上正等菩提，<a id="a-Id"></a>转妙法轮度有情众。<a id="a-Ie"></a>’”</p>
  <p id="aIf">尔时，<a id="a-Ig"></a>佛告具寿善现：<a id="a-Ih"></a>“有菩萨摩诃萨修行布施波罗蜜多，<a id="a-Ii"></a>见诸有情饥渴所逼，<a id="a-Ij"></a>衣服弊坏，<a id="a-Ik"></a>卧具乏少，<a id="a-Il"></a>所欲资财皆不如意。<a id="a-Im"></a>见此事已，<a id="a-In"></a>作是思惟：<a id="a-Io"></a>‘我当云何济拔如是诸有情类，<a id="a-Ip"></a>令离悭贪，<a id="a-Iq"></a>资缘无乏？<a id="a-Ir"></a>’既思惟已，<a id="a-Is"></a>作是愿言：<a id="a-It"></a>‘我当精勤无所顾恋，<a id="a-Iu"></a>修行布施波罗蜜多，<a id="a-Iv"></a>成熟有情，<a id="a-Iw"></a>严净佛土，<a id="a-Ix"></a>令速圆满疾证无上正等菩提。<a id="a-Iy"></a>我佛土中，<a id="a-Iz"></a>得无如是资具乏少诸有情类，<a id="a-J0"></a>一切皆如六欲天众，<a id="a-J1"></a>受用种种上妙乐具，<a id="a-J2"></a>而于其中无所染著。<a id="a-J3"></a>’善现当知，<a id="a-J4"></a>是菩萨摩诃萨由此布施波罗蜜多，<a id="a-J5"></a>疾得圆满近证无上正等菩提。</p>
  <p id="aJ6">“复次，<a id="a-J7"></a>善现，<a id="a-J8"></a>有菩萨摩诃萨修行净戒波罗蜜多，<a id="a-J9"></a>见诸有情烦恼炽盛，<a id="a-JA"></a>更相杀害乃至邪见，<a id="a-JB"></a>由此因缘短寿多病，<a id="a-JC"></a>颜容憔悴无有威德，<a id="a-JD"></a>资财匮乏生下贱家，<a id="a-JE"></a>支体缺减众事鄙秽。<a id="a-JF"></a>见此事已，<a id="a-JG"></a>作是思惟：<a id="a-JH"></a>‘我当云何济拔如是诸有情类，<a id="a-JI"></a>令其远离诸恶业果？<a id="a-JJ"></a>’既思惟已，<a id="a-JK"></a>作是愿言：<a id="a-JL"></a>‘我当精勤无所顾恋，<a id="a-JM"></a>修行净戒波罗蜜多，<a id="a-JN"></a>成熟有情，<a id="a-JO"></a>严净佛土，<a id="a-JP"></a>令速圆满疾证无上正等菩提。<a id="a-JQ"></a>我佛土中，<a id="a-JR"></a>得无如是众恶业果，<a id="a-JS"></a>一切有情皆行十善，<a id="a-JT"></a>受长寿等诸胜果报。<a id="a-JU"></a>’善现当知，<a id="a-JV"></a>是菩萨摩诃萨由此净戒波罗蜜多，<a id="a-JW"></a>疾得圆满近证无上正等菩提。</p>
  <p id="aJX">“复次，<a id="a-JY"></a>善现，<a id="a-JZ"></a>有菩萨摩诃萨修行安忍波罗蜜多，<a id="a-Ja"></a>见诸有情更相忿恚，<a id="a-Jb"></a>口出矛槊毁骂凌辱，<a id="a-Jc"></a>以刀杖等互相残害，<a id="a-Jd"></a>乃至断命恶心不舍。<a id="a-Je"></a>见此事已，<a id="a-Jf"></a>作是思惟：<a id="a-Jg"></a>‘我当云何济拔如是诸有情类，<a id="a-Jh"></a>令其远离如是诸恶？<a id="a-Ji"></a>’既思惟已，<a id="a-Jj"></a>作是愿言：<a id="a-Jk"></a>‘我当精勤无所顾恋，<a id="a-Jl"></a>修行安忍波罗蜜多，<a id="a-Jm"></a>成熟有情，<a id="a-Jn"></a>严净佛土，<a id="a-Jo"></a>令速圆满疾证无上正等菩提，<a id="a-Jp"></a>我佛土中得无如是烦恼恶业诸有情类，<a id="a-Jq"></a>一切有情展转相视如父如母，<a id="a-Jr"></a>亲友眷属，<a id="a-Js"></a>不相乖违，<a id="a-Jt"></a>慈心相向互为利乐。<a id="a-Ju"></a>’善现当知，<a id="a-Jv"></a>是菩萨摩诃萨由此安忍波罗蜜多，<a id="a-Jw"></a>疾得圆满近证无上正等菩提。</p>
  <p id="aJx">“复次，<a id="a-Jy"></a>善现，<a id="a-Jz"></a>有菩萨摩诃萨修行精进波罗蜜多，<a id="a-K0"></a>见诸有情懒惰懈怠，<a id="a-K1"></a>不勤精进，<a id="a-K2"></a>弃舍三乘，<a id="a-K3"></a>亦不修行人天善业。<a id="a-K4"></a>见此事已，<a id="a-K5"></a>作是思惟：<a id="a-K6"></a>‘我当云何济拔如是诸有情类，<a id="a-K7"></a>令其远离懒惰懈怠？<a id="a-K8"></a>’既思惟已，<a id="a-K9"></a>作是愿言：<a id="a-KA"></a>‘我当精勤无所顾恋，<a id="a-KB"></a>修行精进波罗蜜多，<a id="a-KC"></a>成熟有情，<a id="a-KD"></a>严净佛土，<a id="a-KE"></a>令速圆满疾证无上正等菩提，<a id="a-KF"></a>我佛土中得无如是懒惰懈怠诸有情类，<a id="a-KG"></a>一切有情精进勇猛，<a id="a-KH"></a>勤修善趣及三乘因，<a id="a-KI"></a>生天、<a id="a-KJ"></a>人中速证解脱。<a id="a-KK"></a>’善现当知，<a id="a-KL"></a>是菩萨摩诃萨由此精进波罗蜜多，<a id="a-KM"></a>疾得圆满近证无上正等菩提。</p>
  <p id="aKN">“复次，<a id="a-KO"></a>善现，<a id="a-KP"></a>有菩萨摩诃萨修行静虑波罗蜜多，<a id="a-KQ"></a>见诸有情，<a id="a-KR"></a>五盖所覆，<a id="a-KS"></a>远离静虑、<a id="a-KT"></a>无量、<a id="a-KU"></a>无色，<a id="a-KV"></a>散乱放逸不修诸善。<a id="a-KW"></a>见此事已，<a id="a-KX"></a>作是思惟：<a id="a-KY"></a>‘我当云何济拔如是诸有情类，<a id="a-KZ"></a>令其远离诸盖散动？<a id="a-Ka"></a>’既思惟已，<a id="a-Kb"></a>作是愿言：<a id="a-Kc"></a>‘我当精勤无所顾恋，<a id="a-Kd"></a>修行静虑波罗蜜多，<a id="a-Ke"></a>成熟有情，<a id="a-Kf"></a>严净佛土，<a id="a-Kg"></a>令速圆满疾证无上正等菩提，<a id="a-Kh"></a>我佛土中得无如是五盖散动诸有情类，<a id="a-Ki"></a>一切有情自在入出静虑、<a id="a-Kj"></a>无量、<a id="a-Kk"></a>无色胜定。<a id="a-Kl"></a>’善现当知，<a id="a-Km"></a>是菩萨摩诃萨由此静虑波罗蜜多疾得圆满，<a id="a-Kn"></a>近证无上正等菩提。</p>
  <p id="aKo">“复次，<a id="a-Kp"></a>善现，<a id="a-Kq"></a>有菩萨摩诃萨修行般若波罗蜜多，<a id="a-Kr"></a>见诸有情愚痴恶慧，<a id="a-Ks"></a>于世、<a id="a-Kt"></a>出世正见俱失，<a id="a-Ku"></a>拨无善恶业及业果，<a id="a-Kv"></a>执断、<a id="a-Kw"></a>执常、<a id="a-Kx"></a>执一、<a id="a-Ky"></a>执异、<a id="a-Kz"></a>俱、<a id="a-L0"></a>不俱等种种邪法。<a id="a-L1"></a>见此事已，<a id="a-L2"></a>作是思惟：<a id="a-L3"></a>‘我当云何济拔如是诸有情类，<a id="a-L4"></a>令其远离恶见邪执？<a id="a-L5"></a>’既思惟已，<a id="a-L6"></a>作是愿言：<a id="a-L7"></a>‘我当精勤无所顾恋，<a id="a-L8"></a>修行般若波罗蜜多，<a id="a-L9"></a>成熟有情，<a id="a-LA"></a>严净佛土，<a id="a-LB"></a>令速圆满疾证无上正等菩提，<a id="a-LC"></a>我佛土中得无如是恶行邪执诸有情类，<a id="a-LD"></a>一切有情成就正见，<a id="a-LE"></a>种种妙慧具足庄严。<a id="a-LF"></a>’善现当知，<a id="a-LG"></a>是菩萨摩诃萨由此般若波罗蜜多，<a id="a-LH"></a>疾得圆满近证无上正等菩提。</p>
  <p id="aLI">“复次，<a id="a-LJ"></a>善现，<a id="a-LK"></a>有菩萨摩诃萨具修六种波罗蜜多，<a id="a-LL"></a>见诸有情三聚差别：<a id="a-LM"></a>一、<a id="a-LN"></a>正定聚；<a id="a-LO"></a>二、<a id="a-LP"></a>邪定聚；<a id="a-LQ"></a>三、<a id="a-LR"></a>不定聚。<a id="a-LS"></a>见此事已，<a id="a-LT"></a>作是思惟：<a id="a-LU"></a>‘我当云何方便济拔诸有情类，<a id="a-LV"></a>令离邪定及不定聚？<a id="a-LW"></a>’既思惟已，<a id="a-LX"></a>作是愿言：<a id="a-LY"></a>‘我当精勤无所顾恋，<a id="a-LZ"></a>修行六种波罗蜜多，<a id="a-La"></a>成熟有情，<a id="a-Lb"></a>严净佛土，<a id="a-Lc"></a>令速圆满疾能证得一切智智，<a id="a-Ld"></a>我佛土中得无邪定及不定聚诸有情类，<a id="a-Le"></a>亦无如是二聚名声，<a id="a-Lf"></a>一切有情皆住正定。<a id="a-Lg"></a>’善现当知，<a id="a-Lh"></a>是菩萨摩诃萨由此六种波罗蜜多，<a id="a-Li"></a>疾得圆满近能证得一切智智。</p>
  <p id="aLj">“复次，<a id="a-Lk"></a>善现，<a id="a-Ll"></a>有菩萨摩诃萨具修六种波罗蜜多，<a id="a-Lm"></a>见诸有情堕三恶趣受种种苦，<a id="a-Ln"></a>所谓地狱、<a id="a-Lo"></a>傍生、<a id="a-Lp"></a>鬼界。<a id="a-Lq"></a>见此事已，<a id="a-Lr"></a>作是思惟：<a id="a-Ls"></a>‘我当云何方便济拔，<a id="a-Lt"></a>令其永离三恶趣苦？<a id="a-Lu"></a>’既思惟已，<a id="a-Lv"></a>作是愿言：<a id="a-Lw"></a>‘我当精勤无所顾恋，<a id="a-Lx"></a>修行六种波罗蜜多，<a id="a-Ly"></a>成熟有情，<a id="a-Lz"></a>严净佛土，<a id="a-M0"></a>令速圆满，<a id="a-M1"></a>疾能证得一切智智，<a id="a-M2"></a>我佛土中得无地狱、<a id="a-M3"></a>傍生、<a id="a-M4"></a>鬼界，<a id="a-M5"></a>亦无如是恶趣名声，<a id="a-M6"></a>一切有情皆善趣摄。<a id="a-M7"></a>’善现当知，<a id="a-M8"></a>是菩萨摩诃萨由此六种波罗蜜多，<a id="a-M9"></a>疾得圆满近能证得一切智智。</p>
 </body>
</html>