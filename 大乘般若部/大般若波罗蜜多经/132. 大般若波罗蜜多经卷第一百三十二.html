<!doctype html>
<html id="z3IBSpx27" data-ver="1263">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百三十二</h1>
  <h2 id="a2">初分校量功德品第三十之三十</h2>
  <p id="a3">“憍尸迦，<a id="a-4"></a>若善男子、<a id="a-5"></a>善女人等，<a id="a-6"></a>教化三千大千世界诸有情类皆住预流、<a id="a-7"></a>一来、<a id="a-8"></a>不还、<a id="a-9"></a>阿罗汉果所获福聚，<a id="a-A"></a>不如有人教一有情令其安住独觉菩提。<a id="a-B"></a>何以故？<a id="a-C"></a>憍尸迦，<a id="a-D"></a>独觉菩提所有功德胜预流等百千倍故。</p>
  <p id="aE">“憍尸迦，<a id="a-F"></a>若善男子、<a id="a-G"></a>善女人等，<a id="a-H"></a>教化三千大千世界诸有情类皆令安住独觉菩提所获福聚，<a id="a-I"></a>不如有人教一有情令趣无上正等菩提。<a id="a-J"></a>何以故？<a id="a-K"></a>憍尸迦，<a id="a-L"></a>若教有情令趣无上正等菩提，<a id="a-M"></a>则令世间佛眼不断。</p>
  <p id="aN">“所以者何？<a id="a-O"></a>由有菩萨摩诃萨故，<a id="a-P"></a>便有预流、<a id="a-Q"></a>一来、<a id="a-R"></a>不还、<a id="a-S"></a>阿罗汉果、<a id="a-T"></a>独觉菩提；<a id="a-U"></a>由有菩萨摩诃萨故，<a id="a-V"></a>便有如来、<a id="a-W"></a>应、<a id="a-X"></a>正等觉证得无上正等菩提；<a id="a-Y"></a>由有菩萨摩诃萨故，<a id="a-Z"></a>便有佛宝、<a id="a-a"></a>法宝、<a id="a-b"></a>僧宝，<a id="a-c"></a>一切世间归依供养。<a id="a-d"></a>以是故，<a id="a-e"></a>憍尸迦，<a id="a-f"></a>一切世间若天、<a id="a-g"></a>若魔、<a id="a-h"></a>若梵、<a id="a-i"></a>若沙门、<a id="a-j"></a>若婆罗门及阿素洛、<a id="a-k"></a>人非人等，<a id="a-l"></a>应以无量上妙华鬘、<a id="a-m"></a>涂散等香、<a id="a-n"></a>衣服、<a id="a-o"></a>璎珞、<a id="a-p"></a>宝幢、<a id="a-q"></a>幡盖、<a id="a-r"></a>众妙珍奇、<a id="a-s"></a>妓乐、<a id="a-t"></a>灯明，<a id="a-u"></a>尽诸所有供养恭敬、<a id="a-v"></a>尊重赞叹菩萨摩诃萨。</p>
  <p id="aw">“憍尸迦，<a id="a-x"></a>由此当知，<a id="a-y"></a>若善男子、<a id="a-z"></a>善女人等，<a id="a-10"></a>书写如是甚深般若波罗蜜多施他读诵，<a id="a-11"></a>若转书写、<a id="a-12"></a>广令流布，<a id="a-13"></a>所获福聚胜前福聚无量无边。<a id="a-14"></a>何以故？<a id="a-15"></a>如是般若波罗蜜多秘密藏中，<a id="a-16"></a>广说一切世、<a id="a-17"></a>出世间胜善法故。</p>
  <p id="a18">“由此般若波罗蜜多秘密藏中所说法故，<a id="a-19"></a>世间便有刹帝利大族、<a id="a-1A"></a>婆罗门大族、<a id="a-1B"></a>长者大族、<a id="a-1C"></a>居士大族施设可得；<a id="a-1D"></a>由此般若波罗蜜多秘密藏中所说法故，<a id="a-1E"></a>世间便有四大王众天、<a id="a-1F"></a>三十三天、<a id="a-1G"></a>夜摩天、<a id="a-1H"></a>睹史多天、<a id="a-1I"></a>乐变化天、<a id="a-1J"></a>他化自在天施设可得；<a id="a-1K"></a>由此般若波罗蜜多秘密藏中所说法故，<a id="a-1L"></a>世间便有梵众天——梵辅天、<a id="a-1M"></a>梵会天、<a id="a-1N"></a>大梵天施设可得；<a id="a-1O"></a>由此般若波罗蜜多秘密藏中所说法故，<a id="a-1P"></a>世间便有光天——少光天、<a id="a-1Q"></a>无量光天、<a id="a-1R"></a>极光净天施设可得；<a id="a-1S"></a>由此般若波罗蜜多秘密藏中所说法故，<a id="a-1T"></a>世间便有净天——少净天、<a id="a-1U"></a>无量净天、<a id="a-1V"></a>遍净天施设可得；<a id="a-1W"></a>由此般若波罗蜜多秘密藏中所说法故，<a id="a-1X"></a>世间便有广天——少广天、<a id="a-1Y"></a>无量广天、<a id="a-1Z"></a>广果天施设可得；<a id="a-1a"></a>由此般若波罗蜜多秘密藏中所说法故，<a id="a-1b"></a>世间便有无烦天、<a id="a-1c"></a>无热天、<a id="a-1d"></a>善现天、<a id="a-1e"></a>善见天、<a id="a-1f"></a>色究竟天施设可得；<a id="a-1g"></a>由此般若波罗蜜多秘密藏中所说法故，<a id="a-1h"></a>世间便有空无边处天、<a id="a-1i"></a>识无边处天、<a id="a-1j"></a>无所有处天、<a id="a-1k"></a>非想非非想处天施设可得；<a id="a-1l"></a>由此般若波罗蜜多秘密藏中所说法故，<a id="a-1m"></a>世间便有布施波罗蜜多、<a id="a-1n"></a>净戒波罗蜜多、<a id="a-1o"></a>安忍波罗蜜多、<a id="a-1p"></a>精进波罗蜜多、<a id="a-1q"></a>静虑波罗蜜多、<a id="a-1r"></a>般若波罗蜜多施设可得；<a id="a-1s"></a>由此般若波罗蜜多秘密藏中所说法故，<a id="a-1t"></a>世间便有内空、<a id="a-1u"></a>外空、<a id="a-1v"></a>内外空、<a id="a-1w"></a>空空、<a id="a-1x"></a>大空、<a id="a-1y"></a>胜义空、<a id="a-1z"></a>有为空、<a id="a-20"></a>无为空、<a id="a-21"></a>毕竟空、<a id="a-22"></a>无际空、<a id="a-23"></a>散空、<a id="a-24"></a>无变异空、<a id="a-25"></a>本性空、<a id="a-26"></a>自相空、<a id="a-27"></a>共相空、<a id="a-28"></a>一切法空、<a id="a-29"></a>不可得空、<a id="a-2A"></a>无性空、<a id="a-2B"></a>自性空、<a id="a-2C"></a>无性自性空施设可得；<a id="a-2D"></a>由此般若波罗蜜多秘密藏中所说法故，<a id="a-2E"></a>世间便有真如、<a id="a-2F"></a>法界、<a id="a-2G"></a>法性、<a id="a-2H"></a>不虚妄性、<a id="a-2I"></a>不变异性、<a id="a-2J"></a>平等性、<a id="a-2K"></a>离生性、<a id="a-2L"></a>法定、<a id="a-2M"></a>法住、<a id="a-2N"></a>实际、<a id="a-2O"></a>虚空界、<a id="a-2P"></a>不思议界施设可得；<a id="a-2Q"></a>由此般若波罗蜜多秘密藏中所说法故，<a id="a-2R"></a>世间便有苦圣谛、<a id="a-2S"></a>集圣谛、<a id="a-2T"></a>灭圣谛、<a id="a-2U"></a>道圣谛施设可得；<a id="a-2V"></a>由此般若波罗蜜多秘密藏中所说法故，<a id="a-2W"></a>世间便有四静虑、<a id="a-2X"></a>四无量、<a id="a-2Y"></a>四无色定施设可得；<a id="a-2Z"></a>由此般若波罗蜜多秘密藏中所说法故，<a id="a-2a"></a>世间便有八解脱、<a id="a-2b"></a>八胜处、<a id="a-2c"></a>九次第定、<a id="a-2d"></a>十遍处施设可得；<a id="a-2e"></a>由此般若波罗蜜多秘密藏中所说法故，<a id="a-2f"></a>世间便有四念住、<a id="a-2g"></a>四正断、<a id="a-2h"></a>四神足、<a id="a-2i"></a>五根、<a id="a-2j"></a>五力、<a id="a-2k"></a>七等觉支、<a id="a-2l"></a>八圣道支施设可得；<a id="a-2m"></a>由此般若波罗蜜多秘密藏中所说法故，<a id="a-2n"></a>世间便有空解脱门、<a id="a-2o"></a>无相解脱门、<a id="a-2p"></a>无愿解脱门施设可得；<a id="a-2q"></a>由此般若波罗蜜多秘密藏中所说法故，<a id="a-2r"></a>世间便有五眼、<a id="a-2s"></a>六神通施设可得；<a id="a-2t"></a>由此般若波罗蜜多秘密藏中所说法故，<a id="a-2u"></a>世间便有佛十力、<a id="a-2v"></a>四无所畏、<a id="a-2w"></a>四无礙解、<a id="a-2x"></a>大慈、<a id="a-2y"></a>大悲、<a id="a-2z"></a>大喜、<a id="a-30"></a>大舍、<a id="a-31"></a>十八佛不共法施设可得；<a id="a-32"></a>由此般若波罗蜜多秘密藏中所说法故，<a id="a-33"></a>世间便有无忘失法、<a id="a-34"></a>恒住舍性施设可得；<a id="a-35"></a>由此般若波罗蜜多秘密藏中所说法故，<a id="a-36"></a>世间便有一切智、<a id="a-37"></a>道相智、<a id="a-38"></a>一切相智施设可得；<a id="a-39"></a>由此般若波罗蜜多秘密藏中所说法故，<a id="a-3A"></a>世间便有一切陀罗尼门、<a id="a-3B"></a>一切三摩地门施设可得；<a id="a-3C"></a>由此般若波罗蜜多秘密藏中所说法故，<a id="a-3D"></a>世间便有预流、<a id="a-3E"></a>一来、<a id="a-3F"></a>不还、<a id="a-3G"></a>阿罗汉及预流向预流果、<a id="a-3H"></a>一来向一来果、<a id="a-3I"></a>不还向不还果、<a id="a-3J"></a>阿罗汉向阿罗汉果施设可得；<a id="a-3K"></a>由此般若波罗蜜多秘密藏中所说法故，<a id="a-3L"></a>世间便有独觉及独觉菩提施设可得；<a id="a-3M"></a>由此般若波罗蜜多秘密藏中所说法故，<a id="a-3N"></a>世间便有一切菩萨摩诃萨及诸菩萨摩诃萨行施设可得；<a id="a-3O"></a>由此般若波罗蜜多秘密藏中所说法故，<a id="a-3P"></a>世间便有一切如来、<a id="a-3Q"></a>应、<a id="a-3R"></a>正等觉及诸无上正等菩提施设可得。</p>
  <p id="a3S">“复次，<a id="a-3T"></a>憍尸迦，<a id="a-3U"></a>置此三千大千世界诸有情类，<a id="a-3V"></a>若善男子、<a id="a-3W"></a>善女人等，<a id="a-3X"></a>教化十方各如殑伽沙等世界诸有情类皆令修学十善业道。<a id="a-3Y"></a>于意云何？<a id="a-3Z"></a>是善男子、<a id="a-3a"></a>善女人等，<a id="a-3b"></a>由此因缘得福多不？<a id="a-3c"></a>”</p>
  <p id="a3d">天帝释言：<a id="a-3e"></a>“甚多，<a id="a-3f"></a>世尊！<a id="a-3g"></a>甚多，<a id="a-3h"></a>善逝！<a id="a-3i"></a>”</p>
  <p id="a3j">佛言：<a id="a-3k"></a>“憍尸迦，<a id="a-3l"></a>若善男子、<a id="a-3m"></a>善女人等，<a id="a-3n"></a>书写如是甚深般若波罗蜜多施他读诵，<a id="a-3o"></a>若转书写、<a id="a-3p"></a>广令流布；<a id="a-3q"></a>是善男子、<a id="a-3r"></a>善女人等，<a id="a-3s"></a>所获福聚甚多于前。<a id="a-3t"></a>何以故？<a id="a-3u"></a>憍尸迦，<a id="a-3v"></a>如是般若波罗蜜多秘密藏中，<a id="a-3w"></a>广说一切无漏之法。<a id="a-3x"></a>声闻种性补特伽罗修学此法，<a id="a-3y"></a>速入声闻正性离生，<a id="a-3z"></a>得预流果、<a id="a-40"></a>得一来果、<a id="a-41"></a>得不还果、<a id="a-42"></a>得阿罗汉果；<a id="a-43"></a>独觉种性补特伽罗修学此法，<a id="a-44"></a>速入独觉正性离生，<a id="a-45"></a>渐次证得独觉菩提；<a id="a-46"></a>菩萨种性补特伽罗修学此法，<a id="a-47"></a>速入菩萨正性离生，<a id="a-48"></a>渐次修行诸菩萨行，<a id="a-49"></a>证得无上正等菩提。</p>
  <p id="a4A">“憍尸迦，<a id="a-4B"></a>如是般若波罗蜜多秘密藏中，<a id="a-4C"></a>广说一切无漏法者，<a id="a-4D"></a>所谓布施波罗蜜多、<a id="a-4E"></a>净戒波罗蜜多、<a id="a-4F"></a>安忍波罗蜜多、<a id="a-4G"></a>精进波罗蜜多、<a id="a-4H"></a>静虑波罗蜜多、<a id="a-4I"></a>般若波罗蜜多，<a id="a-4J"></a>内空、<a id="a-4K"></a>外空、<a id="a-4L"></a>内外空、<a id="a-4M"></a>空空、<a id="a-4N"></a>大空、<a id="a-4O"></a>胜义空、<a id="a-4P"></a>有为空、<a id="a-4Q"></a>无为空、<a id="a-4R"></a>毕竟空、<a id="a-4S"></a>无际空、<a id="a-4T"></a>散空、<a id="a-4U"></a>无变异空、<a id="a-4V"></a>本性空、<a id="a-4W"></a>自相空、<a id="a-4X"></a>共相空、<a id="a-4Y"></a>一切法空、<a id="a-4Z"></a>不可得空、<a id="a-4a"></a>无性空、<a id="a-4b"></a>自性空、<a id="a-4c"></a>无性自性空，<a id="a-4d"></a>真如、<a id="a-4e"></a>法界、<a id="a-4f"></a>法性、<a id="a-4g"></a>不虚妄性、<a id="a-4h"></a>不变异性、<a id="a-4i"></a>平等性、<a id="a-4j"></a>离生性、<a id="a-4k"></a>法定、<a id="a-4l"></a>法住、<a id="a-4m"></a>实际、<a id="a-4n"></a>虚空界、<a id="a-4o"></a>不思议界，<a id="a-4p"></a>无漏四静虑、<a id="a-4q"></a>四无量、<a id="a-4r"></a>四无色定，<a id="a-4s"></a>八解脱、<a id="a-4t"></a>八胜处、<a id="a-4u"></a>九次第定、<a id="a-4v"></a>十遍处，<a id="a-4w"></a>四念住、<a id="a-4x"></a>四正断、<a id="a-4y"></a>四神足、<a id="a-4z"></a>五根、<a id="a-50"></a>五力、<a id="a-51"></a>七等觉支、<a id="a-52"></a>八圣道支，<a id="a-53"></a>空解脱门、<a id="a-54"></a>无相解脱门、<a id="a-55"></a>无愿解脱门，<a id="a-56"></a>五眼、<a id="a-57"></a>六神通，<a id="a-58"></a>佛十力、<a id="a-59"></a>四无所畏、<a id="a-5A"></a>四无礙解、<a id="a-5B"></a>大慈、<a id="a-5C"></a>大悲、<a id="a-5D"></a>大喜、<a id="a-5E"></a>大舍、<a id="a-5F"></a>十八佛不共法，<a id="a-5G"></a>一切智、<a id="a-5H"></a>道相智、<a id="a-5I"></a>一切相智，<a id="a-5J"></a>一切陀罗尼门、<a id="a-5K"></a>一切三摩地门，<a id="a-5L"></a>及余无量无边佛法，<a id="a-5M"></a>皆是此中所说一切无漏之法。</p>
  <p id="a5N">“憍尸迦，<a id="a-5O"></a>若善男子、<a id="a-5P"></a>善女人等，<a id="a-5Q"></a>教一有情住预流果所获福聚，<a id="a-5R"></a>犹胜教化十方各如殑伽沙界诸有情类皆令修学十善业道。<a id="a-5S"></a>何以故？<a id="a-5T"></a>憍尸迦，<a id="a-5U"></a>诸有情类修行十善业道，<a id="a-5V"></a>不免地狱、<a id="a-5W"></a>傍生、<a id="a-5X"></a>鬼趣；<a id="a-5Y"></a>若诸有情住预流果，<a id="a-5Z"></a>便得永脱三恶趣故；<a id="a-5a"></a>况教令住一来、<a id="a-5b"></a>不还、<a id="a-5c"></a>阿罗汉果，<a id="a-5d"></a>所获福聚而不胜彼？</p>
  <p id="a5e">“憍尸迦，<a id="a-5f"></a>若善男子、<a id="a-5g"></a>善女人等，<a id="a-5h"></a>教化十方各如殑伽沙等世界诸有情类皆住预流、<a id="a-5i"></a>一来、<a id="a-5j"></a>不还、<a id="a-5k"></a>阿罗汉果所获福聚，<a id="a-5l"></a>不如有人教一有情令其安住独觉菩提。<a id="a-5m"></a>何以故？<a id="a-5n"></a>憍尸迦，<a id="a-5o"></a>独觉菩提所有功德胜预流等百千倍故。</p>
  <p id="a5p">“憍尸迦，<a id="a-5q"></a>若善男子、<a id="a-5r"></a>善女人等，<a id="a-5s"></a>教化十方各如殑伽沙等世界诸有情类皆令安住独觉菩提所获福聚，<a id="a-5t"></a>不如有人教一有情令趣无上正等菩提。<a id="a-5u"></a>何以故？<a id="a-5v"></a>憍尸迦，<a id="a-5w"></a>若教有情令趣无上正等菩提，<a id="a-5x"></a>则令世间佛眼不断。</p>
  <p id="a5y">“所以者何？<a id="a-5z"></a>由有菩萨摩诃萨故，<a id="a-60"></a>便有预流、<a id="a-61"></a>一来、<a id="a-62"></a>不还、<a id="a-63"></a>阿罗汉果、<a id="a-64"></a>独觉菩提；<a id="a-65"></a>由有菩萨摩诃萨故，<a id="a-66"></a>便有如来、<a id="a-67"></a>应、<a id="a-68"></a>正等觉证得无上正等菩提；<a id="a-69"></a>由有菩萨摩诃萨故，<a id="a-6A"></a>便有佛宝、<a id="a-6B"></a>法宝、<a id="a-6C"></a>僧宝，<a id="a-6D"></a>一切世间归依供养。<a id="a-6E"></a>以是故，<a id="a-6F"></a>憍尸迦，<a id="a-6G"></a>一切世间若天、<a id="a-6H"></a>若魔、<a id="a-6I"></a>若梵、<a id="a-6J"></a>若沙门、<a id="a-6K"></a>若婆罗门及阿素洛、<a id="a-6L"></a>人非人等，<a id="a-6M"></a>应以无量上妙华鬘、<a id="a-6N"></a>涂散等香、<a id="a-6O"></a>衣服、<a id="a-6P"></a>璎珞、<a id="a-6Q"></a>宝幢、<a id="a-6R"></a>幡盖、<a id="a-6S"></a>众妙珍奇、<a id="a-6T"></a>妓乐、<a id="a-6U"></a>灯明，<a id="a-6V"></a>尽诸所有供养恭敬、<a id="a-6W"></a>尊重赞叹菩萨摩诃萨。</p>
  <p id="a6X">“憍尸迦，<a id="a-6Y"></a>由此当知，<a id="a-6Z"></a>若善男子、<a id="a-6a"></a>善女人等，<a id="a-6b"></a>书写如是甚深般若波罗蜜多施他读诵，<a id="a-6c"></a>若转书写、<a id="a-6d"></a>广令流布，<a id="a-6e"></a>所获福聚胜前福聚无量无边。<a id="a-6f"></a>何以故？<a id="a-6g"></a>如是般若波罗蜜多秘密藏中，<a id="a-6h"></a>广说一切世、<a id="a-6i"></a>出世间胜善法故。</p>
  <p id="a6j">“由此般若波罗蜜多秘密藏中所说法故，<a id="a-6k"></a>世间便有刹帝利大族、<a id="a-6l"></a>婆罗门大族、<a id="a-6m"></a>长者大族、<a id="a-6n"></a>居士大族施设可得；<a id="a-6o"></a>由此般若波罗蜜多秘密藏中所说法故，<a id="a-6p"></a>世间便有四大王众天、<a id="a-6q"></a>三十三天、<a id="a-6r"></a>夜摩天、<a id="a-6s"></a>睹史多天、<a id="a-6t"></a>乐变化天、<a id="a-6u"></a>他化自在天施设可得；<a id="a-6v"></a>由此般若波罗蜜多秘密藏中所说法故，<a id="a-6w"></a>世间便有梵众天——梵辅天、<a id="a-6x"></a>梵会天、<a id="a-6y"></a>大梵天施设可得；<a id="a-6z"></a>由此般若波罗蜜多秘密藏中所说法故，<a id="a-70"></a>世间便有光天——少光天、<a id="a-71"></a>无量光天、<a id="a-72"></a>极光净天施设可得；<a id="a-73"></a>由此般若波罗蜜多秘密藏中所说法故，<a id="a-74"></a>世间便有净天——少净天、<a id="a-75"></a>无量净天、<a id="a-76"></a>遍净天施设可得；<a id="a-77"></a>由此般若波罗蜜多秘密藏中所说法故，<a id="a-78"></a>世间便有广天——少广天、<a id="a-79"></a>无量广天、<a id="a-7A"></a>广果天施设可得；<a id="a-7B"></a>由此般若波罗蜜多秘密藏中所说法故，<a id="a-7C"></a>世间便有无烦天、<a id="a-7D"></a>无热天、<a id="a-7E"></a>善现天、<a id="a-7F"></a>善见天、<a id="a-7G"></a>色究竟天施设可得；<a id="a-7H"></a>由此般若波罗蜜多秘密藏中所说法故，<a id="a-7I"></a>世间便有空无边处天、<a id="a-7J"></a>识无边处天、<a id="a-7K"></a>无所有处天、<a id="a-7L"></a>非想非非想处天施设可得；<a id="a-7M"></a>由此般若波罗蜜多秘密藏中所说法故，<a id="a-7N"></a>世间便有布施波罗蜜多、<a id="a-7O"></a>净戒波罗蜜多、<a id="a-7P"></a>安忍波罗蜜多、<a id="a-7Q"></a>精进波罗蜜多、<a id="a-7R"></a>静虑波罗蜜多、<a id="a-7S"></a>般若波罗蜜多施设可得；<a id="a-7T"></a>由此般若波罗蜜多秘密藏中所说法故，<a id="a-7U"></a>世间便有内空、<a id="a-7V"></a>外空、<a id="a-7W"></a>内外空、<a id="a-7X"></a>空空、<a id="a-7Y"></a>大空、<a id="a-7Z"></a>胜义空、<a id="a-7a"></a>有为空、<a id="a-7b"></a>无为空、<a id="a-7c"></a>毕竟空、<a id="a-7d"></a>无际空、<a id="a-7e"></a>散空、<a id="a-7f"></a>无变异空、<a id="a-7g"></a>本性空、<a id="a-7h"></a>自相空、<a id="a-7i"></a>共相空、<a id="a-7j"></a>一切法空、<a id="a-7k"></a>不可得空、<a id="a-7l"></a>无性空、<a id="a-7m"></a>自性空、<a id="a-7n"></a>无性自性空施设可得；<a id="a-7o"></a>由此般若波罗蜜多秘密藏中所说法故，<a id="a-7p"></a>世间便有真如、<a id="a-7q"></a>法界、<a id="a-7r"></a>法性、<a id="a-7s"></a>不虚妄性、<a id="a-7t"></a>不变异性、<a id="a-7u"></a>平等性、<a id="a-7v"></a>离生性、<a id="a-7w"></a>法定、<a id="a-7x"></a>法住、<a id="a-7y"></a>实际、<a id="a-7z"></a>虚空界、<a id="a-80"></a>不思议界施设可得；<a id="a-81"></a>由此般若波罗蜜多秘密藏中所说法故，<a id="a-82"></a>世间便有苦圣谛、<a id="a-83"></a>集圣谛、<a id="a-84"></a>灭圣谛、<a id="a-85"></a>道圣谛施设可得；<a id="a-86"></a>由此般若波罗蜜多秘密藏中所说法故，<a id="a-87"></a>世间便有四静虑、<a id="a-88"></a>四无量、<a id="a-89"></a>四无色定施设可得；<a id="a-8A"></a>由此般若波罗蜜多秘密藏中所说法故，<a id="a-8B"></a>世间便有八解脱、<a id="a-8C"></a>八胜处、<a id="a-8D"></a>九次第定、<a id="a-8E"></a>十遍处施设可得；<a id="a-8F"></a>由此般若波罗蜜多秘密藏中所说法故，<a id="a-8G"></a>世间便有四念住、<a id="a-8H"></a>四正断、<a id="a-8I"></a>四神足、<a id="a-8J"></a>五根、<a id="a-8K"></a>五力、<a id="a-8L"></a>七等觉支、<a id="a-8M"></a>八圣道支施设可得；<a id="a-8N"></a>由此般若波罗蜜多秘密藏中所说法故，<a id="a-8O"></a>世间便有空解脱门、<a id="a-8P"></a>无相解脱门、<a id="a-8Q"></a>无愿解脱门施设可得；<a id="a-8R"></a>由此般若波罗蜜多秘密藏中所说法故，<a id="a-8S"></a>世间便有五眼、<a id="a-8T"></a>六神通施设可得；<a id="a-8U"></a>由此般若波罗蜜多秘密藏中所说法故，<a id="a-8V"></a>世间便有佛十力、<a id="a-8W"></a>四无所畏、<a id="a-8X"></a>四无礙解、<a id="a-8Y"></a>大慈、<a id="a-8Z"></a>大悲、<a id="a-8a"></a>大喜、<a id="a-8b"></a>大舍、<a id="a-8c"></a>十八佛不共法施设可得；<a id="a-8d"></a>由此般若波罗蜜多秘密藏中所说法故，<a id="a-8e"></a>世间便有无忘失法、<a id="a-8f"></a>恒住舍性施设可得；<a id="a-8g"></a>由此般若波罗蜜多秘密藏中所说法故，<a id="a-8h"></a>世间便有一切智、<a id="a-8i"></a>道相智、<a id="a-8j"></a>一切相智施设可得；<a id="a-8k"></a>由此般若波罗蜜多秘密藏中所说法故，<a id="a-8l"></a>世间便有一切陀罗尼门、<a id="a-8m"></a>一切三摩地门施设可得；<a id="a-8n"></a>由此般若波罗蜜多秘密藏中所说法故，<a id="a-8o"></a>世间便有预流、<a id="a-8p"></a>一来、<a id="a-8q"></a>不还、<a id="a-8r"></a>阿罗汉及预流向预流果、<a id="a-8s"></a>一来向一来果、<a id="a-8t"></a>不还向不还果、<a id="a-8u"></a>阿罗汉向阿罗汉果施设可得；<a id="a-8v"></a>由此般若波罗蜜多秘密藏中所说法故，<a id="a-8w"></a>世间便有独觉及独觉菩提施设可得；<a id="a-8x"></a>由此般若波罗蜜多秘密藏中所说法故，<a id="a-8y"></a>世间便有一切菩萨摩诃萨及诸菩萨摩诃萨行施设可得；<a id="a-8z"></a>由此般若波罗蜜多秘密藏中所说法故，<a id="a-90"></a>世间便有一切如来、<a id="a-91"></a>应、<a id="a-92"></a>正等觉及诸无上正等菩提施设可得。</p>
  <p id="a93">“复次，<a id="a-94"></a>憍尸迦，<a id="a-95"></a>置此十方各如殑伽沙等世界诸有情类，<a id="a-96"></a>若善男子、<a id="a-97"></a>善女人等，<a id="a-98"></a>教化十方一切世界诸有情类皆令修学十善业道。<a id="a-99"></a>于意云何？<a id="a-9A"></a>是善男子、<a id="a-9B"></a>善女人等，<a id="a-9C"></a>由此因缘得福多不？<a id="a-9D"></a>”</p>
  <p id="a9E">天帝释言：<a id="a-9F"></a>“甚多，<a id="a-9G"></a>世尊！<a id="a-9H"></a>甚多，<a id="a-9I"></a>善逝！<a id="a-9J"></a>”</p>
  <p id="a9K">佛言：<a id="a-9L"></a>“憍尸迦，<a id="a-9M"></a>若善男子、<a id="a-9N"></a>善女人等，<a id="a-9O"></a>书写如是甚深般若波罗蜜多施他读诵，<a id="a-9P"></a>若转书写、<a id="a-9Q"></a>广令流布；<a id="a-9R"></a>是善男子、<a id="a-9S"></a>善女人等，<a id="a-9T"></a>所获福聚甚多于前。<a id="a-9U"></a>何以故？<a id="a-9V"></a>憍尸迦，<a id="a-9W"></a>如是般若波罗蜜多秘密藏中，<a id="a-9X"></a>广说一切无漏之法。<a id="a-9Y"></a>声闻种性补特伽罗修学此法，<a id="a-9Z"></a>速入声闻正性离生，<a id="a-9a"></a>得预流果、<a id="a-9b"></a>得一来果、<a id="a-9c"></a>得不还果、<a id="a-9d"></a>得阿罗汉果；<a id="a-9e"></a>独觉种性补特伽罗修学此法，<a id="a-9f"></a>速入独觉正性离生，<a id="a-9g"></a>渐次证得独觉菩提；<a id="a-9h"></a>菩萨种性补特伽罗修学此法，<a id="a-9i"></a>速入菩萨正性离生，<a id="a-9j"></a>渐次修行诸菩萨行，<a id="a-9k"></a>证得无上正等菩提。</p>
  <p id="a9l">“憍尸迦，<a id="a-9m"></a>如是般若波罗蜜多秘密藏中，<a id="a-9n"></a>广说一切无漏法者，<a id="a-9o"></a>所谓布施波罗蜜多、<a id="a-9p"></a>净戒波罗蜜多、<a id="a-9q"></a>安忍波罗蜜多、<a id="a-9r"></a>精进波罗蜜多、<a id="a-9s"></a>静虑波罗蜜多、<a id="a-9t"></a>般若波罗蜜多，<a id="a-9u"></a>内空、<a id="a-9v"></a>外空、<a id="a-9w"></a>内外空、<a id="a-9x"></a>空空、<a id="a-9y"></a>大空、<a id="a-9z"></a>胜义空、<a id="a-A0"></a>有为空、<a id="a-A1"></a>无为空、<a id="a-A2"></a>毕竟空、<a id="a-A3"></a>无际空、<a id="a-A4"></a>散空、<a id="a-A5"></a>无变异空、<a id="a-A6"></a>本性空、<a id="a-A7"></a>自相空、<a id="a-A8"></a>共相空、<a id="a-A9"></a>一切法空、<a id="a-AA"></a>不可得空、<a id="a-AB"></a>无性空、<a id="a-AC"></a>自性空、<a id="a-AD"></a>无性自性空，<a id="a-AE"></a>真如、<a id="a-AF"></a>法界、<a id="a-AG"></a>法性、<a id="a-AH"></a>不虚妄性、<a id="a-AI"></a>不变异性、<a id="a-AJ"></a>平等性、<a id="a-AK"></a>离生性、<a id="a-AL"></a>法定、<a id="a-AM"></a>法住、<a id="a-AN"></a>实际、<a id="a-AO"></a>虚空界、<a id="a-AP"></a>不思议界，<a id="a-AQ"></a>无漏四静虑、<a id="a-AR"></a>四无量、<a id="a-AS"></a>四无色定，<a id="a-AT"></a>八解脱、<a id="a-AU"></a>八胜处、<a id="a-AV"></a>九次第定、<a id="a-AW"></a>十遍处，<a id="a-AX"></a>四念住、<a id="a-AY"></a>四正断、<a id="a-AZ"></a>四神足、<a id="a-Aa"></a>五根、<a id="a-Ab"></a>五力、<a id="a-Ac"></a>七等觉支、<a id="a-Ad"></a>八圣道支，<a id="a-Ae"></a>空解脱门、<a id="a-Af"></a>无相解脱门、<a id="a-Ag"></a>无愿解脱门，<a id="a-Ah"></a>五眼、<a id="a-Ai"></a>六神通，<a id="a-Aj"></a>佛十力、<a id="a-Ak"></a>四无所畏、<a id="a-Al"></a>四无礙解、<a id="a-Am"></a>大慈、<a id="a-An"></a>大悲、<a id="a-Ao"></a>大喜、<a id="a-Ap"></a>大舍、<a id="a-Aq"></a>十八佛不共法，<a id="a-Ar"></a>一切智、<a id="a-As"></a>道相智、<a id="a-At"></a>一切相智，<a id="a-Au"></a>一切陀罗尼门、<a id="a-Av"></a>一切三摩地门，<a id="a-Aw"></a>及余无量无边佛法，<a id="a-Ax"></a>皆是此中所说一切无漏之法。</p>
  <p id="aAy">“憍尸迦，<a id="a-Az"></a>若善男子、<a id="a-B0"></a>善女人等，<a id="a-B1"></a>教一有情住预流果所获福聚，<a id="a-B2"></a>犹胜教化如是十方一切世界诸有情类皆令修学十善业道。<a id="a-B3"></a>何以故？<a id="a-B4"></a>憍尸迦，<a id="a-B5"></a>诸有修行十善业道，<a id="a-B6"></a>不免地狱、<a id="a-B7"></a>傍生、<a id="a-B8"></a>鬼趣；<a id="a-B9"></a>若诸有情住预流果，<a id="a-BA"></a>便得永脱三恶趣故；<a id="a-BB"></a>况教令住一来、<a id="a-BC"></a>不还、<a id="a-BD"></a>阿罗汉果，<a id="a-BE"></a>所获福聚而不胜彼？</p>
  <p id="aBF">“憍尸迦，<a id="a-BG"></a>若善男子、<a id="a-BH"></a>善女人等，<a id="a-BI"></a>教化十方一切世界诸有情类皆住预流、<a id="a-BJ"></a>一来、<a id="a-BK"></a>不还、<a id="a-BL"></a>阿罗汉果所获福聚，<a id="a-BM"></a>不如有人教一有情令其安住独觉菩提。<a id="a-BN"></a>何以故？<a id="a-BO"></a>憍尸迦，<a id="a-BP"></a>独觉菩提所有功德胜预流等百千倍故。</p>
  <p id="aBQ">“憍尸迦，<a id="a-BR"></a>若善男子、<a id="a-BS"></a>善女人等，<a id="a-BT"></a>教化十方一切世界诸有情类皆令安住独觉菩提所获福聚，<a id="a-BU"></a>不如有人教一有情令趣无上正等菩提。<a id="a-BV"></a>何以故？<a id="a-BW"></a>憍尸迦，<a id="a-BX"></a>若教有情令趣无上正等菩提，<a id="a-BY"></a>则令世间佛眼不断。</p>
  <p id="aBZ">“所以者何？<a id="a-Ba"></a>由有菩萨摩诃萨故，<a id="a-Bb"></a>便有预流、<a id="a-Bc"></a>一来、<a id="a-Bd"></a>不还、<a id="a-Be"></a>阿罗汉果、<a id="a-Bf"></a>独觉菩提；<a id="a-Bg"></a>由有菩萨摩诃萨故，<a id="a-Bh"></a>便有如来、<a id="a-Bi"></a>应、<a id="a-Bj"></a>正等觉证得无上正等菩提；<a id="a-Bk"></a>由有菩萨摩诃萨故，<a id="a-Bl"></a>便有佛宝、<a id="a-Bm"></a>法宝、<a id="a-Bn"></a>僧宝，<a id="a-Bo"></a>一切世间归依供养。<a id="a-Bp"></a>以是故，<a id="a-Bq"></a>憍尸迦，<a id="a-Br"></a>一切世间若天、<a id="a-Bs"></a>若魔、<a id="a-Bt"></a>若梵、<a id="a-Bu"></a>若沙门、<a id="a-Bv"></a>若婆罗门及阿素洛、<a id="a-Bw"></a>人非人等，<a id="a-Bx"></a>应以无量上妙华鬘、<a id="a-By"></a>涂散等香、<a id="a-Bz"></a>衣服、<a id="a-C0"></a>璎珞、<a id="a-C1"></a>宝幢、<a id="a-C2"></a>幡盖、<a id="a-C3"></a>众妙珍奇、<a id="a-C4"></a>妓乐、<a id="a-C5"></a>灯明，<a id="a-C6"></a>尽诸所有供养恭敬、<a id="a-C7"></a>尊重赞叹菩萨摩诃萨。</p>
  <p id="aC8">“憍尸迦，<a id="a-C9"></a>由此当知，<a id="a-CA"></a>若善男子、<a id="a-CB"></a>善女人等，<a id="a-CC"></a>书写如是甚深般若波罗蜜多施他读诵，<a id="a-CD"></a>若转书写、<a id="a-CE"></a>广令流布，<a id="a-CF"></a>所获福聚胜前福聚无量无边。<a id="a-CG"></a>何以故？<a id="a-CH"></a>如是般若波罗蜜多秘密藏中，<a id="a-CI"></a>广说一切世、<a id="a-CJ"></a>出世间胜善法故。</p>
  <p id="aCK">“由此般若波罗蜜多秘密藏中所说法故，<a id="a-CL"></a>世间便有刹帝利大族、<a id="a-CM"></a>婆罗门大族、<a id="a-CN"></a>长者大族、<a id="a-CO"></a>居士大族施设可得；<a id="a-CP"></a>由此般若波罗蜜多秘密藏中所说法故，<a id="a-CQ"></a>世间便有四大王众天、<a id="a-CR"></a>三十三天、<a id="a-CS"></a>夜摩天、<a id="a-CT"></a>睹史多天、<a id="a-CU"></a>乐变化天、<a id="a-CV"></a>他化自在天施设可得；<a id="a-CW"></a>由此般若波罗蜜多秘密藏中所说法故，<a id="a-CX"></a>世间便有梵众天——梵辅天、<a id="a-CY"></a>梵会天、<a id="a-CZ"></a>大梵天施设可得；<a id="a-Ca"></a>由此般若波罗蜜多秘密藏中所说法故，<a id="a-Cb"></a>世间便有光天——少光天、<a id="a-Cc"></a>无量光天、<a id="a-Cd"></a>极光净天施设可得；<a id="a-Ce"></a>由此般若波罗蜜多秘密藏中所说法故，<a id="a-Cf"></a>世间便有净天——少净天、<a id="a-Cg"></a>无量净天、<a id="a-Ch"></a>遍净天施设可得；<a id="a-Ci"></a>由此般若波罗蜜多秘密藏中所说法故，<a id="a-Cj"></a>世间便有广天——少广天、<a id="a-Ck"></a>无量广天、<a id="a-Cl"></a>广果天施设可得；<a id="a-Cm"></a>由此般若波罗蜜多秘密藏中所说法故，<a id="a-Cn"></a>世间便有无烦天、<a id="a-Co"></a>无热天、<a id="a-Cp"></a>善现天、<a id="a-Cq"></a>善见天、<a id="a-Cr"></a>色究竟天施设可得；<a id="a-Cs"></a>由此般若波罗蜜多秘密藏中所说法故，<a id="a-Ct"></a>世间便有空无边处天、<a id="a-Cu"></a>识无边处天、<a id="a-Cv"></a>无所有处天、<a id="a-Cw"></a>非想非非想处天施设可得；<a id="a-Cx"></a>由此般若波罗蜜多秘密藏中所说法故，<a id="a-Cy"></a>世间便有布施波罗蜜多、<a id="a-Cz"></a>净戒波罗蜜多、<a id="a-D0"></a>安忍波罗蜜多、<a id="a-D1"></a>精进波罗蜜多、<a id="a-D2"></a>静虑波罗蜜多、<a id="a-D3"></a>般若波罗蜜多施设可得；<a id="a-D4"></a>由此般若波罗蜜多秘密藏中所说法故，<a id="a-D5"></a>世间便有内空、<a id="a-D6"></a>外空、<a id="a-D7"></a>内外空、<a id="a-D8"></a>空空、<a id="a-D9"></a>大空、<a id="a-DA"></a>胜义空、<a id="a-DB"></a>有为空、<a id="a-DC"></a>无为空、<a id="a-DD"></a>毕竟空、<a id="a-DE"></a>无际空、<a id="a-DF"></a>散空、<a id="a-DG"></a>无变异空、<a id="a-DH"></a>本性空、<a id="a-DI"></a>自相空、<a id="a-DJ"></a>共相空、<a id="a-DK"></a>一切法空、<a id="a-DL"></a>不可得空、<a id="a-DM"></a>无性空、<a id="a-DN"></a>自性空、<a id="a-DO"></a>无性自性空施设可得；<a id="a-DP"></a>由此般若波罗蜜多秘密藏中所说法故，<a id="a-DQ"></a>世间便有真如、<a id="a-DR"></a>法界、<a id="a-DS"></a>法性、<a id="a-DT"></a>不虚妄性、<a id="a-DU"></a>不变异性、<a id="a-DV"></a>平等性、<a id="a-DW"></a>离生性、<a id="a-DX"></a>法定、<a id="a-DY"></a>法住、<a id="a-DZ"></a>实际、<a id="a-Da"></a>虚空界、<a id="a-Db"></a>不思议界施设可得；<a id="a-Dc"></a>由此般若波罗蜜多秘密藏中所说法故，<a id="a-Dd"></a>世间便有苦圣谛、<a id="a-De"></a>集圣谛、<a id="a-Df"></a>灭圣谛、<a id="a-Dg"></a>道圣谛施设可得；<a id="a-Dh"></a>由此般若波罗蜜多秘密藏中所说法故，<a id="a-Di"></a>世间便有四静虑、<a id="a-Dj"></a>四无量、<a id="a-Dk"></a>四无色定施设可得；<a id="a-Dl"></a>由此般若波罗蜜多秘密藏中所说法故，<a id="a-Dm"></a>世间便有八解脱、<a id="a-Dn"></a>八胜处、<a id="a-Do"></a>九次第定、<a id="a-Dp"></a>十遍处施设可得；<a id="a-Dq"></a>由此般若波罗蜜多秘密藏中所说法故，<a id="a-Dr"></a>世间便有四念住、<a id="a-Ds"></a>四正断、<a id="a-Dt"></a>四神足、<a id="a-Du"></a>五根、<a id="a-Dv"></a>五力、<a id="a-Dw"></a>七等觉支、<a id="a-Dx"></a>八圣道支施设可得；<a id="a-Dy"></a>由此般若波罗蜜多秘密藏中所说法故，<a id="a-Dz"></a>世间便有空解脱门、<a id="a-E0"></a>无相解脱门、<a id="a-E1"></a>无愿解脱门施设可得；<a id="a-E2"></a>由此般若波罗蜜多秘密藏中所说法故，<a id="a-E3"></a>世间便有五眼、<a id="a-E4"></a>六神通施设可得；<a id="a-E5"></a>由此般若波罗蜜多秘密藏中所说法故，<a id="a-E6"></a>世间便有佛十力、<a id="a-E7"></a>四无所畏、<a id="a-E8"></a>四无礙解、<a id="a-E9"></a>大慈、<a id="a-EA"></a>大悲、<a id="a-EB"></a>大喜、<a id="a-EC"></a>大舍、<a id="a-ED"></a>十八佛不共法施设可得；<a id="a-EE"></a>由此般若波罗蜜多秘密藏中所说法故，<a id="a-EF"></a>世间便有无忘失法、<a id="a-EG"></a>恒住舍性施设可得；<a id="a-EH"></a>由此般若波罗蜜多秘密藏中所说法故，<a id="a-EI"></a>世间便有一切智、<a id="a-EJ"></a>道相智、<a id="a-EK"></a>一切相智施设可得；<a id="a-EL"></a>由此般若波罗蜜多秘密藏中所说法故，<a id="a-EM"></a>世间便有一切陀罗尼门、<a id="a-EN"></a>一切三摩地门施设可得；<a id="a-EO"></a>由此般若波罗蜜多秘密藏中所说法故，<a id="a-EP"></a>世间便有预流、<a id="a-EQ"></a>一来、<a id="a-ER"></a>不还、<a id="a-ES"></a>阿罗汉及预流向预流果、<a id="a-ET"></a>一来向一来果、<a id="a-EU"></a>不还向不还果、<a id="a-EV"></a>阿罗汉向阿罗汉果施设可得；<a id="a-EW"></a>由此般若波罗蜜多秘密藏中所说法故，<a id="a-EX"></a>世间便有独觉及独觉菩提施设可得；<a id="a-EY"></a>由此般若波罗蜜多秘密藏中所说法故，<a id="a-EZ"></a>世间便有一切菩萨摩诃萨及诸菩萨摩诃萨行施设可得；<a id="a-Ea"></a>由此般若波罗蜜多秘密藏中所说法故，<a id="a-Eb"></a>世间便有一切如来、<a id="a-Ec"></a>应、<a id="a-Ed"></a>正等觉及诸无上正等菩提施设可得。</p>
  <p id="aEe">“复次，<a id="a-Ef"></a>憍尸迦，<a id="a-Eg"></a>若善男子、<a id="a-Eh"></a>善女人等，<a id="a-Ei"></a>教赡部洲诸有情类皆令修学四静虑、<a id="a-Ej"></a>四无量、<a id="a-Ek"></a>四无色定、<a id="a-El"></a>五神通。<a id="a-Em"></a>于意云何？<a id="a-En"></a>是善男子、<a id="a-Eo"></a>善女人等，<a id="a-Ep"></a>由此因缘得福多不？<a id="a-Eq"></a>”</p>
  <p id="aEr">天帝释言：<a id="a-Es"></a>“甚多，<a id="a-Et"></a>世尊！<a id="a-Eu"></a>甚多，<a id="a-Ev"></a>善逝！<a id="a-Ew"></a>”</p>
  <p id="aEx">佛言：<a id="a-Ey"></a>“憍尸迦，<a id="a-Ez"></a>若善男子、<a id="a-F0"></a>善女人等，<a id="a-F1"></a>书写如是甚深般若波罗蜜多施他读诵，<a id="a-F2"></a>若转书写、<a id="a-F3"></a>广令流布；<a id="a-F4"></a>是善男子、<a id="a-F5"></a>善女人等，<a id="a-F6"></a>所获福聚甚多于前。<a id="a-F7"></a>何以故？<a id="a-F8"></a>憍尸迦，<a id="a-F9"></a>如是般若波罗蜜多秘密藏中，<a id="a-FA"></a>广说一切无漏之法。<a id="a-FB"></a>声闻种性补特伽罗修学此法，<a id="a-FC"></a>速入声闻正性离生，<a id="a-FD"></a>得预流果、<a id="a-FE"></a>得一来果、<a id="a-FF"></a>得不还果、<a id="a-FG"></a>得阿罗汉果；<a id="a-FH"></a>独觉种性补特伽罗修学此法，<a id="a-FI"></a>速入独觉正性离生，<a id="a-FJ"></a>渐次证得独觉菩提；<a id="a-FK"></a>菩萨种性补特伽罗修学此法，<a id="a-FL"></a>速入菩萨正性离生，<a id="a-FM"></a>渐次修行诸菩萨行，<a id="a-FN"></a>证得无上正等菩提。</p>
  <p id="aFO">“憍尸迦，<a id="a-FP"></a>如是般若波罗蜜多秘密藏中，<a id="a-FQ"></a>广说一切无漏法者，<a id="a-FR"></a>所谓布施波罗蜜多、<a id="a-FS"></a>净戒波罗蜜多、<a id="a-FT"></a>安忍波罗蜜多、<a id="a-FU"></a>精进波罗蜜多、<a id="a-FV"></a>静虑波罗蜜多、<a id="a-FW"></a>般若波罗蜜多，<a id="a-FX"></a>内空、<a id="a-FY"></a>外空、<a id="a-FZ"></a>内外空、<a id="a-Fa"></a>空空、<a id="a-Fb"></a>大空、<a id="a-Fc"></a>胜义空、<a id="a-Fd"></a>有为空、<a id="a-Fe"></a>无为空、<a id="a-Ff"></a>毕竟空、<a id="a-Fg"></a>无际空、<a id="a-Fh"></a>散空、<a id="a-Fi"></a>无变异空、<a id="a-Fj"></a>本性空、<a id="a-Fk"></a>自相空、<a id="a-Fl"></a>共相空、<a id="a-Fm"></a>一切法空、<a id="a-Fn"></a>不可得空、<a id="a-Fo"></a>无性空、<a id="a-Fp"></a>自性空、<a id="a-Fq"></a>无性自性空，<a id="a-Fr"></a>真如、<a id="a-Fs"></a>法界、<a id="a-Ft"></a>法性、<a id="a-Fu"></a>不虚妄性、<a id="a-Fv"></a>不变异性、<a id="a-Fw"></a>平等性、<a id="a-Fx"></a>离生性、<a id="a-Fy"></a>法定、<a id="a-Fz"></a>法住、<a id="a-G0"></a>实际、<a id="a-G1"></a>虚空界、<a id="a-G2"></a>不思议界，<a id="a-G3"></a>无漏四静虑、<a id="a-G4"></a>四无量、<a id="a-G5"></a>四无色定，<a id="a-G6"></a>八解脱、<a id="a-G7"></a>八胜处、<a id="a-G8"></a>九次第定、<a id="a-G9"></a>十遍处，<a id="a-GA"></a>四念住、<a id="a-GB"></a>四正断、<a id="a-GC"></a>四神足、<a id="a-GD"></a>五根、<a id="a-GE"></a>五力、<a id="a-GF"></a>七等觉支、<a id="a-GG"></a>八圣道支，<a id="a-GH"></a>空解脱门、<a id="a-GI"></a>无相解脱门、<a id="a-GJ"></a>无愿解脱门，<a id="a-GK"></a>五眼、<a id="a-GL"></a>六神通，<a id="a-GM"></a>佛十力、<a id="a-GN"></a>四无所畏、<a id="a-GO"></a>四无礙解、<a id="a-GP"></a>大慈、<a id="a-GQ"></a>大悲、<a id="a-GR"></a>大喜、<a id="a-GS"></a>大舍、<a id="a-GT"></a>十八佛不共法，<a id="a-GU"></a>一切智、<a id="a-GV"></a>道相智、<a id="a-GW"></a>一切相智，<a id="a-GX"></a>一切陀罗尼门、<a id="a-GY"></a>一切三摩地门，<a id="a-GZ"></a>及余无量无边佛法，<a id="a-Ga"></a>皆是此中所说一切无漏之法。</p>
  <p id="aGb">“憍尸迦，<a id="a-Gc"></a>若善男子、<a id="a-Gd"></a>善女人等，<a id="a-Ge"></a>教一有情住预流果所获福聚，<a id="a-Gf"></a>犹胜教化南赡部洲诸有情类皆令修学四静虑、<a id="a-Gg"></a>四无量、<a id="a-Gh"></a>四无色定、<a id="a-Gi"></a>五神通。<a id="a-Gj"></a>何以故？<a id="a-Gk"></a>憍尸迦，<a id="a-Gl"></a>诸有修行四静虑、<a id="a-Gm"></a>四无量、<a id="a-Gn"></a>四无色定、<a id="a-Go"></a>五神通，<a id="a-Gp"></a>不免地狱、<a id="a-Gq"></a>傍生、<a id="a-Gr"></a>鬼趣；<a id="a-Gs"></a>若诸有情住预流果，<a id="a-Gt"></a>便得永脱三恶趣故；<a id="a-Gu"></a>况教令住一来、<a id="a-Gv"></a>不还、<a id="a-Gw"></a>阿罗汉果，<a id="a-Gx"></a>所获福聚而不胜彼？</p>
  <p id="aGy">“憍尸迦，<a id="a-Gz"></a>若善男子、<a id="a-H0"></a>善女人等，<a id="a-H1"></a>教赡部洲诸有情类皆住预流、<a id="a-H2"></a>一来、<a id="a-H3"></a>不还、<a id="a-H4"></a>阿罗汉果所获福聚，<a id="a-H5"></a>不如有人教一有情令其安住独觉菩提。<a id="a-H6"></a>何以故？<a id="a-H7"></a>憍尸迦，<a id="a-H8"></a>独觉菩提所有功德胜预流等百千倍故。</p>
  <p id="aH9">“憍尸迦，<a id="a-HA"></a>若善男子、<a id="a-HB"></a>善女人等，<a id="a-HC"></a>教赡部洲诸有情类皆令安住独觉菩提所获福聚，<a id="a-HD"></a>不如有人教一有情令趣无上正等菩提。<a id="a-HE"></a>何以故？<a id="a-HF"></a>憍尸迦，<a id="a-HG"></a>若教有情令趣无上正等菩提，<a id="a-HH"></a>则令世间佛眼不断。</p>
  <p id="aHI">“所以者何？<a id="a-HJ"></a>由有菩萨摩诃萨故，<a id="a-HK"></a>便有预流、<a id="a-HL"></a>一来、<a id="a-HM"></a>不还、<a id="a-HN"></a>阿罗汉果、<a id="a-HO"></a>独觉菩提；<a id="a-HP"></a>由有菩萨摩诃萨故，<a id="a-HQ"></a>便有如来、<a id="a-HR"></a>应、<a id="a-HS"></a>正等觉证得无上正等菩提；<a id="a-HT"></a>由有菩萨摩诃萨故，<a id="a-HU"></a>便有佛宝、<a id="a-HV"></a>法宝、<a id="a-HW"></a>僧宝，<a id="a-HX"></a>一切世间归依供养。<a id="a-HY"></a>以是故，<a id="a-HZ"></a>憍尸迦，<a id="a-Ha"></a>一切世间若天、<a id="a-Hb"></a>若魔、<a id="a-Hc"></a>若梵、<a id="a-Hd"></a>若沙门、<a id="a-He"></a>若婆罗门及阿素洛、<a id="a-Hf"></a>人非人等，<a id="a-Hg"></a>应以无量上妙华鬘、<a id="a-Hh"></a>涂散等香、<a id="a-Hi"></a>衣服、<a id="a-Hj"></a>璎珞、<a id="a-Hk"></a>宝幢、<a id="a-Hl"></a>幡盖、<a id="a-Hm"></a>众妙珍奇、<a id="a-Hn"></a>妓乐、<a id="a-Ho"></a>灯明，<a id="a-Hp"></a>尽诸所有供养恭敬、<a id="a-Hq"></a>尊重赞叹菩萨摩诃萨。</p>
  <p id="aHr">“憍尸迦，<a id="a-Hs"></a>由此当知，<a id="a-Ht"></a>若善男子、<a id="a-Hu"></a>善女人等，<a id="a-Hv"></a>书写如是甚深般若波罗蜜多施他读诵，<a id="a-Hw"></a>若转书写、<a id="a-Hx"></a>广令流布，<a id="a-Hy"></a>所获福聚胜前福聚无量无边。<a id="a-Hz"></a>何以故？<a id="a-I0"></a>如是般若波罗蜜多秘密藏中，<a id="a-I1"></a>广说一切世、<a id="a-I2"></a>出世间胜善法故。</p>
  <p id="aI3">“由此般若波罗蜜多秘密藏中所说法故，<a id="a-I4"></a>世间便有刹帝利大族、<a id="a-I5"></a>婆罗门大族、<a id="a-I6"></a>长者大族、<a id="a-I7"></a>居士大族施设可得；<a id="a-I8"></a>由此般若波罗蜜多秘密藏中所说法故，<a id="a-I9"></a>世间便有四大王众天、<a id="a-IA"></a>三十三天、<a id="a-IB"></a>夜摩天、<a id="a-IC"></a>睹史多天、<a id="a-ID"></a>乐变化天、<a id="a-IE"></a>他化自在天施设可得；<a id="a-IF"></a>由此般若波罗蜜多秘密藏中所说法故，<a id="a-IG"></a>世间便有梵众天——梵辅天、<a id="a-IH"></a>梵会天、<a id="a-II"></a>大梵天施设可得；<a id="a-IJ"></a>由此般若波罗蜜多秘密藏中所说法故，<a id="a-IK"></a>世间便有光天——少光天、<a id="a-IL"></a>无量光天、<a id="a-IM"></a>极光净天施设可得；<a id="a-IN"></a>由此般若波罗蜜多秘密藏中所说法故，<a id="a-IO"></a>世间便有净天——少净天、<a id="a-IP"></a>无量净天、<a id="a-IQ"></a>遍净天施设可得；<a id="a-IR"></a>由此般若波罗蜜多秘密藏中所说法故，<a id="a-IS"></a>世间便有广天——少广天、<a id="a-IT"></a>无量广天、<a id="a-IU"></a>广果天施设可得；<a id="a-IV"></a>由此般若波罗蜜多秘密藏中所说法故，<a id="a-IW"></a>世间便有无烦天、<a id="a-IX"></a>无热天、<a id="a-IY"></a>善现天、<a id="a-IZ"></a>善见天、<a id="a-Ia"></a>色究竟天施设可得；<a id="a-Ib"></a>由此般若波罗蜜多秘密藏中所说法故，<a id="a-Ic"></a>世间便有空无边处天、<a id="a-Id"></a>识无边处天、<a id="a-Ie"></a>无所有处天、<a id="a-If"></a>非想非非想处天施设可得；<a id="a-Ig"></a>由此般若波罗蜜多秘密藏中所说法故，<a id="a-Ih"></a>世间便有布施波罗蜜多、<a id="a-Ii"></a>净戒波罗蜜多、<a id="a-Ij"></a>安忍波罗蜜多、<a id="a-Ik"></a>精进波罗蜜多、<a id="a-Il"></a>静虑波罗蜜多、<a id="a-Im"></a>般若波罗蜜多施设可得；<a id="a-In"></a>由此般若波罗蜜多秘密藏中所说法故，<a id="a-Io"></a>世间便有内空、<a id="a-Ip"></a>外空、<a id="a-Iq"></a>内外空、<a id="a-Ir"></a>空空、<a id="a-Is"></a>大空、<a id="a-It"></a>胜义空、<a id="a-Iu"></a>有为空、<a id="a-Iv"></a>无为空、<a id="a-Iw"></a>毕竟空、<a id="a-Ix"></a>无际空、<a id="a-Iy"></a>散空、<a id="a-Iz"></a>无变异空、<a id="a-J0"></a>本性空、<a id="a-J1"></a>自相空、<a id="a-J2"></a>共相空、<a id="a-J3"></a>一切法空、<a id="a-J4"></a>不可得空、<a id="a-J5"></a>无性空、<a id="a-J6"></a>自性空、<a id="a-J7"></a>无性自性空施设可得；<a id="a-J8"></a>由此般若波罗蜜多秘密藏中所说法故，<a id="a-J9"></a>世间便有真如、<a id="a-JA"></a>法界、<a id="a-JB"></a>法性、<a id="a-JC"></a>不虚妄性、<a id="a-JD"></a>不变异性、<a id="a-JE"></a>平等性、<a id="a-JF"></a>离生性、<a id="a-JG"></a>法定、<a id="a-JH"></a>法住、<a id="a-JI"></a>实际、<a id="a-JJ"></a>虚空界、<a id="a-JK"></a>不思议界施设可得；<a id="a-JL"></a>由此般若波罗蜜多秘密藏中所说法故，<a id="a-JM"></a>世间便有苦圣谛、<a id="a-JN"></a>集圣谛、<a id="a-JO"></a>灭圣谛、<a id="a-JP"></a>道圣谛施设可得；<a id="a-JQ"></a>由此般若波罗蜜多秘密藏中所说法故，<a id="a-JR"></a>世间便有四静虑、<a id="a-JS"></a>四无量、<a id="a-JT"></a>四无色定施设可得；<a id="a-JU"></a>由此般若波罗蜜多秘密藏中所说法故，<a id="a-JV"></a>世间便有八解脱、<a id="a-JW"></a>八胜处、<a id="a-JX"></a>九次第定、<a id="a-JY"></a>十遍处施设可得；<a id="a-JZ"></a>由此般若波罗蜜多秘密藏中所说法故，<a id="a-Ja"></a>世间便有四念住、<a id="a-Jb"></a>四正断、<a id="a-Jc"></a>四神足、<a id="a-Jd"></a>五根、<a id="a-Je"></a>五力、<a id="a-Jf"></a>七等觉支、<a id="a-Jg"></a>八圣道支施设可得；<a id="a-Jh"></a>由此般若波罗蜜多秘密藏中所说法故，<a id="a-Ji"></a>世间便有空解脱门、<a id="a-Jj"></a>无相解脱门、<a id="a-Jk"></a>无愿解脱门施设可得；<a id="a-Jl"></a>由此般若波罗蜜多秘密藏中所说法故，<a id="a-Jm"></a>世间便有五眼、<a id="a-Jn"></a>六神通施设可得；<a id="a-Jo"></a>由此般若波罗蜜多秘密藏中所说法故，<a id="a-Jp"></a>世间便有佛十力、<a id="a-Jq"></a>四无所畏、<a id="a-Jr"></a>四无礙解、<a id="a-Js"></a>大慈、<a id="a-Jt"></a>大悲、<a id="a-Ju"></a>大喜、<a id="a-Jv"></a>大舍、<a id="a-Jw"></a>十八佛不共法施设可得；<a id="a-Jx"></a>由此般若波罗蜜多秘密藏中所说法故，<a id="a-Jy"></a>世间便有无忘失法、<a id="a-Jz"></a>恒住舍性施设可得；<a id="a-K0"></a>由此般若波罗蜜多秘密藏中所说法故，<a id="a-K1"></a>世间便有一切智、<a id="a-K2"></a>道相智、<a id="a-K3"></a>一切相智施设可得；<a id="a-K4"></a>由此般若波罗蜜多秘密藏中所说法故，<a id="a-K5"></a>世间便有一切陀罗尼门、<a id="a-K6"></a>一切三摩地门施设可得；<a id="a-K7"></a>由此般若波罗蜜多秘密藏中所说法故，<a id="a-K8"></a>世间便有预流、<a id="a-K9"></a>一来、<a id="a-KA"></a>不还、<a id="a-KB"></a>阿罗汉及预流向预流果、<a id="a-KC"></a>一来向一来果、<a id="a-KD"></a>不还向不还果、<a id="a-KE"></a>阿罗汉向阿罗汉果施设可得；<a id="a-KF"></a>由此般若波罗蜜多秘密藏中所说法故，<a id="a-KG"></a>世间便有独觉及独觉菩提施设可得；<a id="a-KH"></a>由此般若波罗蜜多秘密藏中所说法故，<a id="a-KI"></a>世间便有一切菩萨摩诃萨及诸菩萨摩诃萨行施设可得；<a id="a-KJ"></a>由此般若波罗蜜多秘密藏中所说法故，<a id="a-KK"></a>世间便有一切如来、<a id="a-KL"></a>应、<a id="a-KM"></a>正等觉及诸无上正等菩提施设可得。</p>
 </body>
</html>