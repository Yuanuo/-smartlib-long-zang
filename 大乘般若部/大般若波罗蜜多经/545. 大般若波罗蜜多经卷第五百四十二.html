<!doctype html>
<html id="z3IBT5n8m" data-ver="1347">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百四十二</h1>
  <h2 id="a2">第四分福门品第五之二</h2>
  <p id="a3">“复次，<a id="a-4"></a>憍尸迦，<a id="a-5"></a>若善男子、<a id="a-6"></a>善女人等，<a id="a-7"></a>教赡部洲一切有情，<a id="a-8"></a>皆令住预流果、<a id="a-9"></a>或一来果、<a id="a-A"></a>或不还果、<a id="a-B"></a>或阿罗汉果。<a id="a-C"></a>于意云何？<a id="a-D"></a>是善男子、<a id="a-E"></a>善女人等，<a id="a-F"></a>由此因缘得福多不？<a id="a-G"></a>”</p>
  <p id="aH">天帝释言：<a id="a-I"></a>“甚多，<a id="a-J"></a>世尊！<a id="a-K"></a>甚多，<a id="a-L"></a>善逝！<a id="a-M"></a>”</p>
  <p id="aN">尔时，<a id="a-O"></a>佛告天帝释言：<a id="a-P"></a>“有善男子、<a id="a-Q"></a>善女人等于深般若波罗蜜多，<a id="a-R"></a>以清净心恭敬信受，<a id="a-S"></a>为求无上正等菩提，<a id="a-T"></a>书写、<a id="a-U"></a>施他、<a id="a-V"></a>复为解说，<a id="a-W"></a>于深义趣令无疑惑，<a id="a-X"></a>教授教诫诸有情言：<a id="a-Y"></a>‘汝应勤修真菩萨道，<a id="a-Z"></a>谓深般若波罗蜜多。<a id="a-a"></a>若能精勤修学此道，<a id="a-b"></a>疾证无上正等菩提，<a id="a-c"></a>拔济无边诸有情类，<a id="a-d"></a>令证实际诸漏永尽，<a id="a-e"></a>入无余依般涅槃界。<a id="a-f"></a>’是善男子、<a id="a-g"></a>善女人等所获福聚甚多于前。<a id="a-h"></a>何以故？<a id="a-i"></a>憍尸迦，<a id="a-j"></a>一切预流、<a id="a-k"></a>一来、<a id="a-l"></a>不还、<a id="a-m"></a>阿罗汉果，<a id="a-n"></a>皆是般若波罗蜜多所流出故。<a id="a-o"></a>彼善男子、<a id="a-p"></a>善女人等，<a id="a-q"></a>闻深般若波罗蜜多，<a id="a-r"></a>教授教诫、<a id="a-s"></a>精勤修学，<a id="a-t"></a>渐次圆满一切佛法，<a id="a-u"></a>乃至证得一切智智，<a id="a-v"></a>化诸有情，<a id="a-w"></a>令得预流、<a id="a-x"></a>一来、<a id="a-y"></a>不还、<a id="a-z"></a>阿罗汉果、<a id="a-10"></a>独觉菩提，<a id="a-11"></a>趣入菩萨正性离生，<a id="a-12"></a>乃至证得佛菩提故。</p>
  <p id="a13">“复次，<a id="a-14"></a>憍尸迦，<a id="a-15"></a>置赡部洲一切有情，<a id="a-16"></a>若善男子、<a id="a-17"></a>善女人等，<a id="a-18"></a>教四大洲一切有情，<a id="a-19"></a>皆令住预流果、<a id="a-1A"></a>或一来果、<a id="a-1B"></a>或不还果、<a id="a-1C"></a>或阿罗汉果。<a id="a-1D"></a>于意云何？<a id="a-1E"></a>乃至广说。</p>
  <p id="a1F">“复次，<a id="a-1G"></a>憍尸迦，<a id="a-1H"></a>置四大洲一切有情，<a id="a-1I"></a>若善男子、<a id="a-1J"></a>善女人等，<a id="a-1K"></a>教小千界一切有情，<a id="a-1L"></a>皆令住预流果、<a id="a-1M"></a>或一来果、<a id="a-1N"></a>或不还果、<a id="a-1O"></a>或阿罗汉果。<a id="a-1P"></a>于意云何？<a id="a-1Q"></a>乃至广说。</p>
  <p id="a1R">“复次，<a id="a-1S"></a>憍尸迦，<a id="a-1T"></a>置小千界一切有情，<a id="a-1U"></a>若善男子、<a id="a-1V"></a>善女人等，<a id="a-1W"></a>教中千界一切有情，<a id="a-1X"></a>皆令住预流果、<a id="a-1Y"></a>或一来果、<a id="a-1Z"></a>或不还果、<a id="a-1a"></a>或阿罗汉果。<a id="a-1b"></a>于意云何？<a id="a-1c"></a>乃至广说。</p>
  <p id="a1d">“复次，<a id="a-1e"></a>憍尸迦，<a id="a-1f"></a>置中千界一切有情，<a id="a-1g"></a>若善男子、<a id="a-1h"></a>善女人等，<a id="a-1i"></a>教大千界一切有情，<a id="a-1j"></a>皆令住预流果、<a id="a-1k"></a>或一来果、<a id="a-1l"></a>或不还果、<a id="a-1m"></a>或阿罗汉果。<a id="a-1n"></a>于意云何？<a id="a-1o"></a>乃至广说。</p>
  <p id="a1p">“复次，<a id="a-1q"></a>憍尸迦，<a id="a-1r"></a>置大千界一切有情，<a id="a-1s"></a>若善男子、<a id="a-1t"></a>善女人等，<a id="a-1u"></a>教化十方各如殑伽沙等世界一切有情，<a id="a-1v"></a>皆令住预流果、<a id="a-1w"></a>或一来果、<a id="a-1x"></a>或不还果、<a id="a-1y"></a>或阿罗汉果。<a id="a-1z"></a>于意云何？<a id="a-20"></a>是善男子、<a id="a-21"></a>善女人等，<a id="a-22"></a>由此因缘得福多不？<a id="a-23"></a>”</p>
  <p id="a24">天帝释言：<a id="a-25"></a>“甚多，<a id="a-26"></a>世尊！<a id="a-27"></a>甚多，<a id="a-28"></a>善逝！<a id="a-29"></a>”</p>
  <p id="a2A">尔时，<a id="a-2B"></a>佛告天帝释言：<a id="a-2C"></a>“有善男子、<a id="a-2D"></a>善女人等于深般若波罗蜜多，<a id="a-2E"></a>以清净心恭敬信受，<a id="a-2F"></a>为求无上正等菩提，<a id="a-2G"></a>书写、<a id="a-2H"></a>施他、<a id="a-2I"></a>复为解说，<a id="a-2J"></a>于深义趣令无疑惑，<a id="a-2K"></a>教授教诫诸有情言：<a id="a-2L"></a>‘汝应勤修真菩萨道，<a id="a-2M"></a>谓深般若波罗蜜多。<a id="a-2N"></a>若能精勤修学此道，<a id="a-2O"></a>疾证无上正等菩提，<a id="a-2P"></a>拔济无边诸有情类，<a id="a-2Q"></a>令证实际诸漏永尽，<a id="a-2R"></a>入无余依般涅槃界。<a id="a-2S"></a>’是善男子、<a id="a-2T"></a>善女人等所获福聚甚多于前。<a id="a-2U"></a>何以故？<a id="a-2V"></a>憍尸迦，<a id="a-2W"></a>一切预流、<a id="a-2X"></a>一来、<a id="a-2Y"></a>不还、<a id="a-2Z"></a>阿罗汉果，<a id="a-2a"></a>皆是般若波罗蜜多所流出故。<a id="a-2b"></a>彼善男子、<a id="a-2c"></a>善女人等，<a id="a-2d"></a>闻深般若波罗蜜多，<a id="a-2e"></a>教授教诫、<a id="a-2f"></a>精勤修学，<a id="a-2g"></a>渐次圆满一切佛法，<a id="a-2h"></a>乃至证得一切智智，<a id="a-2i"></a>化有情类，<a id="a-2j"></a>令得预流、<a id="a-2k"></a>一来、<a id="a-2l"></a>不还、<a id="a-2m"></a>阿罗汉果、<a id="a-2n"></a>独觉菩提，<a id="a-2o"></a>趣入菩萨正性离生，<a id="a-2p"></a>乃至证得佛菩提故。</p>
  <p id="a2q">“复次，<a id="a-2r"></a>憍尸迦，<a id="a-2s"></a>若善男子、<a id="a-2t"></a>善女人等，<a id="a-2u"></a>教赡部洲一切有情，<a id="a-2v"></a>皆令安住独觉菩提。<a id="a-2w"></a>于意云何？<a id="a-2x"></a>是善男子、<a id="a-2y"></a>善女人等，<a id="a-2z"></a>由此因缘得福多不？<a id="a-30"></a>”</p>
  <p id="a31">天帝释言：<a id="a-32"></a>“甚多，<a id="a-33"></a>世尊！<a id="a-34"></a>甚多，<a id="a-35"></a>善逝！<a id="a-36"></a>”</p>
  <p id="a37">尔时，<a id="a-38"></a>佛告天帝释言：<a id="a-39"></a>“有善男子、<a id="a-3A"></a>善女人等于深般若波罗蜜多，<a id="a-3B"></a>以清净心恭敬信受，<a id="a-3C"></a>为求无上正等菩提，<a id="a-3D"></a>书写、<a id="a-3E"></a>施他、<a id="a-3F"></a>复为解说，<a id="a-3G"></a>于深义趣令无疑惑，<a id="a-3H"></a>教授教诫诸有情言：<a id="a-3I"></a>‘汝应勤修真菩萨道，<a id="a-3J"></a>谓深般若波罗蜜多。<a id="a-3K"></a>若能精勤修学此道，<a id="a-3L"></a>疾证无上正等菩提，<a id="a-3M"></a>拔济无边诸有情类，<a id="a-3N"></a>令证实际诸漏永尽，<a id="a-3O"></a>入无余依般涅槃界。<a id="a-3P"></a>’是善男子、<a id="a-3Q"></a>善女人等所获福聚甚多于前。<a id="a-3R"></a>何以故？<a id="a-3S"></a>憍尸迦，<a id="a-3T"></a>一切独觉所证菩提，<a id="a-3U"></a>皆是般若波罗蜜多所流出故。<a id="a-3V"></a>彼善男子、<a id="a-3W"></a>善女人等，<a id="a-3X"></a>闻深般若波罗蜜多，<a id="a-3Y"></a>教授教诫、<a id="a-3Z"></a>精勤修学，<a id="a-3a"></a>渐次圆满一切佛法，<a id="a-3b"></a>乃至证得一切智智，<a id="a-3c"></a>化有情类，<a id="a-3d"></a>令得预流、<a id="a-3e"></a>一来、<a id="a-3f"></a>不还、<a id="a-3g"></a>阿罗汉果、<a id="a-3h"></a>独觉菩提，<a id="a-3i"></a>趣入菩萨正性离生，<a id="a-3j"></a>乃至证得佛菩提故。</p>
  <p id="a3k">“复次，<a id="a-3l"></a>憍尸迦，<a id="a-3m"></a>置赡部洲一切有情，<a id="a-3n"></a>若善男子、<a id="a-3o"></a>善女人等，<a id="a-3p"></a>教四大洲一切有情，<a id="a-3q"></a>皆令安住独觉菩提。<a id="a-3r"></a>于意云何？<a id="a-3s"></a>乃至广说。</p>
  <p id="a3t">“复次，<a id="a-3u"></a>憍尸迦，<a id="a-3v"></a>置四大洲一切有情，<a id="a-3w"></a>若善男子、<a id="a-3x"></a>善女人等，<a id="a-3y"></a>教小千界一切有情，<a id="a-3z"></a>皆令安住独觉菩提。<a id="a-40"></a>于意云何？<a id="a-41"></a>乃至广说。</p>
  <p id="a42">“复次，<a id="a-43"></a>憍尸迦，<a id="a-44"></a>置小千界一切有情，<a id="a-45"></a>若善男子、<a id="a-46"></a>善女人等，<a id="a-47"></a>教中千界一切有情，<a id="a-48"></a>皆令安住独觉菩提。<a id="a-49"></a>于意云何？<a id="a-4A"></a>乃至广说。</p>
  <p id="a4B">“复次，<a id="a-4C"></a>憍尸迦，<a id="a-4D"></a>置中千界一切有情，<a id="a-4E"></a>若善男子、<a id="a-4F"></a>善女人等，<a id="a-4G"></a>教大千界一切有情，<a id="a-4H"></a>皆令安住独觉菩提。<a id="a-4I"></a>于意云何？<a id="a-4J"></a>乃至广说。</p>
  <p id="a4K">“复次，<a id="a-4L"></a>憍尸迦，<a id="a-4M"></a>置大千界一切有情，<a id="a-4N"></a>若善男子、<a id="a-4O"></a>善女人等，<a id="a-4P"></a>普教十方各如殑伽沙等世界一切有情，<a id="a-4Q"></a>皆令安住独觉菩提。<a id="a-4R"></a>于意云何？<a id="a-4S"></a>是善男子、<a id="a-4T"></a>善女人等，<a id="a-4U"></a>由此因缘得福多不？<a id="a-4V"></a>”</p>
  <p id="a4W">天帝释言：<a id="a-4X"></a>“甚多，<a id="a-4Y"></a>世尊！<a id="a-4Z"></a>甚多，<a id="a-4a"></a>善逝！<a id="a-4b"></a>”</p>
  <p id="a4c">尔时，<a id="a-4d"></a>佛告天帝释言：<a id="a-4e"></a>“有善男子、<a id="a-4f"></a>善女人等于深般若波罗蜜多，<a id="a-4g"></a>以清净心恭敬信受，<a id="a-4h"></a>为求无上正等菩提，<a id="a-4i"></a>书写、<a id="a-4j"></a>施他、<a id="a-4k"></a>复为解说，<a id="a-4l"></a>于深义趣令无疑惑，<a id="a-4m"></a>教授教诫诸有情言：<a id="a-4n"></a>‘汝应勤修真菩萨道，<a id="a-4o"></a>谓深般若波罗蜜多。<a id="a-4p"></a>若能精勤修学此道，<a id="a-4q"></a>疾证无上正等菩提，<a id="a-4r"></a>拔济无边诸有情类，<a id="a-4s"></a>令证实际诸漏永尽，<a id="a-4t"></a>入无余依般涅槃界。<a id="a-4u"></a>’是善男子、<a id="a-4v"></a>善女人等所获福聚甚多于前。<a id="a-4w"></a>何以故？<a id="a-4x"></a>憍尸迦，<a id="a-4y"></a>一切独觉所证菩提，<a id="a-4z"></a>皆是般若波罗蜜多所流出故。<a id="a-50"></a>彼善男子、<a id="a-51"></a>善女人等，<a id="a-52"></a>闻深般若波罗蜜多，<a id="a-53"></a>教授教诫、<a id="a-54"></a>精勤修学，<a id="a-55"></a>渐次圆满一切佛法，<a id="a-56"></a>乃至证得一切智智，<a id="a-57"></a>化有情类，<a id="a-58"></a>令得预流、<a id="a-59"></a>一来、<a id="a-5A"></a>不还、<a id="a-5B"></a>阿罗汉果、<a id="a-5C"></a>独觉菩提，<a id="a-5D"></a>趣入菩萨正性离生，<a id="a-5E"></a>乃至证得佛菩提故。</p>
  <p id="a5F">“复次，<a id="a-5G"></a>憍尸迦，<a id="a-5H"></a>若善男子、<a id="a-5I"></a>善女人等，<a id="a-5J"></a>教赡部洲诸有情类，<a id="a-5K"></a>皆发无上正等觉心。<a id="a-5L"></a>于意云何？<a id="a-5M"></a>是善男子、<a id="a-5N"></a>善女人等，<a id="a-5O"></a>由此因缘得福多不？<a id="a-5P"></a>”</p>
  <p id="a5Q">天帝释言：<a id="a-5R"></a>“甚多，<a id="a-5S"></a>世尊！<a id="a-5T"></a>甚多，<a id="a-5U"></a>善逝！<a id="a-5V"></a>”</p>
  <p id="a5W">尔时，<a id="a-5X"></a>佛告天帝释言：<a id="a-5Y"></a>“有善男子、<a id="a-5Z"></a>善女人等书深般若波罗蜜多，<a id="a-5a"></a>众宝庄严供养恭敬、<a id="a-5b"></a>尊重赞叹，<a id="a-5c"></a>转施与一已发无上菩提心者受持读诵，<a id="a-5d"></a>复作是言：<a id="a-5e"></a>‘来！<a id="a-5f"></a>善男子，<a id="a-5g"></a>汝当于此甚深般若波罗蜜多，<a id="a-5h"></a>至心听闻、<a id="a-5i"></a>受持读诵、<a id="a-5j"></a>令善通利、<a id="a-5k"></a>如理思惟，<a id="a-5l"></a>随此法门应正信解；<a id="a-5m"></a>若正信解，<a id="a-5n"></a>则能修学甚深般若波罗蜜多；<a id="a-5o"></a>若能修学甚深般若波罗蜜多，<a id="a-5p"></a>则能证得一切智法；<a id="a-5q"></a>若能证得一切智法、<a id="a-5r"></a>则修般若波罗蜜多疾得圆满；<a id="a-5s"></a>若修般若波罗蜜多疾得圆满，<a id="a-5t"></a>便能证得一切智智。<a id="a-5u"></a>’是善男子、<a id="a-5v"></a>善女人等所获福聚甚多于前。</p>
  <p id="a5w">“复次，<a id="a-5x"></a>憍尸迦，<a id="a-5y"></a>置赡部洲诸有情类，<a id="a-5z"></a>若善男子、<a id="a-60"></a>善女人等，<a id="a-61"></a>教四大洲诸有情类，<a id="a-62"></a>皆发无上正等觉心。<a id="a-63"></a>于意云何？<a id="a-64"></a>乃至广说。</p>
  <p id="a65">“复次，<a id="a-66"></a>憍尸迦，<a id="a-67"></a>置四大洲诸有情类，<a id="a-68"></a>若善男子、<a id="a-69"></a>善女人等，<a id="a-6A"></a>教小千界诸有情类，<a id="a-6B"></a>皆发无上正等觉心。<a id="a-6C"></a>于意云何？<a id="a-6D"></a>乃至广说。</p>
  <p id="a6E">“复次，<a id="a-6F"></a>憍尸迦，<a id="a-6G"></a>置小千界诸有情类，<a id="a-6H"></a>若善男子、<a id="a-6I"></a>善女人等，<a id="a-6J"></a>教中千界诸有情类，<a id="a-6K"></a>皆发无上正等觉心。<a id="a-6L"></a>于意云何？<a id="a-6M"></a>乃至广说。</p>
  <p id="a6N">“复次，<a id="a-6O"></a>憍尸迦，<a id="a-6P"></a>置中千界诸有情类，<a id="a-6Q"></a>若善男子、<a id="a-6R"></a>善女人等，<a id="a-6S"></a>教大千界诸有情类，<a id="a-6T"></a>皆发无上正等觉心。<a id="a-6U"></a>于意云何？<a id="a-6V"></a>乃至广说。</p>
  <p id="a6W">“复次，<a id="a-6X"></a>憍尸迦，<a id="a-6Y"></a>置大千界诸有情类，<a id="a-6Z"></a>若善男子、<a id="a-6a"></a>善女人等，<a id="a-6b"></a>普教十方各如殑伽沙等世界诸有情类，<a id="a-6c"></a>皆发无上正等觉心。<a id="a-6d"></a>于意云何？<a id="a-6e"></a>是善男子、<a id="a-6f"></a>善女人等，<a id="a-6g"></a>由此因缘得福多不？<a id="a-6h"></a>”</p>
  <p id="a6i">天帝释言：<a id="a-6j"></a>“甚多，<a id="a-6k"></a>世尊！<a id="a-6l"></a>甚多，<a id="a-6m"></a>善逝！<a id="a-6n"></a>”</p>
  <p id="a6o">尔时，<a id="a-6p"></a>佛告天帝释言：<a id="a-6q"></a>“有善男子、<a id="a-6r"></a>善女人等书深般若波罗蜜多，<a id="a-6s"></a>众宝庄严供养恭敬、<a id="a-6t"></a>尊重赞叹，<a id="a-6u"></a>转施与一已发无上菩提心者受持读诵，<a id="a-6v"></a>复作是言：<a id="a-6w"></a>‘来！<a id="a-6x"></a>善男子，<a id="a-6y"></a>汝当于此甚深般若波罗蜜多，<a id="a-6z"></a>至心听闻、<a id="a-70"></a>受持读诵、<a id="a-71"></a>令善通利、<a id="a-72"></a>如理思惟，<a id="a-73"></a>随此法门应正信解；<a id="a-74"></a>若正信解，<a id="a-75"></a>则能修学甚深般若波罗蜜多；<a id="a-76"></a>若能修学甚深般若波罗蜜多，<a id="a-77"></a>则能证得一切智法；<a id="a-78"></a>若能证得一切智法，<a id="a-79"></a>则修般若波罗蜜多疾得圆满；<a id="a-7A"></a>若修般若波罗蜜多疾得圆满，<a id="a-7B"></a>便能证得一切智智。<a id="a-7C"></a>’是善男子、<a id="a-7D"></a>善女人等所获福聚甚多于前。</p>
  <p id="a7E">“复次，<a id="a-7F"></a>憍尸迦，<a id="a-7G"></a>若善男子、<a id="a-7H"></a>善女人等，<a id="a-7I"></a>教赡部洲诸有情类，<a id="a-7J"></a>皆于无上正等菩提得不退转。<a id="a-7K"></a>于意云何？<a id="a-7L"></a>是善男子、<a id="a-7M"></a>善女人等，<a id="a-7N"></a>由此因缘得福多不？<a id="a-7O"></a>”</p>
  <p id="a7P">天帝释言：<a id="a-7Q"></a>“甚多，<a id="a-7R"></a>世尊！<a id="a-7S"></a>甚多，<a id="a-7T"></a>善逝！<a id="a-7U"></a>”</p>
  <p id="a7V">尔时，<a id="a-7W"></a>佛告天帝释言：<a id="a-7X"></a>“有善男子、<a id="a-7Y"></a>善女人等书深般若波罗蜜多，<a id="a-7Z"></a>众宝庄严供养恭敬、<a id="a-7a"></a>尊重赞叹，<a id="a-7b"></a>转施与一已于无上正等菩提不退转者受持读诵，<a id="a-7c"></a>复作是言：<a id="a-7d"></a>‘来！<a id="a-7e"></a>善男子，<a id="a-7f"></a>汝当于此甚深般若波罗蜜多，<a id="a-7g"></a>至心听闻、<a id="a-7h"></a>受持读诵、<a id="a-7i"></a>令善通利、<a id="a-7j"></a>如理思惟，<a id="a-7k"></a>随此法门应正信解；<a id="a-7l"></a>若正信解，<a id="a-7m"></a>则能修学甚深般若波罗蜜多；<a id="a-7n"></a>若能修学甚深般若波罗蜜多，<a id="a-7o"></a>则能证得一切智法；<a id="a-7p"></a>若能证得一切智法，<a id="a-7q"></a>则修般若波罗蜜多疾得圆满；<a id="a-7r"></a>若修般若波罗蜜多疾得圆满，<a id="a-7s"></a>便能证得一切智智。<a id="a-7t"></a>’是善男子、<a id="a-7u"></a>善女人等所获福聚甚多于前。</p>
  <p id="a7v">“复次，<a id="a-7w"></a>憍尸迦，<a id="a-7x"></a>置赡部洲诸有情类，<a id="a-7y"></a>若善男子、<a id="a-7z"></a>善女人等，<a id="a-80"></a>教四大洲诸有情类，<a id="a-81"></a>皆于无上正等菩提得不退转。<a id="a-82"></a>于意云何？<a id="a-83"></a>乃至广说。</p>
  <p id="a84">“复次，<a id="a-85"></a>憍尸迦，<a id="a-86"></a>置四大洲诸有情类，<a id="a-87"></a>若善男子、<a id="a-88"></a>善女人等，<a id="a-89"></a>教小千界诸有情类，<a id="a-8A"></a>皆于无上正等菩提得不退转。<a id="a-8B"></a>于意云何？<a id="a-8C"></a>乃至广说。</p>
  <p id="a8D">“复次，<a id="a-8E"></a>憍尸迦，<a id="a-8F"></a>置小千界诸有情类，<a id="a-8G"></a>若善男子、<a id="a-8H"></a>善女人等，<a id="a-8I"></a>教中千界诸有情类，<a id="a-8J"></a>皆于无上正等菩提得不退转。<a id="a-8K"></a>于意云何？<a id="a-8L"></a>乃至广说。</p>
  <p id="a8M">“复次，<a id="a-8N"></a>憍尸迦，<a id="a-8O"></a>置中千界诸有情类，<a id="a-8P"></a>若善男子、<a id="a-8Q"></a>善女人等，<a id="a-8R"></a>教大千界诸有情类，<a id="a-8S"></a>皆于无上正等菩提得不退转。<a id="a-8T"></a>于意云何？<a id="a-8U"></a>乃至广说。</p>
  <p id="a8V">“复次，<a id="a-8W"></a>憍尸迦，<a id="a-8X"></a>置大千界诸有情类，<a id="a-8Y"></a>若善男子、<a id="a-8Z"></a>善女人等，<a id="a-8a"></a>普教十方各如殑伽沙等世界诸有情类，<a id="a-8b"></a>皆于无上正等菩提得不退转。<a id="a-8c"></a>于意云何？<a id="a-8d"></a>是善男子、<a id="a-8e"></a>善女人等，<a id="a-8f"></a>由此因缘得福多不？<a id="a-8g"></a>”</p>
  <p id="a8h">天帝释言：<a id="a-8i"></a>“甚多，<a id="a-8j"></a>世尊！<a id="a-8k"></a>甚多，<a id="a-8l"></a>善逝！<a id="a-8m"></a>”</p>
  <p id="a8n">尔时，<a id="a-8o"></a>佛告天帝释言：<a id="a-8p"></a>“有善男子、<a id="a-8q"></a>善女人等书深般若波罗蜜多，<a id="a-8r"></a>众宝庄严供养恭敬、<a id="a-8s"></a>尊重赞叹，<a id="a-8t"></a>转施与一已于无上正等菩提不退转者受持读诵，<a id="a-8u"></a>复作是言：<a id="a-8v"></a>‘来！<a id="a-8w"></a>善男子，<a id="a-8x"></a>汝当于此甚深般若波罗蜜多，<a id="a-8y"></a>至心听闻、<a id="a-8z"></a>受持读诵、<a id="a-90"></a>令善通利、<a id="a-91"></a>如理思惟，<a id="a-92"></a>随此法门应正信解；<a id="a-93"></a>若正信解，<a id="a-94"></a>则能修学甚深般若波罗蜜多；<a id="a-95"></a>若能修学甚深般若波罗蜜多，<a id="a-96"></a>则能证得一切智法；<a id="a-97"></a>若能证得一切智法，<a id="a-98"></a>则修般若波罗蜜多疾得圆满；<a id="a-99"></a>若修般若波罗蜜多疾得圆满，<a id="a-9A"></a>便能证得一切智智。<a id="a-9B"></a>’是善男子、<a id="a-9C"></a>善女人等所获福聚甚多于前。</p>
  <p id="a9D">“复次，<a id="a-9E"></a>憍尸迦，<a id="a-9F"></a>若赡部洲诸有情类，<a id="a-9G"></a>皆发无上正等觉心。<a id="a-9H"></a>有善男子、<a id="a-9I"></a>善女人等书深般若波罗蜜多，<a id="a-9J"></a>众宝庄严供养恭敬、<a id="a-9K"></a>尊重赞叹，<a id="a-9L"></a>普施与彼受持读诵，<a id="a-9M"></a>复作是言：<a id="a-9N"></a>‘来！<a id="a-9O"></a>善男子，<a id="a-9P"></a>汝当于此甚深般若波罗蜜多，<a id="a-9Q"></a>至心听闻、<a id="a-9R"></a>受持读诵、<a id="a-9S"></a>令善通利、<a id="a-9T"></a>如理思惟，<a id="a-9U"></a>随此法门应正信解；<a id="a-9V"></a>若正信解，<a id="a-9W"></a>则能修学甚深般若波罗蜜多；<a id="a-9X"></a>若能修学甚深般若波罗蜜多，<a id="a-9Y"></a>则能证得一切智法；<a id="a-9Z"></a>若能证得一切智法，<a id="a-9a"></a>则修般若波罗蜜多疾得圆满；<a id="a-9b"></a>若修般若波罗蜜多疾得圆满，<a id="a-9c"></a>便能证得一切智智。<a id="a-9d"></a>’于意云何？<a id="a-9e"></a>是善男子、<a id="a-9f"></a>善女人等，<a id="a-9g"></a>由此因缘得福多不？<a id="a-9h"></a>”</p>
  <p id="a9i">天帝释言：<a id="a-9j"></a>“甚多，<a id="a-9k"></a>世尊！<a id="a-9l"></a>甚多，<a id="a-9m"></a>善逝！<a id="a-9n"></a>”</p>
  <p id="a9o">尔时，<a id="a-9p"></a>佛告天帝释言：<a id="a-9q"></a>“若善男子、<a id="a-9r"></a>善女人等书深般若波罗蜜多，<a id="a-9s"></a>众宝庄严供养恭敬、<a id="a-9t"></a>尊重赞叹，<a id="a-9u"></a>转施与一已于无上正等菩提不退转者受持读诵，<a id="a-9v"></a>复作是言：<a id="a-9w"></a>‘来！<a id="a-9x"></a>善男子，<a id="a-9y"></a>汝当于此甚深般若波罗蜜多，<a id="a-9z"></a>至心听闻、<a id="a-A0"></a>受持读诵、<a id="a-A1"></a>令善通利、<a id="a-A2"></a>如理思惟，<a id="a-A3"></a>随此法门应正信解；<a id="a-A4"></a>若正信解，<a id="a-A5"></a>则能修学甚深般若波罗蜜多；<a id="a-A6"></a>若能修学甚深般若波罗蜜多，<a id="a-A7"></a>则能证得一切智法；<a id="a-A8"></a>若能证得一切智法，<a id="a-A9"></a>则修般若波罗蜜多疾得圆满；<a id="a-AA"></a>若修般若波罗蜜多疾得圆满，<a id="a-AB"></a>便能证得一切智智。<a id="a-AC"></a>’是善男子、<a id="a-AD"></a>善女人等所获福聚甚多于前。<a id="a-AE"></a>所以者何？<a id="a-AF"></a>彼菩萨摩诃萨定证无上正等菩提，<a id="a-AG"></a>与诸有情作苦边际，<a id="a-AH"></a>令其速证三乘涅槃。</p>
  <p id="aAI">“复次，<a id="a-AJ"></a>憍尸迦，<a id="a-AK"></a>置赡部洲诸有情类，<a id="a-AL"></a>若四大洲诸有情类，<a id="a-AM"></a>若小千界诸有情类，<a id="a-AN"></a>若中千界诸有情类，<a id="a-AO"></a>若大千界诸有情类，<a id="a-AP"></a>若复十方各如殑伽沙等世界诸有情类，<a id="a-AQ"></a>皆发无上正等觉心。<a id="a-AR"></a>有善男子、<a id="a-AS"></a>善女人等书深般若波罗蜜多，<a id="a-AT"></a>众宝庄严供养恭敬、<a id="a-AU"></a>尊重赞叹，<a id="a-AV"></a>普施与彼受持读诵，<a id="a-AW"></a>复作是言：<a id="a-AX"></a>‘来！<a id="a-AY"></a>善男子，<a id="a-AZ"></a>汝等于此甚深般若波罗蜜多，<a id="a-Aa"></a>至心听闻、<a id="a-Ab"></a>受持读诵、<a id="a-Ac"></a>令善通利、<a id="a-Ad"></a>如理思惟，<a id="a-Ae"></a>随此法门应正信解；<a id="a-Af"></a>若正信解，<a id="a-Ag"></a>则能修学甚深般若波罗蜜多；<a id="a-Ah"></a>若能修学甚深般若波罗蜜多，<a id="a-Ai"></a>则能证得一切智法；<a id="a-Aj"></a>若能证得一切智法，<a id="a-Ak"></a>则修般若波罗蜜多疾得圆满；<a id="a-Al"></a>若修般若波罗蜜多疾得圆满，<a id="a-Am"></a>便能证得一切智智。<a id="a-An"></a>’于意云何？<a id="a-Ao"></a>是善男子、<a id="a-Ap"></a>善女人等，<a id="a-Aq"></a>由此因缘得福多不？<a id="a-Ar"></a>”</p>
  <p id="aAs">天帝释言：<a id="a-At"></a>“甚多，<a id="a-Au"></a>世尊！<a id="a-Av"></a>甚多，<a id="a-Aw"></a>善逝！<a id="a-Ax"></a>”</p>
  <p id="aAy">尔时，<a id="a-Az"></a>佛告天帝释言：<a id="a-B0"></a>“若善男子、<a id="a-B1"></a>善女人等书深般若波罗蜜多，<a id="a-B2"></a>众宝庄严供养恭敬、<a id="a-B3"></a>尊重赞叹，<a id="a-B4"></a>转施与一已于无上正等菩提不退转者受持读诵，<a id="a-B5"></a>复作是言：<a id="a-B6"></a>‘来！<a id="a-B7"></a>善男子，<a id="a-B8"></a>汝当于此甚深般若波罗蜜多，<a id="a-B9"></a>至心听闻、<a id="a-BA"></a>受持读诵、<a id="a-BB"></a>令善通利、<a id="a-BC"></a>如理思惟，<a id="a-BD"></a>随此法门应正信解；<a id="a-BE"></a>若正信解，<a id="a-BF"></a>则能修学甚深般若波罗蜜多；<a id="a-BG"></a>若能修学甚深般若波罗蜜多，<a id="a-BH"></a>则能证得一切智法；<a id="a-BI"></a>若能证得一切智法，<a id="a-BJ"></a>则修般若波罗蜜多疾得圆满；<a id="a-BK"></a>若修般若波罗蜜多疾得圆满，<a id="a-BL"></a>便能证得一切智智。<a id="a-BM"></a>’是善男子、<a id="a-BN"></a>善女人等所获福聚甚多于前。<a id="a-BO"></a>所以者何？<a id="a-BP"></a>彼菩萨摩诃萨定证无上正等菩提，<a id="a-BQ"></a>与诸有情作苦边际，<a id="a-BR"></a>令其速证三乘涅槃。</p>
  <p id="aBS">“复次，<a id="a-BT"></a>憍尸迦，<a id="a-BU"></a>若赡部洲诸有情类，<a id="a-BV"></a>皆于无上正等菩提得不退转。<a id="a-BW"></a>有善男子、<a id="a-BX"></a>善女人等书深般若波罗蜜多，<a id="a-BY"></a>众宝庄严供养恭敬、<a id="a-BZ"></a>尊重赞叹，<a id="a-Ba"></a>普施与彼受持读诵，<a id="a-Bb"></a>复作是言：<a id="a-Bc"></a>‘来！<a id="a-Bd"></a>善男子，<a id="a-Be"></a>汝等于此甚深般若波罗蜜多，<a id="a-Bf"></a>至心听闻、<a id="a-Bg"></a>受持读诵、<a id="a-Bh"></a>令善通利、<a id="a-Bi"></a>如理思惟，<a id="a-Bj"></a>随此法门应正信解；<a id="a-Bk"></a>若正信解，<a id="a-Bl"></a>则能修学甚深般若波罗蜜多；<a id="a-Bm"></a>若能修学甚深般若波罗蜜多，<a id="a-Bn"></a>则能证得一切智法；<a id="a-Bo"></a>若能证得一切智法，<a id="a-Bp"></a>则修般若波罗蜜多疾得圆满；<a id="a-Bq"></a>若修般若波罗蜜多疾得圆满，<a id="a-Br"></a>便能证得一切智智。<a id="a-Bs"></a>’于意云何？<a id="a-Bt"></a>是善男子、<a id="a-Bu"></a>善女人等，<a id="a-Bv"></a>由此因缘得福多不？<a id="a-Bw"></a>”</p>
  <p id="aBx">天帝释言：<a id="a-By"></a>“甚多，<a id="a-Bz"></a>世尊！<a id="a-C0"></a>甚多，<a id="a-C1"></a>善逝！<a id="a-C2"></a>”</p>
  <p id="aC3">尔时，<a id="a-C4"></a>佛告天帝释言：<a id="a-C5"></a>“已于无上正等菩提得不退转诸菩萨中，<a id="a-C6"></a>有一菩萨作如是言：<a id="a-C7"></a>‘我今欣乐速证无上正等菩提，<a id="a-C8"></a>济拔有情生死众苦，<a id="a-C9"></a>令得殊胜毕竟安乐。<a id="a-CA"></a>’若善男子、<a id="a-CB"></a>善女人等为成彼事，<a id="a-CC"></a>书深般若波罗蜜多，<a id="a-CD"></a>众宝庄严供养恭敬、<a id="a-CE"></a>尊重赞叹，<a id="a-CF"></a>转施与彼受持读诵，<a id="a-CG"></a>复作是言：<a id="a-CH"></a>‘来！<a id="a-CI"></a>善男子，<a id="a-CJ"></a>汝当于此甚深般若波罗蜜多，<a id="a-CK"></a>至心听闻、<a id="a-CL"></a>受持读诵、<a id="a-CM"></a>令善通利、<a id="a-CN"></a>如理思惟，<a id="a-CO"></a>随此法门应正信解；<a id="a-CP"></a>若正信解，<a id="a-CQ"></a>则能修学甚深般若波罗蜜多；<a id="a-CR"></a>若能修学甚深般若波罗蜜多，<a id="a-CS"></a>则能证得一切智法；<a id="a-CT"></a>若能证得一切智法，<a id="a-CU"></a>则修般若波罗蜜多疾得圆满；<a id="a-CV"></a>若修般若波罗蜜多疾得圆满，<a id="a-CW"></a>便能证得一切智智。<a id="a-CX"></a>’是善男子、<a id="a-CY"></a>善女人等所获福聚，<a id="a-CZ"></a>甚多于前无量无边不可称数。</p>
  <p id="aCa">“复次，<a id="a-Cb"></a>憍尸迦，<a id="a-Cc"></a>置赡部洲诸有情类，<a id="a-Cd"></a>若四大洲诸有情类，<a id="a-Ce"></a>若小千界诸有情类，<a id="a-Cf"></a>若中千界诸有情类，<a id="a-Cg"></a>若大千界诸有情类，<a id="a-Ch"></a>若复十方各如殑伽沙等世界诸有情类，<a id="a-Ci"></a>皆于无上正等菩提得不退转。<a id="a-Cj"></a>有善男子、<a id="a-Ck"></a>善女人等书深般若波罗蜜多，<a id="a-Cl"></a>众宝庄严供养恭敬、<a id="a-Cm"></a>尊重赞叹，<a id="a-Cn"></a>普施与彼受持读诵，<a id="a-Co"></a>复作是言：<a id="a-Cp"></a>‘来！<a id="a-Cq"></a>善男子，<a id="a-Cr"></a>汝等于此甚深般若波罗蜜多，<a id="a-Cs"></a>至心听闻、<a id="a-Ct"></a>受持读诵、<a id="a-Cu"></a>令善通利、<a id="a-Cv"></a>如理思惟，<a id="a-Cw"></a>随此法门应正信解；<a id="a-Cx"></a>若正信解，<a id="a-Cy"></a>则能修学甚深般若波罗蜜多；<a id="a-Cz"></a>若能修学甚深般若波罗蜜多，<a id="a-D0"></a>则能证得一切智法；<a id="a-D1"></a>若能证得一切智法，<a id="a-D2"></a>则修般若波罗蜜多疾得圆满；<a id="a-D3"></a>若修般若波罗蜜多疾得圆满，<a id="a-D4"></a>便能证得一切智智。<a id="a-D5"></a>’于意云何？<a id="a-D6"></a>是善男子、<a id="a-D7"></a>善女人等，<a id="a-D8"></a>由此因缘得福多不？<a id="a-D9"></a>”</p>
  <p id="aDA">天帝释言：<a id="a-DB"></a>“甚多，<a id="a-DC"></a>世尊！<a id="a-DD"></a>甚多，<a id="a-DE"></a>善逝！<a id="a-DF"></a>”</p>
  <p id="aDG">尔时，<a id="a-DH"></a>佛告天帝释言：<a id="a-DI"></a>“已于无上正等菩提得不退转诸菩萨中，<a id="a-DJ"></a>有一菩萨作如是言：<a id="a-DK"></a>‘我今欣乐速证无上正等菩提，<a id="a-DL"></a>济拔有情生死众苦，<a id="a-DM"></a>令得殊胜毕竟安乐。<a id="a-DN"></a>’若善男子、<a id="a-DO"></a>善女人等为成彼事，<a id="a-DP"></a>书深般若波罗蜜多，<a id="a-DQ"></a>众宝庄严供养恭敬、<a id="a-DR"></a>尊重赞叹，<a id="a-DS"></a>转施与彼受持读诵，<a id="a-DT"></a>复作是言：<a id="a-DU"></a>‘来！<a id="a-DV"></a>善男子，<a id="a-DW"></a>汝当于此甚深般若波罗蜜多，<a id="a-DX"></a>至心听闻、<a id="a-DY"></a>受持读诵、<a id="a-DZ"></a>令善通利、<a id="a-Da"></a>如理思惟，<a id="a-Db"></a>随此法门应正信解；<a id="a-Dc"></a>若正信解，<a id="a-Dd"></a>则能修学甚深般若波罗蜜多；<a id="a-De"></a>若能修学甚深般若波罗蜜多，<a id="a-Df"></a>则能证得一切智法；<a id="a-Dg"></a>若能证得一切智法，<a id="a-Dh"></a>则修般若波罗蜜多疾得圆满；<a id="a-Di"></a>若修般若波罗蜜多疾得圆满，<a id="a-Dj"></a>便能证得一切智智。<a id="a-Dk"></a>’是善男子、<a id="a-Dl"></a>善女人等所获福聚，<a id="a-Dm"></a>甚多于前无量无边不可称数。</p>
  <p id="aDn">“复次，<a id="a-Do"></a>憍尸迦，<a id="a-Dp"></a>若赡部洲诸有情类，<a id="a-Dq"></a>皆发无上正等觉心。<a id="a-Dr"></a>有善男子、<a id="a-Ds"></a>善女人等书深般若波罗蜜多，<a id="a-Dt"></a>众宝庄严供养恭敬、<a id="a-Du"></a>尊重赞叹，<a id="a-Dv"></a>普施与彼受持读诵，<a id="a-Dw"></a>令善通利、<a id="a-Dx"></a>如理思惟。<a id="a-Dy"></a>于意云何？<a id="a-Dz"></a>是善男子、<a id="a-E0"></a>善女人等，<a id="a-E1"></a>由此因缘得福多不？<a id="a-E2"></a>”</p>
  <p id="aE3">天帝释言：<a id="a-E4"></a>“甚多，<a id="a-E5"></a>世尊！<a id="a-E6"></a>甚多，<a id="a-E7"></a>善逝！<a id="a-E8"></a>”</p>
  <p id="aE9">尔时，<a id="a-EA"></a>佛告天帝释言：<a id="a-EB"></a>“若善男子、<a id="a-EC"></a>善女人等书深般若波罗蜜多，<a id="a-ED"></a>众宝庄严供养恭敬、<a id="a-EE"></a>尊重赞叹，<a id="a-EF"></a>于彼众中随施与一受持读诵、<a id="a-EG"></a>令善通利、<a id="a-EH"></a>如理思惟，<a id="a-EI"></a>复以种种巧妙文义广为解释，<a id="a-EJ"></a>分别义趣令其解了，<a id="a-EK"></a>教授教诫令勤修学，<a id="a-EL"></a>是善男子、<a id="a-EM"></a>善女人等所获福聚，<a id="a-EN"></a>甚多于前无量无边不可称数。</p>
  <p id="aEO">“复次，<a id="a-EP"></a>憍尸迦，<a id="a-EQ"></a>置赡部洲诸有情类，<a id="a-ER"></a>若四大洲诸有情类，<a id="a-ES"></a>若小千界诸有情类，<a id="a-ET"></a>若中千界诸有情类，<a id="a-EU"></a>若大千界诸有情类，<a id="a-EV"></a>若复十方各如殑伽沙等世界诸有情类，<a id="a-EW"></a>皆发无上正等觉心。<a id="a-EX"></a>有善男子、<a id="a-EY"></a>善女人等书深般若波罗蜜多，<a id="a-EZ"></a>众宝庄严供养恭敬、<a id="a-Ea"></a>尊重赞叹，<a id="a-Eb"></a>普施与彼受持读诵，<a id="a-Ec"></a>令善通利、<a id="a-Ed"></a>如理思惟。<a id="a-Ee"></a>于意云何？<a id="a-Ef"></a>是善男子、<a id="a-Eg"></a>善女人等，<a id="a-Eh"></a>由此因缘得福多不？<a id="a-Ei"></a>”</p>
  <p id="aEj">天帝释言：<a id="a-Ek"></a>“甚多，<a id="a-El"></a>世尊！<a id="a-Em"></a>甚多，<a id="a-En"></a>善逝！<a id="a-Eo"></a>”</p>
  <p id="aEp">尔时，<a id="a-Eq"></a>佛告天帝释言：<a id="a-Er"></a>“若善男子、<a id="a-Es"></a>善女人等书深般若波罗蜜多，<a id="a-Et"></a>众宝庄严供养恭敬、<a id="a-Eu"></a>尊重赞叹，<a id="a-Ev"></a>于彼众中随施与一受持读诵、<a id="a-Ew"></a>令善通利、<a id="a-Ex"></a>如理思惟，<a id="a-Ey"></a>复以种种巧妙文义广为解释，<a id="a-Ez"></a>分别义趣令其解了，<a id="a-F0"></a>教授教诫令勤修学，<a id="a-F1"></a>是善男子、<a id="a-F2"></a>善女人等所获福聚，<a id="a-F3"></a>甚多于前无量无边不可称数。</p>
  <p id="aF4">“复次，<a id="a-F5"></a>憍尸迦，<a id="a-F6"></a>若赡部洲诸有情类，<a id="a-F7"></a>皆于无上正等菩提得不退转。<a id="a-F8"></a>有善男子、<a id="a-F9"></a>善女人等书深般若波罗蜜多，<a id="a-FA"></a>众宝庄严供养恭敬、<a id="a-FB"></a>尊重赞叹，<a id="a-FC"></a>普施与彼受持读诵，<a id="a-FD"></a>令善通利、<a id="a-FE"></a>如理思惟。<a id="a-FF"></a>于意云何？<a id="a-FG"></a>是善男子、<a id="a-FH"></a>善女人等，<a id="a-FI"></a>由此因缘得福多不？<a id="a-FJ"></a>”</p>
  <p id="aFK">天帝释言：<a id="a-FL"></a>“甚多，<a id="a-FM"></a>世尊！<a id="a-FN"></a>甚多，<a id="a-FO"></a>善逝！<a id="a-FP"></a>”</p>
  <p id="aFQ">尔时，<a id="a-FR"></a>佛告天帝释言：<a id="a-FS"></a>“若善男子、<a id="a-FT"></a>善女人等书深般若波罗蜜多，<a id="a-FU"></a>众宝庄严供养恭敬、<a id="a-FV"></a>尊重赞叹，<a id="a-FW"></a>于彼众中随施与一受持读诵、<a id="a-FX"></a>令善通利、<a id="a-FY"></a>如理思惟，<a id="a-FZ"></a>复以种种巧妙文义广为解释，<a id="a-Fa"></a>分别义趣令其解了，<a id="a-Fb"></a>教授教诫令勤修学，<a id="a-Fc"></a>是善男子、<a id="a-Fd"></a>善女人等所获福聚，<a id="a-Fe"></a>甚多于前无量无边不可称数。</p>
  <p id="aFf">“复次，<a id="a-Fg"></a>憍尸迦，<a id="a-Fh"></a>置赡部洲诸有情类，<a id="a-Fi"></a>若四大洲诸有情类，<a id="a-Fj"></a>若小千界诸有情类，<a id="a-Fk"></a>若中千界诸有情类，<a id="a-Fl"></a>若大千界诸有情类，<a id="a-Fm"></a>若复十方各如殑伽沙等世界诸有情类，<a id="a-Fn"></a>皆于无上正等菩提得不退转。<a id="a-Fo"></a>有善男子、<a id="a-Fp"></a>善女人等书深般若波罗蜜多，<a id="a-Fq"></a>众宝庄严供养恭敬、<a id="a-Fr"></a>尊重赞叹，<a id="a-Fs"></a>普施与彼受持读诵，<a id="a-Ft"></a>令善通利、<a id="a-Fu"></a>如理思惟。<a id="a-Fv"></a>于意云何？<a id="a-Fw"></a>是善男子、<a id="a-Fx"></a>善女人等，<a id="a-Fy"></a>由此因缘得福多不？<a id="a-Fz"></a>”</p>
  <p id="aG0">天帝释言：<a id="a-G1"></a>“甚多，<a id="a-G2"></a>世尊！<a id="a-G3"></a>甚多，<a id="a-G4"></a>善逝！<a id="a-G5"></a>”</p>
  <p id="aG6">尔时，<a id="a-G7"></a>佛告天帝释言：<a id="a-G8"></a>“若善男子、<a id="a-G9"></a>善女人等书深般若波罗蜜多，<a id="a-GA"></a>众宝庄严供养恭敬、<a id="a-GB"></a>尊重赞叹，<a id="a-GC"></a>于彼众中随施与一受持读诵、<a id="a-GD"></a>令善通利、<a id="a-GE"></a>如理思惟，<a id="a-GF"></a>复以种种巧妙文义广为解释，<a id="a-GG"></a>分别义趣令其解了，<a id="a-GH"></a>教授教诫令勤修学，<a id="a-GI"></a>是善男子、<a id="a-GJ"></a>善女人等所获福聚，<a id="a-GK"></a>甚多于前无量无边不可称数。</p>
  <p id="aGL">“复次，<a id="a-GM"></a>憍尸迦，<a id="a-GN"></a>若赡部洲诸有情类，<a id="a-GO"></a>皆发无上正等觉心，<a id="a-GP"></a>既发无上菩提心已，<a id="a-GQ"></a>同作是言：<a id="a-GR"></a>‘我今欣乐速证无上正等菩提，<a id="a-GS"></a>济拔有情生死众苦，<a id="a-GT"></a>令得殊胜毕竟安乐。<a id="a-GU"></a>’有善男子、<a id="a-GV"></a>善女人等为成彼事，<a id="a-GW"></a>书深般若波罗蜜多，<a id="a-GX"></a>众宝庄严供养恭敬、<a id="a-GY"></a>尊重赞叹，<a id="a-GZ"></a>普施与彼受持读诵，<a id="a-Ga"></a>令善通利、<a id="a-Gb"></a>如理思惟。<a id="a-Gc"></a>于意云何？<a id="a-Gd"></a>是善男子、<a id="a-Ge"></a>善女人等，<a id="a-Gf"></a>由此因缘得福多不？<a id="a-Gg"></a>”</p>
  <p id="aGh">天帝释言：<a id="a-Gi"></a>“甚多，<a id="a-Gj"></a>世尊！<a id="a-Gk"></a>甚多，<a id="a-Gl"></a>善逝！<a id="a-Gm"></a>”</p>
  <p id="aGn">尔时，<a id="a-Go"></a>佛告天帝释言：<a id="a-Gp"></a>“若善男子、<a id="a-Gq"></a>善女人等书深般若波罗蜜多，<a id="a-Gr"></a>众宝庄严供养恭敬、<a id="a-Gs"></a>尊重赞叹，<a id="a-Gt"></a>于彼众中随施与一受持读诵、<a id="a-Gu"></a>令善通利、<a id="a-Gv"></a>如理思惟，<a id="a-Gw"></a>以无量门巧妙文义广为解释，<a id="a-Gx"></a>分别义趣令其解了，<a id="a-Gy"></a>教授教诫令勤修学，<a id="a-Gz"></a>是善男子、<a id="a-H0"></a>善女人等所获福聚，<a id="a-H1"></a>甚多于前无量无边不可称数。</p>
  <p id="aH2">“复次，<a id="a-H3"></a>憍尸迦，<a id="a-H4"></a>置赡部洲诸有情类，<a id="a-H5"></a>若四大洲诸有情类，<a id="a-H6"></a>若小千界诸有情类，<a id="a-H7"></a>若中千界诸有情类，<a id="a-H8"></a>若大千界诸有情类，<a id="a-H9"></a>若复十方各如殑伽沙等世界诸有情类，<a id="a-HA"></a>皆发无上正等觉心。<a id="a-HB"></a>既发无上菩提心已，<a id="a-HC"></a>同作是言：<a id="a-HD"></a>‘我今欣乐速证无上正等菩提，<a id="a-HE"></a>济拔有情生死众苦，<a id="a-HF"></a>令得殊胜毕竟安乐。<a id="a-HG"></a>’有善男子、<a id="a-HH"></a>善女人等为成彼事，<a id="a-HI"></a>书深般若波罗蜜多，<a id="a-HJ"></a>众宝庄严供养恭敬、<a id="a-HK"></a>尊重赞叹，<a id="a-HL"></a>普施与彼受持读诵，<a id="a-HM"></a>令善通利、<a id="a-HN"></a>如理思惟。<a id="a-HO"></a>于意云何？<a id="a-HP"></a>是善男子、<a id="a-HQ"></a>善女人等，<a id="a-HR"></a>由此因缘得福多不？<a id="a-HS"></a>”</p>
  <p id="aHT">天帝释言：<a id="a-HU"></a>“甚多，<a id="a-HV"></a>世尊！<a id="a-HW"></a>甚多，<a id="a-HX"></a>善逝！<a id="a-HY"></a>”</p>
  <p id="aHZ">尔时，<a id="a-Ha"></a>佛告天帝释言：<a id="a-Hb"></a>“若善男子、<a id="a-Hc"></a>善女人等书深般若波罗蜜多，<a id="a-Hd"></a>众宝庄严供养恭敬、<a id="a-He"></a>尊重赞叹，<a id="a-Hf"></a>于彼众中随施与一受持读诵、<a id="a-Hg"></a>令善通利、<a id="a-Hh"></a>如理思惟，<a id="a-Hi"></a>以无量门巧妙文义广为解释，<a id="a-Hj"></a>分别义趣令其解了，<a id="a-Hk"></a>教授教诫令勤修学，<a id="a-Hl"></a>是善男子、<a id="a-Hm"></a>善女人等所获福聚，<a id="a-Hn"></a>甚多于前无量无边不可称数。</p>
  <p id="aHo">“复次，<a id="a-Hp"></a>憍尸迦，<a id="a-Hq"></a>若赡部洲诸有情类，<a id="a-Hr"></a>皆于无上正等菩提得不退转，<a id="a-Hs"></a>同作是言：<a id="a-Ht"></a>‘我今欣乐速证无上正等菩提，<a id="a-Hu"></a>济拔有情生死众苦，<a id="a-Hv"></a>令得殊胜毕竟安乐。<a id="a-Hw"></a>’有善男子、<a id="a-Hx"></a>善女人等为成彼事，<a id="a-Hy"></a>书深般若波罗蜜多，<a id="a-Hz"></a>众宝庄严供养恭敬、<a id="a-I0"></a>尊重赞叹，<a id="a-I1"></a>普施与彼受持读诵，<a id="a-I2"></a>令善通利、<a id="a-I3"></a>如理思惟。<a id="a-I4"></a>于意云何？<a id="a-I5"></a>是善男子、<a id="a-I6"></a>善女人等，<a id="a-I7"></a>由此因缘得福多不？<a id="a-I8"></a>”</p>
  <p id="aI9">天帝释言：<a id="a-IA"></a>“甚多，<a id="a-IB"></a>世尊！<a id="a-IC"></a>甚多，<a id="a-ID"></a>善逝！<a id="a-IE"></a>”</p>
  <p id="aIF">尔时，<a id="a-IG"></a>佛告天帝释言：<a id="a-IH"></a>“若善男子、<a id="a-II"></a>善女人等书深般若波罗蜜多，<a id="a-IJ"></a>众宝庄严供养恭敬、<a id="a-IK"></a>尊重赞叹，<a id="a-IL"></a>于彼众中随施与一受持读诵、<a id="a-IM"></a>令善通利、<a id="a-IN"></a>如理思惟，<a id="a-IO"></a>以无量门巧妙文义广为解释，<a id="a-IP"></a>分别义趣令其解了，<a id="a-IQ"></a>教授教诫令勤修学，<a id="a-IR"></a>是善男子、<a id="a-IS"></a>善女人等所获福聚，<a id="a-IT"></a>甚多于前无量无边不可称数。</p>
  <p id="aIU">“复次，<a id="a-IV"></a>憍尸迦，<a id="a-IW"></a>置赡部洲诸有情类，<a id="a-IX"></a>若四大洲诸有情类，<a id="a-IY"></a>若小千界诸有情类，<a id="a-IZ"></a>若中千界诸有情类，<a id="a-Ia"></a>若大千界诸有情类，<a id="a-Ib"></a>若复十方各如殑伽沙等世界诸有情类，<a id="a-Ic"></a>皆于无上正等菩提得不退转，<a id="a-Id"></a>同作是言：<a id="a-Ie"></a>‘我今欣乐速证无上正等菩提，<a id="a-If"></a>济拔有情生死众苦，<a id="a-Ig"></a>令得殊胜毕竟安乐。<a id="a-Ih"></a>’有善男子、<a id="a-Ii"></a>善女人等为成彼事，<a id="a-Ij"></a>书深般若波罗蜜多众宝庄严，<a id="a-Ik"></a>供养恭敬、<a id="a-Il"></a>尊重赞叹，<a id="a-Im"></a>普施与彼受持读诵、<a id="a-In"></a>令善通利、<a id="a-Io"></a>如理思惟。<a id="a-Ip"></a>于意云何？<a id="a-Iq"></a>是善男子、<a id="a-Ir"></a>善女人等，<a id="a-Is"></a>由此因缘得福多不？<a id="a-It"></a>”</p>
  <p id="aIu">天帝释言：<a id="a-Iv"></a>“甚多，<a id="a-Iw"></a>世尊！<a id="a-Ix"></a>甚多，<a id="a-Iy"></a>善逝！<a id="a-Iz"></a>”</p>
  <p id="aJ0">尔时，<a id="a-J1"></a>佛告天帝释言：<a id="a-J2"></a>“若善男子、<a id="a-J3"></a>善女人等书深般若波罗蜜多，<a id="a-J4"></a>众宝庄严供养恭敬、<a id="a-J5"></a>尊重赞叹，<a id="a-J6"></a>于彼众中随施与一受持读诵，<a id="a-J7"></a>令善通利、<a id="a-J8"></a>如理思惟，<a id="a-J9"></a>以无量门巧妙文义广为解释，<a id="a-JA"></a>分别义趣令其解了，<a id="a-JB"></a>教授教诫令勤修学，<a id="a-JC"></a>是善男子、<a id="a-JD"></a>善女人等所获福聚，<a id="a-JE"></a>甚多于前无量无边不可称数。</p>
  <p id="aJF">“复次，<a id="a-JG"></a>憍尸迦，<a id="a-JH"></a>若善男子、<a id="a-JI"></a>善女人等，<a id="a-JJ"></a>书深般若波罗蜜多，<a id="a-JK"></a>种种庄严供养恭敬、<a id="a-JL"></a>尊重赞叹，<a id="a-JM"></a>施赡部洲一切有情，<a id="a-JN"></a>是善男子、<a id="a-JO"></a>善女人等，<a id="a-JP"></a>由此因缘得福多不？<a id="a-JQ"></a>”</p>
  <p id="aJR">天帝释言：<a id="a-JS"></a>“甚多，<a id="a-JT"></a>世尊！<a id="a-JU"></a>甚多，<a id="a-JV"></a>善逝！<a id="a-JW"></a>”</p>
  <p id="aJX">尔时，<a id="a-JY"></a>佛告天帝释言：<a id="a-JZ"></a>“有善男子、<a id="a-Ja"></a>善女人等为一有情，<a id="a-Jb"></a>于深般若波罗蜜多，<a id="a-Jc"></a>分别解说甚深义趣令其解了，<a id="a-Jd"></a>是善男子、<a id="a-Je"></a>善女人等所获福聚，<a id="a-Jf"></a>甚多于前无量无边不可称数。</p>
  <p id="aJg">“复次，<a id="a-Jh"></a>憍尸迦，<a id="a-Ji"></a>若善男子、<a id="a-Jj"></a>善女人等，<a id="a-Jk"></a>书深般若波罗蜜多，<a id="a-Jl"></a>种种庄严供养恭敬、<a id="a-Jm"></a>尊重赞叹，<a id="a-Jn"></a>施四大洲一切有情，<a id="a-Jo"></a>若小千界一切有情，<a id="a-Jp"></a>若中千界一切有情，<a id="a-Jq"></a>若大千界一切有情，<a id="a-Jr"></a>若复十方各如殑伽沙等世界一切有情。<a id="a-Js"></a>是善男子、<a id="a-Jt"></a>善女人等，<a id="a-Ju"></a>由此因缘得福多不？<a id="a-Jv"></a>”</p>
  <p id="aJw">天帝释言：<a id="a-Jx"></a>“甚多，<a id="a-Jy"></a>世尊！<a id="a-Jz"></a>甚多，<a id="a-K0"></a>善逝！<a id="a-K1"></a>”</p>
  <p id="aK2">尔时，<a id="a-K3"></a>佛告天帝释言：<a id="a-K4"></a>“有善男子、<a id="a-K5"></a>善女人等为一有情，<a id="a-K6"></a>于深般若波罗蜜多，<a id="a-K7"></a>分别解说甚深义趣令其解了，<a id="a-K8"></a>是善男子、<a id="a-K9"></a>善女人等所获福聚，<a id="a-KA"></a>甚多于前无量无边不可称数。</p>
  <p id="aKB">“复次，<a id="a-KC"></a>憍尸迦，<a id="a-KD"></a>若善男子、<a id="a-KE"></a>善女人等为赡部洲诸有情类，<a id="a-KF"></a>若四大洲诸有情类，<a id="a-KG"></a>若小千界诸有情类，<a id="a-KH"></a>若中千界诸有情类，<a id="a-KI"></a>若大千界诸有情类，<a id="a-KJ"></a>若复十方各如殑伽沙等世界诸有情类，<a id="a-KK"></a>于深般若波罗蜜多，<a id="a-KL"></a>分别解说甚深义趣令其解了，<a id="a-KM"></a>是善男子、<a id="a-KN"></a>善女人等，<a id="a-KO"></a>由此因缘得福多不？<a id="a-KP"></a>”</p>
  <p id="aKQ">天帝释言：<a id="a-KR"></a>“甚多，<a id="a-KS"></a>世尊！<a id="a-KT"></a>甚多，<a id="a-KU"></a>善逝！<a id="a-KV"></a>”</p>
  <p id="aKW">尔时，<a id="a-KX"></a>佛告天帝释言：<a id="a-KY"></a>“有善男子、<a id="a-KZ"></a>善女人等为一有情，<a id="a-Ka"></a>于深般若波罗蜜多，<a id="a-Kb"></a>以无染心分别解说甚深义趣令其解了，<a id="a-Kc"></a>教授教诫令勤修学，<a id="a-Kd"></a>是善男子、<a id="a-Ke"></a>善女人等所获福聚，<a id="a-Kf"></a>甚多于前无量无边不可称数。<a id="a-Kg"></a>”</p>
  <p id="aKh">时，<a id="a-Ki"></a>天帝释便白佛言：<a id="a-Kj"></a>“如菩萨摩诃萨转近无上正等菩提，<a id="a-Kk"></a>如是如是应以般若波罗蜜多甚深义趣教授教诫，<a id="a-Kl"></a>令善通达诸法真如；<a id="a-Km"></a>应以上妙衣服、<a id="a-Kn"></a>饮食、<a id="a-Ko"></a>卧具、<a id="a-Kp"></a>医药及余资具，<a id="a-Kq"></a>恭敬供养令无匮乏。<a id="a-Kr"></a>若善男子、<a id="a-Ks"></a>善女人等能以如是法施、<a id="a-Kt"></a>财施，<a id="a-Ku"></a>摄受供养彼菩萨摩诃萨，<a id="a-Kv"></a>是善男子、<a id="a-Kw"></a>善女人等，<a id="a-Kx"></a>由此因缘得大果报，<a id="a-Ky"></a>获大胜利无量无边。<a id="a-Kz"></a>所以者何？<a id="a-L0"></a>彼菩萨摩诃萨，<a id="a-L1"></a>要由如是法施、<a id="a-L2"></a>财施摄受供养，<a id="a-L3"></a>速能证得一切智智。<a id="a-L4"></a>”</p>
  <p id="aL5">尔时，<a id="a-L6"></a>善现赞帝释言：<a id="a-L7"></a>“善哉！<a id="a-L8"></a>善哉！<a id="a-L9"></a>憍尸迦，<a id="a-LA"></a>善能劝励、<a id="a-LB"></a>摄受、<a id="a-LC"></a>护助诸菩萨摩诃萨，<a id="a-LD"></a>令疾证得一切智智。<a id="a-LE"></a>汝今已作佛圣弟子所应作事。<a id="a-LF"></a>何以故？<a id="a-LG"></a>憍尸迦，<a id="a-LH"></a>一切如来诸圣弟子，<a id="a-LI"></a>为欲利乐诸有情故，<a id="a-LJ"></a>方便劝励、<a id="a-LK"></a>摄受、<a id="a-LL"></a>护助诸菩萨摩诃萨，<a id="a-LM"></a>令疾证得一切智智。<a id="a-LN"></a>所以者何？<a id="a-LO"></a>一切如来、<a id="a-LP"></a>声闻、<a id="a-LQ"></a>独觉世间胜事，<a id="a-LR"></a>皆由菩萨摩诃萨众而得出现。<a id="a-LS"></a>何以故？<a id="a-LT"></a>憍尸迦，<a id="a-LU"></a>若无菩萨摩诃萨发菩提心，<a id="a-LV"></a>则无菩萨摩诃萨能学布施乃至般若波罗蜜多；<a id="a-LW"></a>若无菩萨摩诃萨能学布施乃至般若波罗蜜多，<a id="a-LX"></a>则无菩萨摩诃萨能证无上正等菩提；<a id="a-LY"></a>若无菩萨摩诃萨证得无上正等菩提，<a id="a-LZ"></a>则无如来、<a id="a-La"></a>声闻、<a id="a-Lb"></a>独觉世间胜事。<a id="a-Lc"></a>故应劝励、<a id="a-Ld"></a>摄受、<a id="a-Le"></a>护助诸菩萨摩诃萨，<a id="a-Lf"></a>令学六种波罗蜜多究竟圆满，<a id="a-Lg"></a>疾证无上正等菩提，<a id="a-Lh"></a>转妙法轮度有情众。<a id="a-Li"></a>”</p>
 </body>
</html>