<!doctype html>
<html id="z3IBSvd4f" data-ver="789">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第二百九十</h1>
  <h2 id="a2">初分著不著相品第三十六之四</h2>
  <p id="a3">“善现，<a id="a-4"></a>菩萨摩诃萨行般若波罗蜜多时，<a id="a-5"></a>若不行一切智是行般若波罗蜜多，<a id="a-6"></a>不行道相智、<a id="a-7"></a>一切相智是行般若波罗蜜多；<a id="a-8"></a>不行一切智若常若无常是行般若波罗蜜多，<a id="a-9"></a>不行道相智、<a id="a-A"></a>一切相智若常若无常是行般若波罗蜜多；<a id="a-B"></a>不行一切智若乐若苦是行般若波罗蜜多，<a id="a-C"></a>不行道相智、<a id="a-D"></a>一切相智若乐若苦是行般若波罗蜜多；<a id="a-E"></a>不行一切智若我若无我是行般若波罗蜜多，<a id="a-F"></a>不行道相智、<a id="a-G"></a>一切相智若我若无我是行般若波罗蜜多；<a id="a-H"></a>不行一切智若净若不净是行般若波罗蜜多，<a id="a-I"></a>不行道相智、<a id="a-J"></a>一切相智若净若不净是行般若波罗蜜多。<a id="a-K"></a>何以故？<a id="a-L"></a>善现，<a id="a-M"></a>一切智性尚无所有，<a id="a-N"></a>况有一切智若常若无常、<a id="a-O"></a>若乐若苦、<a id="a-P"></a>若我若无我、<a id="a-Q"></a>若净若不净？<a id="a-R"></a>道相智、<a id="a-S"></a>一切相智性尚无所有，<a id="a-T"></a>况有道相智、<a id="a-U"></a>一切相智若常若无常、<a id="a-V"></a>若乐若苦、<a id="a-W"></a>若我若无我、<a id="a-X"></a>若净若不净？</p>
  <p id="aY">“善现，<a id="a-Z"></a>菩萨摩诃萨行般若波罗蜜多时，<a id="a-a"></a>若不行一切陀罗尼门是行般若波罗蜜多，<a id="a-b"></a>不行一切三摩地门是行般若波罗蜜多；<a id="a-c"></a>不行一切陀罗尼门若常若无常是行般若波罗蜜多，<a id="a-d"></a>不行一切三摩地门若常若无常是行般若波罗蜜多；<a id="a-e"></a>不行一切陀罗尼门若乐若苦是行般若波罗蜜多，<a id="a-f"></a>不行一切三摩地门若乐若苦是行般若波罗蜜多；<a id="a-g"></a>不行一切陀罗尼门若我若无我是行般若波罗蜜多，<a id="a-h"></a>不行一切三摩地门若我若无我是行般若波罗蜜多；<a id="a-i"></a>不行一切陀罗尼门若净若不净是行般若波罗蜜多，<a id="a-j"></a>不行一切三摩地门若净若不净是行般若波罗蜜多。<a id="a-k"></a>何以故？<a id="a-l"></a>善现，<a id="a-m"></a>一切陀罗尼门性尚无所有，<a id="a-n"></a>况有一切陀罗尼门若常若无常、<a id="a-o"></a>若乐若苦、<a id="a-p"></a>若我若无我、<a id="a-q"></a>若净若不净？<a id="a-r"></a>一切三摩地门性尚无所有，<a id="a-s"></a>况有一切三摩地门若常若无常、<a id="a-t"></a>若乐若苦、<a id="a-u"></a>若我若无我、<a id="a-v"></a>若净若不净？</p>
  <p id="aw">“善现，<a id="a-x"></a>菩萨摩诃萨行般若波罗蜜多时，<a id="a-y"></a>若不行预流果是行般若波罗蜜多，<a id="a-z"></a>不行一来、<a id="a-10"></a>不还、<a id="a-11"></a>阿罗汉果是行般若波罗蜜多；<a id="a-12"></a>不行预流果若常若无常是行般若波罗蜜多，<a id="a-13"></a>不行一来、<a id="a-14"></a>不还、<a id="a-15"></a>阿罗汉果若常若无常是行般若波罗蜜多；<a id="a-16"></a>不行预流果若乐若苦是行般若波罗蜜多，<a id="a-17"></a>不行一来、<a id="a-18"></a>不还、<a id="a-19"></a>阿罗汉果若乐若苦是行般若波罗蜜多；<a id="a-1A"></a>不行预流果若我若无我是行般若波罗蜜多，<a id="a-1B"></a>不行一来、<a id="a-1C"></a>不还、<a id="a-1D"></a>阿罗汉果若我若无我是行般若波罗蜜多；<a id="a-1E"></a>不行预流果若净若不净是行般若波罗蜜多，<a id="a-1F"></a>不行一来、<a id="a-1G"></a>不还、<a id="a-1H"></a>阿罗汉果若净若不净是行般若波罗蜜多。<a id="a-1I"></a>何以故？<a id="a-1J"></a>善现，<a id="a-1K"></a>预流果性尚无所有，<a id="a-1L"></a>况有预流果若常若无常、<a id="a-1M"></a>若乐若苦、<a id="a-1N"></a>若我若无我、<a id="a-1O"></a>若净若不净？<a id="a-1P"></a>一来、<a id="a-1Q"></a>不还、<a id="a-1R"></a>阿罗汉果性尚无所有，<a id="a-1S"></a>况有一来、<a id="a-1T"></a>不还、<a id="a-1U"></a>阿罗汉果若常若无常、<a id="a-1V"></a>若乐若苦、<a id="a-1W"></a>若我若无我、<a id="a-1X"></a>若净若不净？</p>
  <p id="a1Y">“善现，<a id="a-1Z"></a>菩萨摩诃萨行般若波罗蜜多时，<a id="a-1a"></a>若不行独觉菩提是行般若波罗蜜多，<a id="a-1b"></a>不行独觉菩提若常若无常是行般若波罗蜜多，<a id="a-1c"></a>不行独觉菩提若乐若苦是行般若波罗蜜多，<a id="a-1d"></a>不行独觉菩提若我若无我是行般若波罗蜜多，<a id="a-1e"></a>不行独觉菩提若净若不净是行般若波罗蜜多。<a id="a-1f"></a>何以故？<a id="a-1g"></a>善现，<a id="a-1h"></a>独觉菩提性尚无所有，<a id="a-1i"></a>况有独觉菩提若常若无常、<a id="a-1j"></a>若乐若苦、<a id="a-1k"></a>若我若无我、<a id="a-1l"></a>若净若不净？</p>
  <p id="a1m">“善现，<a id="a-1n"></a>菩萨摩诃萨行般若波罗蜜多时，<a id="a-1o"></a>若不行一切菩萨摩诃萨行是行般若波罗蜜多，<a id="a-1p"></a>不行一切菩萨摩诃萨行若常若无常是行般若波罗蜜多，<a id="a-1q"></a>不行一切菩萨摩诃萨行若乐若苦是行般若波罗蜜多，<a id="a-1r"></a>不行一切菩萨摩诃萨行若我若无我是行般若波罗蜜多，<a id="a-1s"></a>不行一切菩萨摩诃萨行若净若不净是行般若波罗蜜多。<a id="a-1t"></a>何以故？<a id="a-1u"></a>善现，<a id="a-1v"></a>一切菩萨摩诃萨行性尚无所有，<a id="a-1w"></a>况有一切菩萨摩诃萨行若常若无常、<a id="a-1x"></a>若乐若苦、<a id="a-1y"></a>若我若无我、<a id="a-1z"></a>若净若不净？</p>
  <p id="a20">“善现，<a id="a-21"></a>菩萨摩诃萨行般若波罗蜜多时，<a id="a-22"></a>若不行诸佛无上正等菩提是行般若波罗蜜多，<a id="a-23"></a>不行诸佛无上正等菩提若常若无常是行般若波罗蜜多，<a id="a-24"></a>不行诸佛无上正等菩提若乐若苦是行般若波罗蜜多，<a id="a-25"></a>不行诸佛无上正等菩提若我若无我是行般若波罗蜜多，<a id="a-26"></a>不行诸佛无上正等菩提若净若不净是行般若波罗蜜多。<a id="a-27"></a>何以故？<a id="a-28"></a>善现，<a id="a-29"></a>诸佛无上正等菩提性尚无所有，<a id="a-2A"></a>况有诸佛无上正等菩提若常若无常、<a id="a-2B"></a>若乐若苦、<a id="a-2C"></a>若我若无我、<a id="a-2D"></a>若净若不净？</p>
  <p id="a2E">“复次，<a id="a-2F"></a>善现，<a id="a-2G"></a>菩萨摩诃萨行般若波罗蜜多时，<a id="a-2H"></a>若不行色圆满及不圆满是行般若波罗蜜多。<a id="a-2I"></a>何以故？<a id="a-2J"></a>善现，<a id="a-2K"></a>若色圆满及不圆满俱不名色，<a id="a-2L"></a>亦不如是行是行般若波罗蜜多。<a id="a-2M"></a>若不行受、<a id="a-2N"></a>想、<a id="a-2O"></a>行、<a id="a-2P"></a>识圆满及不圆满是行般若波罗蜜多。<a id="a-2Q"></a>何以故？<a id="a-2R"></a>善现，<a id="a-2S"></a>若受、<a id="a-2T"></a>想、<a id="a-2U"></a>行、<a id="a-2V"></a>识圆满及不圆满俱不名受、<a id="a-2W"></a>想、<a id="a-2X"></a>行、<a id="a-2Y"></a>识，<a id="a-2Z"></a>亦不如是行是行般若波罗蜜多。</p>
  <p id="a2a">“善现，<a id="a-2b"></a>菩萨摩诃萨行般若波罗蜜多时，<a id="a-2c"></a>若不行眼处圆满及不圆满是行般若波罗蜜多。<a id="a-2d"></a>何以故？<a id="a-2e"></a>善现，<a id="a-2f"></a>若眼处圆满及不圆满俱不名眼处，<a id="a-2g"></a>亦不如是行是行般若波罗蜜多。<a id="a-2h"></a>若不行耳、<a id="a-2i"></a>鼻、<a id="a-2j"></a>舌、<a id="a-2k"></a>身、<a id="a-2l"></a>意处圆满及不圆满是行般若波罗蜜多。<a id="a-2m"></a>何以故？<a id="a-2n"></a>善现，<a id="a-2o"></a>若耳、<a id="a-2p"></a>鼻、<a id="a-2q"></a>舌、<a id="a-2r"></a>身、<a id="a-2s"></a>意处圆满及不圆满俱不名耳、<a id="a-2t"></a>鼻、<a id="a-2u"></a>舌、<a id="a-2v"></a>身、<a id="a-2w"></a>意处，<a id="a-2x"></a>亦不如是行是行般若波罗蜜多。</p>
  <p id="a2y">“善现，<a id="a-2z"></a>菩萨摩诃萨行般若波罗蜜多时，<a id="a-30"></a>若不行色处圆满及不圆满是行般若波罗蜜多。<a id="a-31"></a>何以故？<a id="a-32"></a>善现，<a id="a-33"></a>若色处圆满及不圆满俱不名色处，<a id="a-34"></a>亦不如是行是行般若波罗蜜多。<a id="a-35"></a>若不行声、<a id="a-36"></a>香、<a id="a-37"></a>味、<a id="a-38"></a>触、<a id="a-39"></a>法处圆满及不圆满是行般若波罗蜜多。<a id="a-3A"></a>何以故？<a id="a-3B"></a>善现，<a id="a-3C"></a>若声、<a id="a-3D"></a>香、<a id="a-3E"></a>味、<a id="a-3F"></a>触、<a id="a-3G"></a>法处圆满及不圆满俱不名声、<a id="a-3H"></a>香、<a id="a-3I"></a>味、<a id="a-3J"></a>触、<a id="a-3K"></a>法处，<a id="a-3L"></a>亦不如是行是行般若波罗蜜多。</p>
  <p id="a3M">“善现，<a id="a-3N"></a>菩萨摩诃萨行般若波罗蜜多时，<a id="a-3O"></a>若不行眼界圆满及不圆满是行般若波罗蜜多。<a id="a-3P"></a>何以故？<a id="a-3Q"></a>善现，<a id="a-3R"></a>若眼界圆满及不圆满俱不名眼界，<a id="a-3S"></a>亦不如是行是行般若波罗蜜多。<a id="a-3T"></a>若不行色界、<a id="a-3U"></a>眼识界及眼触、<a id="a-3V"></a>眼触为缘所生诸受圆满及不圆满是行般若波罗蜜多。<a id="a-3W"></a>何以故？<a id="a-3X"></a>善现，<a id="a-3Y"></a>若色界乃至眼触为缘所生诸受圆满及不圆满俱不名色界乃至眼触为缘所生诸受，<a id="a-3Z"></a>亦不如是行是行般若波罗蜜多。</p>
  <p id="a3a">“善现，<a id="a-3b"></a>菩萨摩诃萨行般若波罗蜜多时，<a id="a-3c"></a>若不行耳界圆满及不圆满是行般若波罗蜜多。<a id="a-3d"></a>何以故？<a id="a-3e"></a>善现，<a id="a-3f"></a>若耳界圆满及不圆满俱不名耳界，<a id="a-3g"></a>亦不如是行是行般若波罗蜜多。<a id="a-3h"></a>若不行声界、<a id="a-3i"></a>耳识界及耳触、<a id="a-3j"></a>耳触为缘所生诸受圆满及不圆满是行般若波罗蜜多。<a id="a-3k"></a>何以故？<a id="a-3l"></a>善现，<a id="a-3m"></a>若声界乃至耳触为缘所生诸受圆满及不圆满俱不名声界乃至耳触为缘所生诸受，<a id="a-3n"></a>亦不如是行是行般若波罗蜜多。</p>
  <p id="a3o">“善现，<a id="a-3p"></a>菩萨摩诃萨行般若波罗蜜多时，<a id="a-3q"></a>若不行鼻界圆满及不圆满是行般若波罗蜜多。<a id="a-3r"></a>何以故？<a id="a-3s"></a>善现，<a id="a-3t"></a>若鼻界圆满及不圆满俱不名鼻界，<a id="a-3u"></a>亦不如是行是行般若波罗蜜多。<a id="a-3v"></a>若不行香界、<a id="a-3w"></a>鼻识界及鼻触、<a id="a-3x"></a>鼻触为缘所生诸受圆满及不圆满是行般若波罗蜜多。<a id="a-3y"></a>何以故？<a id="a-3z"></a>善现，<a id="a-40"></a>若香界乃至鼻触为缘所生诸受圆满及不圆满俱不名香界乃至鼻触为缘所生诸受，<a id="a-41"></a>亦不如是行是行般若波罗蜜多。</p>
  <p id="a42">“善现，<a id="a-43"></a>菩萨摩诃萨行般若波罗蜜多时，<a id="a-44"></a>若不行舌界圆满及不圆满是行般若波罗蜜多。<a id="a-45"></a>何以故？<a id="a-46"></a>善现，<a id="a-47"></a>若舌界圆满及不圆满俱不名舌界，<a id="a-48"></a>亦不如是行是行般若波罗蜜多。<a id="a-49"></a>若不行味界、<a id="a-4A"></a>舌识界及舌触、<a id="a-4B"></a>舌触为缘所生诸受圆满及不圆满是行般若波罗蜜多。<a id="a-4C"></a>何以故？<a id="a-4D"></a>善现，<a id="a-4E"></a>若味界乃至舌触为缘所生诸受圆满及不圆满俱不名味界乃至舌触为缘所生诸受，<a id="a-4F"></a>亦不如是行是行般若波罗蜜多。</p>
  <p id="a4G">“善现，<a id="a-4H"></a>菩萨摩诃萨行般若波罗蜜多时，<a id="a-4I"></a>若不行身界圆满及不圆满是行般若波罗蜜多。<a id="a-4J"></a>何以故？<a id="a-4K"></a>善现，<a id="a-4L"></a>若身界圆满及不圆满俱不名身界，<a id="a-4M"></a>亦不如是行是行般若波罗蜜多。<a id="a-4N"></a>若不行触界、<a id="a-4O"></a>身识界及身触、<a id="a-4P"></a>身触为缘所生诸受圆满及不圆满是行般若波罗蜜多。<a id="a-4Q"></a>何以故？<a id="a-4R"></a>善现，<a id="a-4S"></a>若触界乃至身触为缘所生诸受圆满及不圆满俱不名触界乃至身触为缘所生诸受，<a id="a-4T"></a>亦不如是行是行般若波罗蜜多。</p>
  <p id="a4U">“善现，<a id="a-4V"></a>菩萨摩诃萨行般若波罗蜜多时，<a id="a-4W"></a>若不行意界圆满及不圆满是行般若波罗蜜多。<a id="a-4X"></a>何以故？<a id="a-4Y"></a>善现，<a id="a-4Z"></a>若意界圆满及不圆满俱不名意界，<a id="a-4a"></a>亦不如是行是行般若波罗蜜多。<a id="a-4b"></a>若不行法界、<a id="a-4c"></a>意识界及意触、<a id="a-4d"></a>意触为缘所生诸受圆满及不圆满是行般若波罗蜜多。<a id="a-4e"></a>何以故？<a id="a-4f"></a>善现，<a id="a-4g"></a>若法界乃至意触为缘所生诸受圆满及不圆满俱不名法界乃至意触为缘所生诸受，<a id="a-4h"></a>亦不如是行是行般若波罗蜜多。</p>
  <p id="a4i">“善现，<a id="a-4j"></a>菩萨摩诃萨行般若波罗蜜多时，<a id="a-4k"></a>若不行地界圆满及不圆满是行般若波罗蜜多。<a id="a-4l"></a>何以故？<a id="a-4m"></a>善现，<a id="a-4n"></a>若地界圆满及不圆满俱不名地界，<a id="a-4o"></a>亦不如是行是行般若波罗蜜多。<a id="a-4p"></a>若不行水、<a id="a-4q"></a>火、<a id="a-4r"></a>风、<a id="a-4s"></a>空、<a id="a-4t"></a>识界圆满及不圆满是行般若波罗蜜多。<a id="a-4u"></a>何以故？<a id="a-4v"></a>善现，<a id="a-4w"></a>若水、<a id="a-4x"></a>火、<a id="a-4y"></a>风、<a id="a-4z"></a>空、<a id="a-50"></a>识界圆满及不圆满俱不名水、<a id="a-51"></a>火、<a id="a-52"></a>风、<a id="a-53"></a>空、<a id="a-54"></a>识界，<a id="a-55"></a>亦不如是行是行般若波罗蜜多。</p>
  <p id="a56">“善现，<a id="a-57"></a>菩萨摩诃萨行般若波罗蜜多时，<a id="a-58"></a>若不行无明圆满及不圆满是行般若波罗蜜多。<a id="a-59"></a>何以故？<a id="a-5A"></a>善现，<a id="a-5B"></a>若无明圆满及不圆满俱不名无明，<a id="a-5C"></a>亦不如是行是行般若波罗蜜多。<a id="a-5D"></a>若不行行、<a id="a-5E"></a>识、<a id="a-5F"></a>名色、<a id="a-5G"></a>六处、<a id="a-5H"></a>触、<a id="a-5I"></a>受、<a id="a-5J"></a>爱、<a id="a-5K"></a>取、<a id="a-5L"></a>有、<a id="a-5M"></a>生、<a id="a-5N"></a>老死愁叹苦忧恼圆满及不圆满是行般若波罗蜜多。<a id="a-5O"></a>何以故？<a id="a-5P"></a>善现，<a id="a-5Q"></a>若行乃至老死愁叹苦忧恼圆满及不圆满俱不名行乃至老死愁叹苦忧恼，<a id="a-5R"></a>亦不如是行是行般若波罗蜜多。</p>
  <p id="a5S">“善现，<a id="a-5T"></a>菩萨摩诃萨行般若波罗蜜多时，<a id="a-5U"></a>若不行布施波罗蜜多圆满及不圆满是行般若波罗蜜多。<a id="a-5V"></a>何以故？<a id="a-5W"></a>善现，<a id="a-5X"></a>若布施波罗蜜多圆满及不圆满俱不名布施波罗蜜多，<a id="a-5Y"></a>亦不如是行是行般若波罗蜜多。<a id="a-5Z"></a>若不行净戒、<a id="a-5a"></a>安忍、<a id="a-5b"></a>精进、<a id="a-5c"></a>静虑、<a id="a-5d"></a>般若波罗蜜多圆满及不圆满是行般若波罗蜜多。<a id="a-5e"></a>何以故？<a id="a-5f"></a>善现，<a id="a-5g"></a>若净戒乃至般若波罗蜜多圆满及不圆满俱不名净戒乃至般若波罗蜜多，<a id="a-5h"></a>亦不如是行是行般若波罗蜜多。</p>
  <p id="a5i">“善现，<a id="a-5j"></a>菩萨摩诃萨行般若波罗蜜多时，<a id="a-5k"></a>若不行内空圆满及不圆满是行般若波罗蜜多。<a id="a-5l"></a>何以故？<a id="a-5m"></a>善现，<a id="a-5n"></a>若内空圆满及不圆满俱不名内空，<a id="a-5o"></a>亦不如是行是行般若波罗蜜多。<a id="a-5p"></a>若不行外空、<a id="a-5q"></a>内外空、<a id="a-5r"></a>空空、<a id="a-5s"></a>大空、<a id="a-5t"></a>胜义空、<a id="a-5u"></a>有为空、<a id="a-5v"></a>无为空、<a id="a-5w"></a>毕竟空、<a id="a-5x"></a>无际空、<a id="a-5y"></a>散空、<a id="a-5z"></a>无变异空、<a id="a-60"></a>本性空、<a id="a-61"></a>自相空、<a id="a-62"></a>共相空、<a id="a-63"></a>一切法空、<a id="a-64"></a>不可得空、<a id="a-65"></a>无性空、<a id="a-66"></a>自性空、<a id="a-67"></a>无性自性空圆满及不圆满是行般若波罗蜜多。<a id="a-68"></a>何以故？<a id="a-69"></a>善现，<a id="a-6A"></a>若外空乃至无性自性空圆满及不圆满俱不名外空乃至无性自性空，<a id="a-6B"></a>亦不如是行是行般若波罗蜜多。</p>
  <p id="a6C">“善现，<a id="a-6D"></a>菩萨摩诃萨行般若波罗蜜多时，<a id="a-6E"></a>若不行真如圆满及不圆满是行般若波罗蜜多。<a id="a-6F"></a>何以故？<a id="a-6G"></a>善现，<a id="a-6H"></a>若真如圆满及不圆满俱不名真如，<a id="a-6I"></a>亦不如是行是行般若波罗蜜多。<a id="a-6J"></a>若不行法界、<a id="a-6K"></a>法性、<a id="a-6L"></a>不虚妄性、<a id="a-6M"></a>不变异性、<a id="a-6N"></a>平等性、<a id="a-6O"></a>离生性、<a id="a-6P"></a>法定、<a id="a-6Q"></a>法住、<a id="a-6R"></a>实际、<a id="a-6S"></a>虚空界、<a id="a-6T"></a>不思议界圆满及不圆满是行般若波罗蜜多。<a id="a-6U"></a>何以故？<a id="a-6V"></a>善现，<a id="a-6W"></a>若法界乃至不思议界圆满及不圆满俱不名法界乃至不思议界，<a id="a-6X"></a>亦不如是行是行般若波罗蜜多。</p>
  <p id="a6Y">“善现，<a id="a-6Z"></a>菩萨摩诃萨行般若波罗蜜多时，<a id="a-6a"></a>若不行苦圣谛圆满及不圆满是行般若波罗蜜多。<a id="a-6b"></a>何以故？<a id="a-6c"></a>善现，<a id="a-6d"></a>若苦圣谛圆满及不圆满俱不名苦圣谛，<a id="a-6e"></a>亦不如是行是行般若波罗蜜多。<a id="a-6f"></a>若不行集、<a id="a-6g"></a>灭、<a id="a-6h"></a>道圣谛圆满及不圆满是行般若波罗蜜多。<a id="a-6i"></a>何以故？<a id="a-6j"></a>善现，<a id="a-6k"></a>若集、<a id="a-6l"></a>灭、<a id="a-6m"></a>道圣谛圆满及不圆满俱不名集、<a id="a-6n"></a>灭、<a id="a-6o"></a>道圣谛，<a id="a-6p"></a>亦不如是行是行般若波罗蜜多。</p>
  <p id="a6q">“善现，<a id="a-6r"></a>菩萨摩诃萨行般若波罗蜜多时，<a id="a-6s"></a>若不行四静虑圆满及不圆满是行般若波罗蜜多。<a id="a-6t"></a>何以故？<a id="a-6u"></a>善现，<a id="a-6v"></a>若四静虑圆满及不圆满俱不名四静虑，<a id="a-6w"></a>亦不如是行是行般若波罗蜜多。<a id="a-6x"></a>若不行四无量、<a id="a-6y"></a>四无色定圆满及不圆满是行般若波罗蜜多。<a id="a-6z"></a>何以故？<a id="a-70"></a>善现，<a id="a-71"></a>若四无量、<a id="a-72"></a>四无色定圆满及不圆满俱不名四无量、<a id="a-73"></a>四无色定，<a id="a-74"></a>亦不如是行是行般若波罗蜜多。</p>
  <p id="a75">“善现，<a id="a-76"></a>菩萨摩诃萨行般若波罗蜜多时，<a id="a-77"></a>若不行八解脱圆满及不圆满是行般若波罗蜜多。<a id="a-78"></a>何以故？<a id="a-79"></a>善现，<a id="a-7A"></a>若八解脱圆满及不圆满俱不名八解脱，<a id="a-7B"></a>亦不如是行是行般若波罗蜜多。<a id="a-7C"></a>若不行八胜处、<a id="a-7D"></a>九次第定、<a id="a-7E"></a>十遍处圆满及不圆满是行般若波罗蜜多。<a id="a-7F"></a>何以故？<a id="a-7G"></a>善现，<a id="a-7H"></a>若八胜处、<a id="a-7I"></a>九次第定、<a id="a-7J"></a>十遍处圆满及不圆满俱不名八胜处、<a id="a-7K"></a>九次第定、<a id="a-7L"></a>十遍处，<a id="a-7M"></a>亦不如是行是行般若波罗蜜多。</p>
  <p id="a7N">“善现，<a id="a-7O"></a>菩萨摩诃萨行般若波罗蜜多时，<a id="a-7P"></a>若不行四念住圆满及不圆满是行般若波罗蜜多。<a id="a-7Q"></a>何以故？<a id="a-7R"></a>善现，<a id="a-7S"></a>若四念住圆满及不圆满俱不名四念住，<a id="a-7T"></a>亦不如是行是行般若波罗蜜多。<a id="a-7U"></a>若不行四正断、<a id="a-7V"></a>四神足、<a id="a-7W"></a>五根、<a id="a-7X"></a>五力、<a id="a-7Y"></a>七等觉支、<a id="a-7Z"></a>八圣道支圆满及不圆满是行般若波罗蜜多。<a id="a-7a"></a>何以故？<a id="a-7b"></a>善现，<a id="a-7c"></a>四正断乃至八圣道支圆满及不圆满俱不名四正断乃至八圣道支，<a id="a-7d"></a>亦不如是行是行般若波罗蜜多。</p>
  <p id="a7e">“善现，<a id="a-7f"></a>菩萨摩诃萨行般若波罗蜜多时，<a id="a-7g"></a>若不行空解脱门圆满及不圆满是行般若波罗蜜多。<a id="a-7h"></a>何以故？<a id="a-7i"></a>善现，<a id="a-7j"></a>若空解脱门圆满及不圆满俱不名空解脱门，<a id="a-7k"></a>亦不如是行是行般若波罗蜜多。<a id="a-7l"></a>若不行无相、<a id="a-7m"></a>无愿解脱门圆满及不圆满是行般若波罗蜜多。<a id="a-7n"></a>何以故？<a id="a-7o"></a>善现，<a id="a-7p"></a>无相、<a id="a-7q"></a>无愿解脱门圆满及不圆满俱不名无相、<a id="a-7r"></a>无愿解脱门，<a id="a-7s"></a>亦不如是行是行般若波罗蜜多。</p>
  <p id="a7t">“善现，<a id="a-7u"></a>菩萨摩诃萨行般若波罗蜜多时，<a id="a-7v"></a>若不行菩萨十地圆满及不圆满是行般若波罗蜜多。<a id="a-7w"></a>何以故？<a id="a-7x"></a>善现，<a id="a-7y"></a>若菩萨十地圆满及不圆满俱不名菩萨十地，<a id="a-7z"></a>亦不如是行是行般若波罗蜜多。</p>
  <p id="a80">“善现，<a id="a-81"></a>菩萨摩诃萨行般若波罗蜜多时，<a id="a-82"></a>若不行五眼圆满及不圆满是行般若波罗蜜多。<a id="a-83"></a>何以故？<a id="a-84"></a>善现，<a id="a-85"></a>若五眼圆满及不圆满俱不名五眼，<a id="a-86"></a>亦不如是行是行般若波罗蜜多。<a id="a-87"></a>若不行六神通圆满及不圆满是行般若波罗蜜多。<a id="a-88"></a>何以故？<a id="a-89"></a>善现，<a id="a-8A"></a>若六神通圆满及不圆满俱不名六神通，<a id="a-8B"></a>亦不如是行是行般若波罗蜜多。</p>
  <p id="a8C">“善现，<a id="a-8D"></a>菩萨摩诃萨行般若波罗蜜多时，<a id="a-8E"></a>若不行佛十力圆满及不圆满是行般若波罗蜜多。<a id="a-8F"></a>何以故？<a id="a-8G"></a>善现，<a id="a-8H"></a>若佛十力圆满及不圆满俱不名佛十力，<a id="a-8I"></a>亦不如是行是行般若波罗蜜多。<a id="a-8J"></a>若不行四无所畏、<a id="a-8K"></a>四无礙解、<a id="a-8L"></a>大慈、<a id="a-8M"></a>大悲、<a id="a-8N"></a>大喜、<a id="a-8O"></a>大舍、<a id="a-8P"></a>十八佛不共法圆满及不圆满是行般若波罗蜜多。<a id="a-8Q"></a>何以故？<a id="a-8R"></a>善现，<a id="a-8S"></a>四无所畏乃至十八佛不共法圆满及不圆满俱不名四无所畏乃至十八佛不共法，<a id="a-8T"></a>亦不如是行是行般若波罗蜜多。</p>
  <p id="a8U">“善现，<a id="a-8V"></a>菩萨摩诃萨行般若波罗蜜多时，<a id="a-8W"></a>若不行无忘失法圆满及不圆满是行般若波罗蜜多。<a id="a-8X"></a>何以故？<a id="a-8Y"></a>善现，<a id="a-8Z"></a>若无忘失法圆满及不圆满俱不名无忘失法，<a id="a-8a"></a>亦不如是行是行般若波罗蜜多。<a id="a-8b"></a>若不行恒住舍性圆满及不圆满是行般若波罗蜜多。<a id="a-8c"></a>何以故？<a id="a-8d"></a>善现，<a id="a-8e"></a>若恒住舍性圆满及不圆满俱不名恒住舍性，<a id="a-8f"></a>亦不如是行是行般若波罗蜜多。</p>
  <p id="a8g">“善现，<a id="a-8h"></a>菩萨摩诃萨行般若波罗蜜多时，<a id="a-8i"></a>若不行一切智圆满及不圆满是行般若波罗蜜多。<a id="a-8j"></a>何以故？<a id="a-8k"></a>善现，<a id="a-8l"></a>若一切智圆满及不圆满俱不名一切智，<a id="a-8m"></a>亦不如是行是行般若波罗蜜多。<a id="a-8n"></a>若不行道相智、<a id="a-8o"></a>一切相智圆满及不圆满是行般若波罗蜜多。<a id="a-8p"></a>何以故？<a id="a-8q"></a>善现，<a id="a-8r"></a>若道相智、<a id="a-8s"></a>一切相智圆满及不圆满俱不名道相智、<a id="a-8t"></a>一切相智，<a id="a-8u"></a>亦不如是行是行般若波罗蜜多。</p>
  <p id="a8v">“善现，<a id="a-8w"></a>菩萨摩诃萨行般若波罗蜜多时，<a id="a-8x"></a>若不行一切陀罗尼门圆满及不圆满是行般若波罗蜜多。<a id="a-8y"></a>何以故？<a id="a-8z"></a>善现，<a id="a-90"></a>若一切陀罗尼门圆满及不圆满俱不名一切陀罗尼门，<a id="a-91"></a>亦不如是行是行般若波罗蜜多。<a id="a-92"></a>若不行一切三摩地门圆满及不圆满是行般若波罗蜜多。<a id="a-93"></a>何以故？<a id="a-94"></a>善现，<a id="a-95"></a>若一切三摩地门圆满及不圆满俱不名一切三摩地门，<a id="a-96"></a>亦不如是行是行般若波罗蜜多。</p>
  <p id="a97">“善现，<a id="a-98"></a>菩萨摩诃萨行般若波罗蜜多时，<a id="a-99"></a>若不行预流果圆满及不圆满是行般若波罗蜜多。<a id="a-9A"></a>何以故？<a id="a-9B"></a>善现，<a id="a-9C"></a>若预流果圆满及不圆满俱不名预流果，<a id="a-9D"></a>亦不如是行是行般若波罗蜜多。<a id="a-9E"></a>若不行一来、<a id="a-9F"></a>不还、<a id="a-9G"></a>阿罗汉果圆满及不圆满是行般若波罗蜜多。<a id="a-9H"></a>何以故？<a id="a-9I"></a>善现，<a id="a-9J"></a>若一来、<a id="a-9K"></a>不还、<a id="a-9L"></a>阿罗汉果圆满及不圆满俱不名一来、<a id="a-9M"></a>不还、<a id="a-9N"></a>阿罗汉果，<a id="a-9O"></a>亦不如是行是行般若波罗蜜多。</p>
  <p id="a9P">“善现，<a id="a-9Q"></a>菩萨摩诃萨行般若波罗蜜多时，<a id="a-9R"></a>若不行独觉菩提圆满及不圆满是行般若波罗蜜多。<a id="a-9S"></a>何以故？<a id="a-9T"></a>善现，<a id="a-9U"></a>若独觉菩提圆满及不圆满俱不名独觉菩提，<a id="a-9V"></a>亦不如是行是行般若波罗蜜多。</p>
  <p id="a9W">“善现，<a id="a-9X"></a>菩萨摩诃萨行般若波罗蜜多时，<a id="a-9Y"></a>若不行一切菩萨摩诃萨行圆满及不圆满是行般若波罗蜜多。<a id="a-9Z"></a>何以故？<a id="a-9a"></a>善现，<a id="a-9b"></a>若一切菩萨摩诃萨行圆满及不圆满俱不名一切菩萨摩诃萨行，<a id="a-9c"></a>亦不如是行是行般若波罗蜜多。</p>
  <p id="a9d">“善现，<a id="a-9e"></a>菩萨摩诃萨行般若波罗蜜多时，<a id="a-9f"></a>若不行诸佛无上正等菩提圆满及不圆满是行般若波罗蜜多。<a id="a-9g"></a>何以故？<a id="a-9h"></a>善现，<a id="a-9i"></a>若诸佛无上正等菩提圆满及不圆满俱不名诸佛无上正等菩提，<a id="a-9j"></a>亦不如是行是行般若波罗蜜多。<a id="a-9k"></a>”</p>
  <p id="a9l">尔时，<a id="a-9m"></a>具寿善现白佛言：<a id="a-9n"></a>“世尊，<a id="a-9o"></a>甚奇！<a id="a-9p"></a>如来、<a id="a-9q"></a>应、<a id="a-9r"></a>正等觉善为大乘诸善男子、<a id="a-9s"></a>善女人等，<a id="a-9t"></a>宣说种种著不著相。<a id="a-9u"></a>”</p>
  <p id="a9v">佛言：<a id="a-9w"></a>“善现，<a id="a-9x"></a>如是，<a id="a-9y"></a>如是，<a id="a-9z"></a>如汝所说。<a id="a-A0"></a>一切如来、<a id="a-A1"></a>应、<a id="a-A2"></a>正等觉善为大乘诸善男子、<a id="a-A3"></a>善女子等，<a id="a-A4"></a>宣说种种著不著相，<a id="a-A5"></a>令学般若波罗蜜多，<a id="a-A6"></a>离诸染著，<a id="a-A7"></a>速得究竟。</p>
  <p id="aA8">“复次，<a id="a-A9"></a>善现，<a id="a-AA"></a>菩萨摩诃萨行般若波罗蜜多时，<a id="a-AB"></a>若不行色著不著相是行般若波罗蜜多，<a id="a-AC"></a>不行受、<a id="a-AD"></a>想、<a id="a-AE"></a>行、<a id="a-AF"></a>识著不著相是行般若波罗蜜多。</p>
  <p id="aAG">“善现，<a id="a-AH"></a>菩萨摩诃萨行般若波罗蜜多时，<a id="a-AI"></a>若不行眼处著不著相是行般若波罗蜜多，<a id="a-AJ"></a>不行耳、<a id="a-AK"></a>鼻、<a id="a-AL"></a>舌、<a id="a-AM"></a>身、<a id="a-AN"></a>意处著不著相是行般若波罗蜜多。</p>
  <p id="aAO">“善现，<a id="a-AP"></a>菩萨摩诃萨行般若波罗蜜多时，<a id="a-AQ"></a>若不行色处著不著相是行般若波罗蜜多，<a id="a-AR"></a>不行声、<a id="a-AS"></a>香、<a id="a-AT"></a>味、<a id="a-AU"></a>触、<a id="a-AV"></a>法处著不著相是行般若波罗蜜多。</p>
  <p id="aAW">“善现，<a id="a-AX"></a>菩萨摩诃萨行般若波罗蜜多时，<a id="a-AY"></a>若不行眼界著不著相是行般若波罗蜜多，<a id="a-AZ"></a>不行色界、<a id="a-Aa"></a>眼识界及眼触、<a id="a-Ab"></a>眼触为缘所生诸受著不著相是行般若波罗蜜多。</p>
  <p id="aAc">“善现，<a id="a-Ad"></a>菩萨摩诃萨行般若波罗蜜多时，<a id="a-Ae"></a>若不行耳界著不著相是行般若波罗蜜多，<a id="a-Af"></a>不行声界、<a id="a-Ag"></a>耳识界及耳触、<a id="a-Ah"></a>耳触为缘所生诸受著不著相是行般若波罗蜜多。</p>
  <p id="aAi">“善现，<a id="a-Aj"></a>菩萨摩诃萨行般若波罗蜜多时，<a id="a-Ak"></a>若不行鼻界著不著相是行般若波罗蜜多，<a id="a-Al"></a>不行香界、<a id="a-Am"></a>鼻识界及鼻触、<a id="a-An"></a>鼻触为缘所生诸受著不著相是行般若波罗蜜多。</p>
  <p id="aAo">“善现，<a id="a-Ap"></a>菩萨摩诃萨行般若波罗蜜多时，<a id="a-Aq"></a>若不行舌界著不著相是行般若波罗蜜多，<a id="a-Ar"></a>不行味界、<a id="a-As"></a>舌识界及舌触、<a id="a-At"></a>舌触为缘所生诸受著不著相是行般若波罗蜜多。</p>
  <p id="aAu">“善现，<a id="a-Av"></a>菩萨摩诃萨行般若波罗蜜多时，<a id="a-Aw"></a>若不行身界著不著相是行般若波罗蜜多，<a id="a-Ax"></a>不行触界、<a id="a-Ay"></a>身识界及身触、<a id="a-Az"></a>身触为缘所生诸受著不著相是行般若波罗蜜多。</p>
  <p id="aB0">“善现，<a id="a-B1"></a>菩萨摩诃萨行般若波罗蜜多时，<a id="a-B2"></a>若不行意界著不著相是行般若波罗蜜多，<a id="a-B3"></a>不行法界、<a id="a-B4"></a>意识界及意触、<a id="a-B5"></a>意触为缘所生诸受著不著相是行般若波罗蜜多。</p>
  <p id="aB6">“善现，<a id="a-B7"></a>菩萨摩诃萨行般若波罗蜜多时，<a id="a-B8"></a>若不行地界著不著相是行般若波罗蜜多，<a id="a-B9"></a>不行水、<a id="a-BA"></a>火、<a id="a-BB"></a>风、<a id="a-BC"></a>空、<a id="a-BD"></a>识界著不著相是行般若波罗蜜多。</p>
  <p id="aBE">“善现，<a id="a-BF"></a>菩萨摩诃萨行般若波罗蜜多时，<a id="a-BG"></a>若不行无明著不著相是行般若波罗蜜多，<a id="a-BH"></a>不行行、<a id="a-BI"></a>识、<a id="a-BJ"></a>名色、<a id="a-BK"></a>六处、<a id="a-BL"></a>触、<a id="a-BM"></a>受、<a id="a-BN"></a>爱、<a id="a-BO"></a>取、<a id="a-BP"></a>有、<a id="a-BQ"></a>生、<a id="a-BR"></a>老死愁叹苦忧恼著不著相是行般若波罗蜜多。</p>
  <p id="aBS">“善现，<a id="a-BT"></a>菩萨摩诃萨行般若波罗蜜多时，<a id="a-BU"></a>若不行布施波罗蜜多著不著相是行般若波罗蜜多，<a id="a-BV"></a>不行净戒、<a id="a-BW"></a>安忍、<a id="a-BX"></a>精进、<a id="a-BY"></a>静虑、<a id="a-BZ"></a>般若波罗蜜多著不著相是行般若波罗蜜多。</p>
  <p id="aBa">“善现，<a id="a-Bb"></a>菩萨摩诃萨行般若波罗蜜多时，<a id="a-Bc"></a>若不行内空著不著相是行般若波罗蜜多，<a id="a-Bd"></a>不行外空、<a id="a-Be"></a>内外空、<a id="a-Bf"></a>空空、<a id="a-Bg"></a>大空、<a id="a-Bh"></a>胜义空、<a id="a-Bi"></a>有为空、<a id="a-Bj"></a>无为空、<a id="a-Bk"></a>毕竟空、<a id="a-Bl"></a>无际空、<a id="a-Bm"></a>散空、<a id="a-Bn"></a>无变异空、<a id="a-Bo"></a>本性空、<a id="a-Bp"></a>自相空、<a id="a-Bq"></a>共相空、<a id="a-Br"></a>一切法空、<a id="a-Bs"></a>不可得空、<a id="a-Bt"></a>无性空、<a id="a-Bu"></a>自性空、<a id="a-Bv"></a>无性自性空著不著相是行般若波罗蜜多。</p>
  <p id="aBw">“善现，<a id="a-Bx"></a>菩萨摩诃萨行般若波罗蜜多时，<a id="a-By"></a>若不行真如著不著相是行般若波罗蜜多，<a id="a-Bz"></a>不行法界、<a id="a-C0"></a>法性、<a id="a-C1"></a>不虚妄性、<a id="a-C2"></a>不变异性、<a id="a-C3"></a>平等性、<a id="a-C4"></a>离生性、<a id="a-C5"></a>法定、<a id="a-C6"></a>法住、<a id="a-C7"></a>实际、<a id="a-C8"></a>虚空界、<a id="a-C9"></a>不思议界著不著相是行般若波罗蜜多。</p>
  <p id="aCA">“善现，<a id="a-CB"></a>菩萨摩诃萨行般若波罗蜜多时，<a id="a-CC"></a>若不行苦圣谛著不著相是行般若波罗蜜多，<a id="a-CD"></a>不行集、<a id="a-CE"></a>灭、<a id="a-CF"></a>道圣谛著不著相是行般若波罗蜜多。</p>
  <p id="aCG">“善现，<a id="a-CH"></a>菩萨摩诃萨行般若波罗蜜多时，<a id="a-CI"></a>若不行四静虑著不著相是行般若波罗蜜多，<a id="a-CJ"></a>不行四无量、<a id="a-CK"></a>四无色定著不著相是行般若波罗蜜多。</p>
  <p id="aCL">“善现，<a id="a-CM"></a>菩萨摩诃萨行般若波罗蜜多时，<a id="a-CN"></a>若不行八解脱著不著相是行般若波罗蜜多，<a id="a-CO"></a>不行八胜处、<a id="a-CP"></a>九次第定、<a id="a-CQ"></a>十遍处著不著相是行般若波罗蜜多。</p>
  <p id="aCR">“善现，<a id="a-CS"></a>菩萨摩诃萨行般若波罗蜜多时，<a id="a-CT"></a>若不行四念住著不著相是行般若波罗蜜多，<a id="a-CU"></a>不行四正断、<a id="a-CV"></a>四神足、<a id="a-CW"></a>五根、<a id="a-CX"></a>五力、<a id="a-CY"></a>七等觉支、<a id="a-CZ"></a>八圣道支著不著相是行般若波罗蜜多。</p>
  <p id="aCa">“善现，<a id="a-Cb"></a>菩萨摩诃萨行般若波罗蜜多时，<a id="a-Cc"></a>若不行空解脱门著不著相是行般若波罗蜜多，<a id="a-Cd"></a>不行无相、<a id="a-Ce"></a>无愿解脱门著不著相是行般若波罗蜜多。</p>
  <p id="aCf">“善现，<a id="a-Cg"></a>菩萨摩诃萨行般若波罗蜜多时，<a id="a-Ch"></a>若不行菩萨十地著不著相是行般若波罗蜜多。</p>
  <p id="aCi"></p>
 </body>
</html>