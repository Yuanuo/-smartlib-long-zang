<!doctype html>
<html id="z3IBT658u" data-ver="1442">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百五十</h1>
  <h2 id="a2">第四分空相品第十八之二</h2>
  <p id="a3">尔时，<a id="a-4"></a>善现便白佛言：<a id="a-5"></a>“如世尊说，<a id="a-6"></a>诸行皆是分别所作，<a id="a-7"></a>从妄想生都非实有。<a id="a-8"></a>以何因缘，<a id="a-9"></a>此诸菩萨所获功德无量无边？<a id="a-A"></a>”</p>
  <p id="aB">佛告善现：<a id="a-C"></a>“如是，<a id="a-D"></a>如是，<a id="a-E"></a>如汝所说。<a id="a-F"></a>然诸菩萨行深般若波罗蜜多，<a id="a-G"></a>亦说诸行分别所作，<a id="a-H"></a>空无所有、<a id="a-I"></a>虚妄不实。<a id="a-J"></a>所以者何？<a id="a-K"></a>是诸菩萨善学内空乃至无性自性空已，<a id="a-L"></a>观察诸行无不皆是分别所作，<a id="a-M"></a>空无所有、<a id="a-N"></a>虚妄不实。<a id="a-O"></a>是菩萨摩诃萨如如观察诸行皆是分别所作，<a id="a-P"></a>空无所有、<a id="a-Q"></a>虚妄不实，<a id="a-R"></a>如是如是便能不离甚深般若波罗蜜多，<a id="a-S"></a>如如不离甚深般若波罗蜜多，<a id="a-T"></a>如是如是所获功德无量无边。<a id="a-U"></a>”</p>
  <p id="aV">具寿善现便白佛言：<a id="a-W"></a>“无量、<a id="a-X"></a>无边有何差别？<a id="a-Y"></a>”</p>
  <p id="aZ">佛告善现：<a id="a-a"></a>“言无量者，<a id="a-b"></a>谓于是处其量永息；<a id="a-c"></a>言无边者，<a id="a-d"></a>谓于此中数不可尽。<a id="a-e"></a>”</p>
  <p id="af">具寿善现复白佛言：<a id="a-g"></a>“颇有因缘，<a id="a-h"></a>色亦可说无量无边，<a id="a-i"></a>受、<a id="a-j"></a>想、<a id="a-k"></a>行、<a id="a-l"></a>识亦可说无量无边耶？<a id="a-m"></a>”</p>
  <p id="an">佛告善现：<a id="a-o"></a>“有因缘故，<a id="a-p"></a>色亦可说无量无边，<a id="a-q"></a>受、<a id="a-r"></a>想、<a id="a-s"></a>行、<a id="a-t"></a>识亦可说无量无边。<a id="a-u"></a>”</p>
  <p id="av">具寿善现复白佛言：<a id="a-w"></a>“何因缘故，<a id="a-x"></a>色亦可说无量无边，<a id="a-y"></a>受、<a id="a-z"></a>想、<a id="a-10"></a>行、<a id="a-11"></a>识亦可说无量无边耶？<a id="a-12"></a>”</p>
  <p id="a13">佛告善现：<a id="a-14"></a>“色性空故，<a id="a-15"></a>亦可说为无量无边；<a id="a-16"></a>受、<a id="a-17"></a>想、<a id="a-18"></a>行、<a id="a-19"></a>识性空故，<a id="a-1A"></a>亦可说为无量无边。<a id="a-1B"></a>”</p>
  <p id="a1C">具寿善现复白佛言：<a id="a-1D"></a>“为但色、<a id="a-1E"></a>受、<a id="a-1F"></a>想、<a id="a-1G"></a>行、<a id="a-1H"></a>识空，<a id="a-1I"></a>为一切法亦皆空耶？<a id="a-1J"></a>”</p>
  <p id="a1K">佛告善现：<a id="a-1L"></a>“我先岂不说一切法皆空？<a id="a-1M"></a>”</p>
  <p id="a1N">善现答言：<a id="a-1O"></a>“佛虽常说诸法皆空，<a id="a-1P"></a>而诸有情不知、<a id="a-1Q"></a>见、<a id="a-1R"></a>觉，<a id="a-1S"></a>故我今者复作是问。<a id="a-1T"></a>”</p>
  <p id="a1U">佛告善现：<a id="a-1V"></a>“非但色、<a id="a-1W"></a>受、<a id="a-1X"></a>想、<a id="a-1Y"></a>行、<a id="a-1Z"></a>识空，<a id="a-1a"></a>我说诸法无不皆空。<a id="a-1b"></a>”</p>
  <p id="a1c">具寿善现复白佛言：<a id="a-1d"></a>“无量无边是何增语？<a id="a-1e"></a>”</p>
  <p id="a1f">佛告善现：<a id="a-1g"></a>“无量无边是空、<a id="a-1h"></a>无相、<a id="a-1i"></a>无愿增语。<a id="a-1j"></a>”</p>
  <p id="a1k">具寿善现复白佛言：<a id="a-1l"></a>“无量无边为但是空、<a id="a-1m"></a>无相、<a id="a-1n"></a>无愿，<a id="a-1o"></a>为更有余义耶？<a id="a-1p"></a>”</p>
  <p id="a1q">佛告善现：<a id="a-1r"></a>“于意云何？<a id="a-1s"></a>我岂不说一切法门无不皆空？<a id="a-1t"></a>”</p>
  <p id="a1u">善现答言：<a id="a-1v"></a>“如来常说一切法门无不皆空。<a id="a-1w"></a>”</p>
  <p id="a1x">佛告善现：<a id="a-1y"></a>“空即无尽，<a id="a-1z"></a>空即无量，<a id="a-20"></a>空即无边，<a id="a-21"></a>空即余义。<a id="a-22"></a>是故，<a id="a-23"></a>善现，<a id="a-24"></a>一切法门虽有种种言说差别，<a id="a-25"></a>而义无异。</p>
  <p id="a26">“善现当知，<a id="a-27"></a>诸法空理皆不可说，<a id="a-28"></a>如来方便说为无尽，<a id="a-29"></a>或说无量，<a id="a-2A"></a>或说无边，<a id="a-2B"></a>或说为空，<a id="a-2C"></a>或说无相，<a id="a-2D"></a>或说无愿，<a id="a-2E"></a>或说无作，<a id="a-2F"></a>或说无生，<a id="a-2G"></a>或说无灭，<a id="a-2H"></a>或说非有，<a id="a-2I"></a>或说寂静，<a id="a-2J"></a>或说离染，<a id="a-2K"></a>或说涅槃。<a id="a-2L"></a>诸如是等无量法门义实无异，<a id="a-2M"></a>皆是如来、<a id="a-2N"></a>应、<a id="a-2O"></a>正等觉为诸有情方便演说。<a id="a-2P"></a>”</p>
  <p id="a2Q">尔时，<a id="a-2R"></a>善现便白佛言：<a id="a-2S"></a>“世尊甚奇方便善巧，<a id="a-2T"></a>诸法实性不可宣说，<a id="a-2U"></a>而为有情方便显示。<a id="a-2V"></a>如我解佛所说义者，<a id="a-2W"></a>诸法实性皆不可说。<a id="a-2X"></a>”</p>
  <p id="a2Y">佛告善现：<a id="a-2Z"></a>“如是，<a id="a-2a"></a>如是，<a id="a-2b"></a>诸法实性皆不可说。<a id="a-2c"></a>所以者何？<a id="a-2d"></a>一切法性皆毕竟空，<a id="a-2e"></a>无能宣说毕竟空者。<a id="a-2f"></a>”</p>
  <p id="a2g">具寿善现复白佛言：<a id="a-2h"></a>“不可说义有增减不？<a id="a-2i"></a>”</p>
  <p id="a2j">佛告善现：<a id="a-2k"></a>“不可说义无增无减。<a id="a-2l"></a>”</p>
  <p id="a2m">具寿善现复白佛言：<a id="a-2n"></a>“若不可说义无增无减者，<a id="a-2o"></a>则应布施乃至般若波罗蜜多亦无增减；<a id="a-2p"></a>若此六种波罗蜜多亦无增减，<a id="a-2q"></a>则应六种波罗蜜多皆无所有；<a id="a-2r"></a>若此六种波罗蜜多皆无所有，<a id="a-2s"></a>云何菩萨摩诃萨修行布施乃至般若波罗蜜多，<a id="a-2t"></a>求证无上正等菩提，<a id="a-2u"></a>能近无上正等菩提？<a id="a-2v"></a>”</p>
  <p id="a2w">佛告善现：<a id="a-2x"></a>“如是，<a id="a-2y"></a>如是，<a id="a-2z"></a>布施等六波罗蜜多皆无增减亦无所有，<a id="a-30"></a>然诸菩萨摩诃萨修行般若波罗蜜多时方便善巧，<a id="a-31"></a>不作是念：<a id="a-32"></a>‘如是布施乃至般若波罗蜜多有增有减。<a id="a-33"></a>’但作是念：<a id="a-34"></a>‘唯有名相谓为布施乃至般若波罗蜜多。<a id="a-35"></a>’是菩萨摩诃萨修行布施乃至般若波罗蜜多时，<a id="a-36"></a>持此布施乃至般若波罗蜜多俱行作意，<a id="a-37"></a>并依此起心及善根，<a id="a-38"></a>与诸有情平等共有回向无上正等菩提。<a id="a-39"></a>如佛无上正等菩提微妙甚深而起回向，<a id="a-3A"></a>由此回向方便善巧增上势力，<a id="a-3B"></a>能证无上正等菩提。<a id="a-3C"></a>”</p>
  <p id="a3D">尔时，<a id="a-3E"></a>善现便白佛言：<a id="a-3F"></a>“何谓无上正等菩提？<a id="a-3G"></a>”</p>
  <p id="a3H">佛告善现：<a id="a-3I"></a>“诸法真如是谓无上正等菩提。<a id="a-3J"></a>善现当知，<a id="a-3K"></a>诸法真如无增减故，<a id="a-3L"></a>诸佛无上正等菩提亦无增减。<a id="a-3M"></a>若菩萨摩诃萨数多安住如是真如相应作意，<a id="a-3N"></a>便近无上正等菩提。<a id="a-3O"></a>如是，<a id="a-3P"></a>善现，<a id="a-3Q"></a>不可说义虽无增减，<a id="a-3R"></a>而不退失真如作意，<a id="a-3S"></a>波罗蜜多虽无增减，<a id="a-3T"></a>而不退失所求无上正等菩提。<a id="a-3U"></a>若菩萨摩诃萨安住如是真如作意，<a id="a-3V"></a>修行布施乃至般若波罗蜜多，<a id="a-3W"></a>便近无上正等菩提。<a id="a-3X"></a>”</p>
  <p data-pb></p>
  <h2 id="a3Y">第四分深功德品第十九</h2>
  <p id="a3Z">尔时，<a id="a-3a"></a>善现便白佛言：<a id="a-3b"></a>“是菩萨摩诃萨为初心起能证无上正等菩提，<a id="a-3c"></a>为后心起能证无上正等菩提？<a id="a-3d"></a>若初心起能证无上正等菩提，<a id="a-3e"></a>初心起时后心未起无和合义；<a id="a-3f"></a>若后心起能证无上正等菩提，<a id="a-3g"></a>后心起时前心已灭无和合义。<a id="a-3h"></a>如是前后心、<a id="a-3i"></a>心所法，<a id="a-3j"></a>进退推徵无和合义，<a id="a-3k"></a>如何可得积集善根？<a id="a-3l"></a>若诸善根不可积集，<a id="a-3m"></a>云何菩萨善根圆满，<a id="a-3n"></a>能证无上正等菩提？<a id="a-3o"></a>”</p>
  <p id="a3p">佛告善现：<a id="a-3q"></a>“于意云何？<a id="a-3r"></a>如然灯时，<a id="a-3s"></a>为初焰能燋炷，<a id="a-3t"></a>为后焰能燋炷。<a id="a-3u"></a>”</p>
  <p id="a3v">善现答言：<a id="a-3w"></a>“如我意解，<a id="a-3x"></a>非初焰能燋炷亦不离初焰，<a id="a-3y"></a>非后焰能燋炷亦不离后焰。<a id="a-3z"></a>”</p>
  <p id="a40">佛告善现：<a id="a-41"></a>“于意云何？<a id="a-42"></a>炷为燋不？<a id="a-43"></a>”</p>
  <p id="a44">善现答言：<a id="a-45"></a>“世间现见其炷实燋。<a id="a-46"></a>”</p>
  <p id="a47">佛告善现：<a id="a-48"></a>“诸菩萨摩诃萨亦复如是，<a id="a-49"></a>非初心起能证无上正等菩提亦不离初心，<a id="a-4A"></a>非后心起能证无上正等菩提亦不离后心，<a id="a-4B"></a>而诸菩萨摩诃萨行深般若波罗蜜多方便善巧，<a id="a-4C"></a>令诸善根增长圆满，<a id="a-4D"></a>能证无上正等菩提。<a id="a-4E"></a>”</p>
  <p id="a4F">具寿善现便白佛言：<a id="a-4G"></a>“如是缘起理趣甚深，<a id="a-4H"></a>谓诸菩萨摩诃萨非初心起能证无上正等菩提亦不离初心，<a id="a-4I"></a>非后心起能证无上正等菩提亦不离后心，<a id="a-4J"></a>非即如是诸心起故能证无上正等菩提，<a id="a-4K"></a>非离如是诸心起故能证无上正等菩提，<a id="a-4L"></a>而诸菩萨摩诃萨能证无上正等菩提。<a id="a-4M"></a>”</p>
  <p id="a4N">佛告善现：<a id="a-4O"></a>“于意云何？<a id="a-4P"></a>若心灭已，<a id="a-4Q"></a>更可生不？<a id="a-4R"></a>”</p>
  <p id="a4S">善现对曰：<a id="a-4T"></a>“不也，<a id="a-4U"></a>世尊。<a id="a-4V"></a>是心已灭，<a id="a-4W"></a>不可更生。<a id="a-4X"></a>”</p>
  <p id="a4Y">佛告善现：<a id="a-4Z"></a>“于意云何？<a id="a-4a"></a>若心已生，<a id="a-4b"></a>有灭法不？<a id="a-4c"></a>”</p>
  <p id="a4d">善现对曰：<a id="a-4e"></a>“如是，<a id="a-4f"></a>世尊。<a id="a-4g"></a>若心已生，<a id="a-4h"></a>定有灭法。<a id="a-4i"></a>”</p>
  <p id="a4j">佛告善现：<a id="a-4k"></a>“于意云何？<a id="a-4l"></a>有灭法心，<a id="a-4m"></a>非当灭不？<a id="a-4n"></a>”</p>
  <p id="a4o">善现对曰：<a id="a-4p"></a>“不也，<a id="a-4q"></a>世尊。<a id="a-4r"></a>有灭法心，<a id="a-4s"></a>决定当灭。<a id="a-4t"></a>”</p>
  <p id="a4u">佛告善现：<a id="a-4v"></a>“于意云何？<a id="a-4w"></a>无灭法心，<a id="a-4x"></a>为可生不？<a id="a-4y"></a>”</p>
  <p id="a4z">善现对曰：<a id="a-50"></a>“不也，<a id="a-51"></a>世尊。<a id="a-52"></a>无灭法心，<a id="a-53"></a>无可生义。<a id="a-54"></a>”</p>
  <p id="a55">佛告善现：<a id="a-56"></a>“于意云何？<a id="a-57"></a>无生法心，<a id="a-58"></a>为可灭不？<a id="a-59"></a>”</p>
  <p id="a5A">善现对曰：<a id="a-5B"></a>“不也，<a id="a-5C"></a>世尊。<a id="a-5D"></a>无生法心，<a id="a-5E"></a>无可灭义。<a id="a-5F"></a>”</p>
  <p id="a5G">佛告善现：<a id="a-5H"></a>“于意云何？<a id="a-5I"></a>无生灭法心，<a id="a-5J"></a>为可生灭不？<a id="a-5K"></a>”</p>
  <p id="a5L">善现对曰：<a id="a-5M"></a>“不也，<a id="a-5N"></a>世尊。<a id="a-5O"></a>无生灭法心，<a id="a-5P"></a>无可生灭义。<a id="a-5Q"></a>”</p>
  <p id="a5R">佛告善现：<a id="a-5S"></a>“于意云何？<a id="a-5T"></a>若法已灭，<a id="a-5U"></a>更可灭不？<a id="a-5V"></a>”</p>
  <p id="a5W">善现对曰：<a id="a-5X"></a>“不也，<a id="a-5Y"></a>世尊。<a id="a-5Z"></a>若法已灭，<a id="a-5a"></a>不可更灭。<a id="a-5b"></a>”</p>
  <p id="a5c">佛告善现：<a id="a-5d"></a>“于意云何？<a id="a-5e"></a>若法已生，<a id="a-5f"></a>更可生不？<a id="a-5g"></a>”</p>
  <p id="a5h">善现对曰：<a id="a-5i"></a>“不也，<a id="a-5j"></a>世尊。<a id="a-5k"></a>若法已生，<a id="a-5l"></a>不可更生。<a id="a-5m"></a>”</p>
  <p id="a5n">佛告善现：<a id="a-5o"></a>“于意云何？<a id="a-5p"></a>诸法实性有生灭不？<a id="a-5q"></a>”</p>
  <p id="a5r">善现对曰：<a id="a-5s"></a>“不也，<a id="a-5t"></a>世尊。<a id="a-5u"></a>诸法实性无生无灭。<a id="a-5v"></a>”</p>
  <p id="a5w">佛告善现：<a id="a-5x"></a>“于意云何？<a id="a-5y"></a>心住为如心真如不？<a id="a-5z"></a>”</p>
  <p id="a60">善现对曰：<a id="a-61"></a>“如是，<a id="a-62"></a>世尊。<a id="a-63"></a>如心真如，<a id="a-64"></a>心如是住。<a id="a-65"></a>”</p>
  <p id="a66">佛告善现：<a id="a-67"></a>“于意云何？<a id="a-68"></a>若心住如真如，<a id="a-69"></a>是心为如真如、<a id="a-6A"></a>实际性常住不？<a id="a-6B"></a>”</p>
  <p id="a6C">善现对曰：<a id="a-6D"></a>“不也，<a id="a-6E"></a>世尊。<a id="a-6F"></a>是心非如真如、<a id="a-6G"></a>实际其性常住。<a id="a-6H"></a>”</p>
  <p id="a6I">佛告善现：<a id="a-6J"></a>“于意云何？<a id="a-6K"></a>诸法真如极甚深不？<a id="a-6L"></a>”</p>
  <p id="a6M">善现对曰：<a id="a-6N"></a>“如是，<a id="a-6O"></a>世尊。<a id="a-6P"></a>诸法真如极为甚深。<a id="a-6Q"></a>”</p>
  <p id="a6R">佛告善现：<a id="a-6S"></a>“于意云何？<a id="a-6T"></a>即真如是心不？<a id="a-6U"></a>”</p>
  <p id="a6V">善现对曰：<a id="a-6W"></a>“不也，<a id="a-6X"></a>世尊。<a id="a-6Y"></a>”</p>
  <p id="a6Z">佛告善现：<a id="a-6a"></a>“于意云何？<a id="a-6b"></a>离真如有心不？<a id="a-6c"></a>”</p>
  <p id="a6d">善现对曰：<a id="a-6e"></a>“不也，<a id="a-6f"></a>世尊。<a id="a-6g"></a>”</p>
  <p id="a6h">佛告善现：<a id="a-6i"></a>“于意云何？<a id="a-6j"></a>即心是真如不？<a id="a-6k"></a>”</p>
  <p id="a6l">善现对曰：<a id="a-6m"></a>“不也，<a id="a-6n"></a>世尊。<a id="a-6o"></a>”</p>
  <p id="a6p">佛告善现：<a id="a-6q"></a>“于意云何？<a id="a-6r"></a>离心有真如不？<a id="a-6s"></a>”</p>
  <p id="a6t">善现对曰：<a id="a-6u"></a>“不也，<a id="a-6v"></a>世尊。<a id="a-6w"></a>”</p>
  <p id="a6x">佛告善现：<a id="a-6y"></a>“于意云何？<a id="a-6z"></a>真如为能见真如不？<a id="a-70"></a>”</p>
  <p id="a71">善现对曰：<a id="a-72"></a>“不也，<a id="a-73"></a>世尊。<a id="a-74"></a>”</p>
  <p id="a75">佛告善现：<a id="a-76"></a>“于意云何？<a id="a-77"></a>汝为见有实真如不？<a id="a-78"></a>”</p>
  <p id="a79">善现对曰：<a id="a-7A"></a>“不也，<a id="a-7B"></a>世尊。<a id="a-7C"></a>”</p>
  <p id="a7D">佛告善现：<a id="a-7E"></a>“于意云何？<a id="a-7F"></a>若菩萨摩诃萨能如是行，<a id="a-7G"></a>是行深般若波罗蜜多不？<a id="a-7H"></a>”</p>
  <p id="a7I">善现对曰：<a id="a-7J"></a>“如是，<a id="a-7K"></a>世尊，<a id="a-7L"></a>若菩萨摩诃萨能如是行，<a id="a-7M"></a>是行深般若波罗蜜多。<a id="a-7N"></a>”</p>
  <p id="a7O">佛告善现：<a id="a-7P"></a>“于意云何？<a id="a-7Q"></a>若菩萨摩诃萨能如是行，<a id="a-7R"></a>为行何处？<a id="a-7S"></a>”</p>
  <p id="a7T">善现对曰：<a id="a-7U"></a>“若菩萨摩诃萨能如是行，<a id="a-7V"></a>都无行处。<a id="a-7W"></a>所以者何？<a id="a-7X"></a>若菩萨摩诃萨能如是行，<a id="a-7Y"></a>都不见有能行、<a id="a-7Z"></a>所行、<a id="a-7a"></a>行时、<a id="a-7b"></a>行处，<a id="a-7c"></a>诸现行法皆不转故。<a id="a-7d"></a>”</p>
  <p id="a7e">佛告善现：<a id="a-7f"></a>“于意云何？<a id="a-7g"></a>若菩萨摩诃萨行深般若波罗蜜多时，<a id="a-7h"></a>为何所行？<a id="a-7i"></a>”</p>
  <p id="a7j">善现对曰：<a id="a-7k"></a>“若菩萨摩诃萨行深般若波罗蜜多时，<a id="a-7l"></a>行胜义谛，<a id="a-7m"></a>此中一切分别无故。<a id="a-7n"></a>”</p>
  <p id="a7o">佛告善现：<a id="a-7p"></a>“于意云何？<a id="a-7q"></a>若菩萨摩诃萨行深般若波罗蜜多时，<a id="a-7r"></a>于胜义谛为取相不？<a id="a-7s"></a>”</p>
  <p id="a7t">善现对曰：<a id="a-7u"></a>“不也，<a id="a-7v"></a>世尊。<a id="a-7w"></a>”</p>
  <p id="a7x">佛告善现：<a id="a-7y"></a>“于意云何？<a id="a-7z"></a>若菩萨摩诃萨行深般若波罗蜜多时，<a id="a-80"></a>于胜义谛虽不取相而行相不？<a id="a-81"></a>”</p>
  <p id="a82">善现对曰：<a id="a-83"></a>“不也，<a id="a-84"></a>世尊。<a id="a-85"></a>”</p>
  <p id="a86">佛告善现：<a id="a-87"></a>“于意云何？<a id="a-88"></a>是菩萨摩诃萨于胜义谛为坏相不？<a id="a-89"></a>”</p>
  <p id="a8A">善现对曰：<a id="a-8B"></a>“不也，<a id="a-8C"></a>世尊。<a id="a-8D"></a>”</p>
  <p id="a8E">佛告善现：<a id="a-8F"></a>“于意云何？<a id="a-8G"></a>是菩萨摩诃萨于胜义谛为遣相不？<a id="a-8H"></a>”</p>
  <p id="a8I">善现对曰：<a id="a-8J"></a>“不也，<a id="a-8K"></a>世尊。<a id="a-8L"></a>”</p>
  <p id="a8M">佛告善现：<a id="a-8N"></a>“是菩萨摩诃萨行深般若波罗蜜多时，<a id="a-8O"></a>于胜义谛若不坏相亦不遣相，<a id="a-8P"></a>云何能断取相之想？<a id="a-8Q"></a>”</p>
  <p id="a8R">善现答言：<a id="a-8S"></a>“是菩萨摩诃萨行深般若波罗蜜多时，<a id="a-8T"></a>不作是念：<a id="a-8U"></a>‘我今坏相，<a id="a-8V"></a>我今遣相。<a id="a-8W"></a>’断取相想，<a id="a-8X"></a>亦不修学断相想道。<a id="a-8Y"></a>若菩萨摩诃萨精勤修学菩萨行时修断想道，<a id="a-8Z"></a>尔时一切佛法未满，<a id="a-8a"></a>应堕声闻或独觉地。<a id="a-8b"></a>世尊，<a id="a-8c"></a>是菩萨摩诃萨成就最胜方便善巧，<a id="a-8d"></a>虽于诸相及取相想深知过失，<a id="a-8e"></a>而不坏断速证无相。<a id="a-8f"></a>何以故？<a id="a-8g"></a>一切佛法未圆满故。<a id="a-8h"></a>”</p>
  <p id="a8i">佛告善现：<a id="a-8j"></a>“如是，<a id="a-8k"></a>如是，<a id="a-8l"></a>如汝所说。<a id="a-8m"></a>”</p>
  <p id="a8n">尔时，<a id="a-8o"></a>舍利子问具寿善现言：<a id="a-8p"></a>“若菩萨摩诃萨梦中修空、<a id="a-8q"></a>无相、<a id="a-8r"></a>无愿三解脱门，<a id="a-8s"></a>于深般若波罗蜜多有增益不？<a id="a-8t"></a>”</p>
  <p id="a8u">善现答言：<a id="a-8v"></a>“若菩萨摩诃萨觉时修此三解脱门，<a id="a-8w"></a>于深般若波罗蜜多有增益者，<a id="a-8x"></a>彼梦中修亦有增益。<a id="a-8y"></a>何以故？<a id="a-8z"></a>佛说梦、<a id="a-90"></a>觉无差别故。<a id="a-91"></a>舍利子，<a id="a-92"></a>若菩萨摩诃萨已得般若波罗蜜多，<a id="a-93"></a>觉时修行甚深般若波罗蜜多，<a id="a-94"></a>既名安住甚深般若波罗蜜多，<a id="a-95"></a>是菩萨摩诃萨梦中修行甚深般若波罗蜜多，<a id="a-96"></a>亦名安住甚深般若波罗蜜多。<a id="a-97"></a>三解脱门于深般若波罗蜜多能为增益亦复如是，<a id="a-98"></a>若梦、<a id="a-99"></a>若觉义无缺减。<a id="a-9A"></a>”</p>
  <p id="a9B">时，<a id="a-9C"></a>舍利子问善现言：<a id="a-9D"></a>“若善男子、<a id="a-9E"></a>善女人等梦中造业，<a id="a-9F"></a>为有增益或损减不？<a id="a-9G"></a>”</p>
  <p id="a9H">善现答言：<a id="a-9I"></a>“佛说一切法皆如梦所见，<a id="a-9J"></a>若梦造业无增减者，<a id="a-9K"></a>觉时所造业亦应无增减。<a id="a-9L"></a>然于梦中所造诸业无胜增减，<a id="a-9M"></a>要至觉时忆想分别梦中所造，<a id="a-9N"></a>乃令彼业成胜增减。<a id="a-9O"></a>如人梦中断他命已，<a id="a-9P"></a>后至觉时忆想分别，<a id="a-9Q"></a>深自庆快其业便增，<a id="a-9R"></a>若深悔愧其业便减。<a id="a-9S"></a>”</p>
  <p id="a9T">时，<a id="a-9U"></a>舍利子谓善现言：<a id="a-9V"></a>“有人觉时断他命已，<a id="a-9W"></a>后至梦中或自庆快或深悔愧，<a id="a-9X"></a>令觉时业有增减不？<a id="a-9Y"></a>”</p>
  <p id="a9Z">善现报言：<a id="a-9a"></a>“亦有增减。<a id="a-9b"></a>然彼增减不及觉时明了，<a id="a-9c"></a>心中所作胜故。<a id="a-9d"></a>”</p>
  <p id="a9e">时，<a id="a-9f"></a>舍利子问善现言：<a id="a-9g"></a>“无所缘事，<a id="a-9h"></a>若思、<a id="a-9i"></a>若业俱不得生，<a id="a-9j"></a>要有所缘思业方起。<a id="a-9k"></a>梦中思业缘何而生？<a id="a-9l"></a>”</p>
  <p id="a9m">善现答言：<a id="a-9n"></a>“如是，<a id="a-9o"></a>如是，<a id="a-9p"></a>若梦、<a id="a-9q"></a>若觉无所缘事思业不生，<a id="a-9r"></a>要有所缘思业方起。<a id="a-9s"></a>何以故？<a id="a-9t"></a>舍利子，<a id="a-9u"></a>要于见闻觉知法中有觉慧转，<a id="a-9v"></a>由斯起染或复起净。<a id="a-9w"></a>若无见闻觉知，<a id="a-9x"></a>诸法无觉慧转亦无染净。<a id="a-9y"></a>由此故知，<a id="a-9z"></a>若梦、<a id="a-A0"></a>若觉有所缘事思业乃生，<a id="a-A1"></a>无所缘事思业不起。<a id="a-A2"></a>”</p>
  <p id="aA3">时，<a id="a-A4"></a>舍利子问善现言：<a id="a-A5"></a>“佛说所缘皆离自性，<a id="a-A6"></a>如何可说有所缘事思业乃生，<a id="a-A7"></a>无所缘事思业不起？<a id="a-A8"></a>”</p>
  <p id="aA9">善现答言：<a id="a-AA"></a>“虽诸思业及所缘事皆离自性，<a id="a-AB"></a>而由自心取相分别，<a id="a-AC"></a>世俗施设说有所缘。<a id="a-AD"></a>由此所缘起诸思业，<a id="a-AE"></a>如说无明为缘生行，<a id="a-AF"></a>行为缘生识等，<a id="a-AG"></a>皆由自心取相分别说有所缘，<a id="a-AH"></a>非实有性。<a id="a-AI"></a>”</p>
  <p id="aAJ">时，<a id="a-AK"></a>舍利子谓善现言：<a id="a-AL"></a>“若菩萨摩诃萨梦中行施，<a id="a-AM"></a>施已回向无上菩提，<a id="a-AN"></a>是菩萨摩诃萨为实以施回向无上佛菩提不？<a id="a-AO"></a>”</p>
  <p id="aAP">善现报言：<a id="a-AQ"></a>“慈氏菩萨久已受得大菩提记，<a id="a-AR"></a>一生所系定当作佛，<a id="a-AS"></a>善能酬答一切难问，<a id="a-AT"></a>现在此会宜请问之，<a id="a-AU"></a>补处慈尊定当为答。<a id="a-AV"></a>”</p>
  <p id="aAW">时，<a id="a-AX"></a>舍利子如善现言，<a id="a-AY"></a>恭敬请问慈氏菩萨。</p>
  <p id="aAZ">时，<a id="a-Aa"></a>慈氏菩萨还语善现言：<a id="a-Ab"></a>“尊者所言慈氏菩萨能答此义，<a id="a-Ac"></a>何等名为慈氏菩萨？<a id="a-Ad"></a>为名能答？<a id="a-Ae"></a>为色能答？<a id="a-Af"></a>为受、<a id="a-Ag"></a>想、<a id="a-Ah"></a>行、<a id="a-Ai"></a>识能答？<a id="a-Aj"></a>为显能答？<a id="a-Ak"></a>为形能答？<a id="a-Al"></a>为色空能答？<a id="a-Am"></a>为受、<a id="a-An"></a>想、<a id="a-Ao"></a>行、<a id="a-Ap"></a>识空能答耶？<a id="a-Aq"></a>且慈氏名不能答，<a id="a-Ar"></a>色亦不能答，<a id="a-As"></a>受、<a id="a-At"></a>想、<a id="a-Au"></a>行、<a id="a-Av"></a>识亦不能答，<a id="a-Aw"></a>显亦不能答，<a id="a-Ax"></a>形亦不能答，<a id="a-Ay"></a>色空亦不能答，<a id="a-Az"></a>受、<a id="a-B0"></a>想、<a id="a-B1"></a>行、<a id="a-B2"></a>识空亦不能答。<a id="a-B3"></a>所以者何？<a id="a-B4"></a>我都不见有法能答、<a id="a-B5"></a>有法所答，<a id="a-B6"></a>答处、<a id="a-B7"></a>答时及由此答皆亦不见。<a id="a-B8"></a>我都不见有法能记、<a id="a-B9"></a>有法所记，<a id="a-BA"></a>记处、<a id="a-BB"></a>记时及由此记皆亦不见。<a id="a-BC"></a>何以故？<a id="a-BD"></a>以一切法本性皆空都无所有、<a id="a-BE"></a>无二无别，<a id="a-BF"></a>毕竟推徵不可得故。<a id="a-BG"></a>”</p>
  <p id="aBH">时，<a id="a-BI"></a>舍利子问慈氏菩萨言：<a id="a-BJ"></a>“仁者所说法为如所证不？<a id="a-BK"></a>”</p>
  <p id="aBL">慈氏菩萨摩诃萨言：<a id="a-BM"></a>“我所说法非如所证。<a id="a-BN"></a>所以者何？<a id="a-BO"></a>我所证法不可说故。<a id="a-BP"></a>又，<a id="a-BQ"></a>舍利子，<a id="a-BR"></a>我都不见有所证法自性可得，<a id="a-BS"></a>如心所思，<a id="a-BT"></a>如言所说。<a id="a-BU"></a>又，<a id="a-BV"></a>舍利子，<a id="a-BW"></a>诸法自性非身能触、<a id="a-BX"></a>非语能表、<a id="a-BY"></a>非意能念。<a id="a-BZ"></a>何以故？<a id="a-Ba"></a>舍利子，<a id="a-Bb"></a>以一切法无自性故。<a id="a-Bc"></a>”</p>
  <p id="aBd">时，<a id="a-Be"></a>舍利子作是念言：<a id="a-Bf"></a>“慈氏菩萨觉慧甚深，<a id="a-Bg"></a>长夜修行甚深般若波罗蜜多能如是说。<a id="a-Bh"></a>”</p>
  <p id="aBi">尔时，<a id="a-Bj"></a>佛告舍利子言：<a id="a-Bk"></a>“汝心所念‘慈氏菩萨觉慧甚深，<a id="a-Bl"></a>长夜修行甚深般若波罗蜜多能如是说’者，<a id="a-Bm"></a>舍利子，<a id="a-Bn"></a>如汝所念。<a id="a-Bo"></a>又，<a id="a-Bp"></a>舍利子，<a id="a-Bq"></a>于意云何？<a id="a-Br"></a>汝由是法成阿罗汉，<a id="a-Bs"></a>为见此法是可说不？<a id="a-Bt"></a>”</p>
  <p id="aBu">舍利子曰：<a id="a-Bv"></a>“不也，<a id="a-Bw"></a>世尊。<a id="a-Bx"></a>”</p>
  <p id="aBy">佛告舍利子：<a id="a-Bz"></a>“菩萨摩诃萨行深般若波罗蜜多，<a id="a-C0"></a>所证法性亦复如是不可宣说。</p>
  <p id="aC1">“又，<a id="a-C2"></a>舍利子，<a id="a-C3"></a>是菩萨摩诃萨不作是念：<a id="a-C4"></a>‘我由此法，<a id="a-C5"></a>于佛无上正等菩提已得受记、<a id="a-C6"></a>今得受记、<a id="a-C7"></a>当得受记。<a id="a-C8"></a>’不作是念：<a id="a-C9"></a>‘我由此法当证无上正等菩提。<a id="a-CA"></a>’若菩萨摩诃萨能如是行，<a id="a-CB"></a>是行般若波罗蜜多。<a id="a-CC"></a>若菩萨摩诃萨能如是行，<a id="a-CD"></a>不生疑惑：<a id="a-CE"></a>‘我于无上正等菩提为得、<a id="a-CF"></a>不得？<a id="a-CG"></a>’但作是念：<a id="a-CH"></a>‘我勤精进，<a id="a-CI"></a>定得无上正等菩提，<a id="a-CJ"></a>已于菩提得胜力故。<a id="a-CK"></a>’若菩萨摩诃萨能如是行，<a id="a-CL"></a>是行般若波罗蜜多。</p>
  <p id="aCM">“又，<a id="a-CN"></a>舍利子，<a id="a-CO"></a>诸菩萨摩诃萨行深般若波罗蜜多，<a id="a-CP"></a>闻甚深法不惊、<a id="a-CQ"></a>不恐、<a id="a-CR"></a>不怖、<a id="a-CS"></a>不畏、<a id="a-CT"></a>不沉、<a id="a-CU"></a>不没，<a id="a-CV"></a>于得无上正等菩提亦无怖畏，<a id="a-CW"></a>决定自知我当证故。</p>
  <p id="aCX">“又，<a id="a-CY"></a>舍利子，<a id="a-CZ"></a>是诸菩萨若在旷野有恶兽处亦无怖畏。<a id="a-Ca"></a>所以者何？<a id="a-Cb"></a>是诸菩萨为欲饶益诸有情故，<a id="a-Cc"></a>能舍一切内外所有，<a id="a-Cd"></a>恒作是念：<a id="a-Ce"></a>‘若有恶鬼及恶兽等欲啖我身，<a id="a-Cf"></a>我当施与令其充足。<a id="a-Cg"></a>由此善根，<a id="a-Ch"></a>令我布施波罗蜜多速得圆满，<a id="a-Ci"></a>疾近无上正等菩提。<a id="a-Cj"></a>我当如是勤修正行，<a id="a-Ck"></a>证得无上正等觉时，<a id="a-Cl"></a>我佛土中得无一切傍生、<a id="a-Cm"></a>饿鬼。<a id="a-Cn"></a>’</p>
  <p id="aCo">“又，<a id="a-Cp"></a>舍利子，<a id="a-Cq"></a>是诸菩萨若在旷野有恶贼处亦无怖畏。<a id="a-Cr"></a>所以者何？<a id="a-Cs"></a>是诸菩萨为欲饶益诸有情故，<a id="a-Ct"></a>能舍一切内外所有乐修诸善，<a id="a-Cu"></a>于身、<a id="a-Cv"></a>命、<a id="a-Cw"></a>财无所顾吝，<a id="a-Cx"></a>恒作是念：<a id="a-Cy"></a>‘若诸有情竞来劫夺我诸资具，<a id="a-Cz"></a>我当恭敬欢喜施与；<a id="a-D0"></a>或有因斯害我身命，<a id="a-D1"></a>我终于彼不生瞋恨，<a id="a-D2"></a>亦不发生身、<a id="a-D3"></a>语、<a id="a-D4"></a>意恶。<a id="a-D5"></a>由此因缘，<a id="a-D6"></a>令我布施、<a id="a-D7"></a>净戒、<a id="a-D8"></a>安忍波罗蜜多速得圆满，<a id="a-D9"></a>疾近无上正等菩提。<a id="a-DA"></a>我当如是勤修正行，<a id="a-DB"></a>证得无上正等觉时，<a id="a-DC"></a>我佛土中得无一切劫害、<a id="a-DD"></a>怨贼，<a id="a-DE"></a>由我佛土极清净故，<a id="a-DF"></a>亦无余恶。<a id="a-DG"></a>’</p>
  <p id="aDH">“又，<a id="a-DI"></a>舍利子，<a id="a-DJ"></a>是诸菩萨若在旷野无水之处亦无怖畏。<a id="a-DK"></a>所以者何？<a id="a-DL"></a>菩萨法尔无诸怖畏，<a id="a-DM"></a>恒作是念：<a id="a-DN"></a>‘我当求学断诸有情渴爱之法，<a id="a-DO"></a>不应于此而生怖畏，<a id="a-DP"></a>设我由此渴乏命终，<a id="a-DQ"></a>于诸有情必不舍离大悲作意施妙法水。<a id="a-DR"></a>奇哉薄福！<a id="a-DS"></a>是诸有情居在如斯无水世界。<a id="a-DT"></a>我当如是勤修正行，<a id="a-DU"></a>证得无上正等觉时，<a id="a-DV"></a>我佛土中得无如是一切燋渴乏水旷野。<a id="a-DW"></a>我当方便劝诸有情修胜福业，<a id="a-DX"></a>随所在处皆令具足八功德水。<a id="a-DY"></a>我由如是坚猛精进，<a id="a-DZ"></a>方便教化一切有情。<a id="a-Da"></a>由此因缘，<a id="a-Db"></a>令我精进波罗蜜多速得圆满，<a id="a-Dc"></a>疾近无上正等菩提。<a id="a-Dd"></a>’</p>
  <p id="aDe">“又，<a id="a-Df"></a>舍利子，<a id="a-Dg"></a>是诸菩萨在饥馑国亦无怖畏。<a id="a-Dh"></a>所以者何？<a id="a-Di"></a>是诸菩萨被功德铠，<a id="a-Dj"></a>勇猛精进严净佛土，<a id="a-Dk"></a>作是愿言：<a id="a-Dl"></a>‘当证无上正等觉时，<a id="a-Dm"></a>我佛土中得无如是一切饥馑，<a id="a-Dn"></a>诸有情类具足快乐，<a id="a-Do"></a>随意所须应念即至，<a id="a-Dp"></a>如诸天上所念皆得。<a id="a-Dq"></a>我当发起坚猛精进，<a id="a-Dr"></a>令诸有情法愿满足，<a id="a-Ds"></a>一切时处一切有情于一切种命缘资具无所乏少。</p>
  <p id="aDt">“又，<a id="a-Du"></a>舍利子，<a id="a-Dv"></a>是诸菩萨遇疾疫时亦无怖畏。<a id="a-Dw"></a>所以者何？<a id="a-Dx"></a>是诸菩萨恒审观察：<a id="a-Dy"></a>‘无法名病，<a id="a-Dz"></a>亦无有法可名病者，<a id="a-E0"></a>一切皆空不应怖畏。<a id="a-E1"></a>我当如是勤修正行，<a id="a-E2"></a>证得无上正等觉时，<a id="a-E3"></a>我佛土中诸有情类得无一切灾横、<a id="a-E4"></a>疾疫，<a id="a-E5"></a>精进修行殊胜正行。<a id="a-E6"></a>’</p>
  <p id="aE7">“又，<a id="a-E8"></a>舍利子，<a id="a-E9"></a>是诸菩萨若念无上正等菩提，<a id="a-EA"></a>经久乃得，<a id="a-EB"></a>不应怖畏。<a id="a-EC"></a>所以者何？<a id="a-ED"></a>前际劫数虽有无量，<a id="a-EE"></a>而一心顷忆念分别积集所成，<a id="a-EF"></a>后际劫数应知亦尔，<a id="a-EG"></a>是故菩萨不应于中生久远想，<a id="a-EH"></a>而谓无上正等菩提要经长时方乃证得，<a id="a-EI"></a>便生怖畏。<a id="a-EJ"></a>何以故？<a id="a-EK"></a>前际、<a id="a-EL"></a>后际劫数长短，<a id="a-EM"></a>皆一刹那心相应故。<a id="a-EN"></a>如是，<a id="a-EO"></a>舍利子，<a id="a-EP"></a>菩萨摩诃萨虽闻经久乃证无上正等菩提，<a id="a-EQ"></a>而于其中审谛观察不生怖畏。</p>
  <p id="aER">“又，<a id="a-ES"></a>舍利子，<a id="a-ET"></a>若诸菩萨于余一切见闻觉知可怖畏法不生怖畏，<a id="a-EU"></a>应知速证所求无上正等菩提。<a id="a-EV"></a>是故，<a id="a-EW"></a>舍利子，<a id="a-EX"></a>菩萨摩诃萨欲疾证得所求无上正等菩提，<a id="a-EY"></a>应随如来真净空教，<a id="a-EZ"></a>被功德铠精勤修学，<a id="a-Ea"></a>于一切法不应怖畏。<a id="a-Eb"></a>”</p>
  <p data-pb></p>
  <h2 id="aEc">第四分殑伽天品第二十</h2>
  <p id="aEd">尔时，<a id="a-Ee"></a>会中有一天女名殑伽天，<a id="a-Ef"></a>从座而起稽首佛足，<a id="a-Eg"></a>偏覆左肩，<a id="a-Eh"></a>右膝著地，<a id="a-Ei"></a>合掌向佛白言：<a id="a-Ej"></a>“世尊，<a id="a-Ek"></a>我于是处亦无怖畏，<a id="a-El"></a>于诸法中亦无疑惑，<a id="a-Em"></a>我未来世亦为有情说无怖畏、<a id="a-En"></a>无疑惑法。<a id="a-Eo"></a>”</p>
  <p id="aEp">尔时，<a id="a-Eq"></a>世尊即便微笑，<a id="a-Er"></a>从面门出金色光明，<a id="a-Es"></a>普照十方无边世界，<a id="a-Et"></a>还来梵世现大神通，<a id="a-Eu"></a>渐至佛边右绕三匝，<a id="a-Ev"></a>作神变已入佛顶中。</p>
  <p id="aEw">时，<a id="a-Ex"></a>殑伽天睹斯事已欢喜踊跃，<a id="a-Ey"></a>取妙金华恭敬至诚散如来上。<a id="a-Ez"></a>佛神力故，<a id="a-F0"></a>令此金华上踊空中缤纷而住。</p>
  <p id="aF1">时，<a id="a-F2"></a>阿难陀见闻是已，<a id="a-F3"></a>从座而起顶礼佛足，<a id="a-F4"></a>偏覆左肩，<a id="a-F5"></a>右膝著地，<a id="a-F6"></a>合掌恭敬白言：<a id="a-F7"></a>“世尊，<a id="a-F8"></a>何因何缘现此微笑？<a id="a-F9"></a>佛现微笑非无因缘！<a id="a-FA"></a>”</p>
  <p id="aFB">尔时，<a id="a-FC"></a>世尊告庆喜曰：<a id="a-FD"></a>“今此天女于未来世当成如来、<a id="a-FE"></a>应、<a id="a-FF"></a>正等觉，<a id="a-FG"></a>劫名星喻，<a id="a-FH"></a>佛号金华。<a id="a-FI"></a>庆喜当知，<a id="a-FJ"></a>今此天女即是最后所受女身，<a id="a-FK"></a>舍此身已便受男身，<a id="a-FL"></a>尽未来际不复为女。<a id="a-FM"></a>从此殁已生于东方不动如来可爱世界，<a id="a-FN"></a>于彼佛所勤修梵行，<a id="a-FO"></a>此女彼界便字金华。<a id="a-FP"></a>从不动佛世界殁已，<a id="a-FQ"></a>复生他方有佛世界，<a id="a-FR"></a>从一佛国趣一佛国，<a id="a-FS"></a>常不远离诸佛世尊。<a id="a-FT"></a>如转轮王从一台观至一台观欢娱受乐，<a id="a-FU"></a>乃至命终足不履地；<a id="a-FV"></a>金华菩萨亦复如是，<a id="a-FW"></a>从一佛土往一佛土，<a id="a-FX"></a>乃至无上正等菩提，<a id="a-FY"></a>随所生处常不离佛。<a id="a-FZ"></a>”</p>
  <p id="aFa">时，<a id="a-Fb"></a>阿难陀窃作是念：<a id="a-Fc"></a>“金华菩萨当作佛时，<a id="a-Fd"></a>亦应宣说甚深般若波罗蜜多。<a id="a-Fe"></a>彼会菩萨摩诃萨众，<a id="a-Ff"></a>其数多少应如今佛菩萨众会。<a id="a-Fg"></a>”</p>
  <p id="aFh">佛知其念，<a id="a-Fi"></a>告庆喜言：<a id="a-Fj"></a>“如是，<a id="a-Fk"></a>如是，<a id="a-Fl"></a>如汝所念，<a id="a-Fm"></a>金华菩萨当作佛时，<a id="a-Fn"></a>亦为众会宣说如是甚深般若波罗蜜多，<a id="a-Fo"></a>彼会菩萨摩诃萨众，<a id="a-Fp"></a>其数多少亦如今佛菩萨众会。<a id="a-Fq"></a>庆喜当知，<a id="a-Fr"></a>金华菩萨当作佛时，<a id="a-Fs"></a>声闻弟子得涅槃者，<a id="a-Ft"></a>其数甚多不可称计，<a id="a-Fu"></a>谓不可数若百、<a id="a-Fv"></a>若千、<a id="a-Fw"></a>若俱胝等，<a id="a-Fx"></a>但可总说无量无边。<a id="a-Fy"></a>庆喜当知，<a id="a-Fz"></a>金华菩萨当作佛时，<a id="a-G0"></a>其土无有恶兽、<a id="a-G1"></a>恶鬼，<a id="a-G2"></a>亦无怨贼、<a id="a-G3"></a>乏水、<a id="a-G4"></a>饥馑、<a id="a-G5"></a>疾疫等难。<a id="a-G6"></a>庆喜当知，<a id="a-G7"></a>金华菩萨当证无上正等觉时，<a id="a-G8"></a>其土有情无诸怖畏，<a id="a-G9"></a>及无种种灾横、<a id="a-GA"></a>过失。<a id="a-GB"></a>”</p>
  <p id="aGC">尔时，<a id="a-GD"></a>庆喜复白佛言：<a id="a-GE"></a>“今此天女先于何佛初发无上正等觉心，<a id="a-GF"></a>种诸善根回向发愿？<a id="a-GG"></a>”</p>
  <p id="aGH">佛告庆喜：<a id="a-GI"></a>“今此天女先于过去然灯佛所初发无上正等觉心，<a id="a-GJ"></a>种诸善根回向发愿。<a id="a-GK"></a>尔时，<a id="a-GL"></a>亦以金华散佛，<a id="a-GM"></a>求证无上正等菩提。<a id="a-GN"></a>庆喜当知，<a id="a-GO"></a>我于过去然灯佛所，<a id="a-GP"></a>以五茎华奉散彼佛回向发愿，<a id="a-GQ"></a>尔时便得无生法忍。<a id="a-GR"></a>然灯如来、<a id="a-GS"></a>应、<a id="a-GT"></a>正等觉，<a id="a-GU"></a>知我根熟与我受记：<a id="a-GV"></a>‘汝于来世当得作佛，<a id="a-GW"></a>号曰能寂，<a id="a-GX"></a>界名堪忍，<a id="a-GY"></a>劫号为贤。<a id="a-GZ"></a>’天女尔时闻佛授我大菩提记，<a id="a-Ga"></a>欢喜踊跃，<a id="a-Gb"></a>即以金华奉散佛上，<a id="a-Gc"></a>便发无上正等觉心，<a id="a-Gd"></a>种诸善根回向发愿：<a id="a-Ge"></a>‘使我来世于此菩萨当作佛时，<a id="a-Gf"></a>亦如今佛现前授我大菩提记。<a id="a-Gg"></a>’故我今者与彼受记。<a id="a-Gh"></a>”</p>
  <p id="aGi">尔时，<a id="a-Gj"></a>庆喜闻佛所说，<a id="a-Gk"></a>欢喜踊跃，<a id="a-Gl"></a>复白佛言：<a id="a-Gm"></a>“今此天女久发无上正等觉心，<a id="a-Gn"></a>种诸善根回向发愿今得成熟，<a id="a-Go"></a>是故如来授与彼记。<a id="a-Gp"></a>”</p>
  <p id="aGq">佛告庆喜：<a id="a-Gr"></a>“如是，<a id="a-Gs"></a>如是，<a id="a-Gt"></a>如汝所说，<a id="a-Gu"></a>彼善根熟故，<a id="a-Gv"></a>我授彼大菩提记。<a id="a-Gw"></a>”</p>
  <p data-pb></p>
  <h2 id="aGx">第四分觉魔事品第二十一之一</h2>
  <p id="aGy">尔时，<a id="a-Gz"></a>善现便白佛言：<a id="a-H0"></a>“行深般若波罗蜜多诸菩萨摩诃萨云何习空？<a id="a-H1"></a>云何现入空三摩地？<a id="a-H2"></a>”</p>
  <p id="aH3">佛告善现：<a id="a-H4"></a>“若菩萨摩诃萨行深般若波罗蜜多，<a id="a-H5"></a>应观色空，<a id="a-H6"></a>应观受、<a id="a-H7"></a>想、<a id="a-H8"></a>行、<a id="a-H9"></a>识空，<a id="a-HA"></a>作此观时不令心乱，<a id="a-HB"></a>若心不乱则不见法，<a id="a-HC"></a>若不见法则不作证。<a id="a-HD"></a>”</p>
  <p id="aHE">尔时，<a id="a-HF"></a>善现便白佛言：<a id="a-HG"></a>“如世尊说，<a id="a-HH"></a>诸菩萨摩诃萨行深般若波罗蜜多，<a id="a-HI"></a>应观法空而不作证，<a id="a-HJ"></a>云何菩萨摩诃萨行深般若波罗蜜多时，<a id="a-HK"></a>住空等持而不作证？<a id="a-HL"></a>”</p>
  <p id="aHM">佛告善现：<a id="a-HN"></a>“诸菩萨摩诃萨行深般若波罗蜜多，<a id="a-HO"></a>观法空时，<a id="a-HP"></a>先作是念：<a id="a-HQ"></a>‘我应观法诸相皆空，<a id="a-HR"></a>不应作证。<a id="a-HS"></a>我为学故观诸法空，<a id="a-HT"></a>不为证故观诸法空。<a id="a-HU"></a>今是学时，<a id="a-HV"></a>非为证时。<a id="a-HW"></a>’是菩萨摩诃萨未入定时，<a id="a-HX"></a>系心于境摄受般若波罗蜜多，<a id="a-HY"></a>非入定位系心于境摄受般若波罗蜜多。<a id="a-HZ"></a>是菩萨摩诃萨于如是时，<a id="a-Ha"></a>不退一切菩提分法，<a id="a-Hb"></a>不证漏尽。<a id="a-Hc"></a>所以者何？<a id="a-Hd"></a>是菩萨摩诃萨成就如是广大智慧，<a id="a-He"></a>善住法空及一切种菩提分法，<a id="a-Hf"></a>恒作是念：<a id="a-Hg"></a>‘今时应学，<a id="a-Hh"></a>不应作证。<a id="a-Hi"></a>’</p>
  <p id="aHj">“善现当知，<a id="a-Hk"></a>若时菩萨摩诃萨住空三摩地而不证空，<a id="a-Hl"></a>是时菩萨摩诃萨亦住无相三摩地而不证无相。<a id="a-Hm"></a>所以者何？<a id="a-Hn"></a>是菩萨摩诃萨成就殊胜坚净善根，<a id="a-Ho"></a>常作是念：<a id="a-Hp"></a>‘今时应学，<a id="a-Hq"></a>不应作证。<a id="a-Hr"></a>今应摄受甚深般若波罗蜜多，<a id="a-Hs"></a>于一切法观空、<a id="a-Ht"></a>无相，<a id="a-Hu"></a>圆满一切菩提分法，<a id="a-Hv"></a>不应今时证于实际。<a id="a-Hw"></a>’由此因缘，<a id="a-Hx"></a>是菩萨摩诃萨不堕声闻及独觉地，<a id="a-Hy"></a>疾证无上正等菩提。</p>
  <p id="aHz">“善现，<a id="a-I0"></a>譬如有人勇健威猛，<a id="a-I1"></a>所立坚固难可动摇，<a id="a-I2"></a>形色端严众人喜见，<a id="a-I3"></a>具多最胜功德尸罗，<a id="a-I4"></a>聪慧巧言善能酬对，<a id="a-I5"></a>具辩具行知处知时，<a id="a-I6"></a>于兵技术学至究竟，<a id="a-I7"></a>所防坚固能摧多敌，<a id="a-I8"></a>一切技能皆善成就，<a id="a-I9"></a>诸工巧处学至穷尽，<a id="a-IA"></a>具念慧行勇捍仪式，<a id="a-IB"></a>于诸经典得无所畏，<a id="a-IC"></a>具慈具义有大势力，<a id="a-ID"></a>支体无缺诸根圆满，<a id="a-IE"></a>眷属资财无不具足，<a id="a-IF"></a>众人敬伏悉皆钦仰，<a id="a-IG"></a>诸有所为皆能成办，<a id="a-IH"></a>善事业故功少利多。<a id="a-II"></a>由此因缘富诸财宝，<a id="a-IJ"></a>善能给施多品有情，<a id="a-IK"></a>应供养者能供养之，<a id="a-IL"></a>应恭敬者能恭敬之，<a id="a-IM"></a>应尊重者能尊重之，<a id="a-IN"></a>应赞叹者能赞叹之。</p>
  <p id="aIO">“善现，<a id="a-IP"></a>于意云何？<a id="a-IQ"></a>彼人由此倍增喜跃，<a id="a-IR"></a>深心欢悦自庆慰不？<a id="a-IS"></a>”</p>
  <p id="aIT">善现对曰：<a id="a-IU"></a>“如是，<a id="a-IV"></a>世尊。<a id="a-IW"></a>如是，<a id="a-IX"></a>善逝。<a id="a-IY"></a>”</p>
  <p id="aIZ">佛告善现：<a id="a-Ia"></a>“彼勇健人成就如是大兴盛事。<a id="a-Ib"></a>有因缘故，<a id="a-Ic"></a>将其父母、<a id="a-Id"></a>妻子、<a id="a-Ie"></a>眷属发趣他方，<a id="a-If"></a>中路经过险难旷野，<a id="a-Ig"></a>其中多有恶兽、<a id="a-Ih"></a>怨贼、<a id="a-Ii"></a>怨家潜伏诸怖畏事，<a id="a-Ij"></a>眷属小大无不惊惶。<a id="a-Ik"></a>其人自恃多诸技术，<a id="a-Il"></a>威猛勇健身意泰然，<a id="a-Im"></a>安慰父母、<a id="a-In"></a>妻子、<a id="a-Io"></a>眷属：<a id="a-Ip"></a>‘勿有忧惧！<a id="a-Iq"></a>必令无苦，<a id="a-Ir"></a>疾度旷野至安隐处。<a id="a-Is"></a>’</p>
  <p id="aIt">“复次，<a id="a-Iu"></a>善现，<a id="a-Iv"></a>于意云何？<a id="a-Iw"></a>此旷野中怨害现起，<a id="a-Ix"></a>彼人既具勇健技能，<a id="a-Iy"></a>慈爱尊亲备诸器仗，<a id="a-Iz"></a>而弃父母、<a id="a-J0"></a>妻子、<a id="a-J1"></a>眷属，<a id="a-J2"></a>独运自身度险难不？<a id="a-J3"></a>”</p>
  <p id="aJ4">善现对曰：<a id="a-J5"></a>“不也，<a id="a-J6"></a>世尊。<a id="a-J7"></a>所以者何？<a id="a-J8"></a>彼多技术，<a id="a-J9"></a>能于旷野化作兵仗，<a id="a-JA"></a>勇健精锐过诸怨敌，<a id="a-JB"></a>令彼见之自然退散，<a id="a-JC"></a>而舍亲爱独运自身度险旷野，<a id="a-JD"></a>无有是处。<a id="a-JE"></a>然彼壮士于旷野中，<a id="a-JF"></a>恶兽、<a id="a-JG"></a>怨贼无加害意。<a id="a-JH"></a>所以者何？<a id="a-JI"></a>自恃威猛、<a id="a-JJ"></a>具诸技术、<a id="a-JK"></a>无怖畏故。<a id="a-JL"></a>世尊，<a id="a-JM"></a>彼人以善巧术将诸眷属，<a id="a-JN"></a>度险旷野无所损害，<a id="a-JO"></a>必至村城或大王都安乐之处。<a id="a-JP"></a>”</p>
  <p id="aJQ">佛告善现：<a id="a-JR"></a>“诸菩萨摩诃萨亦复如是，<a id="a-JS"></a>愍生死苦诸有情类，<a id="a-JT"></a>系念安住慈、<a id="a-JU"></a>悲、<a id="a-JV"></a>喜、<a id="a-JW"></a>舍，<a id="a-JX"></a>摄受般若波罗蜜多殊胜善根，<a id="a-JY"></a>方便善巧如佛所说，<a id="a-JZ"></a>持诸功德回向无上正等菩提。<a id="a-Ja"></a>虽具修空、<a id="a-Jb"></a>无相、<a id="a-Jc"></a>无愿，<a id="a-Jd"></a>而于实际无作证心，<a id="a-Je"></a>勿堕声闻及独觉地。<a id="a-Jf"></a>所以者何？<a id="a-Jg"></a>是诸菩萨具大势力精进坚固，<a id="a-Jh"></a>摄受般若波罗蜜多，<a id="a-Ji"></a>殊胜善根方便善巧，<a id="a-Jj"></a>誓不弃舍一切有情，<a id="a-Jk"></a>由此定能安隐无难，<a id="a-Jl"></a>速证无上正等菩提。</p>
  <p id="aJm">“善现当知，<a id="a-Jn"></a>若时菩萨慈心愍念一切有情，<a id="a-Jo"></a>缘诸有情欲施安乐，<a id="a-Jp"></a>是时菩萨超烦恼品，<a id="a-Jq"></a>亦超魔品及二乘地，<a id="a-Jr"></a>虽住三摩地而不至漏尽，<a id="a-Js"></a>虽善习空而不作证。<a id="a-Jt"></a>善现当知，<a id="a-Ju"></a>若时菩萨能善安住空解脱门，<a id="a-Jv"></a>是时菩萨于无相定亦能安住，<a id="a-Jw"></a>而于其中方便善巧不证无相，<a id="a-Jx"></a>由此因缘超二乘地，<a id="a-Jy"></a>必趣无上正等菩提。</p>
  <p id="aJz">“善现当知，<a id="a-K0"></a>如坚翅鸟飞腾虚空，<a id="a-K1"></a>自在翱翔久不堕落，<a id="a-K2"></a>虽依空戏而不住空，<a id="a-K3"></a>亦不为空之所拘礙；<a id="a-K4"></a>应知菩萨亦复如是，<a id="a-K5"></a>虽习空、<a id="a-K6"></a>无相、<a id="a-K7"></a>无愿解脱门，<a id="a-K8"></a>而不住空、<a id="a-K9"></a>无相、<a id="a-KA"></a>无愿，<a id="a-KB"></a>乃至佛法未极圆满，<a id="a-KC"></a>终不依彼永尽诸漏。</p>
  <p id="aKD">“善现当知，<a id="a-KE"></a>如有壮夫善闲射术，<a id="a-KF"></a>欲显己技仰射虚空，<a id="a-KG"></a>为令空中箭不堕地，<a id="a-KH"></a>复以后箭射前箭筈，<a id="a-KI"></a>如是展转经于多时，<a id="a-KJ"></a>箭箭相承不令其堕，<a id="a-KK"></a>若欲令堕便止后箭，<a id="a-KL"></a>尔时诸箭方顿堕落；<a id="a-KM"></a>应知菩萨亦复如是，<a id="a-KN"></a>行深般若波罗蜜多，<a id="a-KO"></a>摄受殊胜方便善巧，<a id="a-KP"></a>乃至无上正等菩提因行善根未皆成熟，<a id="a-KQ"></a>终不中道证于实际，<a id="a-KR"></a>若时无上正等菩提因行善根一切成熟，<a id="a-KS"></a>尔时菩萨方证实际，<a id="a-KT"></a>便得无上正等菩提。</p>
  <p id="aKU">“是故，<a id="a-KV"></a>善现，<a id="a-KW"></a>诸菩萨摩诃萨行深般若波罗蜜多，<a id="a-KX"></a>摄受殊胜方便善巧，<a id="a-KY"></a>皆应如是于深法性审谛观察，<a id="a-KZ"></a>若诸佛法未极圆满不应作证。<a id="a-Ka"></a>”</p>
  <p id="aKb">尔时，<a id="a-Kc"></a>善现便白佛言：<a id="a-Kd"></a>“诸菩萨摩诃萨甚为希有，<a id="a-Ke"></a>能为难事，<a id="a-Kf"></a>谓虽行空而不住空，<a id="a-Kg"></a>虽现入空定而不证实际。<a id="a-Kh"></a>”</p>
  <p id="aKi">佛告善现：<a id="a-Kj"></a>“如是，<a id="a-Kk"></a>如是，<a id="a-Kl"></a>如汝所说。<a id="a-Km"></a>所以者何？<a id="a-Kn"></a>是诸菩萨于有情类誓不弃舍，<a id="a-Ko"></a>谓发如是殊胜妙愿：<a id="a-Kp"></a>‘若诸有情未得解脱，<a id="a-Kq"></a>我终不舍加行善根。<a id="a-Kr"></a>’善现当知，<a id="a-Ks"></a>是诸菩萨由起如是广大心故，<a id="a-Kt"></a>为欲解脱一切有情，<a id="a-Ku"></a>虽引发空、<a id="a-Kv"></a>无相、<a id="a-Kw"></a>无愿三三摩地，<a id="a-Kx"></a>而由摄受方便善巧不证实际。<a id="a-Ky"></a>所以者何？<a id="a-Kz"></a>是诸菩萨方便善巧所护持故，<a id="a-L0"></a>常作是念：<a id="a-L1"></a>‘我终不舍一切有情而趣圆寂。<a id="a-L2"></a>’由起此念方便善巧，<a id="a-L3"></a>故于中间不证实际。</p>
  <p id="aL4">“复次，<a id="a-L5"></a>善现，<a id="a-L6"></a>若诸菩萨于甚深处或已观察、<a id="a-L7"></a>或当观察，<a id="a-L8"></a>谓空、<a id="a-L9"></a>无相、<a id="a-LA"></a>无愿等持三解脱门所行之处，<a id="a-LB"></a>是诸菩萨恒作是念：<a id="a-LC"></a>‘有情长夜起有情想行有所得，<a id="a-LD"></a>引生种种邪恶见趣，<a id="a-LE"></a>轮回生死受苦无穷。<a id="a-LF"></a>我为断彼邪恶见趣，<a id="a-LG"></a>应求无上正等菩提，<a id="a-LH"></a>为诸有情说深空法，<a id="a-LI"></a>令断彼执出生死苦。<a id="a-LJ"></a>是故虽学空解脱门，<a id="a-LK"></a>而于中间不证实际。<a id="a-LL"></a>’善现当知，<a id="a-LM"></a>是诸菩萨由起此念方便善巧，<a id="a-LN"></a>虽于中间不证实际，<a id="a-LO"></a>而不退失四无量定。<a id="a-LP"></a>所以者何？<a id="a-LQ"></a>是诸菩萨甚深般若波罗蜜多方便善巧所摄受故，<a id="a-LR"></a>倍增白法诸根渐利，<a id="a-LS"></a>力、<a id="a-LT"></a>觉、<a id="a-LU"></a>道支转复增益。<a id="a-LV"></a>”</p>
  <p id="aLW">“复次，<a id="a-LX"></a>善现，<a id="a-LY"></a>是诸菩萨恒作是念：<a id="a-LZ"></a>‘有情长夜行诸相中起种种执，<a id="a-La"></a>由斯轮转受苦无穷。<a id="a-Lb"></a>我为断彼诸相执故，<a id="a-Lc"></a>应求无上正等菩提，<a id="a-Ld"></a>为诸有情说无相法，<a id="a-Le"></a>令断相执出生死苦，<a id="a-Lf"></a>由斯数入无相等持。<a id="a-Lg"></a>’善现当知，<a id="a-Lh"></a>是诸菩萨由先成就方便善巧及所起念，<a id="a-Li"></a>虽数现入无相等持，<a id="a-Lj"></a>而于中间不证实际；<a id="a-Lk"></a>虽于中间不证实际，<a id="a-Ll"></a>而不退失慈、<a id="a-Lm"></a>悲、<a id="a-Ln"></a>喜、<a id="a-Lo"></a>舍及诸余定。<a id="a-Lp"></a>所以者何？<a id="a-Lq"></a>是诸菩萨甚深般若波罗蜜多方便善巧所摄受故，<a id="a-Lr"></a>倍增白法诸根渐利，<a id="a-Ls"></a>力、<a id="a-Lt"></a>觉、<a id="a-Lu"></a>道支转复增益。</p>
  <p id="aLv">“复次，<a id="a-Lw"></a>善现，<a id="a-Lx"></a>是诸菩萨恒作是念：<a id="a-Ly"></a>‘有情长夜其心常起常想、<a id="a-Lz"></a>乐想、<a id="a-M0"></a>我想、<a id="a-M1"></a>净想，<a id="a-M2"></a>由此引生颠倒执著，<a id="a-M3"></a>轮回生死受苦无穷。<a id="a-M4"></a>我为断彼四颠倒故，<a id="a-M5"></a>应求无上正等菩提，<a id="a-M6"></a>为诸有情说无倒法，<a id="a-M7"></a>谓说生死无常、<a id="a-M8"></a>无乐、<a id="a-M9"></a>无我、<a id="a-MA"></a>无净，<a id="a-MB"></a>唯有涅槃微妙寂静，<a id="a-MC"></a>具足种种真实功德。<a id="a-MD"></a>由斯数入无愿等持。<a id="a-ME"></a>’善现当知，<a id="a-MF"></a>是诸菩萨由先成就方便善巧及所起念，<a id="a-MG"></a>虽数现入无愿等持，<a id="a-MH"></a>而诸佛法未极圆满，<a id="a-MI"></a>终不中间证于实际；<a id="a-MJ"></a>虽于中间不证实际，<a id="a-MK"></a>而不退失慈、<a id="a-ML"></a>悲、<a id="a-MM"></a>喜、<a id="a-MN"></a>舍及诸余定。<a id="a-MO"></a>所以者何？<a id="a-MP"></a>是诸菩萨甚深般若波罗蜜多方便善巧所摄受故，<a id="a-MQ"></a>倍增白法诸根渐利，<a id="a-MR"></a>力、<a id="a-MS"></a>觉、<a id="a-MT"></a>道支转复增益。</p>
  <p id="aMU">“复次，<a id="a-MV"></a>善现，<a id="a-MW"></a>是诸菩萨恒作是念：<a id="a-MX"></a>‘有情长夜先已行有所得，<a id="a-MY"></a>今亦行有所得，<a id="a-MZ"></a>先已行有相，<a id="a-Ma"></a>今亦行有相，<a id="a-Mb"></a>先已行颠倒，<a id="a-Mc"></a>今亦行颠倒，<a id="a-Md"></a>先已行和合想，<a id="a-Me"></a>今亦行和合想，<a id="a-Mf"></a>先已行虚妄想，<a id="a-Mg"></a>今亦行虚妄想，<a id="a-Mh"></a>先已行邪见，<a id="a-Mi"></a>今亦行邪见，<a id="a-Mj"></a>由斯轮转受苦无穷。<a id="a-Mk"></a>我为断彼如是过失，<a id="a-Ml"></a>应求无上正等菩提，<a id="a-Mm"></a>为诸有情说甚深法，<a id="a-Mn"></a>令彼过失皆永断除，<a id="a-Mo"></a>不复轮回受生死苦，<a id="a-Mp"></a>速证常乐真净涅槃。<a id="a-Mq"></a>’善现当知，<a id="a-Mr"></a>是诸菩萨由深愍念一切有情，<a id="a-Ms"></a>成就殊胜方便善巧，<a id="a-Mt"></a>甚深般若波罗蜜多所摄受故，<a id="a-Mu"></a>于深法性常乐观察，<a id="a-Mv"></a>谓空、<a id="a-Mw"></a>无相、<a id="a-Mx"></a>无愿、<a id="a-My"></a>无作、<a id="a-Mz"></a>无生、<a id="a-N0"></a>无灭、<a id="a-N1"></a>无起、<a id="a-N2"></a>无尽、<a id="a-N3"></a>无性、<a id="a-N4"></a>实际。<a id="a-N5"></a>善现当知，<a id="a-N6"></a>是诸菩萨成就如是殊胜智见，<a id="a-N7"></a>若堕无相无作之法或住三界，<a id="a-N8"></a>俱无是处。<a id="a-N9"></a>善现当知，<a id="a-NA"></a>是诸菩萨成就如是殊胜功德，<a id="a-NB"></a>舍诸有情而趣圆寂，<a id="a-NC"></a>不证无上正等菩提饶益有情，<a id="a-ND"></a>定无是处。<a id="a-NE"></a>”</p>
  <p id="aNF"></p>
 </body>
</html>