<!doctype html>
<html id="z3IBT6q9L" data-ver="1275">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百七十四</h1>
  <h2 id="a2">第七曼殊室利分之一</h2>
  <p id="a3">如是我闻：<a id="a-4"></a>一时，<a id="a-5"></a>薄伽梵在室罗筏住逝多林给孤独园，<a id="a-6"></a>与大苾蒭众百千人俱，<a id="a-7"></a>皆阿罗汉，<a id="a-8"></a>唯阿难陀犹居学地，<a id="a-9"></a>舍利子等而为上首。<a id="a-A"></a>复与菩萨摩诃萨众十千人俱，<a id="a-B"></a>皆不退转功德甲胄而自庄严，<a id="a-C"></a>慈氏菩萨、<a id="a-D"></a>妙吉祥菩萨、<a id="a-E"></a>无礙辩菩萨、<a id="a-F"></a>不舍善轭菩萨而为上首。</p>
  <p id="aG">曼殊室利童子菩萨明相现时出自住处，<a id="a-H"></a>诣如来所，<a id="a-I"></a>在外而立。<a id="a-J"></a>具寿舍利子、<a id="a-K"></a>大迦多衍那、<a id="a-L"></a>大迦葉波、<a id="a-M"></a>大采菽氏、<a id="a-N"></a>满慈子、<a id="a-O"></a>执大藏，<a id="a-P"></a>如是一切大声闻僧，<a id="a-Q"></a>亦于此时各从住处，<a id="a-R"></a>诣如来所，<a id="a-S"></a>在外而立。</p>
  <p id="aT">尔时，<a id="a-U"></a>世尊知诸大众皆来集已，<a id="a-V"></a>从住处出，<a id="a-W"></a>敷如常座结跏趺坐，<a id="a-X"></a>告舍利子：<a id="a-Y"></a>“汝今何故于晨朝时在门外立？<a id="a-Z"></a>”</p>
  <p id="aa">时，<a id="a-b"></a>舍利子白言：<a id="a-c"></a>“世尊，<a id="a-d"></a>曼殊室利童子菩萨先来住此，<a id="a-e"></a>我等后来。<a id="a-f"></a>”</p>
  <p id="ag">尔时，<a id="a-h"></a>世尊知而故问曼殊室利言：<a id="a-i"></a>“善男子，<a id="a-j"></a>汝实先来至此住处，<a id="a-k"></a>为欲观礼亲近佛耶？<a id="a-l"></a>”</p>
  <p id="am">曼殊室利前白佛言：<a id="a-n"></a>“如是，<a id="a-o"></a>世尊。<a id="a-p"></a>如是，<a id="a-q"></a>善逝。<a id="a-r"></a>何以故？<a id="a-s"></a>我于如来观礼亲近常无厌足，<a id="a-t"></a>为欲利乐诸有情故实先来此。<a id="a-u"></a>世尊，<a id="a-v"></a>我今来至此处亲近礼敬观如来者，<a id="a-w"></a>专为利乐一切有情，<a id="a-x"></a>非为证得佛菩提故，<a id="a-y"></a>非为乐观如来身故，<a id="a-z"></a>非为扰动真法界故，<a id="a-10"></a>非为分别诸法性故，<a id="a-11"></a>亦不为余种种事故。<a id="a-12"></a>我观如来即真如相无动无作、<a id="a-13"></a>无所分别无异分别、<a id="a-14"></a>非即方处非离方处、<a id="a-15"></a>非有非无、<a id="a-16"></a>非常非断、<a id="a-17"></a>非即三世非离三世、<a id="a-18"></a>无生无灭、<a id="a-19"></a>无去无来、<a id="a-1A"></a>无染不染、<a id="a-1B"></a>无二不二，<a id="a-1C"></a>心言路绝。<a id="a-1D"></a>若以此等真如之相观于如来，<a id="a-1E"></a>名真见佛，<a id="a-1F"></a>亦名礼敬亲近如来，<a id="a-1G"></a>实于有情为利乐故。<a id="a-1H"></a>”</p>
  <p id="a1I">佛告曼殊室利童子：<a id="a-1J"></a>“汝作是观为何所见？<a id="a-1K"></a>”</p>
  <p id="a1L">曼殊室利白言：<a id="a-1M"></a>“世尊，<a id="a-1N"></a>我作是观都无所见，<a id="a-1O"></a>于诸法相亦无所取。<a id="a-1P"></a>”</p>
  <p id="a1Q">佛言：<a id="a-1R"></a>“善哉！<a id="a-1S"></a>善哉！<a id="a-1T"></a>童子，<a id="a-1U"></a>汝能如是观于如来，<a id="a-1V"></a>于一切法心无所取亦无不取，<a id="a-1W"></a>非集非散。<a id="a-1X"></a>”</p>
  <p id="a1Y">时，<a id="a-1Z"></a>舍利子谓曼殊室利言：<a id="a-1a"></a>“仁能如是亲近礼敬观于如来，<a id="a-1b"></a>甚为希有！<a id="a-1c"></a>虽常慈愍一切有情，<a id="a-1d"></a>而于有情都无所得；<a id="a-1e"></a>虽能化导一切有情令趣涅槃，<a id="a-1f"></a>而无所执；<a id="a-1g"></a>虽为利乐诸有情故擐大甲胄，<a id="a-1h"></a>而于其中不起积集、<a id="a-1i"></a>散坏方便。<a id="a-1j"></a>”</p>
  <p id="a1k">时，<a id="a-1l"></a>曼殊室利白舍利子言：<a id="a-1m"></a>“如是，<a id="a-1n"></a>如是，<a id="a-1o"></a>如尊所说，<a id="a-1p"></a>我为利乐诸有情故，<a id="a-1q"></a>擐大甲胄令趣涅槃，<a id="a-1r"></a>实于有情及涅槃界所化、<a id="a-1s"></a>所证无得无执。<a id="a-1t"></a>又，<a id="a-1u"></a>舍利子，<a id="a-1v"></a>非我实欲利乐有情擐大甲胄。<a id="a-1w"></a>所以者何？<a id="a-1x"></a>诸有情界无增无减。<a id="a-1y"></a>假使于此一佛土中，<a id="a-1z"></a>有如殑伽沙数诸佛，<a id="a-20"></a>一一皆住尔所大劫，<a id="a-21"></a>昼夜常说尔所法门，<a id="a-22"></a>一一法门各能度脱尔所佛土诸有情类，<a id="a-23"></a>悉皆令入无余涅槃。<a id="a-24"></a>如此佛土有如是事，<a id="a-25"></a>余十方面各如殑伽沙等世界亦复如是。<a id="a-26"></a>虽有尔所诸佛世尊，<a id="a-27"></a>经尔所时说尔所法，<a id="a-28"></a>度脱尔所诸有情类，<a id="a-29"></a>皆令证入无余涅槃，<a id="a-2A"></a>而有情界亦无增减。<a id="a-2B"></a>何以故？<a id="a-2C"></a>以诸有情自性离故、<a id="a-2D"></a>无边际故不可增减。<a id="a-2E"></a>”</p>
  <p id="a2F">舍利子言：<a id="a-2G"></a>“曼殊室利，<a id="a-2H"></a>若诸有情自性离故、<a id="a-2I"></a>无边际故无增减者，<a id="a-2J"></a>何缘菩萨求大菩提欲为有情常说妙法？<a id="a-2K"></a>”</p>
  <p id="a2L">曼殊室利言：<a id="a-2M"></a>“舍利子，<a id="a-2N"></a>我说有情都不可得，<a id="a-2O"></a>何有菩萨求大菩提欲为有情常说妙法？<a id="a-2P"></a>何以故？<a id="a-2Q"></a>舍利子，<a id="a-2R"></a>诸法毕竟不可得故。<a id="a-2S"></a>”</p>
  <p id="a2T">佛告曼殊室利童子：<a id="a-2U"></a>“若诸有情都不可得，<a id="a-2V"></a>云何施设诸有情界？<a id="a-2W"></a>”</p>
  <p id="a2X">曼殊室利白言：<a id="a-2Y"></a>“世尊，<a id="a-2Z"></a>有情界者但假施设。<a id="a-2a"></a>”</p>
  <p id="a2b">“曼殊室利，<a id="a-2c"></a>设有问汝：<a id="a-2d"></a>‘有情界者为有几何？<a id="a-2e"></a>’汝得彼问当云何答？<a id="a-2f"></a>”</p>
  <p id="a2g">“世尊，<a id="a-2h"></a>我当作如是答：<a id="a-2i"></a>如佛法数，<a id="a-2j"></a>彼界亦尔。<a id="a-2k"></a>”</p>
  <p id="a2l">“曼殊室利，<a id="a-2m"></a>设复问汝：<a id="a-2n"></a>‘有情界者其量云何？<a id="a-2o"></a>’汝得彼问复云何答？<a id="a-2p"></a>”</p>
  <p id="a2q">“世尊，<a id="a-2r"></a>我当作如是答：<a id="a-2s"></a>有情界量如诸佛境。<a id="a-2t"></a>”</p>
  <p id="a2u">“曼殊室利，<a id="a-2v"></a>设有问言：<a id="a-2w"></a>‘诸有情界为何所属？<a id="a-2x"></a>’汝得彼问复云何答？<a id="a-2y"></a>”</p>
  <p id="a2z">“世尊，<a id="a-30"></a>我当作如是答：<a id="a-31"></a>彼界所属如佛难思。<a id="a-32"></a>”</p>
  <p id="a33">“曼殊室利，<a id="a-34"></a>设有问言：<a id="a-35"></a>‘有情界者为何所住？<a id="a-36"></a>’汝得彼问复云何答？<a id="a-37"></a>”</p>
  <p id="a38">“世尊，<a id="a-39"></a>我当作如是答：<a id="a-3A"></a>若离染际所应住法，<a id="a-3B"></a>即有情界所应住法。<a id="a-3C"></a>”</p>
  <p id="a3D">“曼殊室利，<a id="a-3E"></a>汝修般若波罗蜜多为何所住？<a id="a-3F"></a>”</p>
  <p id="a3G">“世尊，<a id="a-3H"></a>我修甚深般若波罗蜜多都无所住。<a id="a-3I"></a>”</p>
  <p id="a3J">“曼殊室利，<a id="a-3K"></a>无所住者云何能修甚深般若波罗蜜多？<a id="a-3L"></a>”</p>
  <p id="a3M">“世尊，<a id="a-3N"></a>我由无所住故能修般若波罗蜜多。<a id="a-3O"></a>”</p>
  <p id="a3P">“曼殊室利，<a id="a-3Q"></a>汝修般若波罗蜜多，<a id="a-3R"></a>于善、<a id="a-3S"></a>于恶何增何减？<a id="a-3T"></a>”</p>
  <p id="a3U">“世尊，<a id="a-3V"></a>我修甚深般若波罗蜜多，<a id="a-3W"></a>于善、<a id="a-3X"></a>于恶无增无减。<a id="a-3Y"></a>世尊，<a id="a-3Z"></a>我修甚深般若波罗蜜多，<a id="a-3a"></a>于一切法亦无增减。<a id="a-3b"></a>世尊，<a id="a-3c"></a>般若波罗蜜多出现世间，<a id="a-3d"></a>不为增减一切法故。<a id="a-3e"></a>世尊，<a id="a-3f"></a>修学甚深般若波罗蜜多，<a id="a-3g"></a>不为弃舍异生等法，<a id="a-3h"></a>不为摄受一切佛法。<a id="a-3i"></a>所以者何？<a id="a-3j"></a>甚深般若波罗蜜多不为舍法、<a id="a-3k"></a>得法故起。<a id="a-3l"></a>世尊，<a id="a-3m"></a>修学甚深般若波罗蜜多，<a id="a-3n"></a>不为厌离生死过失，<a id="a-3o"></a>不为欣乐涅槃功德。<a id="a-3p"></a>所以者何？<a id="a-3q"></a>修此法者不见生死，<a id="a-3r"></a>况有厌离？<a id="a-3s"></a>不见涅槃，<a id="a-3t"></a>况有欣乐？<a id="a-3u"></a>世尊，<a id="a-3v"></a>修学甚深般若波罗蜜多，<a id="a-3w"></a>不见诸法有劣有胜、<a id="a-3x"></a>有失有得、<a id="a-3y"></a>可舍可取。<a id="a-3z"></a>世尊，<a id="a-40"></a>修学甚深般若波罗蜜多，<a id="a-41"></a>不得诸法可增可减。<a id="a-42"></a>所以者何？<a id="a-43"></a>非真法界有增有减。<a id="a-44"></a>世尊，<a id="a-45"></a>若能如是修者，<a id="a-46"></a>名真修学甚深般若波罗蜜多。</p>
  <p id="a47">“复次，<a id="a-48"></a>世尊，<a id="a-49"></a>若修般若波罗蜜多，<a id="a-4A"></a>于一切法不增不减，<a id="a-4B"></a>名真修学甚深般若波罗蜜多；<a id="a-4C"></a>若修般若波罗蜜多，<a id="a-4D"></a>于一切法不生不灭，<a id="a-4E"></a>名真修学甚深般若波罗蜜多；<a id="a-4F"></a>若修般若波罗蜜多，<a id="a-4G"></a>于一切法不见增减，<a id="a-4H"></a>名真修学甚深般若波罗蜜多；<a id="a-4I"></a>若修般若波罗蜜多，<a id="a-4J"></a>于一切法不见生灭，<a id="a-4K"></a>名真修学甚深般若波罗蜜多。</p>
  <p id="a4L">“复次，<a id="a-4M"></a>世尊，<a id="a-4N"></a>若修般若波罗蜜多，<a id="a-4O"></a>于一切法无所思惟，<a id="a-4P"></a>若多若少俱无希愿，<a id="a-4Q"></a>能、<a id="a-4R"></a>所希愿及希愿者皆不取著，<a id="a-4S"></a>名真修学甚深般若波罗蜜多；<a id="a-4T"></a>若修般若波罗蜜多，<a id="a-4U"></a>不见诸法有好有丑、<a id="a-4V"></a>有高有下，<a id="a-4W"></a>名真修学甚深般若波罗蜜多。</p>
  <p id="a4X">“复次，<a id="a-4Y"></a>世尊，<a id="a-4Z"></a>善男子等若修般若波罗蜜多，<a id="a-4a"></a>于诸法中不得胜劣，<a id="a-4b"></a>谓都不见此胜此劣，<a id="a-4c"></a>是真般若波罗蜜多。<a id="a-4d"></a>所以者何？<a id="a-4e"></a>真如、<a id="a-4f"></a>法界、<a id="a-4g"></a>法性、<a id="a-4h"></a>实际无胜无劣。<a id="a-4i"></a>若如是修，<a id="a-4j"></a>名真修学甚深般若波罗蜜多。<a id="a-4k"></a>”</p>
  <p id="a4l">佛告曼殊室利童子：<a id="a-4m"></a>“诸佛妙法岂亦不胜？<a id="a-4n"></a>”</p>
  <p id="a4o">曼殊室利白言：<a id="a-4p"></a>“世尊，<a id="a-4q"></a>诸佛妙法不可取故，<a id="a-4r"></a>亦不可言是胜是劣，<a id="a-4s"></a>如来岂不证诸法空？<a id="a-4t"></a>”</p>
  <p id="a4u">世尊答言：<a id="a-4v"></a>“如是，<a id="a-4w"></a>童子。<a id="a-4x"></a>”</p>
  <p id="a4y">曼殊室利复白佛言：<a id="a-4z"></a>“诸法空中何有胜劣？<a id="a-50"></a>”</p>
  <p id="a51">世尊赞曰：<a id="a-52"></a>“善哉！<a id="a-53"></a>善哉！<a id="a-54"></a>如是，<a id="a-55"></a>如是，<a id="a-56"></a>如汝所说。<a id="a-57"></a>曼殊室利，<a id="a-58"></a>佛法岂不是无上耶？<a id="a-59"></a>”</p>
  <p id="a5A">“如是，<a id="a-5B"></a>世尊，<a id="a-5C"></a>一切佛法虽实无上，<a id="a-5D"></a>而于其中无法可得，<a id="a-5E"></a>故不可说佛法无上。</p>
  <p id="a5F">“复次，<a id="a-5G"></a>世尊，<a id="a-5H"></a>善男子等若修般若波罗蜜多，<a id="a-5I"></a>不欲住持一切佛法，<a id="a-5J"></a>不欲调伏异生法等。<a id="a-5K"></a>甚深般若波罗蜜多，<a id="a-5L"></a>于诸佛法、<a id="a-5M"></a>异生法等，<a id="a-5N"></a>不欲增长及调伏故，<a id="a-5O"></a>于一切法无分别故。<a id="a-5P"></a>若如是修，<a id="a-5Q"></a>名真修学甚深般若波罗蜜多。</p>
  <p id="a5R">“复次，<a id="a-5S"></a>世尊，<a id="a-5T"></a>善男子等若修般若波罗蜜多，<a id="a-5U"></a>不见诸法有可思惟、<a id="a-5V"></a>可分别者。<a id="a-5W"></a>”</p>
  <p id="a5X">“曼殊室利，<a id="a-5Y"></a>汝于佛法岂不思惟？<a id="a-5Z"></a>”</p>
  <p id="a5a">“不也，<a id="a-5b"></a>世尊。<a id="a-5c"></a>我若见有真实佛法应可思惟，<a id="a-5d"></a>然我不见。</p>
  <p id="a5e">“世尊，<a id="a-5f"></a>般若波罗蜜多不为分别诸法故起，<a id="a-5g"></a>谓不分别是异生法、<a id="a-5h"></a>是声闻法、<a id="a-5i"></a>是独觉法、<a id="a-5j"></a>是菩萨法、<a id="a-5k"></a>是如来法。<a id="a-5l"></a>善男子等精勤修学甚深般若波罗蜜多，<a id="a-5m"></a>于诸法中都无所得亦无所说，<a id="a-5n"></a>谓不说有异生法性，<a id="a-5o"></a>亦不说有声闻乃至如来法性。<a id="a-5p"></a>所以者何？<a id="a-5q"></a>此诸法性皆毕竟空、<a id="a-5r"></a>不可见故。<a id="a-5s"></a>若如是修，<a id="a-5t"></a>名真修学甚深般若波罗蜜多。</p>
  <p id="a5u">“复次，<a id="a-5v"></a>世尊，<a id="a-5w"></a>善男子等勤修般若波罗蜜多，<a id="a-5x"></a>不作是念：<a id="a-5y"></a>‘此是欲界，<a id="a-5z"></a>此是色界，<a id="a-60"></a>此无色界，<a id="a-61"></a>此是灭界。<a id="a-62"></a>’所以者何？<a id="a-63"></a>甚深般若波罗蜜多不见有法是可灭者。<a id="a-64"></a>若如是修，<a id="a-65"></a>名真修学甚深般若波罗蜜多。</p>
  <p id="a66">“复次，<a id="a-67"></a>世尊，<a id="a-68"></a>若修般若波罗蜜多，<a id="a-69"></a>于一切法不作恩怨。<a id="a-6A"></a>何以故？<a id="a-6B"></a>甚深般若波罗蜜多不为住持一切佛法，<a id="a-6C"></a>不为弃舍异生等法。<a id="a-6D"></a>所以者何？<a id="a-6E"></a>善男子等勤修般若波罗蜜多，<a id="a-6F"></a>于佛法中不欲证得、<a id="a-6G"></a>不欲灭坏异生等法，<a id="a-6H"></a>达一切法性平等故。<a id="a-6I"></a>若如是修，<a id="a-6J"></a>名真修学甚深般若波罗蜜多。<a id="a-6K"></a>”</p>
  <p id="a6L">尔时，<a id="a-6M"></a>世尊即便赞曰：<a id="a-6N"></a>“曼殊室利，<a id="a-6O"></a>善哉！<a id="a-6P"></a>善哉！<a id="a-6Q"></a>汝今乃能说甚深法，<a id="a-6R"></a>与诸菩萨摩诃萨众作真法印，<a id="a-6S"></a>亦与声闻及独觉等增上慢者作大法印，<a id="a-6T"></a>令如实知先所通达非真究竟。</p>
  <p id="a6U">“曼殊室利，<a id="a-6V"></a>若善男子、<a id="a-6W"></a>善女人等，<a id="a-6X"></a>闻是深法，<a id="a-6Y"></a>心不沉没亦不惊怖，<a id="a-6Z"></a>当知是人非于一佛乃至千佛种诸善根，<a id="a-6a"></a>定于无量无边佛所种诸善根，<a id="a-6b"></a>乃能闻是甚深般若波罗蜜多，<a id="a-6c"></a>心不沉没亦不惊怖。<a id="a-6d"></a>”</p>
  <p id="a6e">尔时，<a id="a-6f"></a>曼殊室利童子合掌恭敬，<a id="a-6g"></a>复白佛言：<a id="a-6h"></a>“我欲更说甚深般若波罗蜜多，<a id="a-6i"></a>惟愿开许！<a id="a-6j"></a>”</p>
  <p id="a6k">佛告曼殊室利童子：<a id="a-6l"></a>“汝欲说者，<a id="a-6m"></a>随汝意说。<a id="a-6n"></a>”</p>
  <p id="a6o">曼殊室利便白佛言：<a id="a-6p"></a>“世尊，<a id="a-6q"></a>若修甚深般若波罗蜜多，<a id="a-6r"></a>于法不得是可住者，<a id="a-6s"></a>亦复不得是不可住，<a id="a-6t"></a>当知如是甚深般若波罗蜜多不缘法住。<a id="a-6u"></a>何以故？<a id="a-6v"></a>以一切法无所缘故。<a id="a-6w"></a>世尊，<a id="a-6x"></a>若能如是修者，<a id="a-6y"></a>名真修学甚深般若波罗蜜多，<a id="a-6z"></a>于一切法不取相故。</p>
  <p id="a70">“复次，<a id="a-71"></a>世尊，<a id="a-72"></a>应观如是甚深般若波罗蜜多，<a id="a-73"></a>不现前观诸法性相，<a id="a-74"></a>谓于佛法尚不现观，<a id="a-75"></a>况菩萨法？<a id="a-76"></a>于菩萨法尚不现观，<a id="a-77"></a>况独觉法？<a id="a-78"></a>于独觉法尚不现观，<a id="a-79"></a>况声闻法？<a id="a-7A"></a>于声闻法尚不现观，<a id="a-7B"></a>况异生法？<a id="a-7C"></a>何以故？<a id="a-7D"></a>以一切法性相离故。</p>
  <p id="a7E">“复次，<a id="a-7F"></a>世尊，<a id="a-7G"></a>依修如是甚深般若波罗蜜多，<a id="a-7H"></a>于诸法中无所分别，<a id="a-7I"></a>谓不分别是可思议、<a id="a-7J"></a>不可思议法性差别，<a id="a-7K"></a>当知菩萨摩诃萨众修行般若波罗蜜多，<a id="a-7L"></a>于诸法中都无分别。</p>
  <p id="a7M">“复次，<a id="a-7N"></a>世尊，<a id="a-7O"></a>依修如是甚深般若波罗蜜多，<a id="a-7P"></a>一切法中都不见有此是佛法、<a id="a-7Q"></a>此非佛法，<a id="a-7R"></a>此可思议、<a id="a-7S"></a>此不可思议，<a id="a-7T"></a>以一切法无差别性故。<a id="a-7U"></a>若诸有情能修如是甚深般若波罗蜜多，<a id="a-7V"></a>观一切法皆是佛法，<a id="a-7W"></a>顺菩提故，<a id="a-7X"></a>观一切法皆不思议，<a id="a-7Y"></a>毕竟空故，<a id="a-7Z"></a>是诸有情已曾亲近、<a id="a-7a"></a>供养恭敬多百千佛种诸善根，<a id="a-7b"></a>乃能如是修行般若波罗蜜多。</p>
  <p id="a7c">“复次，<a id="a-7d"></a>世尊，<a id="a-7e"></a>若善男子、<a id="a-7f"></a>善女人等，<a id="a-7g"></a>闻说如是甚深般若波罗蜜多，<a id="a-7h"></a>心不沉没亦不惊怖，<a id="a-7i"></a>当知过去已曾亲近、<a id="a-7j"></a>供养恭敬多百千佛种诸善根乃能如是。</p>
  <p id="a7k">“复次，<a id="a-7l"></a>世尊，<a id="a-7m"></a>应观如是甚深般若波罗蜜多，<a id="a-7n"></a>若能勤修，<a id="a-7o"></a>则于诸法不见杂染不见清净；<a id="a-7p"></a>虽无所见，<a id="a-7q"></a>而能勤修甚深般若波罗蜜多，<a id="a-7r"></a>于一切时心无厌倦。</p>
  <p id="a7s">“复次，<a id="a-7t"></a>世尊，<a id="a-7u"></a>若修如是甚深般若波罗蜜多，<a id="a-7v"></a>于诸异生、<a id="a-7w"></a>声闻、<a id="a-7x"></a>独觉、<a id="a-7y"></a>菩萨、<a id="a-7z"></a>佛法无差别想，<a id="a-80"></a>了此等法毕竟空故。<a id="a-81"></a>若能如是，<a id="a-82"></a>名真修学甚深般若波罗蜜多。<a id="a-83"></a>”</p>
  <p id="a84">佛告曼殊室利童子：<a id="a-85"></a>“汝已亲近、<a id="a-86"></a>供养几佛？<a id="a-87"></a>”</p>
  <p id="a88">曼殊室利白言：<a id="a-89"></a>“世尊，<a id="a-8A"></a>我已亲近、<a id="a-8B"></a>供养佛数量同幻士心、<a id="a-8C"></a>心所法，<a id="a-8D"></a>以一切法皆如幻故。<a id="a-8E"></a>”</p>
  <p id="a8F">“曼殊室利，<a id="a-8G"></a>汝于佛法岂不趣求？<a id="a-8H"></a>”</p>
  <p id="a8I">“世尊，<a id="a-8J"></a>我今不见有法非佛法者，<a id="a-8K"></a>何所趣求？<a id="a-8L"></a>”</p>
  <p id="a8M">“曼殊室利，<a id="a-8N"></a>汝于佛法已成就耶？<a id="a-8O"></a>”</p>
  <p id="a8P">“世尊，<a id="a-8Q"></a>我今都不见法可名佛法，<a id="a-8R"></a>何所成就？<a id="a-8S"></a>”</p>
  <p id="a8T">“曼殊室利，<a id="a-8U"></a>汝岂不得无著性耶？<a id="a-8V"></a>”</p>
  <p id="a8W">“世尊，<a id="a-8X"></a>我今即无著性，<a id="a-8Y"></a>岂无著性复得无著？<a id="a-8Z"></a>”</p>
  <p id="a8a">“曼殊室利，<a id="a-8b"></a>汝不当坐菩提座耶？<a id="a-8c"></a>”</p>
  <p id="a8d">“世尊，<a id="a-8e"></a>诸佛于菩提座尚无坐义，<a id="a-8f"></a>况我能坐？<a id="a-8g"></a>何以故？<a id="a-8h"></a>以一切法皆用实际为定量故，<a id="a-8i"></a>于实际中座及坐者俱不可得。<a id="a-8j"></a>”</p>
  <p id="a8k">“曼殊室利，<a id="a-8l"></a>言实际者，<a id="a-8m"></a>是何增语？<a id="a-8n"></a>”</p>
  <p id="a8o">“世尊，<a id="a-8p"></a>实际当知即是伪身增语。<a id="a-8q"></a>”</p>
  <p id="a8r">“曼殊室利，<a id="a-8s"></a>云何伪身可名实际？<a id="a-8t"></a>”</p>
  <p id="a8u">“世尊，<a id="a-8v"></a>实际无去无来、<a id="a-8w"></a>非真非伪，<a id="a-8x"></a>身非身相俱不可得，<a id="a-8y"></a>伪身亦尔，<a id="a-8z"></a>是故伪身即是实际。<a id="a-90"></a>”</p>
  <p id="a91">时，<a id="a-92"></a>舍利子便白佛言：<a id="a-93"></a>“若诸菩萨闻说如是甚深般若波罗蜜多，<a id="a-94"></a>心不沉没亦不惊怖，<a id="a-95"></a>是诸菩萨定趣菩提不复退转。<a id="a-96"></a>”</p>
  <p id="a97">慈氏菩萨复白佛言：<a id="a-98"></a>“若诸菩萨闻说如是甚深般若波罗蜜多，<a id="a-99"></a>心不沉没亦不惊怖，<a id="a-9A"></a>是诸菩萨已近无上正等菩提。<a id="a-9B"></a>何以故？<a id="a-9C"></a>是诸菩萨现觉法性离一切分别如大菩提故。<a id="a-9D"></a>”</p>
  <p id="a9E">曼殊室利亦白佛言：<a id="a-9F"></a>“若诸菩萨闻说如是甚深般若波罗蜜多，<a id="a-9G"></a>心不沉没亦不惊怖，<a id="a-9H"></a>是诸菩萨如佛世尊堪受世间供养恭敬。<a id="a-9I"></a>何以故？<a id="a-9J"></a>于一切法觉实性故。<a id="a-9K"></a>”</p>
  <p id="a9L">时，<a id="a-9M"></a>有女人名无缘虑，<a id="a-9N"></a>合掌恭敬白言：<a id="a-9O"></a>“世尊，<a id="a-9P"></a>若诸有情闻说如是甚深般若波罗蜜多，<a id="a-9Q"></a>心不沉没亦不惊怖，<a id="a-9R"></a>是诸有情于异生法、<a id="a-9S"></a>若声闻法、<a id="a-9T"></a>若独觉法、<a id="a-9U"></a>若菩萨法、<a id="a-9V"></a>若如来法皆不缘虑。<a id="a-9W"></a>所以者何？<a id="a-9X"></a>达一切法都无所有，<a id="a-9Y"></a>能、<a id="a-9Z"></a>所缘虑俱不可得。<a id="a-9a"></a>”</p>
  <p id="a9b">尔时，<a id="a-9c"></a>佛告舍利子等：<a id="a-9d"></a>“如是，<a id="a-9e"></a>如是，<a id="a-9f"></a>如汝所说。<a id="a-9g"></a>若善男子、<a id="a-9h"></a>善女人等，<a id="a-9i"></a>闻说如是甚深般若波罗蜜多，<a id="a-9j"></a>心不沉没亦不惊怖，<a id="a-9k"></a>是善男子、<a id="a-9l"></a>善女人等当知已住不退转地，<a id="a-9m"></a>定趣菩提不复退转。<a id="a-9n"></a>舍利子等，<a id="a-9o"></a>若诸有情闻说如是甚深般若波罗蜜多，<a id="a-9p"></a>心不沉没亦不惊怖，<a id="a-9q"></a>欢喜、<a id="a-9r"></a>信乐、<a id="a-9s"></a>听闻、<a id="a-9t"></a>受持，<a id="a-9u"></a>转为他说心无厌倦；<a id="a-9v"></a>是诸有情能为一切真实广大殊胜施主，<a id="a-9w"></a>能施一切无上财宝，<a id="a-9x"></a>具足布施波罗蜜多；<a id="a-9y"></a>是诸有情净戒圆满，<a id="a-9z"></a>具真净戒、<a id="a-A0"></a>具胜净戒，<a id="a-A1"></a>净戒功德皆已圆满，<a id="a-A2"></a>具足净戒波罗蜜多；<a id="a-A3"></a>是诸有情安忍圆满，<a id="a-A4"></a>具真安忍、<a id="a-A5"></a>具胜安忍，<a id="a-A6"></a>安忍功德皆已圆满，<a id="a-A7"></a>具足安忍波罗蜜多；<a id="a-A8"></a>是诸有情精进圆满，<a id="a-A9"></a>具真精进、<a id="a-AA"></a>具胜精进，<a id="a-AB"></a>精进功德皆已圆满，<a id="a-AC"></a>具足精进波罗蜜多；<a id="a-AD"></a>是诸有情静虑圆满，<a id="a-AE"></a>具真静虑、<a id="a-AF"></a>具胜静虑，<a id="a-AG"></a>静虑功德皆已圆满，<a id="a-AH"></a>具足静虑波罗蜜多；<a id="a-AI"></a>是诸有情般若圆满，<a id="a-AJ"></a>具真般若、<a id="a-AK"></a>具胜般若，<a id="a-AL"></a>般若功德皆已圆满，<a id="a-AM"></a>具足般若波罗蜜多；<a id="a-AN"></a>是诸有情成就真胜慈、<a id="a-AO"></a>悲、<a id="a-AP"></a>喜、<a id="a-AQ"></a>舍，<a id="a-AR"></a>亦能为他宣说开示甚深般若波罗蜜多。<a id="a-AS"></a>”</p>
  <p id="aAT">佛告曼殊室利童子：<a id="a-AU"></a>“汝观何义，<a id="a-AV"></a>欲证无上正等菩提？<a id="a-AW"></a>”</p>
  <p id="aAX">曼殊室利白言：<a id="a-AY"></a>“世尊，<a id="a-AZ"></a>我于无上正等菩提尚无住心，<a id="a-Aa"></a>况当欲证？<a id="a-Ab"></a>我于菩提无求趣意。<a id="a-Ac"></a>所以者何？<a id="a-Ad"></a>菩提即我，<a id="a-Ae"></a>我即菩提，<a id="a-Af"></a>如何求趣？<a id="a-Ag"></a>”</p>
  <p id="aAh">佛言：<a id="a-Ai"></a>“善哉！<a id="a-Aj"></a>善哉！<a id="a-Ak"></a>童子，<a id="a-Al"></a>汝能巧说甚深义处。<a id="a-Am"></a>汝于先佛多植善根，<a id="a-An"></a>久发大愿，<a id="a-Ao"></a>能依无得修行种种清净梵行。<a id="a-Ap"></a>”</p>
  <p id="aAq">曼殊室利便白佛言：<a id="a-Ar"></a>“若于诸法有所得者可依无得修净梵行，<a id="a-As"></a>我都不见有法可得及无所得，<a id="a-At"></a>如何可言能依无得修净梵行？<a id="a-Au"></a>”</p>
  <p id="aAv">佛告曼殊室利童子：<a id="a-Aw"></a>“汝今见我声闻德耶？<a id="a-Ax"></a>”</p>
  <p id="aAy">“世尊，<a id="a-Az"></a>我见！<a id="a-B0"></a>”</p>
  <p id="aB1">佛言：<a id="a-B2"></a>“童子，<a id="a-B3"></a>汝云何见？<a id="a-B4"></a>”</p>
  <p id="aB5">“世尊，<a id="a-B6"></a>今我见诸声闻，<a id="a-B7"></a>非异生、<a id="a-B8"></a>非圣者，<a id="a-B9"></a>非有学、<a id="a-BA"></a>非无学，<a id="a-BB"></a>非可见、<a id="a-BC"></a>非不可见，<a id="a-BD"></a>非见者、<a id="a-BE"></a>非不见者，<a id="a-BF"></a>非多、<a id="a-BG"></a>非少，<a id="a-BH"></a>非小、<a id="a-BI"></a>非大，<a id="a-BJ"></a>非已调伏、<a id="a-BK"></a>非未调伏，<a id="a-BL"></a>我如是见而无见想。<a id="a-BM"></a>”</p>
  <p id="aBN">时，<a id="a-BO"></a>舍利子便问彼言：<a id="a-BP"></a>“于声闻乘既如是见，<a id="a-BQ"></a>复云何见正等觉乘？<a id="a-BR"></a>”</p>
  <p id="aBS">“大德，<a id="a-BT"></a>我今不见菩萨，<a id="a-BU"></a>亦复不见诸菩萨法；<a id="a-BV"></a>不见菩提，<a id="a-BW"></a>亦复不见趣菩提法，<a id="a-BX"></a>亦不见有趣菩提行，<a id="a-BY"></a>亦不见有证菩提法，<a id="a-BZ"></a>不见有能证菩提者。<a id="a-Ba"></a>我如是见正等觉乘，<a id="a-Bb"></a>谓于其中都无所见。<a id="a-Bc"></a>”</p>
  <p id="aBd">时，<a id="a-Be"></a>舍利子复问彼言：<a id="a-Bf"></a>“汝于如来当云何见？<a id="a-Bg"></a>”</p>
  <p id="aBh">“大德，<a id="a-Bi"></a>止！<a id="a-Bj"></a>止！<a id="a-Bk"></a>勿于如来大龙象王而兴言论。<a id="a-Bl"></a>”</p>
  <p id="aBm">“曼殊室利，<a id="a-Bn"></a>所言佛者，<a id="a-Bo"></a>是何增语？<a id="a-Bp"></a>”</p>
  <p id="aBq">“今问大德：<a id="a-Br"></a>所言我者，<a id="a-Bs"></a>复何增语？<a id="a-Bt"></a>”</p>
  <p id="aBu">舍利子言：<a id="a-Bv"></a>“我者但有假立名字，<a id="a-Bw"></a>是空增语。<a id="a-Bx"></a>”</p>
  <p id="aBy">“大德当知，<a id="a-Bz"></a>佛之增语即我增语，<a id="a-C0"></a>我之与佛俱毕竟空，<a id="a-C1"></a>但随世间假立名字。<a id="a-C2"></a>菩提名字亦是假立，<a id="a-C3"></a>不可寻此求实菩提，<a id="a-C4"></a>菩提相空不可表示。<a id="a-C5"></a>何以故？<a id="a-C6"></a>名字、<a id="a-C7"></a>菩提二俱空故。<a id="a-C8"></a>名字空故言说亦空，<a id="a-C9"></a>不可以空表示空法；<a id="a-CA"></a>菩提空故佛亦是空，<a id="a-CB"></a>故所言佛是空增语。</p>
  <p id="aCC">“复次，<a id="a-CD"></a>大德，<a id="a-CE"></a>所言佛者，<a id="a-CF"></a>无来无去、<a id="a-CG"></a>无生无灭，<a id="a-CH"></a>无所证得、<a id="a-CI"></a>无所成就，<a id="a-CJ"></a>无名、<a id="a-CK"></a>无相不可分别，<a id="a-CL"></a>无言、<a id="a-CM"></a>无说不可表示，<a id="a-CN"></a>唯微妙智自内证知，<a id="a-CO"></a>谓诸如来觉一切法毕竟空寂证大菩提，<a id="a-CP"></a>随顺世间假立名字，<a id="a-CQ"></a>故称为佛非为实有，<a id="a-CR"></a>若有若无不可得故。</p>
  <p id="aCS">“复次，<a id="a-CT"></a>大德，<a id="a-CU"></a>如来所证微妙智慧说名菩提，<a id="a-CV"></a>成就菩提故名为佛；<a id="a-CW"></a>菩提空故佛亦是空，<a id="a-CX"></a>由此佛名是空增语。<a id="a-CY"></a>”</p>
  <p id="aCZ">时，<a id="a-Ca"></a>舍利子便白佛言：<a id="a-Cb"></a>“曼殊室利所说深法，<a id="a-Cc"></a>非初学者所能了知。<a id="a-Cd"></a>”</p>
  <p id="aCe">尔时，<a id="a-Cf"></a>曼殊室利童子即白具寿舍利子言：<a id="a-Cg"></a>“我所说者，<a id="a-Ch"></a>非唯初学不能解了，<a id="a-Ci"></a>所作已办阿罗汉等亦不能知，<a id="a-Cj"></a>非我所说有能知者。<a id="a-Ck"></a>所以者何？<a id="a-Cl"></a>菩提之相非识所识，<a id="a-Cm"></a>无见无闻、<a id="a-Cn"></a>无得无念、<a id="a-Co"></a>无生无灭，<a id="a-Cp"></a>不可说示、<a id="a-Cq"></a>不可听受。<a id="a-Cr"></a>如是菩提性相空寂，<a id="a-Cs"></a>诸大菩萨尚未能知，<a id="a-Ct"></a>何况二乘所知解了？<a id="a-Cu"></a>菩提性相尚不可得，<a id="a-Cv"></a>况当有实证菩提者？<a id="a-Cw"></a>”</p>
  <p id="aCx">舍利子言：<a id="a-Cy"></a>“曼殊室利，<a id="a-Cz"></a>佛于法界岂不证耶？<a id="a-D0"></a>”</p>
  <p id="aD1">“不也，<a id="a-D2"></a>大德。<a id="a-D3"></a>所以者何？<a id="a-D4"></a>佛即法界，<a id="a-D5"></a>法界即佛，<a id="a-D6"></a>法界不应还证法界。</p>
  <p id="aD7">“又，<a id="a-D8"></a>舍利子，<a id="a-D9"></a>一切法空说为法界，<a id="a-DA"></a>即此法界说为菩提，<a id="a-DB"></a>法界、<a id="a-DC"></a>菩提俱离性相，<a id="a-DD"></a>由斯故说一切法空。<a id="a-DE"></a>一切法空、<a id="a-DF"></a>菩提、<a id="a-DG"></a>法界，<a id="a-DH"></a>皆是佛境无二无别，<a id="a-DI"></a>无二无别故不可了知，<a id="a-DJ"></a>不可了知故则无言说，<a id="a-DK"></a>无言说故不可施设有为无为、<a id="a-DL"></a>有非有等。</p>
  <p id="aDM">“又，<a id="a-DN"></a>舍利子，<a id="a-DO"></a>一切法性亦无二无别，<a id="a-DP"></a>无二无别故不可了知，<a id="a-DQ"></a>不可了知故则无言说，<a id="a-DR"></a>无言说故不可施设。<a id="a-DS"></a>所以者何？<a id="a-DT"></a>诸法本性都无所有，<a id="a-DU"></a>不可施设在此在彼、<a id="a-DV"></a>此物彼物。</p>
  <p id="aDW">“又，<a id="a-DX"></a>舍利子，<a id="a-DY"></a>若造无间，<a id="a-DZ"></a>当知即造不可思议亦造实际。<a id="a-Da"></a>何以故？<a id="a-Db"></a>舍利子，<a id="a-Dc"></a>不可思议与五无间，<a id="a-Dd"></a>俱即实际性无差别。<a id="a-De"></a>既无有能造实际者，<a id="a-Df"></a>是故无间、<a id="a-Dg"></a>不可思议亦不可造。<a id="a-Dh"></a>由斯理趣，<a id="a-Di"></a>造无间者非堕地狱，<a id="a-Dj"></a>不思议者非得生天；<a id="a-Dk"></a>造无间者亦非长夜沉沦生死，<a id="a-Dl"></a>不思议者亦非究竟能证涅槃。<a id="a-Dm"></a>何以故？<a id="a-Dn"></a>舍利子，<a id="a-Do"></a>不可思议与五无间皆住实际，<a id="a-Dp"></a>性无差别，<a id="a-Dq"></a>无生无灭、<a id="a-Dr"></a>无去无来、<a id="a-Ds"></a>非因非果、<a id="a-Dt"></a>非善非恶、<a id="a-Du"></a>非招恶趣非感人、<a id="a-Dv"></a>天、<a id="a-Dw"></a>非证涅槃非没生死。<a id="a-Dx"></a>何以故？<a id="a-Dy"></a>以真法界非善非恶、<a id="a-Dz"></a>非高非下，<a id="a-E0"></a>无前后故。</p>
  <p id="aE1">“又，<a id="a-E2"></a>舍利子，<a id="a-E3"></a>犯重苾蒭非堕地狱，<a id="a-E4"></a>净持戒者非得生天；<a id="a-E5"></a>犯重苾蒭非沉生死，<a id="a-E6"></a>净持戒者非证涅槃；<a id="a-E7"></a>犯重苾蒭非应毁訾，<a id="a-E8"></a>净持戒者非应赞叹；<a id="a-E9"></a>犯重苾蒭非应轻蔑，<a id="a-EA"></a>净持戒者非应恭敬；<a id="a-EB"></a>犯重苾蒭非应乖诤，<a id="a-EC"></a>净持戒者非应和合；<a id="a-ED"></a>犯重苾蒭非应远离，<a id="a-EE"></a>净持戒者非应亲近；<a id="a-EF"></a>犯重苾蒭非应损减，<a id="a-EG"></a>净持戒者非应增益；<a id="a-EH"></a>犯重苾蒭非不应供，<a id="a-EI"></a>净持戒者非定应供；<a id="a-EJ"></a>犯重苾蒭非增长漏，<a id="a-EK"></a>净持戒者非损减漏；<a id="a-EL"></a>犯重苾蒭非不清净，<a id="a-EM"></a>净持戒者非定清净；<a id="a-EN"></a>犯重苾蒭非无净信，<a id="a-EO"></a>净持戒者非有净信；<a id="a-EP"></a>犯重苾蒭非不应受清净信施，<a id="a-EQ"></a>净持戒者非定应受清净信施。<a id="a-ER"></a>何以故？<a id="a-ES"></a>舍利子，<a id="a-ET"></a>真法界中若持若犯其性平等，<a id="a-EU"></a>无差别故。</p>
  <p id="aEV">“又，<a id="a-EW"></a>舍利子，<a id="a-EX"></a>诸异生类名和合者，<a id="a-EY"></a>漏尽苾蒭名不和合。<a id="a-EZ"></a>”</p>
  <p id="aEa">“曼殊室利，<a id="a-Eb"></a>汝依何义作如是说？<a id="a-Ec"></a>”</p>
  <p id="aEd">“大德，<a id="a-Ee"></a>异生与生因合，<a id="a-Ef"></a>名和合者；<a id="a-Eg"></a>诸阿罗汉无如是义，<a id="a-Eh"></a>名不和合。<a id="a-Ei"></a>我依此义作如是说。</p>
  <p id="aEj">“又，<a id="a-Ek"></a>舍利子，<a id="a-El"></a>诸异生类名超怖者，<a id="a-Em"></a>漏尽苾蒭名不超怖。<a id="a-En"></a>”</p>
  <p id="aEo">“曼殊室利，<a id="a-Ep"></a>汝依何义作如是说？<a id="a-Eq"></a>”</p>
  <p id="aEr">“大德，<a id="a-Es"></a>异生于可怖法不生怖畏，<a id="a-Et"></a>名超怖者；<a id="a-Eu"></a>诸阿罗汉知可怖法实无所有、<a id="a-Ev"></a>无怖可超。<a id="a-Ew"></a>我依此义作如是说。</p>
  <p id="aEx">“又，<a id="a-Ey"></a>舍利子，<a id="a-Ez"></a>诸异生类得无灭忍，<a id="a-F0"></a>诸菩萨众得无生忍。<a id="a-F1"></a>”</p>
  <p id="aF2">“曼殊室利，<a id="a-F3"></a>汝依何义作如是说？<a id="a-F4"></a>”</p>
  <p id="aF5">“大德，<a id="a-F6"></a>异生不乐寂灭，<a id="a-F7"></a>名得无灭忍；<a id="a-F8"></a>诸菩萨众不见法生，<a id="a-F9"></a>名得无生忍。<a id="a-FA"></a>我依此义作如是说。</p>
  <p id="aFB">“又，<a id="a-FC"></a>舍利子，<a id="a-FD"></a>诸异生类名调伏者，<a id="a-FE"></a>漏尽苾蒭名不调伏。<a id="a-FF"></a>”</p>
  <p id="aFG">“曼殊室利，<a id="a-FH"></a>汝依何义作如是说？<a id="a-FI"></a>”</p>
  <p id="aFJ">“大德，<a id="a-FK"></a>异生未调伏故应可调伏，<a id="a-FL"></a>名调伏者；<a id="a-FM"></a>诸阿罗汉漏结已尽不复须调，<a id="a-FN"></a>名不调伏。<a id="a-FO"></a>我依此义作如是说。</p>
  <p id="aFP">“又，<a id="a-FQ"></a>舍利子，<a id="a-FR"></a>诸异生类名增上心超越行者，<a id="a-FS"></a>漏尽苾蒭名心下劣非超越行。<a id="a-FT"></a>”</p>
  <p id="aFU">“曼殊室利，<a id="a-FV"></a>汝依何义作如是说？<a id="a-FW"></a>”</p>
  <p id="aFX">“大德，<a id="a-FY"></a>异生其心高举行违法界，<a id="a-FZ"></a>名增上心超越行者；<a id="a-Fa"></a>诸阿罗汉其心谦下行顺法界，<a id="a-Fb"></a>名心下劣非超越行。<a id="a-Fc"></a>我依此义作如是说。<a id="a-Fd"></a>”</p>
  <p id="aFe">时，<a id="a-Ff"></a>舍利子赞曼殊室利言：<a id="a-Fg"></a>“善哉！<a id="a-Fh"></a>善哉！<a id="a-Fi"></a>善能为我解密语义。<a id="a-Fj"></a>”</p>
  <p id="aFk">曼殊室利报言：<a id="a-Fl"></a>“如是，<a id="a-Fm"></a>如是，<a id="a-Fn"></a>大德，<a id="a-Fo"></a>我非但能解密语义，<a id="a-Fp"></a>我亦即是一切漏尽真阿罗汉。<a id="a-Fq"></a>何以故？<a id="a-Fr"></a>我于声闻、<a id="a-Fs"></a>独觉乐欲皆永不起故，<a id="a-Ft"></a>名漏尽真阿罗汉。<a id="a-Fu"></a>”</p>
  <p id="aFv">佛告曼殊室利童子：<a id="a-Fw"></a>“颇有因缘，<a id="a-Fx"></a>可说菩萨坐菩提座不证无上正等菩提？<a id="a-Fy"></a>”</p>
  <p id="aFz">曼殊室利白言：<a id="a-G0"></a>“世尊，<a id="a-G1"></a>亦有因缘，<a id="a-G2"></a>可说菩萨坐菩提座不证无上正等菩提，<a id="a-G3"></a>谓菩提中无有少法可名无上正等菩提，<a id="a-G4"></a>然真菩提性无差别，<a id="a-G5"></a>非坐可得、<a id="a-G6"></a>不坐便舍。<a id="a-G7"></a>由此因缘，<a id="a-G8"></a>可说菩萨坐菩提座不证菩提，<a id="a-G9"></a>无相菩提不可证故。<a id="a-GA"></a>”</p>
  <p id="aGB">曼殊室利复白佛言：<a id="a-GC"></a>“无上菩提即五无间，<a id="a-GD"></a>彼五无间即此菩提。<a id="a-GE"></a>所以者何？<a id="a-GF"></a>菩提、<a id="a-GG"></a>无间俱假施设，<a id="a-GH"></a>非真实有菩提之性，<a id="a-GI"></a>非可证得，<a id="a-GJ"></a>非可修习，<a id="a-GK"></a>非可现见，<a id="a-GL"></a>彼五无间亦复如是。<a id="a-GM"></a>又一切法本性毕竟不可现见，<a id="a-GN"></a>于中无觉、<a id="a-GO"></a>无觉者，<a id="a-GP"></a>无见、<a id="a-GQ"></a>无见者，<a id="a-GR"></a>无知、<a id="a-GS"></a>无知者，<a id="a-GT"></a>无分别、<a id="a-GU"></a>无分别者、<a id="a-GV"></a>离相平等名为菩提，<a id="a-GW"></a>五无间性亦复如是。<a id="a-GX"></a>由此菩提非可证得，<a id="a-GY"></a>言可证得、<a id="a-GZ"></a>修习、<a id="a-Ga"></a>现见大菩提者是增上慢。<a id="a-Gb"></a>”</p>
  <p id="aGc">佛告曼殊室利童子：<a id="a-Gd"></a>“汝今谓我是如来耶？<a id="a-Ge"></a>”</p>
  <p id="aGf">“不也，<a id="a-Gg"></a>世尊。<a id="a-Gh"></a>不也，<a id="a-Gi"></a>善逝。<a id="a-Gj"></a>我不谓佛是实如来。<a id="a-Gk"></a>所以者何？<a id="a-Gl"></a>夫如来者以微妙智证会真如，<a id="a-Gm"></a>妙智、<a id="a-Gn"></a>真如二俱离相，<a id="a-Go"></a>真如离相非谓真如，<a id="a-Gp"></a>妙智亦然非谓妙智，<a id="a-Gq"></a>既无妙智及无真如，<a id="a-Gr"></a>是故如来亦非真实。<a id="a-Gs"></a>何以故？<a id="a-Gt"></a>真如、<a id="a-Gu"></a>妙智但假施设，<a id="a-Gv"></a>如来亦尔，<a id="a-Gw"></a>非二、<a id="a-Gx"></a>不二。<a id="a-Gy"></a>是故妙智、<a id="a-Gz"></a>真如、<a id="a-H0"></a>如来，<a id="a-H1"></a>但有假名而无一实，<a id="a-H2"></a>故不谓佛是实如来。<a id="a-H3"></a>”</p>
  <p id="aH4">佛告曼殊室利童子：<a id="a-H5"></a>“汝非疑惑于如来耶？<a id="a-H6"></a>”</p>
  <p id="aH7">“不也，<a id="a-H8"></a>世尊。<a id="a-H9"></a>不也，<a id="a-HA"></a>善逝。<a id="a-HB"></a>何以故？<a id="a-HC"></a>我观如来实不可得、<a id="a-HD"></a>无生无灭，<a id="a-HE"></a>故无所疑。<a id="a-HF"></a>”</p>
  <p id="aHG">佛告曼殊室利童子：<a id="a-HH"></a>“如来岂不出现世间？<a id="a-HI"></a>”</p>
  <p id="aHJ">“不也，<a id="a-HK"></a>世尊。<a id="a-HL"></a>不也，<a id="a-HM"></a>善逝。<a id="a-HN"></a>若真法界出现世间，<a id="a-HO"></a>可言如来出现于世；<a id="a-HP"></a>非真法界出现世间，<a id="a-HQ"></a>是故如来亦不出现。<a id="a-HR"></a>”</p>
  <p id="aHS">“曼殊室利，<a id="a-HT"></a>汝谓殑伽沙数诸佛入涅槃不？<a id="a-HU"></a>”</p>
  <p id="aHV">“世尊，<a id="a-HW"></a>岂不见诸佛如来同不思议一境界相？<a id="a-HX"></a>”</p>
  <p id="aHY">“曼殊室利，<a id="a-HZ"></a>如是，<a id="a-Ha"></a>如是，<a id="a-Hb"></a>如汝所说，<a id="a-Hc"></a>诸佛如来同不思议一境界相。<a id="a-Hd"></a>”</p>
  <p id="aHe">曼殊室利复白佛言：<a id="a-Hf"></a>“今佛世尊现住世不？<a id="a-Hg"></a>”</p>
  <p id="aHh">佛言：<a id="a-Hi"></a>“如是。<a id="a-Hj"></a>”</p>
  <p id="aHk">曼殊室利便白佛言：<a id="a-Hl"></a>“若佛世尊现住世者，<a id="a-Hm"></a>殑伽沙等诸佛世尊亦应住世。<a id="a-Hn"></a>何以故？<a id="a-Ho"></a>一切如来同不思议一境相故。<a id="a-Hp"></a>不思议相无生无灭，<a id="a-Hq"></a>如何诸佛有入涅槃？<a id="a-Hr"></a>是故，<a id="a-Hs"></a>世尊，<a id="a-Ht"></a>若未来佛当有出世，<a id="a-Hu"></a>一切如来皆当出世；<a id="a-Hv"></a>若过去佛已入涅槃，<a id="a-Hw"></a>一切如来皆已灭度；<a id="a-Hx"></a>若现在佛现证菩提，<a id="a-Hy"></a>一切如来皆应现证。<a id="a-Hz"></a>何以故？<a id="a-I0"></a>不思议中去、<a id="a-I1"></a>来、<a id="a-I2"></a>现在所有诸佛无差别故。<a id="a-I3"></a>然诸世间迷谬执著种种戏论，<a id="a-I4"></a>谓佛世尊有生有灭，<a id="a-I5"></a>有证菩提。<a id="a-I6"></a>”</p>
  <p id="aI7">佛告曼殊室利童子：<a id="a-I8"></a>“汝所说法，<a id="a-I9"></a>唯有如来、<a id="a-IA"></a>不退菩萨、<a id="a-IB"></a>大阿罗汉所能解了，<a id="a-IC"></a>余不能知。<a id="a-ID"></a>何以故？<a id="a-IE"></a>唯如来等闻是深法，<a id="a-IF"></a>如实了达不赞不毁，<a id="a-IG"></a>知心、<a id="a-IH"></a>非心不可得故。<a id="a-II"></a>所以者何？<a id="a-IJ"></a>一切法性皆悉平等，<a id="a-IK"></a>心及非心俱不可得，<a id="a-IL"></a>由此于法无赞无毁。<a id="a-IM"></a>”</p>
  <p id="aIN">曼殊室利即白佛言：<a id="a-IO"></a>“于是深法谁当赞毁？<a id="a-IP"></a>”</p>
  <p id="aIQ">佛言：<a id="a-IR"></a>“童子，<a id="a-IS"></a>愚夫异生彼如是心非实心性，<a id="a-IT"></a>同佛心性不可思议。<a id="a-IU"></a>”</p>
  <p id="aIV">曼殊室利复白佛言：<a id="a-IW"></a>“愚夫异生心、<a id="a-IX"></a>非心性，<a id="a-IY"></a>同佛心性不思议耶？<a id="a-IZ"></a>”</p>
  <p id="aIa">佛告曼殊室利童子：<a id="a-Ib"></a>“如是，<a id="a-Ic"></a>如是，<a id="a-Id"></a>如汝所说。<a id="a-Ie"></a>何以故？<a id="a-If"></a>佛、<a id="a-Ig"></a>有情心及一切法，<a id="a-Ih"></a>皆悉平等、<a id="a-Ii"></a>不思议故。<a id="a-Ij"></a>”</p>
  <p id="aIk">曼殊室利复白佛言：<a id="a-Il"></a>“佛、<a id="a-Im"></a>有情心及一切法，<a id="a-In"></a>若皆平等、<a id="a-Io"></a>不可思议，<a id="a-Ip"></a>今诸圣贤求涅槃者，<a id="a-Iq"></a>勤行精进岂不唐捐？<a id="a-Ir"></a>所以者何？<a id="a-Is"></a>不思议性与涅槃性既无差别，<a id="a-It"></a>何用更求？<a id="a-Iu"></a>若有说言此异生法、<a id="a-Iv"></a>此圣者法有差别相，<a id="a-Iw"></a>当知彼人未曾亲近真净善友，<a id="a-Ix"></a>作如是说，<a id="a-Iy"></a>令诸有情执二法异，<a id="a-Iz"></a>沉沦生死不得涅槃。<a id="a-J0"></a>”</p>
  <p id="aJ1">佛告曼殊室利童子：<a id="a-J2"></a>“汝愿如来于有情类最为胜不？<a id="a-J3"></a>”</p>
  <p id="aJ4">“世尊，<a id="a-J5"></a>若有真实有情，<a id="a-J6"></a>我愿如来于彼最胜，<a id="a-J7"></a>然有情类实不可得。<a id="a-J8"></a>”</p>
  <p id="aJ9">佛告曼殊室利童子：<a id="a-JA"></a>“汝愿佛成就不思议法耶？<a id="a-JB"></a>”</p>
  <p id="aJC">“世尊，<a id="a-JD"></a>若有不思议法实可成就，<a id="a-JE"></a>我愿如来成就彼法，<a id="a-JF"></a>然无是事。<a id="a-JG"></a>”</p>
  <p id="aJH">佛告曼殊室利童子：<a id="a-JI"></a>“汝愿如来说法调伏弟子众不？<a id="a-JJ"></a>”</p>
  <p id="aJK">“世尊，<a id="a-JL"></a>若有说法调伏真如法界，<a id="a-JM"></a>我愿如来说法调伏诸弟子众，<a id="a-JN"></a>然佛世尊出现于世，<a id="a-JO"></a>于有情类都无恩德。<a id="a-JP"></a>所以者何？<a id="a-JQ"></a>诸有情类皆住无杂真如法界，<a id="a-JR"></a>于此界中异生、<a id="a-JS"></a>圣者、<a id="a-JT"></a>能说、<a id="a-JU"></a>能受俱不可得。<a id="a-JV"></a>”</p>
  <p id="aJW">佛告曼殊室利童子：<a id="a-JX"></a>“汝愿如来是世无上真福田不？<a id="a-JY"></a>”</p>
  <p id="aJZ">曼殊室利白言：<a id="a-Ja"></a>“世尊，<a id="a-Jb"></a>若诸福田是实有者，<a id="a-Jc"></a>我亦愿佛于彼无上，<a id="a-Jd"></a>然诸福田实不可得，<a id="a-Je"></a>是故诸佛皆非福田、<a id="a-Jf"></a>非非福田，<a id="a-Jg"></a>以福、<a id="a-Jh"></a>非福及一切法性平等故。<a id="a-Ji"></a>然世间田能无尽者，<a id="a-Jj"></a>世共说彼名无上田，<a id="a-Jk"></a>诸佛世尊证无尽福，<a id="a-Jl"></a>是故可说无上福田。<a id="a-Jm"></a>又世间田无转变者，<a id="a-Jn"></a>世共说彼名无上田，<a id="a-Jo"></a>诸佛世尊证无变福，<a id="a-Jp"></a>是故可说无上福田。<a id="a-Jq"></a>又世间田用难思者，<a id="a-Jr"></a>世共说彼名无上田，<a id="a-Js"></a>诸佛世尊证难思福，<a id="a-Jt"></a>是故可说无上福田。<a id="a-Ju"></a>诸佛福田虽实无上，<a id="a-Jv"></a>而植福者无减无增。<a id="a-Jw"></a>”</p>
  <p id="aJx">佛告曼殊室利童子：<a id="a-Jy"></a>“汝依何义作如是说？<a id="a-Jz"></a>”</p>
  <p id="aK0">曼殊室利白言：<a id="a-K1"></a>“世尊，<a id="a-K2"></a>佛福田相不可思议，<a id="a-K3"></a>若有于中而植福者，<a id="a-K4"></a>即便能了平等法性，<a id="a-K5"></a>达一切法无减无增，<a id="a-K6"></a>故佛福田最为无上。<a id="a-K7"></a>”</p>
  <p id="aK8">尔时，<a id="a-K9"></a>大地以佛世尊神力、<a id="a-KA"></a>法力六返变动。<a id="a-KB"></a>时，<a id="a-KC"></a>众会中有十六亿大苾蒭众，<a id="a-KD"></a>诸漏永尽心得解脱；<a id="a-KE"></a>七百苾蒭尼、<a id="a-KF"></a>三千邬波索迦、<a id="a-KG"></a>四万邬波斯迦、<a id="a-KH"></a>六十俱胝那庾多数欲界天众，<a id="a-KI"></a>远尘离垢生净法眼。</p>
  <p id="aKJ">时，<a id="a-KK"></a>阿难陀即从座起顶礼佛足，<a id="a-KL"></a>偏覆左肩，<a id="a-KM"></a>右膝著地，<a id="a-KN"></a>合掌恭敬白言：<a id="a-KO"></a>“世尊，<a id="a-KP"></a>何因何缘，<a id="a-KQ"></a>今此大地六返变动？<a id="a-KR"></a>”</p>
  <p id="aKS">尔时，<a id="a-KT"></a>佛告阿难陀言：<a id="a-KU"></a>“由妙吉祥说福田相，<a id="a-KV"></a>我今印许故现斯瑞。<a id="a-KW"></a>过去诸佛亦于此处说福田相令大地动，<a id="a-KX"></a>故于今时现如是事。<a id="a-KY"></a>”</p>
 </body>
</html>