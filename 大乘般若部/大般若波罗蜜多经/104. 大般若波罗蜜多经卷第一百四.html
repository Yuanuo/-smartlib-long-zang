<!doctype html>
<html id="z3IBSom1f" data-ver="1450">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百四</h1>
  <h2 id="a2">初分校量功德品第三十之二</h2>
  <p id="a3">“何以故？<a id="a-4"></a>憍尸迦，<a id="a-5"></a>是善男子、<a id="a-6"></a>善女人等，<a id="a-7"></a>应作是念：<a id="a-8"></a>‘如来昔住菩萨位时，<a id="a-9"></a>常勤修学般若波罗蜜多及静虑、<a id="a-A"></a>精进、<a id="a-B"></a>安忍、<a id="a-C"></a>净戒、<a id="a-D"></a>布施波罗蜜多故，<a id="a-E"></a>证得无上正等菩提。<a id="a-F"></a>如来昔住菩萨位时，<a id="a-G"></a>常勤安住内空及外空、<a id="a-H"></a>内外空、<a id="a-I"></a>空空、<a id="a-J"></a>大空、<a id="a-K"></a>胜义空、<a id="a-L"></a>有为空、<a id="a-M"></a>无为空、<a id="a-N"></a>毕竟空、<a id="a-O"></a>无际空、<a id="a-P"></a>散空、<a id="a-Q"></a>无变异空、<a id="a-R"></a>本性空、<a id="a-S"></a>自相空、<a id="a-T"></a>共相空、<a id="a-U"></a>一切法空、<a id="a-V"></a>不可得空、<a id="a-W"></a>无性空、<a id="a-X"></a>自性空、<a id="a-Y"></a>无性自性空故，<a id="a-Z"></a>证得无上正等菩提。<a id="a-a"></a>如来昔住菩萨位时，<a id="a-b"></a>常勤安住真如及法界、<a id="a-c"></a>法性、<a id="a-d"></a>不虚妄性、<a id="a-e"></a>不变异性、<a id="a-f"></a>平等性、<a id="a-g"></a>离生性、<a id="a-h"></a>法定、<a id="a-i"></a>法住、<a id="a-j"></a>实际、<a id="a-k"></a>虚空界、<a id="a-l"></a>不思议界故，<a id="a-m"></a>证得无上正等菩提。<a id="a-n"></a>如来昔住菩萨位时，<a id="a-o"></a>常勤安住苦圣谛及集、<a id="a-p"></a>灭、<a id="a-q"></a>道圣谛故，<a id="a-r"></a>证得无上正等菩提。<a id="a-s"></a>如来昔住菩萨位时，<a id="a-t"></a>常勤修学四静虑及四无量、<a id="a-u"></a>四无色定故，<a id="a-v"></a>证得无上正等菩提。<a id="a-w"></a>如来昔住菩萨位时，<a id="a-x"></a>常勤修学八解脱及八胜处、<a id="a-y"></a>九次第定、<a id="a-z"></a>十遍处故，<a id="a-10"></a>证得无上正等菩提。<a id="a-11"></a>如来昔住菩萨位时，<a id="a-12"></a>常勤修学四念住及四正断、<a id="a-13"></a>四神足、<a id="a-14"></a>五根、<a id="a-15"></a>五力、<a id="a-16"></a>七等觉支、<a id="a-17"></a>八圣道支故，<a id="a-18"></a>证得无上正等菩提。<a id="a-19"></a>如来昔住菩萨位时，<a id="a-1A"></a>常勤修学空解脱门及无相、<a id="a-1B"></a>无愿解脱门故，<a id="a-1C"></a>证得无上正等菩提。<a id="a-1D"></a>如来昔住菩萨位时，<a id="a-1E"></a>常勤修学五眼及六神通故，<a id="a-1F"></a>证得无上正等菩提。<a id="a-1G"></a>如来昔住菩萨位时，<a id="a-1H"></a>常勤修学佛十力及四无所畏、<a id="a-1I"></a>四无礙解、<a id="a-1J"></a>大慈、<a id="a-1K"></a>大悲、<a id="a-1L"></a>大喜、<a id="a-1M"></a>大舍、<a id="a-1N"></a>十八佛不共法故，<a id="a-1O"></a>证得无上正等菩提。<a id="a-1P"></a>如来昔住菩萨位时，<a id="a-1Q"></a>常勤修学无忘失法及恒住舍性故，<a id="a-1R"></a>证得无上正等菩提。<a id="a-1S"></a>如来昔住菩萨位时，<a id="a-1T"></a>常勤修学一切陀罗尼门及一切三摩地门故，<a id="a-1U"></a>证得无上正等菩提。<a id="a-1V"></a>如来昔住菩萨位时，<a id="a-1W"></a>常勤修学一切智及道相智、<a id="a-1X"></a>一切相智故，<a id="a-1Y"></a>证得无上正等菩提。<a id="a-1Z"></a>如来昔住菩萨位时，<a id="a-1a"></a>常勤修学诸余无量无边佛法故，<a id="a-1b"></a>证得无上正等菩提。<a id="a-1c"></a>如来昔住菩萨位时，<a id="a-1d"></a>常勤安住诸余随顺甚深般若波罗蜜多蕴、<a id="a-1e"></a>处、<a id="a-1f"></a>界等无量法门故，<a id="a-1g"></a>证得阿耨多罗三藐三菩提。</p>
  <p id="a1h">“‘我等今者为求无上正等菩提，<a id="a-1i"></a>于此甚深般若波罗蜜多等法，<a id="a-1j"></a>亦应随佛常勤精进修学安住。<a id="a-1k"></a>如是甚深般若波罗蜜多等法，<a id="a-1l"></a>定是我等真实大师，<a id="a-1m"></a>常勤随学，<a id="a-1n"></a>所愿皆满。<a id="a-1o"></a>如是甚深般若波罗蜜多等法，<a id="a-1p"></a>是诸如来、<a id="a-1q"></a>应、<a id="a-1r"></a>正等觉真实法印，<a id="a-1s"></a>亦是一切独觉、<a id="a-1t"></a>阿罗汉、<a id="a-1u"></a>不还、<a id="a-1v"></a>一来、<a id="a-1w"></a>预流果等真实法印。<a id="a-1x"></a>一切如来、<a id="a-1y"></a>应、<a id="a-1z"></a>正等觉，<a id="a-20"></a>皆于如是甚深般若波罗蜜多等法常勤学故，<a id="a-21"></a>已证无上正等菩提、<a id="a-22"></a>当证无上正等菩提、<a id="a-23"></a>现证无上正等菩提。<a id="a-24"></a>一切独觉、<a id="a-25"></a>阿罗汉、<a id="a-26"></a>不还、<a id="a-27"></a>一来、<a id="a-28"></a>预流果等，<a id="a-29"></a>亦于如是甚深般若波罗蜜多等法常勤学故，<a id="a-2A"></a>已到彼岸、<a id="a-2B"></a>当到彼岸、<a id="a-2C"></a>现到彼岸。<a id="a-2D"></a>’</p>
  <p id="a2E">“以是缘故，<a id="a-2F"></a>憍尸迦，<a id="a-2G"></a>诸善男子、<a id="a-2H"></a>善女人等，<a id="a-2I"></a>若佛住世、<a id="a-2J"></a>若涅槃后，<a id="a-2K"></a>应依般若波罗蜜多常勤修学，<a id="a-2L"></a>应依静虑、<a id="a-2M"></a>精进、<a id="a-2N"></a>安忍、<a id="a-2O"></a>净戒、<a id="a-2P"></a>布施波罗蜜多常勤修学。<a id="a-2Q"></a>何以故？<a id="a-2R"></a>如是般若波罗蜜多等，<a id="a-2S"></a>是一切声闻、<a id="a-2T"></a>独觉、<a id="a-2U"></a>菩萨摩诃萨，<a id="a-2V"></a>及诸天、<a id="a-2W"></a>人、<a id="a-2X"></a>阿素洛等，<a id="a-2Y"></a>利益安乐所依处故。</p>
  <p id="a2Z">“憍尸迦，<a id="a-2a"></a>诸善男子、<a id="a-2b"></a>善女人等，<a id="a-2c"></a>若佛住世、<a id="a-2d"></a>若涅槃后，<a id="a-2e"></a>应依内空常勤修学，<a id="a-2f"></a>应依外空、<a id="a-2g"></a>内外空、<a id="a-2h"></a>空空、<a id="a-2i"></a>大空、<a id="a-2j"></a>胜义空、<a id="a-2k"></a>有为空、<a id="a-2l"></a>无为空、<a id="a-2m"></a>毕竟空、<a id="a-2n"></a>无际空、<a id="a-2o"></a>散空、<a id="a-2p"></a>无变异空、<a id="a-2q"></a>本性空、<a id="a-2r"></a>自相空、<a id="a-2s"></a>共相空、<a id="a-2t"></a>一切法空、<a id="a-2u"></a>不可得空、<a id="a-2v"></a>无性空、<a id="a-2w"></a>自性空、<a id="a-2x"></a>无性自性空常勤修学。<a id="a-2y"></a>何以故？<a id="a-2z"></a>如是内空等，<a id="a-30"></a>是一切声闻、<a id="a-31"></a>独觉、<a id="a-32"></a>菩萨摩诃萨及诸天、<a id="a-33"></a>人、<a id="a-34"></a>阿素洛等利益安乐所依处故。</p>
  <p id="a35">“憍尸迦，<a id="a-36"></a>诸善男子、<a id="a-37"></a>善女人等，<a id="a-38"></a>若佛住世、<a id="a-39"></a>若涅槃后，<a id="a-3A"></a>应依真如常勤修学，<a id="a-3B"></a>应依法界、<a id="a-3C"></a>法性、<a id="a-3D"></a>不虚妄性、<a id="a-3E"></a>不变异性、<a id="a-3F"></a>平等性、<a id="a-3G"></a>离生性、<a id="a-3H"></a>法定、<a id="a-3I"></a>法住、<a id="a-3J"></a>实际、<a id="a-3K"></a>虚空界、<a id="a-3L"></a>不思议界常勤修学。<a id="a-3M"></a>何以故？<a id="a-3N"></a>如是真如等，<a id="a-3O"></a>是一切声闻、<a id="a-3P"></a>独觉、<a id="a-3Q"></a>菩萨摩诃萨及诸天、<a id="a-3R"></a>人、<a id="a-3S"></a>阿素洛等利益安乐所依处故。</p>
  <p id="a3T">“憍尸迦，<a id="a-3U"></a>诸善男子、<a id="a-3V"></a>善女人等，<a id="a-3W"></a>若佛住世、<a id="a-3X"></a>若涅槃后，<a id="a-3Y"></a>应依苦圣谛常勤修学，<a id="a-3Z"></a>应依集、<a id="a-3a"></a>灭、<a id="a-3b"></a>道圣谛常勤修学。<a id="a-3c"></a>何以故？<a id="a-3d"></a>如是苦圣谛等，<a id="a-3e"></a>是一切声闻、<a id="a-3f"></a>独觉、<a id="a-3g"></a>菩萨摩诃萨及诸天、<a id="a-3h"></a>人、<a id="a-3i"></a>阿素洛等利益安乐所依处故。</p>
  <p id="a3j">“憍尸迦，<a id="a-3k"></a>诸善男子、<a id="a-3l"></a>善女人等，<a id="a-3m"></a>若佛住世、<a id="a-3n"></a>若涅槃后，<a id="a-3o"></a>应依四静虑常勤修学，<a id="a-3p"></a>应依四无量、<a id="a-3q"></a>四无色定常勤修学。<a id="a-3r"></a>何以故？<a id="a-3s"></a>如是四静虑等，<a id="a-3t"></a>是一切声闻、<a id="a-3u"></a>独觉、<a id="a-3v"></a>菩萨摩诃萨及诸天、<a id="a-3w"></a>人、<a id="a-3x"></a>阿素洛等利益安乐所依处故。</p>
  <p id="a3y">“憍尸迦，<a id="a-3z"></a>诸善男子、<a id="a-40"></a>善女人等，<a id="a-41"></a>若佛住世、<a id="a-42"></a>若涅槃后，<a id="a-43"></a>应依八解脱常勤修学，<a id="a-44"></a>应依八胜处、<a id="a-45"></a>九次第定、<a id="a-46"></a>十遍处常勤修学。<a id="a-47"></a>何以故？<a id="a-48"></a>如是八解脱等，<a id="a-49"></a>是一切声闻、<a id="a-4A"></a>独觉、<a id="a-4B"></a>菩萨摩诃萨及诸天、<a id="a-4C"></a>人、<a id="a-4D"></a>阿素洛等利益安乐所依处故。</p>
  <p id="a4E">“憍尸迦，<a id="a-4F"></a>诸善男子、<a id="a-4G"></a>善女人等，<a id="a-4H"></a>若佛住世、<a id="a-4I"></a>若涅槃后，<a id="a-4J"></a>应依四念住常勤修学，<a id="a-4K"></a>应依四正断、<a id="a-4L"></a>四神足、<a id="a-4M"></a>五根、<a id="a-4N"></a>五力、<a id="a-4O"></a>七等觉支、<a id="a-4P"></a>八圣道支常勤修学。<a id="a-4Q"></a>何以故？<a id="a-4R"></a>如是四念住等，<a id="a-4S"></a>是一切声闻、<a id="a-4T"></a>独觉、<a id="a-4U"></a>菩萨摩诃萨及诸天、<a id="a-4V"></a>人、<a id="a-4W"></a>阿素洛等利益安乐所依处故。</p>
  <p id="a4X">“憍尸迦，<a id="a-4Y"></a>诸善男子、<a id="a-4Z"></a>善女人等，<a id="a-4a"></a>若佛住世、<a id="a-4b"></a>若涅槃后，<a id="a-4c"></a>应依空解脱门常勤修学，<a id="a-4d"></a>应依无相、<a id="a-4e"></a>无愿解脱门常勤修学。<a id="a-4f"></a>何以故？<a id="a-4g"></a>如是空解脱门等，<a id="a-4h"></a>是一切声闻、<a id="a-4i"></a>独觉、<a id="a-4j"></a>菩萨摩诃萨及诸天、<a id="a-4k"></a>人、<a id="a-4l"></a>阿素洛等利益安乐所依处故。</p>
  <p id="a4m">“憍尸迦，<a id="a-4n"></a>诸善男子、<a id="a-4o"></a>善女人等，<a id="a-4p"></a>若佛住世、<a id="a-4q"></a>若涅槃后，<a id="a-4r"></a>应依五眼常勤修学，<a id="a-4s"></a>应依六神通常勤修学。<a id="a-4t"></a>何以故？<a id="a-4u"></a>如是五眼等，<a id="a-4v"></a>是一切声闻、<a id="a-4w"></a>独觉、<a id="a-4x"></a>菩萨摩诃萨及诸天、<a id="a-4y"></a>人、<a id="a-4z"></a>阿素洛等利益安乐所依处故。</p>
  <p id="a50">“憍尸迦，<a id="a-51"></a>诸善男子、<a id="a-52"></a>善女人等，<a id="a-53"></a>若佛住世、<a id="a-54"></a>若涅槃后，<a id="a-55"></a>应依佛十力常勤修学，<a id="a-56"></a>应依四无所畏、<a id="a-57"></a>四无礙解、<a id="a-58"></a>大慈、<a id="a-59"></a>大悲、<a id="a-5A"></a>大喜、<a id="a-5B"></a>大舍、<a id="a-5C"></a>十八佛不共法常勤修学。<a id="a-5D"></a>何以故？<a id="a-5E"></a>如是佛十力等，<a id="a-5F"></a>是一切声闻、<a id="a-5G"></a>独觉、<a id="a-5H"></a>菩萨摩诃萨及诸天、<a id="a-5I"></a>人、<a id="a-5J"></a>阿素洛等利益安乐所依处故。</p>
  <p id="a5K">“憍尸迦，<a id="a-5L"></a>诸善男子、<a id="a-5M"></a>善女人等，<a id="a-5N"></a>若佛住世、<a id="a-5O"></a>若涅槃后，<a id="a-5P"></a>应依无忘失法常勤修学，<a id="a-5Q"></a>应依恒住舍性常勤修学。<a id="a-5R"></a>何以故？<a id="a-5S"></a>如是无忘失法等，<a id="a-5T"></a>是一切声闻、<a id="a-5U"></a>独觉、<a id="a-5V"></a>菩萨摩诃萨及诸天、<a id="a-5W"></a>人、<a id="a-5X"></a>阿素洛等利益安乐所依处故。</p>
  <p id="a5Y">“憍尸迦，<a id="a-5Z"></a>诸善男子、<a id="a-5a"></a>善女人等，<a id="a-5b"></a>若佛住世、<a id="a-5c"></a>若涅槃后，<a id="a-5d"></a>应依一切陀罗尼门常勤修学，<a id="a-5e"></a>应依一切三摩地门常勤修学。<a id="a-5f"></a>何以故？<a id="a-5g"></a>如是一切陀罗尼门等，<a id="a-5h"></a>是一切声闻、<a id="a-5i"></a>独觉、<a id="a-5j"></a>菩萨摩诃萨及诸天、<a id="a-5k"></a>人、<a id="a-5l"></a>阿素洛等利益安乐所依处故。</p>
  <p id="a5m">“憍尸迦，<a id="a-5n"></a>诸善男子、<a id="a-5o"></a>善女人等，<a id="a-5p"></a>若佛住世、<a id="a-5q"></a>若涅槃后，<a id="a-5r"></a>应依一切智常勤修学，<a id="a-5s"></a>应依道相智、<a id="a-5t"></a>一切相智常勤修学。<a id="a-5u"></a>何以故？<a id="a-5v"></a>如是一切智等，<a id="a-5w"></a>是一切声闻、<a id="a-5x"></a>独觉、<a id="a-5y"></a>菩萨摩诃萨及诸天、<a id="a-5z"></a>人、<a id="a-60"></a>阿素洛等利益安乐所依处故。</p>
  <p id="a61">“憍尸迦，<a id="a-62"></a>诸善男子、<a id="a-63"></a>善女人等，<a id="a-64"></a>若佛住世、<a id="a-65"></a>若涅槃后，<a id="a-66"></a>应依所余无量无边佛法常勤修学。<a id="a-67"></a>何以故？<a id="a-68"></a>如是所余无量无边佛法，<a id="a-69"></a>是一切声闻、<a id="a-6A"></a>独觉、<a id="a-6B"></a>菩萨摩诃萨及诸天、<a id="a-6C"></a>人、<a id="a-6D"></a>阿素洛等利益安乐所依处故。</p>
  <p id="a6E">“憍尸迦，<a id="a-6F"></a>诸善男子、<a id="a-6G"></a>善女人等，<a id="a-6H"></a>若佛住世、<a id="a-6I"></a>若涅槃后，<a id="a-6J"></a>应依随顺甚深般若波罗蜜多蕴、<a id="a-6K"></a>处、<a id="a-6L"></a>界等无量法门常勤修学。<a id="a-6M"></a>何以故？<a id="a-6N"></a>如是随顺甚深般若波罗蜜多蕴、<a id="a-6O"></a>处、<a id="a-6P"></a>界等无量法门，<a id="a-6Q"></a>是一切声闻、<a id="a-6R"></a>独觉、<a id="a-6S"></a>菩萨摩诃萨及诸天、<a id="a-6T"></a>人、<a id="a-6U"></a>阿素洛等利益安乐所依处故。<a id="a-6V"></a>”</p>
  <p id="a6W">尔时，<a id="a-6X"></a>天帝释白佛言：<a id="a-6Y"></a>“世尊，<a id="a-6Z"></a>若善男子、<a id="a-6a"></a>善女人等，<a id="a-6b"></a>不离一切智智心，<a id="a-6c"></a>以无所得为方便，<a id="a-6d"></a>于此般若波罗蜜多，<a id="a-6e"></a>至心听闻、<a id="a-6f"></a>受持读诵、<a id="a-6g"></a>精勤修学、<a id="a-6h"></a>如理思惟，<a id="a-6i"></a>广为有情宣说流布，<a id="a-6j"></a>或有书写种种庄严供养恭敬、<a id="a-6k"></a>尊重赞叹，<a id="a-6l"></a>复以种种上妙华鬘、<a id="a-6m"></a>涂散等香、<a id="a-6n"></a>衣服、<a id="a-6o"></a>璎珞、<a id="a-6p"></a>宝幢、<a id="a-6q"></a>幡盖、<a id="a-6r"></a>众妙珍奇、<a id="a-6s"></a>妓乐、<a id="a-6t"></a>灯明而为供养；<a id="a-6u"></a>是善男子、<a id="a-6v"></a>善女人等，<a id="a-6w"></a>由此因缘得几所福？<a id="a-6x"></a>”</p>
  <p id="a6y">佛言：<a id="a-6z"></a>“憍尸迦，<a id="a-70"></a>我还问汝，<a id="a-71"></a>当随意答。<a id="a-72"></a>有善男子、<a id="a-73"></a>善女人等，<a id="a-74"></a>于诸如来般涅槃后，<a id="a-75"></a>为供养佛设利罗故，<a id="a-76"></a>以妙七宝起窣堵波，<a id="a-77"></a>种种珍奇间杂严饰，<a id="a-78"></a>其量高大一踰缮那，<a id="a-79"></a>广减高半，<a id="a-7A"></a>复以种种天妙华鬘、<a id="a-7B"></a>涂散等香、<a id="a-7C"></a>衣服、<a id="a-7D"></a>璎珞、<a id="a-7E"></a>宝幢、<a id="a-7F"></a>幡盖、<a id="a-7G"></a>众妙珍奇、<a id="a-7H"></a>妓乐、<a id="a-7I"></a>灯明，<a id="a-7J"></a>尽其形寿供养恭敬、<a id="a-7K"></a>尊重赞叹。<a id="a-7L"></a>于汝意云何？<a id="a-7M"></a>是善男子、<a id="a-7N"></a>善女人等，<a id="a-7O"></a>由此因缘所生福聚，<a id="a-7P"></a>宁为多不？<a id="a-7Q"></a>”</p>
  <p id="a7R">天帝释言：<a id="a-7S"></a>“甚多，<a id="a-7T"></a>世尊！<a id="a-7U"></a>甚多，<a id="a-7V"></a>善逝！<a id="a-7W"></a>”</p>
  <p id="a7X">佛言：<a id="a-7Y"></a>“憍尸迦，<a id="a-7Z"></a>若善男子、<a id="a-7a"></a>善女人等，<a id="a-7b"></a>不离一切智智心，<a id="a-7c"></a>以无所得为方便，<a id="a-7d"></a>于此般若波罗蜜多，<a id="a-7e"></a>至心听闻、<a id="a-7f"></a>受持读诵、<a id="a-7g"></a>精勤修学、<a id="a-7h"></a>如理思惟，<a id="a-7i"></a>广为有情宣说流布，<a id="a-7j"></a>或有书写种种庄严供养恭敬、<a id="a-7k"></a>尊重赞叹，<a id="a-7l"></a>复以种种上妙华鬘、<a id="a-7m"></a>涂散等香、<a id="a-7n"></a>衣服、<a id="a-7o"></a>璎珞、<a id="a-7p"></a>宝幢、<a id="a-7q"></a>幡盖、<a id="a-7r"></a>众妙珍奇、<a id="a-7s"></a>妓乐、<a id="a-7t"></a>灯明而为供养；<a id="a-7u"></a>是善男子、<a id="a-7v"></a>善女人等，<a id="a-7w"></a>由此因缘所生福聚，<a id="a-7x"></a>甚多于彼无量无边。<a id="a-7y"></a>”</p>
  <p id="a7z">佛告憍尸迦：<a id="a-80"></a>“置是一事，<a id="a-81"></a>复有善男子、<a id="a-82"></a>善女人等，<a id="a-83"></a>于诸如来般涅槃后，<a id="a-84"></a>为供养佛设利罗故，<a id="a-85"></a>以妙七宝起窣堵波，<a id="a-86"></a>种种珍奇间杂严饰，<a id="a-87"></a>其量高大一踰缮那，<a id="a-88"></a>广减高半，<a id="a-89"></a>满赡部洲中无空隙，<a id="a-8A"></a>复以种种天妙华鬘、<a id="a-8B"></a>涂散等香、<a id="a-8C"></a>衣服、<a id="a-8D"></a>璎珞、<a id="a-8E"></a>宝幢、<a id="a-8F"></a>幡盖、<a id="a-8G"></a>众妙珍奇、<a id="a-8H"></a>妓乐、<a id="a-8I"></a>灯明，<a id="a-8J"></a>尽其形寿供养恭敬、<a id="a-8K"></a>尊重赞叹。<a id="a-8L"></a>于汝意云何？<a id="a-8M"></a>是善男子、<a id="a-8N"></a>善女人等，<a id="a-8O"></a>由此因缘所生福聚，<a id="a-8P"></a>宁为多不？<a id="a-8Q"></a>”</p>
  <p id="a8R">天帝释言：<a id="a-8S"></a>“甚多，<a id="a-8T"></a>世尊！<a id="a-8U"></a>甚多，<a id="a-8V"></a>善逝！<a id="a-8W"></a>”</p>
  <p id="a8X">佛言：<a id="a-8Y"></a>“憍尸迦，<a id="a-8Z"></a>若善男子、<a id="a-8a"></a>善女人等，<a id="a-8b"></a>不离一切智智心，<a id="a-8c"></a>以无所得为方便，<a id="a-8d"></a>于此般若波罗蜜多，<a id="a-8e"></a>至心听闻、<a id="a-8f"></a>受持读诵、<a id="a-8g"></a>精勤修学、<a id="a-8h"></a>如理思惟，<a id="a-8i"></a>广为有情宣说流布，<a id="a-8j"></a>或有书写种种庄严供养恭敬、<a id="a-8k"></a>尊重赞叹，<a id="a-8l"></a>复以种种上妙华鬘、<a id="a-8m"></a>涂散等香、<a id="a-8n"></a>衣服、<a id="a-8o"></a>璎珞、<a id="a-8p"></a>宝幢、<a id="a-8q"></a>幡盖、<a id="a-8r"></a>众妙珍奇、<a id="a-8s"></a>妓乐、<a id="a-8t"></a>灯明而为供养；<a id="a-8u"></a>是善男子、<a id="a-8v"></a>善女人等，<a id="a-8w"></a>由此因缘所生福聚，<a id="a-8x"></a>甚多于彼无量无边。<a id="a-8y"></a>”</p>
  <p id="a8z">佛告憍尸迦：<a id="a-90"></a>“置赡部洲，<a id="a-91"></a>复有善男子、<a id="a-92"></a>善女人等，<a id="a-93"></a>于诸如来般涅槃后，<a id="a-94"></a>为供养佛设利罗故，<a id="a-95"></a>以妙七宝起窣堵波，<a id="a-96"></a>种种珍奇间杂严饰，<a id="a-97"></a>其量高大一踰缮那，<a id="a-98"></a>广减高半，<a id="a-99"></a>满四洲界中无空隙，<a id="a-9A"></a>复以种种天妙华鬘、<a id="a-9B"></a>涂散等香、<a id="a-9C"></a>衣服、<a id="a-9D"></a>璎珞、<a id="a-9E"></a>宝幢、<a id="a-9F"></a>幡盖、<a id="a-9G"></a>众妙珍奇、<a id="a-9H"></a>妓乐、<a id="a-9I"></a>灯明，<a id="a-9J"></a>尽其形寿供养恭敬、<a id="a-9K"></a>尊重赞叹。<a id="a-9L"></a>于汝意云何？<a id="a-9M"></a>是善男子、<a id="a-9N"></a>善女人等，<a id="a-9O"></a>由此因缘所生福聚，<a id="a-9P"></a>宁为多不？<a id="a-9Q"></a>”</p>
  <p id="a9R">天帝释言：<a id="a-9S"></a>“甚多，<a id="a-9T"></a>世尊！<a id="a-9U"></a>甚多，<a id="a-9V"></a>善逝！<a id="a-9W"></a>”</p>
  <p id="a9X">佛言：<a id="a-9Y"></a>“憍尸迦，<a id="a-9Z"></a>若善男子、<a id="a-9a"></a>善女人等，<a id="a-9b"></a>不离一切智智心，<a id="a-9c"></a>以无所得为方便，<a id="a-9d"></a>于此般若波罗蜜多，<a id="a-9e"></a>至心听闻、<a id="a-9f"></a>受持读诵、<a id="a-9g"></a>精勤修学、<a id="a-9h"></a>如理思惟，<a id="a-9i"></a>广为有情宣说流布，<a id="a-9j"></a>或有书写种种庄严，<a id="a-9k"></a>供养恭敬、<a id="a-9l"></a>尊重赞叹，<a id="a-9m"></a>复以种种上妙华鬘、<a id="a-9n"></a>涂散等香、<a id="a-9o"></a>衣服、<a id="a-9p"></a>璎珞、<a id="a-9q"></a>宝幢、<a id="a-9r"></a>幡盖、<a id="a-9s"></a>众妙珍奇、<a id="a-9t"></a>妓乐、<a id="a-9u"></a>灯明而为供养；<a id="a-9v"></a>是善男子、<a id="a-9w"></a>善女人等，<a id="a-9x"></a>由此因缘所生福聚，<a id="a-9y"></a>甚多于彼无量无边。<a id="a-9z"></a>”</p>
  <p id="aA0">佛告憍尸迦：<a id="a-A1"></a>“置四洲界，<a id="a-A2"></a>复有善男子、<a id="a-A3"></a>善女人等，<a id="a-A4"></a>于诸如来般涅槃后，<a id="a-A5"></a>为供养佛设利罗故，<a id="a-A6"></a>以妙七宝起窣堵波，<a id="a-A7"></a>种种珍奇间杂严饰，<a id="a-A8"></a>其量高大一踰缮那，<a id="a-A9"></a>广减高半，<a id="a-AA"></a>满小千界中无空隙，<a id="a-AB"></a>复以种种天妙华鬘、<a id="a-AC"></a>涂散等香、<a id="a-AD"></a>衣服、<a id="a-AE"></a>璎珞、<a id="a-AF"></a>宝幢、<a id="a-AG"></a>幡盖、<a id="a-AH"></a>众妙珍奇、<a id="a-AI"></a>妓乐、<a id="a-AJ"></a>灯明，<a id="a-AK"></a>尽其形寿供养恭敬、<a id="a-AL"></a>尊重赞叹。<a id="a-AM"></a>于汝意云何？<a id="a-AN"></a>是善男子、<a id="a-AO"></a>善女人等，<a id="a-AP"></a>由此因缘所生福聚，<a id="a-AQ"></a>宁为多不？<a id="a-AR"></a>”</p>
  <p id="aAS">天帝释言：<a id="a-AT"></a>“甚多，<a id="a-AU"></a>世尊！<a id="a-AV"></a>甚多，<a id="a-AW"></a>善逝！<a id="a-AX"></a>”</p>
  <p id="aAY">佛言：<a id="a-AZ"></a>“憍尸迦，<a id="a-Aa"></a>若善男子、<a id="a-Ab"></a>善女人等，<a id="a-Ac"></a>不离一切智智心，<a id="a-Ad"></a>以无所得为方便，<a id="a-Ae"></a>于此般若波罗蜜多，<a id="a-Af"></a>至心听闻、<a id="a-Ag"></a>受持读诵、<a id="a-Ah"></a>精勤修学、<a id="a-Ai"></a>如理思惟，<a id="a-Aj"></a>广为有情宣说流布，<a id="a-Ak"></a>或有书写种种庄严供养恭敬、<a id="a-Al"></a>尊重赞叹，<a id="a-Am"></a>复以种种上妙华鬘、<a id="a-An"></a>涂散等香、<a id="a-Ao"></a>衣服、<a id="a-Ap"></a>璎珞、<a id="a-Aq"></a>宝幢、<a id="a-Ar"></a>幡盖、<a id="a-As"></a>众妙珍奇、<a id="a-At"></a>妓乐、<a id="a-Au"></a>灯明而为供养；<a id="a-Av"></a>是善男子、<a id="a-Aw"></a>善女人等，<a id="a-Ax"></a>由此因缘所生福聚，<a id="a-Ay"></a>甚多于彼无量无边。<a id="a-Az"></a>”</p>
  <p id="aB0">佛告憍尸迦：<a id="a-B1"></a>“置小千界，<a id="a-B2"></a>复有善男子、<a id="a-B3"></a>善女人等，<a id="a-B4"></a>于诸如来般涅槃后，<a id="a-B5"></a>为供养佛设利罗故，<a id="a-B6"></a>以妙七宝起窣堵波，<a id="a-B7"></a>种种珍奇间杂严饰，<a id="a-B8"></a>其量高大一踰缮那，<a id="a-B9"></a>广减高半，<a id="a-BA"></a>满中千界中无空隙，<a id="a-BB"></a>复以种种天妙华鬘、<a id="a-BC"></a>涂散等香、<a id="a-BD"></a>衣服、<a id="a-BE"></a>璎珞、<a id="a-BF"></a>宝幢、<a id="a-BG"></a>幡盖、<a id="a-BH"></a>众妙珍奇、<a id="a-BI"></a>妓乐、<a id="a-BJ"></a>灯明，<a id="a-BK"></a>尽其形寿供养恭敬、<a id="a-BL"></a>尊重赞叹。<a id="a-BM"></a>于汝意云何？<a id="a-BN"></a>是善男子、<a id="a-BO"></a>善女人等，<a id="a-BP"></a>由此因缘所生福聚，<a id="a-BQ"></a>宁为多不？<a id="a-BR"></a>”</p>
  <p id="aBS">天帝释言：<a id="a-BT"></a>“甚多，<a id="a-BU"></a>世尊！<a id="a-BV"></a>甚多，<a id="a-BW"></a>善逝！<a id="a-BX"></a>”</p>
  <p id="aBY">佛言：<a id="a-BZ"></a>“憍尸迦，<a id="a-Ba"></a>若善男子、<a id="a-Bb"></a>善女人等，<a id="a-Bc"></a>不离一切智智心，<a id="a-Bd"></a>以无所得为方便，<a id="a-Be"></a>于此般若波罗蜜多，<a id="a-Bf"></a>至心听闻、<a id="a-Bg"></a>受持读诵、<a id="a-Bh"></a>精勤修学、<a id="a-Bi"></a>如理思惟，<a id="a-Bj"></a>广为有情宣说流布，<a id="a-Bk"></a>或有书写种种庄严供养恭敬、<a id="a-Bl"></a>尊重赞叹，<a id="a-Bm"></a>复以种种上妙华鬘、<a id="a-Bn"></a>涂散等香、<a id="a-Bo"></a>衣服、<a id="a-Bp"></a>璎珞、<a id="a-Bq"></a>宝幢、<a id="a-Br"></a>幡盖、<a id="a-Bs"></a>众妙珍奇、<a id="a-Bt"></a>妓乐、<a id="a-Bu"></a>灯明而为供养；<a id="a-Bv"></a>是善男子、<a id="a-Bw"></a>善女人等，<a id="a-Bx"></a>由此因缘所生福聚，<a id="a-By"></a>甚多于彼无量无边。<a id="a-Bz"></a>”</p>
  <p id="aC0">佛告憍尸迦：<a id="a-C1"></a>“置中千界，<a id="a-C2"></a>复有善男子、<a id="a-C3"></a>善女人等，<a id="a-C4"></a>于诸如来般涅槃后，<a id="a-C5"></a>为供养佛设利罗故，<a id="a-C6"></a>以妙七宝起窣堵波，<a id="a-C7"></a>种种珍奇间杂严饰，<a id="a-C8"></a>其量高大一踰缮那，<a id="a-C9"></a>广减高半，<a id="a-CA"></a>遍满三千大千世界中无空隙，<a id="a-CB"></a>复以种种天妙华鬘、<a id="a-CC"></a>涂散等香、<a id="a-CD"></a>衣服、<a id="a-CE"></a>璎珞、<a id="a-CF"></a>宝幢、<a id="a-CG"></a>幡盖、<a id="a-CH"></a>众妙珍奇、<a id="a-CI"></a>妓乐、<a id="a-CJ"></a>灯明，<a id="a-CK"></a>尽其形寿供养恭敬、<a id="a-CL"></a>尊重赞叹。<a id="a-CM"></a>于汝意云何？<a id="a-CN"></a>是善男子、<a id="a-CO"></a>善女人等，<a id="a-CP"></a>由此因缘所生福聚，<a id="a-CQ"></a>宁为多不？<a id="a-CR"></a>”</p>
  <p id="aCS">天帝释言：<a id="a-CT"></a>“甚多，<a id="a-CU"></a>世尊！<a id="a-CV"></a>甚多，<a id="a-CW"></a>善逝！<a id="a-CX"></a>”</p>
  <p id="aCY">佛言：<a id="a-CZ"></a>“憍尸迦，<a id="a-Ca"></a>若善男子、<a id="a-Cb"></a>善女人等，<a id="a-Cc"></a>不离一切智智心，<a id="a-Cd"></a>以无所得为方便，<a id="a-Ce"></a>于此般若波罗蜜多，<a id="a-Cf"></a>至心听闻、<a id="a-Cg"></a>受持读诵、<a id="a-Ch"></a>精勤修学、<a id="a-Ci"></a>如理思惟，<a id="a-Cj"></a>广为有情宣说流布，<a id="a-Ck"></a>或有书写种种庄严供养恭敬、<a id="a-Cl"></a>尊重赞叹，<a id="a-Cm"></a>复以种种上妙华鬘、<a id="a-Cn"></a>涂散等香、<a id="a-Co"></a>衣服、<a id="a-Cp"></a>璎珞、<a id="a-Cq"></a>宝幢、<a id="a-Cr"></a>幡盖、<a id="a-Cs"></a>众妙珍奇、<a id="a-Ct"></a>妓乐、<a id="a-Cu"></a>灯明而为供养；<a id="a-Cv"></a>是善男子、<a id="a-Cw"></a>善女人等，<a id="a-Cx"></a>由此因缘所生福聚，<a id="a-Cy"></a>甚多于彼无量无边。<a id="a-Cz"></a>”</p>
  <p id="aD0">佛告憍尸迦：<a id="a-D1"></a>“置一三千大千世界，<a id="a-D2"></a>设复三千大千世界诸有情类，<a id="a-D3"></a>各于如来般涅槃后，<a id="a-D4"></a>为供养佛设利罗故，<a id="a-D5"></a>以妙七宝起窣堵波，<a id="a-D6"></a>种种珍奇间杂严饰，<a id="a-D7"></a>其量高大一踰缮那，<a id="a-D8"></a>广减高半，<a id="a-D9"></a>各满三千大千世界中无空隙，<a id="a-DA"></a>复以种种天妙华鬘、<a id="a-DB"></a>涂散等香、<a id="a-DC"></a>衣服、<a id="a-DD"></a>璎珞、<a id="a-DE"></a>宝幢、<a id="a-DF"></a>幡盖、<a id="a-DG"></a>众妙珍奇、<a id="a-DH"></a>妓乐、<a id="a-DI"></a>灯明，<a id="a-DJ"></a>尽其形寿供养恭敬、<a id="a-DK"></a>尊重赞叹。<a id="a-DL"></a>于汝意云何？<a id="a-DM"></a>如是三千大千世界诸有情类，<a id="a-DN"></a>由此因缘所生福聚宁为多不？<a id="a-DO"></a>”</p>
  <p id="aDP">天帝释言：<a id="a-DQ"></a>“甚多，<a id="a-DR"></a>世尊！<a id="a-DS"></a>甚多，<a id="a-DT"></a>善逝！<a id="a-DU"></a>”</p>
  <p id="aDV">佛言：<a id="a-DW"></a>“憍尸迦，<a id="a-DX"></a>若善男子、<a id="a-DY"></a>善女人等，<a id="a-DZ"></a>不离一切智智心，<a id="a-Da"></a>以无所得为方便，<a id="a-Db"></a>于此般若波罗蜜多，<a id="a-Dc"></a>至心听闻、<a id="a-Dd"></a>受持读诵、<a id="a-De"></a>精勤修学、<a id="a-Df"></a>如理思惟，<a id="a-Dg"></a>广为有情宣说流布，<a id="a-Dh"></a>或有书写种种庄严供养恭敬、<a id="a-Di"></a>尊重赞叹，<a id="a-Dj"></a>复以种种上妙华鬘、<a id="a-Dk"></a>涂散等香、<a id="a-Dl"></a>衣服、<a id="a-Dm"></a>璎珞、<a id="a-Dn"></a>宝幢、<a id="a-Do"></a>幡盖、<a id="a-Dp"></a>众妙珍奇、<a id="a-Dq"></a>妓乐、<a id="a-Dr"></a>灯明而为供养；<a id="a-Ds"></a>是善男子、<a id="a-Dt"></a>善女人等，<a id="a-Du"></a>由此因缘所生福聚，<a id="a-Dv"></a>甚多于彼无量无边。<a id="a-Dw"></a>”</p>
  <p id="aDx">时，<a id="a-Dy"></a>天帝释复白佛言：<a id="a-Dz"></a>“如是，<a id="a-E0"></a>如是，<a id="a-E1"></a>诚如圣教。<a id="a-E2"></a>若善男子、<a id="a-E3"></a>善女人等供养恭敬、<a id="a-E4"></a>尊重赞叹如是般若波罗蜜多，<a id="a-E5"></a>是善男子、<a id="a-E6"></a>善女人等当知则为供养恭敬、<a id="a-E7"></a>尊重赞叹过去、<a id="a-E8"></a>未来、<a id="a-E9"></a>现在诸佛世尊。<a id="a-EA"></a>假使十方各如殑伽沙等世界一切有情，<a id="a-EB"></a>各于如来般涅槃后，<a id="a-EC"></a>为供养佛设利罗故，<a id="a-ED"></a>以妙七宝起窣堵波，<a id="a-EE"></a>种种珍奇间杂严饰，<a id="a-EF"></a>其量高大一踰缮那，<a id="a-EG"></a>广减高半，<a id="a-EH"></a>各满三千大千世界中无空隙，<a id="a-EI"></a>复以种种天妙华鬘、<a id="a-EJ"></a>涂散等香、<a id="a-EK"></a>衣服、<a id="a-EL"></a>璎珞、<a id="a-EM"></a>宝幢、<a id="a-EN"></a>幡盖、<a id="a-EO"></a>众妙珍奇、<a id="a-EP"></a>妓乐、<a id="a-EQ"></a>灯明，<a id="a-ER"></a>若经一劫或一劫余，<a id="a-ES"></a>供养恭敬、<a id="a-ET"></a>尊重赞叹。<a id="a-EU"></a>世尊，<a id="a-EV"></a>是诸有情由此因缘所生福聚，<a id="a-EW"></a>宁为多不？<a id="a-EX"></a>”</p>
  <p id="aEY">佛言：<a id="a-EZ"></a>“甚多！<a id="a-Ea"></a>”</p>
  <p id="aEb">天帝释言：<a id="a-Ec"></a>“若善男子、<a id="a-Ed"></a>善女人等，<a id="a-Ee"></a>不离一切智智心，<a id="a-Ef"></a>以无所得为方便，<a id="a-Eg"></a>于此般若波罗蜜多，<a id="a-Eh"></a>至心听闻、<a id="a-Ei"></a>受持读诵、<a id="a-Ej"></a>精勤修学、<a id="a-Ek"></a>如理思惟，<a id="a-El"></a>广为有情宣说流布，<a id="a-Em"></a>或有书写种种庄严供养恭敬、<a id="a-En"></a>尊重赞叹，<a id="a-Eo"></a>复以种种上妙华鬘、<a id="a-Ep"></a>涂散等香、<a id="a-Eq"></a>衣服、<a id="a-Er"></a>璎珞、<a id="a-Es"></a>宝幢、<a id="a-Et"></a>幡盖、<a id="a-Eu"></a>众妙珍奇、<a id="a-Ev"></a>妓乐、<a id="a-Ew"></a>灯明而为供养；<a id="a-Ex"></a>是善男子、<a id="a-Ey"></a>善女人等，<a id="a-Ez"></a>由此因缘所生福聚，<a id="a-F0"></a>甚多于彼无量无边、<a id="a-F1"></a>不可思议、<a id="a-F2"></a>不可称计。<a id="a-F3"></a>何以故？</p>
  <p id="aF4">“世尊，<a id="a-F5"></a>由此般若波罗蜜多，<a id="a-F6"></a>总能摄藏一切善法，<a id="a-F7"></a>所谓十善业道，<a id="a-F8"></a>若四静虑、<a id="a-F9"></a>四无量、<a id="a-FA"></a>四无色定，<a id="a-FB"></a>若八解脱、<a id="a-FC"></a>八胜处、<a id="a-FD"></a>九次第定、<a id="a-FE"></a>十遍处，<a id="a-FF"></a>若四念住、<a id="a-FG"></a>四正断、<a id="a-FH"></a>四神足、<a id="a-FI"></a>五根、<a id="a-FJ"></a>五力、<a id="a-FK"></a>七等觉支、<a id="a-FL"></a>八圣道支，<a id="a-FM"></a>若空解脱门、<a id="a-FN"></a>无相解脱门、<a id="a-FO"></a>无愿解脱门，<a id="a-FP"></a>若苦圣谛、<a id="a-FQ"></a>集圣谛、<a id="a-FR"></a>灭圣谛、<a id="a-FS"></a>道圣谛，<a id="a-FT"></a>若五眼、<a id="a-FU"></a>六神通，<a id="a-FV"></a>若四无礙解，<a id="a-FW"></a>若布施波罗蜜多、<a id="a-FX"></a>净戒波罗蜜多、<a id="a-FY"></a>安忍波罗蜜多、<a id="a-FZ"></a>精进波罗蜜多、<a id="a-Fa"></a>静虑波罗蜜多、<a id="a-Fb"></a>般若波罗蜜多，<a id="a-Fc"></a>若内空、<a id="a-Fd"></a>外空、<a id="a-Fe"></a>内外空、<a id="a-Ff"></a>空空、<a id="a-Fg"></a>大空、<a id="a-Fh"></a>胜义空、<a id="a-Fi"></a>有为空、<a id="a-Fj"></a>无为空、<a id="a-Fk"></a>毕竟空、<a id="a-Fl"></a>无际空、<a id="a-Fm"></a>散空、<a id="a-Fn"></a>无变异空、<a id="a-Fo"></a>本性空、<a id="a-Fp"></a>自相空、<a id="a-Fq"></a>共相空、<a id="a-Fr"></a>一切法空、<a id="a-Fs"></a>不可得空、<a id="a-Ft"></a>无性空、<a id="a-Fu"></a>自性空、<a id="a-Fv"></a>无性自性空，<a id="a-Fw"></a>若真如、<a id="a-Fx"></a>法界、<a id="a-Fy"></a>法性、<a id="a-Fz"></a>不虚妄性、<a id="a-G0"></a>不变异性、<a id="a-G1"></a>平等性、<a id="a-G2"></a>离生性、<a id="a-G3"></a>法定、<a id="a-G4"></a>法住、<a id="a-G5"></a>实际、<a id="a-G6"></a>虚空界、<a id="a-G7"></a>不思议界，<a id="a-G8"></a>若一切陀罗尼门、<a id="a-G9"></a>一切三摩地门，<a id="a-GA"></a>若佛五眼、<a id="a-GB"></a>佛十力、<a id="a-GC"></a>四无所畏、<a id="a-GD"></a>四无礙解、<a id="a-GE"></a>大慈、<a id="a-GF"></a>大悲、<a id="a-GG"></a>大喜、<a id="a-GH"></a>大舍、<a id="a-GI"></a>十八佛不共法，<a id="a-GJ"></a>若无忘失法、<a id="a-GK"></a>恒住舍性，<a id="a-GL"></a>若一切智、<a id="a-GM"></a>道相智、<a id="a-GN"></a>一切相智，<a id="a-GO"></a>若余无量无边佛法，<a id="a-GP"></a>皆摄入此甚深般若波罗蜜多。</p>
  <p id="aGQ">“世尊，<a id="a-GR"></a>如是甚深般若波罗蜜多，<a id="a-GS"></a>是诸如来、<a id="a-GT"></a>应、<a id="a-GU"></a>正等觉真实法印，<a id="a-GV"></a>亦是一切声闻、<a id="a-GW"></a>独觉真实法印。<a id="a-GX"></a>世尊，<a id="a-GY"></a>一切如来、<a id="a-GZ"></a>应、<a id="a-Ga"></a>正等觉皆于如是甚深般若波罗蜜多常勤学故，<a id="a-Gb"></a>已证无上正等菩提、<a id="a-Gc"></a>当证无上正等菩提、<a id="a-Gd"></a>现证无上正等菩提。<a id="a-Ge"></a>世尊，<a id="a-Gf"></a>一切声闻、<a id="a-Gg"></a>独觉，<a id="a-Gh"></a>皆于如是甚深般若波罗蜜多常勤学故，<a id="a-Gi"></a>已到彼岸、<a id="a-Gj"></a>当到彼岸、<a id="a-Gk"></a>现到彼岸。</p>
  <p id="aGl">“世尊，<a id="a-Gm"></a>由此因缘，<a id="a-Gn"></a>若善男子、<a id="a-Go"></a>善女人等，<a id="a-Gp"></a>不离一切智智心，<a id="a-Gq"></a>以无所得为方便，<a id="a-Gr"></a>于此般若波罗蜜多，<a id="a-Gs"></a>至心听闻、<a id="a-Gt"></a>受持读诵、<a id="a-Gu"></a>精勤修学、<a id="a-Gv"></a>如理思惟，<a id="a-Gw"></a>广为有情宣说流布，<a id="a-Gx"></a>或有书写种种庄严供养恭敬、<a id="a-Gy"></a>尊重赞叹，<a id="a-Gz"></a>复以种种上妙华鬘、<a id="a-H0"></a>涂散等香、<a id="a-H1"></a>衣服、<a id="a-H2"></a>璎珞、<a id="a-H3"></a>宝幢、<a id="a-H4"></a>幡盖、<a id="a-H5"></a>众妙珍奇、<a id="a-H6"></a>妓乐、<a id="a-H7"></a>灯明而为供养；<a id="a-H8"></a>是善男子、<a id="a-H9"></a>善女人等，<a id="a-HA"></a>由此因缘所生福聚，<a id="a-HB"></a>甚多于彼无量无边、<a id="a-HC"></a>不可思议、<a id="a-HD"></a>不可称计。<a id="a-HE"></a>”</p>
  <p id="aHF">尔时，<a id="a-HG"></a>佛告天帝释言：<a id="a-HH"></a>“如是，<a id="a-HI"></a>如是，<a id="a-HJ"></a>如汝所说。<a id="a-HK"></a>憍尸迦，<a id="a-HL"></a>若善男子、<a id="a-HM"></a>善女人等，<a id="a-HN"></a>不离一切智智心，<a id="a-HO"></a>以无所得为方便，<a id="a-HP"></a>于此般若波罗蜜多，<a id="a-HQ"></a>至心听闻、<a id="a-HR"></a>受持读诵、<a id="a-HS"></a>精勤修学、<a id="a-HT"></a>如理思惟，<a id="a-HU"></a>广为有情宣说流布，<a id="a-HV"></a>或有书写种种庄严，<a id="a-HW"></a>供养恭敬、<a id="a-HX"></a>尊重赞叹，<a id="a-HY"></a>复以种种上妙华鬘、<a id="a-HZ"></a>涂散等香、<a id="a-Ha"></a>衣服、<a id="a-Hb"></a>璎珞、<a id="a-Hc"></a>宝幢、<a id="a-Hd"></a>幡盖、<a id="a-He"></a>众妙珍奇、<a id="a-Hf"></a>妓乐、<a id="a-Hg"></a>灯明而为供养；<a id="a-Hh"></a>是善男子、<a id="a-Hi"></a>善女人等，<a id="a-Hj"></a>由此因缘所生福聚，<a id="a-Hk"></a>甚多于彼无量无边、<a id="a-Hl"></a>不可思议、<a id="a-Hm"></a>不可称计。<a id="a-Hn"></a>何以故？</p>
  <p id="aHo">“憍尸迦，<a id="a-Hp"></a>由此般若波罗蜜多，<a id="a-Hq"></a>一切布施、<a id="a-Hr"></a>净戒、<a id="a-Hs"></a>安忍、<a id="a-Ht"></a>精进、<a id="a-Hu"></a>静虑、<a id="a-Hv"></a>般若波罗蜜多而得生故。</p>
  <p id="aHw">“憍尸迦，<a id="a-Hx"></a>由此般若波罗蜜多，<a id="a-Hy"></a>一切内空、<a id="a-Hz"></a>外空、<a id="a-I0"></a>内外空、<a id="a-I1"></a>空空、<a id="a-I2"></a>大空、<a id="a-I3"></a>胜义空、<a id="a-I4"></a>有为空、<a id="a-I5"></a>无为空、<a id="a-I6"></a>毕竟空、<a id="a-I7"></a>无际空、<a id="a-I8"></a>散空、<a id="a-I9"></a>无变异空、<a id="a-IA"></a>本性空、<a id="a-IB"></a>自相空、<a id="a-IC"></a>共相空、<a id="a-ID"></a>一切法空、<a id="a-IE"></a>不可得空、<a id="a-IF"></a>无性空、<a id="a-IG"></a>自性空、<a id="a-IH"></a>无性自性空而得现故。</p>
  <p id="aII">“憍尸迦，<a id="a-IJ"></a>由此般若波罗蜜多，<a id="a-IK"></a>一切真如、<a id="a-IL"></a>法界、<a id="a-IM"></a>法性、<a id="a-IN"></a>不虚妄性、<a id="a-IO"></a>不变异性、<a id="a-IP"></a>平等性、<a id="a-IQ"></a>离生性、<a id="a-IR"></a>法定、<a id="a-IS"></a>法住、<a id="a-IT"></a>实际、<a id="a-IU"></a>虚空界、<a id="a-IV"></a>不思议界而得现故。</p>
  <p id="aIW">“憍尸迦，<a id="a-IX"></a>由此般若波罗蜜多，<a id="a-IY"></a>一切苦圣谛、<a id="a-IZ"></a>集圣谛、<a id="a-Ia"></a>灭圣谛、<a id="a-Ib"></a>道圣谛而得现故。</p>
  <p id="aIc">“憍尸迦，<a id="a-Id"></a>由此般若波罗蜜多，<a id="a-Ie"></a>一切四静虑、<a id="a-If"></a>四无量、<a id="a-Ig"></a>四无色定而得生故。</p>
  <p id="aIh">“憍尸迦，<a id="a-Ii"></a>由此般若波罗蜜多，<a id="a-Ij"></a>一切八解脱、<a id="a-Ik"></a>八胜处、<a id="a-Il"></a>九次第定、<a id="a-Im"></a>十遍处而得生故。</p>
  <p id="aIn">“憍尸迦，<a id="a-Io"></a>由此般若波罗蜜多，<a id="a-Ip"></a>一切四念住、<a id="a-Iq"></a>四正断、<a id="a-Ir"></a>四神足、<a id="a-Is"></a>五根、<a id="a-It"></a>五力、<a id="a-Iu"></a>七等觉支、<a id="a-Iv"></a>八圣道支而得生故。</p>
  <p id="aIw">“憍尸迦，<a id="a-Ix"></a>由此般若波罗蜜多，<a id="a-Iy"></a>一切空解脱门、<a id="a-Iz"></a>无相解脱门、<a id="a-J0"></a>无愿解脱门而得生故。</p>
  <p id="aJ1">“憍尸迦，<a id="a-J2"></a>由此般若波罗蜜多，<a id="a-J3"></a>一切五眼、<a id="a-J4"></a>六神通而得生故。</p>
  <p id="aJ5">“憍尸迦，<a id="a-J6"></a>由此般若波罗蜜多，<a id="a-J7"></a>一切佛十力、<a id="a-J8"></a>四无所畏、<a id="a-J9"></a>四无礙解、<a id="a-JA"></a>大慈、<a id="a-JB"></a>大悲、<a id="a-JC"></a>大喜、<a id="a-JD"></a>大舍、<a id="a-JE"></a>十八佛不共法而得生故。</p>
  <p id="aJF">“憍尸迦，<a id="a-JG"></a>由此般若波罗蜜多，<a id="a-JH"></a>一切无忘失法、<a id="a-JI"></a>恒住舍性而得生故。</p>
  <p id="aJJ">“憍尸迦，<a id="a-JK"></a>由此般若波罗蜜多，<a id="a-JL"></a>一切陀罗尼门、<a id="a-JM"></a>一切三摩地门而得生故。</p>
  <p id="aJN">“憍尸迦，<a id="a-JO"></a>由此般若波罗蜜多，<a id="a-JP"></a>一切智、<a id="a-JQ"></a>道相智、<a id="a-JR"></a>一切相智而得生故。</p>
  <p id="aJS">“憍尸迦，<a id="a-JT"></a>由此般若波罗蜜多，<a id="a-JU"></a>一切菩萨摩诃萨成熟有情、<a id="a-JV"></a>严净佛土而得成故。</p>
  <p id="aJW">“憍尸迦，<a id="a-JX"></a>由此般若波罗蜜多，<a id="a-JY"></a>一切声闻乘、<a id="a-JZ"></a>独觉乘、<a id="a-Ja"></a>无上乘而得生故。</p>
  <p id="aJb">“憍尸迦，<a id="a-Jc"></a>由此般若波罗蜜多，<a id="a-Jd"></a>一切预流向预流果、<a id="a-Je"></a>一来向一来果、<a id="a-Jf"></a>不还向不还果、<a id="a-Jg"></a>阿罗汉向阿罗汉果而出现故。</p>
  <p id="aJh">“憍尸迦，<a id="a-Ji"></a>由此般若波罗蜜多，<a id="a-Jj"></a>一切独觉向独觉果而出现故。</p>
  <p id="aJk">“憍尸迦，<a id="a-Jl"></a>由此般若波罗蜜多，<a id="a-Jm"></a>一切菩萨摩诃萨从初发心乃至金刚喻定所有功德而出现故。</p>
  <p id="aJn">“憍尸迦，<a id="a-Jo"></a>由此般若波罗蜜多，<a id="a-Jp"></a>一切如来、<a id="a-Jq"></a>应、<a id="a-Jr"></a>正等觉所有无上正等菩提、<a id="a-Js"></a>大般涅槃而出现故。</p>
  <p id="aJt">“憍尸迦，<a id="a-Ju"></a>由是缘故，<a id="a-Jv"></a>若善男子、<a id="a-Jw"></a>善女人等，<a id="a-Jx"></a>不离一切智智心，<a id="a-Jy"></a>以无所得为方便，<a id="a-Jz"></a>于此般若波罗蜜多，<a id="a-K0"></a>至心听闻、<a id="a-K1"></a>受持读诵、<a id="a-K2"></a>精勤修学、<a id="a-K3"></a>如理思惟，<a id="a-K4"></a>广为有情宣说流布，<a id="a-K5"></a>或有书写种种庄严，<a id="a-K6"></a>供养恭敬、<a id="a-K7"></a>尊重赞叹，<a id="a-K8"></a>复以种种上妙华鬘、<a id="a-K9"></a>涂散等香、<a id="a-KA"></a>衣服、<a id="a-KB"></a>璎珞、<a id="a-KC"></a>宝幢、<a id="a-KD"></a>幡盖、<a id="a-KE"></a>众妙珍奇、<a id="a-KF"></a>妓乐、<a id="a-KG"></a>灯明而为供养。<a id="a-KH"></a>以前所造窣堵波福比此福聚，<a id="a-KI"></a>百分不及一，<a id="a-KJ"></a>千分不及一，<a id="a-KK"></a>百千分不及一，<a id="a-KL"></a>俱胝分不及一，<a id="a-KM"></a>百俱胝分不及一，<a id="a-KN"></a>千俱胝分不及一，<a id="a-KO"></a>百千俱胝分不及一，<a id="a-KP"></a>百千俱胝那庾多分不及其一，<a id="a-KQ"></a>数分、<a id="a-KR"></a>算分、<a id="a-KS"></a>计分、<a id="a-KT"></a>喻分乃至邬波尼杀昙分亦不及一。<a id="a-KU"></a>何以故？</p>
  <p id="aKV">“憍尸迦，<a id="a-KW"></a>若此般若波罗蜜多在赡部洲人中住者，<a id="a-KX"></a>则此世间佛宝、<a id="a-KY"></a>法宝、<a id="a-KZ"></a>苾蒭僧宝皆住不灭。</p>
  <p id="aKa">“憍尸迦，<a id="a-Kb"></a>若此般若波罗蜜多在赡部洲人中住者，<a id="a-Kc"></a>世间常有十善业道及施戒修善、<a id="a-Kd"></a>知恩报恩、<a id="a-Ke"></a>供养贤圣。</p>
  <p id="aKf">“憍尸迦，<a id="a-Kg"></a>若此般若波罗蜜多在赡部洲人中住者，<a id="a-Kh"></a>世间常有布施、<a id="a-Ki"></a>净戒、<a id="a-Kj"></a>安忍、<a id="a-Kk"></a>精进、<a id="a-Kl"></a>静虑、<a id="a-Km"></a>般若波罗蜜多。</p>
  <p id="aKn">“憍尸迦，<a id="a-Ko"></a>若此般若波罗蜜多在赡部洲人中住者，<a id="a-Kp"></a>世间常有内空、<a id="a-Kq"></a>外空、<a id="a-Kr"></a>内外空、<a id="a-Ks"></a>空空、<a id="a-Kt"></a>大空、<a id="a-Ku"></a>胜义空、<a id="a-Kv"></a>有为空、<a id="a-Kw"></a>无为空、<a id="a-Kx"></a>毕竟空、<a id="a-Ky"></a>无际空、<a id="a-Kz"></a>散空、<a id="a-L0"></a>无变异空、<a id="a-L1"></a>本性空、<a id="a-L2"></a>自相空、<a id="a-L3"></a>共相空、<a id="a-L4"></a>一切法空、<a id="a-L5"></a>不可得空、<a id="a-L6"></a>无性空、<a id="a-L7"></a>自性空、<a id="a-L8"></a>无性自性空。</p>
  <p id="aL9">“憍尸迦，<a id="a-LA"></a>若此般若波罗蜜多在赡部洲人中住者，<a id="a-LB"></a>世间常有真如、<a id="a-LC"></a>法界、<a id="a-LD"></a>法性、<a id="a-LE"></a>不虚妄性、<a id="a-LF"></a>不变异性、<a id="a-LG"></a>平等性、<a id="a-LH"></a>离生性、<a id="a-LI"></a>法定、<a id="a-LJ"></a>法住、<a id="a-LK"></a>实际、<a id="a-LL"></a>虚空界、<a id="a-LM"></a>不思议界。</p>
  <p id="aLN">“憍尸迦，<a id="a-LO"></a>若此般若波罗蜜多在赡部洲人中住者，<a id="a-LP"></a>世间常有苦圣谛、<a id="a-LQ"></a>集圣谛、<a id="a-LR"></a>灭圣谛、<a id="a-LS"></a>道圣谛。</p>
  <p id="aLT">“憍尸迦，<a id="a-LU"></a>若此般若波罗蜜多在赡部洲人中住者，<a id="a-LV"></a>世间常有四静虑、<a id="a-LW"></a>四无量、<a id="a-LX"></a>四无色定。</p>
  <p id="aLY">“憍尸迦，<a id="a-LZ"></a>若此般若波罗蜜多在赡部洲人中住者，<a id="a-La"></a>世间常有八解脱、<a id="a-Lb"></a>八胜处、<a id="a-Lc"></a>九次第定、<a id="a-Ld"></a>十遍处。</p>
  <p id="aLe">“憍尸迦，<a id="a-Lf"></a>若此般若波罗蜜多在赡部洲人中住者，<a id="a-Lg"></a>世间常有四念住、<a id="a-Lh"></a>四正断、<a id="a-Li"></a>四神足、<a id="a-Lj"></a>五根、<a id="a-Lk"></a>五力、<a id="a-Ll"></a>七等觉支、<a id="a-Lm"></a>八圣道支。</p>
  <p id="aLn">“憍尸迦，<a id="a-Lo"></a>若此般若波罗蜜多在赡部洲人中住者，<a id="a-Lp"></a>世间常有空解脱门、<a id="a-Lq"></a>无相解脱门、<a id="a-Lr"></a>无愿解脱门。</p>
  <p id="aLs">“憍尸迦，<a id="a-Lt"></a>若此般若波罗蜜多在赡部洲人中住者，<a id="a-Lu"></a>世间常有五眼、<a id="a-Lv"></a>六神通。</p>
  <p id="aLw">“憍尸迦，<a id="a-Lx"></a>若此般若波罗蜜多在赡部洲人中住者，<a id="a-Ly"></a>世间常有佛十力、<a id="a-Lz"></a>四无所畏、<a id="a-M0"></a>四无礙解、<a id="a-M1"></a>大慈、<a id="a-M2"></a>大悲、<a id="a-M3"></a>大喜、<a id="a-M4"></a>大舍、<a id="a-M5"></a>十八佛不共法。</p>
  <p id="aM6">“憍尸迦，<a id="a-M7"></a>若此般若波罗蜜多在赡部洲人中住者，<a id="a-M8"></a>世间常有无忘失法、<a id="a-M9"></a>恒住舍性。</p>
  <p id="aMA">“憍尸迦，<a id="a-MB"></a>若此般若波罗蜜多在赡部洲人中住者，<a id="a-MC"></a>世间常有一切陀罗尼门、<a id="a-MD"></a>一切三摩地门。</p>
  <p id="aME">“憍尸迦，<a id="a-MF"></a>若此般若波罗蜜多在赡部洲人中住者，<a id="a-MG"></a>世间常有一切智、<a id="a-MH"></a>道相智、<a id="a-MI"></a>一切相智。</p>
  <p id="aMJ">“憍尸迦，<a id="a-MK"></a>若此般若波罗蜜多在赡部洲人中住者，<a id="a-ML"></a>世间常有刹帝利大族、<a id="a-MM"></a>婆罗门大族、<a id="a-MN"></a>长者大族、<a id="a-MO"></a>居士大族。</p>
  <p id="aMP">“憍尸迦，<a id="a-MQ"></a>若此般若波罗蜜多在赡部洲人中住者，<a id="a-MR"></a>世间常有四大王众天、<a id="a-MS"></a>三十三天、<a id="a-MT"></a>夜摩天、<a id="a-MU"></a>睹史多天、<a id="a-MV"></a>乐变化天、<a id="a-MW"></a>他化自在天。</p>
  <p id="aMX">“憍尸迦，<a id="a-MY"></a>若此般若波罗蜜多在赡部洲人中住者，<a id="a-MZ"></a>世间常有梵众天——梵辅天、<a id="a-Ma"></a>梵会天、<a id="a-Mb"></a>大梵天，<a id="a-Mc"></a>光天——少光天、<a id="a-Md"></a>无量光天、<a id="a-Me"></a>极光净天，<a id="a-Mf"></a>净天——少净天、<a id="a-Mg"></a>无量净天、<a id="a-Mh"></a>遍净天，<a id="a-Mi"></a>广天——少广天、<a id="a-Mj"></a>无量广天、<a id="a-Mk"></a>广果天。</p>
  <p id="aMl">“憍尸迦，<a id="a-Mm"></a>若此般若波罗蜜多在赡部洲人中住者，<a id="a-Mn"></a>世间常有无烦天、<a id="a-Mo"></a>无热天、<a id="a-Mp"></a>善现天、<a id="a-Mq"></a>善见天、<a id="a-Mr"></a>色究竟天。</p>
  <p id="aMs">“憍尸迦，<a id="a-Mt"></a>若此般若波罗蜜多在赡部洲人中住者，<a id="a-Mu"></a>世间常有空无边处天、<a id="a-Mv"></a>识无边处天、<a id="a-Mw"></a>无所有处天、<a id="a-Mx"></a>非想非非想处天。</p>
  <p id="aMy">“憍尸迦，<a id="a-Mz"></a>若此般若波罗蜜多在赡部洲人中住者，<a id="a-N0"></a>世间常有声闻乘、<a id="a-N1"></a>独觉乘、<a id="a-N2"></a>无上乘。</p>
  <p id="aN3">“憍尸迦，<a id="a-N4"></a>若此般若波罗蜜多在赡部洲人中住者，<a id="a-N5"></a>世间常有预流向预流果、<a id="a-N6"></a>一来向一来果、<a id="a-N7"></a>不还向不还果、<a id="a-N8"></a>阿罗汉向阿罗汉果。</p>
  <p id="aN9">“憍尸迦，<a id="a-NA"></a>若此般若波罗蜜多在赡部洲人中住者，<a id="a-NB"></a>世间常有独觉向独觉果。</p>
  <p id="aNC">“憍尸迦，<a id="a-ND"></a>若此般若波罗蜜多在赡部洲人中住者，<a id="a-NE"></a>世间常有菩萨摩诃萨修菩萨行、<a id="a-NF"></a>成熟有情、<a id="a-NG"></a>严净佛土。</p>
  <p id="aNH">“憍尸迦，<a id="a-NI"></a>若此般若波罗蜜多在赡部洲人中住者，<a id="a-NJ"></a>世间常有如来、<a id="a-NK"></a>应、<a id="a-NL"></a>正等觉证得无上正等菩提、<a id="a-NM"></a>转妙法轮度无量众。<a id="a-NN"></a>”</p>
 </body>
</html>