<!doctype html>
<html id="z3IBT2e7b" data-ver="1278">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百七十一</h1>
  <h2 id="a2">第二分众德相品第七十六之四</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>若真法界、<a id="a-7"></a>真如、<a id="a-8"></a>实际无转无越者，<a id="a-9"></a>色乃至识与真法界、<a id="a-A"></a>真如、<a id="a-B"></a>实际为有异不？<a id="a-C"></a>眼处乃至意处与真法界、<a id="a-D"></a>真如、<a id="a-E"></a>实际为有异不？<a id="a-F"></a>色处乃至法处与真法界、<a id="a-G"></a>真如、<a id="a-H"></a>实际为有异不？<a id="a-I"></a>眼界乃至意界与真法界、<a id="a-J"></a>真如、<a id="a-K"></a>实际为有异不？<a id="a-L"></a>色界乃至法界与真法界、<a id="a-M"></a>真如、<a id="a-N"></a>实际为有异不？<a id="a-O"></a>眼识界乃至意识界与真法界、<a id="a-P"></a>真如、<a id="a-Q"></a>实际为有异不？<a id="a-R"></a>眼触乃至意触与真法界、<a id="a-S"></a>真如、<a id="a-T"></a>实际为有异不？<a id="a-U"></a>眼触为缘所生诸受乃至意触为缘所生诸受与真法界、<a id="a-V"></a>真如、<a id="a-W"></a>实际为有异不？<a id="a-X"></a>地界乃至识界与真法界、<a id="a-Y"></a>真如、<a id="a-Z"></a>实际为有异不？<a id="a-a"></a>因缘乃至增上缘与真法界、<a id="a-b"></a>真如、<a id="a-c"></a>实际为有异不？<a id="a-d"></a>从缘所生诸法与真法界、<a id="a-e"></a>真如、<a id="a-f"></a>实际为有异不？<a id="a-g"></a>无明乃至老死与真法界、<a id="a-h"></a>真如、<a id="a-i"></a>实际为有异不？<a id="a-j"></a>布施波罗蜜多乃至般若波罗蜜多与真法界、<a id="a-k"></a>真如、<a id="a-l"></a>实际为有异不？<a id="a-m"></a>四静虑、<a id="a-n"></a>四无量、<a id="a-o"></a>四无色定与真法界、<a id="a-p"></a>真如、<a id="a-q"></a>实际为有异不？<a id="a-r"></a>四念住乃至八圣道支与真法界、<a id="a-s"></a>真如、<a id="a-t"></a>实际为有异不？<a id="a-u"></a>空、<a id="a-v"></a>无相、<a id="a-w"></a>无愿解脱门与真法界、<a id="a-x"></a>真如、<a id="a-y"></a>实际为有异不？<a id="a-z"></a>内空乃至无性自性空与真法界、<a id="a-10"></a>真如、<a id="a-11"></a>实际为有异不？<a id="a-12"></a>苦、<a id="a-13"></a>集、<a id="a-14"></a>灭、<a id="a-15"></a>道圣谛与真法界、<a id="a-16"></a>真如、<a id="a-17"></a>实际为有异不？<a id="a-18"></a>八解脱乃至十遍处与真法界、<a id="a-19"></a>真如、<a id="a-1A"></a>实际为有异不？<a id="a-1B"></a>净观地乃至如来地与真法界、<a id="a-1C"></a>真如、<a id="a-1D"></a>实际为有异不？<a id="a-1E"></a>极喜地乃至法云地与真法界、<a id="a-1F"></a>真如、<a id="a-1G"></a>实际为有异不？<a id="a-1H"></a>一切陀罗尼门、<a id="a-1I"></a>三摩地门与真法界、<a id="a-1J"></a>真如、<a id="a-1K"></a>实际为有异不？<a id="a-1L"></a>五眼、<a id="a-1M"></a>六神通与真法界、<a id="a-1N"></a>真如、<a id="a-1O"></a>实际为有异不？<a id="a-1P"></a>如来十力乃至十八佛不共法与真法界、<a id="a-1Q"></a>真如、<a id="a-1R"></a>实际为有异不？<a id="a-1S"></a>三十二大士相、<a id="a-1T"></a>八十随好与真法界、<a id="a-1U"></a>真如、<a id="a-1V"></a>实际为有异不？<a id="a-1W"></a>无忘失法、<a id="a-1X"></a>恒住舍性与真法界、<a id="a-1Y"></a>真如、<a id="a-1Z"></a>实际为有异不？<a id="a-1a"></a>一切智、<a id="a-1b"></a>道相智、<a id="a-1c"></a>一切相智与真法界、<a id="a-1d"></a>真如、<a id="a-1e"></a>实际为有异不？<a id="a-1f"></a>预流果乃至独觉菩提与真法界、<a id="a-1g"></a>真如、<a id="a-1h"></a>实际为有异不？<a id="a-1i"></a>一切菩萨摩诃萨行、<a id="a-1j"></a>诸佛无上正等菩提与真法界、<a id="a-1k"></a>真如、<a id="a-1l"></a>实际为有异不？<a id="a-1m"></a>善法、<a id="a-1n"></a>非善法与真法界、<a id="a-1o"></a>真如、<a id="a-1p"></a>实际为有异不？<a id="a-1q"></a>有记法、<a id="a-1r"></a>无记法与真法界、<a id="a-1s"></a>真如、<a id="a-1t"></a>实际为有异不？<a id="a-1u"></a>有漏法、<a id="a-1v"></a>无漏法与真法界、<a id="a-1w"></a>真如、<a id="a-1x"></a>实际为有异不？<a id="a-1y"></a>世间法、<a id="a-1z"></a>出世间法与真法界、<a id="a-20"></a>真如、<a id="a-21"></a>实际为有异不？<a id="a-22"></a>有为法、<a id="a-23"></a>无为法与真法界、<a id="a-24"></a>真如、<a id="a-25"></a>实际为有异不？<a id="a-26"></a>”</p>
  <p id="a27">佛告善现：<a id="a-28"></a>“色乃至识不异真法界、<a id="a-29"></a>真如、<a id="a-2A"></a>实际，<a id="a-2B"></a>如是乃至一切菩萨摩诃萨行、<a id="a-2C"></a>诸佛无上正等菩提不异真法界、<a id="a-2D"></a>真如、<a id="a-2E"></a>实际，<a id="a-2F"></a>善法、<a id="a-2G"></a>非善法不异真法界、<a id="a-2H"></a>真如、<a id="a-2I"></a>实际，<a id="a-2J"></a>有记法、<a id="a-2K"></a>无记法不异真法界、<a id="a-2L"></a>真如、<a id="a-2M"></a>实际，<a id="a-2N"></a>有漏法、<a id="a-2O"></a>无漏法不异真法界、<a id="a-2P"></a>真如、<a id="a-2Q"></a>实际，<a id="a-2R"></a>世间法、<a id="a-2S"></a>出世间法不异真法界、<a id="a-2T"></a>真如、<a id="a-2U"></a>实际，<a id="a-2V"></a>有为法、<a id="a-2W"></a>无为法不异真法界、<a id="a-2X"></a>真如、<a id="a-2Y"></a>实际。<a id="a-2Z"></a>”</p>
  <p id="a2a">具寿善现复白佛言：<a id="a-2b"></a>“若色等法与真法界、<a id="a-2c"></a>真如、<a id="a-2d"></a>实际无有异者，<a id="a-2e"></a>云何世尊施设黑业有黑异熟，<a id="a-2f"></a>谓感地狱、<a id="a-2g"></a>傍生、<a id="a-2h"></a>鬼界？<a id="a-2i"></a>施设白业有白异熟，<a id="a-2j"></a>谓感人天？<a id="a-2k"></a>施设黑白业有黑白异熟，<a id="a-2l"></a>谓感一分傍生、<a id="a-2m"></a>鬼界及一分人？<a id="a-2n"></a>施设非黑非白业有非黑非白异熟，<a id="a-2o"></a>谓感预流、<a id="a-2p"></a>一来、<a id="a-2q"></a>不还、<a id="a-2r"></a>阿罗汉果、<a id="a-2s"></a>独觉菩提、<a id="a-2t"></a>诸佛无上正等菩提？<a id="a-2u"></a>”</p>
  <p id="a2v">佛告善现：<a id="a-2w"></a>“我依世俗，<a id="a-2x"></a>施设如是因果差别，<a id="a-2y"></a>不依胜义。<a id="a-2z"></a>以胜义中，<a id="a-30"></a>不可说有因果差别。<a id="a-31"></a>所以者何？<a id="a-32"></a>胜义谛理，<a id="a-33"></a>诸法性相不可分别、<a id="a-34"></a>无说、<a id="a-35"></a>无示，<a id="a-36"></a>如何当有因果差别？</p>
  <p id="a37">“善现当知，<a id="a-38"></a>于胜义谛，<a id="a-39"></a>色乃至识无生无灭、<a id="a-3A"></a>无染无净，<a id="a-3B"></a>以毕竟空、<a id="a-3C"></a>无际空故；<a id="a-3D"></a>眼处乃至意处无生无灭、<a id="a-3E"></a>无染无净，<a id="a-3F"></a>以毕竟空、<a id="a-3G"></a>无际空故；<a id="a-3H"></a>色处乃至法处无生无灭、<a id="a-3I"></a>无染无净，<a id="a-3J"></a>以毕竟空、<a id="a-3K"></a>无际空故；<a id="a-3L"></a>眼界乃至意界无生无灭、<a id="a-3M"></a>无染无净，<a id="a-3N"></a>以毕竟空、<a id="a-3O"></a>无际空故；<a id="a-3P"></a>色界乃至法界无生无灭、<a id="a-3Q"></a>无染无净，<a id="a-3R"></a>以毕竟空、<a id="a-3S"></a>无际空故；<a id="a-3T"></a>眼识界乃至意识界无生无灭、<a id="a-3U"></a>无染无净，<a id="a-3V"></a>以毕竟空、<a id="a-3W"></a>无际空故；<a id="a-3X"></a>眼触乃至意触无生无灭、<a id="a-3Y"></a>无染无净，<a id="a-3Z"></a>以毕竟空、<a id="a-3a"></a>无际空故；<a id="a-3b"></a>眼触为缘所生诸受乃至意触为缘所生诸受无生无灭、<a id="a-3c"></a>无染无净，<a id="a-3d"></a>以毕竟空、<a id="a-3e"></a>无际空故；<a id="a-3f"></a>地界乃至识界无生无灭、<a id="a-3g"></a>无染无净，<a id="a-3h"></a>以毕竟空、<a id="a-3i"></a>无际空故；<a id="a-3j"></a>因缘乃至增上缘无生无灭、<a id="a-3k"></a>无染无净，<a id="a-3l"></a>以毕竟空、<a id="a-3m"></a>无际空故；<a id="a-3n"></a>从缘所生诸法无生无灭、<a id="a-3o"></a>无染无净，<a id="a-3p"></a>以毕竟空、<a id="a-3q"></a>无际空故；<a id="a-3r"></a>无明乃至老死无生无灭、<a id="a-3s"></a>无染无净，<a id="a-3t"></a>以毕竟空、<a id="a-3u"></a>无际空故；<a id="a-3v"></a>布施波罗蜜多乃至般若波罗蜜多无生无灭、<a id="a-3w"></a>无染无净，<a id="a-3x"></a>以毕竟空、<a id="a-3y"></a>无际空故；<a id="a-3z"></a>四静虑、<a id="a-40"></a>四无量、<a id="a-41"></a>四无色定无生无灭、<a id="a-42"></a>无染无净，<a id="a-43"></a>以毕竟空、<a id="a-44"></a>无际空故；<a id="a-45"></a>四念住乃至八圣道支无生无灭、<a id="a-46"></a>无染无净，<a id="a-47"></a>以毕竟空、<a id="a-48"></a>无际空故；<a id="a-49"></a>空、<a id="a-4A"></a>无相、<a id="a-4B"></a>无愿解脱门无生无灭、<a id="a-4C"></a>无染无净，<a id="a-4D"></a>以毕竟空、<a id="a-4E"></a>无际空故；<a id="a-4F"></a>内空乃至无性自性空无生无灭、<a id="a-4G"></a>无染无净，<a id="a-4H"></a>以毕竟空、<a id="a-4I"></a>无际空故；<a id="a-4J"></a>真如乃至不思议界无生无灭、<a id="a-4K"></a>无染无净，<a id="a-4L"></a>以毕竟空、<a id="a-4M"></a>无际空故；<a id="a-4N"></a>苦、<a id="a-4O"></a>集、<a id="a-4P"></a>灭、<a id="a-4Q"></a>道圣谛无生无灭、<a id="a-4R"></a>无染无净，<a id="a-4S"></a>以毕竟空、<a id="a-4T"></a>无际空故；<a id="a-4U"></a>八解脱乃至十遍处无生无灭、<a id="a-4V"></a>无染无净，<a id="a-4W"></a>以毕竟空、<a id="a-4X"></a>无际空故；<a id="a-4Y"></a>净观地乃至如来地无生无灭、<a id="a-4Z"></a>无染无净，<a id="a-4a"></a>以毕竟空、<a id="a-4b"></a>无际空故；<a id="a-4c"></a>极喜地乃至法云地无生无灭、<a id="a-4d"></a>无染无净，<a id="a-4e"></a>以毕竟空、<a id="a-4f"></a>无际空故；<a id="a-4g"></a>一切陀罗尼门、<a id="a-4h"></a>三摩地门无生无灭、<a id="a-4i"></a>无染无净，<a id="a-4j"></a>以毕竟空、<a id="a-4k"></a>无际空故；<a id="a-4l"></a>五眼、<a id="a-4m"></a>六神通无生无灭、<a id="a-4n"></a>无染无净，<a id="a-4o"></a>以毕竟空、<a id="a-4p"></a>无际空故；<a id="a-4q"></a>如来十力乃至十八佛不共法无生无灭、<a id="a-4r"></a>无染无净，<a id="a-4s"></a>以毕竟空、<a id="a-4t"></a>无际空故、<a id="a-4u"></a>三十二大士相、<a id="a-4v"></a>八十随好无生无灭、<a id="a-4w"></a>无染无净，<a id="a-4x"></a>以毕竟空、<a id="a-4y"></a>无际空故、<a id="a-4z"></a>无忘失法、<a id="a-50"></a>恒住舍性无生无灭、<a id="a-51"></a>无染无净，<a id="a-52"></a>以毕竟空、<a id="a-53"></a>无际空故；<a id="a-54"></a>一切智、<a id="a-55"></a>道相智、<a id="a-56"></a>一切相智无生无灭、<a id="a-57"></a>无染无净，<a id="a-58"></a>以毕竟空、<a id="a-59"></a>无际空故；<a id="a-5A"></a>预流果乃至独觉菩提无生无灭、<a id="a-5B"></a>无染无净，<a id="a-5C"></a>以毕竟空、<a id="a-5D"></a>无际空故；<a id="a-5E"></a>一切菩萨摩诃萨行、<a id="a-5F"></a>诸佛无上正等菩提无生无灭、<a id="a-5G"></a>无染无净，<a id="a-5H"></a>以毕竟空、<a id="a-5I"></a>无际空故；<a id="a-5J"></a>善法、<a id="a-5K"></a>非善法无生无灭、<a id="a-5L"></a>无染无净，<a id="a-5M"></a>以毕竟空、<a id="a-5N"></a>无际空故；<a id="a-5O"></a>有记法、<a id="a-5P"></a>无记法无生无灭、<a id="a-5Q"></a>无染无净，<a id="a-5R"></a>以毕竟空、<a id="a-5S"></a>无际空故；<a id="a-5T"></a>有漏法、<a id="a-5U"></a>无漏法无生无灭、<a id="a-5V"></a>无染无净，<a id="a-5W"></a>以毕竟空、<a id="a-5X"></a>无际空故；<a id="a-5Y"></a>世间法、<a id="a-5Z"></a>出世间法无生无灭、<a id="a-5a"></a>无染无净，<a id="a-5b"></a>以毕竟空、<a id="a-5c"></a>无际空故；<a id="a-5d"></a>有为法、<a id="a-5e"></a>无为法无生无灭、<a id="a-5f"></a>无染无净，<a id="a-5g"></a>以毕竟空、<a id="a-5h"></a>无际空故。<a id="a-5i"></a>”</p>
  <p id="a5j">具寿善现复白佛言：<a id="a-5k"></a>“若依世俗，<a id="a-5l"></a>施设因果分位差别，<a id="a-5m"></a>不依胜义，<a id="a-5n"></a>则应一切愚夫异生亦有预流、<a id="a-5o"></a>一来、<a id="a-5p"></a>不还、<a id="a-5q"></a>阿罗汉果、<a id="a-5r"></a>独觉菩提及佛无上正等菩提。<a id="a-5s"></a>”</p>
  <p id="a5t">佛告善现：<a id="a-5u"></a>“于意云何？<a id="a-5v"></a>愚夫异生，<a id="a-5w"></a>为如实觉世俗、<a id="a-5x"></a>胜义二谛理不？<a id="a-5y"></a>若如实觉二谛理者，<a id="a-5z"></a>彼亦应有预流、<a id="a-60"></a>一来、<a id="a-61"></a>不还、<a id="a-62"></a>阿罗汉果、<a id="a-63"></a>独觉菩提及佛无上正等菩提。<a id="a-64"></a>然诸愚夫异生，<a id="a-65"></a>不如实觉世俗、<a id="a-66"></a>胜义故，<a id="a-67"></a>无圣道、<a id="a-68"></a>无修圣道，<a id="a-69"></a>不可施设有诸圣果分位差别。<a id="a-6A"></a>唯诸圣者，<a id="a-6B"></a>能如实觉世俗、<a id="a-6C"></a>胜义故，<a id="a-6D"></a>有圣道、<a id="a-6E"></a>有修圣道，<a id="a-6F"></a>由斯得有圣果差别。<a id="a-6G"></a>”</p>
  <p id="a6H">具寿善现复白佛言：<a id="a-6I"></a>“若修圣道，<a id="a-6J"></a>得圣果不？<a id="a-6K"></a>”</p>
  <p id="a6L">佛言：<a id="a-6M"></a>“不也。<a id="a-6N"></a>”</p>
  <p id="a6O">具寿善现复白佛言：<a id="a-6P"></a>“不修圣道，<a id="a-6Q"></a>得圣果不？<a id="a-6R"></a>”</p>
  <p id="a6S">佛言：<a id="a-6T"></a>“不也。<a id="a-6U"></a>善现当知，<a id="a-6V"></a>非修圣道能得圣果，<a id="a-6W"></a>亦非不修圣道能得圣果；<a id="a-6X"></a>非离圣道能得圣果，<a id="a-6Y"></a>亦非住圣道中能得圣果。<a id="a-6Z"></a>所以者何？<a id="a-6a"></a>于胜义谛，<a id="a-6b"></a>道及道果、<a id="a-6c"></a>修与不修不可得故。<a id="a-6d"></a>如是，<a id="a-6e"></a>善现，<a id="a-6f"></a>诸菩萨摩诃萨行深般若波罗蜜多时，<a id="a-6g"></a>虽为有情施设圣果种种差别，<a id="a-6h"></a>而不分别在有为界或无为界施设圣果分位差别。<a id="a-6i"></a>”</p>
  <p id="a6j">具寿善现复白佛言：<a id="a-6k"></a>“若不分别在有为界或无为界施设圣果分位差别，<a id="a-6l"></a>云何如来、<a id="a-6m"></a>应、<a id="a-6n"></a>正等觉说断三结名预流果，<a id="a-6o"></a>薄欲、<a id="a-6p"></a>贪、<a id="a-6q"></a>瞋名一来果，<a id="a-6r"></a>断顺下分五结永尽名不还果，<a id="a-6s"></a>断顺上分五结永尽名阿罗汉果，<a id="a-6t"></a>知所有集法皆是灭法名独觉菩提，<a id="a-6u"></a>永断烦恼习气相续名佛无上正等菩提？<a id="a-6v"></a>世尊，<a id="a-6w"></a>我当云何知佛所说甚深义趣，<a id="a-6x"></a>谓不分别在有为界或无为界施设圣果分位差别？<a id="a-6y"></a>”</p>
  <p id="a6z">佛告善现：<a id="a-70"></a>“于意云何？<a id="a-71"></a>所说预流、<a id="a-72"></a>一来、<a id="a-73"></a>不还、<a id="a-74"></a>阿罗汉果、<a id="a-75"></a>独觉菩提及佛无上正等菩提，<a id="a-76"></a>如是圣果，<a id="a-77"></a>为是有为、<a id="a-78"></a>为是无为？<a id="a-79"></a>”</p>
  <p id="a7A">善现对曰：<a id="a-7B"></a>“如是圣果，<a id="a-7C"></a>唯是无为。<a id="a-7D"></a>”</p>
  <p id="a7E">佛告善现：<a id="a-7F"></a>“无为法中有分别不？<a id="a-7G"></a>”</p>
  <p id="a7H">善现对曰：<a id="a-7I"></a>“不也，<a id="a-7J"></a>世尊。<a id="a-7K"></a>”</p>
  <p id="a7L">佛告善现：<a id="a-7M"></a>“于意云何？<a id="a-7N"></a>若善男子、<a id="a-7O"></a>善女人等，<a id="a-7P"></a>通达一切有为、<a id="a-7Q"></a>无为皆同一相，<a id="a-7R"></a>所谓无相。<a id="a-7S"></a>当于尔时，<a id="a-7T"></a>颇于诸法有所分别，<a id="a-7U"></a>此是有为、<a id="a-7V"></a>或无为不？<a id="a-7W"></a>”</p>
  <p id="a7X">善现对曰：<a id="a-7Y"></a>“不也，<a id="a-7Z"></a>世尊。<a id="a-7a"></a>”</p>
  <p id="a7b">佛告善现：<a id="a-7c"></a>“诸菩萨摩诃萨亦复如是，<a id="a-7d"></a>行深般若波罗蜜多时，<a id="a-7e"></a>虽为有情宣说诸法，<a id="a-7f"></a>而不分别所说法相，<a id="a-7g"></a>谓内空故乃至无性自性空故。</p>
  <p id="a7h">“是菩萨摩诃萨自于诸法无所执著，<a id="a-7i"></a>亦能教他于诸法中无所执著，<a id="a-7j"></a>谓于布施波罗蜜多乃至般若波罗蜜多无所执著，<a id="a-7k"></a>亦于四静虑、<a id="a-7l"></a>四无量、<a id="a-7m"></a>四无色定无所执著，<a id="a-7n"></a>亦于四念住乃至八圣道支无所执著，<a id="a-7o"></a>亦于空、<a id="a-7p"></a>无相、<a id="a-7q"></a>无愿解脱门无所执著，<a id="a-7r"></a>亦于内空乃至无性自性空无所执著，<a id="a-7s"></a>亦于真如乃至不思议界无所执著，<a id="a-7t"></a>亦于苦、<a id="a-7u"></a>集、<a id="a-7v"></a>灭、<a id="a-7w"></a>道圣谛无所执著，<a id="a-7x"></a>亦于八解脱乃至十遍处无所执著，<a id="a-7y"></a>亦于极喜地乃至法云地无所执著，<a id="a-7z"></a>亦于一切陀罗尼门、<a id="a-80"></a>三摩地门无所执著，<a id="a-81"></a>亦于五眼、<a id="a-82"></a>六神通无所执著，<a id="a-83"></a>亦于如来十力乃至十八佛不共法无所执著，<a id="a-84"></a>亦于无忘失法、<a id="a-85"></a>恒住舍性无所执著，<a id="a-86"></a>亦于一切智、<a id="a-87"></a>道相智、<a id="a-88"></a>一切相智无所执著，<a id="a-89"></a>亦于一切菩萨摩诃萨行无所执著，<a id="a-8A"></a>亦于诸佛无上正等菩提无所执著，<a id="a-8B"></a>亦于一切智智无所执著。<a id="a-8C"></a>是菩萨摩诃萨无执著故，<a id="a-8D"></a>于一切处皆得无礙。</p>
  <p id="a8E">“如诸如来、<a id="a-8F"></a>应、<a id="a-8G"></a>正等觉所变化者，<a id="a-8H"></a>虽行布施波罗蜜多乃至般若波罗蜜多，<a id="a-8I"></a>而于彼果不受不住，<a id="a-8J"></a>唯为有情般涅槃故，<a id="a-8K"></a>如是乃至虽行一切智智，<a id="a-8L"></a>而于彼果不受不住，<a id="a-8M"></a>唯为有情般涅槃故。<a id="a-8N"></a>诸菩萨摩诃萨亦复如是，<a id="a-8O"></a>行深般若波罗蜜多时，<a id="a-8P"></a>于一切法若善若非善、<a id="a-8Q"></a>若有记若无记、<a id="a-8R"></a>若有漏若无漏、<a id="a-8S"></a>若世间若出世间、<a id="a-8T"></a>若有为若无为，<a id="a-8U"></a>皆无执著亦无所礙。<a id="a-8V"></a>所以者何？<a id="a-8W"></a>善达诸法如实相故。<a id="a-8X"></a>”</p>
  <p data-pb></p>
  <h2 id="a8Y">第二分善达品第七十七之一</h2>
  <p id="a8Z">尔时，<a id="a-8a"></a>具寿善现白佛言：<a id="a-8b"></a>“世尊，<a id="a-8c"></a>诸菩萨摩诃萨行深般若波罗蜜多时，<a id="a-8d"></a>如何善达诸法实相？<a id="a-8e"></a>”</p>
  <p id="a8f">佛告善现：<a id="a-8g"></a>“诸菩萨摩诃萨行深般若波罗蜜多时，<a id="a-8h"></a>如所变化，<a id="a-8i"></a>不行一切贪、<a id="a-8j"></a>瞋、<a id="a-8k"></a>痴结，<a id="a-8l"></a>不行色蕴乃至识蕴，<a id="a-8m"></a>不行眼处乃至意处，<a id="a-8n"></a>不行色处乃至法处，<a id="a-8o"></a>不行眼界乃至意界，<a id="a-8p"></a>不行色界乃至法界，<a id="a-8q"></a>不行眼识界乃至意识界，<a id="a-8r"></a>不行眼触乃至意触，<a id="a-8s"></a>不行眼触为缘所生诸受乃至意触为缘所生诸受，<a id="a-8t"></a>不行地界乃至识界，<a id="a-8u"></a>不行因缘乃至增上缘，<a id="a-8v"></a>不行从缘所生诸法，<a id="a-8w"></a>不行无明乃至老死，<a id="a-8x"></a>不行布施波罗蜜多乃至般若波罗蜜多，<a id="a-8y"></a>不行四静虑、<a id="a-8z"></a>四无量、<a id="a-90"></a>四无色定，<a id="a-91"></a>不行四念住乃至八圣道支，<a id="a-92"></a>不行空、<a id="a-93"></a>无相、<a id="a-94"></a>无愿解脱门，<a id="a-95"></a>不行内空乃至无性自性空，<a id="a-96"></a>不行真如乃至不思议界，<a id="a-97"></a>不行苦、<a id="a-98"></a>集、<a id="a-99"></a>灭、<a id="a-9A"></a>道圣谛，<a id="a-9B"></a>不行八解脱乃至十遍处，<a id="a-9C"></a>不行净观地乃至如来地，<a id="a-9D"></a>不行极喜地乃至法云地，<a id="a-9E"></a>不行一切陀罗尼门、<a id="a-9F"></a>三摩地门，<a id="a-9G"></a>不行五眼、<a id="a-9H"></a>六神通，<a id="a-9I"></a>不行如来十力乃至十八佛不共法，<a id="a-9J"></a>不行三十二大士相、<a id="a-9K"></a>八十随好，<a id="a-9L"></a>不行无忘失法、<a id="a-9M"></a>恒住舍性，<a id="a-9N"></a>不行一切智、<a id="a-9O"></a>道相智、<a id="a-9P"></a>一切相智，<a id="a-9Q"></a>不行预流果乃至独觉菩提，<a id="a-9R"></a>不行一切菩萨摩诃萨行，<a id="a-9S"></a>不行诸佛无上正等菩提，<a id="a-9T"></a>不行一切智智，<a id="a-9U"></a>不行内法、<a id="a-9V"></a>外法，<a id="a-9W"></a>不行随眠、<a id="a-9X"></a>诸缠，<a id="a-9Y"></a>不行善法、<a id="a-9Z"></a>非善法，<a id="a-9a"></a>不行有记法、<a id="a-9b"></a>无记法，<a id="a-9c"></a>不行有漏法、<a id="a-9d"></a>无漏法，<a id="a-9e"></a>不行世间法、<a id="a-9f"></a>出世间法，<a id="a-9g"></a>不行有为法、<a id="a-9h"></a>无为法，<a id="a-9i"></a>不行圣道及圣道果。<a id="a-9j"></a>诸菩萨摩诃萨行深般若波罗蜜多时亦复如是，<a id="a-9k"></a>于一切法都无所行，<a id="a-9l"></a>是为善达诸法实相。<a id="a-9m"></a>”</p>
  <p id="a9n">具寿善现复白佛言：<a id="a-9o"></a>“云何所变化而能修圣道？<a id="a-9p"></a>”</p>
  <p id="a9q">佛告善现：<a id="a-9r"></a>“所变化者，<a id="a-9s"></a>依修圣道无染无净，<a id="a-9t"></a>亦不轮转诸趣生死。<a id="a-9u"></a>”</p>
  <p id="a9v">具寿善现复白佛言：<a id="a-9w"></a>“诸菩萨摩诃萨行深般若波罗蜜多时，<a id="a-9x"></a>于一切法云何善达皆无实事？<a id="a-9y"></a>”</p>
  <p id="a9z">佛告善现：<a id="a-A0"></a>“于意云何？<a id="a-A1"></a>一切如来、<a id="a-A2"></a>应、<a id="a-A3"></a>正等觉所变化者为有实事，<a id="a-A4"></a>依斯实事有染有净，<a id="a-A5"></a>及有轮转诸趣事不。<a id="a-A6"></a>”</p>
  <p id="aA7">善现对曰：<a id="a-A8"></a>“不也，<a id="a-A9"></a>世尊。<a id="a-AA"></a>非诸如来、<a id="a-AB"></a>应、<a id="a-AC"></a>正等觉所变化者有少实事，<a id="a-AD"></a>非依彼事有染有净，<a id="a-AE"></a>亦无轮转诸趣生死。<a id="a-AF"></a>”</p>
  <p id="aAG">佛告善现：<a id="a-AH"></a>“诸菩萨摩诃萨行深般若波罗蜜多时，<a id="a-AI"></a>于一切法善达实相亦复如是，<a id="a-AJ"></a>通达诸法都无实事。<a id="a-AK"></a>”</p>
  <p id="aAL">具寿善现复白佛言：<a id="a-AM"></a>“为一切色、<a id="a-AN"></a>受、<a id="a-AO"></a>想、<a id="a-AP"></a>行、<a id="a-AQ"></a>识皆如化不？<a id="a-AR"></a>为一切眼处乃至意处皆如化不？<a id="a-AS"></a>为一切色处乃至法处皆如化不？<a id="a-AT"></a>为一切眼界乃至意界皆如化不？<a id="a-AU"></a>为一切色界乃至法界皆如化不？<a id="a-AV"></a>为一切眼识界乃至意识界皆如化不？<a id="a-AW"></a>为一切眼触乃至意触皆如化不？<a id="a-AX"></a>为一切眼触为缘所生诸受乃至意触为缘所生诸受皆如化不？<a id="a-AY"></a>为一切地界乃至识界皆如化不？<a id="a-AZ"></a>为一切因缘乃至增上缘皆如化不？<a id="a-Aa"></a>为一切从缘所生诸法皆如化不？<a id="a-Ab"></a>为一切无明乃至老死皆如化不？<a id="a-Ac"></a>为一切布施波罗蜜多乃至般若波罗蜜多皆如化不？<a id="a-Ad"></a>为一切四静虑、<a id="a-Ae"></a>四无量、<a id="a-Af"></a>四无色定皆如化不？<a id="a-Ag"></a>为一切四念住乃至八圣道支皆如化不？<a id="a-Ah"></a>为一切空、<a id="a-Ai"></a>无相、<a id="a-Aj"></a>无愿解脱门皆如化不？<a id="a-Ak"></a>为一切内空乃至无性自性空皆如化不？<a id="a-Al"></a>为一切真如乃至不思议界皆如化不？<a id="a-Am"></a>为一切苦、<a id="a-An"></a>集、<a id="a-Ao"></a>灭、<a id="a-Ap"></a>道圣谛皆如化不？<a id="a-Aq"></a>为一切八解脱乃至十遍处皆如化不？<a id="a-Ar"></a>为一切净观地乃至如来地皆如化不？<a id="a-As"></a>为一切极喜地乃至法云地皆如化不？<a id="a-At"></a>为一切陀罗尼门、<a id="a-Au"></a>三摩地门皆如化不？<a id="a-Av"></a>为一切五眼、<a id="a-Aw"></a>六神通皆如化不？<a id="a-Ax"></a>为一切如来十力乃至十八佛不共法皆如化不？<a id="a-Ay"></a>为一切三十二大士相、<a id="a-Az"></a>八十随好皆如化不？<a id="a-B0"></a>为一切无忘失法、<a id="a-B1"></a>恒住舍性皆如化不？<a id="a-B2"></a>为一切一切智、<a id="a-B3"></a>道相智、<a id="a-B4"></a>一切相智皆如化不？<a id="a-B5"></a>为一切预流果乃至独觉菩提皆如化不？<a id="a-B6"></a>为一切菩萨摩诃萨行、<a id="a-B7"></a>诸佛无上正等菩提皆如化不？<a id="a-B8"></a>为一切若善法非善法、<a id="a-B9"></a>若有记法无记法、<a id="a-BA"></a>若有漏法无漏法、<a id="a-BB"></a>若世间法出世间法、<a id="a-BC"></a>若有为法无为法皆如化不？<a id="a-BD"></a>”</p>
  <p id="aBE">佛告善现：<a id="a-BF"></a>“如是，<a id="a-BG"></a>如是，<a id="a-BH"></a>色等诸法无不如化。<a id="a-BI"></a>”</p>
  <p id="aBJ">具寿善现复白佛言：<a id="a-BK"></a>“若一切法皆如化者，<a id="a-BL"></a>诸所变化皆无实色、<a id="a-BM"></a>受、<a id="a-BN"></a>想、<a id="a-BO"></a>行、<a id="a-BP"></a>识，<a id="a-BQ"></a>乃至无实有为、<a id="a-BR"></a>无为，<a id="a-BS"></a>由此亦无杂染、<a id="a-BT"></a>清净，<a id="a-BU"></a>亦无轮转诸趣生死，<a id="a-BV"></a>亦无从彼得解脱义，<a id="a-BW"></a>云何菩萨摩诃萨于诸有情有胜士用？<a id="a-BX"></a>”</p>
  <p id="aBY">佛告善现：<a id="a-BZ"></a>“于意云何？<a id="a-Ba"></a>诸菩萨摩诃萨本行菩萨道时，<a id="a-Bb"></a>颇见有情可脱地狱、<a id="a-Bc"></a>傍生、<a id="a-Bd"></a>鬼界、<a id="a-Be"></a>人、<a id="a-Bf"></a>天趣不？<a id="a-Bg"></a>”</p>
  <p id="aBh">善现对曰：<a id="a-Bi"></a>“不也，<a id="a-Bj"></a>世尊。<a id="a-Bk"></a>”</p>
  <p id="aBl">佛告善现：<a id="a-Bm"></a>“如是，<a id="a-Bn"></a>如是，<a id="a-Bo"></a>诸菩萨摩诃萨本行菩萨道时，<a id="a-Bp"></a>不见有情可脱三界。<a id="a-Bq"></a>所以者何？<a id="a-Br"></a>诸菩萨摩诃萨行深般若波罗蜜多时，<a id="a-Bs"></a>于一切法通达知见皆如幻化、<a id="a-Bt"></a>都非实有。<a id="a-Bu"></a>”</p>
  <p id="aBv">具寿善现复白佛言：<a id="a-Bw"></a>“若菩萨摩诃萨于一切法通达知见皆如幻化、<a id="a-Bx"></a>都非实有，<a id="a-By"></a>诸菩萨摩诃萨为何事故修行六波罗蜜多？<a id="a-Bz"></a>为何事故修行四静虑、<a id="a-C0"></a>四无量、<a id="a-C1"></a>四无色定？<a id="a-C2"></a>为何事故修行四念住乃至八圣道支？<a id="a-C3"></a>为何事故修行空、<a id="a-C4"></a>无相、<a id="a-C5"></a>无愿解脱门？<a id="a-C6"></a>为何事故安住内空乃至无性自性空？<a id="a-C7"></a>为何事故安住真如乃至不思议界？<a id="a-C8"></a>为何事故安住苦、<a id="a-C9"></a>集、<a id="a-CA"></a>灭、<a id="a-CB"></a>道圣谛？<a id="a-CC"></a>为何事故修行八解脱乃至十遍处？<a id="a-CD"></a>为何事故修行极喜地乃至法云地？<a id="a-CE"></a>为何事故修行一切陀罗尼门、<a id="a-CF"></a>三摩地门？<a id="a-CG"></a>为何事故修行五眼、<a id="a-CH"></a>六神通？<a id="a-CI"></a>为何事故修行如来十力乃至十八佛不共法？<a id="a-CJ"></a>为何事故修行无忘失法、<a id="a-CK"></a>恒住舍性？<a id="a-CL"></a>为何事故修行一切智、<a id="a-CM"></a>道相智、<a id="a-CN"></a>一切相智？<a id="a-CO"></a>为何事故修行一切菩萨摩诃萨行？<a id="a-CP"></a>为何事故修行诸佛无上正等菩提？<a id="a-CQ"></a>为何事故成熟有情？<a id="a-CR"></a>为何事故严净佛土？<a id="a-CS"></a>”</p>
  <p id="aCT">佛告善现：<a id="a-CU"></a>“若诸有情于一切法能自通达皆如幻化、<a id="a-CV"></a>都非实有，<a id="a-CW"></a>诸菩萨摩诃萨不应经于三无数劫为诸有情修行菩萨难行苦行；<a id="a-CX"></a>以诸有情于一切法不能通达皆如幻化、<a id="a-CY"></a>都非实有，<a id="a-CZ"></a>是故菩萨三无数劫为诸有情修行菩萨难行苦行。</p>
  <p id="aCa">“复次，<a id="a-Cb"></a>善现，<a id="a-Cc"></a>若菩萨摩诃萨于一切法不能通达皆如幻化、<a id="a-Cd"></a>都非实有，<a id="a-Ce"></a>不应经于三无数劫为诸有情修菩萨行严净佛土、<a id="a-Cf"></a>成熟有情；<a id="a-Cg"></a>以菩萨摩诃萨于一切法如实通达皆如幻化、<a id="a-Ch"></a>都非实有，<a id="a-Ci"></a>是故经于三无数劫为诸有情修行六种波罗蜜多，<a id="a-Cj"></a>广说乃至成熟有情、<a id="a-Ck"></a>严净佛土、<a id="a-Cl"></a>证得无上正等菩提。<a id="a-Cm"></a>”</p>
  <p id="aCn">尔时，<a id="a-Co"></a>具寿善现白佛言：<a id="a-Cp"></a>“世尊，<a id="a-Cq"></a>若一切法如幻、<a id="a-Cr"></a>如梦、<a id="a-Cs"></a>如响、<a id="a-Ct"></a>如像、<a id="a-Cu"></a>如光影、<a id="a-Cv"></a>如阳焰、<a id="a-Cw"></a>如寻香城、<a id="a-Cx"></a>如变化事，<a id="a-Cy"></a>所化有情住在何处，<a id="a-Cz"></a>诸菩萨摩诃萨行深般若波罗蜜多救拔令出？<a id="a-D0"></a>”</p>
  <p id="aD1">佛告善现：<a id="a-D2"></a>“所化有情住在名相虚妄分别，<a id="a-D3"></a>诸菩萨摩诃萨行深般若波罗蜜多，<a id="a-D4"></a>从彼名相虚妄分别救拔令出。<a id="a-D5"></a>”</p>
  <p id="aD6">具寿善现复白佛言：<a id="a-D7"></a>“何等为名？<a id="a-D8"></a>何等为相？<a id="a-D9"></a>”</p>
  <p id="aDA">佛告善现：<a id="a-DB"></a>“名唯是客，<a id="a-DC"></a>唯假施设，<a id="a-DD"></a>表所显义，<a id="a-DE"></a>谓此名色、<a id="a-DF"></a>受、<a id="a-DG"></a>想、<a id="a-DH"></a>行、<a id="a-DI"></a>识，<a id="a-DJ"></a>此名眼处乃至意处，<a id="a-DK"></a>此名色处乃至法处，<a id="a-DL"></a>此名眼界乃至意界，<a id="a-DM"></a>此名色界乃至法界，<a id="a-DN"></a>此名眼识界乃至意识界，<a id="a-DO"></a>此名为男，<a id="a-DP"></a>此名为女；<a id="a-DQ"></a>此名为小，<a id="a-DR"></a>此名为大；<a id="a-DS"></a>此名地狱，<a id="a-DT"></a>此名傍生，<a id="a-DU"></a>此名鬼界，<a id="a-DV"></a>此名为人，<a id="a-DW"></a>此名为天；<a id="a-DX"></a>此名善法，<a id="a-DY"></a>此名非善法；<a id="a-DZ"></a>此名有记法，<a id="a-Da"></a>此名无记法；<a id="a-Db"></a>此名有漏法，<a id="a-Dc"></a>此名无漏法；<a id="a-Dd"></a>此名世间法，<a id="a-De"></a>此名出世间法；<a id="a-Df"></a>此名有为法，<a id="a-Dg"></a>此名无为法；<a id="a-Dh"></a>此名预流果，<a id="a-Di"></a>此名一来果，<a id="a-Dj"></a>此名不还果，<a id="a-Dk"></a>此名阿罗汉果，<a id="a-Dl"></a>此名独觉菩提；<a id="a-Dm"></a>此名一切菩萨摩诃萨行，<a id="a-Dn"></a>此名诸佛无上正等菩提；<a id="a-Do"></a>此名异生，<a id="a-Dp"></a>此名声闻，<a id="a-Dq"></a>此名独觉，<a id="a-Dr"></a>此名菩萨，<a id="a-Ds"></a>此名如来。</p>
  <p id="aDt">“善现，<a id="a-Du"></a>如是等一切名，<a id="a-Dv"></a>为表诸义唯假施设故，<a id="a-Dw"></a>一切名皆非实有。<a id="a-Dx"></a>诸有为法亦但有名，<a id="a-Dy"></a>由此无为亦非实有，<a id="a-Dz"></a>愚夫异生于中妄执。<a id="a-E0"></a>诸菩萨摩诃萨行深般若波罗蜜多，<a id="a-E1"></a>悲愿薰心，<a id="a-E2"></a>方便善巧教令远离，<a id="a-E3"></a>作如是言：<a id="a-E4"></a>‘名是分别妄想所起，<a id="a-E5"></a>亦是众缘和合假立。<a id="a-E6"></a>汝等于中不应执著！<a id="a-E7"></a>名无实事，<a id="a-E8"></a>自性皆空。<a id="a-E9"></a>谁有智者执著空法？<a id="a-EA"></a>’如是，<a id="a-EB"></a>善现，<a id="a-EC"></a>诸菩萨摩诃萨行深般若波罗蜜多，<a id="a-ED"></a>方便善巧为诸有情说遣名法。</p>
  <p id="aEE">“善现，<a id="a-EF"></a>是谓为名。<a id="a-EG"></a>相有二种，<a id="a-EH"></a>愚夫异生于中执著。<a id="a-EI"></a>何等为二？<a id="a-EJ"></a>所谓色相及无色相。<a id="a-EK"></a>云何名色相？<a id="a-EL"></a>谓所有色，<a id="a-EM"></a>若过去若未来若现在、<a id="a-EN"></a>若内若外、<a id="a-EO"></a>若粗若细、<a id="a-EP"></a>若劣若胜、<a id="a-EQ"></a>若远若近，<a id="a-ER"></a>如是一切自性皆空，<a id="a-ES"></a>愚夫异生分别执著谓之为色，<a id="a-ET"></a>是名色相。<a id="a-EU"></a>无色相者，<a id="a-EV"></a>谓诸所有无色法中，<a id="a-EW"></a>愚夫异生取相分别生诸烦恼，<a id="a-EX"></a>名无色相。<a id="a-EY"></a>诸菩萨摩诃萨行深般若波罗蜜多，<a id="a-EZ"></a>方便善巧教诸有情远离二相，<a id="a-Ea"></a>复教安住无相界中；<a id="a-Eb"></a>虽教安住无相界中，<a id="a-Ec"></a>而不令其堕二边执，<a id="a-Ed"></a>谓此是相、<a id="a-Ee"></a>此是无相。<a id="a-Ef"></a>如是，<a id="a-Eg"></a>善现，<a id="a-Eh"></a>诸菩萨摩诃萨行深般若波罗蜜多，<a id="a-Ei"></a>方便善巧令诸有情远离诸相，<a id="a-Ej"></a>行无相界而无执著。<a id="a-Ek"></a>”</p>
  <p id="aEl">具寿善现复白佛言：<a id="a-Em"></a>“若一切法但有名相，<a id="a-En"></a>一切名相皆是假立，<a id="a-Eo"></a>虚妄分别之所集起，<a id="a-Ep"></a>于中都无少实可得，<a id="a-Eq"></a>云何菩萨摩诃萨行深般若波罗蜜多时，<a id="a-Er"></a>于诸善法自能增进，<a id="a-Es"></a>亦能令他增进善法；<a id="a-Et"></a>由自善法渐增进故，<a id="a-Eu"></a>能令诸地渐得圆满，<a id="a-Ev"></a>亦能安立诸有情类，<a id="a-Ew"></a>令随所应住三乘果？<a id="a-Ex"></a>”</p>
  <p id="aEy">佛告善现：<a id="a-Ez"></a>“若诸法中少有实事，<a id="a-F0"></a>非但假立有名相者，<a id="a-F1"></a>则诸菩萨摩诃萨行深般若波罗蜜多时，<a id="a-F2"></a>应于善法自不增进，<a id="a-F3"></a>亦不令他增进善法。<a id="a-F4"></a>以诸法中无少实事，<a id="a-F5"></a>但有假立诸名、<a id="a-F6"></a>诸相，<a id="a-F7"></a>是故菩萨摩诃萨行深般若波罗蜜多时，<a id="a-F8"></a>于诸善法能自增进，<a id="a-F9"></a>亦能令他增进善法，<a id="a-FA"></a>能以无相而为方便，<a id="a-FB"></a>圆满般若波罗蜜多乃至布施波罗蜜多；<a id="a-FC"></a>能以无相而为方便，<a id="a-FD"></a>圆满四静虑、<a id="a-FE"></a>四无量、<a id="a-FF"></a>四无色定；<a id="a-FG"></a>能以无相而为方便，<a id="a-FH"></a>圆满四念住乃至八圣道支；<a id="a-FI"></a>能以无相而为方便，<a id="a-FJ"></a>圆满空、<a id="a-FK"></a>无相、<a id="a-FL"></a>无愿解脱门；<a id="a-FM"></a>能以无相而为方便，<a id="a-FN"></a>圆满内空乃至无性自性空；<a id="a-FO"></a>能以无相而为方便，<a id="a-FP"></a>圆满真如乃至不思议界；<a id="a-FQ"></a>能以无相而为方便，<a id="a-FR"></a>圆满苦、<a id="a-FS"></a>集、<a id="a-FT"></a>灭、<a id="a-FU"></a>道圣谛；<a id="a-FV"></a>能以无相而为方便，<a id="a-FW"></a>圆满八解脱乃至十遍处；<a id="a-FX"></a>能以无相而为方便，<a id="a-FY"></a>圆满极喜地乃至法云地；<a id="a-FZ"></a>能以无相而为方便，<a id="a-Fa"></a>圆满一切陀罗尼门、<a id="a-Fb"></a>三摩地门；<a id="a-Fc"></a>能以无相而为方便，<a id="a-Fd"></a>圆满五眼、<a id="a-Fe"></a>六神通；<a id="a-Ff"></a>能以无相而为方便，<a id="a-Fg"></a>圆满如来十力乃至十八佛不共法；<a id="a-Fh"></a>能以无相而为方便，<a id="a-Fi"></a>圆满无忘失法、<a id="a-Fj"></a>恒住舍性；<a id="a-Fk"></a>能以无相而为方便，<a id="a-Fl"></a>圆满一切智、<a id="a-Fm"></a>道相智、<a id="a-Fn"></a>一切相智；<a id="a-Fo"></a>能以无相而为方便，<a id="a-Fp"></a>圆满一切菩萨摩诃萨行；<a id="a-Fq"></a>能以无相而为方便，<a id="a-Fr"></a>圆满诸佛无上正等菩提；<a id="a-Fs"></a>能以无相而为方便，<a id="a-Ft"></a>圆满一切智智；<a id="a-Fu"></a>能以无相而为方便，<a id="a-Fv"></a>成熟有情、<a id="a-Fw"></a>严净佛土。</p>
  <p id="aFx">“如是，<a id="a-Fy"></a>善现，<a id="a-Fz"></a>以一切法无少实事，<a id="a-G0"></a>但有假立诸名、<a id="a-G1"></a>诸相，<a id="a-G2"></a>诸菩萨摩诃萨于中不起颠倒执著，<a id="a-G3"></a>能以无相而为方便，<a id="a-G4"></a>于诸善法自增进已，<a id="a-G5"></a>亦能令他善法增进。</p>
  <p id="aG6">“复次，<a id="a-G7"></a>善现，<a id="a-G8"></a>若诸法中有毛端量实法相者，<a id="a-G9"></a>则诸菩萨摩诃萨行深般若波罗蜜多时，<a id="a-GA"></a>于一切法不应觉知无相、<a id="a-GB"></a>无念，<a id="a-GC"></a>亦无作意无漏相已，<a id="a-GD"></a>证得无上正等菩提，<a id="a-GE"></a>安立有情于无漏法，<a id="a-GF"></a>以诸无漏法皆无相、<a id="a-GG"></a>无念、<a id="a-GH"></a>无作意故。</p>
  <p id="aGI">“如是，<a id="a-GJ"></a>善现，<a id="a-GK"></a>诸菩萨摩诃萨行深般若波罗蜜多，<a id="a-GL"></a>方便善巧安立有情于无漏法，<a id="a-GM"></a>乃名真实饶益他事。<a id="a-GN"></a>”</p>
  <p id="aGO">具寿善现复白佛言：<a id="a-GP"></a>“若一切法真无漏性无相、<a id="a-GQ"></a>无念、<a id="a-GR"></a>无作意者，<a id="a-GS"></a>何缘世尊于诸经中数作是说：<a id="a-GT"></a>此是有漏法，<a id="a-GU"></a>此是无漏法；<a id="a-GV"></a>此是世间法，<a id="a-GW"></a>此是出世间法；<a id="a-GX"></a>此是有为法，<a id="a-GY"></a>此是无为法；<a id="a-GZ"></a>此是有诤法，<a id="a-Ga"></a>此是无诤法；<a id="a-Gb"></a>此是流转法，<a id="a-Gc"></a>此是还灭法；<a id="a-Gd"></a>此是声闻法，<a id="a-Ge"></a>此是独觉法；<a id="a-Gf"></a>此是菩萨法，<a id="a-Gg"></a>此是佛法耶？<a id="a-Gh"></a>”</p>
  <p id="aGi">佛告善现：<a id="a-Gj"></a>“于意云何？<a id="a-Gk"></a>有漏等法与无相等无漏法性为有异不？<a id="a-Gl"></a>”</p>
  <p id="aGm">善现对曰：<a id="a-Gn"></a>“不也，<a id="a-Go"></a>世尊。<a id="a-Gp"></a>”</p>
  <p id="aGq">佛告善现：<a id="a-Gr"></a>“于意云何？<a id="a-Gs"></a>声闻等法与无相等无漏法性为有异不？<a id="a-Gt"></a>”</p>
  <p id="aGu">善现对曰：<a id="a-Gv"></a>“不也，<a id="a-Gw"></a>世尊。<a id="a-Gx"></a>”</p>
  <p id="aGy">佛告善现：<a id="a-Gz"></a>“有漏等法，<a id="a-H0"></a>岂不即是无相、<a id="a-H1"></a>念等无漏法性？<a id="a-H2"></a>”</p>
  <p id="aH3">善现对曰：<a id="a-H4"></a>“如是，<a id="a-H5"></a>世尊。<a id="a-H6"></a>”</p>
  <p id="aH7">佛告善现：<a id="a-H8"></a>“诸预流果乃至无上正等菩提，<a id="a-H9"></a>岂不即是无相、<a id="a-HA"></a>念等无漏法性？<a id="a-HB"></a>”</p>
  <p id="aHC">善现对曰：<a id="a-HD"></a>“如是，<a id="a-HE"></a>世尊。<a id="a-HF"></a>”</p>
  <p id="aHG">佛告善现：<a id="a-HH"></a>“由此因缘，<a id="a-HI"></a>当知一切法，<a id="a-HJ"></a>皆是无相等无二无别。</p>
  <p id="aHK">“善现当知，<a id="a-HL"></a>若菩萨摩诃萨学一切法无相、<a id="a-HM"></a>无念、<a id="a-HN"></a>无作意时，<a id="a-HO"></a>常能增长所行善法，<a id="a-HP"></a>所谓布施波罗蜜多乃至般若波罗蜜多，<a id="a-HQ"></a>若四静虑、<a id="a-HR"></a>四无量、<a id="a-HS"></a>四无色定，<a id="a-HT"></a>若四念住乃至八圣道支，<a id="a-HU"></a>若空、<a id="a-HV"></a>无相、<a id="a-HW"></a>无愿解脱门，<a id="a-HX"></a>若内空乃至无性自性空，<a id="a-HY"></a>若真如乃至不思议界，<a id="a-HZ"></a>若苦、<a id="a-Ha"></a>集、<a id="a-Hb"></a>灭、<a id="a-Hc"></a>道圣谛，<a id="a-Hd"></a>若八解脱乃至十遍处，<a id="a-He"></a>若极喜地乃至法云地，<a id="a-Hf"></a>若一切陀罗尼门、<a id="a-Hg"></a>三摩地门，<a id="a-Hh"></a>若五眼、<a id="a-Hi"></a>六神通，<a id="a-Hj"></a>若如来十力乃至十八佛不共法，<a id="a-Hk"></a>若无忘失法、<a id="a-Hl"></a>恒住舍性，<a id="a-Hm"></a>若一切智、<a id="a-Hn"></a>道相智、<a id="a-Ho"></a>一切相智，<a id="a-Hp"></a>若成熟有情、<a id="a-Hq"></a>严净佛土。<a id="a-Hr"></a>诸如是等一切佛法，<a id="a-Hs"></a>皆由学无相、<a id="a-Ht"></a>无念、<a id="a-Hu"></a>无作意而得增长。<a id="a-Hv"></a>所以者何？<a id="a-Hw"></a>诸菩萨摩诃萨除空、<a id="a-Hx"></a>无相、<a id="a-Hy"></a>无愿解脱门，<a id="a-Hz"></a>更无有余要所学法。<a id="a-I0"></a>何以故？<a id="a-I1"></a>善现，<a id="a-I2"></a>三解脱门总摄一切妙善法故。<a id="a-I3"></a>所以者何？<a id="a-I4"></a>空解脱门观一切法自相皆空，<a id="a-I5"></a>无相解脱门观一切法远离众相，<a id="a-I6"></a>无愿解脱门观一切法远离所愿。<a id="a-I7"></a>诸菩萨摩诃萨依此三门，<a id="a-I8"></a>能摄一切殊胜善法；<a id="a-I9"></a>离此三门，<a id="a-IA"></a>所应修学殊胜善法不得生长。</p>
  <p id="aIB">“复次，<a id="a-IC"></a>善现，<a id="a-ID"></a>若菩萨摩诃萨能学如是三解脱门，<a id="a-IE"></a>则能学色蕴乃至识蕴，<a id="a-IF"></a>亦能学眼处乃至意处，<a id="a-IG"></a>亦能学色处乃至法处，<a id="a-IH"></a>亦能学眼界乃至意界，<a id="a-II"></a>亦能学色界乃至法界，<a id="a-IJ"></a>亦能学眼识界乃至意识界，<a id="a-IK"></a>亦能学眼触乃至意触，<a id="a-IL"></a>亦能学眼触为缘所生诸受乃至意触为缘所生诸受，<a id="a-IM"></a>亦能学地界乃至识界，<a id="a-IN"></a>亦能学因缘乃至增上缘，<a id="a-IO"></a>亦能学从缘所生诸法，<a id="a-IP"></a>亦能学无明乃至老死，<a id="a-IQ"></a>亦能学内空乃至无性自性空，<a id="a-IR"></a>亦能学真如乃至不思议界，<a id="a-IS"></a>亦能学苦、<a id="a-IT"></a>集、<a id="a-IU"></a>灭、<a id="a-IV"></a>道圣谛，<a id="a-IW"></a>亦能学布施波罗蜜多乃至般若波罗蜜多，<a id="a-IX"></a>亦能学四静虑、<a id="a-IY"></a>四无量、<a id="a-IZ"></a>四无色定，<a id="a-Ia"></a>亦能学四念住乃至八圣道支，<a id="a-Ib"></a>亦能学八解脱乃至十遍处，<a id="a-Ic"></a>亦能学极喜地乃至法云地，<a id="a-Id"></a>亦能学一切陀罗尼门、<a id="a-Ie"></a>三摩地门，<a id="a-If"></a>亦能学五眼、<a id="a-Ig"></a>六神通，<a id="a-Ih"></a>亦能学如来十力乃至十八佛不共法，<a id="a-Ii"></a>亦能学无忘失法、<a id="a-Ij"></a>恒住舍性，<a id="a-Ik"></a>亦能学一切智、<a id="a-Il"></a>道相智、<a id="a-Im"></a>一切相智，<a id="a-In"></a>亦能学成熟有情、<a id="a-Io"></a>严净佛土，<a id="a-Ip"></a>亦能学诸余无量无边佛法。<a id="a-Iq"></a>”</p>
  <p id="aIr">具寿善现白言：<a id="a-Is"></a>“世尊，<a id="a-It"></a>云何菩萨摩诃萨能学如是三解脱门，<a id="a-Iu"></a>则能学色蕴乃至识蕴？<a id="a-Iv"></a>”</p>
  <p id="aIw">佛告善现：<a id="a-Ix"></a>“若菩萨摩诃萨行深般若波罗蜜多时，<a id="a-Iy"></a>能如实知色乃至识若相、<a id="a-Iz"></a>若生灭、<a id="a-J0"></a>若真如，<a id="a-J1"></a>是名能学色乃至识。</p>
  <p id="aJ2">“善现，<a id="a-J3"></a>云何菩萨摩诃萨行深般若波罗蜜多时，<a id="a-J4"></a>如实知色相？<a id="a-J5"></a>谓菩萨摩诃萨行深般若波罗蜜多时，<a id="a-J6"></a>如实知色毕竟有孔、<a id="a-J7"></a>毕竟有隙，<a id="a-J8"></a>譬如聚沫性不坚固。<a id="a-J9"></a>是名菩萨摩诃萨行深般若波罗蜜多时，<a id="a-JA"></a>如实知色相。</p>
  <p id="aJB">“善现，<a id="a-JC"></a>云何菩萨摩诃萨行深般若波罗蜜多时，<a id="a-JD"></a>如实知色生灭？<a id="a-JE"></a>谓菩萨摩诃萨行深般若波罗蜜多时，<a id="a-JF"></a>如实知色生时无所从来、<a id="a-JG"></a>灭时无所至去，<a id="a-JH"></a>虽无来无去而生灭相应。<a id="a-JI"></a>是名菩萨摩诃萨行深般若波罗蜜多时，<a id="a-JJ"></a>如实知色生灭。</p>
  <p id="aJK">“善现，<a id="a-JL"></a>云何菩萨摩诃萨行深般若波罗蜜多时，<a id="a-JM"></a>如实知色真如？<a id="a-JN"></a>谓菩萨摩诃萨行深般若波罗蜜多时，<a id="a-JO"></a>如实知色真如无生无灭、<a id="a-JP"></a>无来无去、<a id="a-JQ"></a>无染无净、<a id="a-JR"></a>无增无减，<a id="a-JS"></a>常如其性，<a id="a-JT"></a>不虚妄、<a id="a-JU"></a>不变易，<a id="a-JV"></a>故名真如。<a id="a-JW"></a>是名菩萨摩诃萨行深般若波罗蜜多时，<a id="a-JX"></a>如实知色真如。</p>
  <p id="aJY">“善现，<a id="a-JZ"></a>云何菩萨摩诃萨行深般若波罗蜜多时，<a id="a-Ja"></a>如实知受相？<a id="a-Jb"></a>谓菩萨摩诃萨行深般若波罗蜜多时，<a id="a-Jc"></a>如实知受毕竟如痈，<a id="a-Jd"></a>毕竟如箭，<a id="a-Je"></a>速起速灭，<a id="a-Jf"></a>犹若浮泡，<a id="a-Jg"></a>虚伪不住，<a id="a-Jh"></a>三和合起，<a id="a-Ji"></a>是名菩萨摩诃萨如实知受相。</p>
  <p id="aJj">“善现，<a id="a-Jk"></a>云何菩萨摩诃萨行深般若波罗蜜多时，<a id="a-Jl"></a>如实知受生灭？<a id="a-Jm"></a>谓菩萨摩诃萨行深般若波罗蜜多时，<a id="a-Jn"></a>如实知受生时无所从来、<a id="a-Jo"></a>灭时无所至去，<a id="a-Jp"></a>虽无来无去而生灭相应。<a id="a-Jq"></a>是名菩萨摩诃萨行深般若波罗蜜多时，<a id="a-Jr"></a>如实知受生灭。</p>
  <p id="aJs">“善现，<a id="a-Jt"></a>云何菩萨摩诃萨行深般若波罗蜜多时，<a id="a-Ju"></a>如实知受真如？<a id="a-Jv"></a>谓菩萨摩诃萨行深般若波罗蜜多时，<a id="a-Jw"></a>如实知受真如无生无灭、<a id="a-Jx"></a>无来无去、<a id="a-Jy"></a>无染无净、<a id="a-Jz"></a>无增无减，<a id="a-K0"></a>常如其性，<a id="a-K1"></a>不虚妄、<a id="a-K2"></a>不变易，<a id="a-K3"></a>故名真如。<a id="a-K4"></a>是名菩萨摩诃萨行深般若波罗蜜多时，<a id="a-K5"></a>如实知受真如。</p>
  <p id="aK6">“善现，<a id="a-K7"></a>云何菩萨摩诃萨行深般若波罗蜜多时，<a id="a-K8"></a>如实知想相？<a id="a-K9"></a>谓菩萨摩诃萨行深般若波罗蜜多时，<a id="a-KA"></a>如实知想犹如阳焰水不可得，<a id="a-KB"></a>渴爱因缘妄起此想，<a id="a-KC"></a>发假言说。<a id="a-KD"></a>是名菩萨摩诃萨行深般若波罗蜜多时，<a id="a-KE"></a>如实知想相。</p>
  <p id="aKF">“善现，<a id="a-KG"></a>云何菩萨摩诃萨行深般若波罗蜜多时，<a id="a-KH"></a>如实知想生灭？<a id="a-KI"></a>谓菩萨摩诃萨行深般若波罗蜜多时，<a id="a-KJ"></a>如实知想生时无所从来、<a id="a-KK"></a>灭时无所至去，<a id="a-KL"></a>虽无来无去而生灭相应。<a id="a-KM"></a>是名菩萨摩诃萨行深般若波罗蜜多时，<a id="a-KN"></a>如实知想生灭。</p>
  <p id="aKO">“善现，<a id="a-KP"></a>云何菩萨摩诃萨行深般若波罗蜜多时，<a id="a-KQ"></a>如实知想真如？<a id="a-KR"></a>谓菩萨摩诃萨行深般若波罗蜜多时，<a id="a-KS"></a>如实知想真如无生无灭、<a id="a-KT"></a>无来无去、<a id="a-KU"></a>无染无净、<a id="a-KV"></a>无增无减，<a id="a-KW"></a>常如其性，<a id="a-KX"></a>不虚妄、<a id="a-KY"></a>不变易，<a id="a-KZ"></a>故名真如。<a id="a-Ka"></a>是名菩萨摩诃萨行深般若波罗蜜多时，<a id="a-Kb"></a>如实知想真如。</p>
 </body>
</html>