<!doctype html>
<html id="z3IBT8G9o" data-ver="1729">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百九十四</h1>
  <h2 id="a2">第十六般若波罗蜜多分之二</h2>
  <p id="a3">“复次，<a id="a-4"></a>善勇猛，<a id="a-5"></a>菩萨摩诃萨若能于法如是觉知，<a id="a-6"></a>乃可名为真实菩萨。<a id="a-7"></a>言菩萨者，<a id="a-8"></a>谓能随觉有情无实无生增语。<a id="a-9"></a>又菩萨者，<a id="a-A"></a>于一切法亦能如实如佛而知。<a id="a-B"></a>云何菩萨如佛而知？<a id="a-C"></a>谓如实知一切法性无实无生亦无虚妄。<a id="a-D"></a>又诸菩萨于诸法性，<a id="a-E"></a>非如愚夫异生所执，<a id="a-F"></a>非如愚夫异生所得，<a id="a-G"></a>如实而知故名菩萨。<a id="a-H"></a>何以故？<a id="a-I"></a>善勇猛，<a id="a-J"></a>夫菩提者，<a id="a-K"></a>无所执著、<a id="a-L"></a>无所分别、<a id="a-M"></a>无所积集、<a id="a-N"></a>无所得故。</p>
  <p id="aO">“又，<a id="a-P"></a>善勇猛，<a id="a-Q"></a>非诸如来、<a id="a-R"></a>应、<a id="a-S"></a>正等觉于菩提性少有所得，<a id="a-T"></a>以一切法不可得故，<a id="a-U"></a>于法无得说名菩提。<a id="a-V"></a>诸佛菩提应如是说而不如说，<a id="a-W"></a>离诸相故。</p>
  <p id="aX">“又，<a id="a-Y"></a>善勇猛，<a id="a-Z"></a>若诸菩萨发菩提心，<a id="a-a"></a>作如是念：<a id="a-b"></a>‘我于今者发菩提心。<a id="a-c"></a>此是菩提，<a id="a-d"></a>我今为趣此菩提故发修行心。<a id="a-e"></a>’是诸菩萨有所得故不名菩萨，<a id="a-f"></a>但可名为狂乱萨埵。<a id="a-g"></a>何以故？<a id="a-h"></a>善勇猛，<a id="a-i"></a>由彼菩萨决定执有发起性故，<a id="a-j"></a>决定执有所发心故，<a id="a-k"></a>决定执有菩提性故。<a id="a-l"></a>若诸菩萨发菩提心有所执著，<a id="a-m"></a>但可名为于菩提心有执萨埵，<a id="a-n"></a>不名真净发心菩萨。<a id="a-o"></a>彼由造作发菩提心，<a id="a-p"></a>是故复名造作萨埵，<a id="a-q"></a>不名菩萨；<a id="a-r"></a>彼由加行发菩提心，<a id="a-s"></a>是故复名加行萨埵，<a id="a-t"></a>不名菩萨。<a id="a-u"></a>何以故？<a id="a-v"></a>善勇猛，<a id="a-w"></a>彼诸菩萨由有所取发菩提心，<a id="a-x"></a>但可名为发心萨埵，<a id="a-y"></a>不名菩萨。</p>
  <p id="az">“又，<a id="a-10"></a>善勇猛，<a id="a-11"></a>无实能发菩提心者，<a id="a-12"></a>以菩提心不可发故，<a id="a-13"></a>菩提无生亦无心故。<a id="a-14"></a>彼诸菩萨唯执发心，<a id="a-15"></a>不了菩提无生心义。</p>
  <p id="a16">“又，<a id="a-17"></a>善勇猛，<a id="a-18"></a>若生平等性即实平等性，<a id="a-19"></a>若实平等性即心平等性，<a id="a-1A"></a>若心平等性即是菩提。<a id="a-1B"></a>若于此中有如实性，<a id="a-1C"></a>即于此中无所分别。<a id="a-1D"></a>若有分别心及菩提，<a id="a-1E"></a>彼便执著心及菩提，<a id="a-1F"></a>由此二种发菩提心，<a id="a-1G"></a>当知不名真发心者。</p>
  <p id="a1H">“又，<a id="a-1I"></a>善勇猛，<a id="a-1J"></a>菩提与心非各有异，<a id="a-1K"></a>非于心内有实菩提，<a id="a-1L"></a>非菩提内得有实心，<a id="a-1M"></a>菩提与心如实如理俱不可说是觉、<a id="a-1N"></a>是心。<a id="a-1O"></a>由如实觉，<a id="a-1P"></a>菩提与心俱不可得、<a id="a-1Q"></a>无生不生，<a id="a-1R"></a>故名菩萨，<a id="a-1S"></a>亦名摩诃萨及如实有情。<a id="a-1T"></a>所以者何？<a id="a-1U"></a>以如实知非实有性。<a id="a-1V"></a>如实知谁非实有性？<a id="a-1W"></a>谓诸世间皆非实有，<a id="a-1X"></a>非实所摄，<a id="a-1Y"></a>非实有生，<a id="a-1Z"></a>但假安立。<a id="a-1a"></a>云何世间非实有生，<a id="a-1b"></a>但假安立？<a id="a-1c"></a>非实有者无实生故。<a id="a-1d"></a>以无实生及非实有故，<a id="a-1e"></a>说诸法无实无性。<a id="a-1f"></a>由如实知非实有性故，<a id="a-1g"></a>亦可说如实有情；<a id="a-1h"></a>于实有中亦不执实有故，<a id="a-1i"></a>复可说随如实有情。<a id="a-1j"></a>虽作是说而不如说。<a id="a-1k"></a>所以者何？<a id="a-1l"></a>非如实理有少有情或摩诃萨。<a id="a-1m"></a>何以故？<a id="a-1n"></a>善勇猛，<a id="a-1o"></a>以证入大乘名摩诃萨故。</p>
  <p id="a1p">“复次，<a id="a-1q"></a>善勇猛，<a id="a-1r"></a>何谓大乘？<a id="a-1s"></a>谓一切智说名大乘。<a id="a-1t"></a>云何一切智？<a id="a-1u"></a>谓诸所有智，<a id="a-1v"></a>若有为智、<a id="a-1w"></a>若无为智、<a id="a-1x"></a>若世间智、<a id="a-1y"></a>若出世间智，<a id="a-1z"></a>若能证入如是等智名摩诃萨。<a id="a-20"></a>所以者何？<a id="a-21"></a>以能远离大有情想名摩诃萨，<a id="a-22"></a>又能远离大无明蕴名摩诃萨，<a id="a-23"></a>又能远离大诸行蕴名摩诃萨，<a id="a-24"></a>又能远离大无知蕴名摩诃萨，<a id="a-25"></a>又能远离大众苦蕴名摩诃萨。</p>
  <p id="a26">“又，<a id="a-27"></a>善勇猛，<a id="a-28"></a>若能远离大有情想名摩诃萨。<a id="a-29"></a>彼于一切心及心所法虽无所得，<a id="a-2A"></a>而能了知心之本性。<a id="a-2B"></a>彼于菩提及菩提分法虽无所得，<a id="a-2C"></a>而能了知菩提本性。<a id="a-2D"></a>彼由此智，<a id="a-2E"></a>非于心内见有菩提，<a id="a-2F"></a>亦非离心见有菩提，<a id="a-2G"></a>非于菩提内见有实心，<a id="a-2H"></a>亦非离菩提见有实心。<a id="a-2I"></a>如是除遣无所修习、<a id="a-2J"></a>无所除遣，<a id="a-2K"></a>于所修习及所除遣俱无所得、<a id="a-2L"></a>无所恃怙、<a id="a-2M"></a>无所执著，<a id="a-2N"></a>虽不见有菩提心性，<a id="a-2O"></a>而能发起大菩提心。<a id="a-2P"></a>若能如是发菩提心，<a id="a-2Q"></a>乃可名为真实菩萨。<a id="a-2R"></a>彼虽如是发菩提心，<a id="a-2S"></a>而于菩提无所引发。<a id="a-2T"></a>何以故？<a id="a-2U"></a>善勇猛，<a id="a-2V"></a>彼已安住大菩提故。<a id="a-2W"></a>若能如是无所执著，<a id="a-2X"></a>都不见有心及菩提生灭差别，<a id="a-2Y"></a>亦不见有发心趣向大菩提者，<a id="a-2Z"></a>无见无执、<a id="a-2a"></a>无所分别，<a id="a-2b"></a>当知已住无上菩提。<a id="a-2c"></a>若能如是无所执著，<a id="a-2d"></a>发起胜解及解脱心，<a id="a-2e"></a>当知名为真实菩萨。</p>
  <p id="a2f">“又，<a id="a-2g"></a>善勇猛，<a id="a-2h"></a>若诸菩萨不离心想及菩提想发菩提心，<a id="a-2i"></a>彼远菩提非近菩提。</p>
  <p id="a2j">“又，<a id="a-2k"></a>善勇猛，<a id="a-2l"></a>若诸菩萨不见菩提有远有近，<a id="a-2m"></a>当知彼近无上菩提，<a id="a-2n"></a>亦名真发菩提心者。<a id="a-2o"></a>我依此义密意说言：<a id="a-2p"></a>若能自知无二相者，<a id="a-2q"></a>彼如实知一切佛法。<a id="a-2r"></a>所以者何？<a id="a-2s"></a>彼能证会我及有情俱无自性，<a id="a-2t"></a>即能遍知诸法无二，<a id="a-2u"></a>由能遍知诸法无二，<a id="a-2v"></a>定能了达我及有情与一切法，<a id="a-2w"></a>皆以无性而为自性，<a id="a-2x"></a>理无差别。<a id="a-2y"></a>若能了知诸法无二，<a id="a-2z"></a>即能了知一切佛法；<a id="a-30"></a>若能遍知诸法无二，<a id="a-31"></a>即能遍知一切佛法。<a id="a-32"></a>若能遍知我，<a id="a-33"></a>即遍知三界。</p>
  <p id="a34">“又，<a id="a-35"></a>善勇猛，<a id="a-36"></a>若遍知我，<a id="a-37"></a>彼便能到诸法彼岸。<a id="a-38"></a>云何名为诸法彼岸？<a id="a-39"></a>谓一切法平等实性。<a id="a-3A"></a>若不得此亦不执此，<a id="a-3B"></a>若不得彼岸亦不执彼岸，<a id="a-3C"></a>彼名遍知到彼岸者，<a id="a-3D"></a>虽作是说而不如说。</p>
  <p id="a3E">“又，<a id="a-3F"></a>善勇猛，<a id="a-3G"></a>诸菩萨众应如是趣诸菩萨地，<a id="a-3H"></a>应如是证诸菩萨地，<a id="a-3I"></a>当知即是菩萨般若波罗蜜多，<a id="a-3J"></a>谓于此中无有少法可趣可证，<a id="a-3K"></a>以于此中不可施设有往来故。<a id="a-3L"></a>”</p>
  <p id="a3M">尔时，<a id="a-3N"></a>庆喜便白佛言：<a id="a-3O"></a>“诸增上慢行有相者，<a id="a-3P"></a>于佛所说勿怀恐怖。<a id="a-3Q"></a>”</p>
  <p id="a3R">时，<a id="a-3S"></a>舍利子语庆喜言：<a id="a-3T"></a>“非增上慢行有相者所行之境，<a id="a-3U"></a>彼何恐怖？<a id="a-3V"></a>所以者何？<a id="a-3W"></a>怀恐怖者离增上慢，<a id="a-3X"></a>恶友所摄，<a id="a-3Y"></a>闻甚深法不能测量，<a id="a-3Z"></a>恐失所求便生恐怖。</p>
  <p id="a3a">“复次，<a id="a-3b"></a>庆喜，<a id="a-3c"></a>诸有为欲断增上慢行正行者，<a id="a-3d"></a>容有怖畏，<a id="a-3e"></a>诸有为欲断增上慢勤精进者，<a id="a-3f"></a>亦有怖畏。<a id="a-3g"></a>所以者何？<a id="a-3h"></a>彼既能了增上慢失，<a id="a-3i"></a>求无慢性及求断慢，<a id="a-3j"></a>闻甚深法不能测量，<a id="a-3k"></a>恐失所求便生怖畏。</p>
  <p id="a3l">“复次，<a id="a-3m"></a>庆喜，<a id="a-3n"></a>若有于慢不得不见、<a id="a-3o"></a>无恃无执，<a id="a-3p"></a>彼于诸法无恐无怖。</p>
  <p id="a3q">“复次，<a id="a-3r"></a>庆喜，<a id="a-3s"></a>如来不为增上慢者说如是法，<a id="a-3t"></a>故彼无容于此恐怖。<a id="a-3u"></a>诸有为欲断增上慢勤修行者，<a id="a-3v"></a>闻如是法能正了知亦无恐怖。</p>
  <p id="a3w">“复次，<a id="a-3x"></a>庆喜，<a id="a-3y"></a>增上慢名当知显示增益胜法，<a id="a-3z"></a>若有现行增上慢者，<a id="a-40"></a>彼必现行增益胜法，<a id="a-41"></a>以行增益非平等行。<a id="a-42"></a>彼设乐行平等行者，<a id="a-43"></a>于此深法心怀犹豫，<a id="a-44"></a>不生恐怖亦不信受。</p>
  <p id="a45">“复次，<a id="a-46"></a>庆喜，<a id="a-47"></a>若于平等、<a id="a-48"></a>不平等中俱无所得，<a id="a-49"></a>若于平等、<a id="a-4A"></a>不平等中俱无所恃，<a id="a-4B"></a>若于平等、<a id="a-4C"></a>不平等中俱无所执，<a id="a-4D"></a>彼于诸法不惊、<a id="a-4E"></a>不恐、<a id="a-4F"></a>不怖、<a id="a-4G"></a>不畏。</p>
  <p id="a4H">“复次，<a id="a-4I"></a>庆喜，<a id="a-4J"></a>此甚深法非诸愚夫异生行处，<a id="a-4K"></a>此甚深法非诸愚夫异生境界，<a id="a-4L"></a>此甚深法非诸愚夫异生所了，<a id="a-4M"></a>超过一切愚夫异生所行、<a id="a-4N"></a>所摄、<a id="a-4O"></a>所觉事故。<a id="a-4P"></a>诸有趣向声闻乘者，<a id="a-4Q"></a>虽行深法，<a id="a-4R"></a>而此深法非彼所行。<a id="a-4S"></a>诸有趣向独觉乘者，<a id="a-4T"></a>虽行深法，<a id="a-4U"></a>而此深法非彼所行。<a id="a-4V"></a>诸有趣向菩萨乘者，<a id="a-4W"></a>若行有相，<a id="a-4X"></a>远离善友，<a id="a-4Y"></a>恶友所摄，<a id="a-4Z"></a>彼于如是无染著法亦不能行，<a id="a-4a"></a>非彼境故。<a id="a-4b"></a>庆喜当知，<a id="a-4c"></a>唯除见谛求大菩提声闻乘等，<a id="a-4d"></a>及菩萨乘善友所摄，<a id="a-4e"></a>于此深法能生信解，<a id="a-4f"></a>于此深法能随顺行，<a id="a-4g"></a>于此深法能深证会。</p>
  <p id="a4h">“复次，<a id="a-4i"></a>庆喜，<a id="a-4j"></a>若诸菩萨远离众相，<a id="a-4k"></a>安住无相，<a id="a-4l"></a>行无差别，<a id="a-4m"></a>于甚深法毕竟出离种种疑网分别执著，<a id="a-4n"></a>随其所欲皆能成办，<a id="a-4o"></a>于心菩提俱无所得，<a id="a-4p"></a>于诸法性无差别解，<a id="a-4q"></a>亦复不起差别之行，<a id="a-4r"></a>随有所趣皆能悟入。<a id="a-4s"></a>彼于如是甚深法门，<a id="a-4t"></a>皆能受持心无疑惑。<a id="a-4u"></a>所以者何？<a id="a-4v"></a>彼于诸法皆随顺住无所违逆，<a id="a-4w"></a>若有于法起彼彼问，<a id="a-4x"></a>皆能随顺作彼彼答，<a id="a-4y"></a>和会此彼令不相违。<a id="a-4z"></a>佛为彼故说此深法。<a id="a-50"></a>”</p>
  <p id="a51">尔时，<a id="a-52"></a>佛告具寿庆喜：<a id="a-53"></a>“汝应受持舍利子说，<a id="a-54"></a>彼如是说与我无异。</p>
  <p id="a55">“庆喜当知，<a id="a-56"></a>增上慢者于此法教不能悟入，<a id="a-57"></a>以非彼境、<a id="a-58"></a>非彼地故。<a id="a-59"></a>庆喜当知，<a id="a-5A"></a>如是法教顺诸法性，<a id="a-5B"></a>顺佛菩提，<a id="a-5C"></a>于佛菩提能为助伴。<a id="a-5D"></a>下劣信解诸有情类，<a id="a-5E"></a>于此甚深广大佛法，<a id="a-5F"></a>心不悟入，<a id="a-5G"></a>不能受行。<a id="a-5H"></a>庆喜当知，<a id="a-5I"></a>下劣信解增上慢者，<a id="a-5J"></a>于佛菩提及甚深法违逆而住，<a id="a-5K"></a>诸有所为随增上慢，<a id="a-5L"></a>不能信受此甚深法。</p>
  <p id="a5M">“庆喜当知，<a id="a-5N"></a>今此众会，<a id="a-5O"></a>最胜清净远离杂染，<a id="a-5P"></a>曾多佛所发弘誓愿，<a id="a-5Q"></a>种植无量殊胜善根，<a id="a-5R"></a>奉事无边过去诸佛，<a id="a-5S"></a>于甚深法久生信解，<a id="a-5T"></a>于甚深行已熟修行。<a id="a-5U"></a>故今如来、<a id="a-5V"></a>应、<a id="a-5W"></a>正等觉委信此众无所猜疑，<a id="a-5X"></a>所说法门皆悉明了，<a id="a-5Y"></a>无所护惜为说法要。<a id="a-5Z"></a>庆喜当知，<a id="a-5a"></a>今此众会，<a id="a-5b"></a>坚固清净，<a id="a-5c"></a>无如瓦砾、<a id="a-5d"></a>咸卤等者，<a id="a-5e"></a>已曾供养多百千佛，<a id="a-5f"></a>于诸佛法坚固安住。<a id="a-5g"></a>庆喜当知，<a id="a-5h"></a>如瓦砾者，<a id="a-5i"></a>即是愚夫异生增语，<a id="a-5j"></a>于甚深法无容纳义；<a id="a-5k"></a>咸卤等者，<a id="a-5l"></a>当知显示诸增上慢有情增语，<a id="a-5m"></a>不能生长甚深行故。<a id="a-5n"></a>庆喜当知，<a id="a-5o"></a>今此众会，<a id="a-5p"></a>离增上慢，<a id="a-5q"></a>广大善根之所集起，<a id="a-5r"></a>是深法器。</p>
  <p id="a5s">“复次，<a id="a-5t"></a>庆喜，<a id="a-5u"></a>譬如无热大池龙王，<a id="a-5v"></a>有因缘故，<a id="a-5w"></a>生大欢喜，<a id="a-5x"></a>于自宫中受五欲乐，<a id="a-5y"></a>以欢喜故，<a id="a-5z"></a>复于自宫降澍大雨具八功德。<a id="a-60"></a>时，<a id="a-61"></a>彼诸子各往自宫，<a id="a-62"></a>亦复欢娱受五欲乐，<a id="a-63"></a>和合游戏降大甘雨。<a id="a-64"></a>如是如来、<a id="a-65"></a>应、<a id="a-66"></a>正等觉，<a id="a-67"></a>为诸众会降大法雨。<a id="a-68"></a>时，<a id="a-69"></a>有无量长子菩萨摩诃萨众闻已结集，<a id="a-6A"></a>或即于此堪忍界中，<a id="a-6B"></a>对自如来、<a id="a-6C"></a>应、<a id="a-6D"></a>正等觉，<a id="a-6E"></a>为诸众会雨大法雨，<a id="a-6F"></a>或往彼彼自佛土中，<a id="a-6G"></a>对诸如来、<a id="a-6H"></a>应、<a id="a-6I"></a>正等觉，<a id="a-6J"></a>各于自众雨大法雨。<a id="a-6K"></a>复次，<a id="a-6L"></a>庆喜，<a id="a-6M"></a>如海龙王有时欢悦，<a id="a-6N"></a>于自宫内降澍大雨。<a id="a-6O"></a>宫中所有旧住诸龙，<a id="a-6P"></a>随所降澍皆欢喜受，<a id="a-6Q"></a>于此大雨善知分齐。<a id="a-6R"></a>彼诸龙子亦各欢悦，<a id="a-6S"></a>堪受父王所降大雨。<a id="a-6T"></a>所以者何？<a id="a-6U"></a>有余龙等，<a id="a-6V"></a>于所降雨不知分齐，<a id="a-6W"></a>亦复不能欢喜忍受。<a id="a-6X"></a>如是如来、<a id="a-6Y"></a>应、<a id="a-6Z"></a>正等觉，<a id="a-6a"></a>处大众会雨深法宝。<a id="a-6b"></a>有佛长子大菩萨众，<a id="a-6c"></a>久殖无量殊胜善根，<a id="a-6d"></a>甚深法门之所生长，<a id="a-6e"></a>成就种种广大意乐，<a id="a-6f"></a>堪受如来大法门雨，<a id="a-6g"></a>闻已欢喜善知分齐。<a id="a-6h"></a>为此义故，<a id="a-6i"></a>今者如来清净众中大师子吼，<a id="a-6j"></a>雨大法雨作大饶益。</p>
  <p id="a6k">“复次，<a id="a-6l"></a>庆喜，<a id="a-6m"></a>如转轮王多有诸子，<a id="a-6n"></a>母族清净形貌端严。<a id="a-6o"></a>其王有时多集宝藏，<a id="a-6p"></a>总命诸子分布与之，<a id="a-6q"></a>其心都无诳惑偏党。<a id="a-6r"></a>时，<a id="a-6s"></a>诸王子既获众珍，<a id="a-6t"></a>倍于父王深生敬爱，<a id="a-6u"></a>各作是念：<a id="a-6v"></a>‘我等今者审知父王与我同利。<a id="a-6w"></a>’如是如来、<a id="a-6x"></a>应、<a id="a-6y"></a>正等觉是大法主为大法王，<a id="a-6z"></a>自然召集诸佛真子，<a id="a-70"></a>以大法藏分布与之，<a id="a-71"></a>其心都无诳惑偏党。<a id="a-72"></a>时，<a id="a-73"></a>诸佛子既获妙法，<a id="a-74"></a>倍于如来深生敬爱，<a id="a-75"></a>各作是念：<a id="a-76"></a>‘我等今者审知如来与我同利，<a id="a-77"></a>我等今应炽然精进，<a id="a-78"></a>绍隆佛种令不断绝。<a id="a-79"></a>’</p>
  <p id="a7A">“复次，<a id="a-7B"></a>庆喜，<a id="a-7C"></a>如是法宝微妙甚深，<a id="a-7D"></a>非余有情所能信受。<a id="a-7E"></a>劣信解者、<a id="a-7F"></a>增上慢者、<a id="a-7G"></a>行恶见者、<a id="a-7H"></a>行有相者、<a id="a-7I"></a>行有所得者、<a id="a-7J"></a>我慢所坏者、<a id="a-7K"></a>为贪瞋痴所摧伏者、<a id="a-7L"></a>越路行者，<a id="a-7M"></a>诸如是等名余有情，<a id="a-7N"></a>于此法门不能信受。<a id="a-7O"></a>庆喜当知，<a id="a-7P"></a>下劣信解诸有情类，<a id="a-7Q"></a>不能敬爱轮王财宝，<a id="a-7R"></a>要轮王子方生敬爱。<a id="a-7S"></a>庆喜当知，<a id="a-7T"></a>贫穷下劣诸有情类，<a id="a-7U"></a>岂贪轮王所有轮宝、<a id="a-7V"></a>象宝、<a id="a-7W"></a>马宝、<a id="a-7X"></a>珠宝、<a id="a-7Y"></a>女宝、<a id="a-7Z"></a>主藏臣宝、<a id="a-7a"></a>主兵将宝，<a id="a-7b"></a>及余种种上妙衣服、<a id="a-7c"></a>末尼、<a id="a-7d"></a>真珠、<a id="a-7e"></a>金、<a id="a-7f"></a>银、<a id="a-7g"></a>珊瑚、<a id="a-7h"></a>吠瑠璃等多价财宝？<a id="a-7i"></a>彼贫穷人设遇获得，<a id="a-7j"></a>自怀惭耻不能受用，<a id="a-7k"></a>设复转卖不知价值，<a id="a-7l"></a>所索至微随酬便与，<a id="a-7m"></a>或由于宝无鉴别故，<a id="a-7n"></a>心便厌贱而弃舍之。<a id="a-7o"></a>庆喜当知，<a id="a-7p"></a>彼贫穷者非唯不了宝之价值，<a id="a-7q"></a>亦复不知宝之名字。</p>
  <p id="a7r">“如是，<a id="a-7s"></a>庆喜，<a id="a-7t"></a>唯有如来、<a id="a-7u"></a>应、<a id="a-7v"></a>正等觉法身之子，<a id="a-7w"></a>或已见谛求大菩提诸声闻等，<a id="a-7x"></a>或诸菩萨真净善友之所摄持，<a id="a-7y"></a>乃能信受此法宝藏。<a id="a-7z"></a>彼深敬爱不可得空相应法宝，<a id="a-80"></a>亦能受用真净佛法相应理教，<a id="a-81"></a>亦能修行于一切法无执无著诸菩萨行。<a id="a-82"></a>庆喜当知，<a id="a-83"></a>贫穷下劣诸有情类，<a id="a-84"></a>谓阙正闻、<a id="a-85"></a>坏正闻者愚痴无眼，<a id="a-86"></a>岂能希求正法宝藏？<a id="a-87"></a>设遇获得不知敬重，<a id="a-88"></a>于他有情轻而炫卖，<a id="a-89"></a>或心厌贱而弃舍之。</p>
  <p id="a8A">“复次，<a id="a-8B"></a>庆喜，<a id="a-8C"></a>若旃荼罗、<a id="a-8D"></a>若补羯娑、<a id="a-8E"></a>若诸工匠、<a id="a-8F"></a>若余贫贱恶活命者，<a id="a-8G"></a>终不能求多价珍宝，<a id="a-8H"></a>设遇获得不自受用，<a id="a-8I"></a>随得少价即卖与他，<a id="a-8J"></a>或复厌之而便弃舍。<a id="a-8K"></a>庆喜当知，<a id="a-8L"></a>旃荼罗等即是一切外道增语，<a id="a-8M"></a>亦是外道诸弟子众；<a id="a-8N"></a>诸余贫贱恶活命者，<a id="a-8O"></a>即诸愚夫异生增语，<a id="a-8P"></a>彼常陷没恶见淤泥，<a id="a-8Q"></a>于一切时行有所得，<a id="a-8R"></a>乐相缚著行有相行，<a id="a-8S"></a>诸有所趣越路而行，<a id="a-8T"></a>不能欣求圣法财宝，<a id="a-8U"></a>设遇获得不能受用，<a id="a-8V"></a>或深厌弃或贱与他。<a id="a-8W"></a>庆喜当知，<a id="a-8X"></a>若诸佛子行佛行处，<a id="a-8Y"></a>为欲住持如来十力、<a id="a-8Z"></a>四无畏等无边佛法令不断尽，<a id="a-8a"></a>求得如是深法宝藏。<a id="a-8b"></a>彼于如是深法宝藏，<a id="a-8c"></a>起真宝想深心爱重善能受用，<a id="a-8d"></a>精勤守护令不坏失。</p>
  <p id="a8e">“庆喜当知，<a id="a-8f"></a>非师子吼野干能学，<a id="a-8g"></a>要师子王所生之子能学斯吼。<a id="a-8h"></a>庆喜当知，<a id="a-8i"></a>言野干者，<a id="a-8j"></a>喻诸邪见愚夫异生，<a id="a-8k"></a>彼定不能精勤方便学正等觉大师子吼，<a id="a-8l"></a>要诸佛子从正等觉自然智生，<a id="a-8m"></a>乃能精勤学正等觉大师子吼，<a id="a-8n"></a>如是佛子于正等觉无上法财善能受用。<a id="a-8o"></a>”</p>
  <p id="a8p">尔时，<a id="a-8q"></a>舍利子白佛言：<a id="a-8r"></a>“世尊，<a id="a-8s"></a>甚奇，<a id="a-8t"></a>如来、<a id="a-8u"></a>应、<a id="a-8v"></a>正等觉能集如是清净众会！<a id="a-8w"></a>希有，<a id="a-8x"></a>如来、<a id="a-8y"></a>应、<a id="a-8z"></a>正等觉能集如是最胜众会、<a id="a-90"></a>自然众会、<a id="a-91"></a>难伏众会、<a id="a-92"></a>犹若金刚无动无转无扰众会！<a id="a-93"></a>为说般若波罗蜜多。<a id="a-94"></a>”</p>
  <p id="a95">尔时，<a id="a-96"></a>世尊告舍利子：<a id="a-97"></a>“汝善能赞众会功德。<a id="a-98"></a>”</p>
  <p id="a99">时，<a id="a-9A"></a>舍利子便白佛言：<a id="a-9B"></a>“众会功德非我能赞。<a id="a-9C"></a>所以者何？<a id="a-9D"></a>今此众会成就无量无边功德，<a id="a-9E"></a>如妙高山赞不能尽。<a id="a-9F"></a>”</p>
  <p id="a9G">于是佛告舍利子言：<a id="a-9H"></a>“如是，<a id="a-9I"></a>如是，<a id="a-9J"></a>如汝所说。<a id="a-9K"></a>今此众会成就无边清净、<a id="a-9L"></a>希有、<a id="a-9M"></a>殊胜功德，<a id="a-9N"></a>诸佛世尊称扬赞叹尚不能尽，<a id="a-9O"></a>况余有情？<a id="a-9P"></a>又，<a id="a-9Q"></a>舍利子，<a id="a-9R"></a>今此众会非佛世尊力所令集，<a id="a-9S"></a>亦非如来于此众会有所欣乐而令其集，<a id="a-9T"></a>但由此众自善根力得闻我名而来集会。<a id="a-9U"></a>又此大众非为佛来，<a id="a-9V"></a>亦非如来神通召命，<a id="a-9W"></a>但由此众自善根力之所觉发而来至此。<a id="a-9X"></a>又法应尔，<a id="a-9Y"></a>若佛世尊欲说如斯甚深妙法，<a id="a-9Z"></a>定有如是诸大菩萨从诸佛国而来集会。<a id="a-9a"></a>又，<a id="a-9b"></a>舍利子，<a id="a-9c"></a>诸佛世尊若去来今、<a id="a-9d"></a>若十方界，<a id="a-9e"></a>将欲开示断一切疑微妙甚深菩萨藏法，<a id="a-9f"></a>必有如是无量无边最胜清净功德众集。<a id="a-9g"></a>若有如是无量无边最胜清净功德众集，<a id="a-9h"></a>必说如是断一切疑微妙甚深菩萨藏法。<a id="a-9i"></a>”</p>
  <p id="a9j">尔时，<a id="a-9k"></a>世尊告善勇猛菩萨摩诃萨言：<a id="a-9l"></a>“我于处处为诸菩萨摩诃萨众，<a id="a-9m"></a>宣说般若波罗蜜多令勤修学。<a id="a-9n"></a>云何菩萨摩诃萨众所学般若波罗蜜多？<a id="a-9o"></a>若能远达诸法实性，<a id="a-9p"></a>是谓般若波罗蜜多。<a id="a-9q"></a>如是般若波罗蜜多，<a id="a-9r"></a>微妙甚深实不可说。<a id="a-9s"></a>今随汝等所知境界世俗文句，<a id="a-9t"></a>方便演说甚深般若波罗蜜多，<a id="a-9u"></a>令诸菩萨摩诃萨众闻已方便精勤修学。</p>
  <p id="a9v">“善勇猛，<a id="a-9w"></a>即色蕴非般若波罗蜜多，<a id="a-9x"></a>即受、<a id="a-9y"></a>想、<a id="a-9z"></a>行、<a id="a-A0"></a>识蕴亦非般若波罗蜜多；<a id="a-A1"></a>离色蕴非般若波罗蜜多，<a id="a-A2"></a>离受、<a id="a-A3"></a>想、<a id="a-A4"></a>行、<a id="a-A5"></a>识蕴亦非般若波罗蜜多。<a id="a-A6"></a>何以故？<a id="a-A7"></a>善勇猛，<a id="a-A8"></a>色蕴彼岸非即色蕴，<a id="a-A9"></a>受、<a id="a-AA"></a>想、<a id="a-AB"></a>行、<a id="a-AC"></a>识蕴彼岸亦非即受、<a id="a-AD"></a>想、<a id="a-AE"></a>行、<a id="a-AF"></a>识蕴。<a id="a-AG"></a>如色蕴彼岸，<a id="a-AH"></a>色蕴亦尔；<a id="a-AI"></a>如受、<a id="a-AJ"></a>想、<a id="a-AK"></a>行、<a id="a-AL"></a>识蕴彼岸，<a id="a-AM"></a>受、<a id="a-AN"></a>想、<a id="a-AO"></a>行、<a id="a-AP"></a>识蕴亦尔。<a id="a-AQ"></a>善勇猛，<a id="a-AR"></a>此中色蕴彼岸非即色蕴者，<a id="a-AS"></a>说色蕴离系；<a id="a-AT"></a>受、<a id="a-AU"></a>想、<a id="a-AV"></a>行、<a id="a-AW"></a>识蕴彼岸亦非即受、<a id="a-AX"></a>想、<a id="a-AY"></a>行、<a id="a-AZ"></a>识蕴者，<a id="a-Aa"></a>说受、<a id="a-Ab"></a>想、<a id="a-Ac"></a>行、<a id="a-Ad"></a>识蕴离系。<a id="a-Ae"></a>如色蕴彼岸，<a id="a-Af"></a>色蕴亦尔者，<a id="a-Ag"></a>说色蕴自性如是，<a id="a-Ah"></a>即说色蕴如所有性本性不可得；<a id="a-Ai"></a>如受、<a id="a-Aj"></a>想、<a id="a-Ak"></a>行、<a id="a-Al"></a>识蕴彼岸，<a id="a-Am"></a>受、<a id="a-An"></a>想、<a id="a-Ao"></a>行、<a id="a-Ap"></a>识蕴亦尔者，<a id="a-Aq"></a>说受、<a id="a-Ar"></a>想、<a id="a-As"></a>行、<a id="a-At"></a>识蕴自性如是，<a id="a-Au"></a>即说受、<a id="a-Av"></a>想、<a id="a-Aw"></a>行、<a id="a-Ax"></a>识蕴如所有性本性不可得。<a id="a-Ay"></a>如色蕴如所有性本性不可得，<a id="a-Az"></a>当知般若波罗蜜多亦复如是；<a id="a-B0"></a>如受、<a id="a-B1"></a>想、<a id="a-B2"></a>行、<a id="a-B3"></a>识蕴如所有性本性不可得，<a id="a-B4"></a>当知般若波罗蜜多亦复如是。</p>
  <p id="aB5">“善勇猛，<a id="a-B6"></a>即眼处非般若波罗蜜多，<a id="a-B7"></a>即耳、<a id="a-B8"></a>鼻、<a id="a-B9"></a>舌、<a id="a-BA"></a>身、<a id="a-BB"></a>意处亦非般若波罗蜜多；<a id="a-BC"></a>离眼处非般若波罗蜜多，<a id="a-BD"></a>离耳、<a id="a-BE"></a>鼻、<a id="a-BF"></a>舌、<a id="a-BG"></a>身、<a id="a-BH"></a>意处亦非般若波罗蜜多。<a id="a-BI"></a>何以故？<a id="a-BJ"></a>善勇猛，<a id="a-BK"></a>眼处彼岸非即眼处，<a id="a-BL"></a>耳、<a id="a-BM"></a>鼻、<a id="a-BN"></a>舌、<a id="a-BO"></a>身、<a id="a-BP"></a>意处彼岸亦非即耳、<a id="a-BQ"></a>鼻、<a id="a-BR"></a>舌、<a id="a-BS"></a>身、<a id="a-BT"></a>意处。<a id="a-BU"></a>如眼处彼岸，<a id="a-BV"></a>眼处亦尔；<a id="a-BW"></a>如耳、<a id="a-BX"></a>鼻、<a id="a-BY"></a>舌、<a id="a-BZ"></a>身、<a id="a-Ba"></a>意处彼岸，<a id="a-Bb"></a>耳、<a id="a-Bc"></a>鼻、<a id="a-Bd"></a>舌、<a id="a-Be"></a>身、<a id="a-Bf"></a>意处亦尔，<a id="a-Bg"></a>善勇猛，<a id="a-Bh"></a>此中眼处彼岸非即眼处者，<a id="a-Bi"></a>说眼处离系；<a id="a-Bj"></a>耳、<a id="a-Bk"></a>鼻、<a id="a-Bl"></a>舌、<a id="a-Bm"></a>身、<a id="a-Bn"></a>意处彼岸亦非即耳、<a id="a-Bo"></a>鼻、<a id="a-Bp"></a>舌、<a id="a-Bq"></a>身、<a id="a-Br"></a>意处者，<a id="a-Bs"></a>说耳、<a id="a-Bt"></a>鼻、<a id="a-Bu"></a>舌、<a id="a-Bv"></a>身、<a id="a-Bw"></a>意处离系。<a id="a-Bx"></a>如眼处彼岸，<a id="a-By"></a>眼处亦尔者，<a id="a-Bz"></a>说眼处自性如是，<a id="a-C0"></a>即说眼处如所有性本性不可得；<a id="a-C1"></a>如耳、<a id="a-C2"></a>鼻、<a id="a-C3"></a>舌、<a id="a-C4"></a>身、<a id="a-C5"></a>意处彼岸，<a id="a-C6"></a>耳、<a id="a-C7"></a>鼻、<a id="a-C8"></a>舌、<a id="a-C9"></a>身、<a id="a-CA"></a>意处亦尔者，<a id="a-CB"></a>说耳、<a id="a-CC"></a>鼻、<a id="a-CD"></a>舌、<a id="a-CE"></a>身、<a id="a-CF"></a>意处自性如是，<a id="a-CG"></a>即说耳、<a id="a-CH"></a>鼻、<a id="a-CI"></a>舌、<a id="a-CJ"></a>身、<a id="a-CK"></a>意处如所有性本性不可得。<a id="a-CL"></a>如眼处如所有性本性不可得，<a id="a-CM"></a>当知般若波罗蜜多亦复如是；<a id="a-CN"></a>如耳、<a id="a-CO"></a>鼻、<a id="a-CP"></a>舌、<a id="a-CQ"></a>身、<a id="a-CR"></a>意处如所有性本性不可得，<a id="a-CS"></a>当知般若波罗蜜多亦复如是。</p>
  <p id="aCT">“善勇猛，<a id="a-CU"></a>即色处非般若波罗蜜多，<a id="a-CV"></a>即声、<a id="a-CW"></a>香、<a id="a-CX"></a>味、<a id="a-CY"></a>触、<a id="a-CZ"></a>法处亦非般若波罗蜜多；<a id="a-Ca"></a>离色处非般若波罗蜜多，<a id="a-Cb"></a>离声、<a id="a-Cc"></a>香、<a id="a-Cd"></a>味、<a id="a-Ce"></a>触、<a id="a-Cf"></a>法处亦非般若波罗蜜多。<a id="a-Cg"></a>何以故？<a id="a-Ch"></a>善勇猛，<a id="a-Ci"></a>色处彼岸非即色处，<a id="a-Cj"></a>声、<a id="a-Ck"></a>香、<a id="a-Cl"></a>味、<a id="a-Cm"></a>触、<a id="a-Cn"></a>法处彼岸亦非即声、<a id="a-Co"></a>香、<a id="a-Cp"></a>味、<a id="a-Cq"></a>触、<a id="a-Cr"></a>法处。<a id="a-Cs"></a>如色处彼岸，<a id="a-Ct"></a>色处亦尔；<a id="a-Cu"></a>如声、<a id="a-Cv"></a>香、<a id="a-Cw"></a>味、<a id="a-Cx"></a>触、<a id="a-Cy"></a>法处彼岸，<a id="a-Cz"></a>声、<a id="a-D0"></a>香、<a id="a-D1"></a>味、<a id="a-D2"></a>触、<a id="a-D3"></a>法处亦尔。<a id="a-D4"></a>善勇猛，<a id="a-D5"></a>此中色处彼岸非即色处者，<a id="a-D6"></a>说色处离系；<a id="a-D7"></a>声、<a id="a-D8"></a>香、<a id="a-D9"></a>味、<a id="a-DA"></a>触、<a id="a-DB"></a>法处彼岸亦非即声、<a id="a-DC"></a>香、<a id="a-DD"></a>味、<a id="a-DE"></a>触、<a id="a-DF"></a>法处者，<a id="a-DG"></a>说声、<a id="a-DH"></a>香、<a id="a-DI"></a>味、<a id="a-DJ"></a>触、<a id="a-DK"></a>法处离系。<a id="a-DL"></a>如色处彼岸，<a id="a-DM"></a>色处亦尔者，<a id="a-DN"></a>说色处自性如是，<a id="a-DO"></a>即说色处如所有性本性不可得；<a id="a-DP"></a>如声、<a id="a-DQ"></a>香、<a id="a-DR"></a>味、<a id="a-DS"></a>触、<a id="a-DT"></a>法处彼岸，<a id="a-DU"></a>声、<a id="a-DV"></a>香、<a id="a-DW"></a>味、<a id="a-DX"></a>触、<a id="a-DY"></a>法处亦尔者，<a id="a-DZ"></a>说声、<a id="a-Da"></a>香、<a id="a-Db"></a>味、<a id="a-Dc"></a>触、<a id="a-Dd"></a>法处自性如是，<a id="a-De"></a>即说声、<a id="a-Df"></a>香、<a id="a-Dg"></a>味、<a id="a-Dh"></a>触、<a id="a-Di"></a>法处如所有性本性不可得。<a id="a-Dj"></a>如色处如所有性本性不可得，<a id="a-Dk"></a>当知般若波罗蜜多亦复如是；<a id="a-Dl"></a>如声、<a id="a-Dm"></a>香、<a id="a-Dn"></a>味、<a id="a-Do"></a>触、<a id="a-Dp"></a>法处如所有性本性不可得，<a id="a-Dq"></a>当知般若波罗蜜多亦复如是。</p>
  <p id="aDr">“善勇猛，<a id="a-Ds"></a>即眼界非般若波罗蜜多，<a id="a-Dt"></a>即耳、<a id="a-Du"></a>鼻、<a id="a-Dv"></a>舌、<a id="a-Dw"></a>身、<a id="a-Dx"></a>意界亦非般若波罗蜜多；<a id="a-Dy"></a>离眼界非般若波罗蜜多，<a id="a-Dz"></a>离耳、<a id="a-E0"></a>鼻、<a id="a-E1"></a>舌、<a id="a-E2"></a>身、<a id="a-E3"></a>意界亦非般若波罗蜜多。<a id="a-E4"></a>何以故？<a id="a-E5"></a>善勇猛，<a id="a-E6"></a>眼界彼岸非即眼界，<a id="a-E7"></a>耳、<a id="a-E8"></a>鼻、<a id="a-E9"></a>舌、<a id="a-EA"></a>身、<a id="a-EB"></a>意界彼岸亦非即耳、<a id="a-EC"></a>鼻、<a id="a-ED"></a>舌、<a id="a-EE"></a>身、<a id="a-EF"></a>意界。<a id="a-EG"></a>如眼界彼岸，<a id="a-EH"></a>眼界亦尔；<a id="a-EI"></a>如耳、<a id="a-EJ"></a>鼻、<a id="a-EK"></a>舌、<a id="a-EL"></a>身、<a id="a-EM"></a>意界彼岸，<a id="a-EN"></a>耳、<a id="a-EO"></a>鼻、<a id="a-EP"></a>舌、<a id="a-EQ"></a>身、<a id="a-ER"></a>意界亦尔。<a id="a-ES"></a>善勇猛，<a id="a-ET"></a>此中眼界彼岸非即眼界者，<a id="a-EU"></a>说眼界离系；<a id="a-EV"></a>耳、<a id="a-EW"></a>鼻、<a id="a-EX"></a>舌、<a id="a-EY"></a>身、<a id="a-EZ"></a>意界彼岸非即耳、<a id="a-Ea"></a>鼻、<a id="a-Eb"></a>舌、<a id="a-Ec"></a>身、<a id="a-Ed"></a>意界者，<a id="a-Ee"></a>说耳、<a id="a-Ef"></a>鼻、<a id="a-Eg"></a>舌、<a id="a-Eh"></a>身、<a id="a-Ei"></a>意界离系。<a id="a-Ej"></a>如眼界彼岸，<a id="a-Ek"></a>眼界亦尔者，<a id="a-El"></a>说眼界自性如是，<a id="a-Em"></a>即说眼界如所有性本性不可得；<a id="a-En"></a>如耳、<a id="a-Eo"></a>鼻、<a id="a-Ep"></a>舌、<a id="a-Eq"></a>身、<a id="a-Er"></a>意界彼岸，<a id="a-Es"></a>耳、<a id="a-Et"></a>鼻、<a id="a-Eu"></a>舌、<a id="a-Ev"></a>身、<a id="a-Ew"></a>意界亦尔者，<a id="a-Ex"></a>说耳、<a id="a-Ey"></a>鼻、<a id="a-Ez"></a>舌、<a id="a-F0"></a>身、<a id="a-F1"></a>意界自性如是，<a id="a-F2"></a>即说耳、<a id="a-F3"></a>鼻、<a id="a-F4"></a>舌、<a id="a-F5"></a>身、<a id="a-F6"></a>意界如所有性本性不可得。<a id="a-F7"></a>如眼界如所有性本性不可得，<a id="a-F8"></a>当知般若波罗蜜多亦复如是；<a id="a-F9"></a>如耳、<a id="a-FA"></a>鼻、<a id="a-FB"></a>舌、<a id="a-FC"></a>身、<a id="a-FD"></a>意界如所有性本性不可得，<a id="a-FE"></a>当知般若波罗蜜多亦复如是。</p>
  <p id="aFF">“善勇猛，<a id="a-FG"></a>即色界非般若波罗蜜多，<a id="a-FH"></a>即声、<a id="a-FI"></a>香、<a id="a-FJ"></a>味、<a id="a-FK"></a>触、<a id="a-FL"></a>法界亦非般若波罗蜜多；<a id="a-FM"></a>离色界非般若波罗蜜多，<a id="a-FN"></a>离声、<a id="a-FO"></a>香、<a id="a-FP"></a>味、<a id="a-FQ"></a>触、<a id="a-FR"></a>法界亦非般若波罗蜜多。<a id="a-FS"></a>何以故？<a id="a-FT"></a>善勇猛，<a id="a-FU"></a>色界彼岸非即色界，<a id="a-FV"></a>声、<a id="a-FW"></a>香、<a id="a-FX"></a>味、<a id="a-FY"></a>触、<a id="a-FZ"></a>法界彼岸亦非即声、<a id="a-Fa"></a>香、<a id="a-Fb"></a>味、<a id="a-Fc"></a>触、<a id="a-Fd"></a>法界。<a id="a-Fe"></a>如色界彼岸，<a id="a-Ff"></a>色界亦尔；<a id="a-Fg"></a>如声、<a id="a-Fh"></a>香、<a id="a-Fi"></a>味、<a id="a-Fj"></a>触、<a id="a-Fk"></a>法界彼岸，<a id="a-Fl"></a>声、<a id="a-Fm"></a>香、<a id="a-Fn"></a>味、<a id="a-Fo"></a>触、<a id="a-Fp"></a>法界亦尔。<a id="a-Fq"></a>善勇猛，<a id="a-Fr"></a>此中色界彼岸非即色界者，<a id="a-Fs"></a>说色界离系；<a id="a-Ft"></a>声、<a id="a-Fu"></a>香、<a id="a-Fv"></a>味、<a id="a-Fw"></a>触、<a id="a-Fx"></a>法界彼岸非即声、<a id="a-Fy"></a>香、<a id="a-Fz"></a>味、<a id="a-G0"></a>触、<a id="a-G1"></a>法界者，<a id="a-G2"></a>说声、<a id="a-G3"></a>香、<a id="a-G4"></a>味、<a id="a-G5"></a>触、<a id="a-G6"></a>法界离系。<a id="a-G7"></a>如色界彼岸，<a id="a-G8"></a>色界亦尔者，<a id="a-G9"></a>说色界自性如是，<a id="a-GA"></a>即说色界如所有性本性不可得；<a id="a-GB"></a>如声、<a id="a-GC"></a>香、<a id="a-GD"></a>味、<a id="a-GE"></a>触、<a id="a-GF"></a>法界彼岸，<a id="a-GG"></a>声、<a id="a-GH"></a>香、<a id="a-GI"></a>味、<a id="a-GJ"></a>触、<a id="a-GK"></a>法界亦尔者，<a id="a-GL"></a>说声、<a id="a-GM"></a>香、<a id="a-GN"></a>味、<a id="a-GO"></a>触、<a id="a-GP"></a>法界自性如是，<a id="a-GQ"></a>即说声、<a id="a-GR"></a>香、<a id="a-GS"></a>味、<a id="a-GT"></a>触、<a id="a-GU"></a>法界如所有性本性不可得。<a id="a-GV"></a>如色界如所有性本性不可得，<a id="a-GW"></a>当知般若波罗蜜多亦复如是；<a id="a-GX"></a>如声、<a id="a-GY"></a>香、<a id="a-GZ"></a>味、<a id="a-Ga"></a>触、<a id="a-Gb"></a>法界如所有性本性不可得，<a id="a-Gc"></a>当知般若波罗蜜多亦复如是。</p>
  <p id="aGd">“善勇猛，<a id="a-Ge"></a>即眼识界非般若波罗蜜多，<a id="a-Gf"></a>即耳、<a id="a-Gg"></a>鼻、<a id="a-Gh"></a>舌、<a id="a-Gi"></a>身、<a id="a-Gj"></a>意识界亦非般若波罗蜜多；<a id="a-Gk"></a>离眼识界非般若波罗蜜多，<a id="a-Gl"></a>离耳、<a id="a-Gm"></a>鼻、<a id="a-Gn"></a>舌、<a id="a-Go"></a>身、<a id="a-Gp"></a>意识界亦非般若波罗蜜多。<a id="a-Gq"></a>何以故？<a id="a-Gr"></a>善勇猛，<a id="a-Gs"></a>眼识界彼岸非即眼识界，<a id="a-Gt"></a>耳、<a id="a-Gu"></a>鼻、<a id="a-Gv"></a>舌、<a id="a-Gw"></a>身、<a id="a-Gx"></a>意识界彼岸亦非即耳、<a id="a-Gy"></a>鼻、<a id="a-Gz"></a>舌、<a id="a-H0"></a>身、<a id="a-H1"></a>意识界。<a id="a-H2"></a>如眼识界彼岸，<a id="a-H3"></a>眼识界亦尔；<a id="a-H4"></a>如耳、<a id="a-H5"></a>鼻、<a id="a-H6"></a>舌、<a id="a-H7"></a>身、<a id="a-H8"></a>意识界彼岸，<a id="a-H9"></a>耳、<a id="a-HA"></a>鼻、<a id="a-HB"></a>舌、<a id="a-HC"></a>身、<a id="a-HD"></a>意识界亦尔。<a id="a-HE"></a>善勇猛，<a id="a-HF"></a>此中眼识界彼岸非即眼识界者，<a id="a-HG"></a>说眼识界离系；<a id="a-HH"></a>耳、<a id="a-HI"></a>鼻、<a id="a-HJ"></a>舌、<a id="a-HK"></a>身、<a id="a-HL"></a>意识界彼岸非即耳、<a id="a-HM"></a>鼻、<a id="a-HN"></a>舌、<a id="a-HO"></a>身、<a id="a-HP"></a>意识界者，<a id="a-HQ"></a>说耳、<a id="a-HR"></a>鼻、<a id="a-HS"></a>舌、<a id="a-HT"></a>身、<a id="a-HU"></a>意识界离系。<a id="a-HV"></a>如眼识界彼岸，<a id="a-HW"></a>眼识界亦尔者，<a id="a-HX"></a>说眼识界自性如是，<a id="a-HY"></a>即说眼识界如所有性本性不可得；<a id="a-HZ"></a>如耳、<a id="a-Ha"></a>鼻、<a id="a-Hb"></a>舌、<a id="a-Hc"></a>身、<a id="a-Hd"></a>意识界彼岸，<a id="a-He"></a>耳、<a id="a-Hf"></a>鼻、<a id="a-Hg"></a>舌、<a id="a-Hh"></a>身、<a id="a-Hi"></a>意识界亦尔者，<a id="a-Hj"></a>说耳、<a id="a-Hk"></a>鼻、<a id="a-Hl"></a>舌、<a id="a-Hm"></a>身、<a id="a-Hn"></a>意识界自性如是，<a id="a-Ho"></a>即说耳、<a id="a-Hp"></a>鼻、<a id="a-Hq"></a>舌、<a id="a-Hr"></a>身、<a id="a-Hs"></a>意识界如所有性本性不可得。<a id="a-Ht"></a>如眼识界如所有性本性不可得，<a id="a-Hu"></a>当知般若波罗蜜多亦复如是；<a id="a-Hv"></a>如耳、<a id="a-Hw"></a>鼻、<a id="a-Hx"></a>舌、<a id="a-Hy"></a>身、<a id="a-Hz"></a>意识界如所有性本性不可得，<a id="a-I0"></a>当知般若波罗蜜多亦复如是。</p>
  <p id="aI1">“善勇猛，<a id="a-I2"></a>即一切法非般若波罗蜜多，<a id="a-I3"></a>离一切法亦非般若波罗蜜多。<a id="a-I4"></a>何以故？<a id="a-I5"></a>善勇猛，<a id="a-I6"></a>一切法彼岸非即一切法。<a id="a-I7"></a>如一切法彼岸，<a id="a-I8"></a>一切法亦尔。<a id="a-I9"></a>善勇猛，<a id="a-IA"></a>此中一切法彼岸非即一切法者，<a id="a-IB"></a>说一切法离系；<a id="a-IC"></a>如一切法彼岸，<a id="a-ID"></a>一切法亦尔者，<a id="a-IE"></a>说一切法自性如是，<a id="a-IF"></a>即说一切法如所有性本性不可得。<a id="a-IG"></a>如一切法如所有性本性不可得，<a id="a-IH"></a>当知般若波罗蜜多亦复如是。</p>
  <p id="aII">“复次，<a id="a-IJ"></a>善勇猛，<a id="a-IK"></a>如是般若波罗蜜多，<a id="a-IL"></a>不依色蕴，<a id="a-IM"></a>亦不依受、<a id="a-IN"></a>想、<a id="a-IO"></a>行、<a id="a-IP"></a>识蕴；<a id="a-IQ"></a>如是般若波罗蜜多，<a id="a-IR"></a>不依眼处，<a id="a-IS"></a>亦不依耳、<a id="a-IT"></a>鼻、<a id="a-IU"></a>舌、<a id="a-IV"></a>身、<a id="a-IW"></a>意处；<a id="a-IX"></a>如是般若波罗蜜多，<a id="a-IY"></a>不依色处，<a id="a-IZ"></a>亦不依声、<a id="a-Ia"></a>香、<a id="a-Ib"></a>味、<a id="a-Ic"></a>触、<a id="a-Id"></a>法处；<a id="a-Ie"></a>如是般若波罗蜜多，<a id="a-If"></a>不依眼界，<a id="a-Ig"></a>亦不依耳、<a id="a-Ih"></a>鼻、<a id="a-Ii"></a>舌、<a id="a-Ij"></a>身、<a id="a-Ik"></a>意界；<a id="a-Il"></a>如是般若波罗蜜多，<a id="a-Im"></a>不依色界，<a id="a-In"></a>亦不依声、<a id="a-Io"></a>香、<a id="a-Ip"></a>味、<a id="a-Iq"></a>触、<a id="a-Ir"></a>法界；<a id="a-Is"></a>如是般若波罗蜜多，<a id="a-It"></a>不依眼识界，<a id="a-Iu"></a>亦不依耳、<a id="a-Iv"></a>鼻、<a id="a-Iw"></a>舌、<a id="a-Ix"></a>身、<a id="a-Iy"></a>意识界。<a id="a-Iz"></a>如是般若波罗蜜多，<a id="a-J0"></a>于一切法都无所依。</p>
  <p id="aJ1">“复次，<a id="a-J2"></a>善勇猛，<a id="a-J3"></a>如是般若波罗蜜多，<a id="a-J4"></a>不在色蕴内，<a id="a-J5"></a>不在色蕴外，<a id="a-J6"></a>不在两间，<a id="a-J7"></a>远离而住；<a id="a-J8"></a>亦不在受、<a id="a-J9"></a>想、<a id="a-JA"></a>行、<a id="a-JB"></a>识蕴内，<a id="a-JC"></a>不在受、<a id="a-JD"></a>想、<a id="a-JE"></a>行、<a id="a-JF"></a>识蕴外，<a id="a-JG"></a>不在两间，<a id="a-JH"></a>远离而住。<a id="a-JI"></a>如是般若波罗蜜多，<a id="a-JJ"></a>不在眼处内，<a id="a-JK"></a>不在眼处外，<a id="a-JL"></a>不在两间，<a id="a-JM"></a>远离而住；<a id="a-JN"></a>亦不在耳、<a id="a-JO"></a>鼻、<a id="a-JP"></a>舌、<a id="a-JQ"></a>身、<a id="a-JR"></a>意处内，<a id="a-JS"></a>不在耳、<a id="a-JT"></a>鼻、<a id="a-JU"></a>舌、<a id="a-JV"></a>身、<a id="a-JW"></a>意处外、<a id="a-JX"></a>不在两间，<a id="a-JY"></a>远离而住。<a id="a-JZ"></a>如是般若波罗蜜多，<a id="a-Ja"></a>不在色处内、<a id="a-Jb"></a>不在色处外，<a id="a-Jc"></a>不在两间，<a id="a-Jd"></a>远离而住；<a id="a-Je"></a>亦不在声、<a id="a-Jf"></a>香、<a id="a-Jg"></a>味、<a id="a-Jh"></a>触、<a id="a-Ji"></a>法处内，<a id="a-Jj"></a>不在声、<a id="a-Jk"></a>香、<a id="a-Jl"></a>味、<a id="a-Jm"></a>触、<a id="a-Jn"></a>法处外，<a id="a-Jo"></a>不在两间，<a id="a-Jp"></a>远离而住。<a id="a-Jq"></a>如是般若波罗蜜多，<a id="a-Jr"></a>不在眼界内，<a id="a-Js"></a>不在眼界外，<a id="a-Jt"></a>不在两间，<a id="a-Ju"></a>远离而住；<a id="a-Jv"></a>亦不在耳、<a id="a-Jw"></a>鼻、<a id="a-Jx"></a>舌、<a id="a-Jy"></a>身、<a id="a-Jz"></a>意界内，<a id="a-K0"></a>不在耳、<a id="a-K1"></a>鼻、<a id="a-K2"></a>舌、<a id="a-K3"></a>身、<a id="a-K4"></a>意界外，<a id="a-K5"></a>不在两间，<a id="a-K6"></a>远离而住。<a id="a-K7"></a>如是般若波罗蜜多，<a id="a-K8"></a>不在色界内，<a id="a-K9"></a>不在色界外，<a id="a-KA"></a>不在两间，<a id="a-KB"></a>远离而住；<a id="a-KC"></a>亦不在声、<a id="a-KD"></a>香、<a id="a-KE"></a>味、<a id="a-KF"></a>触、<a id="a-KG"></a>法界内，<a id="a-KH"></a>不在声、<a id="a-KI"></a>香、<a id="a-KJ"></a>味、<a id="a-KK"></a>触、<a id="a-KL"></a>法界外，<a id="a-KM"></a>不在两间，<a id="a-KN"></a>远离而住。<a id="a-KO"></a>如是般若波罗蜜多，<a id="a-KP"></a>不在眼识界内，<a id="a-KQ"></a>不在眼识界外，<a id="a-KR"></a>不在两间，<a id="a-KS"></a>远离而住；<a id="a-KT"></a>亦不在耳、<a id="a-KU"></a>鼻、<a id="a-KV"></a>舌、<a id="a-KW"></a>身、<a id="a-KX"></a>意识界内，<a id="a-KY"></a>不在耳、<a id="a-KZ"></a>鼻、<a id="a-Ka"></a>舌、<a id="a-Kb"></a>身、<a id="a-Kc"></a>意识界外，<a id="a-Kd"></a>不在两间，<a id="a-Ke"></a>远离而住。<a id="a-Kf"></a>如是般若波罗蜜多，<a id="a-Kg"></a>不在一切法内，<a id="a-Kh"></a>不在一切法外，<a id="a-Ki"></a>不在两间，<a id="a-Kj"></a>远离而住。</p>
  <p id="aKk">“复次，<a id="a-Kl"></a>善勇猛，<a id="a-Km"></a>如是般若波罗蜜多，<a id="a-Kn"></a>与色蕴非相应非不相应，<a id="a-Ko"></a>与受、<a id="a-Kp"></a>想、<a id="a-Kq"></a>行、<a id="a-Kr"></a>识蕴亦非相应非不相应。<a id="a-Ks"></a>如是般若波罗蜜多，<a id="a-Kt"></a>与眼处非相应非不相应，<a id="a-Ku"></a>与耳、<a id="a-Kv"></a>鼻、<a id="a-Kw"></a>舌、<a id="a-Kx"></a>身、<a id="a-Ky"></a>意处亦非相应非不相应。<a id="a-Kz"></a>如是般若波罗蜜多，<a id="a-L0"></a>与色处非相应非不相应，<a id="a-L1"></a>与声、<a id="a-L2"></a>香、<a id="a-L3"></a>味、<a id="a-L4"></a>触、<a id="a-L5"></a>法处亦非相应非不相应。<a id="a-L6"></a>如是般若波罗蜜多，<a id="a-L7"></a>与眼界非相应非不相应，<a id="a-L8"></a>与耳、<a id="a-L9"></a>鼻、<a id="a-LA"></a>舌、<a id="a-LB"></a>身、<a id="a-LC"></a>意界亦非相应非不相应。<a id="a-LD"></a>如是般若波罗蜜多，<a id="a-LE"></a>与色界非相应非不相应，<a id="a-LF"></a>与声、<a id="a-LG"></a>香、<a id="a-LH"></a>味、<a id="a-LI"></a>触、<a id="a-LJ"></a>法界亦非相应非不相应。<a id="a-LK"></a>如是般若波罗蜜多，<a id="a-LL"></a>与眼识界非相应非不相应，<a id="a-LM"></a>与耳、<a id="a-LN"></a>鼻、<a id="a-LO"></a>舌、<a id="a-LP"></a>身、<a id="a-LQ"></a>意识界亦非相应非不相应。<a id="a-LR"></a>如是般若波罗蜜多，<a id="a-LS"></a>与一切法非相应非不相应。</p>
  <p id="aLT">“复次，<a id="a-LU"></a>善勇猛，<a id="a-LV"></a>色蕴真如、<a id="a-LW"></a>不虚妄性、<a id="a-LX"></a>不变异性、<a id="a-LY"></a>如所有性，<a id="a-LZ"></a>是谓般若波罗蜜多；<a id="a-La"></a>受、<a id="a-Lb"></a>想、<a id="a-Lc"></a>行、<a id="a-Ld"></a>识蕴真如、<a id="a-Le"></a>不虚妄性、<a id="a-Lf"></a>不变异性、<a id="a-Lg"></a>如所有性，<a id="a-Lh"></a>是谓般若波罗蜜多。<a id="a-Li"></a>眼处真如不虚妄性、<a id="a-Lj"></a>不变异性、<a id="a-Lk"></a>如所有性，<a id="a-Ll"></a>是谓般若波罗蜜多；<a id="a-Lm"></a>耳、<a id="a-Ln"></a>鼻、<a id="a-Lo"></a>舌、<a id="a-Lp"></a>身、<a id="a-Lq"></a>意处真如、<a id="a-Lr"></a>不虚妄性、<a id="a-Ls"></a>不变异性、<a id="a-Lt"></a>如所有性，<a id="a-Lu"></a>是谓般若波罗蜜多。<a id="a-Lv"></a>色处真如、<a id="a-Lw"></a>不虚妄性、<a id="a-Lx"></a>不变异性、<a id="a-Ly"></a>如所有性，<a id="a-Lz"></a>是谓般若波罗蜜多；<a id="a-M0"></a>声、<a id="a-M1"></a>香、<a id="a-M2"></a>味、<a id="a-M3"></a>触、<a id="a-M4"></a>法处真如、<a id="a-M5"></a>不虚妄性、<a id="a-M6"></a>不变异性、<a id="a-M7"></a>如所有性，<a id="a-M8"></a>是谓般若波罗蜜多。<a id="a-M9"></a>眼界真如、<a id="a-MA"></a>不虚妄性、<a id="a-MB"></a>不变异性、<a id="a-MC"></a>如所有性，<a id="a-MD"></a>是谓般若波罗蜜多；<a id="a-ME"></a>耳、<a id="a-MF"></a>鼻、<a id="a-MG"></a>舌、<a id="a-MH"></a>身、<a id="a-MI"></a>意界真如、<a id="a-MJ"></a>不虚妄性、<a id="a-MK"></a>不变异性、<a id="a-ML"></a>如所有性，<a id="a-MM"></a>是谓般若波罗蜜多。<a id="a-MN"></a>色界真如、<a id="a-MO"></a>不虚妄性、<a id="a-MP"></a>不变异性、<a id="a-MQ"></a>如所有性，<a id="a-MR"></a>是谓般若波罗蜜多；<a id="a-MS"></a>声、<a id="a-MT"></a>香、<a id="a-MU"></a>味、<a id="a-MV"></a>触、<a id="a-MW"></a>法界真如、<a id="a-MX"></a>不虚妄性、<a id="a-MY"></a>不变异性、<a id="a-MZ"></a>如所有性，<a id="a-Ma"></a>是谓般若波罗蜜多。<a id="a-Mb"></a>眼识界真如、<a id="a-Mc"></a>不虚妄性、<a id="a-Md"></a>不变异性、<a id="a-Me"></a>如所有性，<a id="a-Mf"></a>是谓般若波罗蜜多；<a id="a-Mg"></a>耳、<a id="a-Mh"></a>鼻、<a id="a-Mi"></a>舌、<a id="a-Mj"></a>身、<a id="a-Mk"></a>意识界真如、<a id="a-Ml"></a>不虚妄性、<a id="a-Mm"></a>不变异性、<a id="a-Mn"></a>如所有性，<a id="a-Mo"></a>是谓般若波罗蜜多。<a id="a-Mp"></a>一切法真如、<a id="a-Mq"></a>不虚妄性、<a id="a-Mr"></a>不变异性、<a id="a-Ms"></a>如所有性，<a id="a-Mt"></a>是谓般若波罗蜜多。</p>
  <p id="aMu">“复次，<a id="a-Mv"></a>善勇猛，<a id="a-Mw"></a>色蕴者离色蕴性。<a id="a-Mx"></a>所以者何？<a id="a-My"></a>非色蕴中有色蕴性。<a id="a-Mz"></a>此无所有，<a id="a-N0"></a>是谓般若波罗蜜多。<a id="a-N1"></a>受、<a id="a-N2"></a>想、<a id="a-N3"></a>行、<a id="a-N4"></a>识蕴者离受、<a id="a-N5"></a>想、<a id="a-N6"></a>行、<a id="a-N7"></a>识蕴性。<a id="a-N8"></a>所以者何？<a id="a-N9"></a>非受、<a id="a-NA"></a>想、<a id="a-NB"></a>行、<a id="a-NC"></a>识蕴中有受、<a id="a-ND"></a>想、<a id="a-NE"></a>行、<a id="a-NF"></a>识蕴性。<a id="a-NG"></a>此无所有，<a id="a-NH"></a>是谓般若波罗蜜多。<a id="a-NI"></a>眼处者离眼处性。<a id="a-NJ"></a>所以者何？<a id="a-NK"></a>非眼处中有眼处性。<a id="a-NL"></a>此无所有，<a id="a-NM"></a>是谓般若波罗蜜多。<a id="a-NN"></a>耳、<a id="a-NO"></a>鼻、<a id="a-NP"></a>舌、<a id="a-NQ"></a>身、<a id="a-NR"></a>意处者离耳、<a id="a-NS"></a>鼻、<a id="a-NT"></a>舌、<a id="a-NU"></a>身、<a id="a-NV"></a>意处性。<a id="a-NW"></a>所以者何？<a id="a-NX"></a>非耳、<a id="a-NY"></a>鼻、<a id="a-NZ"></a>舌、<a id="a-Na"></a>身、<a id="a-Nb"></a>意处中有耳、<a id="a-Nc"></a>鼻、<a id="a-Nd"></a>舌、<a id="a-Ne"></a>身、<a id="a-Nf"></a>意处性。<a id="a-Ng"></a>此无所有，<a id="a-Nh"></a>是谓般若波罗蜜多。<a id="a-Ni"></a>色处者离色处性。<a id="a-Nj"></a>所以者何？<a id="a-Nk"></a>非色处中有色处性。<a id="a-Nl"></a>此无所有，<a id="a-Nm"></a>是谓般若波罗蜜多。<a id="a-Nn"></a>声、<a id="a-No"></a>香、<a id="a-Np"></a>味、<a id="a-Nq"></a>触、<a id="a-Nr"></a>法处者离声、<a id="a-Ns"></a>香、<a id="a-Nt"></a>味、<a id="a-Nu"></a>触、<a id="a-Nv"></a>法处性，<a id="a-Nw"></a>所以者何？<a id="a-Nx"></a>非声、<a id="a-Ny"></a>香、<a id="a-Nz"></a>味、<a id="a-O0"></a>触、<a id="a-O1"></a>法处中有声、<a id="a-O2"></a>香、<a id="a-O3"></a>味、<a id="a-O4"></a>触、<a id="a-O5"></a>法处性。<a id="a-O6"></a>此无所有，<a id="a-O7"></a>是谓般若波罗蜜多。<a id="a-O8"></a>眼界者离眼界性。<a id="a-O9"></a>所以者何？<a id="a-OA"></a>非眼界中有眼界性。<a id="a-OB"></a>此无所有，<a id="a-OC"></a>是谓般若波罗蜜多。<a id="a-OD"></a>耳、<a id="a-OE"></a>鼻、<a id="a-OF"></a>舌、<a id="a-OG"></a>身、<a id="a-OH"></a>意界者离耳、<a id="a-OI"></a>鼻、<a id="a-OJ"></a>舌、<a id="a-OK"></a>身、<a id="a-OL"></a>意界性。<a id="a-OM"></a>所以者何？<a id="a-ON"></a>非耳、<a id="a-OO"></a>鼻、<a id="a-OP"></a>舌、<a id="a-OQ"></a>身、<a id="a-OR"></a>意界中有耳、<a id="a-OS"></a>鼻、<a id="a-OT"></a>舌、<a id="a-OU"></a>身、<a id="a-OV"></a>意界性。<a id="a-OW"></a>此无所有，<a id="a-OX"></a>是谓般若波罗蜜多。<a id="a-OY"></a>色界者离色界性。<a id="a-OZ"></a>所以者何？<a id="a-Oa"></a>非色界中有色界性。<a id="a-Ob"></a>此无所有，<a id="a-Oc"></a>是谓般若波罗蜜多。<a id="a-Od"></a>声、<a id="a-Oe"></a>香、<a id="a-Of"></a>味、<a id="a-Og"></a>触、<a id="a-Oh"></a>法界者离声、<a id="a-Oi"></a>香、<a id="a-Oj"></a>味、<a id="a-Ok"></a>触、<a id="a-Ol"></a>法界性。<a id="a-Om"></a>所以者何？<a id="a-On"></a>非声、<a id="a-Oo"></a>香、<a id="a-Op"></a>味、<a id="a-Oq"></a>触、<a id="a-Or"></a>法界中有声、<a id="a-Os"></a>香、<a id="a-Ot"></a>味、<a id="a-Ou"></a>触、<a id="a-Ov"></a>法界性。<a id="a-Ow"></a>此无所有，<a id="a-Ox"></a>是谓般若波罗蜜多。<a id="a-Oy"></a>眼识界者离眼识界性。<a id="a-Oz"></a>所以者何？<a id="a-P0"></a>非眼识界中有眼识界性。<a id="a-P1"></a>此无所有，<a id="a-P2"></a>是谓般若波罗蜜多。<a id="a-P3"></a>耳、<a id="a-P4"></a>鼻、<a id="a-P5"></a>舌、<a id="a-P6"></a>身、<a id="a-P7"></a>意识界者离耳、<a id="a-P8"></a>鼻、<a id="a-P9"></a>舌、<a id="a-PA"></a>身、<a id="a-PB"></a>意识界性。<a id="a-PC"></a>所以者何？<a id="a-PD"></a>非耳、<a id="a-PE"></a>鼻、<a id="a-PF"></a>舌、<a id="a-PG"></a>身、<a id="a-PH"></a>意识界中有耳、<a id="a-PI"></a>鼻、<a id="a-PJ"></a>舌、<a id="a-PK"></a>身、<a id="a-PL"></a>意识界性。<a id="a-PM"></a>此无所有，<a id="a-PN"></a>是谓般若波罗蜜多。<a id="a-PO"></a>一切法者离一切法性。<a id="a-PP"></a>所以者何？<a id="a-PQ"></a>非一切法中有一切法性。<a id="a-PR"></a>此无所有，<a id="a-PS"></a>是谓般若波罗蜜多。</p>
  <p id="aPT">“复次，<a id="a-PU"></a>善勇猛，<a id="a-PV"></a>色蕴自性离色蕴，<a id="a-PW"></a>受、<a id="a-PX"></a>想、<a id="a-PY"></a>行、<a id="a-PZ"></a>识蕴自性离受、<a id="a-Pa"></a>想、<a id="a-Pb"></a>行、<a id="a-Pc"></a>识蕴；<a id="a-Pd"></a>此离自性，<a id="a-Pe"></a>是谓般若波罗蜜多。<a id="a-Pf"></a>眼处自性离眼处，<a id="a-Pg"></a>耳、<a id="a-Ph"></a>鼻、<a id="a-Pi"></a>舌、<a id="a-Pj"></a>身、<a id="a-Pk"></a>意处自性离耳、<a id="a-Pl"></a>鼻、<a id="a-Pm"></a>舌、<a id="a-Pn"></a>身、<a id="a-Po"></a>意处；<a id="a-Pp"></a>此离自性，<a id="a-Pq"></a>是谓般若波罗蜜多。<a id="a-Pr"></a>色处自性离色处，<a id="a-Ps"></a>声、<a id="a-Pt"></a>香、<a id="a-Pu"></a>味、<a id="a-Pv"></a>触、<a id="a-Pw"></a>法处自性离声、<a id="a-Px"></a>香、<a id="a-Py"></a>味、<a id="a-Pz"></a>触、<a id="a-Q0"></a>法处；<a id="a-Q1"></a>此离自性，<a id="a-Q2"></a>是谓般若波罗蜜多。<a id="a-Q3"></a>眼界自性离眼界，<a id="a-Q4"></a>耳、<a id="a-Q5"></a>鼻、<a id="a-Q6"></a>舌、<a id="a-Q7"></a>身、<a id="a-Q8"></a>意界自性离耳、<a id="a-Q9"></a>鼻、<a id="a-QA"></a>舌、<a id="a-QB"></a>身、<a id="a-QC"></a>意界；<a id="a-QD"></a>此离自性，<a id="a-QE"></a>是谓般若波罗蜜多。<a id="a-QF"></a>色界自性离色界，<a id="a-QG"></a>声、<a id="a-QH"></a>香、<a id="a-QI"></a>味、<a id="a-QJ"></a>触、<a id="a-QK"></a>法界自性离声、<a id="a-QL"></a>香、<a id="a-QM"></a>味、<a id="a-QN"></a>触、<a id="a-QO"></a>法界；<a id="a-QP"></a>此离自性，<a id="a-QQ"></a>是谓般若波罗蜜多。<a id="a-QR"></a>眼识界自性离眼识界，<a id="a-QS"></a>耳、<a id="a-QT"></a>鼻、<a id="a-QU"></a>舌、<a id="a-QV"></a>身、<a id="a-QW"></a>意识界自性离耳、<a id="a-QX"></a>鼻、<a id="a-QY"></a>舌、<a id="a-QZ"></a>身、<a id="a-Qa"></a>意识界；<a id="a-Qb"></a>此离自性，<a id="a-Qc"></a>是谓般若波罗蜜多。<a id="a-Qd"></a>一切法自性离一切法，<a id="a-Qe"></a>此离自性，<a id="a-Qf"></a>是谓般若波罗蜜多。</p>
  <p id="aQg">“复次，<a id="a-Qh"></a>善勇猛，<a id="a-Qi"></a>色蕴无色蕴自性，<a id="a-Qj"></a>受、<a id="a-Qk"></a>想、<a id="a-Ql"></a>行、<a id="a-Qm"></a>识蕴无受、<a id="a-Qn"></a>想、<a id="a-Qo"></a>行、<a id="a-Qp"></a>识蕴自性；<a id="a-Qq"></a>此无自性，<a id="a-Qr"></a>是谓般若波罗蜜多。<a id="a-Qs"></a>眼处无眼处自性，<a id="a-Qt"></a>耳、<a id="a-Qu"></a>鼻、<a id="a-Qv"></a>舌、<a id="a-Qw"></a>身、<a id="a-Qx"></a>意处无耳、<a id="a-Qy"></a>鼻、<a id="a-Qz"></a>舌、<a id="a-R0"></a>身、<a id="a-R1"></a>意处自性；<a id="a-R2"></a>此无自性，<a id="a-R3"></a>是谓般若波罗蜜多。<a id="a-R4"></a>色处无色处自性，<a id="a-R5"></a>声、<a id="a-R6"></a>香、<a id="a-R7"></a>味、<a id="a-R8"></a>触、<a id="a-R9"></a>法处无声、<a id="a-RA"></a>香、<a id="a-RB"></a>味、<a id="a-RC"></a>触、<a id="a-RD"></a>法处自性；<a id="a-RE"></a>此无自性，<a id="a-RF"></a>是谓般若波罗蜜多。<a id="a-RG"></a>眼界无眼界自性，<a id="a-RH"></a>耳、<a id="a-RI"></a>鼻、<a id="a-RJ"></a>舌、<a id="a-RK"></a>身、<a id="a-RL"></a>意界无耳、<a id="a-RM"></a>鼻、<a id="a-RN"></a>舌、<a id="a-RO"></a>身、<a id="a-RP"></a>意界自性；<a id="a-RQ"></a>此无自性，<a id="a-RR"></a>是谓般若波罗蜜多。<a id="a-RS"></a>色界无色界自性，<a id="a-RT"></a>声、<a id="a-RU"></a>香、<a id="a-RV"></a>味、<a id="a-RW"></a>触、<a id="a-RX"></a>法界无声、<a id="a-RY"></a>香、<a id="a-RZ"></a>味、<a id="a-Ra"></a>触、<a id="a-Rb"></a>法界自性；<a id="a-Rc"></a>此无自性，<a id="a-Rd"></a>是谓般若波罗蜜多。<a id="a-Re"></a>眼识界无眼识界自性，<a id="a-Rf"></a>耳、<a id="a-Rg"></a>鼻、<a id="a-Rh"></a>舌、<a id="a-Ri"></a>身、<a id="a-Rj"></a>意识界无耳、<a id="a-Rk"></a>鼻、<a id="a-Rl"></a>舌、<a id="a-Rm"></a>身、<a id="a-Rn"></a>意识界自性；<a id="a-Ro"></a>此无自性，<a id="a-Rp"></a>是谓般若波罗蜜多。<a id="a-Rq"></a>一切法无一切法自性，<a id="a-Rr"></a>此无自性，<a id="a-Rs"></a>是谓般若波罗蜜多。</p>
 </body>
</html>