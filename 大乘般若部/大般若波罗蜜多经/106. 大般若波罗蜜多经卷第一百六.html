<!doctype html>
<html id="z3IBSop1h" data-ver="1481">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百六</h1>
  <h2 id="a2">初分校量功德品第三十之四</h2>
  <p id="a3">尔时，<a id="a-4"></a>会中所有四大王众天乃至色究竟天，<a id="a-5"></a>同时化作种种天华、<a id="a-6"></a>衣服、<a id="a-7"></a>璎珞及香鬘等，<a id="a-8"></a>踊身虚空而散佛上，<a id="a-9"></a>合掌恭敬，<a id="a-A"></a>俱白佛言：<a id="a-B"></a>“愿此般若波罗蜜多在赡部洲人中久住。<a id="a-C"></a>何以故？<a id="a-D"></a>乃至般若波罗蜜多在赡部洲人中流布，<a id="a-E"></a>当知此处佛宝、<a id="a-F"></a>法宝、<a id="a-G"></a>苾蒭僧宝久住不灭。<a id="a-H"></a>于此三千大千世界，<a id="a-I"></a>乃至十方无量、<a id="a-J"></a>无数、<a id="a-K"></a>无边佛国亦复如是，<a id="a-L"></a>由此菩萨摩诃萨众及殊胜行亦可了知。<a id="a-M"></a>世尊，<a id="a-N"></a>随诸方邑有善男子、<a id="a-O"></a>善女人等，<a id="a-P"></a>以净信心书持如是甚深般若波罗蜜多恭敬供养，<a id="a-Q"></a>当知是处有妙光明，<a id="a-R"></a>除灭暗冥，<a id="a-S"></a>生诸胜利。<a id="a-T"></a>”</p>
  <p id="aU">尔时，<a id="a-V"></a>佛告天帝释等诸天众言：<a id="a-W"></a>“如是，<a id="a-X"></a>如是，<a id="a-Y"></a>如汝所说。<a id="a-Z"></a>乃至般若波罗蜜多在赡部洲人中流布，<a id="a-a"></a>当知此处佛宝、<a id="a-b"></a>法宝、<a id="a-c"></a>苾蒭僧宝久住不灭。<a id="a-d"></a>于此三千大千世界，<a id="a-e"></a>乃至十方无量、<a id="a-f"></a>无数、<a id="a-g"></a>无边佛国亦复如是，<a id="a-h"></a>由此菩萨摩诃萨众及殊胜行亦可了知。<a id="a-i"></a>随诸方邑有善男子、<a id="a-j"></a>善女人等，<a id="a-k"></a>以净信心书持如是甚深般若波罗蜜多恭敬供养，<a id="a-l"></a>当知是处有妙光明，<a id="a-m"></a>除灭暗冥，<a id="a-n"></a>生诸胜利。<a id="a-o"></a>”</p>
  <p id="ap">时，<a id="a-q"></a>诸天众复化种种上妙天华、<a id="a-r"></a>衣服、<a id="a-s"></a>璎珞及香鬘等而散佛上，<a id="a-t"></a>重白佛言：<a id="a-u"></a>“若善男子、<a id="a-v"></a>善女人等，<a id="a-w"></a>于此般若波罗蜜多，<a id="a-x"></a>至心听闻、<a id="a-y"></a>受持读诵、<a id="a-z"></a>精勤修学、<a id="a-10"></a>如理思惟，<a id="a-11"></a>广为有情宣说流布；<a id="a-12"></a>是善男子、<a id="a-13"></a>善女人等，<a id="a-14"></a>魔及眷属不得其便。<a id="a-15"></a>我等诸天亦常随逐是善男子、<a id="a-16"></a>善女人等，<a id="a-17"></a>勤加拥护令无损恼。<a id="a-18"></a>何以故？<a id="a-19"></a>是善男子、<a id="a-1A"></a>善女人等，<a id="a-1B"></a>我等诸天敬事如佛，<a id="a-1C"></a>或如近佛，<a id="a-1D"></a>尊重法故。<a id="a-1E"></a>”</p>
  <p id="a1F">尔时，<a id="a-1G"></a>天帝释白佛言：<a id="a-1H"></a>“世尊，<a id="a-1I"></a>若善男子、<a id="a-1J"></a>善女人等，<a id="a-1K"></a>于此般若波罗蜜多，<a id="a-1L"></a>至心听闻、<a id="a-1M"></a>受持读诵、<a id="a-1N"></a>精勤修学、<a id="a-1O"></a>如理思惟，<a id="a-1P"></a>广为有情宣说流布；<a id="a-1Q"></a>是善男子、<a id="a-1R"></a>善女人等，<a id="a-1S"></a>非少善根能办是事，<a id="a-1T"></a>定于先世无量佛所，<a id="a-1U"></a>多集善根、<a id="a-1V"></a>多发正愿、<a id="a-1W"></a>多供养佛、<a id="a-1X"></a>多善知识之所摄受，<a id="a-1Y"></a>乃能于此甚深般若波罗蜜多，<a id="a-1Z"></a>至心听闻、<a id="a-1a"></a>受持读诵、<a id="a-1b"></a>精勤修学、<a id="a-1c"></a>如理思惟，<a id="a-1d"></a>广为有情宣说流布。</p>
  <p id="a1e">“世尊，<a id="a-1f"></a>欲得诸佛一切智智，<a id="a-1g"></a>当求般若波罗蜜多；<a id="a-1h"></a>欲得般若波罗蜜多，<a id="a-1i"></a>当求诸佛一切智智。<a id="a-1j"></a>何以故？<a id="a-1k"></a>诸佛所得一切智智，<a id="a-1l"></a>皆从般若波罗蜜多而得生故；<a id="a-1m"></a>如是般若波罗蜜多，<a id="a-1n"></a>皆从诸佛一切智智而得生故。<a id="a-1o"></a>所以者何？<a id="a-1p"></a>诸佛所得一切智智不异般若波罗蜜多，<a id="a-1q"></a>如是般若波罗蜜多不异诸佛一切智智，<a id="a-1r"></a>诸佛所得一切智智与此般若波罗蜜多，<a id="a-1s"></a>当知无二亦无二分。<a id="a-1t"></a>”</p>
  <p id="a1u">尔时，<a id="a-1v"></a>佛告天帝释言：<a id="a-1w"></a>“如是，<a id="a-1x"></a>如是，<a id="a-1y"></a>如汝所说。<a id="a-1z"></a>憍尸迦，<a id="a-20"></a>欲得诸佛一切智智，<a id="a-21"></a>当求般若波罗蜜多；<a id="a-22"></a>欲得般若波罗蜜多，<a id="a-23"></a>当求诸佛一切智智。<a id="a-24"></a>何以故？<a id="a-25"></a>诸佛所得一切智智，<a id="a-26"></a>皆从般若波罗蜜多而得生故；<a id="a-27"></a>如是般若波罗蜜多，<a id="a-28"></a>皆从诸佛一切智智而得生故。<a id="a-29"></a>所以者何？<a id="a-2A"></a>诸佛所得一切智智不异般若波罗蜜多，<a id="a-2B"></a>如是般若波罗蜜多不异诸佛一切智智，<a id="a-2C"></a>诸佛所得一切智智与此般若波罗蜜多，<a id="a-2D"></a>当知无二亦无二分，<a id="a-2E"></a>是故般若波罗蜜多功德威神甚为希有。<a id="a-2F"></a>”</p>
  <p id="a2G">尔时，<a id="a-2H"></a>具寿庆喜白佛言：<a id="a-2I"></a>“世尊，<a id="a-2J"></a>何缘不广称赞布施波罗蜜多、<a id="a-2K"></a>净戒波罗蜜多、<a id="a-2L"></a>安忍波罗蜜多、<a id="a-2M"></a>精进波罗蜜多、<a id="a-2N"></a>静虑波罗蜜多，<a id="a-2O"></a>但广称赞般若波罗蜜多？</p>
  <p id="a2P">“世尊，<a id="a-2Q"></a>何缘不广称赞内空、<a id="a-2R"></a>外空、<a id="a-2S"></a>内外空、<a id="a-2T"></a>空空、<a id="a-2U"></a>大空、<a id="a-2V"></a>胜义空、<a id="a-2W"></a>有为空、<a id="a-2X"></a>无为空、<a id="a-2Y"></a>毕竟空、<a id="a-2Z"></a>无际空、<a id="a-2a"></a>散空、<a id="a-2b"></a>无变异空、<a id="a-2c"></a>本性空、<a id="a-2d"></a>自相空、<a id="a-2e"></a>共相空、<a id="a-2f"></a>一切法空、<a id="a-2g"></a>不可得空、<a id="a-2h"></a>无性空、<a id="a-2i"></a>自性空、<a id="a-2j"></a>无性自性空，<a id="a-2k"></a>但广称赞般若波罗蜜多？</p>
  <p id="a2l">“世尊，<a id="a-2m"></a>何缘不广称赞真如、<a id="a-2n"></a>法界、<a id="a-2o"></a>法性、<a id="a-2p"></a>不虚妄性、<a id="a-2q"></a>不变异性、<a id="a-2r"></a>平等性、<a id="a-2s"></a>离生性、<a id="a-2t"></a>法定、<a id="a-2u"></a>法住、<a id="a-2v"></a>实际、<a id="a-2w"></a>虚空界、<a id="a-2x"></a>不思议界，<a id="a-2y"></a>但广称赞般若波罗蜜多？</p>
  <p id="a2z">“世尊，<a id="a-30"></a>何缘不广称赞苦圣谛、<a id="a-31"></a>集圣谛、<a id="a-32"></a>灭圣谛、<a id="a-33"></a>道圣谛，<a id="a-34"></a>但广称赞般若波罗蜜多？</p>
  <p id="a35">“世尊，<a id="a-36"></a>何缘不广称赞四静虑、<a id="a-37"></a>四无量、<a id="a-38"></a>四无色定，<a id="a-39"></a>但广称赞般若波罗蜜多？</p>
  <p id="a3A">“世尊，<a id="a-3B"></a>何缘不广称赞八解脱、<a id="a-3C"></a>八胜处、<a id="a-3D"></a>九次第定、<a id="a-3E"></a>十遍处，<a id="a-3F"></a>但广称赞般若波罗蜜多？</p>
  <p id="a3G">“世尊，<a id="a-3H"></a>何缘不广称赞四念住、<a id="a-3I"></a>四正断、<a id="a-3J"></a>四神足、<a id="a-3K"></a>五根、<a id="a-3L"></a>五力、<a id="a-3M"></a>七等觉支、<a id="a-3N"></a>八圣道支，<a id="a-3O"></a>但广称赞般若波罗蜜多？</p>
  <p id="a3P">“世尊，<a id="a-3Q"></a>何缘不广称赞空解脱门、<a id="a-3R"></a>无相解脱门、<a id="a-3S"></a>无愿解脱门，<a id="a-3T"></a>但广称赞般若波罗蜜多？</p>
  <p id="a3U">“世尊，<a id="a-3V"></a>何缘不广称赞五眼、<a id="a-3W"></a>六神通，<a id="a-3X"></a>但广称赞般若波罗蜜多？</p>
  <p id="a3Y">“世尊，<a id="a-3Z"></a>何缘不广称赞佛十力、<a id="a-3a"></a>四无所畏、<a id="a-3b"></a>四无礙解、<a id="a-3c"></a>大慈、<a id="a-3d"></a>大悲、<a id="a-3e"></a>大喜、<a id="a-3f"></a>大舍、<a id="a-3g"></a>十八佛不共法，<a id="a-3h"></a>但广称赞般若波罗蜜多？</p>
  <p id="a3i">“世尊，<a id="a-3j"></a>何缘不广称赞无忘失法、<a id="a-3k"></a>恒住舍性，<a id="a-3l"></a>但广称赞般若波罗蜜多？</p>
  <p id="a3m">“世尊，<a id="a-3n"></a>何缘不广称赞一切智、<a id="a-3o"></a>道相智、<a id="a-3p"></a>一切相智，<a id="a-3q"></a>但广称赞般若波罗蜜多？</p>
  <p id="a3r">“世尊，<a id="a-3s"></a>何缘不广称赞一切陀罗尼门、<a id="a-3t"></a>一切三摩地门，<a id="a-3u"></a>但广称赞般若波罗蜜多？</p>
  <p id="a3v">“世尊，<a id="a-3w"></a>何缘不广称赞菩萨摩诃萨行，<a id="a-3x"></a>但广称赞般若波罗蜜多？</p>
  <p id="a3y">“世尊，<a id="a-3z"></a>何缘不广称赞阿耨多罗三藐三菩提，<a id="a-40"></a>但广称赞般若波罗蜜多？<a id="a-41"></a>”</p>
  <p id="a42">佛言：<a id="a-43"></a>“庆喜，<a id="a-44"></a>汝今当知，<a id="a-45"></a>由此般若波罗蜜多与彼布施波罗蜜多、<a id="a-46"></a>净戒波罗蜜多、<a id="a-47"></a>安忍波罗蜜多、<a id="a-48"></a>精进波罗蜜多、<a id="a-49"></a>静虑波罗蜜多为尊为导故，<a id="a-4A"></a>我但广称赞般若波罗蜜多。</p>
  <p id="a4B">“庆喜当知，<a id="a-4C"></a>由此般若波罗蜜多与彼内空、<a id="a-4D"></a>外空、<a id="a-4E"></a>内外空、<a id="a-4F"></a>空空、<a id="a-4G"></a>大空、<a id="a-4H"></a>胜义空、<a id="a-4I"></a>有为空、<a id="a-4J"></a>无为空、<a id="a-4K"></a>毕竟空、<a id="a-4L"></a>无际空、<a id="a-4M"></a>散空、<a id="a-4N"></a>无变异空、<a id="a-4O"></a>本性空、<a id="a-4P"></a>自相空、<a id="a-4Q"></a>共相空、<a id="a-4R"></a>一切法空、<a id="a-4S"></a>不可得空、<a id="a-4T"></a>无性空、<a id="a-4U"></a>自性空、<a id="a-4V"></a>无性自性空为尊为导故，<a id="a-4W"></a>我但广称赞般若波罗蜜多。</p>
  <p id="a4X">“庆喜当知，<a id="a-4Y"></a>由此般若波罗蜜多与彼真如、<a id="a-4Z"></a>法界、<a id="a-4a"></a>法性、<a id="a-4b"></a>不虚妄性、<a id="a-4c"></a>不变异性、<a id="a-4d"></a>平等性、<a id="a-4e"></a>离生性、<a id="a-4f"></a>法定、<a id="a-4g"></a>法住、<a id="a-4h"></a>实际、<a id="a-4i"></a>虚空界、<a id="a-4j"></a>不思议界为尊为导故，<a id="a-4k"></a>我但广称赞般若波罗蜜多。</p>
  <p id="a4l">“庆喜当知，<a id="a-4m"></a>由此般若波罗蜜多与彼苦圣谛、<a id="a-4n"></a>集圣谛、<a id="a-4o"></a>灭圣谛、<a id="a-4p"></a>道圣谛为尊为导故，<a id="a-4q"></a>我但广称赞般若波罗蜜多。</p>
  <p id="a4r">“庆喜当知，<a id="a-4s"></a>由此般若波罗蜜多与彼四静虑、<a id="a-4t"></a>四无量、<a id="a-4u"></a>四无色定为尊为导故，<a id="a-4v"></a>我但广称赞般若波罗蜜多。</p>
  <p id="a4w">“庆喜当知，<a id="a-4x"></a>由此般若波罗蜜多与彼八解脱、<a id="a-4y"></a>八胜处、<a id="a-4z"></a>九次第定、<a id="a-50"></a>十遍处为尊为导故，<a id="a-51"></a>我但广称赞般若波罗蜜多。</p>
  <p id="a52">“庆喜当知，<a id="a-53"></a>由此般若波罗蜜多与彼四念住、<a id="a-54"></a>四正断、<a id="a-55"></a>四神足、<a id="a-56"></a>五根、<a id="a-57"></a>五力、<a id="a-58"></a>七等觉支、<a id="a-59"></a>八圣道支为尊为导故，<a id="a-5A"></a>我但广称赞般若波罗蜜多。</p>
  <p id="a5B">“庆喜当知，<a id="a-5C"></a>由此般若波罗蜜多与彼空解脱门、<a id="a-5D"></a>无相解脱门、<a id="a-5E"></a>无愿解脱门为尊为导故，<a id="a-5F"></a>我但广称赞般若波罗蜜多。</p>
  <p id="a5G">“庆喜当知，<a id="a-5H"></a>由此般若波罗蜜多与彼五眼、<a id="a-5I"></a>六神通为尊为导故，<a id="a-5J"></a>我但广称赞般若波罗蜜多。</p>
  <p id="a5K">“庆喜当知，<a id="a-5L"></a>由此般若波罗蜜多与彼佛十力、<a id="a-5M"></a>四无所畏、<a id="a-5N"></a>四无礙解、<a id="a-5O"></a>大慈、<a id="a-5P"></a>大悲、<a id="a-5Q"></a>大喜、<a id="a-5R"></a>大舍、<a id="a-5S"></a>十八佛不共法为尊为导故，<a id="a-5T"></a>我但广称赞般若波罗蜜多。</p>
  <p id="a5U">“庆喜当知，<a id="a-5V"></a>由此般若波罗蜜多与彼无忘失法、<a id="a-5W"></a>恒住舍性为尊为导故，<a id="a-5X"></a>我但广称赞般若波罗蜜多。</p>
  <p id="a5Y">“庆喜当知，<a id="a-5Z"></a>由此般若波罗蜜多与彼一切智、<a id="a-5a"></a>道相智、<a id="a-5b"></a>一切相智为尊为导故，<a id="a-5c"></a>我但广称赞般若波罗蜜多。</p>
  <p id="a5d">“庆喜当知，<a id="a-5e"></a>由此般若波罗蜜多与彼一切陀罗尼门、<a id="a-5f"></a>一切三摩地门为尊为导故，<a id="a-5g"></a>我但广称赞般若波罗蜜多。</p>
  <p id="a5h">“庆喜当知，<a id="a-5i"></a>由此般若波罗蜜多与彼菩萨摩诃萨行为尊为导故，<a id="a-5j"></a>我但广称赞般若波罗蜜多。</p>
  <p id="a5k">“庆喜当知，<a id="a-5l"></a>由此般若波罗蜜多与彼无上正等菩提为尊为导故，<a id="a-5m"></a>我但广称赞般若波罗蜜多。<a id="a-5n"></a>”</p>
  <p id="a5o">佛言：<a id="a-5p"></a>“庆喜，<a id="a-5q"></a>于意云何？<a id="a-5r"></a>若不回向一切智智而修布施波罗蜜多，<a id="a-5s"></a>可名真修布施波罗蜜多不？<a id="a-5t"></a>”</p>
  <p id="a5u">庆喜答言：<a id="a-5v"></a>“不也，<a id="a-5w"></a>世尊。<a id="a-5x"></a>”</p>
  <p id="a5y">佛言：<a id="a-5z"></a>“庆喜，<a id="a-60"></a>要由回向一切智智而修布施波罗蜜多，<a id="a-61"></a>乃可名为真修布施波罗蜜多。<a id="a-62"></a>”</p>
  <p id="a63">佛言：<a id="a-64"></a>“庆喜，<a id="a-65"></a>于意云何？<a id="a-66"></a>若不回向一切智智而修净戒、<a id="a-67"></a>安忍、<a id="a-68"></a>精进、<a id="a-69"></a>静虑、<a id="a-6A"></a>般若波罗蜜多，<a id="a-6B"></a>可名真修净戒、<a id="a-6C"></a>安忍、<a id="a-6D"></a>精进、<a id="a-6E"></a>静虑、<a id="a-6F"></a>般若波罗蜜多不？<a id="a-6G"></a>”</p>
  <p id="a6H">庆喜答言：<a id="a-6I"></a>“不也，<a id="a-6J"></a>世尊。<a id="a-6K"></a>”</p>
  <p id="a6L">佛言：<a id="a-6M"></a>“庆喜，<a id="a-6N"></a>要由回向一切智智而修净戒、<a id="a-6O"></a>安忍、<a id="a-6P"></a>精进、<a id="a-6Q"></a>静虑、<a id="a-6R"></a>般若波罗蜜多，<a id="a-6S"></a>乃可名为真修净戒、<a id="a-6T"></a>安忍、<a id="a-6U"></a>精进、<a id="a-6V"></a>静虑、<a id="a-6W"></a>般若波罗蜜多故。<a id="a-6X"></a>此般若波罗蜜多于彼布施、<a id="a-6Y"></a>净戒、<a id="a-6Z"></a>安忍、<a id="a-6a"></a>精进、<a id="a-6b"></a>静虑波罗蜜多为尊为导故，<a id="a-6c"></a>我但广称赞般若波罗蜜多。<a id="a-6d"></a>”</p>
  <p id="a6e">佛言：<a id="a-6f"></a>“庆喜，<a id="a-6g"></a>于意云何？<a id="a-6h"></a>若不回向一切智智而住内空，<a id="a-6i"></a>可名真住内空不？<a id="a-6j"></a>”</p>
  <p id="a6k">庆喜答言：<a id="a-6l"></a>“不也，<a id="a-6m"></a>世尊。<a id="a-6n"></a>”</p>
  <p id="a6o">佛言：<a id="a-6p"></a>“庆喜，<a id="a-6q"></a>要由回向一切智智而住内空，<a id="a-6r"></a>乃可名为真住内空。<a id="a-6s"></a>”</p>
  <p id="a6t">佛言：<a id="a-6u"></a>“庆喜，<a id="a-6v"></a>于意云何？<a id="a-6w"></a>若不回向一切智智而住外空、<a id="a-6x"></a>内外空、<a id="a-6y"></a>空空、<a id="a-6z"></a>大空、<a id="a-70"></a>胜义空、<a id="a-71"></a>有为空、<a id="a-72"></a>无为空、<a id="a-73"></a>毕竟空、<a id="a-74"></a>无际空、<a id="a-75"></a>散空、<a id="a-76"></a>无变异空、<a id="a-77"></a>本性空、<a id="a-78"></a>自相空、<a id="a-79"></a>共相空、<a id="a-7A"></a>一切法空、<a id="a-7B"></a>不可得空、<a id="a-7C"></a>无性空、<a id="a-7D"></a>自性空、<a id="a-7E"></a>无性自性空，<a id="a-7F"></a>可名真住外空乃至无性自性空不？<a id="a-7G"></a>”</p>
  <p id="a7H">庆喜答言：<a id="a-7I"></a>“不也，<a id="a-7J"></a>世尊。<a id="a-7K"></a>”</p>
  <p id="a7L">佛言：<a id="a-7M"></a>“庆喜，<a id="a-7N"></a>要由回向一切智智而住外空乃至无性自性空，<a id="a-7O"></a>乃可名为真住外空乃至无性自性空故。<a id="a-7P"></a>此般若波罗蜜多于彼内空乃至无性自性空为尊为导故，<a id="a-7Q"></a>我但广称赞般若波罗蜜多。<a id="a-7R"></a>”</p>
  <p id="a7S">佛言：<a id="a-7T"></a>“庆喜，<a id="a-7U"></a>于意云何？<a id="a-7V"></a>若不回向一切智智而住真如，<a id="a-7W"></a>可名真住真如不？<a id="a-7X"></a>”</p>
  <p id="a7Y">庆喜答言：<a id="a-7Z"></a>“不也，<a id="a-7a"></a>世尊。<a id="a-7b"></a>”</p>
  <p id="a7c">佛言：<a id="a-7d"></a>“庆喜，<a id="a-7e"></a>要由回向一切智智而住真如，<a id="a-7f"></a>乃可名为真住真如。<a id="a-7g"></a>”</p>
  <p id="a7h">佛言：<a id="a-7i"></a>“庆喜，<a id="a-7j"></a>于意云何？<a id="a-7k"></a>若不回向一切智智而住法界、<a id="a-7l"></a>法性、<a id="a-7m"></a>不虚妄性、<a id="a-7n"></a>不变异性、<a id="a-7o"></a>平等性、<a id="a-7p"></a>离生性、<a id="a-7q"></a>法定、<a id="a-7r"></a>法住、<a id="a-7s"></a>实际、<a id="a-7t"></a>虚空界、<a id="a-7u"></a>不思议界，<a id="a-7v"></a>可名真住法界乃至不思议界不？<a id="a-7w"></a>”</p>
  <p id="a7x">庆喜答言：<a id="a-7y"></a>“不也，<a id="a-7z"></a>世尊。<a id="a-80"></a>”</p>
  <p id="a81">佛言：<a id="a-82"></a>“庆喜，<a id="a-83"></a>要由回向一切智智而住法界乃至不思议界，<a id="a-84"></a>乃可名为真住法界乃至不思议界故。<a id="a-85"></a>此般若波罗蜜多于彼真如乃至不思议界为尊为导故，<a id="a-86"></a>我但广称赞般若波罗蜜多。<a id="a-87"></a>”</p>
  <p id="a88">佛言：<a id="a-89"></a>“庆喜，<a id="a-8A"></a>于意云何？<a id="a-8B"></a>若不回向一切智智而住苦圣谛，<a id="a-8C"></a>可名真住苦圣谛不？<a id="a-8D"></a>”</p>
  <p id="a8E">庆喜答言：<a id="a-8F"></a>“不也，<a id="a-8G"></a>世尊。<a id="a-8H"></a>”</p>
  <p id="a8I">佛言：<a id="a-8J"></a>“庆喜，<a id="a-8K"></a>要由回向一切智智而住苦圣谛，<a id="a-8L"></a>乃可名为真住苦圣谛。<a id="a-8M"></a>”</p>
  <p id="a8N">佛言：<a id="a-8O"></a>“庆喜，<a id="a-8P"></a>于意云何？<a id="a-8Q"></a>若不回向一切智智而住集、<a id="a-8R"></a>灭、<a id="a-8S"></a>道圣谛，<a id="a-8T"></a>可名真住集、<a id="a-8U"></a>灭、<a id="a-8V"></a>道圣谛不？<a id="a-8W"></a>”</p>
  <p id="a8X">庆喜答言：<a id="a-8Y"></a>“不也，<a id="a-8Z"></a>世尊。<a id="a-8a"></a>”</p>
  <p id="a8b">佛言：<a id="a-8c"></a>“庆喜，<a id="a-8d"></a>要由回向一切智智而住集、<a id="a-8e"></a>灭、<a id="a-8f"></a>道圣谛，<a id="a-8g"></a>乃可名为真住集、<a id="a-8h"></a>灭、<a id="a-8i"></a>道圣谛故。<a id="a-8j"></a>此般若波罗蜜多于彼苦、<a id="a-8k"></a>集、<a id="a-8l"></a>灭、<a id="a-8m"></a>道圣谛为尊为导故，<a id="a-8n"></a>我但广称赞般若波罗蜜多。<a id="a-8o"></a>”</p>
  <p id="a8p">佛言：<a id="a-8q"></a>“庆喜，<a id="a-8r"></a>于意云何？<a id="a-8s"></a>若不回向一切智智而修四静虑，<a id="a-8t"></a>可名真修四静虑不？<a id="a-8u"></a>”</p>
  <p id="a8v">庆喜答言：<a id="a-8w"></a>“不也，<a id="a-8x"></a>世尊。<a id="a-8y"></a>”</p>
  <p id="a8z">佛言：<a id="a-90"></a>“庆喜，<a id="a-91"></a>要由回向一切智智而修四静虑，<a id="a-92"></a>乃可名为真修四静虑。<a id="a-93"></a>”</p>
  <p id="a94">佛言：<a id="a-95"></a>“庆喜，<a id="a-96"></a>于意云何？<a id="a-97"></a>若不回向一切智智而修四无量、<a id="a-98"></a>四无色定，<a id="a-99"></a>可名真修四无量、<a id="a-9A"></a>四无色定不？<a id="a-9B"></a>”</p>
  <p id="a9C">庆喜答言：<a id="a-9D"></a>“不也，<a id="a-9E"></a>世尊。<a id="a-9F"></a>”</p>
  <p id="a9G">佛言：<a id="a-9H"></a>“庆喜，<a id="a-9I"></a>要由回向一切智智而修四无量、<a id="a-9J"></a>四无色定，<a id="a-9K"></a>乃可名为真修四无量、<a id="a-9L"></a>四无色定故。<a id="a-9M"></a>此般若波罗蜜多于彼四静虑、<a id="a-9N"></a>四无量、<a id="a-9O"></a>四无色定为尊为导故，<a id="a-9P"></a>我但广称赞般若波罗蜜多。<a id="a-9Q"></a>”</p>
  <p id="a9R">佛言：<a id="a-9S"></a>“庆喜，<a id="a-9T"></a>于意云何？<a id="a-9U"></a>若不回向一切智智而修八解脱，<a id="a-9V"></a>可名真修八解脱不？<a id="a-9W"></a>”</p>
  <p id="a9X">庆喜答言：<a id="a-9Y"></a>“不也，<a id="a-9Z"></a>世尊。<a id="a-9a"></a>”</p>
  <p id="a9b">佛言：<a id="a-9c"></a>“庆喜，<a id="a-9d"></a>要由回向一切智智而修八解脱，<a id="a-9e"></a>乃可名为真修八解脱。<a id="a-9f"></a>”</p>
  <p id="a9g">佛言：<a id="a-9h"></a>“庆喜，<a id="a-9i"></a>于意云何？<a id="a-9j"></a>若不回向一切智智而修八胜处、<a id="a-9k"></a>九次第定、<a id="a-9l"></a>十遍处，<a id="a-9m"></a>可名真修八胜处、<a id="a-9n"></a>九次第定、<a id="a-9o"></a>十遍处不？<a id="a-9p"></a>”</p>
  <p id="a9q">庆喜答言：<a id="a-9r"></a>“不也，<a id="a-9s"></a>世尊。<a id="a-9t"></a>”</p>
  <p id="a9u">佛言：<a id="a-9v"></a>“庆喜，<a id="a-9w"></a>要由回向一切智智而修八胜处、<a id="a-9x"></a>九次第定、<a id="a-9y"></a>十遍处，<a id="a-9z"></a>乃可名为真修八胜处、<a id="a-A0"></a>九次第定、<a id="a-A1"></a>十遍处故。<a id="a-A2"></a>此般若波罗蜜多于彼八解脱、<a id="a-A3"></a>八胜处、<a id="a-A4"></a>九次第定、<a id="a-A5"></a>十遍处为尊为导故，<a id="a-A6"></a>我但广称赞般若波罗蜜多。<a id="a-A7"></a>”</p>
  <p id="aA8">佛言：<a id="a-A9"></a>“庆喜，<a id="a-AA"></a>于意云何？<a id="a-AB"></a>若不回向一切智智而修四念住，<a id="a-AC"></a>可名真修四念住不？<a id="a-AD"></a>”</p>
  <p id="aAE">庆喜答言：<a id="a-AF"></a>“不也，<a id="a-AG"></a>世尊。<a id="a-AH"></a>”</p>
  <p id="aAI">佛言：<a id="a-AJ"></a>“庆喜，<a id="a-AK"></a>要由回向一切智智而修四念住，<a id="a-AL"></a>乃可名为真修四念住。<a id="a-AM"></a>”</p>
  <p id="aAN">佛言：<a id="a-AO"></a>“庆喜，<a id="a-AP"></a>于意云何？<a id="a-AQ"></a>若不回向一切智智而修四正断、<a id="a-AR"></a>四神足、<a id="a-AS"></a>五根、<a id="a-AT"></a>五力、<a id="a-AU"></a>七等觉支、<a id="a-AV"></a>八圣道支，<a id="a-AW"></a>可名真修四正断、<a id="a-AX"></a>四神足、<a id="a-AY"></a>五根、<a id="a-AZ"></a>五力、<a id="a-Aa"></a>七等觉支、<a id="a-Ab"></a>八圣道支不？<a id="a-Ac"></a>”</p>
  <p id="aAd">庆喜答言：<a id="a-Ae"></a>“不也，<a id="a-Af"></a>世尊。<a id="a-Ag"></a>”</p>
  <p id="aAh">佛言：<a id="a-Ai"></a>“庆喜，<a id="a-Aj"></a>要由回向一切智智而修四正断、<a id="a-Ak"></a>四神足、<a id="a-Al"></a>五根、<a id="a-Am"></a>五力、<a id="a-An"></a>七等觉支、<a id="a-Ao"></a>八圣道支，<a id="a-Ap"></a>乃可名为真修四正断、<a id="a-Aq"></a>四神足、<a id="a-Ar"></a>五根、<a id="a-As"></a>五力、<a id="a-At"></a>七等觉支、<a id="a-Au"></a>八圣道支故。<a id="a-Av"></a>此般若波罗蜜多于彼四念住、<a id="a-Aw"></a>四正断、<a id="a-Ax"></a>四神足、<a id="a-Ay"></a>五根、<a id="a-Az"></a>五力、<a id="a-B0"></a>七等觉支、<a id="a-B1"></a>八圣道支为尊为导故，<a id="a-B2"></a>我但广称赞般若波罗蜜多。<a id="a-B3"></a>”</p>
  <p id="aB4">佛言：<a id="a-B5"></a>“庆喜，<a id="a-B6"></a>于意云何？<a id="a-B7"></a>若不回向一切智智而修空解脱门，<a id="a-B8"></a>可名真修空解脱门不？<a id="a-B9"></a>”</p>
  <p id="aBA">庆喜答言：<a id="a-BB"></a>“不也，<a id="a-BC"></a>世尊。<a id="a-BD"></a>”</p>
  <p id="aBE">佛言：<a id="a-BF"></a>“庆喜，<a id="a-BG"></a>要由回向一切智智而修空解脱门，<a id="a-BH"></a>乃可名为真修空解脱门。<a id="a-BI"></a>”</p>
  <p id="aBJ">佛言：<a id="a-BK"></a>“庆喜，<a id="a-BL"></a>于意云何？<a id="a-BM"></a>若不回向一切智智而修无相、<a id="a-BN"></a>无愿解脱门，<a id="a-BO"></a>可名真修无相、<a id="a-BP"></a>无愿解脱门不？<a id="a-BQ"></a>”</p>
  <p id="aBR">庆喜答言：<a id="a-BS"></a>“不也，<a id="a-BT"></a>世尊。<a id="a-BU"></a>”</p>
  <p id="aBV">佛言：<a id="a-BW"></a>“庆喜，<a id="a-BX"></a>要由回向一切智智而修无相、<a id="a-BY"></a>无愿解脱门，<a id="a-BZ"></a>乃可名为真修无相、<a id="a-Ba"></a>无愿解脱门故。<a id="a-Bb"></a>此般若波罗蜜多于彼空解脱门、<a id="a-Bc"></a>无相解脱门、<a id="a-Bd"></a>无愿解脱门为尊为导故，<a id="a-Be"></a>我但广称赞般若波罗蜜多。<a id="a-Bf"></a>”</p>
  <p id="aBg">佛言：<a id="a-Bh"></a>“庆喜，<a id="a-Bi"></a>于意云何？<a id="a-Bj"></a>若不回向一切智智而修五眼，<a id="a-Bk"></a>可名真修五眼不？<a id="a-Bl"></a>”</p>
  <p id="aBm">庆喜答言：<a id="a-Bn"></a>“不也，<a id="a-Bo"></a>世尊。<a id="a-Bp"></a>”</p>
  <p id="aBq">佛言：<a id="a-Br"></a>“庆喜，<a id="a-Bs"></a>要由回向一切智智而修五眼，<a id="a-Bt"></a>乃可名为真修五眼。<a id="a-Bu"></a>”</p>
  <p id="aBv">佛言：<a id="a-Bw"></a>“庆喜，<a id="a-Bx"></a>于意云何？<a id="a-By"></a>若不回向一切智智而修六神通，<a id="a-Bz"></a>可名真修六神通不？<a id="a-C0"></a>”</p>
  <p id="aC1">庆喜答言：<a id="a-C2"></a>“不也，<a id="a-C3"></a>世尊。<a id="a-C4"></a>”</p>
  <p id="aC5">佛言：<a id="a-C6"></a>“庆喜，<a id="a-C7"></a>要由回向一切智智而修六神通，<a id="a-C8"></a>乃可名为真修六神通故。<a id="a-C9"></a>此般若波罗蜜多于彼五眼、<a id="a-CA"></a>六神通为尊为导故，<a id="a-CB"></a>我但广称赞般若波罗蜜多。<a id="a-CC"></a>”</p>
  <p id="aCD">佛言：<a id="a-CE"></a>“庆喜，<a id="a-CF"></a>于意云何？<a id="a-CG"></a>若不回向一切智智而修佛十力，<a id="a-CH"></a>可名真修佛十力不？<a id="a-CI"></a>”</p>
  <p id="aCJ">庆喜答言：<a id="a-CK"></a>“不也，<a id="a-CL"></a>世尊。<a id="a-CM"></a>”</p>
  <p id="aCN">佛言：<a id="a-CO"></a>“庆喜，<a id="a-CP"></a>要由回向一切智智而修佛十力，<a id="a-CQ"></a>乃可名为真修佛十力。<a id="a-CR"></a>”</p>
  <p id="aCS">佛言：<a id="a-CT"></a>“庆喜，<a id="a-CU"></a>于意云何？<a id="a-CV"></a>若不回向一切智智而修四无所畏、<a id="a-CW"></a>四无礙解、<a id="a-CX"></a>大慈、<a id="a-CY"></a>大悲、<a id="a-CZ"></a>大喜、<a id="a-Ca"></a>大舍、<a id="a-Cb"></a>十八佛不共法，<a id="a-Cc"></a>可名真修四无所畏、<a id="a-Cd"></a>四无礙解、<a id="a-Ce"></a>大慈、<a id="a-Cf"></a>大悲、<a id="a-Cg"></a>大喜、<a id="a-Ch"></a>大舍、<a id="a-Ci"></a>十八佛不共法不？<a id="a-Cj"></a>”</p>
  <p id="aCk">庆喜答言：<a id="a-Cl"></a>“不也，<a id="a-Cm"></a>世尊。<a id="a-Cn"></a>”</p>
  <p id="aCo">佛言：<a id="a-Cp"></a>“庆喜，<a id="a-Cq"></a>要由回向一切智智而修四无所畏、<a id="a-Cr"></a>四无礙解、<a id="a-Cs"></a>大慈、<a id="a-Ct"></a>大悲、<a id="a-Cu"></a>大喜、<a id="a-Cv"></a>大舍、<a id="a-Cw"></a>十八佛不共法，<a id="a-Cx"></a>乃可名为真修四无所畏、<a id="a-Cy"></a>四无礙解、<a id="a-Cz"></a>大慈、<a id="a-D0"></a>大悲、<a id="a-D1"></a>大喜、<a id="a-D2"></a>大舍、<a id="a-D3"></a>十八佛不共法故。<a id="a-D4"></a>此般若波罗蜜多于彼佛十力、<a id="a-D5"></a>四无所畏、<a id="a-D6"></a>四无礙解、<a id="a-D7"></a>大慈、<a id="a-D8"></a>大悲、<a id="a-D9"></a>大喜、<a id="a-DA"></a>大舍、<a id="a-DB"></a>十八佛不共法为尊为导故，<a id="a-DC"></a>我但广称赞般若波罗蜜多。<a id="a-DD"></a>”</p>
  <p id="aDE">佛言：<a id="a-DF"></a>“庆喜，<a id="a-DG"></a>于意云何？<a id="a-DH"></a>若不回向一切智智而修无忘失法，<a id="a-DI"></a>可名真修无忘失法不？<a id="a-DJ"></a>”</p>
  <p id="aDK">庆喜答言：<a id="a-DL"></a>“不也，<a id="a-DM"></a>世尊。<a id="a-DN"></a>”</p>
  <p id="aDO">佛言：<a id="a-DP"></a>“庆喜，<a id="a-DQ"></a>要由回向一切智智而修无忘失法，<a id="a-DR"></a>乃可名为真修无忘失法。<a id="a-DS"></a>”</p>
  <p id="aDT">佛言：<a id="a-DU"></a>“庆喜，<a id="a-DV"></a>于意云何？<a id="a-DW"></a>若不回向一切智智而修恒住舍性，<a id="a-DX"></a>可名真修恒住舍性不？<a id="a-DY"></a>”</p>
  <p id="aDZ">庆喜答言：<a id="a-Da"></a>“不也，<a id="a-Db"></a>世尊。<a id="a-Dc"></a>”</p>
  <p id="aDd">佛言：<a id="a-De"></a>“庆喜，<a id="a-Df"></a>要由回向一切智智而修恒住舍性，<a id="a-Dg"></a>乃可名为真修恒住舍性故。<a id="a-Dh"></a>此般若波罗蜜多于彼无忘失法、<a id="a-Di"></a>恒住舍性为尊为导故，<a id="a-Dj"></a>我但广称赞般若波罗蜜多。<a id="a-Dk"></a>”</p>
  <p id="aDl">佛言：<a id="a-Dm"></a>“庆喜，<a id="a-Dn"></a>于意云何？<a id="a-Do"></a>若不回向一切智智而修一切智，<a id="a-Dp"></a>可名真修一切智不？<a id="a-Dq"></a>”</p>
  <p id="aDr">庆喜答言：<a id="a-Ds"></a>“不也，<a id="a-Dt"></a>世尊。<a id="a-Du"></a>”</p>
  <p id="aDv">佛言：<a id="a-Dw"></a>“庆喜，<a id="a-Dx"></a>要由回向一切智智而修一切智，<a id="a-Dy"></a>乃可名为真修一切智。<a id="a-Dz"></a>”</p>
  <p id="aE0">佛言：<a id="a-E1"></a>“庆喜，<a id="a-E2"></a>于意云何？<a id="a-E3"></a>若不回向一切智智而修道相智、<a id="a-E4"></a>一切相智，<a id="a-E5"></a>可名真修道相智、<a id="a-E6"></a>一切相智不？<a id="a-E7"></a>”</p>
  <p id="aE8">庆喜答言：<a id="a-E9"></a>“不也，<a id="a-EA"></a>世尊。<a id="a-EB"></a>”</p>
  <p id="aEC">佛言：<a id="a-ED"></a>“庆喜，<a id="a-EE"></a>要由回向一切智智而修道相智、<a id="a-EF"></a>一切相智，<a id="a-EG"></a>乃可名为真修道相智、<a id="a-EH"></a>一切相智故。<a id="a-EI"></a>此般若波罗蜜多于彼一切智、<a id="a-EJ"></a>道相智、<a id="a-EK"></a>一切相智为尊为导故，<a id="a-EL"></a>我但广称赞般若波罗蜜多。<a id="a-EM"></a>”</p>
  <p id="aEN">佛言：<a id="a-EO"></a>“庆喜，<a id="a-EP"></a>于意云何？<a id="a-EQ"></a>若不回向一切智智而修一切陀罗尼门，<a id="a-ER"></a>可名真修一切陀罗尼门不？<a id="a-ES"></a>”</p>
  <p id="aET">庆喜答言：<a id="a-EU"></a>“不也，<a id="a-EV"></a>世尊。<a id="a-EW"></a>”</p>
  <p id="aEX">佛言：<a id="a-EY"></a>“庆喜，<a id="a-EZ"></a>要由回向一切智智而修一切陀罗尼门，<a id="a-Ea"></a>乃可名为真修一切陀罗尼门。<a id="a-Eb"></a>”</p>
  <p id="aEc">佛言：<a id="a-Ed"></a>“庆喜，<a id="a-Ee"></a>于意云何？<a id="a-Ef"></a>若不回向一切智智而修一切三摩地门，<a id="a-Eg"></a>可名真修一切三摩地门不？<a id="a-Eh"></a>”</p>
  <p id="aEi">庆喜答言：<a id="a-Ej"></a>“不也，<a id="a-Ek"></a>世尊。<a id="a-El"></a>”</p>
  <p id="aEm">佛言：<a id="a-En"></a>“庆喜，<a id="a-Eo"></a>要由回向一切智智而修一切三摩地门，<a id="a-Ep"></a>乃可名为真修一切三摩地门故。<a id="a-Eq"></a>此般若波罗蜜多于彼一切陀罗尼门、<a id="a-Er"></a>一切三摩地门为尊为导故，<a id="a-Es"></a>我但广称赞般若波罗蜜多。<a id="a-Et"></a>”</p>
  <p id="aEu">佛言：<a id="a-Ev"></a>“庆喜，<a id="a-Ew"></a>于意云何？<a id="a-Ex"></a>若不回向一切智智而修菩萨摩诃萨行，<a id="a-Ey"></a>可名真修菩萨摩诃萨行不？<a id="a-Ez"></a>”</p>
  <p id="aF0">庆喜答言：<a id="a-F1"></a>“不也，<a id="a-F2"></a>世尊。<a id="a-F3"></a>”</p>
  <p id="aF4">佛言：<a id="a-F5"></a>“庆喜，<a id="a-F6"></a>要由回向一切智智而修菩萨摩诃萨行，<a id="a-F7"></a>乃可名为真修菩萨摩诃萨行故。<a id="a-F8"></a>此般若波罗蜜多于彼菩萨摩诃萨行为尊为导故，<a id="a-F9"></a>我但广称赞般若波罗蜜多。<a id="a-FA"></a>”</p>
  <p id="aFB">佛言：<a id="a-FC"></a>“庆喜，<a id="a-FD"></a>于意云何？<a id="a-FE"></a>若不回向一切智智而修无上正等菩提，<a id="a-FF"></a>可名真修无上正等菩提不？<a id="a-FG"></a>”</p>
  <p id="aFH">庆喜答言：<a id="a-FI"></a>“不也，<a id="a-FJ"></a>世尊。<a id="a-FK"></a>”</p>
  <p id="aFL">佛言：<a id="a-FM"></a>“庆喜，<a id="a-FN"></a>要由回向一切智智而修无上正等菩提，<a id="a-FO"></a>乃可名为真修无上正等菩提故。<a id="a-FP"></a>此般若波罗蜜多于彼无上正等菩提为尊为导故，<a id="a-FQ"></a>我但广称赞般若波罗蜜多。<a id="a-FR"></a>”</p>
  <p id="aFS">具寿庆喜复白佛言：<a id="a-FT"></a>“世尊，<a id="a-FU"></a>云何回向一切智智而修布施波罗蜜多？<a id="a-FV"></a>”</p>
  <p id="aFW">佛言：<a id="a-FX"></a>“庆喜，<a id="a-FY"></a>以无二为方便、<a id="a-FZ"></a>无生为方便、<a id="a-Fa"></a>无所得为方便，<a id="a-Fb"></a>修习布施波罗蜜多，<a id="a-Fc"></a>是名回向一切智智而修布施波罗蜜多。<a id="a-Fd"></a>”</p>
  <p id="aFe">“世尊，<a id="a-Ff"></a>云何回向一切智智而修净戒、<a id="a-Fg"></a>安忍、<a id="a-Fh"></a>精进、<a id="a-Fi"></a>静虑、<a id="a-Fj"></a>般若波罗蜜多？<a id="a-Fk"></a>”</p>
  <p id="aFl">“庆喜，<a id="a-Fm"></a>以无二为方便，<a id="a-Fn"></a>无生为方便、<a id="a-Fo"></a>无所得为方便，<a id="a-Fp"></a>修习净戒、<a id="a-Fq"></a>安忍、<a id="a-Fr"></a>精进、<a id="a-Fs"></a>静虑、<a id="a-Ft"></a>般若波罗蜜多，<a id="a-Fu"></a>是名回向一切智智而修净戒、<a id="a-Fv"></a>安忍、<a id="a-Fw"></a>精进、<a id="a-Fx"></a>静虑、<a id="a-Fy"></a>般若波罗蜜多。<a id="a-Fz"></a>”</p>
  <p id="aG0">“世尊，<a id="a-G1"></a>云何回向一切智智而住内空？<a id="a-G2"></a>”</p>
  <p id="aG3">“庆喜，<a id="a-G4"></a>以无二为方便、<a id="a-G5"></a>无生为方便、<a id="a-G6"></a>无所得为方便，<a id="a-G7"></a>安住内空，<a id="a-G8"></a>是名回向一切智智而住内空。<a id="a-G9"></a>”</p>
  <p id="aGA">“世尊，<a id="a-GB"></a>云何回向一切智智而住外空、<a id="a-GC"></a>内外空、<a id="a-GD"></a>空空、<a id="a-GE"></a>大空、<a id="a-GF"></a>胜义空、<a id="a-GG"></a>有为空、<a id="a-GH"></a>无为空、<a id="a-GI"></a>毕竟空、<a id="a-GJ"></a>无际空、<a id="a-GK"></a>散空、<a id="a-GL"></a>无变异空、<a id="a-GM"></a>本性空、<a id="a-GN"></a>自相空、<a id="a-GO"></a>共相空、<a id="a-GP"></a>一切法空、<a id="a-GQ"></a>不可得空、<a id="a-GR"></a>无性空、<a id="a-GS"></a>自性空、<a id="a-GT"></a>无性自性空？<a id="a-GU"></a>”</p>
  <p id="aGV">“庆喜，<a id="a-GW"></a>以无二为方便、<a id="a-GX"></a>无生为方便、<a id="a-GY"></a>无所得为方便，<a id="a-GZ"></a>安住外空乃至无性自性空，<a id="a-Ga"></a>是名回向一切智智而住外空乃至无性自性空。<a id="a-Gb"></a>”</p>
  <p id="aGc">“世尊，<a id="a-Gd"></a>云何回向一切智智而住真如？<a id="a-Ge"></a>”</p>
  <p id="aGf">“庆喜，<a id="a-Gg"></a>以无二为方便、<a id="a-Gh"></a>无生为方便、<a id="a-Gi"></a>无所得为方便，<a id="a-Gj"></a>安住真如，<a id="a-Gk"></a>是名回向一切智智而住真如。<a id="a-Gl"></a>”</p>
  <p id="aGm">“世尊，<a id="a-Gn"></a>云何回向一切智智而住法界、<a id="a-Go"></a>法性、<a id="a-Gp"></a>不虚妄性、<a id="a-Gq"></a>不变异性、<a id="a-Gr"></a>平等性、<a id="a-Gs"></a>离生性、<a id="a-Gt"></a>法定、<a id="a-Gu"></a>法住、<a id="a-Gv"></a>实际、<a id="a-Gw"></a>虚空界、<a id="a-Gx"></a>不思议界？<a id="a-Gy"></a>”</p>
  <p id="aGz">“庆喜，<a id="a-H0"></a>以无二为方便、<a id="a-H1"></a>无生为方便、<a id="a-H2"></a>无所得为方便，<a id="a-H3"></a>安住法界乃至不思议界，<a id="a-H4"></a>是名回向一切智智而住法界乃至不思议界。<a id="a-H5"></a>”</p>
  <p id="aH6">“世尊，<a id="a-H7"></a>云何回向一切智智而住苦圣谛？<a id="a-H8"></a>”</p>
  <p id="aH9">“庆喜，<a id="a-HA"></a>以无二为方便、<a id="a-HB"></a>无生为方便、<a id="a-HC"></a>无所得为方便，<a id="a-HD"></a>安住苦圣谛，<a id="a-HE"></a>是名回向一切智智而住苦圣谛。<a id="a-HF"></a>”</p>
  <p id="aHG">“世尊，<a id="a-HH"></a>云何回向一切智智而住集、<a id="a-HI"></a>灭、<a id="a-HJ"></a>道圣谛？<a id="a-HK"></a>”</p>
  <p id="aHL">“庆喜，<a id="a-HM"></a>以无二为方便、<a id="a-HN"></a>无生为方便、<a id="a-HO"></a>无所得为方便，<a id="a-HP"></a>安住集、<a id="a-HQ"></a>灭、<a id="a-HR"></a>道圣谛，<a id="a-HS"></a>是名回向一切智智而住集、<a id="a-HT"></a>灭、<a id="a-HU"></a>道圣谛。<a id="a-HV"></a>”</p>
  <p id="aHW">“世尊，<a id="a-HX"></a>云何回向一切智智而修四静虑？<a id="a-HY"></a>”</p>
  <p id="aHZ">“庆喜，<a id="a-Ha"></a>以无二为方便、<a id="a-Hb"></a>无生为方便、<a id="a-Hc"></a>无所得为方便，<a id="a-Hd"></a>修习四静虑，<a id="a-He"></a>是名回向一切智智而修四静虑。<a id="a-Hf"></a>”</p>
  <p id="aHg">“世尊，<a id="a-Hh"></a>云何回向一切智智而修四无量、<a id="a-Hi"></a>四无色定？<a id="a-Hj"></a>”</p>
  <p id="aHk">“庆喜，<a id="a-Hl"></a>以无二为方便、<a id="a-Hm"></a>无生为方便、<a id="a-Hn"></a>无所得为方便，<a id="a-Ho"></a>修习四无量、<a id="a-Hp"></a>四无色定，<a id="a-Hq"></a>是名回向一切智智而修四无量、<a id="a-Hr"></a>四无色定。<a id="a-Hs"></a>”</p>
  <p id="aHt">“世尊，<a id="a-Hu"></a>云何回向一切智智而修八解脱？<a id="a-Hv"></a>”</p>
  <p id="aHw">“庆喜，<a id="a-Hx"></a>以无二为方便、<a id="a-Hy"></a>无生为方便、<a id="a-Hz"></a>无所得为方便，<a id="a-I0"></a>修习八解脱，<a id="a-I1"></a>是名回向一切智智而修八解脱。<a id="a-I2"></a>”</p>
  <p id="aI3">“世尊，<a id="a-I4"></a>云何回向一切智智而修八胜处、<a id="a-I5"></a>九次第定、<a id="a-I6"></a>十遍处？<a id="a-I7"></a>”</p>
  <p id="aI8">“庆喜，<a id="a-I9"></a>以无二为方便、<a id="a-IA"></a>无生为方便、<a id="a-IB"></a>无所得为方便，<a id="a-IC"></a>修习八胜处、<a id="a-ID"></a>九次第定、<a id="a-IE"></a>十遍处，<a id="a-IF"></a>是名回向一切智智而修八胜处、<a id="a-IG"></a>九次第定、<a id="a-IH"></a>十遍处。<a id="a-II"></a>”</p>
  <p id="aIJ">“世尊，<a id="a-IK"></a>云何回向一切智智而修四念住？<a id="a-IL"></a>”</p>
  <p id="aIM">“庆喜，<a id="a-IN"></a>以无二为方便、<a id="a-IO"></a>无生为方便、<a id="a-IP"></a>无所得为方便，<a id="a-IQ"></a>修习四念住，<a id="a-IR"></a>是名回向一切智智而修四念住。<a id="a-IS"></a>”</p>
  <p id="aIT">“世尊，<a id="a-IU"></a>云何回向一切智智而修四正断、<a id="a-IV"></a>四神足、<a id="a-IW"></a>五根、<a id="a-IX"></a>五力、<a id="a-IY"></a>七等觉支、<a id="a-IZ"></a>八圣道支？<a id="a-Ia"></a>”</p>
  <p id="aIb">“庆喜，<a id="a-Ic"></a>以无二为方便、<a id="a-Id"></a>无生为方便、<a id="a-Ie"></a>无所得为方便，<a id="a-If"></a>修习四正断、<a id="a-Ig"></a>四神足、<a id="a-Ih"></a>五根、<a id="a-Ii"></a>五力、<a id="a-Ij"></a>七等觉支、<a id="a-Ik"></a>八圣道支，<a id="a-Il"></a>是名回向一切智智而修四正断、<a id="a-Im"></a>四神足、<a id="a-In"></a>五根、<a id="a-Io"></a>五力、<a id="a-Ip"></a>七等觉支、<a id="a-Iq"></a>八圣道支。<a id="a-Ir"></a>”</p>
  <p id="aIs">“世尊，<a id="a-It"></a>云何回向一切智智而修空解脱门？<a id="a-Iu"></a>”</p>
  <p id="aIv">“庆喜，<a id="a-Iw"></a>以无二为方便、<a id="a-Ix"></a>无生为方便、<a id="a-Iy"></a>无所得为方便，<a id="a-Iz"></a>修习空解脱门，<a id="a-J0"></a>是名回向一切智智而修空解脱门。<a id="a-J1"></a>”</p>
  <p id="aJ2">“世尊，<a id="a-J3"></a>云何回向一切智智而修无相、<a id="a-J4"></a>无愿解脱门？<a id="a-J5"></a>”</p>
  <p id="aJ6">“庆喜，<a id="a-J7"></a>以无二为方便、<a id="a-J8"></a>无生为方便、<a id="a-J9"></a>无所得为方便，<a id="a-JA"></a>修习无相、<a id="a-JB"></a>无愿解脱门，<a id="a-JC"></a>是名回向一切智智而修无相、<a id="a-JD"></a>无愿解脱门。<a id="a-JE"></a>”</p>
  <p id="aJF">“世尊，<a id="a-JG"></a>云何回向一切智智而修五眼？<a id="a-JH"></a>”</p>
  <p id="aJI">“庆喜，<a id="a-JJ"></a>以无二为方便、<a id="a-JK"></a>无生为方便、<a id="a-JL"></a>无所得为方便，<a id="a-JM"></a>修习五眼，<a id="a-JN"></a>是名回向一切智智而修五眼。<a id="a-JO"></a>”</p>
  <p id="aJP">“世尊，<a id="a-JQ"></a>云何回向一切智智而修六神通？<a id="a-JR"></a>”</p>
  <p id="aJS">“庆喜，<a id="a-JT"></a>以无二为方便、<a id="a-JU"></a>无生为方便、<a id="a-JV"></a>无所得为方便，<a id="a-JW"></a>修习六神通，<a id="a-JX"></a>是名回向一切智智而修六神通。<a id="a-JY"></a>”</p>
  <p id="aJZ">“世尊，<a id="a-Ja"></a>云何回向一切智智而修佛十力？<a id="a-Jb"></a>”</p>
  <p id="aJc">“庆喜，<a id="a-Jd"></a>以无二为方便、<a id="a-Je"></a>无生为方便、<a id="a-Jf"></a>无所得为方便，<a id="a-Jg"></a>修习佛十力，<a id="a-Jh"></a>是名回向一切智智而修佛十力。<a id="a-Ji"></a>”</p>
  <p id="aJj">“世尊，<a id="a-Jk"></a>云何回向一切智智而修四无所畏、<a id="a-Jl"></a>四无礙解、<a id="a-Jm"></a>大慈、<a id="a-Jn"></a>大悲、<a id="a-Jo"></a>大喜、<a id="a-Jp"></a>大舍、<a id="a-Jq"></a>十八佛不共法？<a id="a-Jr"></a>”</p>
  <p id="aJs">“庆喜，<a id="a-Jt"></a>以无二为方便、<a id="a-Ju"></a>无生为方便、<a id="a-Jv"></a>无所得为方便，<a id="a-Jw"></a>修习四无所畏、<a id="a-Jx"></a>四无礙解、<a id="a-Jy"></a>大慈、<a id="a-Jz"></a>大悲、<a id="a-K0"></a>大喜、<a id="a-K1"></a>大舍、<a id="a-K2"></a>十八佛不共法，<a id="a-K3"></a>是名回向一切智智而修四无所畏、<a id="a-K4"></a>四无礙解、<a id="a-K5"></a>大慈、<a id="a-K6"></a>大悲、<a id="a-K7"></a>大喜、<a id="a-K8"></a>大舍、<a id="a-K9"></a>十八佛不共法。<a id="a-KA"></a>”</p>
  <p id="aKB">“世尊，<a id="a-KC"></a>云何回向一切智智而修无忘失法？<a id="a-KD"></a>”</p>
  <p id="aKE">“庆喜，<a id="a-KF"></a>以无二为方便、<a id="a-KG"></a>无生为方便、<a id="a-KH"></a>无所得为方便，<a id="a-KI"></a>修习无忘失法，<a id="a-KJ"></a>是名回向一切智智而修无忘失法。<a id="a-KK"></a>”</p>
  <p id="aKL">“世尊，<a id="a-KM"></a>云何回向一切智智而修恒住舍性？<a id="a-KN"></a>”</p>
  <p id="aKO">“庆喜，<a id="a-KP"></a>以无二为方便、<a id="a-KQ"></a>无生为方便、<a id="a-KR"></a>无所得为方便，<a id="a-KS"></a>修习恒住舍性，<a id="a-KT"></a>是名回向一切智智而修恒住舍性。<a id="a-KU"></a>”</p>
  <p id="aKV">“世尊，<a id="a-KW"></a>云何回向一切智智而修一切智？<a id="a-KX"></a>”</p>
  <p id="aKY">“庆喜，<a id="a-KZ"></a>以无二为方便、<a id="a-Ka"></a>无生为方便、<a id="a-Kb"></a>无所得为方便，<a id="a-Kc"></a>修习一切智，<a id="a-Kd"></a>是名回向一切智智而修一切智。<a id="a-Ke"></a>”</p>
  <p id="aKf">“世尊，<a id="a-Kg"></a>云何回向一切智智而修道相智、<a id="a-Kh"></a>一切相智？<a id="a-Ki"></a>”</p>
  <p id="aKj">“庆喜，<a id="a-Kk"></a>以无二为方便、<a id="a-Kl"></a>无生为方便、<a id="a-Km"></a>无所得为方便，<a id="a-Kn"></a>修习道相智、<a id="a-Ko"></a>一切相智，<a id="a-Kp"></a>是名回向一切智智而修道相智、<a id="a-Kq"></a>一切相智。<a id="a-Kr"></a>”</p>
  <p id="aKs">“世尊，<a id="a-Kt"></a>云何回向一切智智而修一切陀罗尼门？<a id="a-Ku"></a>”</p>
  <p id="aKv">“庆喜，<a id="a-Kw"></a>以无二为方便、<a id="a-Kx"></a>无生为方便、<a id="a-Ky"></a>无所得为方便，<a id="a-Kz"></a>修习一切陀罗尼门，<a id="a-L0"></a>是名回向一切智智而修一切陀罗尼门。<a id="a-L1"></a>”</p>
  <p id="aL2">“世尊，<a id="a-L3"></a>云何回向一切智智而修一切三摩地门？<a id="a-L4"></a>”</p>
  <p id="aL5">“庆喜，<a id="a-L6"></a>以无二为方便、<a id="a-L7"></a>无生为方便、<a id="a-L8"></a>无所得为方便，<a id="a-L9"></a>修习一切三摩地门，<a id="a-LA"></a>是名回向一切智智而修一切三摩地门。<a id="a-LB"></a>”</p>
  <p id="aLC">“世尊，<a id="a-LD"></a>云何回向一切智智而修菩萨摩诃萨行？<a id="a-LE"></a>”</p>
  <p id="aLF">“庆喜，<a id="a-LG"></a>以无二为方便、<a id="a-LH"></a>无生为方便、<a id="a-LI"></a>无所得为方便，<a id="a-LJ"></a>修习菩萨摩诃萨行，<a id="a-LK"></a>是名回向一切智智而修菩萨摩诃萨行。<a id="a-LL"></a>”</p>
  <p id="aLM">“世尊，<a id="a-LN"></a>云何回向一切智智而修无上正等菩提？<a id="a-LO"></a>”</p>
  <p id="aLP">“庆喜，<a id="a-LQ"></a>以无二为方便、<a id="a-LR"></a>无生为方便、<a id="a-LS"></a>无所得为方便，<a id="a-LT"></a>修习无上正等菩提，<a id="a-LU"></a>是名回向一切智智而修无上正等菩提。<a id="a-LV"></a>”</p>
  <p id="aLW">具寿庆喜复白佛言：<a id="a-LX"></a>“世尊，<a id="a-LY"></a>以何无二为方便，<a id="a-LZ"></a>回向一切智智，<a id="a-La"></a>修习布施、<a id="a-Lb"></a>净戒、<a id="a-Lc"></a>安忍、<a id="a-Ld"></a>精进、<a id="a-Le"></a>静虑、<a id="a-Lf"></a>般若波罗蜜多？<a id="a-Lg"></a>以何无生为方便、<a id="a-Lh"></a>无所得为方便，<a id="a-Li"></a>回向一切智智，<a id="a-Lj"></a>修习布施、<a id="a-Lk"></a>净戒、<a id="a-Ll"></a>安忍、<a id="a-Lm"></a>精进、<a id="a-Ln"></a>静虑、<a id="a-Lo"></a>般若波罗蜜多？</p>
  <p id="aLp">“世尊，<a id="a-Lq"></a>以何无二为方便，<a id="a-Lr"></a>回向一切智智，<a id="a-Ls"></a>安住内空、<a id="a-Lt"></a>外空、<a id="a-Lu"></a>内外空、<a id="a-Lv"></a>空空、<a id="a-Lw"></a>大空、<a id="a-Lx"></a>胜义空、<a id="a-Ly"></a>有为空、<a id="a-Lz"></a>无为空、<a id="a-M0"></a>毕竟空、<a id="a-M1"></a>无际空、<a id="a-M2"></a>散空、<a id="a-M3"></a>无变异空、<a id="a-M4"></a>本性空、<a id="a-M5"></a>自相空、<a id="a-M6"></a>共相空、<a id="a-M7"></a>一切法空、<a id="a-M8"></a>不可得空、<a id="a-M9"></a>无性空、<a id="a-MA"></a>自性空、<a id="a-MB"></a>无性自性空？<a id="a-MC"></a>以何无生为方便、<a id="a-MD"></a>无所得为方便，<a id="a-ME"></a>回向一切智智，<a id="a-MF"></a>安住内空乃至无性自性空？</p>
  <p id="aMG">“世尊，<a id="a-MH"></a>以何无二为方便，<a id="a-MI"></a>回向一切智智，<a id="a-MJ"></a>安住真如、<a id="a-MK"></a>法界、<a id="a-ML"></a>法性、<a id="a-MM"></a>不虚妄性、<a id="a-MN"></a>不变异性、<a id="a-MO"></a>平等性、<a id="a-MP"></a>离生性、<a id="a-MQ"></a>法定、<a id="a-MR"></a>法住、<a id="a-MS"></a>实际、<a id="a-MT"></a>虚空界、<a id="a-MU"></a>不思议界？<a id="a-MV"></a>以何无生为方便、<a id="a-MW"></a>无所得为方便，<a id="a-MX"></a>回向一切智智，<a id="a-MY"></a>安住真如乃至不思议界？</p>
  <p id="aMZ">“世尊，<a id="a-Ma"></a>以何无二为方便，<a id="a-Mb"></a>回向一切智智，<a id="a-Mc"></a>安住苦、<a id="a-Md"></a>集、<a id="a-Me"></a>灭、<a id="a-Mf"></a>道圣谛？<a id="a-Mg"></a>以何无生为方便、<a id="a-Mh"></a>无所得为方便，<a id="a-Mi"></a>回向一切智智，<a id="a-Mj"></a>安住苦、<a id="a-Mk"></a>集、<a id="a-Ml"></a>灭、<a id="a-Mm"></a>道圣谛？</p>
  <p id="aMn">“世尊，<a id="a-Mo"></a>以何无二为方便，<a id="a-Mp"></a>回向一切智智，<a id="a-Mq"></a>修习四静虑、<a id="a-Mr"></a>四无量、<a id="a-Ms"></a>四无色定？<a id="a-Mt"></a>以何无生为方便、<a id="a-Mu"></a>无所得为方便，<a id="a-Mv"></a>回向一切智智，<a id="a-Mw"></a>修习四静虑、<a id="a-Mx"></a>四无量、<a id="a-My"></a>四无色定？</p>
  <p id="aMz">“世尊，<a id="a-N0"></a>以何无二为方便，<a id="a-N1"></a>回向一切智智，<a id="a-N2"></a>修习八解脱、<a id="a-N3"></a>八胜处、<a id="a-N4"></a>九次第定、<a id="a-N5"></a>十遍处？<a id="a-N6"></a>以何无生为方便、<a id="a-N7"></a>无所得为方便，<a id="a-N8"></a>回向一切智智，<a id="a-N9"></a>修习八解脱、<a id="a-NA"></a>八胜处、<a id="a-NB"></a>九次第定、<a id="a-NC"></a>十遍处？</p>
  <p id="aND">“世尊，<a id="a-NE"></a>以何无二为方便，<a id="a-NF"></a>回向一切智智，<a id="a-NG"></a>修习四念住、<a id="a-NH"></a>四正断、<a id="a-NI"></a>四神足、<a id="a-NJ"></a>五根、<a id="a-NK"></a>五力、<a id="a-NL"></a>七等觉支、<a id="a-NM"></a>八圣道支？<a id="a-NN"></a>以何无生为方便、<a id="a-NO"></a>无所得为方便，<a id="a-NP"></a>回向一切智智，<a id="a-NQ"></a>修习四念住、<a id="a-NR"></a>四正断、<a id="a-NS"></a>四神足、<a id="a-NT"></a>五根、<a id="a-NU"></a>五力、<a id="a-NV"></a>七等觉支、<a id="a-NW"></a>八圣道支？</p>
  <p id="aNX">“世尊，<a id="a-NY"></a>以何无二为方便，<a id="a-NZ"></a>回向一切智智，<a id="a-Na"></a>修习空解脱门、<a id="a-Nb"></a>无相解脱门、<a id="a-Nc"></a>无愿解脱门？<a id="a-Nd"></a>以何无生为方便、<a id="a-Ne"></a>无所得为方便，<a id="a-Nf"></a>回向一切智智，<a id="a-Ng"></a>修习空解脱门、<a id="a-Nh"></a>无相解脱门、<a id="a-Ni"></a>无愿解脱门？</p>
  <p id="aNj">“世尊，<a id="a-Nk"></a>以何无二为方便，<a id="a-Nl"></a>回向一切智智，<a id="a-Nm"></a>修习五眼、<a id="a-Nn"></a>六神通？<a id="a-No"></a>以何无生为方便、<a id="a-Np"></a>无所得为方便，<a id="a-Nq"></a>回向一切智智，<a id="a-Nr"></a>修习五眼、<a id="a-Ns"></a>六神通？</p>
 </body>
</html>