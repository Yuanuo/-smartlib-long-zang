<!doctype html>
<html id="z3IBT0N6f" data-ver="1375">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百一十三</h1>
  <h2 id="a2">第二分无缚解品第十五</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>如说菩萨摩诃萨被大乘铠者，<a id="a-7"></a>云何菩萨摩诃萨被大乘铠？<a id="a-8"></a>”</p>
  <p id="a9">佛告善现：<a id="a-A"></a>“若菩萨摩诃萨能被布施乃至般若波罗蜜多铠，<a id="a-B"></a>是为菩萨摩诃萨被大乘铠。<a id="a-C"></a>若菩萨摩诃萨能被四念住乃至八圣道支铠，<a id="a-D"></a>是为菩萨摩诃萨被大乘铠。<a id="a-E"></a>若菩萨摩诃萨能被内空乃至无性自性空铠，<a id="a-F"></a>是为菩萨摩诃萨被大乘铠。<a id="a-G"></a>若菩萨摩诃萨乃至能被如来十力乃至十八佛不共法铠，<a id="a-H"></a>是为菩萨摩诃萨被大乘铠。<a id="a-I"></a>若菩萨摩诃萨能被一切智、<a id="a-J"></a>道相智、<a id="a-K"></a>一切相智铠，<a id="a-L"></a>是为菩萨摩诃萨被大乘铠。<a id="a-M"></a>若菩萨摩诃萨能自变身如佛形像，<a id="a-N"></a>放大光明照三千界乃至十方殑伽沙等诸佛世界，<a id="a-O"></a>与诸有情作饶益事，<a id="a-P"></a>是为菩萨摩诃萨被大乘铠。</p>
  <p id="aQ">“复次，<a id="a-R"></a>善现，<a id="a-S"></a>若菩萨摩诃萨被如是等诸功德铠，<a id="a-T"></a>放大光明照三千界乃至十方殑伽沙等诸佛世界，<a id="a-U"></a>亦令诸界六三变动，<a id="a-V"></a>谓动、<a id="a-W"></a>极动、<a id="a-X"></a>等极动等，<a id="a-Y"></a>为诸有情作大饶益。<a id="a-Z"></a>善现，<a id="a-a"></a>是为菩萨摩诃萨被大乘铠。</p>
  <p id="ab">“复次，<a id="a-c"></a>善现，<a id="a-d"></a>若菩萨摩诃萨能被布施波罗蜜多大功德铠，<a id="a-e"></a>普化三千大千世界如吠瑠璃，<a id="a-f"></a>亦化自身为大轮王，<a id="a-g"></a>七宝眷属无不圆满，<a id="a-h"></a>诸有情类须食与食，<a id="a-i"></a>须饮与饮，<a id="a-j"></a>须衣与衣，<a id="a-k"></a>须乘与乘，<a id="a-l"></a>涂香、<a id="a-m"></a>末香、<a id="a-n"></a>烧香、<a id="a-o"></a>花鬘、<a id="a-p"></a>房舍、<a id="a-q"></a>卧具、<a id="a-r"></a>医药、<a id="a-s"></a>灯烛、<a id="a-t"></a>真珠、<a id="a-u"></a>金银及余种种珍宝资具，<a id="a-v"></a>随其所须悉皆施与。<a id="a-w"></a>作是施已，<a id="a-x"></a>复为宣说六到彼岸相应之法，<a id="a-y"></a>令彼闻已终不坠堕，<a id="a-z"></a>至得无上正等菩提，<a id="a-10"></a>常不舍离六到彼岸相应之法。<a id="a-11"></a>善现，<a id="a-12"></a>是为菩萨摩诃萨被大乘铠。</p>
  <p id="a13">“善现，<a id="a-14"></a>如工幻师或彼弟子，<a id="a-15"></a>住四衢道对大众前，<a id="a-16"></a>化作种种贫乏有情，<a id="a-17"></a>随其所须，<a id="a-18"></a>皆化施与。<a id="a-19"></a>于意云何？<a id="a-1A"></a>如是幻事，<a id="a-1B"></a>为有实不？<a id="a-1C"></a>”</p>
  <p id="a1D">善现答言：<a id="a-1E"></a>“不也，<a id="a-1F"></a>世尊。<a id="a-1G"></a>”</p>
  <p id="a1H">佛告善现：<a id="a-1I"></a>“诸菩萨摩诃萨亦复如是，<a id="a-1J"></a>能被布施波罗蜜多大功德铠，<a id="a-1K"></a>或化世界如吠瑠璃，<a id="a-1L"></a>或化自身为轮王等，<a id="a-1M"></a>随有情类所须施与，<a id="a-1N"></a>及为宣说六到彼岸相应之法。<a id="a-1O"></a>如是菩萨虽有所为而无其实。<a id="a-1P"></a>何以故？<a id="a-1Q"></a>诸法性相皆如幻故。</p>
  <p id="a1R">“复次，<a id="a-1S"></a>善现，<a id="a-1T"></a>若菩萨摩诃萨自被净戒波罗蜜多大功德铠，<a id="a-1U"></a>为有情故生轮王家，<a id="a-1V"></a>绍轮王位富贵自在，<a id="a-1W"></a>安立无量百千俱胝那庾多众于十善业道，<a id="a-1X"></a>或四静虑、<a id="a-1Y"></a>四无量、<a id="a-1Z"></a>四无色定，<a id="a-1a"></a>或四念住乃至八圣道支，<a id="a-1b"></a>或空、<a id="a-1c"></a>无相、<a id="a-1d"></a>无愿解脱门，<a id="a-1e"></a>或佛十力乃至十八佛不共法，<a id="a-1f"></a>亦为宣说如是诸法令其安住，<a id="a-1g"></a>至得无上正等菩提，<a id="a-1h"></a>于如是法常不舍离。<a id="a-1i"></a>善现，<a id="a-1j"></a>是为菩萨摩诃萨被大乘铠。</p>
  <p id="a1k">“善现，<a id="a-1l"></a>如工幻师或彼弟子，<a id="a-1m"></a>住四衢道对大众前，<a id="a-1n"></a>化作无量百千有情，<a id="a-1o"></a>令其安住十善业道乃至十八佛不共法。<a id="a-1p"></a>于意云何？<a id="a-1q"></a>如是幻事，<a id="a-1r"></a>为有实不？<a id="a-1s"></a>”</p>
  <p id="a1t">善现答言：<a id="a-1u"></a>“不也，<a id="a-1v"></a>世尊。<a id="a-1w"></a>”</p>
  <p id="a1x">佛告善现：<a id="a-1y"></a>“诸菩萨摩诃萨亦复如是，<a id="a-1z"></a>为有情故生轮王家，<a id="a-20"></a>绍轮王位富贵自在，<a id="a-21"></a>安立无量百千俱胝那庾多众于十善业道乃至十八佛不共法。<a id="a-22"></a>如是菩萨虽有所为而无其实。<a id="a-23"></a>何以故？<a id="a-24"></a>诸法性相皆如幻故。</p>
  <p id="a25">“复次，<a id="a-26"></a>善现，<a id="a-27"></a>若菩萨摩诃萨自被安忍波罗蜜多大功德铠，<a id="a-28"></a>亦劝无量百千俱胝那庾多众，<a id="a-29"></a>令被安忍波罗蜜多大功德铠。<a id="a-2A"></a>善现，<a id="a-2B"></a>云何菩萨摩诃萨自被安忍波罗蜜多大功德铠，<a id="a-2C"></a>亦劝无量百千俱胝那庾多众，<a id="a-2D"></a>令被安忍波罗蜜多大功德铠？<a id="a-2E"></a>善现，<a id="a-2F"></a>若菩萨摩诃萨从初发心至得无上正等菩提，<a id="a-2G"></a>被安忍铠常作是念：<a id="a-2H"></a>‘假使一切有情之类，<a id="a-2I"></a>皆持刀仗来见加害，<a id="a-2J"></a>我终不起一刹那顷忿恨瞋心，<a id="a-2K"></a>劝诸有情亦修是忍。<a id="a-2L"></a>’善现，<a id="a-2M"></a>是菩萨摩诃萨如心所念皆能成办，<a id="a-2N"></a>乃至证得一切智智，<a id="a-2O"></a>常不舍离如是安忍，<a id="a-2P"></a>亦令有情修如是忍。<a id="a-2Q"></a>善现，<a id="a-2R"></a>是为菩萨摩诃萨被大乘铠。</p>
  <p id="a2S">“善现，<a id="a-2T"></a>如工幻师或彼弟子，<a id="a-2U"></a>住四衢道对大众前，<a id="a-2V"></a>化作种种诸有情类，<a id="a-2W"></a>或持刀杖更相加害，<a id="a-2X"></a>或有相劝修安忍行。<a id="a-2Y"></a>于意云何？<a id="a-2Z"></a>如是幻事，<a id="a-2a"></a>为有实不？<a id="a-2b"></a>”</p>
  <p id="a2c">善现答言：<a id="a-2d"></a>“不也，<a id="a-2e"></a>世尊。<a id="a-2f"></a>”</p>
  <p id="a2g">佛告善现：<a id="a-2h"></a>“诸菩萨摩诃萨亦复如是，<a id="a-2i"></a>自被安忍波罗蜜多大功德铠，<a id="a-2j"></a>亦劝无量百千俱胝那庾多众，<a id="a-2k"></a>令被安忍波罗蜜多大功德铠。<a id="a-2l"></a>如是菩萨虽有所为而无其实。<a id="a-2m"></a>何以故？<a id="a-2n"></a>诸法性相皆如幻故。</p>
  <p id="a2o">“复次，<a id="a-2p"></a>善现，<a id="a-2q"></a>若菩萨摩诃萨自被精进波罗蜜多大功德铠，<a id="a-2r"></a>亦劝无量百千俱胝那庾多众，<a id="a-2s"></a>令被精进波罗蜜多大功德铠。<a id="a-2t"></a>善现，<a id="a-2u"></a>云何菩萨摩诃萨自被精进波罗蜜多大功德铠，<a id="a-2v"></a>亦劝无量百千俱胝那庾多众，<a id="a-2w"></a>令被精进波罗蜜多大功德铠？<a id="a-2x"></a>善现，<a id="a-2y"></a>若菩萨摩诃萨以一切智智相应作意，<a id="a-2z"></a>大悲为首，<a id="a-30"></a>身心精进，<a id="a-31"></a>断诸恶法，<a id="a-32"></a>修诸善法，<a id="a-33"></a>亦劝无量百千俱胝那庾多众，<a id="a-34"></a>修习如是身心精进，<a id="a-35"></a>乃至证得一切智智，<a id="a-36"></a>常不舍离如是正勤。<a id="a-37"></a>善现，<a id="a-38"></a>是为菩萨摩诃萨被大乘铠。</p>
  <p id="a39">“善现，<a id="a-3A"></a>如工幻师或彼弟子，<a id="a-3B"></a>住四衢道对大众前，<a id="a-3C"></a>化作种种诸有情类，<a id="a-3D"></a>自修精进，<a id="a-3E"></a>亦劝他修。<a id="a-3F"></a>于意云何？<a id="a-3G"></a>如是幻事，<a id="a-3H"></a>为有实不？<a id="a-3I"></a>”</p>
  <p id="a3J">善现答言：<a id="a-3K"></a>“不也，<a id="a-3L"></a>世尊。<a id="a-3M"></a>”</p>
  <p id="a3N">佛告善现：<a id="a-3O"></a>“诸菩萨摩诃萨亦复如是，<a id="a-3P"></a>以一切智智相应作意，<a id="a-3Q"></a>大悲为首，<a id="a-3R"></a>自修精进，<a id="a-3S"></a>亦劝有情令修精进。<a id="a-3T"></a>如是菩萨虽有所为而无其实。<a id="a-3U"></a>何以故？<a id="a-3V"></a>诸法性相皆如幻故。</p>
  <p id="a3W">“复次，<a id="a-3X"></a>善现，<a id="a-3Y"></a>若菩萨摩诃萨自被静虑波罗蜜多大功德铠，<a id="a-3Z"></a>亦劝无量百千俱胝那庾多众，<a id="a-3a"></a>令被静虑波罗蜜多大功德铠。<a id="a-3b"></a>善现，<a id="a-3c"></a>云何菩萨摩诃萨自被静虑波罗蜜多大功德铠，<a id="a-3d"></a>亦劝无量百千俱胝那庾多众，<a id="a-3e"></a>令被静虑波罗蜜多大功德铠？<a id="a-3f"></a>善现，<a id="a-3g"></a>若菩萨摩诃萨住一切法平等定中，<a id="a-3h"></a>不见诸法有定有乱，<a id="a-3i"></a>而常修习如是静虑波罗蜜多，<a id="a-3j"></a>亦劝有情修习如是平等静虑，<a id="a-3k"></a>乃至证得一切智智，<a id="a-3l"></a>常不舍离如是静虑。<a id="a-3m"></a>善现，<a id="a-3n"></a>是为菩萨摩诃萨被大乘铠。</p>
  <p id="a3o">“善现，<a id="a-3p"></a>如工幻师或彼弟子，<a id="a-3q"></a>住四衢道对大众前，<a id="a-3r"></a>化作种种诸有情类，<a id="a-3s"></a>令修诸法平等静虑，<a id="a-3t"></a>亦相劝修如是静虑。<a id="a-3u"></a>于意云何？<a id="a-3v"></a>如是幻事，<a id="a-3w"></a>为有实不？<a id="a-3x"></a>”</p>
  <p id="a3y">善现答言：<a id="a-3z"></a>“不也，<a id="a-40"></a>世尊。<a id="a-41"></a>”</p>
  <p id="a42">佛告善现：<a id="a-43"></a>“诸菩萨摩诃萨亦复如是，<a id="a-44"></a>住一切法平等定中，<a id="a-45"></a>亦劝有情修如是定。<a id="a-46"></a>如是菩萨虽有所为而无其实。<a id="a-47"></a>何以故？<a id="a-48"></a>诸法性相皆如幻故。</p>
  <p id="a49">“复次，<a id="a-4A"></a>善现，<a id="a-4B"></a>若菩萨摩诃萨自被般若波罗蜜多大功德铠，<a id="a-4C"></a>亦劝无量百千俱胝那庾多众，<a id="a-4D"></a>令被般若波罗蜜多大功德铠。<a id="a-4E"></a>善现，<a id="a-4F"></a>云何菩萨摩诃萨自被般若波罗蜜多大功德铠，<a id="a-4G"></a>亦劝无量百千俱胝那庾多众，<a id="a-4H"></a>令被般若波罗蜜多大功德铠？<a id="a-4I"></a>善现，<a id="a-4J"></a>若菩萨摩诃萨住无戏论甚深般若波罗蜜多，<a id="a-4K"></a>不得诸法若生若灭、<a id="a-4L"></a>若染若净此彼差别，<a id="a-4M"></a>亦劝无量百千俱胝那庾多众，<a id="a-4N"></a>安住如是无戏论慧。<a id="a-4O"></a>善现，<a id="a-4P"></a>是为菩萨摩诃萨被大乘铠。</p>
  <p id="a4Q">“善现，<a id="a-4R"></a>如工幻师或彼弟子，<a id="a-4S"></a>住四衢道对大众前，<a id="a-4T"></a>化作种种诸有情类，<a id="a-4U"></a>令自安住无戏论慧，<a id="a-4V"></a>亦令劝他住如是慧。<a id="a-4W"></a>于意云何？<a id="a-4X"></a>如是幻事，<a id="a-4Y"></a>为有实不？<a id="a-4Z"></a>”</p>
  <p id="a4a">善现答言：<a id="a-4b"></a>“不也，<a id="a-4c"></a>世尊。<a id="a-4d"></a>”</p>
  <p id="a4e">佛告善现：<a id="a-4f"></a>“诸菩萨摩诃萨亦复如是，<a id="a-4g"></a>自能安住无戏论慧，<a id="a-4h"></a>亦劝有情住如是慧。<a id="a-4i"></a>如是菩萨虽有所为而无其实。<a id="a-4j"></a>何以故？<a id="a-4k"></a>诸法性相皆如幻故。</p>
  <p id="a4l">“复次，<a id="a-4m"></a>善现，<a id="a-4n"></a>若菩萨摩诃萨被如上说诸功德铠，<a id="a-4o"></a>观察十方殑伽沙等诸佛世界一切有情。<a id="a-4p"></a>有诸有情摄受邪法，<a id="a-4q"></a>行诸恶行。<a id="a-4r"></a>是菩萨摩诃萨以神通力自变其身，<a id="a-4s"></a>遍满如是诸佛世界，<a id="a-4t"></a>随彼有情所乐示现，<a id="a-4u"></a>自现修行布施、<a id="a-4v"></a>净戒、<a id="a-4w"></a>安忍、<a id="a-4x"></a>精进、<a id="a-4y"></a>静虑、<a id="a-4z"></a>般若波罗蜜多，<a id="a-50"></a>亦劝他行布施、<a id="a-51"></a>净戒、<a id="a-52"></a>安忍、<a id="a-53"></a>精进、<a id="a-54"></a>静虑、<a id="a-55"></a>般若波罗蜜多；<a id="a-56"></a>劝诸有情行此行已，<a id="a-57"></a>复随类音为说六种波罗蜜多相应之法，<a id="a-58"></a>令彼闻已乃至证得一切智智，<a id="a-59"></a>常不舍离如是妙法。<a id="a-5A"></a>善现，<a id="a-5B"></a>是为菩萨摩诃萨被大乘铠。</p>
  <p id="a5C">“善现，<a id="a-5D"></a>如工幻师或彼弟子，<a id="a-5E"></a>住四衢道对大众前，<a id="a-5F"></a>化作种种诸有情类，<a id="a-5G"></a>令自安住六到彼岸，<a id="a-5H"></a>亦令劝他安住此法。<a id="a-5I"></a>于意云何？<a id="a-5J"></a>如是幻事，<a id="a-5K"></a>为有实不？<a id="a-5L"></a>”</p>
  <p id="a5M">善现答言：<a id="a-5N"></a>“不也，<a id="a-5O"></a>世尊。<a id="a-5P"></a>”</p>
  <p id="a5Q">佛告善现：<a id="a-5R"></a>“诸菩萨摩诃萨亦复如是，<a id="a-5S"></a>普于十方殑伽沙等诸佛世界自现其身，<a id="a-5T"></a>随宜安住六到彼岸，<a id="a-5U"></a>亦劝有情令住此行常不舍离。<a id="a-5V"></a>如是菩萨虽有所为而无其实。<a id="a-5W"></a>何以故？<a id="a-5X"></a>诸法性相皆如幻故。</p>
  <p id="a5Y">“复次，<a id="a-5Z"></a>善现，<a id="a-5a"></a>若菩萨摩诃萨被如上说诸功德铠，<a id="a-5b"></a>以一切智智相应作意，<a id="a-5c"></a>大悲为首，<a id="a-5d"></a>用无所得而为方便，<a id="a-5e"></a>利益安乐一切有情，<a id="a-5f"></a>不杂声闻、<a id="a-5g"></a>独觉作意。<a id="a-5h"></a>是菩萨摩诃萨不作是念：<a id="a-5i"></a>‘我当安立尔所有情于布施等波罗蜜多，<a id="a-5j"></a>尔所有情不当安立。<a id="a-5k"></a>’但作是念：<a id="a-5l"></a>‘我当安立无量无数无边有情于布施等波罗蜜多。<a id="a-5m"></a>’不作是念：<a id="a-5n"></a>‘我当安立尔所有情于内空等，<a id="a-5o"></a>尔所有情不当安立。<a id="a-5p"></a>’但作是念：<a id="a-5q"></a>‘我当安立无量无数无边有情于内空等。<a id="a-5r"></a>’不作是念：<a id="a-5s"></a>‘我当安立尔所有情于四念住等，<a id="a-5t"></a>尔所有情不当安立。<a id="a-5u"></a>’但作是念：<a id="a-5v"></a>‘我当安立无量无数无边有情于四念住等。<a id="a-5w"></a>’不作是念：<a id="a-5x"></a>‘我当安立尔所有情于空解脱门等，<a id="a-5y"></a>尔所有情不当安立。<a id="a-5z"></a>’但作是念：<a id="a-60"></a>‘我当安立无量无数无边有情于空解脱门等。<a id="a-61"></a>’不作是念：<a id="a-62"></a>‘我当安立尔所有情于佛十力等，<a id="a-63"></a>尔所有情不当安立。<a id="a-64"></a>’但作是念：<a id="a-65"></a>‘我当安立无量无数无边有情于佛十力等。<a id="a-66"></a>’不作是念：<a id="a-67"></a>‘我当安立尔所有情于预流果等，<a id="a-68"></a>尔所有情不当安立。<a id="a-69"></a>’但作是念：<a id="a-6A"></a>‘我当安立无量无数无边有情于预流果等。<a id="a-6B"></a>’不作是念：<a id="a-6C"></a>‘我当安立尔所有情于佛无上正等菩提，<a id="a-6D"></a>尔所有情不当安立。<a id="a-6E"></a>’但作是念：<a id="a-6F"></a>‘我当安立无量无数无边有情于佛无上正等菩提。<a id="a-6G"></a>’善现，<a id="a-6H"></a>是为菩萨摩诃萨被大乘铠。</p>
  <p id="a6I">“善现，<a id="a-6J"></a>如工幻师或彼弟子，<a id="a-6K"></a>住四衢道对大众前，<a id="a-6L"></a>化作种种诸有情类，<a id="a-6M"></a>其数无量随其所应，<a id="a-6N"></a>方便安立令住布施，<a id="a-6O"></a>乃至令住诸佛无上正等菩提。<a id="a-6P"></a>于意云何？<a id="a-6Q"></a>如是幻事，<a id="a-6R"></a>为有实不？<a id="a-6S"></a>”</p>
  <p id="a6T">善现答言：<a id="a-6U"></a>“不也，<a id="a-6V"></a>世尊。<a id="a-6W"></a>”</p>
  <p id="a6X">佛告善现：<a id="a-6Y"></a>“诸菩萨摩诃萨亦复如是，<a id="a-6Z"></a>以一切智智相应作意，<a id="a-6a"></a>大悲为首，<a id="a-6b"></a>用无所得而为方便，<a id="a-6c"></a>安立无量无数无边诸有情类，<a id="a-6d"></a>令住布施乃至无上正等菩提。<a id="a-6e"></a>如是菩萨虽有所为而无其实。<a id="a-6f"></a>何以故？<a id="a-6g"></a>诸法性相皆如幻故。<a id="a-6h"></a>”</p>
  <p id="a6i">尔时，<a id="a-6j"></a>善现白佛言：<a id="a-6k"></a>“世尊，<a id="a-6l"></a>如我解佛所说义者，<a id="a-6m"></a>诸菩萨摩诃萨不被功德铠，<a id="a-6n"></a>当知是为被大乘铠。<a id="a-6o"></a>何以故？<a id="a-6p"></a>以一切法自相空故。<a id="a-6q"></a>所以者何？<a id="a-6r"></a>世尊，<a id="a-6s"></a>色乃至识、<a id="a-6t"></a>色乃至识相空，<a id="a-6u"></a>眼处乃至意处、<a id="a-6v"></a>眼处乃至意处相空，<a id="a-6w"></a>色处乃至法处、<a id="a-6x"></a>色处乃至法处相空，<a id="a-6y"></a>眼界乃至意界、<a id="a-6z"></a>眼界乃至意界相空，<a id="a-70"></a>色界乃至法界、<a id="a-71"></a>色界乃至法界相空，<a id="a-72"></a>眼识界乃至意识界、<a id="a-73"></a>眼识界乃至意识界相空，<a id="a-74"></a>眼触乃至意触、<a id="a-75"></a>眼触乃至意触相空，<a id="a-76"></a>眼触为缘所生诸受乃至意触为缘所生诸受、<a id="a-77"></a>眼触为缘所生诸受乃至意触为缘所生诸受相空，<a id="a-78"></a>布施波罗蜜多乃至般若波罗蜜多、<a id="a-79"></a>布施波罗蜜多乃至般若波罗蜜多相空，<a id="a-7A"></a>四念住乃至八圣道支、<a id="a-7B"></a>四念住乃至八圣道支相空，<a id="a-7C"></a>内空乃至无性自性空、<a id="a-7D"></a>内空乃至无性自性空相空，<a id="a-7E"></a>如是乃至佛十力乃至十八佛不共法、<a id="a-7F"></a>佛十力乃至十八佛不共法相空，<a id="a-7G"></a>菩萨摩诃萨菩萨摩诃萨相空，<a id="a-7H"></a>被大功德铠被大功德铠相空。</p>
  <p id="a7I">“世尊，<a id="a-7J"></a>由是因缘，<a id="a-7K"></a>诸菩萨摩诃萨不被功德铠，<a id="a-7L"></a>当知是为被大乘铠。<a id="a-7M"></a>”</p>
  <p id="a7N">佛告善现：<a id="a-7O"></a>“如是，<a id="a-7P"></a>如是，<a id="a-7Q"></a>如汝所说。<a id="a-7R"></a>善现当知，<a id="a-7S"></a>一切智智无造无作，<a id="a-7T"></a>一切有情亦无造无作，<a id="a-7U"></a>诸菩萨摩诃萨为此事故被大乘铠。<a id="a-7V"></a>”</p>
  <p id="a7W">具寿善现白言：<a id="a-7X"></a>“世尊，<a id="a-7Y"></a>何因缘故，<a id="a-7Z"></a>一切智智无造无作，<a id="a-7a"></a>一切有情亦无造无作，<a id="a-7b"></a>诸菩萨摩诃萨为此事故被大乘铠？<a id="a-7c"></a>”</p>
  <p id="a7d">佛告善现：<a id="a-7e"></a>“由诸作者不可得故，<a id="a-7f"></a>一切智智无造无作，<a id="a-7g"></a>一切有情亦无造无作。<a id="a-7h"></a>所以者何？</p>
  <p id="a7i">“善现，<a id="a-7j"></a>色非造非不造、<a id="a-7k"></a>非作非不作，<a id="a-7l"></a>受、<a id="a-7m"></a>想、<a id="a-7n"></a>行、<a id="a-7o"></a>识非造非不造、<a id="a-7p"></a>非作非不作。<a id="a-7q"></a>何以故？<a id="a-7r"></a>色乃至识毕竟不可得故。</p>
  <p id="a7s">“善现，<a id="a-7t"></a>眼处非造非不造、<a id="a-7u"></a>非作非不作，<a id="a-7v"></a>耳、<a id="a-7w"></a>鼻、<a id="a-7x"></a>舌、<a id="a-7y"></a>身、<a id="a-7z"></a>意处非造非不造、<a id="a-80"></a>非作非不作。<a id="a-81"></a>何以故？<a id="a-82"></a>眼处乃至意处毕竟不可得故。</p>
  <p id="a83">“善现，<a id="a-84"></a>色处非造非不造、<a id="a-85"></a>非作非不作，<a id="a-86"></a>声、<a id="a-87"></a>香、<a id="a-88"></a>味、<a id="a-89"></a>触、<a id="a-8A"></a>法处非造非不造、<a id="a-8B"></a>非作非不作。<a id="a-8C"></a>何以故？<a id="a-8D"></a>色处乃至法处毕竟不可得故。</p>
  <p id="a8E">“善现，<a id="a-8F"></a>眼界非造非不造、<a id="a-8G"></a>非作非不作，<a id="a-8H"></a>耳、<a id="a-8I"></a>鼻、<a id="a-8J"></a>舌、<a id="a-8K"></a>身、<a id="a-8L"></a>意界非造非不造、<a id="a-8M"></a>非作非不作。<a id="a-8N"></a>何以故？<a id="a-8O"></a>眼界乃至意界毕竟不可得故。</p>
  <p id="a8P">“善现，<a id="a-8Q"></a>色界非造非不造、<a id="a-8R"></a>非作非不作，<a id="a-8S"></a>声、<a id="a-8T"></a>香、<a id="a-8U"></a>味、<a id="a-8V"></a>触、<a id="a-8W"></a>法界非造非不造、<a id="a-8X"></a>非作非不作。<a id="a-8Y"></a>何以故？<a id="a-8Z"></a>色界乃至法界毕竟不可得故。</p>
  <p id="a8a">“善现，<a id="a-8b"></a>眼识界非造非不造、<a id="a-8c"></a>非作非不作，<a id="a-8d"></a>耳、<a id="a-8e"></a>鼻、<a id="a-8f"></a>舌、<a id="a-8g"></a>身、<a id="a-8h"></a>意识界非造非不造、<a id="a-8i"></a>非作非不作。<a id="a-8j"></a>何以故？<a id="a-8k"></a>眼识界乃至意识界毕竟不可得故。</p>
  <p id="a8l">“善现，<a id="a-8m"></a>眼触非造非不造、<a id="a-8n"></a>非作非不作，<a id="a-8o"></a>耳、<a id="a-8p"></a>鼻、<a id="a-8q"></a>舌、<a id="a-8r"></a>身、<a id="a-8s"></a>意触非造非不造、<a id="a-8t"></a>非作非不作。<a id="a-8u"></a>何以故？<a id="a-8v"></a>眼触乃至意触毕竟不可得故。</p>
  <p id="a8w">“善现，<a id="a-8x"></a>眼触为缘所生诸受非造非不造、<a id="a-8y"></a>非作非不作，<a id="a-8z"></a>耳、<a id="a-90"></a>鼻、<a id="a-91"></a>舌、<a id="a-92"></a>身、<a id="a-93"></a>意触为缘所生诸受非造非不造、<a id="a-94"></a>非作非不作。<a id="a-95"></a>何以故？<a id="a-96"></a>眼触为缘所生诸受乃至意触为缘所生诸受毕竟不可得故。</p>
  <p id="a97">“善现，<a id="a-98"></a>我非造非不造、<a id="a-99"></a>非作非不作，<a id="a-9A"></a>有情、<a id="a-9B"></a>命者、<a id="a-9C"></a>生者、<a id="a-9D"></a>养者、<a id="a-9E"></a>士夫、<a id="a-9F"></a>补特伽罗、<a id="a-9G"></a>意生、<a id="a-9H"></a>儒童、<a id="a-9I"></a>作者、<a id="a-9J"></a>受者、<a id="a-9K"></a>知者、<a id="a-9L"></a>见者非造非不造、<a id="a-9M"></a>非作非不作。<a id="a-9N"></a>何以故？<a id="a-9O"></a>我乃至见者毕竟不可得故。</p>
  <p id="a9P">“善现，<a id="a-9Q"></a>梦境非造非不造、<a id="a-9R"></a>非作非不作，<a id="a-9S"></a>响、<a id="a-9T"></a>像、<a id="a-9U"></a>幻事、<a id="a-9V"></a>光影、<a id="a-9W"></a>阳焰、<a id="a-9X"></a>空花、<a id="a-9Y"></a>寻香城、<a id="a-9Z"></a>变化事非造非不造、<a id="a-9a"></a>非作非不作。<a id="a-9b"></a>何以故？<a id="a-9c"></a>梦境乃至变化事毕竟不可得故。</p>
  <p id="a9d">“善现，<a id="a-9e"></a>内空非造非不造、<a id="a-9f"></a>非作非不作，<a id="a-9g"></a>外空、<a id="a-9h"></a>内外空、<a id="a-9i"></a>空空、<a id="a-9j"></a>大空、<a id="a-9k"></a>胜义空、<a id="a-9l"></a>有为空、<a id="a-9m"></a>无为空、<a id="a-9n"></a>毕竟空、<a id="a-9o"></a>无际空、<a id="a-9p"></a>散无散空、<a id="a-9q"></a>本性空、<a id="a-9r"></a>自共相空、<a id="a-9s"></a>一切法空、<a id="a-9t"></a>不可得空、<a id="a-9u"></a>无性空、<a id="a-9v"></a>自性空、<a id="a-9w"></a>无性自性空非造非不造、<a id="a-9x"></a>非作非不作。<a id="a-9y"></a>何以故？<a id="a-9z"></a>内空乃至无性自性空毕竟不可得故。</p>
  <p id="aA0">“善现，<a id="a-A1"></a>四念住非造非不造、<a id="a-A2"></a>非作非不作，<a id="a-A3"></a>四正断、<a id="a-A4"></a>四神足、<a id="a-A5"></a>五根、<a id="a-A6"></a>五力、<a id="a-A7"></a>七等觉支、<a id="a-A8"></a>八圣道支非造非不造、<a id="a-A9"></a>非作非不作。<a id="a-AA"></a>何以故？<a id="a-AB"></a>四念住乃至八圣道支毕竟不可得故。</p>
  <p id="aAC">“善现，<a id="a-AD"></a>如是乃至如来十力非造非不造、<a id="a-AE"></a>非作非不作，<a id="a-AF"></a>四无所畏、<a id="a-AG"></a>四无礙解、<a id="a-AH"></a>大慈、<a id="a-AI"></a>大悲、<a id="a-AJ"></a>大喜、<a id="a-AK"></a>大舍、<a id="a-AL"></a>十八佛不共法非造非不造、<a id="a-AM"></a>非作非不作。<a id="a-AN"></a>何以故？<a id="a-AO"></a>如来十力乃至十八佛不共法毕竟不可得故。</p>
  <p id="aAP">“善现，<a id="a-AQ"></a>真如非造非不造、<a id="a-AR"></a>非作非不作，<a id="a-AS"></a>法界、<a id="a-AT"></a>法性、<a id="a-AU"></a>法定、<a id="a-AV"></a>法住、<a id="a-AW"></a>实际非造非不造、<a id="a-AX"></a>非作非不作。<a id="a-AY"></a>何以故？<a id="a-AZ"></a>真如乃至实际毕竟不可得故。</p>
  <p id="aAa">“善现，<a id="a-Ab"></a>菩萨摩诃萨非造非不造、<a id="a-Ac"></a>非作非不作，<a id="a-Ad"></a>如来应正等觉非造非不造、<a id="a-Ae"></a>非作非不作。<a id="a-Af"></a>何以故？<a id="a-Ag"></a>菩萨摩诃萨、<a id="a-Ah"></a>如来应正等觉毕竟不可得故。</p>
  <p id="aAi">“善现，<a id="a-Aj"></a>一切智非造非不造、<a id="a-Ak"></a>非作非不作，<a id="a-Al"></a>道相智、<a id="a-Am"></a>一切相智非造非不造、<a id="a-An"></a>非作非不作。<a id="a-Ao"></a>何以故？<a id="a-Ap"></a>一切智、<a id="a-Aq"></a>道相智、<a id="a-Ar"></a>一切相智毕竟不可得故。</p>
  <p id="aAs">“善现，<a id="a-At"></a>由此因缘，<a id="a-Au"></a>一切智智无造无作，<a id="a-Av"></a>一切有情亦无造无作，<a id="a-Aw"></a>诸菩萨摩诃萨为此事故被大乘铠。<a id="a-Ax"></a>善现，<a id="a-Ay"></a>由此义故，<a id="a-Az"></a>诸菩萨摩诃萨不被功德铠，<a id="a-B0"></a>当知是为被大乘铠。<a id="a-B1"></a>”</p>
  <p id="aB2">尔时，<a id="a-B3"></a>具寿善现白佛言：<a id="a-B4"></a>“世尊，<a id="a-B5"></a>如我解佛所说义者，<a id="a-B6"></a>色无缚无解，<a id="a-B7"></a>受、<a id="a-B8"></a>想、<a id="a-B9"></a>行、<a id="a-BA"></a>识无缚无解。<a id="a-BB"></a>”</p>
  <p id="aBC">时，<a id="a-BD"></a>满慈子问善现言：<a id="a-BE"></a>“尊者说色无缚无解，<a id="a-BF"></a>说受、<a id="a-BG"></a>想、<a id="a-BH"></a>行、<a id="a-BI"></a>识无缚无解耶？<a id="a-BJ"></a>”</p>
  <p id="aBK">善现答言：<a id="a-BL"></a>“如是，<a id="a-BM"></a>如是，<a id="a-BN"></a>我说色无缚无解，<a id="a-BO"></a>说受、<a id="a-BP"></a>想、<a id="a-BQ"></a>行、<a id="a-BR"></a>识无缚无解。<a id="a-BS"></a>”</p>
  <p id="aBT">满慈子言：<a id="a-BU"></a>“何等色无缚无解？<a id="a-BV"></a>何等受、<a id="a-BW"></a>想、<a id="a-BX"></a>行、<a id="a-BY"></a>识无缚无解？<a id="a-BZ"></a>”</p>
  <p id="aBa">善现答言：<a id="a-Bb"></a>“如梦色无缚无解，<a id="a-Bc"></a>如梦受、<a id="a-Bd"></a>想、<a id="a-Be"></a>行、<a id="a-Bf"></a>识无缚无解；<a id="a-Bg"></a>如响、<a id="a-Bh"></a>如像、<a id="a-Bi"></a>如光影、<a id="a-Bj"></a>如阳焰、<a id="a-Bk"></a>如幻事、<a id="a-Bl"></a>如空花、<a id="a-Bm"></a>如寻香城、<a id="a-Bn"></a>如变化事色无缚无解，<a id="a-Bo"></a>如响乃至如变化事受、<a id="a-Bp"></a>想、<a id="a-Bq"></a>行、<a id="a-Br"></a>识无缚无解。<a id="a-Bs"></a>何以故？<a id="a-Bt"></a>如是一切色乃至识，<a id="a-Bu"></a>无所有故无缚无解，<a id="a-Bv"></a>远离故无缚无解，<a id="a-Bw"></a>寂静故无缚无解，<a id="a-Bx"></a>无生故无缚无解，<a id="a-By"></a>无灭故无缚无解，<a id="a-Bz"></a>无染故无缚无解，<a id="a-C0"></a>无净故无缚无解。</p>
  <p id="aC1">“复次，<a id="a-C2"></a>满慈子，<a id="a-C3"></a>过去色无缚无解，<a id="a-C4"></a>过去受、<a id="a-C5"></a>想、<a id="a-C6"></a>行、<a id="a-C7"></a>识无缚无解；<a id="a-C8"></a>未来、<a id="a-C9"></a>现在色无缚无解，<a id="a-CA"></a>未来、<a id="a-CB"></a>现在受、<a id="a-CC"></a>想、<a id="a-CD"></a>行、<a id="a-CE"></a>识无缚无解。<a id="a-CF"></a>何以故？<a id="a-CG"></a>如是一切色乃至识，<a id="a-CH"></a>无所有故无缚无解，<a id="a-CI"></a>远离故无缚无解，<a id="a-CJ"></a>寂静故无缚无解，<a id="a-CK"></a>无生故无缚无解，<a id="a-CL"></a>无灭故无缚无解，<a id="a-CM"></a>无染故无缚无解，<a id="a-CN"></a>无净故无缚无解。</p>
  <p id="aCO">“复次，<a id="a-CP"></a>满慈子，<a id="a-CQ"></a>善色无缚无解，<a id="a-CR"></a>善受、<a id="a-CS"></a>想、<a id="a-CT"></a>行、<a id="a-CU"></a>识无缚无解；<a id="a-CV"></a>不善、<a id="a-CW"></a>无记色无缚无解，<a id="a-CX"></a>不善、<a id="a-CY"></a>无记受、<a id="a-CZ"></a>想、<a id="a-Ca"></a>行、<a id="a-Cb"></a>识无缚无解。<a id="a-Cc"></a>何以故？<a id="a-Cd"></a>如是一切色乃至识，<a id="a-Ce"></a>无所有故无缚无解，<a id="a-Cf"></a>远离故无缚无解，<a id="a-Cg"></a>寂静故无缚无解，<a id="a-Ch"></a>无生故无缚无解，<a id="a-Ci"></a>无灭故无缚无解，<a id="a-Cj"></a>无染故无缚无解，<a id="a-Ck"></a>无净故无缚无解。</p>
  <p id="aCl">“复次，<a id="a-Cm"></a>满慈子，<a id="a-Cn"></a>世间色无缚无解，<a id="a-Co"></a>世间受、<a id="a-Cp"></a>想、<a id="a-Cq"></a>行、<a id="a-Cr"></a>识无缚无解；<a id="a-Cs"></a>出世间色无缚无解，<a id="a-Ct"></a>出世间受、<a id="a-Cu"></a>想、<a id="a-Cv"></a>行、<a id="a-Cw"></a>识无缚无解。<a id="a-Cx"></a>何以故？<a id="a-Cy"></a>如是一切色乃至识，<a id="a-Cz"></a>无所有故无缚无解，<a id="a-D0"></a>远离故无缚无解，<a id="a-D1"></a>寂静故无缚无解，<a id="a-D2"></a>无生故无缚无解，<a id="a-D3"></a>无灭故无缚无解，<a id="a-D4"></a>无染故无缚无解，<a id="a-D5"></a>无净故无缚无解。</p>
  <p id="aD6">“复次，<a id="a-D7"></a>满慈子，<a id="a-D8"></a>有漏色无缚无解，<a id="a-D9"></a>有漏受、<a id="a-DA"></a>想、<a id="a-DB"></a>行、<a id="a-DC"></a>识无缚无解；<a id="a-DD"></a>无漏色无缚无解，<a id="a-DE"></a>无漏受、<a id="a-DF"></a>想、<a id="a-DG"></a>行、<a id="a-DH"></a>识无缚无解。<a id="a-DI"></a>何以故？<a id="a-DJ"></a>如是一切色乃至识，<a id="a-DK"></a>无所有故无缚无解，<a id="a-DL"></a>远离故无缚无解，<a id="a-DM"></a>寂静故无缚无解，<a id="a-DN"></a>无生故无缚无解，<a id="a-DO"></a>无灭故无缚无解，<a id="a-DP"></a>无染故无缚无解，<a id="a-DQ"></a>无净故无缚无解。</p>
  <p id="aDR">“复次，<a id="a-DS"></a>满慈子，<a id="a-DT"></a>一切法无缚无解。<a id="a-DU"></a>何以故？<a id="a-DV"></a>以一切法无所有故、<a id="a-DW"></a>远离故、<a id="a-DX"></a>寂静故、<a id="a-DY"></a>无生故、<a id="a-DZ"></a>无灭故、<a id="a-Da"></a>无染故、<a id="a-Db"></a>无净故无缚无解。</p>
  <p id="aDc">“复次，<a id="a-Dd"></a>满慈子，<a id="a-De"></a>布施波罗蜜多无缚无解，<a id="a-Df"></a>净戒、<a id="a-Dg"></a>安忍、<a id="a-Dh"></a>精进、<a id="a-Di"></a>静虑、<a id="a-Dj"></a>般若波罗蜜多无缚无解。<a id="a-Dk"></a>何以故？<a id="a-Dl"></a>以布施等波罗蜜多无所有故、<a id="a-Dm"></a>远离故、<a id="a-Dn"></a>寂静故、<a id="a-Do"></a>无生故、<a id="a-Dp"></a>无灭故、<a id="a-Dq"></a>无染故、<a id="a-Dr"></a>无净故无缚无解。</p>
  <p id="aDs">“复次，<a id="a-Dt"></a>满慈子，<a id="a-Du"></a>内空无缚无解，<a id="a-Dv"></a>外空、<a id="a-Dw"></a>内外空、<a id="a-Dx"></a>空空、<a id="a-Dy"></a>大空、<a id="a-Dz"></a>胜义空、<a id="a-E0"></a>有为空、<a id="a-E1"></a>无为空、<a id="a-E2"></a>毕竟空、<a id="a-E3"></a>无际空、<a id="a-E4"></a>散无散空、<a id="a-E5"></a>本性空、<a id="a-E6"></a>自共相空、<a id="a-E7"></a>一切法空、<a id="a-E8"></a>不可得空、<a id="a-E9"></a>无性空、<a id="a-EA"></a>自性空、<a id="a-EB"></a>无性自性空无缚无解。<a id="a-EC"></a>何以故？<a id="a-ED"></a>以内空等无所有故、<a id="a-EE"></a>远离故、<a id="a-EF"></a>寂静故、<a id="a-EG"></a>无生故、<a id="a-EH"></a>无灭故、<a id="a-EI"></a>无染故、<a id="a-EJ"></a>无净故无缚无解。</p>
  <p id="aEK">“复次，<a id="a-EL"></a>满慈子，<a id="a-EM"></a>四念住无缚无解，<a id="a-EN"></a>四正断、<a id="a-EO"></a>四神足、<a id="a-EP"></a>五根、<a id="a-EQ"></a>五力、<a id="a-ER"></a>七等觉支、<a id="a-ES"></a>八圣道支无缚无解。<a id="a-ET"></a>何以故？<a id="a-EU"></a>以四念住等无所有故、<a id="a-EV"></a>远离故、<a id="a-EW"></a>寂静故、<a id="a-EX"></a>无生故、<a id="a-EY"></a>无灭故、<a id="a-EZ"></a>无染故、<a id="a-Ea"></a>无净故无缚无解。</p>
  <p id="aEb">“复次，<a id="a-Ec"></a>满慈子，<a id="a-Ed"></a>如是乃至如来十力无缚无解，<a id="a-Ee"></a>四无所畏、<a id="a-Ef"></a>四无礙解、<a id="a-Eg"></a>大慈、<a id="a-Eh"></a>大悲、<a id="a-Ei"></a>大喜、<a id="a-Ej"></a>大舍、<a id="a-Ek"></a>十八佛不共法无缚无解。<a id="a-El"></a>何以故？<a id="a-Em"></a>以十力等无所有故、<a id="a-En"></a>远离故、<a id="a-Eo"></a>寂静故、<a id="a-Ep"></a>无生故、<a id="a-Eq"></a>无灭故、<a id="a-Er"></a>无染故、<a id="a-Es"></a>无净故无缚无解。</p>
  <p id="aEt">“复次，<a id="a-Eu"></a>满慈子，<a id="a-Ev"></a>一切菩萨摩诃萨行无缚无解，<a id="a-Ew"></a>诸佛无上正等菩提无缚无解。<a id="a-Ex"></a>何以故？<a id="a-Ey"></a>以菩萨行等无所有故、<a id="a-Ez"></a>远离故、<a id="a-F0"></a>寂静故、<a id="a-F1"></a>无生故、<a id="a-F2"></a>无灭故、<a id="a-F3"></a>无染故、<a id="a-F4"></a>无净故无缚无解。</p>
  <p id="aF5">“复次，<a id="a-F6"></a>满慈子，<a id="a-F7"></a>一切智无缚无解，<a id="a-F8"></a>道相智、<a id="a-F9"></a>一切相智无缚无解。<a id="a-FA"></a>何以故？<a id="a-FB"></a>以一切智等无所有故、<a id="a-FC"></a>远离故、<a id="a-FD"></a>寂静故、<a id="a-FE"></a>无生故、<a id="a-FF"></a>无灭故、<a id="a-FG"></a>无染故、<a id="a-FH"></a>无净故无缚无解。</p>
  <p id="aFI">“复次，<a id="a-FJ"></a>满慈子，<a id="a-FK"></a>真如无缚无解，<a id="a-FL"></a>法界、<a id="a-FM"></a>法性、<a id="a-FN"></a>不虚妄性、<a id="a-FO"></a>不变异性、<a id="a-FP"></a>平等性、<a id="a-FQ"></a>离生性、<a id="a-FR"></a>法定、<a id="a-FS"></a>法住、<a id="a-FT"></a>实际无缚无解。<a id="a-FU"></a>何以故？<a id="a-FV"></a>以真如等无所有故、<a id="a-FW"></a>远离故、<a id="a-FX"></a>寂静故、<a id="a-FY"></a>无生故、<a id="a-FZ"></a>无灭故、<a id="a-Fa"></a>无染故、<a id="a-Fb"></a>无净故无缚无解。</p>
  <p id="aFc">“复次，<a id="a-Fd"></a>满慈子，<a id="a-Fe"></a>菩萨摩诃萨无缚无解，<a id="a-Ff"></a>如来应正等觉无缚无解。<a id="a-Fg"></a>何以故？<a id="a-Fh"></a>以菩萨摩诃萨、<a id="a-Fi"></a>如来应正等觉无所有故、<a id="a-Fj"></a>远离故、<a id="a-Fk"></a>寂静故、<a id="a-Fl"></a>无生故、<a id="a-Fm"></a>无灭故、<a id="a-Fn"></a>无染故、<a id="a-Fo"></a>无净故无缚无解。</p>
  <p id="aFp">“复次，<a id="a-Fq"></a>满慈子，<a id="a-Fr"></a>一切有为无缚无解，<a id="a-Fs"></a>一切无为无缚无解。<a id="a-Ft"></a>何以故？<a id="a-Fu"></a>以有为等无所有故、<a id="a-Fv"></a>远离故、<a id="a-Fw"></a>寂静故、<a id="a-Fx"></a>无生故、<a id="a-Fy"></a>无灭故、<a id="a-Fz"></a>无染故、<a id="a-G0"></a>无净故无缚无解。</p>
  <p id="aG1">“满慈子，<a id="a-G2"></a>诸菩萨摩诃萨于如是无缚无解微妙法门，<a id="a-G3"></a>以无所得而为方便，<a id="a-G4"></a>应如实知。<a id="a-G5"></a>满慈子，<a id="a-G6"></a>诸菩萨摩诃萨于如是无缚无解布施波罗蜜多乃至般若波罗蜜多、<a id="a-G7"></a>四念住乃至一切相智，<a id="a-G8"></a>以无所得而为方便，<a id="a-G9"></a>应勤修学。</p>
  <p id="aGA">“满慈子，<a id="a-GB"></a>诸菩萨摩诃萨以无所得而为方便，<a id="a-GC"></a>应住如是无缚无解布施波罗蜜多乃至般若波罗蜜多、<a id="a-GD"></a>四念住乃至一切相智。<a id="a-GE"></a>满慈子，<a id="a-GF"></a>诸菩萨摩诃萨以无所得而为方便，<a id="a-GG"></a>应成熟无缚无解有情，<a id="a-GH"></a>应严净无缚无解佛土，<a id="a-GI"></a>应亲近供养无缚无解诸佛，<a id="a-GJ"></a>应听受无缚无解法门。</p>
  <p id="aGK">“满慈子，<a id="a-GL"></a>是菩萨摩诃萨常不远离无缚无解诸佛，<a id="a-GM"></a>常不远离无缚无解神通，<a id="a-GN"></a>常不远离无缚无解五眼，<a id="a-GO"></a>常不远离无缚无解诸陀罗尼，<a id="a-GP"></a>常不远离无缚无解诸三摩地。<a id="a-GQ"></a>满慈子，<a id="a-GR"></a>是菩萨摩诃萨当起无缚无解道相智，<a id="a-GS"></a>当证无缚无解一切智、<a id="a-GT"></a>一切相智，<a id="a-GU"></a>当转无缚无解法轮，<a id="a-GV"></a>当以无缚无解三乘法要安立无缚无解诸有情类。</p>
  <p id="aGW">“满慈子，<a id="a-GX"></a>若菩萨摩诃萨修行无缚无解六波罗蜜多，<a id="a-GY"></a>能证无缚无解一切法性，<a id="a-GZ"></a>无所有故、<a id="a-Ga"></a>远离故、<a id="a-Gb"></a>寂静故、<a id="a-Gc"></a>无生故、<a id="a-Gd"></a>无灭故、<a id="a-Ge"></a>无染故、<a id="a-Gf"></a>无净故无缚无解。<a id="a-Gg"></a>满慈子当知，<a id="a-Gh"></a>是菩萨摩诃萨名被无缚无解大乘铠者。<a id="a-Gi"></a>”</p>
  <p data-pb></p>
  <h2 id="aGj">第二分三摩地品第十六之一</h2>
  <p id="aGk">尔时，<a id="a-Gl"></a>具寿善现白佛言：<a id="a-Gm"></a>“世尊，<a id="a-Gn"></a>何等是菩萨摩诃萨大乘相？<a id="a-Go"></a>齐何当知菩萨摩诃萨发趣大乘？<a id="a-Gp"></a>如是大乘从何处出？<a id="a-Gq"></a>至何处住？<a id="a-Gr"></a>如是大乘为何所住？<a id="a-Gs"></a>谁复乘是大乘而出？<a id="a-Gt"></a>”</p>
  <p id="aGu">佛告善现：<a id="a-Gv"></a>“汝初所问‘何等是菩萨摩诃萨大乘相？<a id="a-Gw"></a>’者，<a id="a-Gx"></a>善现，<a id="a-Gy"></a>六波罗蜜多是菩萨摩诃萨大乘相。<a id="a-Gz"></a>云何为六？<a id="a-H0"></a>谓布施波罗蜜多、<a id="a-H1"></a>净戒波罗蜜多、<a id="a-H2"></a>安忍波罗蜜多、<a id="a-H3"></a>精进波罗蜜多、<a id="a-H4"></a>静虑波罗蜜多、<a id="a-H5"></a>般若波罗蜜多。</p>
  <p id="aH6">“善现，<a id="a-H7"></a>云何布施波罗蜜多？<a id="a-H8"></a>若菩萨摩诃萨以一切智智相应作意，<a id="a-H9"></a>大悲为首，<a id="a-HA"></a>用无所得而为方便，<a id="a-HB"></a>自舍一切内外所有，<a id="a-HC"></a>亦劝他舍内外所有，<a id="a-HD"></a>持此善根与一切有情同共回向一切智智。<a id="a-HE"></a>善现，<a id="a-HF"></a>是为菩萨摩诃萨布施波罗蜜多。</p>
  <p id="aHG">“善现，<a id="a-HH"></a>云何净戒波罗蜜多？<a id="a-HI"></a>若菩萨摩诃萨以一切智智相应作意，<a id="a-HJ"></a>大悲为首，<a id="a-HK"></a>用无所得而为方便，<a id="a-HL"></a>自受持十善业道，<a id="a-HM"></a>亦劝他受持十善业道，<a id="a-HN"></a>持此善根与一切有情同共回向一切智智。<a id="a-HO"></a>善现，<a id="a-HP"></a>是为菩萨摩诃萨净戒波罗蜜多。</p>
  <p id="aHQ">“善现，<a id="a-HR"></a>云何安忍波罗蜜多？<a id="a-HS"></a>若菩萨摩诃萨以一切智智相应作意，<a id="a-HT"></a>大悲为首，<a id="a-HU"></a>用无所得而为方便，<a id="a-HV"></a>自具增上安忍，<a id="a-HW"></a>亦劝他具增上安忍，<a id="a-HX"></a>持此善根与一切有情同共回向一切智智。<a id="a-HY"></a>善现，<a id="a-HZ"></a>是为菩萨摩诃萨安忍波罗蜜多。</p>
  <p id="aHa">“善现，<a id="a-Hb"></a>云何精进波罗蜜多？<a id="a-Hc"></a>若菩萨摩诃萨以一切智智相应作意，<a id="a-Hd"></a>大悲为首，<a id="a-He"></a>用无所得而为方便，<a id="a-Hf"></a>自于五波罗蜜多勤修不舍，<a id="a-Hg"></a>亦劝他于五波罗蜜多勤修不舍，<a id="a-Hh"></a>持此善根与一切有情同共回向一切智智。<a id="a-Hi"></a>善现，<a id="a-Hj"></a>是为菩萨摩诃萨精进波罗蜜多。</p>
  <p id="aHk">“善现，<a id="a-Hl"></a>云何静虑波罗蜜多？<a id="a-Hm"></a>若菩萨摩诃萨以一切智智相应作意，<a id="a-Hn"></a>大悲为首，<a id="a-Ho"></a>用无所得而为方便，<a id="a-Hp"></a>自方便善巧入诸静虑、<a id="a-Hq"></a>无量、<a id="a-Hr"></a>无色，<a id="a-Hs"></a>终不随彼势力受生，<a id="a-Ht"></a>亦能劝他方便善巧入诸静虑、<a id="a-Hu"></a>无量、<a id="a-Hv"></a>无色，<a id="a-Hw"></a>不随彼定势力受生，<a id="a-Hx"></a>持此善根与一切有情同共回向一切智智。<a id="a-Hy"></a>善现，<a id="a-Hz"></a>是为菩萨摩诃萨静虑波罗蜜多。</p>
  <p id="aI0">“善现，<a id="a-I1"></a>云何般若波罗蜜多？<a id="a-I2"></a>若菩萨摩诃萨以一切智智相应作意，<a id="a-I3"></a>大悲为首，<a id="a-I4"></a>用无所得而为方便，<a id="a-I5"></a>自如实观察一切法性，<a id="a-I6"></a>于诸法性无取无著，<a id="a-I7"></a>亦劝他如实观察一切法性，<a id="a-I8"></a>于诸法性无取无著，<a id="a-I9"></a>持此善根与一切有情同共回向一切智智。<a id="a-IA"></a>善现，<a id="a-IB"></a>是为菩萨摩诃萨般若波罗蜜多。<a id="a-IC"></a>善现当知，<a id="a-ID"></a>是为菩萨摩诃萨大乘相。</p>
  <p id="aIE">“复次，<a id="a-IF"></a>善现，<a id="a-IG"></a>菩萨摩诃萨大乘相者，<a id="a-IH"></a>谓内空、<a id="a-II"></a>外空、<a id="a-IJ"></a>内外空、<a id="a-IK"></a>空空、<a id="a-IL"></a>大空、<a id="a-IM"></a>胜义空、<a id="a-IN"></a>有为空、<a id="a-IO"></a>无为空、<a id="a-IP"></a>毕竟空、<a id="a-IQ"></a>无际空、<a id="a-IR"></a>散无散空、<a id="a-IS"></a>本性空、<a id="a-IT"></a>自共相空、<a id="a-IU"></a>一切法空、<a id="a-IV"></a>不可得空、<a id="a-IW"></a>无性空、<a id="a-IX"></a>自性空、<a id="a-IY"></a>无性自性空。</p>
  <p id="aIZ">“云何内空？<a id="a-Ia"></a>内谓内法，<a id="a-Ib"></a>即是眼、<a id="a-Ic"></a>耳、<a id="a-Id"></a>鼻、<a id="a-Ie"></a>舌、<a id="a-If"></a>身、<a id="a-Ig"></a>意。<a id="a-Ih"></a>当知此中眼由眼空非常非坏，<a id="a-Ii"></a>乃至意由意空非常非坏。<a id="a-Ij"></a>何以故？<a id="a-Ik"></a>本性尔故。<a id="a-Il"></a>善现，<a id="a-Im"></a>是为内空。</p>
  <p id="aIn">“云何外空？<a id="a-Io"></a>外谓外法，<a id="a-Ip"></a>即是色、<a id="a-Iq"></a>声、<a id="a-Ir"></a>香、<a id="a-Is"></a>味、<a id="a-It"></a>触、<a id="a-Iu"></a>法。<a id="a-Iv"></a>当知此中色由色空非常非坏，<a id="a-Iw"></a>乃至法由法空非常非坏。<a id="a-Ix"></a>何以故？<a id="a-Iy"></a>本性尔故。<a id="a-Iz"></a>善现，<a id="a-J0"></a>是为外空。</p>
  <p id="aJ1">“云何内外空？<a id="a-J2"></a>内外谓内外法，<a id="a-J3"></a>即内六处及外六处。<a id="a-J4"></a>当知此中内法由外法空非常非坏，<a id="a-J5"></a>外法由内法空非常非坏。<a id="a-J6"></a>何以故？<a id="a-J7"></a>本性尔故。<a id="a-J8"></a>善现，<a id="a-J9"></a>是为内外空。</p>
  <p id="aJA">“云何空空？<a id="a-JB"></a>空谓一切法空，<a id="a-JC"></a>此空复由空空非常非坏。<a id="a-JD"></a>何以故？<a id="a-JE"></a>本性尔故。<a id="a-JF"></a>善现，<a id="a-JG"></a>是为空空。</p>
  <p id="aJH">“云何大空？<a id="a-JI"></a>大谓十方，<a id="a-JJ"></a>即东西南北、<a id="a-JK"></a>四维、<a id="a-JL"></a>上下。<a id="a-JM"></a>当知此中东方由东方空非常非坏，<a id="a-JN"></a>乃至下方由下方空非常非坏。<a id="a-JO"></a>何以故？<a id="a-JP"></a>本性尔故。<a id="a-JQ"></a>善现，<a id="a-JR"></a>是为大空。</p>
  <p id="aJS">“云何胜义空？<a id="a-JT"></a>胜义谓涅槃。<a id="a-JU"></a>当知此中涅槃由涅槃空非常非坏。<a id="a-JV"></a>何以故？<a id="a-JW"></a>本性尔故。<a id="a-JX"></a>善现，<a id="a-JY"></a>是为胜义空。</p>
  <p id="aJZ">“云何有为空？<a id="a-Ja"></a>有为谓欲界、<a id="a-Jb"></a>色界、<a id="a-Jc"></a>无色界。<a id="a-Jd"></a>当知此中欲界由欲界空非常非坏，<a id="a-Je"></a>色、<a id="a-Jf"></a>无色界由色、<a id="a-Jg"></a>无色界空非常非坏。<a id="a-Jh"></a>何以故？<a id="a-Ji"></a>本性尔故。<a id="a-Jj"></a>善现，<a id="a-Jk"></a>是为有为空。</p>
  <p id="aJl">“云何无为空？<a id="a-Jm"></a>无为谓无生、<a id="a-Jn"></a>无灭、<a id="a-Jo"></a>无住、<a id="a-Jp"></a>无异。<a id="a-Jq"></a>当知此中无为由无为空非常非坏。<a id="a-Jr"></a>何以故？<a id="a-Js"></a>本性尔故。<a id="a-Jt"></a>善现，<a id="a-Ju"></a>是为无为空。</p>
  <p id="aJv">“云何毕竟空？<a id="a-Jw"></a>毕竟谓若法究竟不可得。<a id="a-Jx"></a>当知此中毕竟由毕竟空非常非坏。<a id="a-Jy"></a>何以故？<a id="a-Jz"></a>本性尔故。<a id="a-K0"></a>善现，<a id="a-K1"></a>是为毕竟空。</p>
  <p id="aK2">“云何无际空？<a id="a-K3"></a>无际谓无初、<a id="a-K4"></a>后际可得。<a id="a-K5"></a>当知此中无际由无际空非常非坏。<a id="a-K6"></a>何以故？<a id="a-K7"></a>本性尔故。<a id="a-K8"></a>善现，<a id="a-K9"></a>是为无际空。</p>
  <p id="aKA">“云何散无散空？<a id="a-KB"></a>散谓有放、<a id="a-KC"></a>有弃、<a id="a-KD"></a>有舍可得，<a id="a-KE"></a>无散谓无放、<a id="a-KF"></a>无弃、<a id="a-KG"></a>无舍可得。<a id="a-KH"></a>当知此中散无散由散无散空非常非坏。<a id="a-KI"></a>何以故？<a id="a-KJ"></a>本性尔故。<a id="a-KK"></a>善现，<a id="a-KL"></a>是为散无散空。</p>
  <p id="aKM">“云何本性空？<a id="a-KN"></a>本性谓若有为法性、<a id="a-KO"></a>若无为法性，<a id="a-KP"></a>如是一切皆非声闻、<a id="a-KQ"></a>独觉、<a id="a-KR"></a>菩萨、<a id="a-KS"></a>如来所作，<a id="a-KT"></a>亦非余所作故名本性。<a id="a-KU"></a>当知此中本性由本性空非常非坏。<a id="a-KV"></a>何以故？<a id="a-KW"></a>本性尔故。<a id="a-KX"></a>善现，<a id="a-KY"></a>是为本性空。</p>
  <p id="aKZ">“云何自共相空？<a id="a-Ka"></a>自相谓一切法自相，<a id="a-Kb"></a>如变礙是色自相，<a id="a-Kc"></a>领纳是受自相，<a id="a-Kd"></a>取像是想自相，<a id="a-Ke"></a>造作是行自相，<a id="a-Kf"></a>了别是识自相，<a id="a-Kg"></a>如是等若有为法自相、<a id="a-Kh"></a>若无为法自相，<a id="a-Ki"></a>是为自相。<a id="a-Kj"></a>共相谓一切法共相，<a id="a-Kk"></a>如苦是有漏法共相，<a id="a-Kl"></a>无常是有为法共相，<a id="a-Km"></a>空、<a id="a-Kn"></a>无我是一切法共相，<a id="a-Ko"></a>如是等有无量共相。<a id="a-Kp"></a>当知此中自共相由自共相空非常非坏。<a id="a-Kq"></a>何以故？<a id="a-Kr"></a>本性尔故。<a id="a-Ks"></a>善现，<a id="a-Kt"></a>是为自共相空。</p>
  <p id="aKu">“云何一切法空？<a id="a-Kv"></a>一切法谓五蕴、<a id="a-Kw"></a>十二处、<a id="a-Kx"></a>十八界，<a id="a-Ky"></a>有色无色，<a id="a-Kz"></a>有见无见，<a id="a-L0"></a>有对无对，<a id="a-L1"></a>有漏无漏，<a id="a-L2"></a>有为无为，<a id="a-L3"></a>是为一切法。<a id="a-L4"></a>当知此中一切法由一切法空非常非坏。<a id="a-L5"></a>何以故？<a id="a-L6"></a>本性尔故。<a id="a-L7"></a>善现，<a id="a-L8"></a>是为一切法空。</p>
  <p id="aL9">“云何不可得空？<a id="a-LA"></a>不可得谓此中求诸法不可得。<a id="a-LB"></a>当知此中不可得由不可得空非常非坏。<a id="a-LC"></a>何以故？<a id="a-LD"></a>本性尔故。<a id="a-LE"></a>善现，<a id="a-LF"></a>是为不可得空。</p>
  <p id="aLG">“云何无性空？<a id="a-LH"></a>无性谓此中无少性可得。<a id="a-LI"></a>当知此中无性由无性空非常非坏。<a id="a-LJ"></a>何以故？<a id="a-LK"></a>本性尔故。<a id="a-LL"></a>善现，<a id="a-LM"></a>是为无性空。</p>
  <p id="aLN">“云何自性空？<a id="a-LO"></a>自性谓诸法能和合自性。<a id="a-LP"></a>当知此中自性由自性空非常非坏。<a id="a-LQ"></a>何以故？<a id="a-LR"></a>本性尔故。<a id="a-LS"></a>善现，<a id="a-LT"></a>是为自性空。</p>
  <p id="aLU">“云何无性自性空？<a id="a-LV"></a>无性自性谓诸法无能和合者性、<a id="a-LW"></a>有所和合自性。<a id="a-LX"></a>当知此中无性自性由无性自性空非常非坏。<a id="a-LY"></a>何以故？<a id="a-LZ"></a>本性尔故。<a id="a-La"></a>善现，<a id="a-Lb"></a>是为无性自性空。</p>
  <p id="aLc">“复次，<a id="a-Ld"></a>善现，<a id="a-Le"></a>有性由有性空，<a id="a-Lf"></a>无性由无性空，<a id="a-Lg"></a>自性由自性空，<a id="a-Lh"></a>他性由他性空。</p>
  <p id="aLi">“云何有性由有性空？<a id="a-Lj"></a>有性谓有为法，<a id="a-Lk"></a>此有性由有性空。</p>
  <p id="aLl">“云何无性由无性空？<a id="a-Lm"></a>无性谓无为法，<a id="a-Ln"></a>此无性由无性空。</p>
  <p id="aLo">“云何自性由自性空？<a id="a-Lp"></a>谓一切法皆自性空，<a id="a-Lq"></a>此空非智所作，<a id="a-Lr"></a>非见所作，<a id="a-Ls"></a>亦非余所作，<a id="a-Lt"></a>是谓自性由自性空。</p>
  <p id="aLu">“云何他性由他性空？<a id="a-Lv"></a>谓一切法若佛出世、<a id="a-Lw"></a>若不出世，<a id="a-Lx"></a>法住、<a id="a-Ly"></a>法定、<a id="a-Lz"></a>法性、<a id="a-M0"></a>法界、<a id="a-M1"></a>法平等性、<a id="a-M2"></a>法离生性、<a id="a-M3"></a>真如、<a id="a-M4"></a>不虚妄性、<a id="a-M5"></a>不变异性、<a id="a-M6"></a>实际，<a id="a-M7"></a>皆由他性故空，<a id="a-M8"></a>是谓他性由他性故空。</p>
  <p id="aM9">“善现当知，<a id="a-MA"></a>是为菩萨摩诃萨大乘相。</p>
 </body>
</html>