<!doctype html>
<html id="z3IBT4v8N" data-ver="1234">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百一十八</h1>
  <h2 id="a2">第三分巧便品第二十三之二</h2>
  <p id="a3">“复次，<a id="a-4"></a>善现，<a id="a-5"></a>若菩萨摩诃萨恒作是念：<a id="a-6"></a>‘诸有情类于长夜中行有所得，<a id="a-7"></a>谓执有我乃至见者，<a id="a-8"></a>或执有色蕴乃至识蕴，<a id="a-9"></a>或执有眼处乃至意处，<a id="a-A"></a>或执有色处乃至法处，<a id="a-B"></a>或执有眼界乃至意界，<a id="a-C"></a>或执有色界乃至法界，<a id="a-D"></a>或执有眼识界乃至意识界，<a id="a-E"></a>或执有眼触乃至意触，<a id="a-F"></a>或执有眼触为缘所生诸受乃至意触为缘所生诸受，<a id="a-G"></a>或执有地界乃至识界，<a id="a-H"></a>或执有因缘乃至增上缘，<a id="a-I"></a>或执有无明乃至老死，<a id="a-J"></a>或执有十善业道，<a id="a-K"></a>或执有四静虑、<a id="a-L"></a>四无量、<a id="a-M"></a>四无色定，<a id="a-N"></a>或执有四摄事，<a id="a-O"></a>或执有余诸胜善法。<a id="a-P"></a>我为如是诸有情故，<a id="a-Q"></a>应趣无上正等菩提，<a id="a-R"></a>修诸菩萨摩诃萨行，<a id="a-S"></a>证得无上正等觉时，<a id="a-T"></a>令诸有情永断如是有所得执。<a id="a-U"></a>’善现当知，<a id="a-V"></a>是菩萨摩诃萨成就此念，<a id="a-W"></a>行深般若波罗蜜多，<a id="a-X"></a>方便善巧所摄受故，<a id="a-Y"></a>若未圆满如来十力乃至十八佛不共法及余无量无边佛法，<a id="a-Z"></a>终不证入诸佛胜定。</p>
  <p id="aa">“善现当知，<a id="a-b"></a>是菩萨摩诃萨尔时虽学三解脱门入出自在，<a id="a-c"></a>而于实际未即作证，<a id="a-d"></a>乃至无上正等菩提因行功德未善圆满，<a id="a-e"></a>不证实际及余功德；<a id="a-f"></a>若得无上正等菩提，<a id="a-g"></a>乃至证得。<a id="a-h"></a>善现当知，<a id="a-i"></a>是菩萨摩诃萨尔时虽于诸余功德修未圆满，<a id="a-j"></a>而但于空三摩地门修已圆满。</p>
  <p id="ak">“复次，<a id="a-l"></a>善现，<a id="a-m"></a>若菩萨摩诃萨恒作是念：<a id="a-n"></a>‘诸有情类于长夜中常行诸相，<a id="a-o"></a>谓执男相，<a id="a-p"></a>或执女相，<a id="a-q"></a>或执色相，<a id="a-r"></a>或执声相，<a id="a-s"></a>或执香相，<a id="a-t"></a>或执味相，<a id="a-u"></a>或执触相，<a id="a-v"></a>或执法相，<a id="a-w"></a>或执诸余我相、<a id="a-x"></a>法相。<a id="a-y"></a>我为如是诸有情故，<a id="a-z"></a>应趣无上正等菩提，<a id="a-10"></a>修诸菩萨摩诃萨行，<a id="a-11"></a>证得无上正等觉时，<a id="a-12"></a>令诸有情永断如是种种相执。<a id="a-13"></a>’善现当知，<a id="a-14"></a>是菩萨摩诃萨成就此念，<a id="a-15"></a>行深般若波罗蜜多，<a id="a-16"></a>方便善巧所摄受故，<a id="a-17"></a>若未圆满如来十力乃至十八佛不共法及余无量无边佛法，<a id="a-18"></a>终不证入诸佛胜定。<a id="a-19"></a>善现当知，<a id="a-1A"></a>是菩萨摩诃萨尔时虽学三解脱门入出自在，<a id="a-1B"></a>而于实际未即作证，<a id="a-1C"></a>乃至无上正等菩提因行功德未善圆满不证实际及余功德，<a id="a-1D"></a>若得无上正等觉时乃可证得。<a id="a-1E"></a>善现当知，<a id="a-1F"></a>是菩萨摩诃萨尔时虽于诸余功德修未圆满，<a id="a-1G"></a>而于无相三摩地门修已圆满。</p>
  <p id="a1H">“复次，<a id="a-1I"></a>善现，<a id="a-1J"></a>若菩萨摩诃萨已善修学布施波罗蜜多乃至般若波罗蜜多，<a id="a-1K"></a>已善安住内空乃至无性自性空，<a id="a-1L"></a>已善安住真如乃至不思议界，<a id="a-1M"></a>已善安住苦、<a id="a-1N"></a>集、<a id="a-1O"></a>灭、<a id="a-1P"></a>道圣谛，<a id="a-1Q"></a>已善修学四念住乃至八圣道支，<a id="a-1R"></a>已善修学空、<a id="a-1S"></a>无相、<a id="a-1T"></a>无愿解脱门，<a id="a-1U"></a>已善修学四静虑、<a id="a-1V"></a>四无量、<a id="a-1W"></a>四无色定，<a id="a-1X"></a>已善修学八解脱乃至十遍处，<a id="a-1Y"></a>已善修学诸菩萨地，<a id="a-1Z"></a>已善修学陀罗尼门、<a id="a-1a"></a>三摩地门，<a id="a-1b"></a>已善修学五眼、<a id="a-1c"></a>六神通，<a id="a-1d"></a>已善修学如来十力乃至十八佛不共法，<a id="a-1e"></a>已善修学大慈、<a id="a-1f"></a>大悲、<a id="a-1g"></a>大喜、<a id="a-1h"></a>大舍，<a id="a-1i"></a>已善修学无忘失法、<a id="a-1j"></a>恒住舍性及余无量无边佛法。<a id="a-1k"></a>善现当知，<a id="a-1l"></a>是菩萨摩诃萨成就如是殊胜智见，<a id="a-1m"></a>若于生死发起乐想，<a id="a-1n"></a>或说有乐，<a id="a-1o"></a>或于三界安住执著，<a id="a-1p"></a>无有是处。</p>
  <p id="a1q">“善现当知，<a id="a-1r"></a>若菩萨摩诃萨已善修行菩提分法，<a id="a-1s"></a>一切如来、<a id="a-1t"></a>应、<a id="a-1u"></a>正等觉及诸弟子法，<a id="a-1v"></a>应试问：<a id="a-1w"></a>‘若菩萨摩诃萨欲证无上正等菩提，<a id="a-1x"></a>云何修行菩提分法而不证空、<a id="a-1y"></a>无相、<a id="a-1z"></a>无愿、<a id="a-20"></a>无生、<a id="a-21"></a>无灭、<a id="a-22"></a>无作、<a id="a-23"></a>无为、<a id="a-24"></a>无性、<a id="a-25"></a>实际，<a id="a-26"></a>由不证故不得预流、<a id="a-27"></a>一来、<a id="a-28"></a>不还、<a id="a-29"></a>阿罗汉果、<a id="a-2A"></a>独觉菩提，<a id="a-2B"></a>而勤修习甚深般若波罗蜜多，<a id="a-2C"></a>常无所执？<a id="a-2D"></a>’善现当知，<a id="a-2E"></a>是菩萨摩诃萨得此问时，<a id="a-2F"></a>若作是答：<a id="a-2G"></a>‘诸菩萨摩诃萨欲证无上正等菩提，<a id="a-2H"></a>但应思惟空、<a id="a-2I"></a>无相、<a id="a-2J"></a>无愿、<a id="a-2K"></a>无生、<a id="a-2L"></a>无灭、<a id="a-2M"></a>无作、<a id="a-2N"></a>无为、<a id="a-2O"></a>无性、<a id="a-2P"></a>实际及余一切菩提分法，<a id="a-2Q"></a>不应修学。<a id="a-2R"></a>’是菩萨摩诃萨未蒙如来、<a id="a-2S"></a>应、<a id="a-2T"></a>正等觉授与无上正等菩提不退转记。<a id="a-2U"></a>所以者何？<a id="a-2V"></a>是菩萨摩诃萨未能开示、<a id="a-2W"></a>记莂、<a id="a-2X"></a>显了住不退转地菩萨摩诃萨修学法相。<a id="a-2Y"></a>善现当知，<a id="a-2Z"></a>是菩萨摩诃萨得此问时，<a id="a-2a"></a>若作是答：<a id="a-2b"></a>‘诸菩萨摩诃萨欲证无上正等菩提，<a id="a-2c"></a>应正思惟空、<a id="a-2d"></a>无相、<a id="a-2e"></a>无愿、<a id="a-2f"></a>无生、<a id="a-2g"></a>无灭、<a id="a-2h"></a>无作、<a id="a-2i"></a>无为、<a id="a-2j"></a>无性、<a id="a-2k"></a>实际及余一切菩提分法，<a id="a-2l"></a>亦应方便如先所说善巧修学而不作证。<a id="a-2m"></a>’是菩萨摩诃萨已蒙如来、<a id="a-2n"></a>应、<a id="a-2o"></a>正等觉授与无上正等菩提不退转记。<a id="a-2p"></a>所以者何？<a id="a-2q"></a>是菩萨摩诃萨已能开示、<a id="a-2r"></a>记莂、<a id="a-2s"></a>显了住不退转地菩萨摩诃萨修学法相。</p>
  <p id="a2t">“善现，<a id="a-2u"></a>若菩萨摩诃萨未能开示、<a id="a-2v"></a>记莂、<a id="a-2w"></a>显了住不退转地菩萨摩诃萨修学法相，<a id="a-2x"></a>当知是菩萨摩诃萨未善修学布施、<a id="a-2y"></a>净戒、<a id="a-2z"></a>安忍、<a id="a-30"></a>精进、<a id="a-31"></a>静虑、<a id="a-32"></a>般若波罗蜜多及余一切菩提分法，<a id="a-33"></a>未入薄地，<a id="a-34"></a>未如其余住不退转地菩萨摩诃萨开示、<a id="a-35"></a>记莂、<a id="a-36"></a>显了安住不退转相。<a id="a-37"></a>善现，<a id="a-38"></a>若菩萨摩诃萨已能开示、<a id="a-39"></a>记莂、<a id="a-3A"></a>显了住不退转地菩萨摩诃萨修学法相，<a id="a-3B"></a>当知是菩萨摩诃萨已善修学布施、<a id="a-3C"></a>净戒、<a id="a-3D"></a>安忍、<a id="a-3E"></a>精进、<a id="a-3F"></a>静虑、<a id="a-3G"></a>般若波罗蜜多及余一切菩提分法，<a id="a-3H"></a>已入薄地，<a id="a-3I"></a>已如其余住不退转地菩萨摩诃萨开示、<a id="a-3J"></a>记莂、<a id="a-3K"></a>显了安住不退转相。<a id="a-3L"></a>”</p>
  <p id="a3M">具寿善现白言：<a id="a-3N"></a>“世尊，<a id="a-3O"></a>颇有未得不退转菩萨摩诃萨能作如是如实答不？<a id="a-3P"></a>”</p>
  <p id="a3Q">佛告善现：<a id="a-3R"></a>“有菩萨摩诃萨虽未得不退转，<a id="a-3S"></a>而能于此作如实答。<a id="a-3T"></a>善现当知，<a id="a-3U"></a>是菩萨摩诃萨虽未得不退转，<a id="a-3V"></a>而能修学布施、<a id="a-3W"></a>净戒、<a id="a-3X"></a>安忍、<a id="a-3Y"></a>精进、<a id="a-3Z"></a>静虑、<a id="a-3a"></a>般若波罗蜜多及余一切菩提分法，<a id="a-3b"></a>已得成熟，<a id="a-3c"></a>觉慧猛利，<a id="a-3d"></a>若闻不闻能如实答如不退地菩萨摩诃萨。<a id="a-3e"></a>”</p>
  <p id="a3f">具寿善现复白佛言：<a id="a-3g"></a>“多有菩萨摩诃萨求学无上正等菩提，<a id="a-3h"></a>少有能如实答如不退转地菩萨摩诃萨已善修治地，<a id="a-3i"></a>未善修治地而安住故。<a id="a-3j"></a>”</p>
  <p id="a3k">佛告善现：<a id="a-3l"></a>“如是，<a id="a-3m"></a>如是。<a id="a-3n"></a>所以者何？<a id="a-3o"></a>少有菩萨摩诃萨得受如是不退转地殊胜慧记，<a id="a-3p"></a>若有得受如是记者，<a id="a-3q"></a>皆能于此作如实答。<a id="a-3r"></a>善现，<a id="a-3s"></a>若能于此如实答者，<a id="a-3t"></a>当知是菩萨摩诃萨已种善根最极明利，<a id="a-3u"></a>所修智慧其量深广，<a id="a-3v"></a>世间天、<a id="a-3w"></a>人、<a id="a-3x"></a>阿素洛等不能引夺令其破坏，<a id="a-3y"></a>必得无上正等菩提。</p>
  <p id="a3z">“复次，<a id="a-40"></a>善现，<a id="a-41"></a>若菩萨摩诃萨乃至梦中，<a id="a-42"></a>亦不爱乐称赞声闻、<a id="a-43"></a>独觉地法，<a id="a-44"></a>于三界法亦不起心爱乐称赞，<a id="a-45"></a>常观诸法如梦、<a id="a-46"></a>如响广说乃至如寻香城，<a id="a-47"></a>虽如是观察而不证实际，<a id="a-48"></a>当知是菩萨有不退转相。</p>
  <p id="a49">“复次，<a id="a-4A"></a>善现，<a id="a-4B"></a>若菩萨摩诃萨梦见如来、<a id="a-4C"></a>应、<a id="a-4D"></a>正等觉，<a id="a-4E"></a>有无数量百千俱胝那庾多众，<a id="a-4F"></a>恭敬围绕而为说法，<a id="a-4G"></a>既闻法已善解义趣，<a id="a-4H"></a>解义趣已精进修行，<a id="a-4I"></a>法随法行入三摩地起随法行，<a id="a-4J"></a>当知是菩萨有不退转相。</p>
  <p id="a4K">“复次，<a id="a-4L"></a>善现，<a id="a-4M"></a>若菩萨摩诃萨梦见如来、<a id="a-4N"></a>应、<a id="a-4O"></a>正等觉，<a id="a-4P"></a>具三十二大士夫相、<a id="a-4Q"></a>八十随好圆满庄严，<a id="a-4R"></a>常光一寻周匝照曜，<a id="a-4S"></a>与无量众涌在虚空，<a id="a-4T"></a>现大神通说正法要，<a id="a-4U"></a>化作化士令往他方无边佛土施作佛事，<a id="a-4V"></a>当知是菩萨有不退转相。</p>
  <p id="a4W">“复次，<a id="a-4X"></a>善现，<a id="a-4Y"></a>若菩萨摩诃萨梦见狂贼破坏村城，<a id="a-4Z"></a>或见火起焚烧聚落，<a id="a-4a"></a>或见师子、<a id="a-4b"></a>虎、<a id="a-4c"></a>狼、<a id="a-4d"></a>猛兽、<a id="a-4e"></a>毒蛇、<a id="a-4f"></a>恶蝎欲来害身，<a id="a-4g"></a>或见怨家欲斩其首，<a id="a-4h"></a>或见父母、<a id="a-4i"></a>兄弟、<a id="a-4j"></a>姊妹、<a id="a-4k"></a>妻子、<a id="a-4l"></a>亲友临当命终，<a id="a-4m"></a>或见自身寒热饥渴及余苦事之所逼恼，<a id="a-4n"></a>见如是等可怖畏事，<a id="a-4o"></a>不惊不惧亦不忧恼，<a id="a-4p"></a>从梦觉已即能思惟：<a id="a-4q"></a>‘三界非真，<a id="a-4r"></a>皆如梦见！<a id="a-4s"></a>我得无上正等觉时，<a id="a-4t"></a>当为有情说三界法，<a id="a-4u"></a>一切虚妄皆如梦境。<a id="a-4v"></a>’当知是菩萨有不退转相。</p>
  <p id="a4w">“复次，<a id="a-4x"></a>善现，<a id="a-4y"></a>若菩萨摩诃萨乃至梦中见有地狱、<a id="a-4z"></a>傍生、<a id="a-50"></a>鬼界诸有情类，<a id="a-51"></a>便作是念：<a id="a-52"></a>‘我当精勤修诸菩萨摩诃萨行，<a id="a-53"></a>速趣无上正等菩提。<a id="a-54"></a>我佛土中，<a id="a-55"></a>得无地狱、<a id="a-56"></a>傍生、<a id="a-57"></a>鬼界恶趣及名。<a id="a-58"></a>’从梦觉已亦作是念。<a id="a-59"></a>善现当知，<a id="a-5A"></a>是菩萨摩诃萨当作佛时，<a id="a-5B"></a>所居佛土定无恶趣。<a id="a-5C"></a>所以者何？<a id="a-5D"></a>若梦、<a id="a-5E"></a>若觉，<a id="a-5F"></a>诸法无二、<a id="a-5G"></a>无二分故，<a id="a-5H"></a>当知是菩萨有不退转相。</p>
  <p id="a5I">“复次，<a id="a-5J"></a>善现，<a id="a-5K"></a>若菩萨摩诃萨梦中见火烧地狱等诸有情类，<a id="a-5L"></a>或复见烧城邑聚落，<a id="a-5M"></a>便发誓愿：<a id="a-5N"></a>‘我若已受不退转记，<a id="a-5O"></a>当证无上正等菩提，<a id="a-5P"></a>愿此大火即时顿灭变为清凉。<a id="a-5Q"></a>’若此菩萨作是愿已，<a id="a-5R"></a>梦中见火即时顿灭，<a id="a-5S"></a>当知已得不退转记。<a id="a-5T"></a>若此菩萨作是愿已，<a id="a-5U"></a>梦中见火不即顿灭，<a id="a-5V"></a>当知未得不退转记。</p>
  <p id="a5W">“复次，<a id="a-5X"></a>善现，<a id="a-5Y"></a>若菩萨摩诃萨觉时现见大火卒起，<a id="a-5Z"></a>烧诸城邑或烧聚落，<a id="a-5a"></a>便作是念：<a id="a-5b"></a>‘我在梦中或在觉位，<a id="a-5c"></a>曾见自有不退转地诸行、<a id="a-5d"></a>状、<a id="a-5e"></a>相，<a id="a-5f"></a>未审虚实。<a id="a-5g"></a>若我所见是实有者，<a id="a-5h"></a>愿此大火即时顿灭变为清凉。<a id="a-5i"></a>’若此菩萨作是誓愿发诚谛言，<a id="a-5j"></a>尔时大火即为顿灭，<a id="a-5k"></a>当知已得不退转记。<a id="a-5l"></a>若此菩萨作是誓愿发诚谛言，<a id="a-5m"></a>火不顿灭，<a id="a-5n"></a>当知未得不退转记。</p>
  <p id="a5o">“复次，<a id="a-5p"></a>善现，<a id="a-5q"></a>若菩萨摩诃萨觉时见火烧诸城邑或烧聚落，<a id="a-5r"></a>便作是念：<a id="a-5s"></a>‘我在梦中或在觉位，<a id="a-5t"></a>曾见自有不退转地诸行、<a id="a-5u"></a>状、<a id="a-5v"></a>相。<a id="a-5w"></a>若我所见定是实有，<a id="a-5x"></a>必证无上正等菩提，<a id="a-5y"></a>愿此大火即时顿灭变为清凉。<a id="a-5z"></a>’是菩萨摩诃萨发此誓愿诚谛言已，<a id="a-60"></a>尔时大火不为顿灭，<a id="a-61"></a>然烧一家越置一家复烧一家，<a id="a-62"></a>或烧一巷越置一巷复烧一巷，<a id="a-63"></a>如是展转其火乃灭。<a id="a-64"></a>是菩萨摩诃萨应自了知决定已得不退转记。<a id="a-65"></a>然被烧者，<a id="a-66"></a>由彼有情造作增长坏正法业，<a id="a-67"></a>彼由此业先堕恶趣，<a id="a-68"></a>无量劫中受正苦果，<a id="a-69"></a>今生人趣受彼余殃，<a id="a-6A"></a>或由此业当堕恶趣，<a id="a-6B"></a>经无量劫受正苦果，<a id="a-6C"></a>今在人趣先现少殃。</p>
  <p id="a6D">“复次，<a id="a-6E"></a>善现，<a id="a-6F"></a>依前所说种种因缘，<a id="a-6G"></a>知是不退转菩萨摩诃萨。<a id="a-6H"></a>复有成就余行、<a id="a-6I"></a>状、<a id="a-6J"></a>相，<a id="a-6K"></a>知是不退转菩萨摩诃萨。<a id="a-6L"></a>吾当为汝分别解说，<a id="a-6M"></a>汝应谛听，<a id="a-6N"></a>极善思惟！<a id="a-6O"></a>”</p>
  <p id="a6P">善现答言：<a id="a-6Q"></a>“唯然！<a id="a-6R"></a>愿说！<a id="a-6S"></a>”</p>
  <p id="a6T">佛告善现：<a id="a-6U"></a>“若菩萨摩诃萨见有男子或有女人，<a id="a-6V"></a>现为非人之所魅著，<a id="a-6W"></a>受诸苦恼不能远离，<a id="a-6X"></a>便作是念：<a id="a-6Y"></a>‘若诸如来、<a id="a-6Z"></a>应、<a id="a-6a"></a>正等觉知我已得清净意乐，<a id="a-6b"></a>授我无上正等菩提不退转记。<a id="a-6c"></a>若我久发清净作意求证无上正等菩提，<a id="a-6d"></a>远离声闻、<a id="a-6e"></a>独觉作意，<a id="a-6f"></a>不以声闻、<a id="a-6g"></a>独觉作意求证无上正等菩提。<a id="a-6h"></a>若我当来必得无上正等菩提，<a id="a-6i"></a>穷未来际利益安乐诸有情类。<a id="a-6j"></a>若十方界现在实有无量如来、<a id="a-6k"></a>应、<a id="a-6l"></a>正等觉说微妙法利乐有情，<a id="a-6m"></a>彼诸如来、<a id="a-6n"></a>应、<a id="a-6o"></a>正等觉无所不见、<a id="a-6p"></a>无所不知、<a id="a-6q"></a>无所不解、<a id="a-6r"></a>无所不证，<a id="a-6s"></a>现知、<a id="a-6t"></a>见、<a id="a-6u"></a>觉一切有情意乐差别，<a id="a-6v"></a>愿垂照察我心所念及诚谛言：<a id="a-6w"></a>“若我实能修菩萨行，<a id="a-6x"></a>必获无上正等菩提，<a id="a-6y"></a>救拔有情生死苦者，<a id="a-6z"></a>愿是男子或此女人，<a id="a-70"></a>不为非人之所扰恼，<a id="a-71"></a>彼随我语即当舍去。<a id="a-72"></a>”’是菩萨摩诃萨作此语时，<a id="a-73"></a>若彼非人不为去者，<a id="a-74"></a>当知未得不退转记。<a id="a-75"></a>是菩萨摩诃萨作此语时，<a id="a-76"></a>若彼非人即为去者，<a id="a-77"></a>当知已得不退转记。</p>
  <p id="a78">“复次，<a id="a-79"></a>善现，<a id="a-7A"></a>有菩萨摩诃萨未善修学布施、<a id="a-7B"></a>净戒、<a id="a-7C"></a>安忍、<a id="a-7D"></a>精进、<a id="a-7E"></a>静虑、<a id="a-7F"></a>般若波罗蜜多，<a id="a-7G"></a>未善安住内空乃至无性自性空，<a id="a-7H"></a>未善安住真如乃至不思议界，<a id="a-7I"></a>未善安住，<a id="a-7J"></a>苦、<a id="a-7K"></a>集、<a id="a-7L"></a>灭、<a id="a-7M"></a>道圣谛，<a id="a-7N"></a>未善修学四念住乃至八圣道支，<a id="a-7O"></a>未善修学四静虑、<a id="a-7P"></a>四无量、<a id="a-7Q"></a>四无色定，<a id="a-7R"></a>未善修学八解脱乃至十遍处，<a id="a-7S"></a>未善修学空、<a id="a-7T"></a>无相、<a id="a-7U"></a>无愿解脱门，<a id="a-7V"></a>未善修学陀罗尼门、<a id="a-7W"></a>三摩地门，<a id="a-7X"></a>未入菩萨正性离生，<a id="a-7Y"></a>未具修行一切佛法，<a id="a-7Z"></a>远离菩萨方便善巧，<a id="a-7a"></a>未免恶魔之所恼乱，<a id="a-7b"></a>于诸魔事未能觉知，<a id="a-7c"></a>不自度量善根厚薄，<a id="a-7d"></a>学诸菩萨发诚谛言，<a id="a-7e"></a>便为恶魔之所诳惑。</p>
  <p id="a7f">“是菩萨摩诃萨见有男子或有女人，<a id="a-7g"></a>现为非人之所魅著，<a id="a-7h"></a>受诸苦恼不能远离，<a id="a-7i"></a>即便轻尔发诚谛言：<a id="a-7j"></a>‘我若已从过去诸佛受得无上正等菩提不退转记，<a id="a-7k"></a>令是男子或此女人，<a id="a-7l"></a>不为非人之所扰恼，<a id="a-7m"></a>彼随我语速当舍去。<a id="a-7n"></a>’是菩萨摩诃萨作此语已，<a id="a-7o"></a>尔时恶魔为诳惑故，<a id="a-7p"></a>即便驱逼非人令去。<a id="a-7q"></a>所以者何？<a id="a-7r"></a>恶魔威力胜彼非人，<a id="a-7s"></a>是故非人受魔教敕即便舍去。<a id="a-7t"></a>是菩萨摩诃萨见此事已，<a id="a-7u"></a>欢喜踊跃作是念言：<a id="a-7v"></a>‘非人今去，<a id="a-7w"></a>是吾威力。<a id="a-7x"></a>所以者何？<a id="a-7y"></a>非人随我所发誓愿，<a id="a-7z"></a>即便放此男子、<a id="a-80"></a>女人，<a id="a-81"></a>无别缘故。<a id="a-82"></a>’</p>
  <p id="a83">“是菩萨摩诃萨不能觉知恶魔所作，<a id="a-84"></a>谓是己力妄生欢喜，<a id="a-85"></a>恃此轻弄诸余菩萨言：<a id="a-86"></a>‘我已从过去诸佛受得无上正等菩提不退转记，<a id="a-87"></a>所发誓愿皆不唐捐。<a id="a-88"></a>汝等未蒙诸佛授记，<a id="a-89"></a>不应相学发诚谛言，<a id="a-8A"></a>设有要期必空无果。<a id="a-8B"></a>’是菩萨摩诃萨轻弄毁訾余菩萨故，<a id="a-8C"></a>妄恃少能，<a id="a-8D"></a>于诸功德生长多种增上慢故，<a id="a-8E"></a>远离无上正等菩提，<a id="a-8F"></a>不能证得一切智智。<a id="a-8G"></a>是菩萨摩诃萨以无方便善巧力故，<a id="a-8H"></a>生长多种增上慢故，<a id="a-8I"></a>毁訾轻蔑余菩萨故，<a id="a-8J"></a>虽勤精进而堕声闻或独觉地。<a id="a-8K"></a>是菩萨摩诃萨薄福德故，<a id="a-8L"></a>所作善业，<a id="a-8M"></a>发诚谛言，<a id="a-8N"></a>皆动魔事。<a id="a-8O"></a>是菩萨摩诃萨不能亲近、<a id="a-8P"></a>供养恭敬、<a id="a-8Q"></a>尊重赞叹真善知识，<a id="a-8R"></a>不能请问得不退转菩萨行相，<a id="a-8S"></a>不能谘受诸恶魔军所作事业，<a id="a-8T"></a>由斯魔缚转复坚牢。<a id="a-8U"></a>所以者何？<a id="a-8V"></a>是菩萨摩诃萨不久修行布施、<a id="a-8W"></a>净戒、<a id="a-8X"></a>安忍、<a id="a-8Y"></a>精进、<a id="a-8Z"></a>静虑、<a id="a-8a"></a>般若波罗蜜多，<a id="a-8b"></a>乃至远离方便善巧故，<a id="a-8c"></a>为恶魔之所诳惑。<a id="a-8d"></a>是故，<a id="a-8e"></a>善现，<a id="a-8f"></a>诸菩萨摩诃萨应善觉知诸恶魔事。</p>
  <p id="a8g">“复次，<a id="a-8h"></a>善现，<a id="a-8i"></a>云何菩萨摩诃萨不久修行布施、<a id="a-8j"></a>净戒、<a id="a-8k"></a>安忍、<a id="a-8l"></a>精进、<a id="a-8m"></a>静虑、<a id="a-8n"></a>般若波罗蜜多，<a id="a-8o"></a>乃至远离方便善巧故，<a id="a-8p"></a>为恶魔之所诳惑，<a id="a-8q"></a>劝诸菩萨应善觉知？<a id="a-8r"></a>谓有恶魔为诳惑故，<a id="a-8s"></a>方便化作种种形像，<a id="a-8t"></a>来至菩萨摩诃萨所，<a id="a-8u"></a>作如是言：<a id="a-8v"></a>‘咄！<a id="a-8w"></a>善男子，<a id="a-8x"></a>汝自知耶？<a id="a-8y"></a>过去诸佛已曾授汝大菩提记，<a id="a-8z"></a>汝于无上正等菩提决定当得不复退转。<a id="a-90"></a>汝身父母、<a id="a-91"></a>兄弟、<a id="a-92"></a>姊妹、<a id="a-93"></a>亲友、<a id="a-94"></a>眷属，<a id="a-95"></a>乃至七世名字差别，<a id="a-96"></a>我悉善知。<a id="a-97"></a>汝身生在某方、<a id="a-98"></a>某国、<a id="a-99"></a>某城、<a id="a-9A"></a>某邑、<a id="a-9B"></a>某聚落中，<a id="a-9C"></a>汝在某年、<a id="a-9D"></a>某月、<a id="a-9E"></a>某日、<a id="a-9F"></a>某时、<a id="a-9G"></a>某宿相王中生。<a id="a-9H"></a>’如是恶魔若见菩萨禀性柔软，<a id="a-9I"></a>诸根昧钝，<a id="a-9J"></a>便诈记言：<a id="a-9K"></a>‘汝于先世所禀根性已曾如是。<a id="a-9L"></a>’若见菩萨禀性刚强，<a id="a-9M"></a>诸根明利，<a id="a-9N"></a>便诈记言：<a id="a-9O"></a>‘汝于先世所禀根性亦曾如是。<a id="a-9P"></a>’若见菩萨居阿练若，<a id="a-9Q"></a>或常乞食、<a id="a-9R"></a>或受一食、<a id="a-9S"></a>或一坐食、<a id="a-9T"></a>或一钵食，<a id="a-9U"></a>或居冢间、<a id="a-9V"></a>或居露地、<a id="a-9W"></a>或居树下，<a id="a-9X"></a>或粪扫衣、<a id="a-9Y"></a>或但三衣，<a id="a-9Z"></a>或常坐不卧、<a id="a-9a"></a>或如旧敷具，<a id="a-9b"></a>或少欲、<a id="a-9c"></a>或喜足，<a id="a-9d"></a>或乐远离、<a id="a-9e"></a>或乐寂定、<a id="a-9f"></a>或具正念、<a id="a-9g"></a>或具妙慧，<a id="a-9h"></a>或不重利养、<a id="a-9i"></a>或不贵名誉，<a id="a-9j"></a>或好廉俭不涂其足，<a id="a-9k"></a>或省睡眠、<a id="a-9l"></a>或离掉举，<a id="a-9m"></a>或好少言、<a id="a-9n"></a>或乐软语，<a id="a-9o"></a>如是恶魔见此菩萨种种行已，<a id="a-9p"></a>便诈记言：<a id="a-9q"></a>‘汝于先世亦曾如是。<a id="a-9r"></a>所以者何？<a id="a-9s"></a>汝今成就如是如是殊胜功德，<a id="a-9t"></a>世间同见，<a id="a-9u"></a>先世定应亦有如是殊胜功德，<a id="a-9v"></a>应自庆慰，<a id="a-9w"></a>无得自轻。<a id="a-9x"></a>’</p>
  <p id="a9y">“是菩萨摩诃萨闻此恶魔说其过去当来功德，<a id="a-9z"></a>及说现在亲友自身名等差别，<a id="a-A0"></a>兼叹种种殊胜善根，<a id="a-A1"></a>欢喜踊跃生增上慢，<a id="a-A2"></a>凌蔑毁骂诸余菩萨。<a id="a-A3"></a>尔时，<a id="a-A4"></a>恶魔知其暗钝起增上慢凌蔑他人，<a id="a-A5"></a>复告之言：<a id="a-A6"></a>‘汝定成就殊胜功德，<a id="a-A7"></a>过去如来、<a id="a-A8"></a>应、<a id="a-A9"></a>正等觉已授汝记，<a id="a-AA"></a>汝于无上正等菩提定当证得不复退转，<a id="a-AB"></a>已有如是瑞相现前。<a id="a-AC"></a>’是时，<a id="a-AD"></a>恶魔为扰乱故，<a id="a-AE"></a>或矫现作出家形像，<a id="a-AF"></a>或矫现作在家形像，<a id="a-AG"></a>或矫现作父母、<a id="a-AH"></a>兄弟、<a id="a-AI"></a>姊妹、<a id="a-AJ"></a>亲友、<a id="a-AK"></a>梵志、<a id="a-AL"></a>师主、<a id="a-AM"></a>天、<a id="a-AN"></a>龙、<a id="a-AO"></a>药叉、<a id="a-AP"></a>人非人等种种形像，<a id="a-AQ"></a>至此菩萨摩诃萨所，<a id="a-AR"></a>作如是言：<a id="a-AS"></a>‘过去如来、<a id="a-AT"></a>应、<a id="a-AU"></a>正等觉，<a id="a-AV"></a>久已授汝大菩提记。<a id="a-AW"></a>汝于无上正等菩提决定当得不复退转。<a id="a-AX"></a>所以者何？<a id="a-AY"></a>诸不退转地菩萨摩诃萨功德状相，<a id="a-AZ"></a>汝皆具有，<a id="a-Aa"></a>应自尊重，<a id="a-Ab"></a>勿生犹豫。<a id="a-Ac"></a>’时，<a id="a-Ad"></a>此菩萨闻彼语已，<a id="a-Ae"></a>增上慢心转复坚固。</p>
  <p id="aAf">“善现当知，<a id="a-Ag"></a>如我所说实得不退转菩萨摩诃萨诸行、<a id="a-Ah"></a>状、<a id="a-Ai"></a>相，<a id="a-Aj"></a>是菩萨摩诃萨实皆非有。<a id="a-Ak"></a>善现当知，<a id="a-Al"></a>是菩萨摩诃萨，<a id="a-Am"></a>魔所执持，<a id="a-An"></a>为魔所娆，<a id="a-Ao"></a>不得自在。<a id="a-Ap"></a>所以者何？<a id="a-Aq"></a>是菩萨摩诃萨于得不退转菩萨摩诃萨诸行、<a id="a-Ar"></a>状、<a id="a-As"></a>相实皆未有，<a id="a-At"></a>但闻恶魔诈说其德及名字等，<a id="a-Au"></a>生增上慢凌蔑毁骂诸余菩萨。<a id="a-Av"></a>是故，<a id="a-Aw"></a>善现，<a id="a-Ax"></a>若菩萨摩诃萨欲得无上正等菩提，<a id="a-Ay"></a>应善觉知诸恶魔事。</p>
  <p id="aAz">“复次，<a id="a-B0"></a>善现，<a id="a-B1"></a>有菩萨摩诃萨，<a id="a-B2"></a>魔所执持，<a id="a-B3"></a>为魔所魅，<a id="a-B4"></a>但闻名字妄生执著。<a id="a-B5"></a>所以者何？<a id="a-B6"></a>是菩萨摩诃萨先未修学布施、<a id="a-B7"></a>净戒、<a id="a-B8"></a>安忍、<a id="a-B9"></a>精进、<a id="a-BA"></a>静虑、<a id="a-BB"></a>般若波罗蜜多及余无量无边佛法，<a id="a-BC"></a>由此因缘令魔得便。<a id="a-BD"></a>是菩萨摩诃萨不能了知蕴魔行相、<a id="a-BE"></a>死魔行相、<a id="a-BF"></a>天魔行相、<a id="a-BG"></a>烦恼魔行相，<a id="a-BH"></a>由此因缘令魔得便。<a id="a-BI"></a>是菩萨摩诃萨不能了知色蕴、<a id="a-BJ"></a>受蕴、<a id="a-BK"></a>想蕴、<a id="a-BL"></a>行蕴、<a id="a-BM"></a>识蕴及余无量法门，<a id="a-BN"></a>亦不了知有情诸法名字实相所谓无相。<a id="a-BO"></a>由此因缘令魔得便，<a id="a-BP"></a>方便化作种种形像，<a id="a-BQ"></a>告此菩萨摩诃萨言：<a id="a-BR"></a>‘汝所修行愿行已满，<a id="a-BS"></a>当得无上正等菩提。<a id="a-BT"></a>汝成佛时，<a id="a-BU"></a>当得如是胜妙功德尊贵名号！<a id="a-BV"></a>’谓彼恶魔，<a id="a-BW"></a>知此菩萨长夜思愿：<a id="a-BX"></a>‘我成佛时，<a id="a-BY"></a>当得如是功德名号！<a id="a-BZ"></a>’随其思愿而记说之。<a id="a-Ba"></a>时，<a id="a-Bb"></a>此菩萨远离般若波罗蜜多，<a id="a-Bc"></a>无方便善巧故，<a id="a-Bd"></a>闻魔记说，<a id="a-Be"></a>作是念言：<a id="a-Bf"></a>‘此人奇哉！<a id="a-Bg"></a>为我记说当得成佛功德名号，<a id="a-Bh"></a>与我长夜思愿相应。<a id="a-Bi"></a>由此故知过去诸佛必以授我大菩提记，<a id="a-Bj"></a>我于无上正等菩提决定当得不复退转。<a id="a-Bk"></a>我成佛时，<a id="a-Bl"></a>必定当得如是功德尊贵名号。<a id="a-Bm"></a>’是菩萨摩诃萨，<a id="a-Bn"></a>如是恶魔、<a id="a-Bo"></a>或魔眷属、<a id="a-Bp"></a>或魔所执诸沙门等记说当来成佛名号，<a id="a-Bq"></a>如是如是憍慢转增：<a id="a-Br"></a>‘我于未来定当作佛，<a id="a-Bs"></a>获得如是功德名号，<a id="a-Bt"></a>诸余菩萨无与我等。<a id="a-Bu"></a>’</p>
  <p id="aBv">“善现当知，<a id="a-Bw"></a>如我所说已得不退转菩萨摩诃萨诸行、<a id="a-Bx"></a>状、<a id="a-By"></a>相，<a id="a-Bz"></a>此菩萨摩诃萨皆未成就，<a id="a-C0"></a>但闻魔说成佛虚名便生憍慢，<a id="a-C1"></a>轻弄毁蔑诸余菩萨摩诃萨众。<a id="a-C2"></a>是菩萨摩诃萨由起憍慢，<a id="a-C3"></a>轻弄毁蔑诸余菩萨摩诃萨故，<a id="a-C4"></a>远离无上正等菩提。<a id="a-C5"></a>是菩萨摩诃萨远离般若波罗蜜多，<a id="a-C6"></a>无方便善巧故，<a id="a-C7"></a>弃善友故，<a id="a-C8"></a>常为恶友所摄受故，<a id="a-C9"></a>当堕声闻或独觉地。<a id="a-CA"></a>善现当知，<a id="a-CB"></a>是菩萨摩诃萨或有此身还得正念，<a id="a-CC"></a>至诚悔过舍憍慢心，<a id="a-CD"></a>数数亲近、<a id="a-CE"></a>供养恭敬、<a id="a-CF"></a>尊重赞叹真净善友，<a id="a-CG"></a>彼虽流转生死多时，<a id="a-CH"></a>而后复依甚深般若波罗蜜多渐次修学，<a id="a-CI"></a>当证无上正等菩提。<a id="a-CJ"></a>善现当知，<a id="a-CK"></a>是菩萨摩诃萨若有此身不得正念，<a id="a-CL"></a>不能悔过，<a id="a-CM"></a>不舍慢心，<a id="a-CN"></a>不乐亲近、<a id="a-CO"></a>供养恭敬、<a id="a-CP"></a>尊重赞叹真净善友，<a id="a-CQ"></a>彼定流转生死多时，<a id="a-CR"></a>后虽精进修诸善业，<a id="a-CS"></a>而堕声闻或独觉地。<a id="a-CT"></a>譬如苾蒭求声闻者，<a id="a-CU"></a>于四重罪若随犯一，<a id="a-CV"></a>便非沙门、<a id="a-CW"></a>非释迦子，<a id="a-CX"></a>彼于现在定不能得预流等果；<a id="a-CY"></a>妄执虚名菩萨亦尔，<a id="a-CZ"></a>但闻魔说成佛空名便起慢心，<a id="a-Ca"></a>轻弄毁蔑诸余菩萨摩诃萨众，<a id="a-Cb"></a>当知此罪过彼苾蒭所犯四重无量倍数。<a id="a-Cc"></a>置彼苾蒭所犯四重，<a id="a-Cd"></a>此菩萨罪，<a id="a-Ce"></a>过五无间亦无量倍。<a id="a-Cf"></a>所以者何？<a id="a-Cg"></a>是菩萨摩诃萨实不成就殊胜功德，<a id="a-Ch"></a>闻恶魔说成佛虚名，<a id="a-Ci"></a>便自憍慢轻余菩萨，<a id="a-Cj"></a>是故此罪过五无间。<a id="a-Ck"></a>由此当知若菩萨摩诃萨欲证无上正等菩提，<a id="a-Cl"></a>应善觉知如是记说虚名号等微细魔事。</p>
  <p id="aCm">“复次，<a id="a-Cn"></a>善现，<a id="a-Co"></a>有菩萨摩诃萨修远离行，<a id="a-Cp"></a>谓隐山林、<a id="a-Cq"></a>空泽、<a id="a-Cr"></a>旷野，<a id="a-Cs"></a>居阿练若宴坐思惟。<a id="a-Ct"></a>时有恶魔来到其所，<a id="a-Cu"></a>恭敬赞叹远离功德，<a id="a-Cv"></a>谓作是言：<a id="a-Cw"></a>‘善哉！<a id="a-Cx"></a>大士，<a id="a-Cy"></a>能修如是真远离行。<a id="a-Cz"></a>此远离行，<a id="a-D0"></a>一切如来、<a id="a-D1"></a>应、<a id="a-D2"></a>正等觉共所称赞，<a id="a-D3"></a>天帝释等诸天神仙皆共守护、<a id="a-D4"></a>供养尊重。<a id="a-D5"></a>应当住此，<a id="a-D6"></a>勿往余处。<a id="a-D7"></a>’善现当知，<a id="a-D8"></a>我不赞叹诸菩萨摩诃萨居阿练若、<a id="a-D9"></a>旷野、<a id="a-DA"></a>山林，<a id="a-DB"></a>宴坐思惟，<a id="a-DC"></a>修远离行。<a id="a-DD"></a>”</p>
  <p id="aDE">尔时，<a id="a-DF"></a>善现便白佛言：<a id="a-DG"></a>“诸菩萨摩诃萨应修何等余远离行？<a id="a-DH"></a>而佛不赞居阿练若、<a id="a-DI"></a>旷野、<a id="a-DJ"></a>山林，<a id="a-DK"></a>弃胜卧具，<a id="a-DL"></a>思惟宴坐，<a id="a-DM"></a>远离功德！<a id="a-DN"></a>”</p>
  <p id="aDO">佛告善现：<a id="a-DP"></a>“诸菩萨摩诃萨若居山林、<a id="a-DQ"></a>空泽、<a id="a-DR"></a>旷野、<a id="a-DS"></a>阿练若处，<a id="a-DT"></a>若住城邑、<a id="a-DU"></a>聚落、<a id="a-DV"></a>王都喧杂之处，<a id="a-DW"></a>但能远离烦恼恶业及诸声闻、<a id="a-DX"></a>独觉作意，<a id="a-DY"></a>行深般若波罗蜜多及修诸余胜妙功德，<a id="a-DZ"></a>是名菩萨真远离行。<a id="a-Da"></a>此远离行，<a id="a-Db"></a>一切如来、<a id="a-Dc"></a>应、<a id="a-Dd"></a>正等觉共所称赞，<a id="a-De"></a>诸佛世尊共所开许，<a id="a-Df"></a>诸菩萨众常应修学，<a id="a-Dg"></a>若昼若夜应正思惟，<a id="a-Dh"></a>精进修行此远离法，<a id="a-Di"></a>是名菩萨修远离行。<a id="a-Dj"></a>此远离行不杂声闻、<a id="a-Dk"></a>独觉作意，<a id="a-Dl"></a>不杂一切烦恼恶业，<a id="a-Dm"></a>离诸喧杂毕竟清净，<a id="a-Dn"></a>令诸菩萨疾证无上正等菩提，<a id="a-Do"></a>利乐有情常无断尽。</p>
  <p id="aDp">“善现当知，<a id="a-Dq"></a>恶魔所赞，<a id="a-Dr"></a>隐于山林、<a id="a-Ds"></a>空泽、<a id="a-Dt"></a>旷野、<a id="a-Du"></a>阿练若处，<a id="a-Dv"></a>弃胜卧具，<a id="a-Dw"></a>宴坐思惟，<a id="a-Dx"></a>非诸菩萨真远离行。<a id="a-Dy"></a>所以者何？<a id="a-Dz"></a>彼远离行犹有喧杂，<a id="a-E0"></a>谓彼或杂恶业烦恼，<a id="a-E1"></a>或杂声闻、<a id="a-E2"></a>独觉作意，<a id="a-E3"></a>于深般若波罗蜜多不能精勤信受修学，<a id="a-E4"></a>不能圆满一切智智。</p>
  <p id="aE5">“善现当知，<a id="a-E6"></a>有菩萨摩诃萨虽乐修行魔所称赞远离行法，<a id="a-E7"></a>而起憍慢不清净心，<a id="a-E8"></a>轻蔑、<a id="a-E9"></a>毁訾诸余菩萨摩诃萨众。<a id="a-EA"></a>谓有菩萨摩诃萨众虽居城邑、<a id="a-EB"></a>聚落、<a id="a-EC"></a>王都而心清净，<a id="a-ED"></a>不杂种种烦恼恶业及诸声闻、<a id="a-EE"></a>独觉作意，<a id="a-EF"></a>精勤修学布施、<a id="a-EG"></a>净戒、<a id="a-EH"></a>安忍、<a id="a-EI"></a>精进、<a id="a-EJ"></a>静虑、<a id="a-EK"></a>般若波罗蜜多广说乃至一切相智，<a id="a-EL"></a>严净佛土，<a id="a-EM"></a>成熟有情，<a id="a-EN"></a>虽居愦闹而心寂静，<a id="a-EO"></a>常勤修习真远离行。<a id="a-EP"></a>彼于如是真净菩萨摩诃萨众，<a id="a-EQ"></a>心生憍慢，<a id="a-ER"></a>轻弄毁訾，<a id="a-ES"></a>诽谤凌蔑。</p>
  <p id="aET">“善现当知，<a id="a-EU"></a>是菩萨摩诃萨远离般若波罗蜜多，<a id="a-EV"></a>无方便善巧故，<a id="a-EW"></a>虽居旷野百踰缮那，<a id="a-EX"></a>其中绝无诸恶禽兽、<a id="a-EY"></a>蛇蝎、<a id="a-EZ"></a>盗贼，<a id="a-Ea"></a>唯有鬼神、<a id="a-Eb"></a>罗刹娑等游止其中。<a id="a-Ec"></a>彼居如是阿练若处，<a id="a-Ed"></a>虽经一年、<a id="a-Ee"></a>或五、<a id="a-Ef"></a>或十、<a id="a-Eg"></a>或复乃至百千俱胝，<a id="a-Eh"></a>若过是数修远离行，<a id="a-Ei"></a>而不了知真远离行，<a id="a-Ej"></a>谓诸菩萨摩诃萨众，<a id="a-Ek"></a>虽居愦闹而心寂静，<a id="a-El"></a>远离种种烦恼恶业及诸声闻、<a id="a-Em"></a>独觉作意，<a id="a-En"></a>发趣无上正等菩提。<a id="a-Eo"></a>善现当知，<a id="a-Ep"></a>是诸菩萨虽居旷野经历多时，<a id="a-Eq"></a>而杂声闻、<a id="a-Er"></a>独觉作意，<a id="a-Es"></a>于彼二地深生乐著，<a id="a-Et"></a>依二地法修远离行，<a id="a-Eu"></a>复于此行深生耽染。<a id="a-Ev"></a>彼虽如是修远离行，<a id="a-Ew"></a>而不称顺诸佛之心。</p>
  <p id="aEx">“善现当知，<a id="a-Ey"></a>我所称赞诸菩萨摩诃萨真远离行，<a id="a-Ez"></a>是菩萨摩诃萨都不成就，<a id="a-F0"></a>彼于真净远离行中亦不见有相似行相。<a id="a-F1"></a>所以者何？<a id="a-F2"></a>彼于如是真远离行不生爱乐，<a id="a-F3"></a>但乐勤修声闻、<a id="a-F4"></a>独觉空远离行。<a id="a-F5"></a>善现当知，<a id="a-F6"></a>是菩萨摩诃萨修不真净远离行时，<a id="a-F7"></a>魔来空中，<a id="a-F8"></a>欢喜赞叹告言：<a id="a-F9"></a>‘大士，<a id="a-FA"></a>善哉！<a id="a-FB"></a>善哉！<a id="a-FC"></a>汝能勤修真远离行。<a id="a-FD"></a>此远离行，<a id="a-FE"></a>一切如来、<a id="a-FF"></a>应、<a id="a-FG"></a>正等觉共所称赞。<a id="a-FH"></a>汝于此行精勤修学，<a id="a-FI"></a>疾证无上正等菩提。<a id="a-FJ"></a>’善现当知，<a id="a-FK"></a>是菩萨摩诃萨执著如是二乘所修远离行法以为最胜，<a id="a-FL"></a>轻弄毁蔑住菩萨乘虽居愦闹而心寂静成调善法诸苾蒭等，<a id="a-FM"></a>言彼不能修远离行，<a id="a-FN"></a>身居愦闹，<a id="a-FO"></a>心不寂静，<a id="a-FP"></a>无调善法。</p>
  <p id="aFQ">“善现当知，<a id="a-FR"></a>是菩萨摩诃萨于佛所赞住真远离行菩萨摩诃萨轻蔑毁訾，<a id="a-FS"></a>谓居愦闹，<a id="a-FT"></a>心不寂静，<a id="a-FU"></a>不能勤修真远离行；<a id="a-FV"></a>于诸如来、<a id="a-FW"></a>应、<a id="a-FX"></a>正等觉所不称赞住真喧杂行菩萨摩诃萨尊重赞叹，<a id="a-FY"></a>谓不喧杂，<a id="a-FZ"></a>其心寂静，<a id="a-Fa"></a>能正修行真远离行。<a id="a-Fb"></a>善现当知，<a id="a-Fc"></a>是菩萨摩诃萨于应亲近恭敬供养如世尊者，<a id="a-Fd"></a>而不亲近供养恭敬，<a id="a-Fe"></a>反生轻蔑；<a id="a-Ff"></a>于应远离不应亲近恭敬供养如恶友者，<a id="a-Fg"></a>而反亲近，<a id="a-Fh"></a>供养恭敬如事世尊。<a id="a-Fi"></a>善现当知，<a id="a-Fj"></a>是菩萨摩诃萨远离般若波罗蜜多，<a id="a-Fk"></a>无方便善巧故，<a id="a-Fl"></a>妄生种种分别执著。<a id="a-Fm"></a>所以者何？<a id="a-Fn"></a>彼作是念：<a id="a-Fo"></a>‘我所修学是真远离，<a id="a-Fp"></a>故为非人称赞护念。<a id="a-Fq"></a>居城邑者，<a id="a-Fr"></a>身心扰乱，<a id="a-Fs"></a>谁当护念，<a id="a-Ft"></a>恭敬赞美？<a id="a-Fu"></a>’是菩萨摩诃萨，<a id="a-Fv"></a>由此因缘心多憍慢，<a id="a-Fw"></a>轻蔑毁訾诸余菩萨摩诃萨众，<a id="a-Fx"></a>烦恼恶业昼夜增长。</p>
  <p id="aFy">“善现当知，<a id="a-Fz"></a>是菩萨摩诃萨于余菩萨摩诃萨众为旃荼罗，<a id="a-G0"></a>秽污菩萨摩诃萨众。<a id="a-G1"></a>虽似菩萨摩诃萨相，<a id="a-G2"></a>而是天上人中大贼，<a id="a-G3"></a>诳惑天、<a id="a-G4"></a>人、<a id="a-G5"></a>阿素洛等。<a id="a-G6"></a>其身虽服沙门法衣，<a id="a-G7"></a>而心常怀盗贼意乐。<a id="a-G8"></a>诸有发趣菩萨乘者，<a id="a-G9"></a>不应亲近、<a id="a-GA"></a>供养恭敬、<a id="a-GB"></a>尊重赞叹如是恶人。<a id="a-GC"></a>所以者何？<a id="a-GD"></a>此诸人等怀增上慢，<a id="a-GE"></a>外似菩萨，<a id="a-GF"></a>内多烦恼。</p>
  <p id="aGG">“是故，<a id="a-GH"></a>善现，<a id="a-GI"></a>若菩萨摩诃萨真实不舍一切智智，<a id="a-GJ"></a>不弃无上正等菩提，<a id="a-GK"></a>深心欲求一切智智，<a id="a-GL"></a>欲得无上正等菩提，<a id="a-GM"></a>普为利乐诸有情者，<a id="a-GN"></a>不应亲近、<a id="a-GO"></a>供养恭敬、<a id="a-GP"></a>尊重赞叹如是恶人。</p>
  <p id="aGQ">“善现当知，<a id="a-GR"></a>诸菩萨摩诃萨常应精进修自事业，<a id="a-GS"></a>厌离生死，<a id="a-GT"></a>不著三界，<a id="a-GU"></a>于彼恶贼旃荼罗人常应发生慈、<a id="a-GV"></a>悲、<a id="a-GW"></a>喜、<a id="a-GX"></a>舍，<a id="a-GY"></a>应作是念：<a id="a-GZ"></a>‘我不应起如彼恶人所起过患。<a id="a-Ga"></a>设当失念，<a id="a-Gb"></a>如彼暂起，<a id="a-Gc"></a>即应觉知令速除灭。<a id="a-Gd"></a>’是故，<a id="a-Ge"></a>善现，<a id="a-Gf"></a>诸菩萨摩诃萨欲证无上正等菩提，<a id="a-Gg"></a>当善觉知诸恶魔事，<a id="a-Gh"></a>应勤精进远离除灭如彼菩萨所起过患，<a id="a-Gi"></a>勤求无上正等菩提。</p>
  <p id="aGj">“复次，<a id="a-Gk"></a>善现，<a id="a-Gl"></a>若菩萨摩诃萨增上意乐，<a id="a-Gm"></a>欲证无上正等菩提，<a id="a-Gn"></a>常应亲近、<a id="a-Go"></a>供养恭敬、<a id="a-Gp"></a>尊重赞叹真净善友。<a id="a-Gq"></a>”</p>
  <p id="aGr">尔时，<a id="a-Gs"></a>善现便白佛言：<a id="a-Gt"></a>“何等名为诸菩萨摩诃萨真净善友？<a id="a-Gu"></a>”</p>
  <p id="aGv">佛告善现：<a id="a-Gw"></a>“一切如来、<a id="a-Gx"></a>应、<a id="a-Gy"></a>正等觉是诸菩萨真净善友，<a id="a-Gz"></a>一切菩萨摩诃萨众亦是菩萨真净善友。<a id="a-H0"></a>诸有声闻及余善士，<a id="a-H1"></a>能为菩萨摩诃萨众宣说开示、<a id="a-H2"></a>分别显了布施、<a id="a-H3"></a>净戒、<a id="a-H4"></a>安忍、<a id="a-H5"></a>精进、<a id="a-H6"></a>静虑、<a id="a-H7"></a>般若波罗蜜多相应法门令易解者，<a id="a-H8"></a>亦是菩萨真净善友。</p>
  <p id="aH9">“复次，<a id="a-HA"></a>善现，<a id="a-HB"></a>布施波罗蜜多乃至般若波罗蜜多是诸菩萨真净善友，<a id="a-HC"></a>四念住乃至八圣道支亦是菩萨真净善友，<a id="a-HD"></a>四静虑、<a id="a-HE"></a>四无量、<a id="a-HF"></a>四无色定亦是菩萨真净善友，<a id="a-HG"></a>八解脱乃至十遍处亦是菩萨真净善友，<a id="a-HH"></a>空、<a id="a-HI"></a>无相、<a id="a-HJ"></a>无愿解脱门亦是菩萨真净善友，<a id="a-HK"></a>极喜地乃至法云地亦是菩萨真净善友，<a id="a-HL"></a>陀罗尼门、<a id="a-HM"></a>三摩地门亦是菩萨真净善友，<a id="a-HN"></a>五眼、<a id="a-HO"></a>六神通亦是菩萨真净善友，<a id="a-HP"></a>如来十力乃至十八佛不共法亦是菩萨真净善友，<a id="a-HQ"></a>大慈、<a id="a-HR"></a>大悲、<a id="a-HS"></a>大喜、<a id="a-HT"></a>大舍亦是菩萨真净善友，<a id="a-HU"></a>无忘失法、<a id="a-HV"></a>恒住舍性亦是菩萨真净善友，<a id="a-HW"></a>一切智、<a id="a-HX"></a>道相智、<a id="a-HY"></a>一切相智亦是菩萨真净善友，<a id="a-HZ"></a>永断一切习气相续亦是菩萨真净善友，<a id="a-Ha"></a>一切菩萨摩诃萨行亦是菩萨真净善友，<a id="a-Hb"></a>诸佛无上正等菩提亦是菩萨真净善友。</p>
  <p id="aHc">“复次，<a id="a-Hd"></a>善现，<a id="a-He"></a>苦圣谛乃至道圣谛是诸菩萨真净善友，<a id="a-Hf"></a>诸法缘性亦是菩萨真净善友，<a id="a-Hg"></a>诸缘起支亦是菩萨真净善友，<a id="a-Hh"></a>内空乃至无性自性空亦是菩萨真净善友，<a id="a-Hi"></a>真如乃至不思议界亦是菩萨真净善友。</p>
  <p id="aHj">“复次，<a id="a-Hk"></a>善现，<a id="a-Hl"></a>布施波罗蜜多乃至般若波罗蜜多与诸菩萨摩诃萨众为师为导，<a id="a-Hm"></a>为明为炬，<a id="a-Hn"></a>为灯为照，<a id="a-Ho"></a>为解为觉，<a id="a-Hp"></a>为智为慧，<a id="a-Hq"></a>为救为护，<a id="a-Hr"></a>为室为宅，<a id="a-Hs"></a>为洲为渚，<a id="a-Ht"></a>为归为趣，<a id="a-Hu"></a>为父为母；<a id="a-Hv"></a>四念住乃至一切相智亦与菩萨摩诃萨众为师为导，<a id="a-Hw"></a>为明为炬，<a id="a-Hx"></a>为灯为照，<a id="a-Hy"></a>为解为觉，<a id="a-Hz"></a>为智为慧，<a id="a-I0"></a>为救为护，<a id="a-I1"></a>为室为宅，<a id="a-I2"></a>为洲为渚，<a id="a-I3"></a>为归为趣，<a id="a-I4"></a>为父为母；<a id="a-I5"></a>永断一切习气相续、<a id="a-I6"></a>一切菩萨摩诃萨行、<a id="a-I7"></a>诸佛无上正等菩提亦与菩萨摩诃萨众为师为导，<a id="a-I8"></a>为明为炬，<a id="a-I9"></a>为灯为照，<a id="a-IA"></a>为解为觉，<a id="a-IB"></a>为智为慧，<a id="a-IC"></a>为救为护，<a id="a-ID"></a>为室为宅，<a id="a-IE"></a>为洲为渚，<a id="a-IF"></a>为归为趣，<a id="a-IG"></a>为父为母。</p>
  <p id="aIH">“复次，<a id="a-II"></a>善现，<a id="a-IJ"></a>苦圣谛乃至道圣谛与诸菩萨摩诃萨众为师为导，<a id="a-IK"></a>为明为炬，<a id="a-IL"></a>为灯为照，<a id="a-IM"></a>为解为觉，<a id="a-IN"></a>为智为慧，<a id="a-IO"></a>为救为护，<a id="a-IP"></a>为室为宅，<a id="a-IQ"></a>为洲为渚，<a id="a-IR"></a>为归为趣，<a id="a-IS"></a>为父为母；<a id="a-IT"></a>诸法缘性及缘起支亦与菩萨摩诃萨众为师为导，<a id="a-IU"></a>为明为炬，<a id="a-IV"></a>为灯为照，<a id="a-IW"></a>为解为觉，<a id="a-IX"></a>为智为慧，<a id="a-IY"></a>为救为护，<a id="a-IZ"></a>为室为宅，<a id="a-Ia"></a>为洲为渚，<a id="a-Ib"></a>为归为趣，<a id="a-Ic"></a>为父为母；<a id="a-Id"></a>内空乃至无性自性空亦与菩萨摩诃萨众为师为导，<a id="a-Ie"></a>为明为炬，<a id="a-If"></a>为灯为照，<a id="a-Ig"></a>为解为觉，<a id="a-Ih"></a>为智为慧，<a id="a-Ii"></a>为救为护，<a id="a-Ij"></a>为室为宅，<a id="a-Ik"></a>为洲为渚，<a id="a-Il"></a>为归为趣，<a id="a-Im"></a>为父为母；<a id="a-In"></a>真如乃至不思议界亦与菩萨摩诃萨众为师为导，<a id="a-Io"></a>为明为炬，<a id="a-Ip"></a>为灯为照，<a id="a-Iq"></a>为解为觉，<a id="a-Ir"></a>为智为慧，<a id="a-Is"></a>为救为护，<a id="a-It"></a>为室为宅，<a id="a-Iu"></a>为洲为渚，<a id="a-Iv"></a>为归为趣，<a id="a-Iw"></a>为父为母。<a id="a-Ix"></a>所以者何？<a id="a-Iy"></a>一切过去、<a id="a-Iz"></a>未来、<a id="a-J0"></a>现在诸佛世尊，<a id="a-J1"></a>皆以布施乃至般若波罗蜜多，<a id="a-J2"></a>广说乃至真如乃至不思议界为师为导，<a id="a-J3"></a>为明为炬，<a id="a-J4"></a>为灯为照，<a id="a-J5"></a>为解为觉，<a id="a-J6"></a>为智为慧，<a id="a-J7"></a>为救为护，<a id="a-J8"></a>为室为宅，<a id="a-J9"></a>为洲为渚，<a id="a-JA"></a>为归为趣，<a id="a-JB"></a>为父为母。<a id="a-JC"></a>何以故？<a id="a-JD"></a>一切过去、<a id="a-JE"></a>未来、<a id="a-JF"></a>现在诸佛世尊，<a id="a-JG"></a>皆从布施乃至般若波罗蜜多，<a id="a-JH"></a>广说乃至真如乃至不思议界而生长故。</p>
  <p id="aJI">“是故，<a id="a-JJ"></a>善现，<a id="a-JK"></a>若菩萨摩诃萨增上意乐欲证无上正等菩提，<a id="a-JL"></a>成熟有情，<a id="a-JM"></a>严净佛土，<a id="a-JN"></a>当学布施波罗蜜多乃至般若波罗蜜多，<a id="a-JO"></a>广说乃至当学真如乃至不思议界。<a id="a-JP"></a>是菩萨摩诃萨既学布施波罗蜜多，<a id="a-JQ"></a>广说乃至不思议界，<a id="a-JR"></a>复应以四摄事摄诸有情。<a id="a-JS"></a>何等为四？<a id="a-JT"></a>一者、<a id="a-JU"></a>布施，<a id="a-JV"></a>二者、<a id="a-JW"></a>爱语，<a id="a-JX"></a>三者、<a id="a-JY"></a>利行，<a id="a-JZ"></a>四者、<a id="a-Ja"></a>同事。<a id="a-Jb"></a>我观此义故作是说，<a id="a-Jc"></a>一切布施波罗蜜多，<a id="a-Jd"></a>广说乃至不思议界，<a id="a-Je"></a>与诸菩萨摩诃萨众为师为导，<a id="a-Jf"></a>广说乃至为父为母。<a id="a-Jg"></a>是故，<a id="a-Jh"></a>善现，<a id="a-Ji"></a>诸菩萨摩诃萨欲得不随他教行，<a id="a-Jj"></a>欲住不随他教地，<a id="a-Jk"></a>欲断一切有情疑，<a id="a-Jl"></a>欲满一切有情愿，<a id="a-Jm"></a>欲严净佛土，<a id="a-Jn"></a>欲成熟有情，<a id="a-Jo"></a>应学般若波罗蜜多。<a id="a-Jp"></a>所以者何？<a id="a-Jq"></a>于此般若波罗蜜多甚深经中，<a id="a-Jr"></a>广说菩萨摩诃萨众所应学法，<a id="a-Js"></a>一切菩萨摩诃萨众皆于其中应勤修学。<a id="a-Jt"></a>”</p>
 </body>
</html>