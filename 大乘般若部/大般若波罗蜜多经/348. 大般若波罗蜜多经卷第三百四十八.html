<!doctype html>
<html id="z3IBSxa5b" data-ver="959">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百四十八</h1>
  <h2 id="a2">初分无尽品第五十九之二</h2>
  <p id="a3">“善现当知，<a id="a-4"></a>布施波罗蜜多虚空无尽故，<a id="a-5"></a>菩萨摩诃萨应引般若波罗蜜多；<a id="a-6"></a>净戒、<a id="a-7"></a>安忍、<a id="a-8"></a>精进、<a id="a-9"></a>静虑、<a id="a-A"></a>般若波罗蜜多虚空无尽故，<a id="a-B"></a>菩萨摩诃萨应引般若波罗蜜多。</p>
  <p id="aC">“善现当知，<a id="a-D"></a>内空虚空无尽故，<a id="a-E"></a>菩萨摩诃萨应引般若波罗蜜多；<a id="a-F"></a>外空、<a id="a-G"></a>内外空、<a id="a-H"></a>空空、<a id="a-I"></a>大空、<a id="a-J"></a>胜义空、<a id="a-K"></a>有为空、<a id="a-L"></a>无为空、<a id="a-M"></a>毕竟空、<a id="a-N"></a>无际空、<a id="a-O"></a>散空、<a id="a-P"></a>无变异空、<a id="a-Q"></a>本性空、<a id="a-R"></a>自相空、<a id="a-S"></a>共相空、<a id="a-T"></a>一切法空、<a id="a-U"></a>不可得空、<a id="a-V"></a>无性空、<a id="a-W"></a>自性空、<a id="a-X"></a>无性自性空虚空无尽故，<a id="a-Y"></a>菩萨摩诃萨应引般若波罗蜜多。</p>
  <p id="aZ">“善现当知，<a id="a-a"></a>真如虚空无尽故，<a id="a-b"></a>菩萨摩诃萨应引般若波罗蜜多；<a id="a-c"></a>法界、<a id="a-d"></a>法性、<a id="a-e"></a>不虚妄性、<a id="a-f"></a>不变异性、<a id="a-g"></a>平等性、<a id="a-h"></a>离生性、<a id="a-i"></a>法定、<a id="a-j"></a>法住、<a id="a-k"></a>实际、<a id="a-l"></a>虚空界、<a id="a-m"></a>不思议界虚空无尽故，<a id="a-n"></a>菩萨摩诃萨应引般若波罗蜜多。</p>
  <p id="ao">“善现当知，<a id="a-p"></a>苦圣谛虚空无尽故，<a id="a-q"></a>菩萨摩诃萨应引般若波罗蜜多；<a id="a-r"></a>集、<a id="a-s"></a>灭、<a id="a-t"></a>道圣谛虚空无尽故，<a id="a-u"></a>菩萨摩诃萨应引般若波罗蜜多。</p>
  <p id="av">“善现当知，<a id="a-w"></a>四静虑虚空无尽故，<a id="a-x"></a>菩萨摩诃萨应引般若波罗蜜多；<a id="a-y"></a>四无量、<a id="a-z"></a>四无色定虚空无尽故，<a id="a-10"></a>菩萨摩诃萨应引般若波罗蜜多。</p>
  <p id="a11">“善现当知，<a id="a-12"></a>八解脱虚空无尽故，<a id="a-13"></a>菩萨摩诃萨应引般若波罗蜜多；<a id="a-14"></a>八胜处、<a id="a-15"></a>九次第定、<a id="a-16"></a>十遍处虚空无尽故，<a id="a-17"></a>菩萨摩诃萨应引般若波罗蜜多。</p>
  <p id="a18">“善现当知，<a id="a-19"></a>四念住虚空无尽故，<a id="a-1A"></a>菩萨摩诃萨应引般若波罗蜜多；<a id="a-1B"></a>四正断、<a id="a-1C"></a>四神足、<a id="a-1D"></a>五根、<a id="a-1E"></a>五力、<a id="a-1F"></a>七等觉支、<a id="a-1G"></a>八圣道支虚空无尽故，<a id="a-1H"></a>菩萨摩诃萨应引般若波罗蜜多。</p>
  <p id="a1I">“善现当知，<a id="a-1J"></a>空解脱门虚空无尽故，<a id="a-1K"></a>菩萨摩诃萨应引般若波罗蜜多；<a id="a-1L"></a>无相、<a id="a-1M"></a>无愿解脱门虚空无尽故，<a id="a-1N"></a>菩萨摩诃萨应引般若波罗蜜多。</p>
  <p id="a1O">“善现当知，<a id="a-1P"></a>五眼虚空无尽故，<a id="a-1Q"></a>菩萨摩诃萨应引般若波罗蜜多；<a id="a-1R"></a>六神通虚空无尽故，<a id="a-1S"></a>菩萨摩诃萨应引般若波罗蜜多。</p>
  <p id="a1T">“善现当知，<a id="a-1U"></a>佛十力虚空无尽故，<a id="a-1V"></a>菩萨摩诃萨应引般若波罗蜜多；<a id="a-1W"></a>四无所畏、<a id="a-1X"></a>四无礙解、<a id="a-1Y"></a>大慈、<a id="a-1Z"></a>大悲、<a id="a-1a"></a>大喜、<a id="a-1b"></a>大舍、<a id="a-1c"></a>十八佛不共法虚空无尽故，<a id="a-1d"></a>菩萨摩诃萨应引般若波罗蜜多。</p>
  <p id="a1e">“善现当知，<a id="a-1f"></a>无忘失法虚空无尽故，<a id="a-1g"></a>菩萨摩诃萨应引般若波罗蜜多；<a id="a-1h"></a>恒住舍性虚空无尽故，<a id="a-1i"></a>菩萨摩诃萨应引般若波罗蜜多。</p>
  <p id="a1j">“善现当知，<a id="a-1k"></a>一切智虚空无尽故，<a id="a-1l"></a>菩萨摩诃萨应引般若波罗蜜多；<a id="a-1m"></a>道相智、<a id="a-1n"></a>一切相智虚空无尽故，<a id="a-1o"></a>菩萨摩诃萨应引般若波罗蜜多。</p>
  <p id="a1p">“善现当知，<a id="a-1q"></a>一切陀罗尼门虚空无尽故，<a id="a-1r"></a>菩萨摩诃萨应引般若波罗蜜多；<a id="a-1s"></a>一切三摩地门虚空无尽故，<a id="a-1t"></a>菩萨摩诃萨应引般若波罗蜜多。</p>
  <p id="a1u">“善现当知，<a id="a-1v"></a>预流果虚空无尽故，<a id="a-1w"></a>菩萨摩诃萨应引般若波罗蜜多；<a id="a-1x"></a>一来、<a id="a-1y"></a>不还、<a id="a-1z"></a>阿罗汉果虚空无尽故，<a id="a-20"></a>菩萨摩诃萨应引般若波罗蜜多。</p>
  <p id="a21">“善现当知，<a id="a-22"></a>独觉菩提虚空无尽故，<a id="a-23"></a>菩萨摩诃萨应引般若波罗蜜多。</p>
  <p id="a24">“善现当知，<a id="a-25"></a>一切菩萨摩诃萨行虚空无尽故，<a id="a-26"></a>菩萨摩诃萨应引般若波罗蜜多。</p>
  <p id="a27">“善现当知，<a id="a-28"></a>诸佛无上正等菩提虚空无尽故，<a id="a-29"></a>菩萨摩诃萨应引般若波罗蜜多。</p>
  <p id="a2A">“复次，<a id="a-2B"></a>善现，<a id="a-2C"></a>菩萨摩诃萨观无明如虚空无尽故，<a id="a-2D"></a>应引般若波罗蜜多；<a id="a-2E"></a>菩萨摩诃萨观行如虚空无尽故，<a id="a-2F"></a>应引般若波罗蜜多；<a id="a-2G"></a>菩萨摩诃萨观识如虚空无尽故，<a id="a-2H"></a>应引般若波罗蜜多；<a id="a-2I"></a>菩萨摩诃萨观名色如虚空无尽故，<a id="a-2J"></a>应引般若波罗蜜多；<a id="a-2K"></a>菩萨摩诃萨观六处如虚空无尽故，<a id="a-2L"></a>应引般若波罗蜜多；<a id="a-2M"></a>菩萨摩诃萨观触如虚空无尽故，<a id="a-2N"></a>应引般若波罗蜜多；<a id="a-2O"></a>菩萨摩诃萨观受如虚空无尽故，<a id="a-2P"></a>应引般若波罗蜜多；<a id="a-2Q"></a>菩萨摩诃萨观爱如虚空无尽故，<a id="a-2R"></a>应引般若波罗蜜多；<a id="a-2S"></a>菩萨摩诃萨观取如虚空无尽故，<a id="a-2T"></a>应引般若波罗蜜多；<a id="a-2U"></a>菩萨摩诃萨观有如虚空无尽故，<a id="a-2V"></a>应引般若波罗蜜多；<a id="a-2W"></a>菩萨摩诃萨观生如虚空无尽故，<a id="a-2X"></a>应引般若波罗蜜多；<a id="a-2Y"></a>菩萨摩诃萨观老死愁叹苦忧恼如虚空无尽故，<a id="a-2Z"></a>应引般若波罗蜜多。<a id="a-2a"></a>如是，<a id="a-2b"></a>善现，<a id="a-2c"></a>菩萨摩诃萨应引般若波罗蜜多。</p>
  <p id="a2d">“善现当知，<a id="a-2e"></a>诸菩萨摩诃萨如是观察十二缘起，<a id="a-2f"></a>远离二边，<a id="a-2g"></a>是诸菩萨不共妙观。</p>
  <p id="a2h">“善现当知，<a id="a-2i"></a>诸菩萨摩诃萨处菩提座，<a id="a-2j"></a>如实观察十二缘起犹如虚空不可尽故，<a id="a-2k"></a>速能证得一切智智。</p>
  <p id="a2l">“善现当知，<a id="a-2m"></a>若菩萨摩诃萨以如虚空无尽行相，<a id="a-2n"></a>行深般若波罗蜜多，<a id="a-2o"></a>如实观察十二缘起，<a id="a-2p"></a>不堕声闻及独觉地，<a id="a-2q"></a>当住无上正等菩提。</p>
  <p id="a2r">“善现，<a id="a-2s"></a>诸有住菩萨乘补特伽罗，<a id="a-2t"></a>若于无上正等菩提有退转者，<a id="a-2u"></a>皆悉不依引发般若波罗蜜多善巧作意，<a id="a-2v"></a>由彼不了‘云何菩萨摩诃萨修行般若波罗蜜多，<a id="a-2w"></a>能以如虚空无尽行相，<a id="a-2x"></a>如实观察十二缘起，<a id="a-2y"></a>引发般若波罗蜜多？<a id="a-2z"></a>’善现当知，<a id="a-30"></a>诸有安住菩萨乘者，<a id="a-31"></a>若于无上正等菩提而有退转，<a id="a-32"></a>皆由远离引发般若波罗蜜多善巧方便。</p>
  <p id="a33">“善现当知，<a id="a-34"></a>若菩萨摩诃萨能于无上正等菩提不退转者，<a id="a-35"></a>皆依引发甚深般若波罗蜜多善巧方便。<a id="a-36"></a>是菩萨摩诃萨由依如是善巧方便修行般若波罗蜜多，<a id="a-37"></a>以如虚空无尽行相，<a id="a-38"></a>如实观察十二缘起，<a id="a-39"></a>引发般若波罗蜜多。<a id="a-3A"></a>是菩萨摩诃萨由依如是善巧方便修行般若波罗蜜多，<a id="a-3B"></a>以如虚空无尽行相，<a id="a-3C"></a>如实观察甚深般若波罗蜜多，<a id="a-3D"></a>由此引发甚深般若波罗蜜多。</p>
  <p id="a3E">“复次，<a id="a-3F"></a>善现，<a id="a-3G"></a>若菩萨摩诃萨如是观察缘起法时，<a id="a-3H"></a>不见有法无因而生，<a id="a-3I"></a>不见有法无因而灭，<a id="a-3J"></a>不见有法常住不灭，<a id="a-3K"></a>不见有法有我、<a id="a-3L"></a>有情、<a id="a-3M"></a>命者、<a id="a-3N"></a>生者、<a id="a-3O"></a>养者、<a id="a-3P"></a>士夫、<a id="a-3Q"></a>补特伽罗、<a id="a-3R"></a>意生、<a id="a-3S"></a>儒童、<a id="a-3T"></a>作者、<a id="a-3U"></a>使作者、<a id="a-3V"></a>起者、<a id="a-3W"></a>使起者、<a id="a-3X"></a>受者、<a id="a-3Y"></a>使受者、<a id="a-3Z"></a>知者、<a id="a-3a"></a>使知者、<a id="a-3b"></a>见者、<a id="a-3c"></a>使见者，<a id="a-3d"></a>不见有法若常若无常、<a id="a-3e"></a>若乐若苦、<a id="a-3f"></a>若我若无我、<a id="a-3g"></a>若净若不净、<a id="a-3h"></a>若寂静若不寂静、<a id="a-3i"></a>若远离若不远离。</p>
  <p id="a3j">“善现当知，<a id="a-3k"></a>诸菩萨摩诃萨欲行般若波罗蜜多，<a id="a-3l"></a>应当如是观察缘起而行般若波罗蜜多。</p>
  <p id="a3m">“善现当知，<a id="a-3n"></a>若时菩萨摩诃萨行深般若波罗蜜多，<a id="a-3o"></a>是时菩萨摩诃萨不见色若常若无常、<a id="a-3p"></a>若乐若苦、<a id="a-3q"></a>若我若无我、<a id="a-3r"></a>若净若不净、<a id="a-3s"></a>若寂静若不寂静、<a id="a-3t"></a>若远离若不远离，<a id="a-3u"></a>亦不见受、<a id="a-3v"></a>想、<a id="a-3w"></a>行、<a id="a-3x"></a>识若常若无常、<a id="a-3y"></a>若乐若苦、<a id="a-3z"></a>若我若无我、<a id="a-40"></a>若净若不净、<a id="a-41"></a>若寂静若不寂静、<a id="a-42"></a>若远离若不远离。</p>
  <p id="a43">“若时菩萨摩诃萨行深般若波罗蜜多，<a id="a-44"></a>是时菩萨摩诃萨不见眼处若常若无常、<a id="a-45"></a>若乐若苦、<a id="a-46"></a>若我若无我、<a id="a-47"></a>若净若不净、<a id="a-48"></a>若寂静若不寂静、<a id="a-49"></a>若远离若不远离，<a id="a-4A"></a>亦不见耳、<a id="a-4B"></a>鼻、<a id="a-4C"></a>舌、<a id="a-4D"></a>身、<a id="a-4E"></a>意处若常若无常、<a id="a-4F"></a>若乐若苦、<a id="a-4G"></a>若我若无我、<a id="a-4H"></a>若净若不净、<a id="a-4I"></a>若寂静若不寂静、<a id="a-4J"></a>若远离若不远离。</p>
  <p id="a4K">“若时菩萨摩诃萨行深般若波罗蜜多，<a id="a-4L"></a>是时菩萨摩诃萨不见色处若常若无常、<a id="a-4M"></a>若乐若苦、<a id="a-4N"></a>若我若无我、<a id="a-4O"></a>若净若不净、<a id="a-4P"></a>若寂静若不寂静、<a id="a-4Q"></a>若远离若不远离，<a id="a-4R"></a>亦不见声、<a id="a-4S"></a>香、<a id="a-4T"></a>味、<a id="a-4U"></a>触、<a id="a-4V"></a>法处若常若无常、<a id="a-4W"></a>若乐若苦、<a id="a-4X"></a>若我若无我、<a id="a-4Y"></a>若净若不净、<a id="a-4Z"></a>若寂静若不寂静、<a id="a-4a"></a>若远离若不远离。</p>
  <p id="a4b">“若时菩萨摩诃萨行深般若波罗蜜多，<a id="a-4c"></a>是时菩萨摩诃萨不见眼界若常若无常、<a id="a-4d"></a>若乐若苦、<a id="a-4e"></a>若我若无我、<a id="a-4f"></a>若净若不净、<a id="a-4g"></a>若寂静若不寂静、<a id="a-4h"></a>若远离若不远离，<a id="a-4i"></a>亦不见耳、<a id="a-4j"></a>鼻、<a id="a-4k"></a>舌、<a id="a-4l"></a>身、<a id="a-4m"></a>意界若常若无常、<a id="a-4n"></a>若乐若苦、<a id="a-4o"></a>若我若无我、<a id="a-4p"></a>若净若不净、<a id="a-4q"></a>若寂静若不寂静、<a id="a-4r"></a>若远离若不远离。</p>
  <p id="a4s">“若时菩萨摩诃萨行深般若波罗蜜多，<a id="a-4t"></a>是时菩萨摩诃萨不见色界若常若无常、<a id="a-4u"></a>若乐若苦、<a id="a-4v"></a>若我若无我、<a id="a-4w"></a>若净若不净、<a id="a-4x"></a>若寂静若不寂静、<a id="a-4y"></a>若远离若不远离，<a id="a-4z"></a>亦不见声、<a id="a-50"></a>香、<a id="a-51"></a>味、<a id="a-52"></a>触、<a id="a-53"></a>法界若常若无常、<a id="a-54"></a>若乐若苦、<a id="a-55"></a>若我若无我、<a id="a-56"></a>若净若不净、<a id="a-57"></a>若寂静若不寂静、<a id="a-58"></a>若远离若不远离。</p>
  <p id="a59">“若时菩萨摩诃萨行深般若波罗蜜多，<a id="a-5A"></a>是时菩萨摩诃萨不见眼识界若常若无常、<a id="a-5B"></a>若乐若苦、<a id="a-5C"></a>若我若无我、<a id="a-5D"></a>若净若不净、<a id="a-5E"></a>若寂静若不寂静、<a id="a-5F"></a>若远离若不远离，<a id="a-5G"></a>亦不见耳、<a id="a-5H"></a>鼻、<a id="a-5I"></a>舌、<a id="a-5J"></a>身、<a id="a-5K"></a>意识界若常若无常、<a id="a-5L"></a>若乐若苦、<a id="a-5M"></a>若我若无我、<a id="a-5N"></a>若净若不净、<a id="a-5O"></a>若寂静若不寂静、<a id="a-5P"></a>若远离若不远离。</p>
  <p id="a5Q">“若时菩萨摩诃萨行深般若波罗蜜多，<a id="a-5R"></a>是时菩萨摩诃萨不见眼触若常若无常、<a id="a-5S"></a>若乐若苦、<a id="a-5T"></a>若我若无我、<a id="a-5U"></a>若净若不净、<a id="a-5V"></a>若寂静若不寂静、<a id="a-5W"></a>若远离若不远离，<a id="a-5X"></a>亦不见耳、<a id="a-5Y"></a>鼻、<a id="a-5Z"></a>舌、<a id="a-5a"></a>身、<a id="a-5b"></a>意触若常若无常、<a id="a-5c"></a>若乐若苦、<a id="a-5d"></a>若我若无我、<a id="a-5e"></a>若净若不净、<a id="a-5f"></a>若寂静若不寂静、<a id="a-5g"></a>若远离若不远离。</p>
  <p id="a5h">“若时菩萨摩诃萨行深般若波罗蜜多，<a id="a-5i"></a>是时菩萨摩诃萨不见眼触为缘所生诸受若常若无常、<a id="a-5j"></a>若乐若苦、<a id="a-5k"></a>若我若无我、<a id="a-5l"></a>若净若不净、<a id="a-5m"></a>若寂静若不寂静、<a id="a-5n"></a>若远离若不远离，<a id="a-5o"></a>亦不见耳、<a id="a-5p"></a>鼻、<a id="a-5q"></a>舌、<a id="a-5r"></a>身、<a id="a-5s"></a>意触为缘所生诸受若常若无常、<a id="a-5t"></a>若乐若苦、<a id="a-5u"></a>若我若无我、<a id="a-5v"></a>若净若不净、<a id="a-5w"></a>若寂静若不寂静、<a id="a-5x"></a>若远离若不远离。</p>
  <p id="a5y">“若时菩萨摩诃萨行深般若波罗蜜多，<a id="a-5z"></a>是时菩萨摩诃萨不见地界若常若无常、<a id="a-60"></a>若乐若苦、<a id="a-61"></a>若我若无我、<a id="a-62"></a>若净若不净、<a id="a-63"></a>若寂静若不寂静、<a id="a-64"></a>若远离若不远离，<a id="a-65"></a>亦不见水、<a id="a-66"></a>火、<a id="a-67"></a>风、<a id="a-68"></a>空、<a id="a-69"></a>识界若常若无常、<a id="a-6A"></a>若乐若苦、<a id="a-6B"></a>若我若无我、<a id="a-6C"></a>若净若不净、<a id="a-6D"></a>若寂静若不寂静、<a id="a-6E"></a>若远离若不远离。</p>
  <p id="a6F">“若时菩萨摩诃萨行深般若波罗蜜多，<a id="a-6G"></a>是时菩萨摩诃萨不见无明若常若无常、<a id="a-6H"></a>若乐若苦、<a id="a-6I"></a>若我若无我、<a id="a-6J"></a>若净若不净、<a id="a-6K"></a>若寂静若不寂静、<a id="a-6L"></a>若远离若不远离，<a id="a-6M"></a>亦不见行、<a id="a-6N"></a>识、<a id="a-6O"></a>名色、<a id="a-6P"></a>六处、<a id="a-6Q"></a>触、<a id="a-6R"></a>受、<a id="a-6S"></a>爱、<a id="a-6T"></a>取、<a id="a-6U"></a>有、<a id="a-6V"></a>生、<a id="a-6W"></a>老死愁叹苦忧恼若常若无常、<a id="a-6X"></a>若乐若苦、<a id="a-6Y"></a>若我若无我、<a id="a-6Z"></a>若净若不净、<a id="a-6a"></a>若寂静若不寂静、<a id="a-6b"></a>若远离若不远离。</p>
  <p id="a6c">“若时菩萨摩诃萨行深般若波罗蜜多，<a id="a-6d"></a>是时菩萨摩诃萨不见布施波罗蜜多若常若无常、<a id="a-6e"></a>若乐若苦、<a id="a-6f"></a>若我若无我、<a id="a-6g"></a>若净若不净、<a id="a-6h"></a>若寂静若不寂静、<a id="a-6i"></a>若远离若不远离，<a id="a-6j"></a>亦不见净戒、<a id="a-6k"></a>安忍、<a id="a-6l"></a>精进、<a id="a-6m"></a>静虑、<a id="a-6n"></a>般若波罗蜜多若常若无常、<a id="a-6o"></a>若乐若苦、<a id="a-6p"></a>若我若无我、<a id="a-6q"></a>若净若不净、<a id="a-6r"></a>若寂静若不寂静、<a id="a-6s"></a>若远离若不远离。</p>
  <p id="a6t">“若时菩萨摩诃萨行深般若波罗蜜多，<a id="a-6u"></a>是时菩萨摩诃萨不见内空若常若无常、<a id="a-6v"></a>若乐若苦、<a id="a-6w"></a>若我若无我、<a id="a-6x"></a>若净若不净、<a id="a-6y"></a>若寂静若不寂静、<a id="a-6z"></a>若远离若不远离，<a id="a-70"></a>亦不见外空、<a id="a-71"></a>内外空、<a id="a-72"></a>空空、<a id="a-73"></a>大空、<a id="a-74"></a>胜义空、<a id="a-75"></a>有为空、<a id="a-76"></a>无为空、<a id="a-77"></a>毕竟空、<a id="a-78"></a>无际空、<a id="a-79"></a>散空、<a id="a-7A"></a>无变异空、<a id="a-7B"></a>本性空、<a id="a-7C"></a>自相空、<a id="a-7D"></a>共相空、<a id="a-7E"></a>一切法空、<a id="a-7F"></a>不可得空、<a id="a-7G"></a>无性空、<a id="a-7H"></a>自性空、<a id="a-7I"></a>无性自性空若常若无常、<a id="a-7J"></a>若乐若苦、<a id="a-7K"></a>若我若无我、<a id="a-7L"></a>若净若不净、<a id="a-7M"></a>若寂静若不寂静、<a id="a-7N"></a>若远离若不远离。</p>
  <p id="a7O">“若时菩萨摩诃萨行深般若波罗蜜多，<a id="a-7P"></a>是时菩萨摩诃萨不见真如若常若无常、<a id="a-7Q"></a>若乐若苦、<a id="a-7R"></a>若我若无我、<a id="a-7S"></a>若净若不净、<a id="a-7T"></a>若寂静若不寂静、<a id="a-7U"></a>若远离若不远离，<a id="a-7V"></a>亦不见法界、<a id="a-7W"></a>法性、<a id="a-7X"></a>不虚妄性、<a id="a-7Y"></a>不变异性、<a id="a-7Z"></a>平等性、<a id="a-7a"></a>离生性、<a id="a-7b"></a>法定、<a id="a-7c"></a>法住、<a id="a-7d"></a>实际、<a id="a-7e"></a>虚空界、<a id="a-7f"></a>不思议界若常若无常、<a id="a-7g"></a>若乐若苦、<a id="a-7h"></a>若我若无我、<a id="a-7i"></a>若净若不净、<a id="a-7j"></a>若寂静若不寂静、<a id="a-7k"></a>若远离若不远离。</p>
  <p id="a7l">“若时菩萨摩诃萨行深般若波罗蜜多，<a id="a-7m"></a>是时菩萨摩诃萨不见苦圣谛若常若无常、<a id="a-7n"></a>若乐若苦、<a id="a-7o"></a>若我若无我、<a id="a-7p"></a>若净若不净、<a id="a-7q"></a>若寂静若不寂静、<a id="a-7r"></a>若远离若不远离，<a id="a-7s"></a>亦不见集、<a id="a-7t"></a>灭、<a id="a-7u"></a>道圣谛若常若无常、<a id="a-7v"></a>若乐若苦、<a id="a-7w"></a>若我若无我、<a id="a-7x"></a>若净若不净、<a id="a-7y"></a>若寂静若不寂静、<a id="a-7z"></a>若远离若不远离。</p>
  <p id="a80">“若时菩萨摩诃萨行深般若波罗蜜多，<a id="a-81"></a>是时菩萨摩诃萨不见四静虑若常若无常、<a id="a-82"></a>若乐若苦、<a id="a-83"></a>若我若无我、<a id="a-84"></a>若净若不净、<a id="a-85"></a>若寂静若不寂静、<a id="a-86"></a>若远离若不远离，<a id="a-87"></a>亦不见四无量、<a id="a-88"></a>四无色定若常若无常、<a id="a-89"></a>若乐若苦、<a id="a-8A"></a>若我若无我、<a id="a-8B"></a>若净若不净、<a id="a-8C"></a>若寂静若不寂静、<a id="a-8D"></a>若远离若不远离。</p>
  <p id="a8E">“若时菩萨摩诃萨行深般若波罗蜜多，<a id="a-8F"></a>是时菩萨摩诃萨不见八解脱若常若无常、<a id="a-8G"></a>若乐若苦、<a id="a-8H"></a>若我若无我、<a id="a-8I"></a>若净若不净、<a id="a-8J"></a>若寂静若不寂静、<a id="a-8K"></a>若远离若不远离，<a id="a-8L"></a>亦不见八胜处、<a id="a-8M"></a>九次第定、<a id="a-8N"></a>十遍处若常若无常、<a id="a-8O"></a>若乐若苦、<a id="a-8P"></a>若我若无我、<a id="a-8Q"></a>若净若不净、<a id="a-8R"></a>若寂静若不寂静、<a id="a-8S"></a>若远离若不远离。</p>
  <p id="a8T">“若时菩萨摩诃萨行深般若波罗蜜多，<a id="a-8U"></a>是时菩萨摩诃萨不见四念住若常若无常、<a id="a-8V"></a>若乐若苦、<a id="a-8W"></a>若我若无我、<a id="a-8X"></a>若净若不净、<a id="a-8Y"></a>若寂静若不寂静、<a id="a-8Z"></a>若远离若不远离，<a id="a-8a"></a>亦不见四正断、<a id="a-8b"></a>四神足、<a id="a-8c"></a>五根、<a id="a-8d"></a>五力、<a id="a-8e"></a>七等觉支、<a id="a-8f"></a>八圣道支若常若无常、<a id="a-8g"></a>若乐若苦、<a id="a-8h"></a>若我若无我、<a id="a-8i"></a>若净若不净、<a id="a-8j"></a>若寂静若不寂静、<a id="a-8k"></a>若远离若不远离。</p>
  <p id="a8l">“若时菩萨摩诃萨行深般若波罗蜜多，<a id="a-8m"></a>是时菩萨摩诃萨不见空解脱门若常若无常、<a id="a-8n"></a>若乐若苦、<a id="a-8o"></a>若我若无我、<a id="a-8p"></a>若净若不净、<a id="a-8q"></a>若寂静若不寂静、<a id="a-8r"></a>若远离若不远离，<a id="a-8s"></a>亦不见无相、<a id="a-8t"></a>无愿解脱门若常若无常、<a id="a-8u"></a>若乐若苦、<a id="a-8v"></a>若我若无我、<a id="a-8w"></a>若净若不净、<a id="a-8x"></a>若寂静若不寂静、<a id="a-8y"></a>若远离若不远离。</p>
  <p id="a8z">“若时菩萨摩诃萨行深般若波罗蜜多，<a id="a-90"></a>是时菩萨摩诃萨不见五眼若常若无常、<a id="a-91"></a>若乐若苦、<a id="a-92"></a>若我若无我、<a id="a-93"></a>若净若不净、<a id="a-94"></a>若寂静若不寂静、<a id="a-95"></a>若远离若不远离，<a id="a-96"></a>亦不见六神通若常若无常、<a id="a-97"></a>若乐若苦、<a id="a-98"></a>若我若无我、<a id="a-99"></a>若净若不净、<a id="a-9A"></a>若寂静若不寂静、<a id="a-9B"></a>若远离若不远离。</p>
  <p id="a9C">“若时菩萨摩诃萨行深般若波罗蜜多，<a id="a-9D"></a>是时菩萨摩诃萨不见佛十力若常若无常、<a id="a-9E"></a>若乐若苦、<a id="a-9F"></a>若我若无我、<a id="a-9G"></a>若净若不净、<a id="a-9H"></a>若寂静若不寂静、<a id="a-9I"></a>若远离若不远离，<a id="a-9J"></a>亦不见四无所畏、<a id="a-9K"></a>四无礙解、<a id="a-9L"></a>大慈、<a id="a-9M"></a>大悲、<a id="a-9N"></a>大喜、<a id="a-9O"></a>大舍、<a id="a-9P"></a>十八佛不共法若常若无常、<a id="a-9Q"></a>若乐若苦、<a id="a-9R"></a>若我若无我、<a id="a-9S"></a>若净若不净、<a id="a-9T"></a>若寂静若不寂静、<a id="a-9U"></a>若远离若不远离。</p>
  <p id="a9V">“若时菩萨摩诃萨行深般若波罗蜜多，<a id="a-9W"></a>是时菩萨摩诃萨不见无忘失法若常若无常、<a id="a-9X"></a>若乐若苦、<a id="a-9Y"></a>若我若无我、<a id="a-9Z"></a>若净若不净、<a id="a-9a"></a>若寂静若不寂静、<a id="a-9b"></a>若远离若不远离，<a id="a-9c"></a>亦不见恒住舍性若常若无常、<a id="a-9d"></a>若乐若苦、<a id="a-9e"></a>若我若无我、<a id="a-9f"></a>若净若不净、<a id="a-9g"></a>若寂静若不寂静、<a id="a-9h"></a>若远离若不远离。</p>
  <p id="a9i">“若时菩萨摩诃萨行深般若波罗蜜多，<a id="a-9j"></a>是时菩萨摩诃萨不见一切智若常若无常、<a id="a-9k"></a>若乐若苦、<a id="a-9l"></a>若我若无我、<a id="a-9m"></a>若净若不净、<a id="a-9n"></a>若寂静若不寂静、<a id="a-9o"></a>若远离若不远离，<a id="a-9p"></a>亦不见道相智、<a id="a-9q"></a>一切相智若常若无常、<a id="a-9r"></a>若乐若苦、<a id="a-9s"></a>若我若无我、<a id="a-9t"></a>若净若不净、<a id="a-9u"></a>若寂静若不寂静、<a id="a-9v"></a>若远离若不远离。</p>
  <p id="a9w">“若时菩萨摩诃萨行深般若波罗蜜多，<a id="a-9x"></a>是时菩萨摩诃萨不见一切陀罗尼门若常若无常、<a id="a-9y"></a>若乐若苦、<a id="a-9z"></a>若我若无我、<a id="a-A0"></a>若净若不净、<a id="a-A1"></a>若寂静若不寂静、<a id="a-A2"></a>若远离若不远离，<a id="a-A3"></a>亦不见一切三摩地门若常若无常、<a id="a-A4"></a>若乐若苦、<a id="a-A5"></a>若我若无我、<a id="a-A6"></a>若净若不净、<a id="a-A7"></a>若寂静若不寂静、<a id="a-A8"></a>若远离若不远离。</p>
  <p id="aA9">“若时菩萨摩诃萨行深般若波罗蜜多，<a id="a-AA"></a>是时菩萨摩诃萨不见预流果若常若无常、<a id="a-AB"></a>若乐若苦、<a id="a-AC"></a>若我若无我、<a id="a-AD"></a>若净若不净、<a id="a-AE"></a>若寂静若不寂静、<a id="a-AF"></a>若远离若不远离，<a id="a-AG"></a>亦不见一来、<a id="a-AH"></a>不还、<a id="a-AI"></a>阿罗汉果若常若无常、<a id="a-AJ"></a>若乐若苦、<a id="a-AK"></a>若我若无我、<a id="a-AL"></a>若净若不净、<a id="a-AM"></a>若寂静若不寂静、<a id="a-AN"></a>若远离若不远离。</p>
  <p id="aAO">“若时菩萨摩诃萨行深般若波罗蜜多，<a id="a-AP"></a>是时菩萨摩诃萨不见独觉菩提若常若无常、<a id="a-AQ"></a>若乐若苦、<a id="a-AR"></a>若我若无我、<a id="a-AS"></a>若净若不净、<a id="a-AT"></a>若寂静若不寂静、<a id="a-AU"></a>若远离若不远离。</p>
  <p id="aAV">“若时菩萨摩诃萨行深般若波罗蜜多，<a id="a-AW"></a>是时菩萨摩诃萨不见一切菩萨摩诃萨行若常若无常、<a id="a-AX"></a>若乐若苦、<a id="a-AY"></a>若我若无我、<a id="a-AZ"></a>若净若不净、<a id="a-Aa"></a>若寂静若不寂静、<a id="a-Ab"></a>若远离若不远离。</p>
  <p id="aAc">“若时菩萨摩诃萨行深般若波罗蜜多，<a id="a-Ad"></a>是时菩萨摩诃萨不见诸佛无上正等菩提若常若无常、<a id="a-Ae"></a>若乐若苦、<a id="a-Af"></a>若我若无我、<a id="a-Ag"></a>若净若不净、<a id="a-Ah"></a>若寂静若不寂静、<a id="a-Ai"></a>若远离若不远离。</p>
  <p id="aAj">“复次，<a id="a-Ak"></a>善现，<a id="a-Al"></a>若时菩萨摩诃萨行深般若波罗蜜多，<a id="a-Am"></a>是时菩萨摩诃萨虽行般若波罗蜜多，<a id="a-An"></a>而不见有所行般若波罗蜜多，<a id="a-Ao"></a>亦复不见有法能见所行般若波罗蜜多。<a id="a-Ap"></a>若时菩萨摩诃萨行深般若波罗蜜多，<a id="a-Aq"></a>是时菩萨摩诃萨虽行静虑、<a id="a-Ar"></a>精进、<a id="a-As"></a>安忍、<a id="a-At"></a>净戒、<a id="a-Au"></a>布施波罗蜜多，<a id="a-Av"></a>而不见有所行静虑乃至布施波罗蜜多，<a id="a-Aw"></a>亦复不见有法能见所行静虑乃至布施波罗蜜多。</p>
  <p id="aAx">“若时菩萨摩诃萨行深般若波罗蜜多，<a id="a-Ay"></a>是时菩萨摩诃萨虽住内空，<a id="a-Az"></a>而不见有所住内空，<a id="a-B0"></a>亦复不见有法能见所住内空。<a id="a-B1"></a>若时菩萨摩诃萨行深般若波罗蜜多，<a id="a-B2"></a>是时菩萨摩诃萨虽住外空、<a id="a-B3"></a>内外空、<a id="a-B4"></a>空空、<a id="a-B5"></a>大空、<a id="a-B6"></a>胜义空、<a id="a-B7"></a>有为空、<a id="a-B8"></a>无为空、<a id="a-B9"></a>毕竟空、<a id="a-BA"></a>无际空、<a id="a-BB"></a>散空、<a id="a-BC"></a>无变异空、<a id="a-BD"></a>本性空、<a id="a-BE"></a>自相空、<a id="a-BF"></a>共相空、<a id="a-BG"></a>一切法空、<a id="a-BH"></a>不可得空、<a id="a-BI"></a>无性空、<a id="a-BJ"></a>自性空、<a id="a-BK"></a>无性自性空，<a id="a-BL"></a>而不见有所住外空乃至无性自性空，<a id="a-BM"></a>亦复不见有法能见所住外空乃至无性自性空。</p>
  <p id="aBN">“若时菩萨摩诃萨行深般若波罗蜜多，<a id="a-BO"></a>是时菩萨摩诃萨虽住真如，<a id="a-BP"></a>而不见有所住真如，<a id="a-BQ"></a>亦复不见有法能见所住真如。<a id="a-BR"></a>若时菩萨摩诃萨行深般若波罗蜜多，<a id="a-BS"></a>是时菩萨摩诃萨虽住法界、<a id="a-BT"></a>法性、<a id="a-BU"></a>不虚妄性、<a id="a-BV"></a>不变异性、<a id="a-BW"></a>平等性、<a id="a-BX"></a>离生性、<a id="a-BY"></a>法定、<a id="a-BZ"></a>法住、<a id="a-Ba"></a>实际、<a id="a-Bb"></a>虚空界、<a id="a-Bc"></a>不思议界，<a id="a-Bd"></a>而不见有所住法界乃至不思议界，<a id="a-Be"></a>亦复不见有法能见所住法界乃至不思议界。</p>
  <p id="aBf">“若时菩萨摩诃萨行深般若波罗蜜多，<a id="a-Bg"></a>是时菩萨摩诃萨虽住苦圣谛，<a id="a-Bh"></a>而不见有所住苦圣谛，<a id="a-Bi"></a>亦复不见有法能见所住苦圣谛。<a id="a-Bj"></a>若时菩萨摩诃萨行深般若波罗蜜多，<a id="a-Bk"></a>是时菩萨摩诃萨虽住集、<a id="a-Bl"></a>灭、<a id="a-Bm"></a>道圣谛，<a id="a-Bn"></a>而不见有所住集、<a id="a-Bo"></a>灭、<a id="a-Bp"></a>道圣谛，<a id="a-Bq"></a>亦复不见有法能见所住集、<a id="a-Br"></a>灭、<a id="a-Bs"></a>道圣谛。</p>
  <p id="aBt">“若时菩萨摩诃萨行深般若波罗蜜多，<a id="a-Bu"></a>是时菩萨摩诃萨虽修四静虑，<a id="a-Bv"></a>而不见有所修四静虑，<a id="a-Bw"></a>亦复不见有法能见所修四静虑。<a id="a-Bx"></a>若时菩萨摩诃萨行深般若波罗蜜多，<a id="a-By"></a>是时菩萨摩诃萨虽修四无量、<a id="a-Bz"></a>四无色定，<a id="a-C0"></a>而不见有所修四无量、<a id="a-C1"></a>四无色定，<a id="a-C2"></a>亦复不见有法能见所修四无量、<a id="a-C3"></a>四无色定。</p>
  <p id="aC4">“若时菩萨摩诃萨行深般若波罗蜜多，<a id="a-C5"></a>是时菩萨摩诃萨虽修八解脱，<a id="a-C6"></a>而不见有所修八解脱，<a id="a-C7"></a>亦复不见有法能见所修八解脱。<a id="a-C8"></a>若时菩萨摩诃萨行深般若波罗蜜多，<a id="a-C9"></a>是时菩萨摩诃萨虽修八胜处、<a id="a-CA"></a>九次第定、<a id="a-CB"></a>十遍处，<a id="a-CC"></a>而不见有所修八胜处、<a id="a-CD"></a>九次第定、<a id="a-CE"></a>十遍处，<a id="a-CF"></a>亦复不见有法能见所修八胜处、<a id="a-CG"></a>九次第定、<a id="a-CH"></a>十遍处。</p>
  <p id="aCI">“若时菩萨摩诃萨行深般若波罗蜜多，<a id="a-CJ"></a>是时菩萨摩诃萨虽修四念住，<a id="a-CK"></a>而不见有所修四念住，<a id="a-CL"></a>亦复不见有法能见所修四念住。<a id="a-CM"></a>若时菩萨摩诃萨行深般若波罗蜜多，<a id="a-CN"></a>是时菩萨摩诃萨虽修四正断、<a id="a-CO"></a>四神足、<a id="a-CP"></a>五根、<a id="a-CQ"></a>五力、<a id="a-CR"></a>七等觉支、<a id="a-CS"></a>八圣道支，<a id="a-CT"></a>而不见有所修四正断乃至八圣道支，<a id="a-CU"></a>亦复不见有法能见所修四正断乃至八圣道支。</p>
  <p id="aCV">“若时菩萨摩诃萨行深般若波罗蜜多，<a id="a-CW"></a>是时菩萨摩诃萨虽修空解脱门，<a id="a-CX"></a>而不见有所修空解脱门，<a id="a-CY"></a>亦复不见有法能见所修空解脱门。<a id="a-CZ"></a>若时菩萨摩诃萨行深般若波罗蜜多，<a id="a-Ca"></a>是时菩萨摩诃萨虽修无相、<a id="a-Cb"></a>无愿解脱门，<a id="a-Cc"></a>而不见有所修无相、<a id="a-Cd"></a>无愿解脱门，<a id="a-Ce"></a>亦复不见有法能见所修无相、<a id="a-Cf"></a>无愿解脱门。</p>
  <p id="aCg">“若时菩萨摩诃萨行深般若波罗蜜多，<a id="a-Ch"></a>是时菩萨摩诃萨虽修五眼，<a id="a-Ci"></a>而不见有所修五眼，<a id="a-Cj"></a>亦复不见有法能见所修五眼。<a id="a-Ck"></a>若时菩萨摩诃萨行深般若波罗蜜多，<a id="a-Cl"></a>是时菩萨摩诃萨虽修六神通，<a id="a-Cm"></a>而不见有所修六神通，<a id="a-Cn"></a>亦复不见有法能见所修六神通。</p>
  <p id="aCo">“若时菩萨摩诃萨行深般若波罗蜜多，<a id="a-Cp"></a>是时菩萨摩诃萨虽修佛十力，<a id="a-Cq"></a>而不见有所修佛十力，<a id="a-Cr"></a>亦复不见有法能见所修佛十力。<a id="a-Cs"></a>若时菩萨摩诃萨行深般若波罗蜜多，<a id="a-Ct"></a>是时菩萨摩诃萨虽修四无所畏、<a id="a-Cu"></a>四无礙解、<a id="a-Cv"></a>大慈、<a id="a-Cw"></a>大悲、<a id="a-Cx"></a>大喜、<a id="a-Cy"></a>大舍、<a id="a-Cz"></a>十八佛不共法，<a id="a-D0"></a>而不见有所修四无所畏乃至十八佛不共法，<a id="a-D1"></a>亦复不见有法能见所修四无所畏乃至十八佛不共法。</p>
  <p id="aD2">“若时菩萨摩诃萨行深般若波罗蜜多，<a id="a-D3"></a>是时菩萨摩诃萨虽修无忘失法，<a id="a-D4"></a>而不见有所修无忘失法，<a id="a-D5"></a>亦复不见有法能见所修无忘失法。<a id="a-D6"></a>若时菩萨摩诃萨行深般若波罗蜜多，<a id="a-D7"></a>是时菩萨摩诃萨虽修恒住舍性，<a id="a-D8"></a>而不见有所修恒住舍性，<a id="a-D9"></a>亦复不见有法能见所修恒住舍性。</p>
  <p id="aDA">“若时菩萨摩诃萨行深般若波罗蜜多，<a id="a-DB"></a>是时菩萨摩诃萨虽修一切智，<a id="a-DC"></a>而不见有所修一切智，<a id="a-DD"></a>亦复不见有法能见所修一切智。<a id="a-DE"></a>若时菩萨摩诃萨行深般若波罗蜜多，<a id="a-DF"></a>是时菩萨摩诃萨虽修道相智、<a id="a-DG"></a>一切相智，<a id="a-DH"></a>而不见有所修道相智、<a id="a-DI"></a>一切相智，<a id="a-DJ"></a>亦复不见有法能见所修道相智、<a id="a-DK"></a>一切相智。</p>
  <p id="aDL">“若时菩萨摩诃萨行深般若波罗蜜多，<a id="a-DM"></a>是时菩萨摩诃萨虽修一切陀罗尼门，<a id="a-DN"></a>而不见有所修一切陀罗尼门，<a id="a-DO"></a>亦复不见有法能见所修一切陀罗尼门。<a id="a-DP"></a>若时菩萨摩诃萨行深般若波罗蜜多，<a id="a-DQ"></a>是时菩萨摩诃萨虽修一切三摩地门，<a id="a-DR"></a>而不见有所修一切三摩地门，<a id="a-DS"></a>亦复不见有法能见所修一切三摩地门。</p>
  <p id="aDT">“若时菩萨摩诃萨行深般若波罗蜜多，<a id="a-DU"></a>是时菩萨摩诃萨虽修一切菩萨摩诃萨行，<a id="a-DV"></a>而不见有所修一切菩萨摩诃萨行，<a id="a-DW"></a>亦复不见有法能见所修一切菩萨摩诃萨行。<a id="a-DX"></a>若时菩萨摩诃萨行深般若波罗蜜多，<a id="a-DY"></a>是时菩萨摩诃萨虽修诸佛无上正等菩提，<a id="a-DZ"></a>而不见有所修无上正等菩提，<a id="a-Da"></a>亦复不见有法能见所修无上正等菩提。</p>
  <p id="aDb">“善现当知，<a id="a-Dc"></a>诸菩萨摩诃萨于一切法都无所得而为方便，<a id="a-Dd"></a>应行如是甚深般若波罗蜜多。</p>
  <p id="aDe">“善现，<a id="a-Df"></a>若时菩萨摩诃萨于一切法以无所得而为方便，<a id="a-Dg"></a>修行如是甚深般若波罗蜜多，<a id="a-Dh"></a>是时恶魔生大忧恼如中毒箭。<a id="a-Di"></a>譬如有人新丧父母深生痛切，<a id="a-Dj"></a>恶魔尔时见诸菩萨摩诃萨于一切法以无所得而为方便，<a id="a-Dk"></a>修行如是甚深般若波罗蜜多，<a id="a-Dl"></a>生大忧恼如中毒箭，<a id="a-Dm"></a>亦复如是。<a id="a-Dn"></a>”</p>
  <p id="aDo">尔时，<a id="a-Dp"></a>具寿善现白佛言：<a id="a-Dq"></a>“世尊，<a id="a-Dr"></a>为一恶魔见诸菩萨摩诃萨于一切法以无所得而为方便行深般若波罗蜜多，<a id="a-Ds"></a>生大愁恼如中毒箭？<a id="a-Dt"></a>为遍三千大千世界一切恶魔，<a id="a-Du"></a>见诸菩萨摩诃萨于一切法以无所得而为方便行深般若波罗蜜多，<a id="a-Dv"></a>生大愁恼如中毒箭？<a id="a-Dw"></a>”</p>
  <p id="aDx">佛言：<a id="a-Dy"></a>“善现，<a id="a-Dz"></a>遍满三千大千世界一切恶魔，<a id="a-E0"></a>见诸菩萨摩诃萨于一切法以无所得而为方便行深般若波罗蜜多，<a id="a-E1"></a>生大愁恼如中毒箭，<a id="a-E2"></a>各于其座不能自安。</p>
  <p id="aE3">“善现当知，<a id="a-E4"></a>诸菩萨摩诃萨应常安住甚深般若波罗蜜多最胜行住。<a id="a-E5"></a>若菩萨摩诃萨常能安住甚深般若波罗蜜多最胜行住，<a id="a-E6"></a>世间天、<a id="a-E7"></a>人、<a id="a-E8"></a>阿素洛等，<a id="a-E9"></a>伺求其短无能得便，<a id="a-EA"></a>亦复不能令生忧恼。<a id="a-EB"></a>是故，<a id="a-EC"></a>善现，<a id="a-ED"></a>若菩萨摩诃萨欲证无上正等菩提，<a id="a-EE"></a>当勤安住甚深般若波罗蜜多最胜行住。</p>
  <p id="aEF">“复次，<a id="a-EG"></a>善现，<a id="a-EH"></a>若菩萨摩诃萨能正安住甚深般若波罗蜜多最胜行住，<a id="a-EI"></a>则能修满布施、<a id="a-EJ"></a>净戒、<a id="a-EK"></a>安忍、<a id="a-EL"></a>精进、<a id="a-EM"></a>静虑、<a id="a-EN"></a>般若波罗蜜多。<a id="a-EO"></a>若菩萨摩诃萨能正修行甚深般若波罗蜜多，<a id="a-EP"></a>便能具足修满一切波罗蜜多。<a id="a-EQ"></a>”</p>
  <p id="aER">尔时，<a id="a-ES"></a>具寿善现白佛言：<a id="a-ET"></a>“世尊，<a id="a-EU"></a>云何菩萨摩诃萨能正修行甚深般若波罗蜜多，<a id="a-EV"></a>便能具足修满布施、<a id="a-EW"></a>净戒、<a id="a-EX"></a>安忍、<a id="a-EY"></a>精进、<a id="a-EZ"></a>静虑、<a id="a-Ea"></a>般若波罗蜜多？<a id="a-Eb"></a>”</p>
  <p id="aEc">佛告善现：<a id="a-Ed"></a>“若菩萨摩诃萨无倒修行甚深般若波罗蜜多时，<a id="a-Ee"></a>以一切智智心而修布施；<a id="a-Ef"></a>复持如是布施功德，<a id="a-Eg"></a>与一切有情平等共有回向无上正等菩提。<a id="a-Eh"></a>善现，<a id="a-Ei"></a>是为菩萨摩诃萨能正修行甚深般若波罗蜜多，<a id="a-Ej"></a>便能具足修满布施波罗蜜多。</p>
  <p id="aEk">“若菩萨摩诃萨无倒修行甚深般若波罗蜜多时，<a id="a-El"></a>以一切智智心而修净戒；<a id="a-Em"></a>复持如是净戒功德，<a id="a-En"></a>与一切有情平等共有回向无上正等菩提。<a id="a-Eo"></a>善现，<a id="a-Ep"></a>是为菩萨摩诃萨能正修行甚深般若波罗蜜多，<a id="a-Eq"></a>便能具足修满净戒波罗蜜多。</p>
  <p id="aEr">“若菩萨摩诃萨无倒修行甚深般若波罗蜜多时，<a id="a-Es"></a>以一切智智心而修安忍；<a id="a-Et"></a>复持如是安忍功德，<a id="a-Eu"></a>与一切有情平等共有回向无上正等菩提。<a id="a-Ev"></a>善现，<a id="a-Ew"></a>是为菩萨摩诃萨能正修行甚深般若波罗蜜多，<a id="a-Ex"></a>便能具足修满安忍波罗蜜多。</p>
  <p id="aEy">“若菩萨摩诃萨无倒修行甚深般若波罗蜜多时，<a id="a-Ez"></a>以一切智智心而修精进；<a id="a-F0"></a>复持如是精进功德，<a id="a-F1"></a>与一切有情平等共有回向无上正等菩提。<a id="a-F2"></a>善现，<a id="a-F3"></a>是为菩萨摩诃萨能正修行甚深般若波罗蜜多，<a id="a-F4"></a>便能具足修满精进波罗蜜多。</p>
  <p id="aF5">“若菩萨摩诃萨无倒修行甚深般若波罗蜜多时，<a id="a-F6"></a>以一切智智心而修静虑；<a id="a-F7"></a>复持如是静虑功德，<a id="a-F8"></a>与一切有情平等共有回向无上正等菩提。<a id="a-F9"></a>善现，<a id="a-FA"></a>是为菩萨摩诃萨能正修行甚深般若波罗蜜多，<a id="a-FB"></a>便能具足修满静虑波罗蜜多。</p>
  <p id="aFC">“若菩萨摩诃萨无倒修行甚深般若波罗蜜多时，<a id="a-FD"></a>以一切智智心而修般若；<a id="a-FE"></a>复持如是般若功德，<a id="a-FF"></a>与一切有情平等共有回向无上正等菩提。<a id="a-FG"></a>善现，<a id="a-FH"></a>是为菩萨摩诃萨能正修行甚深般若波罗蜜多，<a id="a-FI"></a>便能具足修满般若波罗蜜多。</p>
  <p id="aFJ">“如是，<a id="a-FK"></a>善现，<a id="a-FL"></a>诸菩萨摩诃萨能正修行甚深般若波罗蜜多，<a id="a-FM"></a>便能具足修满布施、<a id="a-FN"></a>净戒、<a id="a-FO"></a>安忍、<a id="a-FP"></a>精进、<a id="a-FQ"></a>静虑、<a id="a-FR"></a>般若波罗蜜多。<a id="a-FS"></a>”</p>
 </body>
</html>