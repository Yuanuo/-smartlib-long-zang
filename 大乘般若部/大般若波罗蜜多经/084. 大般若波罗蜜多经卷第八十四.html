<!doctype html>
<html id="z3IBSnz1L" data-ver="1279">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第八十四</h1>
  <h2 id="a2">初分受教品第二十四之三</h2>
  <p id="a3">“如是人等，<a id="a-4"></a>终不以空不空分别极喜地法，<a id="a-5"></a>亦不以极喜地法分别空不空，<a id="a-6"></a>不以空不空分别离垢地法、<a id="a-7"></a>发光地法乃至善慧地法、<a id="a-8"></a>法云地法，<a id="a-9"></a>亦不以离垢地法、<a id="a-A"></a>发光地法乃至善慧地法、<a id="a-B"></a>法云地法分别空不空；<a id="a-C"></a>不以有相无相分别极喜地法，<a id="a-D"></a>亦不以极喜地法分别有相无相，<a id="a-E"></a>不以有相无相分别离垢地法、<a id="a-F"></a>发光地法乃至善慧地法、<a id="a-G"></a>法云地法，<a id="a-H"></a>亦不以离垢地法、<a id="a-I"></a>发光地法乃至善慧地法、<a id="a-J"></a>法云地法分别有相无相；<a id="a-K"></a>不以有愿无愿分别极喜地法，<a id="a-L"></a>亦不以极喜地法分别有愿无愿，<a id="a-M"></a>不以有愿无愿分别离垢地法、<a id="a-N"></a>发光地法乃至善慧地法、<a id="a-O"></a>法云地法，<a id="a-P"></a>亦不以离垢地法、<a id="a-Q"></a>发光地法乃至善慧地法、<a id="a-R"></a>法云地法分别有愿无愿；<a id="a-S"></a>不以生不生分别极喜地法，<a id="a-T"></a>亦不以极喜地法分别生不生，<a id="a-U"></a>不以生不生分别离垢地法、<a id="a-V"></a>发光地法乃至善慧地法、<a id="a-W"></a>法云地法，<a id="a-X"></a>亦不以离垢地法、<a id="a-Y"></a>发光地法乃至善慧地法、<a id="a-Z"></a>法云地法分别生不生；<a id="a-a"></a>不以灭不灭分别极喜地法，<a id="a-b"></a>亦不以极喜地法分别灭不灭，<a id="a-c"></a>不以灭不灭分别离垢地法、<a id="a-d"></a>发光地法乃至善慧地法、<a id="a-e"></a>法云地法，<a id="a-f"></a>亦不以离垢地法、<a id="a-g"></a>发光地法乃至善慧地法、<a id="a-h"></a>法云地法分别灭不灭；<a id="a-i"></a>不以寂静不寂静分别极喜地法，<a id="a-j"></a>亦不以极喜地法分别寂静不寂静，<a id="a-k"></a>不以寂静不寂静分别离垢地法、<a id="a-l"></a>发光地法乃至善慧地法、<a id="a-m"></a>法云地法，<a id="a-n"></a>亦不以离垢地法、<a id="a-o"></a>发光地法乃至善慧地法、<a id="a-p"></a>法云地法分别寂静不寂静；<a id="a-q"></a>不以远离不远离分别极喜地法，<a id="a-r"></a>亦不以极喜地法分别远离不远离，<a id="a-s"></a>不以远离不远离分别离垢地法、<a id="a-t"></a>发光地法乃至善慧地法、<a id="a-u"></a>法云地法，<a id="a-v"></a>亦不以离垢地法、<a id="a-w"></a>发光地法乃至善慧地法、<a id="a-x"></a>法云地法分别远离不远离。</p>
  <p id="ay">“如是人等，<a id="a-z"></a>终不以空不空分别异生地，<a id="a-10"></a>亦不以异生地分别空不空，<a id="a-11"></a>不以空不空分别种性地、<a id="a-12"></a>第八地、<a id="a-13"></a>具见地、<a id="a-14"></a>薄地、<a id="a-15"></a>离欲地、<a id="a-16"></a>已办地、<a id="a-17"></a>独觉地、<a id="a-18"></a>菩萨地、<a id="a-19"></a>如来地，<a id="a-1A"></a>亦不以种性地、<a id="a-1B"></a>第八地乃至菩萨地、<a id="a-1C"></a>如来地分别空不空；<a id="a-1D"></a>不以有相无相分别异生地，<a id="a-1E"></a>亦不以异生地分别有相无相，<a id="a-1F"></a>不以有相无相分别种性地、<a id="a-1G"></a>第八地乃至菩萨地、<a id="a-1H"></a>如来地，<a id="a-1I"></a>亦不以种性地、<a id="a-1J"></a>第八地乃至菩萨地、<a id="a-1K"></a>如来地分别有相无相；<a id="a-1L"></a>不以有愿无愿分别异生地，<a id="a-1M"></a>亦不以异生地分别有愿无愿，<a id="a-1N"></a>不以有愿无愿分别种性地、<a id="a-1O"></a>第八地乃至菩萨地、<a id="a-1P"></a>如来地，<a id="a-1Q"></a>亦不以种性地、<a id="a-1R"></a>第八地乃至菩萨地、<a id="a-1S"></a>如来地分别有愿无愿；<a id="a-1T"></a>不以生不生分别异生地，<a id="a-1U"></a>亦不以异生地分别生不生，<a id="a-1V"></a>不以生不生分别种性地、<a id="a-1W"></a>第八地乃至菩萨地、<a id="a-1X"></a>如来地，<a id="a-1Y"></a>亦不以种性地、<a id="a-1Z"></a>第八地乃至菩萨地、<a id="a-1a"></a>如来地分别生不生；<a id="a-1b"></a>不以灭不灭分别异生地，<a id="a-1c"></a>亦不以异生地分别灭不灭，<a id="a-1d"></a>不以灭不灭分别种性地、<a id="a-1e"></a>第八地乃至菩萨地、<a id="a-1f"></a>如来地，<a id="a-1g"></a>亦不以种性地、<a id="a-1h"></a>第八地乃至菩萨地、<a id="a-1i"></a>如来地分别灭不灭；<a id="a-1j"></a>不以寂静不寂静分别异生地，<a id="a-1k"></a>亦不以异生地分别寂静不寂静，<a id="a-1l"></a>不以寂静不寂静分别种性地、<a id="a-1m"></a>第八地乃至菩萨地、<a id="a-1n"></a>如来地，<a id="a-1o"></a>亦不以种性地、<a id="a-1p"></a>第八地乃至菩萨地、<a id="a-1q"></a>如来地分别寂静不寂静；<a id="a-1r"></a>不以远离不远离分别异生地，<a id="a-1s"></a>亦不以异生地分别远离不远离，<a id="a-1t"></a>不以远离不远离分别种性地、<a id="a-1u"></a>第八地乃至菩萨地、<a id="a-1v"></a>如来地，<a id="a-1w"></a>亦不以种性地、<a id="a-1x"></a>第八地乃至菩萨地、<a id="a-1y"></a>如来地分别远离不远离。</p>
  <p id="a1z">“如是人等，<a id="a-20"></a>终不以空不空分别异生地法，<a id="a-21"></a>亦不以异生地法分别空不空，<a id="a-22"></a>不以空不空分别种性地法、<a id="a-23"></a>第八地法乃至菩萨地法、<a id="a-24"></a>如来地法，<a id="a-25"></a>亦不以种性地法、<a id="a-26"></a>第八地法乃至菩萨地法、<a id="a-27"></a>如来地法分别空不空；<a id="a-28"></a>不以有相无相分别异生地法，<a id="a-29"></a>亦不以异生地法分别有相无相，<a id="a-2A"></a>不以有相无相分别种性地法、<a id="a-2B"></a>第八地法乃至菩萨地法、<a id="a-2C"></a>如来地法，<a id="a-2D"></a>亦不以种性地法、<a id="a-2E"></a>第八地法乃至菩萨地法、<a id="a-2F"></a>如来地法分别有相无相；<a id="a-2G"></a>不以有愿无愿分别异生地法，<a id="a-2H"></a>亦不以异生地法分别有愿无愿，<a id="a-2I"></a>不以有愿无愿分别种性地法、<a id="a-2J"></a>第八地法乃至菩萨地法、<a id="a-2K"></a>如来地法，<a id="a-2L"></a>亦不以种性地法、<a id="a-2M"></a>第八地法乃至菩萨地法、<a id="a-2N"></a>如来地法分别有愿无愿；<a id="a-2O"></a>不以生不生分别异生地法，<a id="a-2P"></a>亦不以异生地法分别生不生，<a id="a-2Q"></a>不以生不生分别种性地法、<a id="a-2R"></a>第八地法乃至菩萨地法、<a id="a-2S"></a>如来地法，<a id="a-2T"></a>亦不以种性地法、<a id="a-2U"></a>第八地法乃至菩萨地法、<a id="a-2V"></a>如来地法分别生不生；<a id="a-2W"></a>不以灭不灭分别异生地法，<a id="a-2X"></a>亦不以异生地法分别灭不灭，<a id="a-2Y"></a>不以灭不灭分别种性地法、<a id="a-2Z"></a>第八地法乃至菩萨地法、<a id="a-2a"></a>如来地法，<a id="a-2b"></a>亦不以种性地法、<a id="a-2c"></a>第八地法乃至菩萨地法、<a id="a-2d"></a>如来地法分别灭不灭；<a id="a-2e"></a>不以寂静不寂静分别异生地法，<a id="a-2f"></a>亦不以异生地法分别寂静不寂静，<a id="a-2g"></a>不以寂静不寂静分别种性地法、<a id="a-2h"></a>第八地法乃至菩萨地法、<a id="a-2i"></a>如来地法，<a id="a-2j"></a>亦不以种性地法、<a id="a-2k"></a>第八地法乃至菩萨地法、<a id="a-2l"></a>如来地法分别寂静不寂静；<a id="a-2m"></a>不以远离不远离分别异生地法，<a id="a-2n"></a>亦不以异生地法分别远离不远离，<a id="a-2o"></a>不以远离不远离分别种性地法、<a id="a-2p"></a>第八地法乃至菩萨地法、<a id="a-2q"></a>如来地法，<a id="a-2r"></a>亦不以种性地法、<a id="a-2s"></a>第八地法乃至菩萨地法、<a id="a-2t"></a>如来地法分别远离不远离。</p>
  <p id="a2u">“如是人等，<a id="a-2v"></a>终不以空不空分别有为界，<a id="a-2w"></a>亦不以有为界分别空不空，<a id="a-2x"></a>不以空不空分别无为界，<a id="a-2y"></a>亦不以无为界分别空不空；<a id="a-2z"></a>不以有相无相分别有为界，<a id="a-30"></a>亦不以有为界分别有相无相，<a id="a-31"></a>不以有相无相分别无为界，<a id="a-32"></a>亦不以无为界分别有相无相；<a id="a-33"></a>不以有愿无愿分别有为界，<a id="a-34"></a>亦不以有为界分别有愿无愿，<a id="a-35"></a>不以有愿无愿分别无为界，<a id="a-36"></a>亦不以无为界分别有愿无愿；<a id="a-37"></a>不以生不生分别有为界，<a id="a-38"></a>亦不以有为界分别生不生，<a id="a-39"></a>不以生不生分别无为界，<a id="a-3A"></a>亦不以无为界分别生不生；<a id="a-3B"></a>不以灭不灭分别有为界，<a id="a-3C"></a>亦不以有为界分别灭不灭，<a id="a-3D"></a>不以灭不灭分别无为界，<a id="a-3E"></a>亦不以无为界分别灭不灭；<a id="a-3F"></a>不以寂静不寂静分别有为界，<a id="a-3G"></a>亦不以有为界分别寂静不寂静，<a id="a-3H"></a>不以寂静不寂静分别无为界，<a id="a-3I"></a>亦不以无为界分别寂静不寂静；<a id="a-3J"></a>不以远离不远离分别有为界，<a id="a-3K"></a>亦不以有为界分别远离不远离，<a id="a-3L"></a>不以远离不远离分别无为界，<a id="a-3M"></a>亦不以无为界分别远离不远离。<a id="a-3N"></a>”</p>
  <p id="a3O">时，<a id="a-3P"></a>具寿善现告诸天子言：<a id="a-3Q"></a>“如是甚深难见难觉，<a id="a-3R"></a>非所寻思超寻思境，<a id="a-3S"></a>微妙寂静最胜第一，<a id="a-3T"></a>唯极圣者自内所证，<a id="a-3U"></a>世聪慧人所不能测，<a id="a-3V"></a>所说般若波罗蜜多，<a id="a-3W"></a>其中实无能信受者。<a id="a-3X"></a>所以者何？<a id="a-3Y"></a>此中无法可显可示，<a id="a-3Z"></a>由无有法可显示故，<a id="a-3a"></a>实信受者亦不可得。<a id="a-3b"></a>”</p>
  <p id="a3c">时，<a id="a-3d"></a>舍利子问善现言：<a id="a-3e"></a>“岂不于此般若波罗蜜多甚深教中广说三乘法，<a id="a-3f"></a>所谓声闻、<a id="a-3g"></a>独觉、<a id="a-3h"></a>无上乘法？<a id="a-3i"></a>广说摄受菩萨摩诃萨从初发心乃至十地诸菩萨道，<a id="a-3j"></a>所谓布施波罗蜜多、<a id="a-3k"></a>净戒、<a id="a-3l"></a>安忍、<a id="a-3m"></a>精进、<a id="a-3n"></a>静虑、<a id="a-3o"></a>般若波罗蜜多，<a id="a-3p"></a>若内空、<a id="a-3q"></a>外空、<a id="a-3r"></a>内外空、<a id="a-3s"></a>空空、<a id="a-3t"></a>大空、<a id="a-3u"></a>胜义空、<a id="a-3v"></a>有为空、<a id="a-3w"></a>无为空、<a id="a-3x"></a>毕竟空、<a id="a-3y"></a>无际空、<a id="a-3z"></a>散空、<a id="a-40"></a>无变异空、<a id="a-41"></a>本性空、<a id="a-42"></a>自相空、<a id="a-43"></a>共相空、<a id="a-44"></a>一切法空、<a id="a-45"></a>不可得空、<a id="a-46"></a>无性空、<a id="a-47"></a>自性空、<a id="a-48"></a>无性自性空，<a id="a-49"></a>若真如、<a id="a-4A"></a>法界、<a id="a-4B"></a>法性、<a id="a-4C"></a>不虚妄性、<a id="a-4D"></a>不变异性、<a id="a-4E"></a>平等性、<a id="a-4F"></a>离生性、<a id="a-4G"></a>法定、<a id="a-4H"></a>法住、<a id="a-4I"></a>实际、<a id="a-4J"></a>虚空界、<a id="a-4K"></a>不思议界，<a id="a-4L"></a>若苦圣谛、<a id="a-4M"></a>集、<a id="a-4N"></a>灭、<a id="a-4O"></a>道圣谛，<a id="a-4P"></a>若四静虑、<a id="a-4Q"></a>四无量、<a id="a-4R"></a>四无色定，<a id="a-4S"></a>若八解脱、<a id="a-4T"></a>八胜处、<a id="a-4U"></a>九次第定、<a id="a-4V"></a>十遍处，<a id="a-4W"></a>若四念住、<a id="a-4X"></a>四正断、<a id="a-4Y"></a>四神足、<a id="a-4Z"></a>五根、<a id="a-4a"></a>五力、<a id="a-4b"></a>七等觉支、<a id="a-4c"></a>八圣道支，<a id="a-4d"></a>若空解脱门、<a id="a-4e"></a>无相、<a id="a-4f"></a>无愿解脱门，<a id="a-4g"></a>若五眼、<a id="a-4h"></a>六神通，<a id="a-4i"></a>若佛十力、<a id="a-4j"></a>四无所畏、<a id="a-4k"></a>四无礙解、<a id="a-4l"></a>大慈、<a id="a-4m"></a>大悲、<a id="a-4n"></a>大喜、<a id="a-4o"></a>大舍、<a id="a-4p"></a>十八佛不共法，<a id="a-4q"></a>若无忘失法、<a id="a-4r"></a>恒住舍性，<a id="a-4s"></a>若一切智、<a id="a-4t"></a>道相智、<a id="a-4u"></a>一切相智，<a id="a-4v"></a>若一切陀罗尼门、<a id="a-4w"></a>一切三摩地门？<a id="a-4x"></a>广说摄受菩萨摩诃萨功德胜事，<a id="a-4y"></a>所谓菩萨摩诃萨于此般若波罗蜜多勤修行故，<a id="a-4z"></a>随所生处常受化生，<a id="a-50"></a>于不退神通能自在游戏，<a id="a-51"></a>从一佛土趣一佛土，<a id="a-52"></a>供养恭敬、<a id="a-53"></a>尊重赞叹诸佛世尊，<a id="a-54"></a>随所愿乐种种善根皆能修习速得圆满，<a id="a-55"></a>于诸佛所闻持正法乃至无上正等菩提，<a id="a-56"></a>能不忘失亦无懈废，<a id="a-57"></a>恒居胜定离散乱心，<a id="a-58"></a>由此为缘得无礙辩、<a id="a-59"></a>无断尽辩、<a id="a-5A"></a>无疏谬辩、<a id="a-5B"></a>迅辩、<a id="a-5C"></a>应辩、<a id="a-5D"></a>凡所演说丰义味辩、<a id="a-5E"></a>一切世间最妙胜辩？<a id="a-5F"></a>”</p>
  <p id="a5G">善现答言：<a id="a-5H"></a>“如是，<a id="a-5I"></a>如是，<a id="a-5J"></a>诚如所说：<a id="a-5K"></a>于此般若波罗蜜多甚深教中广说三乘法，<a id="a-5L"></a>所谓声闻、<a id="a-5M"></a>独觉、<a id="a-5N"></a>无上乘法；<a id="a-5O"></a>广说摄受菩萨摩诃萨从初发心乃至十地诸菩萨道，<a id="a-5P"></a>所谓布施波罗蜜多乃至一切三摩地门；<a id="a-5Q"></a>广说摄受菩萨摩诃萨功德胜事，<a id="a-5R"></a>所谓菩萨摩诃萨于此般若波罗蜜多勤修行故，<a id="a-5S"></a>随所生处常受化生，<a id="a-5T"></a>乃至得一切世间最妙胜辩。<a id="a-5U"></a>如是深教诸有所说，<a id="a-5V"></a>以无所得而为方便。<a id="a-5W"></a>”</p>
  <p id="a5X">舍利子言：<a id="a-5Y"></a>“此于何法以无所得为方便耶？<a id="a-5Z"></a>”</p>
  <p id="a5a">善现言：<a id="a-5b"></a>“舍利子，<a id="a-5c"></a>此于我，<a id="a-5d"></a>以无所得而为方便；<a id="a-5e"></a>此于有情、<a id="a-5f"></a>命者、<a id="a-5g"></a>生者、<a id="a-5h"></a>养者、<a id="a-5i"></a>士夫、<a id="a-5j"></a>补特伽罗、<a id="a-5k"></a>意生、<a id="a-5l"></a>儒童、<a id="a-5m"></a>作者、<a id="a-5n"></a>受者、<a id="a-5o"></a>知者、<a id="a-5p"></a>见者，<a id="a-5q"></a>以无所得而为方便。</p>
  <p id="a5r">“舍利子，<a id="a-5s"></a>此于色，<a id="a-5t"></a>以无所得而为方便；<a id="a-5u"></a>此于受、<a id="a-5v"></a>想、<a id="a-5w"></a>行、<a id="a-5x"></a>识，<a id="a-5y"></a>以无所得而为方便。</p>
  <p id="a5z">“舍利子，<a id="a-60"></a>此于眼处，<a id="a-61"></a>以无所得而为方便；<a id="a-62"></a>此于耳、<a id="a-63"></a>鼻、<a id="a-64"></a>舌、<a id="a-65"></a>身、<a id="a-66"></a>意处，<a id="a-67"></a>以无所得而为方便。</p>
  <p id="a68">“舍利子，<a id="a-69"></a>此于色处，<a id="a-6A"></a>以无所得而为方便；<a id="a-6B"></a>此于声、<a id="a-6C"></a>香、<a id="a-6D"></a>味、<a id="a-6E"></a>触、<a id="a-6F"></a>法处，<a id="a-6G"></a>以无所得而为方便。</p>
  <p id="a6H">“舍利子，<a id="a-6I"></a>此于眼界，<a id="a-6J"></a>以无所得而为方便；<a id="a-6K"></a>此于色界、<a id="a-6L"></a>眼识界及眼触、<a id="a-6M"></a>眼触为缘所生诸受，<a id="a-6N"></a>以无所得而为方便。</p>
  <p id="a6O">“舍利子，<a id="a-6P"></a>此于耳界，<a id="a-6Q"></a>以无所得而为方便；<a id="a-6R"></a>此于声界、<a id="a-6S"></a>耳识界及耳触、<a id="a-6T"></a>耳触为缘所生诸受，<a id="a-6U"></a>以无所得而为方便。</p>
  <p id="a6V">“舍利子，<a id="a-6W"></a>此于鼻界，<a id="a-6X"></a>以无所得而为方便；<a id="a-6Y"></a>此于香界、<a id="a-6Z"></a>鼻识界及鼻触、<a id="a-6a"></a>鼻触为缘所生诸受，<a id="a-6b"></a>以无所得而为方便。</p>
  <p id="a6c">“舍利子，<a id="a-6d"></a>此于舌界，<a id="a-6e"></a>以无所得而为方便；<a id="a-6f"></a>此于味界、<a id="a-6g"></a>舌识界及舌触、<a id="a-6h"></a>舌触为缘所生诸受，<a id="a-6i"></a>以无所得而为方便。</p>
  <p id="a6j">“舍利子，<a id="a-6k"></a>此于身界，<a id="a-6l"></a>以无所得而为方便；<a id="a-6m"></a>此于触界、<a id="a-6n"></a>身识界及身触、<a id="a-6o"></a>身触为缘所生诸受，<a id="a-6p"></a>以无所得而为方便。</p>
  <p id="a6q">“舍利子，<a id="a-6r"></a>此于意界，<a id="a-6s"></a>以无所得而为方便；<a id="a-6t"></a>此于法界、<a id="a-6u"></a>意识界及意触、<a id="a-6v"></a>意触为缘所生诸受，<a id="a-6w"></a>以无所得而为方便。</p>
  <p id="a6x">“舍利子，<a id="a-6y"></a>此于地界，<a id="a-6z"></a>以无所得而为方便；<a id="a-70"></a>此于水、<a id="a-71"></a>火、<a id="a-72"></a>风、<a id="a-73"></a>空、<a id="a-74"></a>识界，<a id="a-75"></a>以无所得而为方便。</p>
  <p id="a76">“舍利子，<a id="a-77"></a>此于苦圣谛，<a id="a-78"></a>以无所得而为方便；<a id="a-79"></a>此于集、<a id="a-7A"></a>灭、<a id="a-7B"></a>道圣谛，<a id="a-7C"></a>以无所得而为方便。</p>
  <p id="a7D">“舍利子，<a id="a-7E"></a>此于无明，<a id="a-7F"></a>以无所得而为方便；<a id="a-7G"></a>此于行、<a id="a-7H"></a>识、<a id="a-7I"></a>名色、<a id="a-7J"></a>六处、<a id="a-7K"></a>触、<a id="a-7L"></a>受、<a id="a-7M"></a>爱、<a id="a-7N"></a>取、<a id="a-7O"></a>有、<a id="a-7P"></a>生、<a id="a-7Q"></a>老死愁叹苦忧恼，<a id="a-7R"></a>以无所得而为方便。</p>
  <p id="a7S">“舍利子，<a id="a-7T"></a>此于内空，<a id="a-7U"></a>以无所得而为方便；<a id="a-7V"></a>此于外空、<a id="a-7W"></a>内外空、<a id="a-7X"></a>空空、<a id="a-7Y"></a>大空、<a id="a-7Z"></a>胜义空、<a id="a-7a"></a>有为空、<a id="a-7b"></a>无为空、<a id="a-7c"></a>毕竟空、<a id="a-7d"></a>无际空、<a id="a-7e"></a>散空、<a id="a-7f"></a>无变异空、<a id="a-7g"></a>本性空、<a id="a-7h"></a>自相空、<a id="a-7i"></a>共相空、<a id="a-7j"></a>一切法空、<a id="a-7k"></a>不可得空、<a id="a-7l"></a>无性空、<a id="a-7m"></a>自性空、<a id="a-7n"></a>无性自性空，<a id="a-7o"></a>以无所得而为方便。</p>
  <p id="a7p">“舍利子，<a id="a-7q"></a>此于真如，<a id="a-7r"></a>以无所得而为方便；<a id="a-7s"></a>此于法界、<a id="a-7t"></a>法性、<a id="a-7u"></a>不虚妄性、<a id="a-7v"></a>不变异性、<a id="a-7w"></a>平等性、<a id="a-7x"></a>离生性、<a id="a-7y"></a>法定、<a id="a-7z"></a>法住、<a id="a-80"></a>实际、<a id="a-81"></a>虚空界、<a id="a-82"></a>不思议界，<a id="a-83"></a>以无所得而为方便。</p>
  <p id="a84">“舍利子，<a id="a-85"></a>此于布施波罗蜜多，<a id="a-86"></a>以无所得而为方便，<a id="a-87"></a>此于净戒、<a id="a-88"></a>安忍、<a id="a-89"></a>精进、<a id="a-8A"></a>静虑、<a id="a-8B"></a>般若波罗蜜多，<a id="a-8C"></a>以无所得而为方便。</p>
  <p id="a8D">“舍利子，<a id="a-8E"></a>此于四静虑，<a id="a-8F"></a>以无所得而为方便；<a id="a-8G"></a>此于四无量、<a id="a-8H"></a>四无色定，<a id="a-8I"></a>以无所得而为方便。</p>
  <p id="a8J">“舍利子，<a id="a-8K"></a>此于八解脱，<a id="a-8L"></a>以无所得而为方便；<a id="a-8M"></a>此于八胜处、<a id="a-8N"></a>九次第定、<a id="a-8O"></a>十遍处，<a id="a-8P"></a>以无所得而为方便。</p>
  <p id="a8Q">“舍利子，<a id="a-8R"></a>此于四念住，<a id="a-8S"></a>以无所得而为方便；<a id="a-8T"></a>此于四正断、<a id="a-8U"></a>四神足、<a id="a-8V"></a>五根、<a id="a-8W"></a>五力、<a id="a-8X"></a>七等觉支、<a id="a-8Y"></a>八圣道支，<a id="a-8Z"></a>以无所得而为方便。</p>
  <p id="a8a">“舍利子，<a id="a-8b"></a>此于空解脱门，<a id="a-8c"></a>以无所得而为方便；<a id="a-8d"></a>此于无相、<a id="a-8e"></a>无愿解脱门，<a id="a-8f"></a>以无所得而为方便。</p>
  <p id="a8g">“舍利子，<a id="a-8h"></a>此于五眼，<a id="a-8i"></a>以无所得而为方便；<a id="a-8j"></a>此于六神通，<a id="a-8k"></a>以无所得而为方便。</p>
  <p id="a8l">“舍利子，<a id="a-8m"></a>此于佛十力，<a id="a-8n"></a>以无所得而为方便；<a id="a-8o"></a>此于四无所畏、<a id="a-8p"></a>四无礙解、<a id="a-8q"></a>大慈、<a id="a-8r"></a>大悲、<a id="a-8s"></a>大喜、<a id="a-8t"></a>大舍、<a id="a-8u"></a>十八佛不共法，<a id="a-8v"></a>以无所得而为方便。</p>
  <p id="a8w">“舍利子，<a id="a-8x"></a>此于无忘失法，<a id="a-8y"></a>以无所得而为方便；<a id="a-8z"></a>此于恒住舍性，<a id="a-90"></a>以无所得而为方便。</p>
  <p id="a91">“舍利子，<a id="a-92"></a>此于一切陀罗尼门，<a id="a-93"></a>以无所得而为方便；<a id="a-94"></a>此于一切三摩地门，<a id="a-95"></a>以无所得而为方便。</p>
  <p id="a96">“舍利子，<a id="a-97"></a>此于一切智，<a id="a-98"></a>以无所得而为方便；<a id="a-99"></a>此于道相智、<a id="a-9A"></a>一切相智，<a id="a-9B"></a>以无所得而为方便。</p>
  <p id="a9C">“舍利子，<a id="a-9D"></a>此于声闻乘，<a id="a-9E"></a>以无所得而为方便；<a id="a-9F"></a>此于独觉乘、<a id="a-9G"></a>无上乘，<a id="a-9H"></a>以无所得而为方便。</p>
  <p id="a9I">“舍利子，<a id="a-9J"></a>此于预流，<a id="a-9K"></a>以无所得而为方便；<a id="a-9L"></a>此于一来、<a id="a-9M"></a>不还、<a id="a-9N"></a>阿罗汉，<a id="a-9O"></a>以无所得而为方便。</p>
  <p id="a9P">“舍利子，<a id="a-9Q"></a>此于预流向预流果，<a id="a-9R"></a>以无所得而为方便；<a id="a-9S"></a>此于一来向一来果、<a id="a-9T"></a>不还向不还果、<a id="a-9U"></a>阿罗汉向阿罗汉果，<a id="a-9V"></a>以无所得而为方便。</p>
  <p id="a9W">“舍利子，<a id="a-9X"></a>此于独觉，<a id="a-9Y"></a>以无所得而为方便；<a id="a-9Z"></a>此于独觉向独觉果，<a id="a-9a"></a>以无所得而为方便。</p>
  <p id="a9b">“舍利子，<a id="a-9c"></a>此于菩萨摩诃萨，<a id="a-9d"></a>以无所得而为方便；<a id="a-9e"></a>此于三藐三佛陀，<a id="a-9f"></a>以无所得而为方便。</p>
  <p id="a9g">“舍利子，<a id="a-9h"></a>此于菩萨摩诃萨法，<a id="a-9i"></a>以无所得而为方便；<a id="a-9j"></a>此于无上正等菩提法，<a id="a-9k"></a>以无所得而为方便。</p>
  <p id="a9l">“舍利子，<a id="a-9m"></a>此于极喜地，<a id="a-9n"></a>以无所得而为方便；<a id="a-9o"></a>此于离垢地、<a id="a-9p"></a>发光地、<a id="a-9q"></a>焰慧地、<a id="a-9r"></a>极难胜地、<a id="a-9s"></a>现前地、<a id="a-9t"></a>远行地、<a id="a-9u"></a>不动地、<a id="a-9v"></a>善慧地、<a id="a-9w"></a>法云地，<a id="a-9x"></a>以无所得而为方便。</p>
  <p id="a9y">“舍利子，<a id="a-9z"></a>此于极喜地法，<a id="a-A0"></a>以无所得而为方便；<a id="a-A1"></a>此于离垢地法、<a id="a-A2"></a>发光地法、<a id="a-A3"></a>焰慧地法、<a id="a-A4"></a>极难胜地法、<a id="a-A5"></a>现前地法、<a id="a-A6"></a>远行地法、<a id="a-A7"></a>不动地法、<a id="a-A8"></a>善慧地法、<a id="a-A9"></a>法云地法，<a id="a-AA"></a>以无所得而为方便。</p>
  <p id="aAB">“舍利子，<a id="a-AC"></a>此于异生地，<a id="a-AD"></a>以无所得而为方便；<a id="a-AE"></a>此于种性地、<a id="a-AF"></a>第八地、<a id="a-AG"></a>具见地、<a id="a-AH"></a>薄地、<a id="a-AI"></a>离欲地、<a id="a-AJ"></a>已办地、<a id="a-AK"></a>独觉地、<a id="a-AL"></a>菩萨地、<a id="a-AM"></a>如来地，<a id="a-AN"></a>以无所得而为方便。</p>
  <p id="aAO">“舍利子，<a id="a-AP"></a>此于异生地法，<a id="a-AQ"></a>以无所得而为方便；<a id="a-AR"></a>此于种性地法、<a id="a-AS"></a>第八地法、<a id="a-AT"></a>具见地法、<a id="a-AU"></a>薄地法、<a id="a-AV"></a>离欲地法、<a id="a-AW"></a>已办地法、<a id="a-AX"></a>独觉地法、<a id="a-AY"></a>菩萨地法、<a id="a-AZ"></a>如来地法，<a id="a-Aa"></a>以无所得而为方便。</p>
  <p id="aAb">“舍利子，<a id="a-Ac"></a>此于有为界，<a id="a-Ad"></a>以无所得而为方便；<a id="a-Ae"></a>此于无为界，<a id="a-Af"></a>以无所得而为方便。<a id="a-Ag"></a>”</p>
  <p id="aAh">时，<a id="a-Ai"></a>舍利子问善现言：<a id="a-Aj"></a>“何因缘故，<a id="a-Ak"></a>于此般若波罗蜜多甚深教中，<a id="a-Al"></a>以无所得而为方便，<a id="a-Am"></a>广说三乘法，<a id="a-An"></a>所谓声闻、<a id="a-Ao"></a>独觉、<a id="a-Ap"></a>无上乘法？<a id="a-Aq"></a>何因缘故，<a id="a-Ar"></a>于此般若波罗蜜多甚深教中，<a id="a-As"></a>以无所得而为方便，<a id="a-At"></a>广说摄受菩萨摩诃萨从初发心乃至十地诸菩萨道，<a id="a-Au"></a>所谓布施波罗蜜多乃至一切三摩地门？<a id="a-Av"></a>何因缘故，<a id="a-Aw"></a>于此般若波罗蜜多甚深教中，<a id="a-Ax"></a>以无所得而为方便，<a id="a-Ay"></a>广说摄受菩萨摩诃萨功德胜事，<a id="a-Az"></a>所谓菩萨摩诃萨于此般若波罗蜜多勤修行故，<a id="a-B0"></a>随所生处常受化生，<a id="a-B1"></a>乃至得一切世间最妙胜辩？<a id="a-B2"></a>”</p>
  <p id="aB3">善现答言：<a id="a-B4"></a>“舍利子，<a id="a-B5"></a>由内空故，<a id="a-B6"></a>于此般若波罗蜜多甚深教中，<a id="a-B7"></a>以无所得而为方便，<a id="a-B8"></a>广说三乘法，<a id="a-B9"></a>所谓声闻、<a id="a-BA"></a>独觉、<a id="a-BB"></a>无上乘法。<a id="a-BC"></a>舍利子，<a id="a-BD"></a>由外空、<a id="a-BE"></a>内外空、<a id="a-BF"></a>空空、<a id="a-BG"></a>大空、<a id="a-BH"></a>胜义空、<a id="a-BI"></a>有为空、<a id="a-BJ"></a>无为空、<a id="a-BK"></a>毕竟空、<a id="a-BL"></a>无际空、<a id="a-BM"></a>散空、<a id="a-BN"></a>无变异空、<a id="a-BO"></a>本性空、<a id="a-BP"></a>自相空、<a id="a-BQ"></a>共相空、<a id="a-BR"></a>一切法空、<a id="a-BS"></a>不可得空、<a id="a-BT"></a>无性空、<a id="a-BU"></a>自性空、<a id="a-BV"></a>无性自性空故，<a id="a-BW"></a>于此般若波罗蜜多甚深教中，<a id="a-BX"></a>以无所得而为方便，<a id="a-BY"></a>广说三乘法，<a id="a-BZ"></a>所谓声闻、<a id="a-Ba"></a>独觉、<a id="a-Bb"></a>无上乘法。</p>
  <p id="aBc">“舍利子，<a id="a-Bd"></a>由内空故，<a id="a-Be"></a>于此般若波罗蜜多甚深教中，<a id="a-Bf"></a>以无所得而为方便，<a id="a-Bg"></a>广说摄受菩萨摩诃萨从初发心乃至十地诸菩萨道，<a id="a-Bh"></a>所谓布施波罗蜜多、<a id="a-Bi"></a>净戒、<a id="a-Bj"></a>安忍、<a id="a-Bk"></a>精进、<a id="a-Bl"></a>静虑、<a id="a-Bm"></a>般若波罗蜜多，<a id="a-Bn"></a>若内空、<a id="a-Bo"></a>外空、<a id="a-Bp"></a>内外空、<a id="a-Bq"></a>空空、<a id="a-Br"></a>大空、<a id="a-Bs"></a>胜义空、<a id="a-Bt"></a>有为空、<a id="a-Bu"></a>无为空、<a id="a-Bv"></a>毕竟空、<a id="a-Bw"></a>无际空、<a id="a-Bx"></a>散空、<a id="a-By"></a>无变异空、<a id="a-Bz"></a>本性空、<a id="a-C0"></a>自相空、<a id="a-C1"></a>共相空、<a id="a-C2"></a>一切法空、<a id="a-C3"></a>不可得空、<a id="a-C4"></a>无性空、<a id="a-C5"></a>自性空、<a id="a-C6"></a>无性自性空，<a id="a-C7"></a>若真如、<a id="a-C8"></a>法界、<a id="a-C9"></a>法性、<a id="a-CA"></a>不虚妄性、<a id="a-CB"></a>不变异性、<a id="a-CC"></a>平等性、<a id="a-CD"></a>离生性、<a id="a-CE"></a>法定、<a id="a-CF"></a>法住、<a id="a-CG"></a>实际、<a id="a-CH"></a>虚空界、<a id="a-CI"></a>不思议界，<a id="a-CJ"></a>若苦圣谛、<a id="a-CK"></a>集、<a id="a-CL"></a>灭、<a id="a-CM"></a>道圣谛，<a id="a-CN"></a>若四静虑、<a id="a-CO"></a>四无量、<a id="a-CP"></a>四无色定，<a id="a-CQ"></a>若八解脱、<a id="a-CR"></a>八胜处、<a id="a-CS"></a>九次第定、<a id="a-CT"></a>十遍处，<a id="a-CU"></a>若四念住、<a id="a-CV"></a>四正断、<a id="a-CW"></a>四神足、<a id="a-CX"></a>五根、<a id="a-CY"></a>五力、<a id="a-CZ"></a>七等觉支、<a id="a-Ca"></a>八圣道支，<a id="a-Cb"></a>若空解脱门、<a id="a-Cc"></a>无相、<a id="a-Cd"></a>无愿解脱门，<a id="a-Ce"></a>若五眼、<a id="a-Cf"></a>六神通，<a id="a-Cg"></a>若佛十力、<a id="a-Ch"></a>四无所畏、<a id="a-Ci"></a>四无礙解、<a id="a-Cj"></a>大慈、<a id="a-Ck"></a>大悲、<a id="a-Cl"></a>大喜、<a id="a-Cm"></a>大舍、<a id="a-Cn"></a>十八佛不共法，<a id="a-Co"></a>若无忘失法、<a id="a-Cp"></a>恒住舍性，<a id="a-Cq"></a>若一切智、<a id="a-Cr"></a>道相智、<a id="a-Cs"></a>一切相智，<a id="a-Ct"></a>若一切陀罗尼门、<a id="a-Cu"></a>一切三摩地门。<a id="a-Cv"></a>舍利子，<a id="a-Cw"></a>由外空乃至无性自性空故，<a id="a-Cx"></a>于此般若波罗蜜多甚深教中，<a id="a-Cy"></a>以无所得而为方便，<a id="a-Cz"></a>广说摄受菩萨摩诃萨从初发心乃至十地诸菩萨道，<a id="a-D0"></a>所谓布施波罗蜜多，<a id="a-D1"></a>乃至一切三摩地门。</p>
  <p id="aD2">“舍利子，<a id="a-D3"></a>由内空故，<a id="a-D4"></a>于此般若波罗蜜多甚深教中，<a id="a-D5"></a>以无所得而为方便，<a id="a-D6"></a>广说摄受菩萨摩诃萨功德胜事，<a id="a-D7"></a>所谓菩萨摩诃萨于此般若波罗蜜多勤修行故，<a id="a-D8"></a>随所生处常受化生，<a id="a-D9"></a>于不退神通能自在游戏，<a id="a-DA"></a>从一佛土趣一佛土，<a id="a-DB"></a>供养恭敬、<a id="a-DC"></a>尊重赞叹诸佛世尊，<a id="a-DD"></a>随所愿乐种种善根皆能修习速得圆满，<a id="a-DE"></a>于诸佛所闻持正法乃至无上正等菩提，<a id="a-DF"></a>能不忘失亦无懈废，<a id="a-DG"></a>恒居胜定离散乱心，<a id="a-DH"></a>由此为缘得无礙辩、<a id="a-DI"></a>无断尽辩、<a id="a-DJ"></a>无谬乱辩、<a id="a-DK"></a>迅辩、<a id="a-DL"></a>应辩、<a id="a-DM"></a>凡所演说丰义味辩、<a id="a-DN"></a>一切世间最妙胜辩。<a id="a-DO"></a>舍利子，<a id="a-DP"></a>由外空乃至无性自性空故，<a id="a-DQ"></a>于此般若波罗蜜多甚深教中，<a id="a-DR"></a>以无所得而为方便，<a id="a-DS"></a>广说摄受菩萨摩诃萨功德胜事，<a id="a-DT"></a>所谓菩萨摩诃萨于此般若波罗蜜多勤修行故，<a id="a-DU"></a>随所生处常受化生，<a id="a-DV"></a>乃至得一切世间最妙胜辩。<a id="a-DW"></a>”</p>
  <p data-pb></p>
  <h2 id="aDX">初分散华品第二十五</h2>
  <p id="aDY">尔时，<a id="a-DZ"></a>天帝释及此三千大千世界所有四大王众天、<a id="a-Da"></a>三十三天、<a id="a-Db"></a>夜摩天、<a id="a-Dc"></a>睹史多天、<a id="a-Dd"></a>乐变化天、<a id="a-De"></a>他化自在天，<a id="a-Df"></a>梵众天——梵辅天、<a id="a-Dg"></a>梵会天、<a id="a-Dh"></a>大梵天，<a id="a-Di"></a>光天——少光天、<a id="a-Dj"></a>无量光天、<a id="a-Dk"></a>极光净天，<a id="a-Dl"></a>净天——少净天、<a id="a-Dm"></a>无量净天、<a id="a-Dn"></a>遍净天，<a id="a-Do"></a>广天——少广天、<a id="a-Dp"></a>无量广天、<a id="a-Dq"></a>广果天，<a id="a-Dr"></a>无烦天、<a id="a-Ds"></a>无热天、<a id="a-Dt"></a>善现天、<a id="a-Du"></a>善见天、<a id="a-Dv"></a>色究竟天，<a id="a-Dw"></a>咸作是念：<a id="a-Dx"></a>“今尊者善现承佛神力，<a id="a-Dy"></a>为一切有情雨大法雨，<a id="a-Dz"></a>我等今者为供养故，<a id="a-E0"></a>宜各化作天诸妙华，<a id="a-E1"></a>奉散释迦如来及菩萨摩诃萨并苾蒭僧、<a id="a-E2"></a>尊者善现，<a id="a-E3"></a>亦散所说甚深般若波罗蜜多，<a id="a-E4"></a>而为供养。<a id="a-E5"></a>”</p>
  <p id="aE6">时，<a id="a-E7"></a>诸天众作是念已，<a id="a-E8"></a>各化种种微妙香华，<a id="a-E9"></a>奉散如来、<a id="a-EA"></a>诸菩萨等。<a id="a-EB"></a>是时，<a id="a-EC"></a>于此三千大千佛之世界华悉充满，<a id="a-ED"></a>以佛神力，<a id="a-EE"></a>于虚空中合成华台，<a id="a-EF"></a>庄严殊妙，<a id="a-EG"></a>遍覆三千大千世界。</p>
  <p id="aEH">具寿善现睹斯事已，<a id="a-EI"></a>作是念言：<a id="a-EJ"></a>“今所散华，<a id="a-EK"></a>于诸天处，<a id="a-EL"></a>未曾见有是华殊妙。<a id="a-EM"></a>实非草木水陆所生，<a id="a-EN"></a>应是诸天为供养故，<a id="a-EO"></a>从心化出。<a id="a-EP"></a>”</p>
  <p id="aEQ">时，<a id="a-ER"></a>天帝释既知善现心之所念，<a id="a-ES"></a>谓善现言：<a id="a-ET"></a>“此所散华，<a id="a-EU"></a>实非草木水陆所生，<a id="a-EV"></a>亦不从心实能化出，<a id="a-EW"></a>但变现耳！<a id="a-EX"></a>”</p>
  <p id="aEY">具寿善现语帝释言：<a id="a-EZ"></a>“是华不生，<a id="a-Ea"></a>则非华也！<a id="a-Eb"></a>”</p>
  <p id="aEc">时，<a id="a-Ed"></a>天帝释问善现言：<a id="a-Ee"></a>“为但是华不生，<a id="a-Ef"></a>为余法亦尔？<a id="a-Eg"></a>”</p>
  <p id="aEh">善现答言：<a id="a-Ei"></a>“非但是华不生，<a id="a-Ej"></a>诸余法亦尔。<a id="a-Ek"></a>何谓也？</p>
  <p id="aEl">“憍尸迦，<a id="a-Em"></a>色亦不生，<a id="a-En"></a>此既不生则非色；<a id="a-Eo"></a>受、<a id="a-Ep"></a>想、<a id="a-Eq"></a>行、<a id="a-Er"></a>识亦不生，<a id="a-Es"></a>此既不生则非受、<a id="a-Et"></a>想、<a id="a-Eu"></a>行、<a id="a-Ev"></a>识。<a id="a-Ew"></a>何以故？<a id="a-Ex"></a>以不生法离诸戏论，<a id="a-Ey"></a>不可施设为色等故。</p>
  <p id="aEz">“憍尸迦，<a id="a-F0"></a>眼处亦不生，<a id="a-F1"></a>此既不生则非眼处；<a id="a-F2"></a>耳、<a id="a-F3"></a>鼻、<a id="a-F4"></a>舌、<a id="a-F5"></a>身、<a id="a-F6"></a>意处亦不生，<a id="a-F7"></a>此既不生则非耳、<a id="a-F8"></a>鼻、<a id="a-F9"></a>舌、<a id="a-FA"></a>身、<a id="a-FB"></a>意处。<a id="a-FC"></a>何以故？<a id="a-FD"></a>以不生法离诸戏论，<a id="a-FE"></a>不可施设为眼处等故。</p>
  <p id="aFF">“憍尸迦，<a id="a-FG"></a>色处亦不生，<a id="a-FH"></a>此既不生则非色处；<a id="a-FI"></a>声、<a id="a-FJ"></a>香、<a id="a-FK"></a>味、<a id="a-FL"></a>触、<a id="a-FM"></a>法处亦不生，<a id="a-FN"></a>此既不生则非声、<a id="a-FO"></a>香、<a id="a-FP"></a>味、<a id="a-FQ"></a>触、<a id="a-FR"></a>法处。<a id="a-FS"></a>何以故？<a id="a-FT"></a>以不生法离诸戏论，<a id="a-FU"></a>不可施设为色处等故。</p>
  <p id="aFV">“憍尸迦，<a id="a-FW"></a>眼界亦不生，<a id="a-FX"></a>此既不生则非眼界；<a id="a-FY"></a>色界、<a id="a-FZ"></a>眼识界及眼触、<a id="a-Fa"></a>眼触为缘所生诸受亦不生，<a id="a-Fb"></a>此既不生则非色界乃至眼触为缘所生诸受。<a id="a-Fc"></a>何以故？<a id="a-Fd"></a>以不生法离诸戏论，<a id="a-Fe"></a>不可施设为眼界等故。</p>
  <p id="aFf">“憍尸迦，<a id="a-Fg"></a>耳界亦不生，<a id="a-Fh"></a>此既不生则非耳界；<a id="a-Fi"></a>声界、<a id="a-Fj"></a>耳识界及耳触、<a id="a-Fk"></a>耳触为缘所生诸受亦不生，<a id="a-Fl"></a>此既不生则非声界乃至耳触为缘所生诸受。<a id="a-Fm"></a>何以故？<a id="a-Fn"></a>以不生法离诸戏论，<a id="a-Fo"></a>不可施设为耳界等故。</p>
  <p id="aFp">“憍尸迦，<a id="a-Fq"></a>鼻界亦不生，<a id="a-Fr"></a>此既不生则非鼻界；<a id="a-Fs"></a>香界、<a id="a-Ft"></a>鼻识界及鼻触、<a id="a-Fu"></a>鼻触为缘所生诸受亦不生，<a id="a-Fv"></a>此既不生则非香界乃至鼻触为缘所生诸受。<a id="a-Fw"></a>何以故？<a id="a-Fx"></a>以不生法离诸戏论，<a id="a-Fy"></a>不可施设为鼻界等故。</p>
  <p id="aFz">“憍尸迦，<a id="a-G0"></a>舌界亦不生，<a id="a-G1"></a>此既不生则非舌界；<a id="a-G2"></a>味界、<a id="a-G3"></a>舌识界及舌触、<a id="a-G4"></a>舌触为缘所生诸受亦不生，<a id="a-G5"></a>此既不生则非味界乃至舌触为缘所生诸受。<a id="a-G6"></a>何以故？<a id="a-G7"></a>以不生法离诸戏论，<a id="a-G8"></a>不可施设为舌界等故。</p>
  <p id="aG9">“憍尸迦，<a id="a-GA"></a>身界亦不生，<a id="a-GB"></a>此既不生则非身界；<a id="a-GC"></a>触界、<a id="a-GD"></a>身识界及身触、<a id="a-GE"></a>身触为缘所生诸受亦不生，<a id="a-GF"></a>此既不生则非触界乃至身触为缘所生诸受。<a id="a-GG"></a>何以故？<a id="a-GH"></a>以不生法离诸戏论，<a id="a-GI"></a>不可施设为身界等故。</p>
  <p id="aGJ">“憍尸迦，<a id="a-GK"></a>意界亦不生，<a id="a-GL"></a>此既不生则非意界；<a id="a-GM"></a>法界、<a id="a-GN"></a>意识界及意触、<a id="a-GO"></a>意触为缘所生诸受亦不生，<a id="a-GP"></a>此既不生则非法界乃至意触为缘所生诸受。<a id="a-GQ"></a>何以故？<a id="a-GR"></a>以不生法离诸戏论，<a id="a-GS"></a>不可施设为意界等故。</p>
  <p id="aGT">“憍尸迦，<a id="a-GU"></a>地界亦不生，<a id="a-GV"></a>此既不生则非地界；<a id="a-GW"></a>水、<a id="a-GX"></a>火、<a id="a-GY"></a>风、<a id="a-GZ"></a>空、<a id="a-Ga"></a>识界亦不生，<a id="a-Gb"></a>此既不生则非水、<a id="a-Gc"></a>火、<a id="a-Gd"></a>风、<a id="a-Ge"></a>空、<a id="a-Gf"></a>识界。<a id="a-Gg"></a>何以故？<a id="a-Gh"></a>以不生法离诸戏论，<a id="a-Gi"></a>不可施设为地界等故。</p>
  <p id="aGj">“憍尸迦，<a id="a-Gk"></a>苦圣谛亦不生，<a id="a-Gl"></a>此既不生则非苦圣谛；<a id="a-Gm"></a>集、<a id="a-Gn"></a>灭、<a id="a-Go"></a>道圣谛亦不生，<a id="a-Gp"></a>此既不生则非集、<a id="a-Gq"></a>灭、<a id="a-Gr"></a>道圣谛。<a id="a-Gs"></a>何以故？<a id="a-Gt"></a>以不生法离诸戏论，<a id="a-Gu"></a>不可施设为苦圣谛等故。</p>
  <p id="aGv">“憍尸迦，<a id="a-Gw"></a>无明亦不生，<a id="a-Gx"></a>此既不生则非无明；<a id="a-Gy"></a>行、<a id="a-Gz"></a>识、<a id="a-H0"></a>名色、<a id="a-H1"></a>六处、<a id="a-H2"></a>触、<a id="a-H3"></a>受、<a id="a-H4"></a>爱、<a id="a-H5"></a>取、<a id="a-H6"></a>有、<a id="a-H7"></a>生、<a id="a-H8"></a>老死愁叹苦忧恼亦不生，<a id="a-H9"></a>此既不生则非行乃至老死愁叹苦忧恼。<a id="a-HA"></a>何以故？<a id="a-HB"></a>以不生法离诸戏论，<a id="a-HC"></a>不可施设为无明等故。</p>
  <p id="aHD">“憍尸迦，<a id="a-HE"></a>内空亦不生，<a id="a-HF"></a>此既不生则非内空；<a id="a-HG"></a>外空、<a id="a-HH"></a>内外空、<a id="a-HI"></a>空空、<a id="a-HJ"></a>大空、<a id="a-HK"></a>胜义空、<a id="a-HL"></a>有为空、<a id="a-HM"></a>无为空、<a id="a-HN"></a>毕竟空、<a id="a-HO"></a>无际空、<a id="a-HP"></a>散空、<a id="a-HQ"></a>无变异空、<a id="a-HR"></a>本性空、<a id="a-HS"></a>自相空、<a id="a-HT"></a>共相空、<a id="a-HU"></a>一切法空、<a id="a-HV"></a>不可得空、<a id="a-HW"></a>无性空、<a id="a-HX"></a>自性空、<a id="a-HY"></a>无性自性空亦不生，<a id="a-HZ"></a>此既不生则非外空乃至无性自性空。<a id="a-Ha"></a>何以故？<a id="a-Hb"></a>以不生法离诸戏论，<a id="a-Hc"></a>不可施设为内空等故。</p>
  <p id="aHd">“憍尸迦，<a id="a-He"></a>真如亦不生，<a id="a-Hf"></a>此既不生则非真如；<a id="a-Hg"></a>法界、<a id="a-Hh"></a>法性、<a id="a-Hi"></a>不虚妄性、<a id="a-Hj"></a>不变异性、<a id="a-Hk"></a>平等性、<a id="a-Hl"></a>离生性、<a id="a-Hm"></a>法定、<a id="a-Hn"></a>法住、<a id="a-Ho"></a>实际、<a id="a-Hp"></a>虚空界、<a id="a-Hq"></a>不思议界亦不生，<a id="a-Hr"></a>此既不生则非法界乃至不思议界。<a id="a-Hs"></a>何以故？<a id="a-Ht"></a>以不生法离诸戏论，<a id="a-Hu"></a>不可施设为真如等故。</p>
  <p id="aHv">“憍尸迦，<a id="a-Hw"></a>布施波罗蜜多亦不生，<a id="a-Hx"></a>此既不生则非布施波罗蜜多；<a id="a-Hy"></a>净戒、<a id="a-Hz"></a>安忍、<a id="a-I0"></a>精进、<a id="a-I1"></a>静虑、<a id="a-I2"></a>般若波罗蜜多亦不生，<a id="a-I3"></a>此既不生则非净戒、<a id="a-I4"></a>安忍、<a id="a-I5"></a>精进、<a id="a-I6"></a>静虑、<a id="a-I7"></a>般若波罗蜜多。<a id="a-I8"></a>何以故？<a id="a-I9"></a>以不生法离诸戏论，<a id="a-IA"></a>不可施设为布施波罗蜜多等故。</p>
  <p id="aIB">“憍尸迦，<a id="a-IC"></a>四静虑亦不生，<a id="a-ID"></a>此既不生则非四静虑；<a id="a-IE"></a>四无量、<a id="a-IF"></a>四无色定亦不生，<a id="a-IG"></a>此既不生则非四无量、<a id="a-IH"></a>四无色定。<a id="a-II"></a>何以故？<a id="a-IJ"></a>以不生法离诸戏论，<a id="a-IK"></a>不可施设为四静虑等故。</p>
  <p id="aIL">“憍尸迦，<a id="a-IM"></a>八解脱亦不生，<a id="a-IN"></a>此既不生则非八解脱；<a id="a-IO"></a>八胜处、<a id="a-IP"></a>九次第定、<a id="a-IQ"></a>十遍处亦不生，<a id="a-IR"></a>此既不生则非八胜处、<a id="a-IS"></a>九次第定、<a id="a-IT"></a>十遍处。<a id="a-IU"></a>何以故？<a id="a-IV"></a>以不生法离诸戏论，<a id="a-IW"></a>不可施设为八解脱等故。</p>
  <p id="aIX">“憍尸迦，<a id="a-IY"></a>四念住亦不生，<a id="a-IZ"></a>此既不生则非四念住；<a id="a-Ia"></a>四正断、<a id="a-Ib"></a>四神足、<a id="a-Ic"></a>五根、<a id="a-Id"></a>五力、<a id="a-Ie"></a>七等觉支、<a id="a-If"></a>八圣道支亦不生，<a id="a-Ig"></a>此既不生则非四正断乃至八圣道支。<a id="a-Ih"></a>何以故？<a id="a-Ii"></a>以不生法离诸戏论，<a id="a-Ij"></a>不可施设为四念住等故。</p>
  <p id="aIk">“憍尸迦，<a id="a-Il"></a>空解脱门亦不生，<a id="a-Im"></a>此既不生则非空解脱门；<a id="a-In"></a>无相、<a id="a-Io"></a>无愿解脱门亦不生，<a id="a-Ip"></a>此既不生则非无相、<a id="a-Iq"></a>无愿解脱门。<a id="a-Ir"></a>何以故？<a id="a-Is"></a>以不生法离诸戏论，<a id="a-It"></a>不可施设为空解脱门等故。</p>
  <p id="aIu">“憍尸迦，<a id="a-Iv"></a>五眼亦不生，<a id="a-Iw"></a>此既不生则非五眼；<a id="a-Ix"></a>六神通亦不生，<a id="a-Iy"></a>此既不生则非六神通。<a id="a-Iz"></a>何以故？<a id="a-J0"></a>以不生法离诸戏论，<a id="a-J1"></a>不可施设为五眼等故。</p>
  <p id="aJ2">“憍尸迦，<a id="a-J3"></a>佛十力亦不生，<a id="a-J4"></a>此既不生则非佛十力；<a id="a-J5"></a>四无所畏、<a id="a-J6"></a>四无礙解、<a id="a-J7"></a>大慈、<a id="a-J8"></a>大悲、<a id="a-J9"></a>大喜、<a id="a-JA"></a>大舍、<a id="a-JB"></a>十八佛不共法亦不生，<a id="a-JC"></a>此既不生则非四无所畏乃至十八佛不共法。<a id="a-JD"></a>何以故？<a id="a-JE"></a>以不生法离诸戏论，<a id="a-JF"></a>不可施设为佛十力等故。</p>
  <p id="aJG">“憍尸迦，<a id="a-JH"></a>无忘失法亦不生，<a id="a-JI"></a>此既不生则非无忘失法；<a id="a-JJ"></a>恒住舍性亦不生，<a id="a-JK"></a>此既不生则非恒住舍性。<a id="a-JL"></a>何以故？<a id="a-JM"></a>以不生法离诸戏论，<a id="a-JN"></a>不可施设为无忘失法等故。</p>
  <p id="aJO">“憍尸迦，<a id="a-JP"></a>一切智亦不生，<a id="a-JQ"></a>此既不生则非一切智；<a id="a-JR"></a>道相智、<a id="a-JS"></a>一切相智亦不生，<a id="a-JT"></a>此既不生则非道相智、<a id="a-JU"></a>一切相智。<a id="a-JV"></a>何以故？<a id="a-JW"></a>以不生法离诸戏论，<a id="a-JX"></a>不可施设为一切智等故。</p>
  <p id="aJY">“憍尸迦，<a id="a-JZ"></a>一切陀罗尼门亦不生，<a id="a-Ja"></a>此既不生则非一切陀罗尼门；<a id="a-Jb"></a>一切三摩地门亦不生，<a id="a-Jc"></a>此既不生则非一切三摩地门。<a id="a-Jd"></a>何以故？<a id="a-Je"></a>以不生法离诸戏论，<a id="a-Jf"></a>不可施设为一切陀罗尼门等故。</p>
  <p id="aJg">“憍尸迦，<a id="a-Jh"></a>预流亦不生，<a id="a-Ji"></a>此既不生则非预流；<a id="a-Jj"></a>一来、<a id="a-Jk"></a>不还、<a id="a-Jl"></a>阿罗汉亦不生，<a id="a-Jm"></a>此既不生则非一来、<a id="a-Jn"></a>不还、<a id="a-Jo"></a>阿罗汉。<a id="a-Jp"></a>何以故？<a id="a-Jq"></a>以不生法离诸戏论，<a id="a-Jr"></a>不可施设为预流等故。</p>
  <p id="aJs">“憍尸迦，<a id="a-Jt"></a>预流向预流果亦不生，<a id="a-Ju"></a>此既不生则非预流向预流果；<a id="a-Jv"></a>一来向一来果、<a id="a-Jw"></a>不还向不还果、<a id="a-Jx"></a>阿罗汉向阿罗汉果亦不生，<a id="a-Jy"></a>此既不生则非一来向一来果、<a id="a-Jz"></a>不还向不还果、<a id="a-K0"></a>阿罗汉向阿罗汉果。<a id="a-K1"></a>何以故？<a id="a-K2"></a>以不生法离诸戏论，<a id="a-K3"></a>不可施设为预流向预流果等故。</p>
  <p id="aK4">“憍尸迦，<a id="a-K5"></a>独觉亦不生，<a id="a-K6"></a>此既不生则非独觉；<a id="a-K7"></a>独觉向独觉果亦不生，<a id="a-K8"></a>此既不生则非独觉向独觉果。<a id="a-K9"></a>何以故？<a id="a-KA"></a>以不生法离诸戏论，<a id="a-KB"></a>不可施设为独觉等故。</p>
  <p id="aKC">“憍尸迦，<a id="a-KD"></a>菩萨摩诃萨亦不生，<a id="a-KE"></a>此既不生则非菩萨摩诃萨；<a id="a-KF"></a>三藐三佛陀亦不生，<a id="a-KG"></a>此既不生则非三藐三佛陀。<a id="a-KH"></a>何以故？<a id="a-KI"></a>以不生法离诸戏论，<a id="a-KJ"></a>不可施设为菩萨摩诃萨等故。</p>
  <p id="aKK">“憍尸迦，<a id="a-KL"></a>菩萨摩诃萨法亦不生，<a id="a-KM"></a>此既不生则非菩萨摩诃萨法；<a id="a-KN"></a>无上正等菩提亦不生，<a id="a-KO"></a>此既不生则非无上正等菩提。<a id="a-KP"></a>何以故？<a id="a-KQ"></a>以不生法离诸戏论，<a id="a-KR"></a>不可施设为菩萨摩诃萨法等故。</p>
  <p id="aKS">“憍尸迦，<a id="a-KT"></a>声闻乘亦不生，<a id="a-KU"></a>此既不生则非声闻乘；<a id="a-KV"></a>独觉乘、<a id="a-KW"></a>无上乘亦不生，<a id="a-KX"></a>此既不生则非独觉乘、<a id="a-KY"></a>无上乘。<a id="a-KZ"></a>何以故？<a id="a-Ka"></a>以不生法离诸戏论，<a id="a-Kb"></a>不可施设为声闻乘等故。<a id="a-Kc"></a>”</p>
 </body>
</html>