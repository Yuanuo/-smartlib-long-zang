<!doctype html>
<html id="z3IBShtz" data-ver="1475">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第六十二</h1>
  <h2 id="a2">初分无所得品第十八之二</h2>
  <p id="a3">“舍利子，<a id="a-4"></a>耳界无所有不可得故，<a id="a-5"></a>前、<a id="a-6"></a>后、<a id="a-7"></a>中际菩萨摩诃萨不可得；<a id="a-8"></a>声界、<a id="a-9"></a>耳识界及耳触、<a id="a-A"></a>耳触为缘所生诸受无所有故，<a id="a-B"></a>前、<a id="a-C"></a>后、<a id="a-D"></a>中际菩萨摩诃萨不可得。<a id="a-E"></a>耳界空故，<a id="a-F"></a>前、<a id="a-G"></a>后、<a id="a-H"></a>中际菩萨摩诃萨不可得；<a id="a-I"></a>声界、<a id="a-J"></a>耳识界及耳触、<a id="a-K"></a>耳触为缘所生诸受空故，<a id="a-L"></a>前、<a id="a-M"></a>后、<a id="a-N"></a>中际菩萨摩诃萨不可得。<a id="a-O"></a>耳界远离故，<a id="a-P"></a>前、<a id="a-Q"></a>后、<a id="a-R"></a>中际菩萨摩诃萨不可得；<a id="a-S"></a>声界、<a id="a-T"></a>耳识界及耳触、<a id="a-U"></a>耳触为缘所生诸受远离故，<a id="a-V"></a>前、<a id="a-W"></a>后、<a id="a-X"></a>中际菩萨摩诃萨不可得。<a id="a-Y"></a>耳界无自性故，<a id="a-Z"></a>前、<a id="a-a"></a>后、<a id="a-b"></a>中际菩萨摩诃萨不可得；<a id="a-c"></a>声界、<a id="a-d"></a>耳识界及耳触、<a id="a-e"></a>耳触为缘所生诸受无自性故，<a id="a-f"></a>前、<a id="a-g"></a>后、<a id="a-h"></a>中际菩萨摩诃萨不可得。<a id="a-i"></a>何以故？<a id="a-j"></a>舍利子，<a id="a-k"></a>耳界、<a id="a-l"></a>声界、<a id="a-m"></a>耳识界及耳触、<a id="a-n"></a>耳触为缘所生诸受无所有、<a id="a-o"></a>空、<a id="a-p"></a>远离、<a id="a-q"></a>无自性中，<a id="a-r"></a>前、<a id="a-s"></a>后、<a id="a-t"></a>中际菩萨摩诃萨皆不可得故。<a id="a-u"></a>舍利子，<a id="a-v"></a>非耳界乃至耳触为缘所生诸受无所有有异，<a id="a-w"></a>非耳界乃至耳触为缘所生诸受空有异，<a id="a-x"></a>非耳界乃至耳触为缘所生诸受远离有异，<a id="a-y"></a>非耳界乃至耳触为缘所生诸受无自性有异，<a id="a-z"></a>非前际菩萨摩诃萨有异，<a id="a-10"></a>非后际菩萨摩诃萨有异，<a id="a-11"></a>非中际菩萨摩诃萨有异。<a id="a-12"></a>舍利子，<a id="a-13"></a>若耳界乃至耳触为缘所生诸受无所有，<a id="a-14"></a>若耳界乃至耳触为缘所生诸受空，<a id="a-15"></a>若耳界乃至耳触为缘所生诸受远离，<a id="a-16"></a>若耳界乃至耳触为缘所生诸受无自性，<a id="a-17"></a>若前际菩萨摩诃萨，<a id="a-18"></a>若后际菩萨摩诃萨，<a id="a-19"></a>若中际菩萨摩诃萨，<a id="a-1A"></a>如是一切法无二、<a id="a-1B"></a>无二分。<a id="a-1C"></a>舍利子，<a id="a-1D"></a>由此缘故我作是说：<a id="a-1E"></a>前际菩萨摩诃萨不可得，<a id="a-1F"></a>后际菩萨摩诃萨不可得，<a id="a-1G"></a>中际菩萨摩诃萨不可得。</p>
  <p id="a1H">“舍利子，<a id="a-1I"></a>鼻界无所有故，<a id="a-1J"></a>前、<a id="a-1K"></a>后、<a id="a-1L"></a>中际菩萨摩诃萨不可得；<a id="a-1M"></a>香界、<a id="a-1N"></a>鼻识界及鼻触、<a id="a-1O"></a>鼻触为缘所生诸受无所有故，<a id="a-1P"></a>前、<a id="a-1Q"></a>后、<a id="a-1R"></a>中际菩萨摩诃萨不可得。<a id="a-1S"></a>鼻界空故，<a id="a-1T"></a>前、<a id="a-1U"></a>后、<a id="a-1V"></a>中际菩萨摩诃萨不可得；<a id="a-1W"></a>香界、<a id="a-1X"></a>鼻识界及鼻触、<a id="a-1Y"></a>鼻触为缘所生诸受空故，<a id="a-1Z"></a>前、<a id="a-1a"></a>后、<a id="a-1b"></a>中际菩萨摩诃萨不可得。<a id="a-1c"></a>鼻界远离故，<a id="a-1d"></a>前、<a id="a-1e"></a>后、<a id="a-1f"></a>中际菩萨摩诃萨不可得；<a id="a-1g"></a>香界、<a id="a-1h"></a>鼻识界及鼻触、<a id="a-1i"></a>鼻触为缘所生诸受远离故，<a id="a-1j"></a>前、<a id="a-1k"></a>后、<a id="a-1l"></a>中际菩萨摩诃萨不可得。<a id="a-1m"></a>鼻界无自性故，<a id="a-1n"></a>前、<a id="a-1o"></a>后、<a id="a-1p"></a>中际菩萨摩诃萨不可得；<a id="a-1q"></a>香界、<a id="a-1r"></a>鼻识界及鼻触、<a id="a-1s"></a>鼻触为缘所生诸受无自性故，<a id="a-1t"></a>前、<a id="a-1u"></a>后、<a id="a-1v"></a>中际菩萨摩诃萨不可得。<a id="a-1w"></a>何以故？<a id="a-1x"></a>舍利子，<a id="a-1y"></a>鼻界、<a id="a-1z"></a>香界、<a id="a-20"></a>鼻识界及鼻触、<a id="a-21"></a>鼻触为缘所生诸受无所有、<a id="a-22"></a>空、<a id="a-23"></a>远离、<a id="a-24"></a>无自性中，<a id="a-25"></a>前、<a id="a-26"></a>后、<a id="a-27"></a>中际菩萨摩诃萨皆不可得故。<a id="a-28"></a>舍利子，<a id="a-29"></a>非鼻界乃至鼻触为缘所生诸受无所有有异，<a id="a-2A"></a>非鼻界乃至鼻触为缘所生诸受空有异，<a id="a-2B"></a>非鼻界乃至鼻触为缘所生诸受远离有异，<a id="a-2C"></a>非鼻界乃至鼻触为缘所生诸受无自性有异，<a id="a-2D"></a>非前际菩萨摩诃萨有异，<a id="a-2E"></a>非后际菩萨摩诃萨有异，<a id="a-2F"></a>非中际菩萨摩诃萨有异。<a id="a-2G"></a>舍利子，<a id="a-2H"></a>若鼻界乃至鼻触为缘所生诸受无所有，<a id="a-2I"></a>若鼻界乃至鼻触为缘所生诸受空，<a id="a-2J"></a>若鼻界乃至鼻触为缘所生诸受远离，<a id="a-2K"></a>若鼻界乃至鼻触为缘所生诸受无自性，<a id="a-2L"></a>若前际菩萨摩诃萨，<a id="a-2M"></a>若后际菩萨摩诃萨，<a id="a-2N"></a>若中际菩萨摩诃萨，<a id="a-2O"></a>如是一切法无二、<a id="a-2P"></a>无二分。<a id="a-2Q"></a>舍利子，<a id="a-2R"></a>由此缘故我作是说：<a id="a-2S"></a>前际菩萨摩诃萨不可得，<a id="a-2T"></a>后际菩萨摩诃萨不可得，<a id="a-2U"></a>中际菩萨摩诃萨不可得。</p>
  <p id="a2V">“舍利子，<a id="a-2W"></a>舌界无所有故，<a id="a-2X"></a>前、<a id="a-2Y"></a>后、<a id="a-2Z"></a>中际菩萨摩诃萨不可得；<a id="a-2a"></a>味界、<a id="a-2b"></a>舌识界及舌触、<a id="a-2c"></a>舌触为缘所生诸受无所有故，<a id="a-2d"></a>前、<a id="a-2e"></a>后、<a id="a-2f"></a>中际菩萨摩诃萨不可得。<a id="a-2g"></a>舌界空故，<a id="a-2h"></a>前、<a id="a-2i"></a>后、<a id="a-2j"></a>中际菩萨摩诃萨不可得；<a id="a-2k"></a>味界、<a id="a-2l"></a>舌识界及舌触、<a id="a-2m"></a>舌触为缘所生诸受空故，<a id="a-2n"></a>前、<a id="a-2o"></a>后、<a id="a-2p"></a>中际菩萨摩诃萨不可得。<a id="a-2q"></a>舌界远离故，<a id="a-2r"></a>前、<a id="a-2s"></a>后、<a id="a-2t"></a>中际菩萨摩诃萨不可得；<a id="a-2u"></a>味界、<a id="a-2v"></a>舌识界及舌触、<a id="a-2w"></a>舌触为缘所生诸受远离故，<a id="a-2x"></a>前、<a id="a-2y"></a>后、<a id="a-2z"></a>中际菩萨摩诃萨不可得。<a id="a-30"></a>舌界无自性故，<a id="a-31"></a>前、<a id="a-32"></a>后、<a id="a-33"></a>中际菩萨摩诃萨不可得；<a id="a-34"></a>味界、<a id="a-35"></a>舌识界及舌触、<a id="a-36"></a>舌触为缘所生诸受无自性故，<a id="a-37"></a>前、<a id="a-38"></a>后、<a id="a-39"></a>中际菩萨摩诃萨不可得。<a id="a-3A"></a>何以故？<a id="a-3B"></a>舍利子，<a id="a-3C"></a>舌界、<a id="a-3D"></a>味界、<a id="a-3E"></a>舌识界及舌触、<a id="a-3F"></a>舌触为缘所生诸受无所有、<a id="a-3G"></a>空、<a id="a-3H"></a>远离、<a id="a-3I"></a>无自性中，<a id="a-3J"></a>前、<a id="a-3K"></a>后、<a id="a-3L"></a>中际菩萨摩诃萨皆不可得故。<a id="a-3M"></a>舍利子，<a id="a-3N"></a>非舌界乃至舌触为缘所生诸受无所有有异，<a id="a-3O"></a>非舌界乃至舌触为缘所生诸受空有异，<a id="a-3P"></a>非舌界乃至舌触为缘所生诸受远离有异，<a id="a-3Q"></a>非舌界乃至舌触为缘所生诸受无自性有异，<a id="a-3R"></a>非前际菩萨摩诃萨有异，<a id="a-3S"></a>非后际菩萨摩诃萨有异，<a id="a-3T"></a>非中际菩萨摩诃萨有异。<a id="a-3U"></a>舍利子，<a id="a-3V"></a>若舌界乃至舌触为缘所生诸受无所有，<a id="a-3W"></a>若舌界乃至舌触为缘所生诸受空，<a id="a-3X"></a>若舌界乃至舌触为缘所生诸受远离，<a id="a-3Y"></a>若舌界乃至舌触为缘所生诸受无自性，<a id="a-3Z"></a>若前际菩萨摩诃萨，<a id="a-3a"></a>若后际菩萨摩诃萨，<a id="a-3b"></a>若中际菩萨摩诃萨，<a id="a-3c"></a>如是一切法无二、<a id="a-3d"></a>无二分。<a id="a-3e"></a>舍利子，<a id="a-3f"></a>由此缘故我作是说：<a id="a-3g"></a>前际菩萨摩诃萨不可得，<a id="a-3h"></a>后际菩萨摩诃萨不可得，<a id="a-3i"></a>中际菩萨摩诃萨不可得。</p>
  <p id="a3j">“舍利子，<a id="a-3k"></a>身界无所有故，<a id="a-3l"></a>前、<a id="a-3m"></a>后、<a id="a-3n"></a>中际菩萨摩诃萨不可得；<a id="a-3o"></a>触界、<a id="a-3p"></a>身识界及身触、<a id="a-3q"></a>身触为缘所生诸受无所有故，<a id="a-3r"></a>前、<a id="a-3s"></a>后、<a id="a-3t"></a>中际菩萨摩诃萨不可得。<a id="a-3u"></a>身界空故，<a id="a-3v"></a>前、<a id="a-3w"></a>后、<a id="a-3x"></a>中际菩萨摩诃萨不可得；<a id="a-3y"></a>触界、<a id="a-3z"></a>身识界及身触、<a id="a-40"></a>身触为缘所生诸受空故，<a id="a-41"></a>前、<a id="a-42"></a>后、<a id="a-43"></a>中际菩萨摩诃萨不可得。<a id="a-44"></a>身界远离故，<a id="a-45"></a>前、<a id="a-46"></a>后、<a id="a-47"></a>中际菩萨摩诃萨不可得；<a id="a-48"></a>触界、<a id="a-49"></a>身识界及身触、<a id="a-4A"></a>身触为缘所生诸受远离故，<a id="a-4B"></a>前、<a id="a-4C"></a>后、<a id="a-4D"></a>中际菩萨摩诃萨不可得。<a id="a-4E"></a>身界无自性故，<a id="a-4F"></a>前、<a id="a-4G"></a>后、<a id="a-4H"></a>中际菩萨摩诃萨不可得；<a id="a-4I"></a>触界、<a id="a-4J"></a>身识界及身触、<a id="a-4K"></a>身触为缘所生诸受无自性故，<a id="a-4L"></a>前、<a id="a-4M"></a>后、<a id="a-4N"></a>中际菩萨摩诃萨不可得。<a id="a-4O"></a>何以故？<a id="a-4P"></a>舍利子，<a id="a-4Q"></a>身界、<a id="a-4R"></a>触界、<a id="a-4S"></a>身识界及身触、<a id="a-4T"></a>身触为缘所生诸受无所有、<a id="a-4U"></a>空、<a id="a-4V"></a>远离、<a id="a-4W"></a>无自性中，<a id="a-4X"></a>前、<a id="a-4Y"></a>后、<a id="a-4Z"></a>中际菩萨摩诃萨皆不可得故。<a id="a-4a"></a>舍利子，<a id="a-4b"></a>非身界乃至身触为缘所生诸受无所有有异，<a id="a-4c"></a>非身界乃至身触为缘所生诸受空有异，<a id="a-4d"></a>非身界乃至身触为缘所生诸受远离有异，<a id="a-4e"></a>非身界乃至身触为缘所生诸受无自性有异，<a id="a-4f"></a>非前际菩萨摩诃萨有异，<a id="a-4g"></a>非后际菩萨摩诃萨有异，<a id="a-4h"></a>非中际菩萨摩诃萨有异。<a id="a-4i"></a>舍利子，<a id="a-4j"></a>若身界乃至身触为缘所生诸受无所有，<a id="a-4k"></a>若身界乃至身触为缘所生诸受空，<a id="a-4l"></a>若身界乃至身触为缘所生诸受远离，<a id="a-4m"></a>若身界乃至身触为缘所生诸受无自性，<a id="a-4n"></a>若前际菩萨摩诃萨，<a id="a-4o"></a>若后际菩萨摩诃萨，<a id="a-4p"></a>若中际菩萨摩诃萨，<a id="a-4q"></a>如是一切法无二、<a id="a-4r"></a>无二分。<a id="a-4s"></a>舍利子，<a id="a-4t"></a>由此缘故我作是说：<a id="a-4u"></a>前际菩萨摩诃萨不可得，<a id="a-4v"></a>后际菩萨摩诃萨不可得，<a id="a-4w"></a>中际菩萨摩诃萨不可得。</p>
  <p id="a4x">“舍利子，<a id="a-4y"></a>意界无所有故，<a id="a-4z"></a>前、<a id="a-50"></a>后、<a id="a-51"></a>中际菩萨摩诃萨不可得；<a id="a-52"></a>法界、<a id="a-53"></a>意识界及意触、<a id="a-54"></a>意触为缘所生诸受无所有故，<a id="a-55"></a>前、<a id="a-56"></a>后、<a id="a-57"></a>中际菩萨摩诃萨不可得。<a id="a-58"></a>意界空故，<a id="a-59"></a>前、<a id="a-5A"></a>后、<a id="a-5B"></a>中际菩萨摩诃萨不可得；<a id="a-5C"></a>法界、<a id="a-5D"></a>意识界及意触、<a id="a-5E"></a>意触为缘所生诸受空故，<a id="a-5F"></a>前、<a id="a-5G"></a>后、<a id="a-5H"></a>中际菩萨摩诃萨不可得。<a id="a-5I"></a>意界远离故，<a id="a-5J"></a>前、<a id="a-5K"></a>后、<a id="a-5L"></a>中际菩萨摩诃萨不可得；<a id="a-5M"></a>法界、<a id="a-5N"></a>意识界及意触、<a id="a-5O"></a>意触为缘所生诸受远离故，<a id="a-5P"></a>前、<a id="a-5Q"></a>后、<a id="a-5R"></a>中际菩萨摩诃萨不可得。<a id="a-5S"></a>意界无自性故，<a id="a-5T"></a>前、<a id="a-5U"></a>后、<a id="a-5V"></a>中际菩萨摩诃萨不可得；<a id="a-5W"></a>法界、<a id="a-5X"></a>意识界及意触、<a id="a-5Y"></a>意触为缘所生诸受无自性故，<a id="a-5Z"></a>前、<a id="a-5a"></a>后、<a id="a-5b"></a>中际菩萨摩诃萨不可得。<a id="a-5c"></a>何以故？<a id="a-5d"></a>舍利子，<a id="a-5e"></a>意界、<a id="a-5f"></a>法界、<a id="a-5g"></a>意识界及意触、<a id="a-5h"></a>意触为缘所生诸受无所有、<a id="a-5i"></a>空、<a id="a-5j"></a>远离、<a id="a-5k"></a>无自性中，<a id="a-5l"></a>前、<a id="a-5m"></a>后、<a id="a-5n"></a>中际菩萨摩诃萨皆不可得故。<a id="a-5o"></a>舍利子，<a id="a-5p"></a>非意界乃至意触为缘所生诸受无所有有异，<a id="a-5q"></a>非意界乃至意触为缘所生诸受空有异，<a id="a-5r"></a>非意界乃至意触为缘所生诸受远离有异，<a id="a-5s"></a>非意界乃至意触为缘所生诸受无自性有异，<a id="a-5t"></a>非前际菩萨摩诃萨有异，<a id="a-5u"></a>非后际菩萨摩诃萨有异，<a id="a-5v"></a>非中际菩萨摩诃萨有异。<a id="a-5w"></a>舍利子，<a id="a-5x"></a>若意界乃至意触为缘所生诸受无所有，<a id="a-5y"></a>若意界乃至意触为缘所生诸受空，<a id="a-5z"></a>若意界乃至意触为缘所生诸受远离，<a id="a-60"></a>若意界乃至意触为缘所生诸受无自性，<a id="a-61"></a>若前际菩萨摩诃萨，<a id="a-62"></a>若后际菩萨摩诃萨，<a id="a-63"></a>若中际菩萨摩诃萨，<a id="a-64"></a>如是一切法无二、<a id="a-65"></a>无二分。<a id="a-66"></a>舍利子，<a id="a-67"></a>由此缘故我作是说：<a id="a-68"></a>前际菩萨摩诃萨不可得，<a id="a-69"></a>后际菩萨摩诃萨不可得，<a id="a-6A"></a>中际菩萨摩诃萨不可得。</p>
  <p id="a6B">“舍利子，<a id="a-6C"></a>地界无所有故，<a id="a-6D"></a>前、<a id="a-6E"></a>后、<a id="a-6F"></a>中际菩萨摩诃萨不可得；<a id="a-6G"></a>水、<a id="a-6H"></a>火、<a id="a-6I"></a>风、<a id="a-6J"></a>空、<a id="a-6K"></a>识界无所有故，<a id="a-6L"></a>前、<a id="a-6M"></a>后、<a id="a-6N"></a>中际菩萨摩诃萨不可得。<a id="a-6O"></a>地界空故，<a id="a-6P"></a>前、<a id="a-6Q"></a>后、<a id="a-6R"></a>中际菩萨摩诃萨不可得；<a id="a-6S"></a>水、<a id="a-6T"></a>火、<a id="a-6U"></a>风、<a id="a-6V"></a>空、<a id="a-6W"></a>识界空故，<a id="a-6X"></a>前、<a id="a-6Y"></a>后、<a id="a-6Z"></a>中际菩萨摩诃萨不可得。<a id="a-6a"></a>地界远离故，<a id="a-6b"></a>前、<a id="a-6c"></a>后、<a id="a-6d"></a>中际菩萨摩诃萨不可得；<a id="a-6e"></a>水、<a id="a-6f"></a>火、<a id="a-6g"></a>风、<a id="a-6h"></a>空、<a id="a-6i"></a>识界远离故，<a id="a-6j"></a>前、<a id="a-6k"></a>后、<a id="a-6l"></a>中际菩萨摩诃萨不可得。<a id="a-6m"></a>地界无自性故，<a id="a-6n"></a>前、<a id="a-6o"></a>后、<a id="a-6p"></a>中际菩萨摩诃萨不可得；<a id="a-6q"></a>水、<a id="a-6r"></a>火、<a id="a-6s"></a>风、<a id="a-6t"></a>空、<a id="a-6u"></a>识界无自性故，<a id="a-6v"></a>前、<a id="a-6w"></a>后、<a id="a-6x"></a>中际菩萨摩诃萨不可得。<a id="a-6y"></a>何以故？<a id="a-6z"></a>舍利子，<a id="a-70"></a>地、<a id="a-71"></a>水、<a id="a-72"></a>火、<a id="a-73"></a>风、<a id="a-74"></a>空、<a id="a-75"></a>识界无所有、<a id="a-76"></a>空、<a id="a-77"></a>远离、<a id="a-78"></a>无自性中，<a id="a-79"></a>前、<a id="a-7A"></a>后、<a id="a-7B"></a>中际菩萨摩诃萨皆不可得故。<a id="a-7C"></a>舍利子，<a id="a-7D"></a>非地、<a id="a-7E"></a>水、<a id="a-7F"></a>火、<a id="a-7G"></a>风、<a id="a-7H"></a>空、<a id="a-7I"></a>识界无所有有异，<a id="a-7J"></a>非地、<a id="a-7K"></a>水、<a id="a-7L"></a>火、<a id="a-7M"></a>风、<a id="a-7N"></a>空、<a id="a-7O"></a>识界空有异，<a id="a-7P"></a>非地、<a id="a-7Q"></a>水、<a id="a-7R"></a>火、<a id="a-7S"></a>风、<a id="a-7T"></a>空、<a id="a-7U"></a>识界远离有异，<a id="a-7V"></a>非地、<a id="a-7W"></a>水、<a id="a-7X"></a>火、<a id="a-7Y"></a>风、<a id="a-7Z"></a>空、<a id="a-7a"></a>识界无自性有异，<a id="a-7b"></a>非前际菩萨摩诃萨有异，<a id="a-7c"></a>非后际菩萨摩诃萨有异，<a id="a-7d"></a>非中际菩萨摩诃萨有异。<a id="a-7e"></a>舍利子，<a id="a-7f"></a>若地、<a id="a-7g"></a>水、<a id="a-7h"></a>火、<a id="a-7i"></a>风、<a id="a-7j"></a>空、<a id="a-7k"></a>识界无所有，<a id="a-7l"></a>若地、<a id="a-7m"></a>水、<a id="a-7n"></a>火、<a id="a-7o"></a>风、<a id="a-7p"></a>空、<a id="a-7q"></a>识界空，<a id="a-7r"></a>若地、<a id="a-7s"></a>水、<a id="a-7t"></a>火、<a id="a-7u"></a>风、<a id="a-7v"></a>空、<a id="a-7w"></a>识界远离，<a id="a-7x"></a>若地、<a id="a-7y"></a>水、<a id="a-7z"></a>火、<a id="a-80"></a>风、<a id="a-81"></a>空、<a id="a-82"></a>识界无自性，<a id="a-83"></a>若前际菩萨摩诃萨，<a id="a-84"></a>若后际菩萨摩诃萨，<a id="a-85"></a>若中际菩萨摩诃萨，<a id="a-86"></a>如是一切法无二、<a id="a-87"></a>无二分。<a id="a-88"></a>舍利子，<a id="a-89"></a>由此缘故我作是说：<a id="a-8A"></a>前际菩萨摩诃萨不可得，<a id="a-8B"></a>后际菩萨摩诃萨不可得，<a id="a-8C"></a>中际菩萨摩诃萨不可得。</p>
  <p id="a8D">“舍利子，<a id="a-8E"></a>苦圣谛无所有故，<a id="a-8F"></a>前、<a id="a-8G"></a>后、<a id="a-8H"></a>中际菩萨摩诃萨不可得；<a id="a-8I"></a>集、<a id="a-8J"></a>灭、<a id="a-8K"></a>道圣谛无所有故，<a id="a-8L"></a>前、<a id="a-8M"></a>后、<a id="a-8N"></a>中际菩萨摩诃萨不可得。<a id="a-8O"></a>苦圣谛空故，<a id="a-8P"></a>前、<a id="a-8Q"></a>后、<a id="a-8R"></a>中际菩萨摩诃萨不可得；<a id="a-8S"></a>集、<a id="a-8T"></a>灭、<a id="a-8U"></a>道圣谛空故，<a id="a-8V"></a>前、<a id="a-8W"></a>后、<a id="a-8X"></a>中际菩萨摩诃萨不可得。<a id="a-8Y"></a>苦圣谛远离故，<a id="a-8Z"></a>前、<a id="a-8a"></a>后、<a id="a-8b"></a>中际菩萨摩诃萨不可得；<a id="a-8c"></a>集、<a id="a-8d"></a>灭、<a id="a-8e"></a>道圣谛远离故，<a id="a-8f"></a>前、<a id="a-8g"></a>后、<a id="a-8h"></a>中际菩萨摩诃萨不可得。<a id="a-8i"></a>苦圣谛无自性故，<a id="a-8j"></a>前、<a id="a-8k"></a>后、<a id="a-8l"></a>中际菩萨摩诃萨不可得；<a id="a-8m"></a>集、<a id="a-8n"></a>灭、<a id="a-8o"></a>道圣谛无自性故，<a id="a-8p"></a>前、<a id="a-8q"></a>后、<a id="a-8r"></a>中际菩萨摩诃萨不可得。<a id="a-8s"></a>何以故？<a id="a-8t"></a>舍利子，<a id="a-8u"></a>苦、<a id="a-8v"></a>集、<a id="a-8w"></a>灭、<a id="a-8x"></a>道圣谛无所有、<a id="a-8y"></a>空、<a id="a-8z"></a>远离、<a id="a-90"></a>无自性中，<a id="a-91"></a>前、<a id="a-92"></a>后、<a id="a-93"></a>中际菩萨摩诃萨皆不可得故。<a id="a-94"></a>舍利子，<a id="a-95"></a>非苦、<a id="a-96"></a>集、<a id="a-97"></a>灭、<a id="a-98"></a>道圣谛无所有有异，<a id="a-99"></a>非苦、<a id="a-9A"></a>集、<a id="a-9B"></a>灭、<a id="a-9C"></a>道圣谛空有异，<a id="a-9D"></a>非苦、<a id="a-9E"></a>集、<a id="a-9F"></a>灭、<a id="a-9G"></a>道圣谛远离有异，<a id="a-9H"></a>非苦、<a id="a-9I"></a>集、<a id="a-9J"></a>灭、<a id="a-9K"></a>道圣谛无自性有异，<a id="a-9L"></a>非前际菩萨摩诃萨有异，<a id="a-9M"></a>非后际菩萨摩诃萨有异，<a id="a-9N"></a>非中际菩萨摩诃萨有异。<a id="a-9O"></a>舍利子，<a id="a-9P"></a>若苦、<a id="a-9Q"></a>集、<a id="a-9R"></a>灭、<a id="a-9S"></a>道圣谛无所有，<a id="a-9T"></a>若苦、<a id="a-9U"></a>集、<a id="a-9V"></a>灭、<a id="a-9W"></a>道圣谛空，<a id="a-9X"></a>若苦、<a id="a-9Y"></a>集、<a id="a-9Z"></a>灭、<a id="a-9a"></a>道圣谛远离，<a id="a-9b"></a>若苦、<a id="a-9c"></a>集、<a id="a-9d"></a>灭、<a id="a-9e"></a>道圣谛无自性，<a id="a-9f"></a>若前际菩萨摩诃萨，<a id="a-9g"></a>若后际菩萨摩诃萨，<a id="a-9h"></a>若中际菩萨摩诃萨，<a id="a-9i"></a>如是一切法无二、<a id="a-9j"></a>无二分。<a id="a-9k"></a>舍利子，<a id="a-9l"></a>由此缘故我作是说：<a id="a-9m"></a>前际菩萨摩诃萨不可得，<a id="a-9n"></a>后际菩萨摩诃萨不可得，<a id="a-9o"></a>中际菩萨摩诃萨不可得。</p>
  <p id="a9p">“舍利子，<a id="a-9q"></a>无明无所有故，<a id="a-9r"></a>前、<a id="a-9s"></a>后、<a id="a-9t"></a>中际菩萨摩诃萨不可得；<a id="a-9u"></a>行、<a id="a-9v"></a>识、<a id="a-9w"></a>名色、<a id="a-9x"></a>六处、<a id="a-9y"></a>触、<a id="a-9z"></a>受、<a id="a-A0"></a>爱、<a id="a-A1"></a>取、<a id="a-A2"></a>有、<a id="a-A3"></a>生、<a id="a-A4"></a>老死愁叹苦忧恼无所有故，<a id="a-A5"></a>前、<a id="a-A6"></a>后、<a id="a-A7"></a>中际菩萨摩诃萨不可得。<a id="a-A8"></a>无明空故，<a id="a-A9"></a>前、<a id="a-AA"></a>后、<a id="a-AB"></a>中际菩萨摩诃萨不可得；<a id="a-AC"></a>行、<a id="a-AD"></a>识、<a id="a-AE"></a>名色、<a id="a-AF"></a>六处、<a id="a-AG"></a>触、<a id="a-AH"></a>受、<a id="a-AI"></a>爱、<a id="a-AJ"></a>取、<a id="a-AK"></a>有、<a id="a-AL"></a>生、<a id="a-AM"></a>老死愁叹苦忧恼空故，<a id="a-AN"></a>前、<a id="a-AO"></a>后、<a id="a-AP"></a>中际菩萨摩诃萨不可得。<a id="a-AQ"></a>无明远离故，<a id="a-AR"></a>前、<a id="a-AS"></a>后、<a id="a-AT"></a>中际菩萨摩诃萨不可得；<a id="a-AU"></a>行、<a id="a-AV"></a>识、<a id="a-AW"></a>名色、<a id="a-AX"></a>六处、<a id="a-AY"></a>触、<a id="a-AZ"></a>受、<a id="a-Aa"></a>爱、<a id="a-Ab"></a>取、<a id="a-Ac"></a>有、<a id="a-Ad"></a>生、<a id="a-Ae"></a>老死愁叹苦忧恼远离故，<a id="a-Af"></a>前、<a id="a-Ag"></a>后、<a id="a-Ah"></a>中际菩萨摩诃萨不可得。<a id="a-Ai"></a>无明无自性故，<a id="a-Aj"></a>前、<a id="a-Ak"></a>后、<a id="a-Al"></a>中际菩萨摩诃萨不可得；<a id="a-Am"></a>行、<a id="a-An"></a>识、<a id="a-Ao"></a>名色、<a id="a-Ap"></a>六处、<a id="a-Aq"></a>触、<a id="a-Ar"></a>受、<a id="a-As"></a>爱、<a id="a-At"></a>取、<a id="a-Au"></a>有、<a id="a-Av"></a>生、<a id="a-Aw"></a>老死愁叹苦忧恼无自性故，<a id="a-Ax"></a>前、<a id="a-Ay"></a>后、<a id="a-Az"></a>中际菩萨摩诃萨不可得。<a id="a-B0"></a>何以故？<a id="a-B1"></a>舍利子，<a id="a-B2"></a>无明、<a id="a-B3"></a>行、<a id="a-B4"></a>识、<a id="a-B5"></a>名色、<a id="a-B6"></a>六处、<a id="a-B7"></a>触、<a id="a-B8"></a>受、<a id="a-B9"></a>爱、<a id="a-BA"></a>取、<a id="a-BB"></a>有、<a id="a-BC"></a>生、<a id="a-BD"></a>老死愁叹苦忧恼无所有、<a id="a-BE"></a>空、<a id="a-BF"></a>远离、<a id="a-BG"></a>无自性中，<a id="a-BH"></a>前、<a id="a-BI"></a>后、<a id="a-BJ"></a>中际菩萨摩诃萨皆不可得故。<a id="a-BK"></a>舍利子，<a id="a-BL"></a>非无明乃至老死愁叹苦忧恼无所有有异，<a id="a-BM"></a>非无明乃至老死愁叹苦忧恼空有异，<a id="a-BN"></a>非无明乃至老死愁叹苦忧恼远离有异，<a id="a-BO"></a>非无明乃至老死愁叹苦忧恼无自性有异，<a id="a-BP"></a>非前际菩萨摩诃萨有异，<a id="a-BQ"></a>非后际菩萨摩诃萨有异，<a id="a-BR"></a>非中际菩萨摩诃萨有异。<a id="a-BS"></a>舍利子，<a id="a-BT"></a>若无明乃至老死愁叹苦忧恼无所有，<a id="a-BU"></a>若无明乃至老死愁叹苦忧恼空，<a id="a-BV"></a>若无明乃至老死愁叹苦忧恼远离，<a id="a-BW"></a>若无明乃至老死愁叹苦忧恼无自性，<a id="a-BX"></a>若前际菩萨摩诃萨，<a id="a-BY"></a>若后际菩萨摩诃萨，<a id="a-BZ"></a>若中际菩萨摩诃萨，<a id="a-Ba"></a>如是一切法无二、<a id="a-Bb"></a>无二分。<a id="a-Bc"></a>舍利子，<a id="a-Bd"></a>由此缘故我作是说：<a id="a-Be"></a>前际菩萨摩诃萨不可得，<a id="a-Bf"></a>后际菩萨摩诃萨不可得，<a id="a-Bg"></a>中际菩萨摩诃萨不可得。</p>
  <p id="aBh">“舍利子，<a id="a-Bi"></a>布施波罗蜜多无所有故，<a id="a-Bj"></a>前、<a id="a-Bk"></a>后、<a id="a-Bl"></a>中际菩萨摩诃萨不可得；<a id="a-Bm"></a>净戒、<a id="a-Bn"></a>安忍、<a id="a-Bo"></a>精进、<a id="a-Bp"></a>静虑、<a id="a-Bq"></a>般若波罗蜜多无所有故，<a id="a-Br"></a>前、<a id="a-Bs"></a>后、<a id="a-Bt"></a>中际菩萨摩诃萨不可得。<a id="a-Bu"></a>布施波罗蜜多空故，<a id="a-Bv"></a>前、<a id="a-Bw"></a>后、<a id="a-Bx"></a>中际菩萨摩诃萨不可得；<a id="a-By"></a>净戒、<a id="a-Bz"></a>安忍、<a id="a-C0"></a>精进、<a id="a-C1"></a>静虑、<a id="a-C2"></a>般若波罗蜜多空故，<a id="a-C3"></a>前、<a id="a-C4"></a>后、<a id="a-C5"></a>中际菩萨摩诃萨不可得。<a id="a-C6"></a>布施波罗蜜多远离故，<a id="a-C7"></a>前、<a id="a-C8"></a>后、<a id="a-C9"></a>中际菩萨摩诃萨不可得；<a id="a-CA"></a>净戒、<a id="a-CB"></a>安忍、<a id="a-CC"></a>精进、<a id="a-CD"></a>静虑、<a id="a-CE"></a>般若波罗蜜多远离故，<a id="a-CF"></a>前、<a id="a-CG"></a>后、<a id="a-CH"></a>中际菩萨摩诃萨不可得。<a id="a-CI"></a>布施波罗蜜多无自性故，<a id="a-CJ"></a>前、<a id="a-CK"></a>后、<a id="a-CL"></a>中际菩萨摩诃萨不可得；<a id="a-CM"></a>净戒、<a id="a-CN"></a>安忍、<a id="a-CO"></a>精进、<a id="a-CP"></a>静虑、<a id="a-CQ"></a>般若波罗蜜多无自性故，<a id="a-CR"></a>前、<a id="a-CS"></a>后、<a id="a-CT"></a>中际菩萨摩诃萨不可得。<a id="a-CU"></a>何以故？<a id="a-CV"></a>舍利子，<a id="a-CW"></a>布施、<a id="a-CX"></a>净戒、<a id="a-CY"></a>安忍、<a id="a-CZ"></a>精进、<a id="a-Ca"></a>静虑、<a id="a-Cb"></a>般若波罗蜜多无所有、<a id="a-Cc"></a>空、<a id="a-Cd"></a>远离、<a id="a-Ce"></a>无自性中，<a id="a-Cf"></a>前、<a id="a-Cg"></a>后、<a id="a-Ch"></a>中际菩萨摩诃萨皆不可得故。<a id="a-Ci"></a>舍利子，<a id="a-Cj"></a>非布施、<a id="a-Ck"></a>净戒、<a id="a-Cl"></a>安忍、<a id="a-Cm"></a>精进、<a id="a-Cn"></a>静虑、<a id="a-Co"></a>般若波罗蜜多无所有有异，<a id="a-Cp"></a>非布施、<a id="a-Cq"></a>净戒、<a id="a-Cr"></a>安忍、<a id="a-Cs"></a>精进、<a id="a-Ct"></a>静虑、<a id="a-Cu"></a>般若波罗蜜多空有异，<a id="a-Cv"></a>非布施、<a id="a-Cw"></a>净戒、<a id="a-Cx"></a>安忍、<a id="a-Cy"></a>精进、<a id="a-Cz"></a>静虑、<a id="a-D0"></a>般若波罗蜜多远离有异，<a id="a-D1"></a>非布施、<a id="a-D2"></a>净戒、<a id="a-D3"></a>安忍、<a id="a-D4"></a>精进、<a id="a-D5"></a>静虑、<a id="a-D6"></a>般若波罗蜜多无自性有异，<a id="a-D7"></a>非前际菩萨摩诃萨有异，<a id="a-D8"></a>非后际菩萨摩诃萨有异，<a id="a-D9"></a>非中际菩萨摩诃萨有异。<a id="a-DA"></a>舍利子，<a id="a-DB"></a>若布施、<a id="a-DC"></a>净戒、<a id="a-DD"></a>安忍、<a id="a-DE"></a>精进、<a id="a-DF"></a>静虑、<a id="a-DG"></a>般若波罗蜜多无所有，<a id="a-DH"></a>若布施、<a id="a-DI"></a>净戒、<a id="a-DJ"></a>安忍、<a id="a-DK"></a>精进、<a id="a-DL"></a>静虑、<a id="a-DM"></a>般若波罗蜜多空，<a id="a-DN"></a>若布施、<a id="a-DO"></a>净戒、<a id="a-DP"></a>安忍、<a id="a-DQ"></a>精进、<a id="a-DR"></a>静虑、<a id="a-DS"></a>般若波罗蜜多远离，<a id="a-DT"></a>若布施、<a id="a-DU"></a>净戒、<a id="a-DV"></a>安忍、<a id="a-DW"></a>精进、<a id="a-DX"></a>静虑、<a id="a-DY"></a>般若波罗蜜多无自性，<a id="a-DZ"></a>若前际菩萨摩诃萨，<a id="a-Da"></a>若后际菩萨摩诃萨，<a id="a-Db"></a>若中际菩萨摩诃萨，<a id="a-Dc"></a>如是一切法无二、<a id="a-Dd"></a>无二分。<a id="a-De"></a>舍利子，<a id="a-Df"></a>由此缘故我作是说：<a id="a-Dg"></a>前际菩萨摩诃萨不可得，<a id="a-Dh"></a>后际菩萨摩诃萨不可得，<a id="a-Di"></a>中际菩萨摩诃萨不可得。</p>
  <p id="aDj">“舍利子，<a id="a-Dk"></a>四静虑无所有故，<a id="a-Dl"></a>前、<a id="a-Dm"></a>后、<a id="a-Dn"></a>中际菩萨摩诃萨不可得；<a id="a-Do"></a>四无量、<a id="a-Dp"></a>四无色定无所有故，<a id="a-Dq"></a>前、<a id="a-Dr"></a>后、<a id="a-Ds"></a>中际菩萨摩诃萨不可得。<a id="a-Dt"></a>四静虑空故，<a id="a-Du"></a>前、<a id="a-Dv"></a>后、<a id="a-Dw"></a>中际菩萨摩诃萨不可得；<a id="a-Dx"></a>四无量、<a id="a-Dy"></a>四无色定空故，<a id="a-Dz"></a>前、<a id="a-E0"></a>后、<a id="a-E1"></a>中际菩萨摩诃萨不可得。<a id="a-E2"></a>四静虑远离故，<a id="a-E3"></a>前、<a id="a-E4"></a>后、<a id="a-E5"></a>中际菩萨摩诃萨不可得；<a id="a-E6"></a>四无量、<a id="a-E7"></a>四无色定远离故，<a id="a-E8"></a>前、<a id="a-E9"></a>后、<a id="a-EA"></a>中际菩萨摩诃萨不可得。<a id="a-EB"></a>四静虑无自性故，<a id="a-EC"></a>前、<a id="a-ED"></a>后、<a id="a-EE"></a>中际菩萨摩诃萨不可得；<a id="a-EF"></a>四无量、<a id="a-EG"></a>四无色定无自性故，<a id="a-EH"></a>前、<a id="a-EI"></a>后、<a id="a-EJ"></a>中际菩萨摩诃萨不可得。<a id="a-EK"></a>何以故？<a id="a-EL"></a>舍利子，<a id="a-EM"></a>四静虑、<a id="a-EN"></a>四无量、<a id="a-EO"></a>四无色定无所有、<a id="a-EP"></a>空、<a id="a-EQ"></a>远离、<a id="a-ER"></a>无自性中，<a id="a-ES"></a>前、<a id="a-ET"></a>后、<a id="a-EU"></a>中际菩萨摩诃萨皆不可得故。<a id="a-EV"></a>舍利子，<a id="a-EW"></a>非四静虑、<a id="a-EX"></a>四无量、<a id="a-EY"></a>四无色定无所有有异，<a id="a-EZ"></a>非四静虑、<a id="a-Ea"></a>四无量、<a id="a-Eb"></a>四无色定空有异，<a id="a-Ec"></a>非四静虑、<a id="a-Ed"></a>四无量、<a id="a-Ee"></a>四无色定远离有异，<a id="a-Ef"></a>非四静虑、<a id="a-Eg"></a>四无量、<a id="a-Eh"></a>四无色定无自性有异，<a id="a-Ei"></a>非前际菩萨摩诃萨有异，<a id="a-Ej"></a>非后际菩萨摩诃萨有异，<a id="a-Ek"></a>非中际菩萨摩诃萨有异。<a id="a-El"></a>舍利子，<a id="a-Em"></a>若四静虑、<a id="a-En"></a>四无量、<a id="a-Eo"></a>四无色定无所有，<a id="a-Ep"></a>若四静虑、<a id="a-Eq"></a>四无量、<a id="a-Er"></a>四无色定空，<a id="a-Es"></a>若四静虑、<a id="a-Et"></a>四无量、<a id="a-Eu"></a>四无色定远离，<a id="a-Ev"></a>若四静虑、<a id="a-Ew"></a>四无量、<a id="a-Ex"></a>四无色定无自性，<a id="a-Ey"></a>若前际菩萨摩诃萨，<a id="a-Ez"></a>若后际菩萨摩诃萨，<a id="a-F0"></a>若中际菩萨摩诃萨，<a id="a-F1"></a>如是一切法无二、<a id="a-F2"></a>无二分。<a id="a-F3"></a>舍利子，<a id="a-F4"></a>由此缘故我作是说：<a id="a-F5"></a>前际菩萨摩诃萨不可得，<a id="a-F6"></a>后际菩萨摩诃萨不可得，<a id="a-F7"></a>中际菩萨摩诃萨不可得。</p>
  <p id="aF8">“舍利子，<a id="a-F9"></a>八解脱无所有故，<a id="a-FA"></a>前、<a id="a-FB"></a>后、<a id="a-FC"></a>中际菩萨摩诃萨不可得；<a id="a-FD"></a>八胜处、<a id="a-FE"></a>九次第定、<a id="a-FF"></a>十遍处无所有故，<a id="a-FG"></a>前、<a id="a-FH"></a>后、<a id="a-FI"></a>中际菩萨摩诃萨不可得。<a id="a-FJ"></a>八解脱空故，<a id="a-FK"></a>前、<a id="a-FL"></a>后、<a id="a-FM"></a>中际菩萨摩诃萨不可得；<a id="a-FN"></a>八胜处、<a id="a-FO"></a>九次第定、<a id="a-FP"></a>十遍处空故，<a id="a-FQ"></a>前、<a id="a-FR"></a>后、<a id="a-FS"></a>中际菩萨摩诃萨不可得。<a id="a-FT"></a>八解脱远离故，<a id="a-FU"></a>前、<a id="a-FV"></a>后、<a id="a-FW"></a>中际菩萨摩诃萨不可得；<a id="a-FX"></a>八胜处、<a id="a-FY"></a>九次第定、<a id="a-FZ"></a>十遍处远离故，<a id="a-Fa"></a>前、<a id="a-Fb"></a>后、<a id="a-Fc"></a>中际菩萨摩诃萨不可得。<a id="a-Fd"></a>八解脱无自性故，<a id="a-Fe"></a>前、<a id="a-Ff"></a>后、<a id="a-Fg"></a>中际菩萨摩诃萨不可得；<a id="a-Fh"></a>八胜处、<a id="a-Fi"></a>九次第定、<a id="a-Fj"></a>十遍处无自性故，<a id="a-Fk"></a>前、<a id="a-Fl"></a>后、<a id="a-Fm"></a>中际菩萨摩诃萨不可得。<a id="a-Fn"></a>何以故？<a id="a-Fo"></a>舍利子，<a id="a-Fp"></a>八解脱、<a id="a-Fq"></a>八胜处、<a id="a-Fr"></a>九次第定、<a id="a-Fs"></a>十遍处无所有、<a id="a-Ft"></a>空、<a id="a-Fu"></a>远离、<a id="a-Fv"></a>无自性中，<a id="a-Fw"></a>前、<a id="a-Fx"></a>后、<a id="a-Fy"></a>中际菩萨摩诃萨皆不可得故。<a id="a-Fz"></a>舍利子，<a id="a-G0"></a>非八解脱、<a id="a-G1"></a>八胜处、<a id="a-G2"></a>九次第定、<a id="a-G3"></a>十遍处无所有有异，<a id="a-G4"></a>非八解脱、<a id="a-G5"></a>八胜处、<a id="a-G6"></a>九次第定、<a id="a-G7"></a>十遍处空有异，<a id="a-G8"></a>非八解脱、<a id="a-G9"></a>八胜处、<a id="a-GA"></a>九次第定、<a id="a-GB"></a>十遍处远离有异，<a id="a-GC"></a>非八解脱、<a id="a-GD"></a>八胜处、<a id="a-GE"></a>九次第定、<a id="a-GF"></a>十遍处无自性有异，<a id="a-GG"></a>非前际菩萨摩诃萨有异，<a id="a-GH"></a>非后际菩萨摩诃萨有异，<a id="a-GI"></a>非中际菩萨摩诃萨有异。<a id="a-GJ"></a>舍利子，<a id="a-GK"></a>若八解脱、<a id="a-GL"></a>八胜处、<a id="a-GM"></a>九次第定、<a id="a-GN"></a>十遍处无所有，<a id="a-GO"></a>若八解脱、<a id="a-GP"></a>八胜处、<a id="a-GQ"></a>九次第定、<a id="a-GR"></a>十遍处空，<a id="a-GS"></a>若八解脱、<a id="a-GT"></a>八胜处、<a id="a-GU"></a>九次第定、<a id="a-GV"></a>十遍处远离，<a id="a-GW"></a>若八解脱、<a id="a-GX"></a>八胜处、<a id="a-GY"></a>九次第定、<a id="a-GZ"></a>十遍处无自性，<a id="a-Ga"></a>若前际菩萨摩诃萨，<a id="a-Gb"></a>若后际菩萨摩诃萨，<a id="a-Gc"></a>若中际菩萨摩诃萨，<a id="a-Gd"></a>如是一切法无二、<a id="a-Ge"></a>无二分。<a id="a-Gf"></a>舍利子，<a id="a-Gg"></a>由此缘故我作是说：<a id="a-Gh"></a>前际菩萨摩诃萨不可得，<a id="a-Gi"></a>后际菩萨摩诃萨不可得，<a id="a-Gj"></a>中际菩萨摩诃萨不可得。</p>
  <p id="aGk">“舍利子，<a id="a-Gl"></a>四念住无所有故，<a id="a-Gm"></a>前、<a id="a-Gn"></a>后、<a id="a-Go"></a>中际菩萨摩诃萨不可得；<a id="a-Gp"></a>四正断、<a id="a-Gq"></a>四神足、<a id="a-Gr"></a>五根、<a id="a-Gs"></a>五力、<a id="a-Gt"></a>七等觉支、<a id="a-Gu"></a>八圣道支无所有故，<a id="a-Gv"></a>前、<a id="a-Gw"></a>后、<a id="a-Gx"></a>中际菩萨摩诃萨不可得。<a id="a-Gy"></a>四念住空故，<a id="a-Gz"></a>前、<a id="a-H0"></a>后、<a id="a-H1"></a>中际菩萨摩诃萨不可得；<a id="a-H2"></a>四正断、<a id="a-H3"></a>四神足、<a id="a-H4"></a>五根、<a id="a-H5"></a>五力、<a id="a-H6"></a>七等觉支、<a id="a-H7"></a>八圣道支空故，<a id="a-H8"></a>前、<a id="a-H9"></a>后、<a id="a-HA"></a>中际菩萨摩诃萨不可得。<a id="a-HB"></a>四念住远离故，<a id="a-HC"></a>前、<a id="a-HD"></a>后、<a id="a-HE"></a>中际菩萨摩诃萨不可得；<a id="a-HF"></a>四正断、<a id="a-HG"></a>四神足、<a id="a-HH"></a>五根、<a id="a-HI"></a>五力、<a id="a-HJ"></a>七等觉支、<a id="a-HK"></a>八圣道支远离故，<a id="a-HL"></a>前、<a id="a-HM"></a>后、<a id="a-HN"></a>中际菩萨摩诃萨不可得。<a id="a-HO"></a>四念住无自性故，<a id="a-HP"></a>前、<a id="a-HQ"></a>后、<a id="a-HR"></a>中际菩萨摩诃萨不可得；<a id="a-HS"></a>四正断、<a id="a-HT"></a>四神足、<a id="a-HU"></a>五根、<a id="a-HV"></a>五力、<a id="a-HW"></a>七等觉支、<a id="a-HX"></a>八圣道支无自性故，<a id="a-HY"></a>前、<a id="a-HZ"></a>后、<a id="a-Ha"></a>中际菩萨摩诃萨不可得。<a id="a-Hb"></a>何以故？<a id="a-Hc"></a>舍利子，<a id="a-Hd"></a>四念住、<a id="a-He"></a>四正断、<a id="a-Hf"></a>四神足、<a id="a-Hg"></a>五根、<a id="a-Hh"></a>五力、<a id="a-Hi"></a>七等觉支、<a id="a-Hj"></a>八圣道支无所有、<a id="a-Hk"></a>空、<a id="a-Hl"></a>远离、<a id="a-Hm"></a>无自性中，<a id="a-Hn"></a>前、<a id="a-Ho"></a>后、<a id="a-Hp"></a>中际菩萨摩诃萨皆不可得故。<a id="a-Hq"></a>舍利子，<a id="a-Hr"></a>非四念住乃至八圣道支无所有有异，<a id="a-Hs"></a>非四念住乃至八圣道支空有异，<a id="a-Ht"></a>非四念住乃至八圣道支远离有异，<a id="a-Hu"></a>非四念住乃至八圣道支无自性有异，<a id="a-Hv"></a>非前际菩萨摩诃萨有异，<a id="a-Hw"></a>非后际菩萨摩诃萨有异，<a id="a-Hx"></a>非中际菩萨摩诃萨有异。<a id="a-Hy"></a>舍利子，<a id="a-Hz"></a>若四念住乃至八圣道支无所有，<a id="a-I0"></a>若四念住乃至八圣道支空，<a id="a-I1"></a>若四念住乃至八圣道支远离，<a id="a-I2"></a>若四念住乃至八圣道支无自性，<a id="a-I3"></a>若前际菩萨摩诃萨，<a id="a-I4"></a>若后际菩萨摩诃萨，<a id="a-I5"></a>若中际菩萨摩诃萨，<a id="a-I6"></a>如是一切法无二、<a id="a-I7"></a>无二分。<a id="a-I8"></a>舍利子，<a id="a-I9"></a>由此缘故我作是说：<a id="a-IA"></a>前际菩萨摩诃萨不可得，<a id="a-IB"></a>后际菩萨摩诃萨不可得，<a id="a-IC"></a>中际菩萨摩诃萨不可得。</p>
  <p id="aID">“舍利子，<a id="a-IE"></a>空解脱门无所有故，<a id="a-IF"></a>前、<a id="a-IG"></a>后、<a id="a-IH"></a>中际菩萨摩诃萨不可得；<a id="a-II"></a>无相、<a id="a-IJ"></a>无愿解脱门无所有故，<a id="a-IK"></a>前、<a id="a-IL"></a>后、<a id="a-IM"></a>中际菩萨摩诃萨不可得。<a id="a-IN"></a>空解脱门空故，<a id="a-IO"></a>前、<a id="a-IP"></a>后、<a id="a-IQ"></a>中际菩萨摩诃萨不可得；<a id="a-IR"></a>无相、<a id="a-IS"></a>无愿解脱门空故，<a id="a-IT"></a>前、<a id="a-IU"></a>后、<a id="a-IV"></a>中际菩萨摩诃萨不可得。<a id="a-IW"></a>空解脱门远离故，<a id="a-IX"></a>前、<a id="a-IY"></a>后、<a id="a-IZ"></a>中际菩萨摩诃萨不可得，<a id="a-Ia"></a>无相、<a id="a-Ib"></a>无愿解脱门远离故，<a id="a-Ic"></a>前、<a id="a-Id"></a>后、<a id="a-Ie"></a>中际菩萨摩诃萨不可得。<a id="a-If"></a>空解脱门无自性故，<a id="a-Ig"></a>前、<a id="a-Ih"></a>后、<a id="a-Ii"></a>中际菩萨摩诃萨不可得，<a id="a-Ij"></a>无相、<a id="a-Ik"></a>无愿解脱门无自性故，<a id="a-Il"></a>前、<a id="a-Im"></a>后、<a id="a-In"></a>中际菩萨摩诃萨不可得。<a id="a-Io"></a>何以故？<a id="a-Ip"></a>舍利子，<a id="a-Iq"></a>空、<a id="a-Ir"></a>无相、<a id="a-Is"></a>无愿解脱门无所有、<a id="a-It"></a>空、<a id="a-Iu"></a>远离、<a id="a-Iv"></a>无自性中，<a id="a-Iw"></a>前、<a id="a-Ix"></a>后、<a id="a-Iy"></a>中际菩萨摩诃萨皆不可得故。<a id="a-Iz"></a>舍利子，<a id="a-J0"></a>非空、<a id="a-J1"></a>无相、<a id="a-J2"></a>无愿解脱门无所有有异，<a id="a-J3"></a>非空、<a id="a-J4"></a>无相、<a id="a-J5"></a>无愿解脱门空有异，<a id="a-J6"></a>非空、<a id="a-J7"></a>无相、<a id="a-J8"></a>无愿解脱门远离有异，<a id="a-J9"></a>非空、<a id="a-JA"></a>无相、<a id="a-JB"></a>无愿解脱门无自性有异，<a id="a-JC"></a>非前际菩萨摩诃萨有异，<a id="a-JD"></a>非后际菩萨摩诃萨有异，<a id="a-JE"></a>非中际菩萨摩诃萨有异。<a id="a-JF"></a>舍利子，<a id="a-JG"></a>若空、<a id="a-JH"></a>无相、<a id="a-JI"></a>无愿解脱门无所有，<a id="a-JJ"></a>若空、<a id="a-JK"></a>无相、<a id="a-JL"></a>无愿解脱门空，<a id="a-JM"></a>若空、<a id="a-JN"></a>无相、<a id="a-JO"></a>无愿解脱门远离，<a id="a-JP"></a>若空、<a id="a-JQ"></a>无相、<a id="a-JR"></a>无愿解脱门无自性，<a id="a-JS"></a>若前际菩萨摩诃萨，<a id="a-JT"></a>若后际菩萨摩诃萨，<a id="a-JU"></a>若中际菩萨摩诃萨，<a id="a-JV"></a>如是一切法无二、<a id="a-JW"></a>无二分。<a id="a-JX"></a>舍利子，<a id="a-JY"></a>由此缘故我作是说：<a id="a-JZ"></a>前际菩萨摩诃萨不可得，<a id="a-Ja"></a>后际菩萨摩诃萨不可得，<a id="a-Jb"></a>中际菩萨摩诃萨不可得。</p>
  <p id="aJc">“舍利子，<a id="a-Jd"></a>五眼无所有故，<a id="a-Je"></a>前、<a id="a-Jf"></a>后、<a id="a-Jg"></a>中际菩萨摩诃萨不可得；<a id="a-Jh"></a>六神通无所有故，<a id="a-Ji"></a>前、<a id="a-Jj"></a>后、<a id="a-Jk"></a>中际菩萨摩诃萨不可得。<a id="a-Jl"></a>五眼空故，<a id="a-Jm"></a>前、<a id="a-Jn"></a>后、<a id="a-Jo"></a>中际菩萨摩诃萨不可得；<a id="a-Jp"></a>六神通空故，<a id="a-Jq"></a>前、<a id="a-Jr"></a>后、<a id="a-Js"></a>中际菩萨摩诃萨不可得。<a id="a-Jt"></a>五眼远离故，<a id="a-Ju"></a>前、<a id="a-Jv"></a>后、<a id="a-Jw"></a>中际菩萨摩诃萨不可得；<a id="a-Jx"></a>六神通远离故，<a id="a-Jy"></a>前、<a id="a-Jz"></a>后、<a id="a-K0"></a>中际菩萨摩诃萨不可得。<a id="a-K1"></a>五眼无自性故，<a id="a-K2"></a>前、<a id="a-K3"></a>后、<a id="a-K4"></a>中际菩萨摩诃萨不可得；<a id="a-K5"></a>六神通无自性故，<a id="a-K6"></a>前、<a id="a-K7"></a>后、<a id="a-K8"></a>中际菩萨摩诃萨不可得。<a id="a-K9"></a>何以故？<a id="a-KA"></a>舍利子，<a id="a-KB"></a>五眼、<a id="a-KC"></a>六神通无所有、<a id="a-KD"></a>空、<a id="a-KE"></a>远离、<a id="a-KF"></a>无自性中，<a id="a-KG"></a>前、<a id="a-KH"></a>后、<a id="a-KI"></a>中际菩萨摩诃萨皆不可得故。<a id="a-KJ"></a>舍利子，<a id="a-KK"></a>非五眼、<a id="a-KL"></a>六神通无所有有异，<a id="a-KM"></a>非五眼、<a id="a-KN"></a>六神通空有异，<a id="a-KO"></a>非五眼、<a id="a-KP"></a>六神通远离有异，<a id="a-KQ"></a>非五眼、<a id="a-KR"></a>六神通无自性有异，<a id="a-KS"></a>非前际菩萨摩诃萨有异，<a id="a-KT"></a>非后际菩萨摩诃萨有异，<a id="a-KU"></a>非中际菩萨摩诃萨有异。<a id="a-KV"></a>舍利子，<a id="a-KW"></a>若五眼、<a id="a-KX"></a>六神通无所有，<a id="a-KY"></a>若五眼、<a id="a-KZ"></a>六神通空，<a id="a-Ka"></a>若五眼、<a id="a-Kb"></a>六神通远离，<a id="a-Kc"></a>若五眼、<a id="a-Kd"></a>六神通无自性，<a id="a-Ke"></a>若前际菩萨摩诃萨，<a id="a-Kf"></a>若后际菩萨摩诃萨，<a id="a-Kg"></a>若中际菩萨摩诃萨，<a id="a-Kh"></a>如是一切法无二、<a id="a-Ki"></a>无二分。<a id="a-Kj"></a>舍利子，<a id="a-Kk"></a>由此缘故我作是说：<a id="a-Kl"></a>前际菩萨摩诃萨不可得，<a id="a-Km"></a>后际菩萨摩诃萨不可得，<a id="a-Kn"></a>中际菩萨摩诃萨不可得。</p>
  <p id="aKo">“舍利子，<a id="a-Kp"></a>佛十力无所有故，<a id="a-Kq"></a>前、<a id="a-Kr"></a>后、<a id="a-Ks"></a>中际菩萨摩诃萨不可得；<a id="a-Kt"></a>四无所畏、<a id="a-Ku"></a>四无礙解、<a id="a-Kv"></a>大慈、<a id="a-Kw"></a>大悲、<a id="a-Kx"></a>大喜、<a id="a-Ky"></a>大舍、<a id="a-Kz"></a>十八佛不共法、<a id="a-L0"></a>一切智、<a id="a-L1"></a>道相智、<a id="a-L2"></a>一切相智无所有故，<a id="a-L3"></a>前、<a id="a-L4"></a>后、<a id="a-L5"></a>中际菩萨摩诃萨不可得。<a id="a-L6"></a>佛十力空故，<a id="a-L7"></a>前、<a id="a-L8"></a>后、<a id="a-L9"></a>中际菩萨摩诃萨不可得；<a id="a-LA"></a>四无所畏、<a id="a-LB"></a>四无礙解、<a id="a-LC"></a>大慈、<a id="a-LD"></a>大悲、<a id="a-LE"></a>大喜、<a id="a-LF"></a>大舍、<a id="a-LG"></a>十八佛不共法、<a id="a-LH"></a>一切智、<a id="a-LI"></a>道相智、<a id="a-LJ"></a>一切相智空故，<a id="a-LK"></a>前、<a id="a-LL"></a>后、<a id="a-LM"></a>中际菩萨摩诃萨不可得。<a id="a-LN"></a>佛十力远离故，<a id="a-LO"></a>前、<a id="a-LP"></a>后、<a id="a-LQ"></a>中际菩萨摩诃萨不可得；<a id="a-LR"></a>四无所畏、<a id="a-LS"></a>四无礙解、<a id="a-LT"></a>大慈、<a id="a-LU"></a>大悲、<a id="a-LV"></a>大喜、<a id="a-LW"></a>大舍、<a id="a-LX"></a>十八佛不共法、<a id="a-LY"></a>一切智、<a id="a-LZ"></a>道相智、<a id="a-La"></a>一切相智远离故，<a id="a-Lb"></a>前、<a id="a-Lc"></a>后、<a id="a-Ld"></a>中际菩萨摩诃萨不可得。<a id="a-Le"></a>佛十力无自性故，<a id="a-Lf"></a>前、<a id="a-Lg"></a>后、<a id="a-Lh"></a>中际菩萨摩诃萨不可得；<a id="a-Li"></a>四无所畏、<a id="a-Lj"></a>四无礙解、<a id="a-Lk"></a>大慈、<a id="a-Ll"></a>大悲、<a id="a-Lm"></a>大喜、<a id="a-Ln"></a>大舍、<a id="a-Lo"></a>十八佛不共法、<a id="a-Lp"></a>一切智、<a id="a-Lq"></a>道相智、<a id="a-Lr"></a>一切相智无自性故，<a id="a-Ls"></a>前、<a id="a-Lt"></a>后、<a id="a-Lu"></a>中际菩萨摩诃萨不可得。<a id="a-Lv"></a>何以故？<a id="a-Lw"></a>舍利子，<a id="a-Lx"></a>佛十力、<a id="a-Ly"></a>四无所畏、<a id="a-Lz"></a>四无礙解、<a id="a-M0"></a>大慈、<a id="a-M1"></a>大悲、<a id="a-M2"></a>大喜、<a id="a-M3"></a>大舍、<a id="a-M4"></a>十八佛不共法、<a id="a-M5"></a>一切智、<a id="a-M6"></a>道相智、<a id="a-M7"></a>一切相智无所有、<a id="a-M8"></a>空、<a id="a-M9"></a>远离、<a id="a-MA"></a>无自性中，<a id="a-MB"></a>前、<a id="a-MC"></a>后、<a id="a-MD"></a>中际菩萨摩诃萨皆不可得故。<a id="a-ME"></a>舍利子，<a id="a-MF"></a>非佛十力乃至一切相智无所有有异，<a id="a-MG"></a>非佛十力乃至一切相智空有异，<a id="a-MH"></a>非佛十力乃至一切相智远离有异，<a id="a-MI"></a>非佛十力乃至一切相智无自性有异，<a id="a-MJ"></a>非前际菩萨摩诃萨有异，<a id="a-MK"></a>非后际菩萨摩诃萨有异，<a id="a-ML"></a>非中际菩萨摩诃萨有异。<a id="a-MM"></a>舍利子，<a id="a-MN"></a>若佛十力乃至一切相智无所有，<a id="a-MO"></a>若佛十力乃至一切相智空，<a id="a-MP"></a>若佛十力乃至一切相智远离，<a id="a-MQ"></a>若佛十力乃至一切相智无自性，<a id="a-MR"></a>若前际菩萨摩诃萨，<a id="a-MS"></a>若后际菩萨摩诃萨，<a id="a-MT"></a>若中际菩萨摩诃萨，<a id="a-MU"></a>如是一切法无二、<a id="a-MV"></a>无二分。<a id="a-MW"></a>舍利子，<a id="a-MX"></a>由此缘故我作是说：<a id="a-MY"></a>前际菩萨摩诃萨不可得，<a id="a-MZ"></a>后际菩萨摩诃萨不可得，<a id="a-Ma"></a>中际菩萨摩诃萨不可得。</p>
  <p id="aMb">“舍利子，<a id="a-Mc"></a>无忘失法无所有故，<a id="a-Md"></a>前、<a id="a-Me"></a>后、<a id="a-Mf"></a>中际菩萨摩诃萨不可得；<a id="a-Mg"></a>恒住舍性无所有故，<a id="a-Mh"></a>前、<a id="a-Mi"></a>后、<a id="a-Mj"></a>中际菩萨摩诃萨不可得。<a id="a-Mk"></a>无忘失法空故，<a id="a-Ml"></a>前、<a id="a-Mm"></a>后、<a id="a-Mn"></a>中际菩萨摩诃萨不可得；<a id="a-Mo"></a>恒住舍性空故，<a id="a-Mp"></a>前、<a id="a-Mq"></a>后、<a id="a-Mr"></a>中际菩萨摩诃萨不可得。<a id="a-Ms"></a>无忘失法远离故，<a id="a-Mt"></a>前、<a id="a-Mu"></a>后、<a id="a-Mv"></a>中际菩萨摩诃萨不可得；<a id="a-Mw"></a>恒住舍性远离故，<a id="a-Mx"></a>前、<a id="a-My"></a>后、<a id="a-Mz"></a>中际菩萨摩诃萨不可得。<a id="a-N0"></a>无忘失法无自性故，<a id="a-N1"></a>前、<a id="a-N2"></a>后、<a id="a-N3"></a>中际菩萨摩诃萨不可得；<a id="a-N4"></a>恒住舍性无自性故，<a id="a-N5"></a>前、<a id="a-N6"></a>后、<a id="a-N7"></a>中际菩萨摩诃萨不可得。<a id="a-N8"></a>何以故？<a id="a-N9"></a>舍利子，<a id="a-NA"></a>无忘失法、<a id="a-NB"></a>恒住舍性无所有、<a id="a-NC"></a>空、<a id="a-ND"></a>远离、<a id="a-NE"></a>无自性中，<a id="a-NF"></a>前、<a id="a-NG"></a>后、<a id="a-NH"></a>中际菩萨摩诃萨皆不可得故。<a id="a-NI"></a>舍利子，<a id="a-NJ"></a>非无忘失法、<a id="a-NK"></a>恒住舍性无所有有异，<a id="a-NL"></a>非无忘失法、<a id="a-NM"></a>恒住舍性空有异，<a id="a-NN"></a>非无忘失法、<a id="a-NO"></a>恒住舍性远离有异，<a id="a-NP"></a>非无忘失法、<a id="a-NQ"></a>恒住舍性无自性有异，<a id="a-NR"></a>非前际菩萨摩诃萨有异，<a id="a-NS"></a>非后际菩萨摩诃萨有异，<a id="a-NT"></a>非中际菩萨摩诃萨有异。<a id="a-NU"></a>舍利子，<a id="a-NV"></a>若无忘失法、<a id="a-NW"></a>恒住舍性无所有，<a id="a-NX"></a>若无忘失法、<a id="a-NY"></a>恒住舍性空，<a id="a-NZ"></a>若无忘失法、<a id="a-Na"></a>恒住舍性远离，<a id="a-Nb"></a>若无忘失法、<a id="a-Nc"></a>恒住舍性无自性，<a id="a-Nd"></a>若前际菩萨摩诃萨，<a id="a-Ne"></a>若后际菩萨摩诃萨，<a id="a-Nf"></a>若中际菩萨摩诃萨，<a id="a-Ng"></a>如是一切法无二、<a id="a-Nh"></a>无二分。<a id="a-Ni"></a>舍利子，<a id="a-Nj"></a>由此缘故我作是说：<a id="a-Nk"></a>前际菩萨摩诃萨不可得，<a id="a-Nl"></a>后际菩萨摩诃萨不可得，<a id="a-Nm"></a>中际菩萨摩诃萨不可得。</p>
 </body>
</html>