<!doctype html>
<html id="z3IBT2F7P" data-ver="1127">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百五十九</h1>
  <h2 id="a2">第二分相摄品第六十七</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>云何菩萨摩诃萨安住布施波罗蜜多，<a id="a-7"></a>摄取净戒、<a id="a-8"></a>安忍、<a id="a-9"></a>精进、<a id="a-A"></a>静虑、<a id="a-B"></a>般若波罗蜜多？<a id="a-C"></a>”</p>
  <p id="aD">佛告善现：<a id="a-E"></a>“若菩萨摩诃萨以无贪著、<a id="a-F"></a>无悭吝心修行布施，<a id="a-G"></a>持此布施与诸有情同共回向一切智智，<a id="a-H"></a>于诸有情住慈身业、<a id="a-I"></a>语业、<a id="a-J"></a>意业，<a id="a-K"></a>离诸罪犯。<a id="a-L"></a>善现，<a id="a-M"></a>是为菩萨摩诃萨安住布施波罗蜜多，<a id="a-N"></a>摄取净戒波罗蜜多。</p>
  <p id="aO">“善现，<a id="a-P"></a>若菩萨摩诃萨以无贪著、<a id="a-Q"></a>无悭吝心修行布施，<a id="a-R"></a>持此布施与诸有情同共回向一切智智，<a id="a-S"></a>若有受者余恶有情，<a id="a-T"></a>非理毁骂、<a id="a-U"></a>嫌害、<a id="a-V"></a>凌辱；<a id="a-W"></a>菩萨于彼不生变异瞋忿害心、<a id="a-X"></a>身、<a id="a-Y"></a>语加报，<a id="a-Z"></a>唯起怜愍慈悲之心，<a id="a-a"></a>以善爱言惭愧逊谢。<a id="a-b"></a>善现，<a id="a-c"></a>是为菩萨摩诃萨安住布施波罗蜜多，<a id="a-d"></a>摄取安忍波罗蜜多。</p>
  <p id="ae">“善现，<a id="a-f"></a>若菩萨摩诃萨以无贪著、<a id="a-g"></a>无悭吝心修行布施，<a id="a-h"></a>持此布施与诸有情同共回向一切智智。<a id="a-i"></a>设有受者余恶有情，<a id="a-j"></a>非理毁骂、<a id="a-k"></a>嫌害、<a id="a-l"></a>凌辱；<a id="a-m"></a>菩萨尔时便作是念：<a id="a-n"></a>‘诸有造作如是类业，<a id="a-o"></a>还自感得如是类果。<a id="a-p"></a>我今不应计彼所作，<a id="a-q"></a>废修自业。<a id="a-r"></a>’复作是念：<a id="a-s"></a>‘我应于彼及余有情，<a id="a-t"></a>舍心施心倍更增长，<a id="a-u"></a>无所顾惜。<a id="a-v"></a>’作是念已，<a id="a-w"></a>发起增上身心精进，<a id="a-x"></a>常行惠舍。<a id="a-y"></a>善现，<a id="a-z"></a>是为菩萨摩诃萨安住布施波罗蜜多，<a id="a-10"></a>摄取精进波罗蜜多。</p>
  <p id="a11">“善现，<a id="a-12"></a>若菩萨摩诃萨以无贪著、<a id="a-13"></a>无悭吝心修行布施，<a id="a-14"></a>持此布施与诸有情同共回向一切智智，<a id="a-15"></a>于诸受者及余境界心无散乱，<a id="a-16"></a>不求诸欲三界、<a id="a-17"></a>二乘，<a id="a-18"></a>唯求佛果。<a id="a-19"></a>善现，<a id="a-1A"></a>是为菩萨摩诃萨安住布施波罗蜜多，<a id="a-1B"></a>摄取静虑波罗蜜多。</p>
  <p id="a1C">“善现，<a id="a-1D"></a>若菩萨摩诃萨以无贪著、<a id="a-1E"></a>无悭吝心修行布施，<a id="a-1F"></a>持此布施与诸有情同共回向一切智智，<a id="a-1G"></a>观诸受者、<a id="a-1H"></a>施者、<a id="a-1I"></a>施物皆如幻事，<a id="a-1J"></a>不见此施于诸有情有益有损，<a id="a-1K"></a>达一切法胜义空故。<a id="a-1L"></a>善现，<a id="a-1M"></a>是为菩萨摩诃萨安住布施波罗蜜多，<a id="a-1N"></a>摄取般若波罗蜜多。<a id="a-1O"></a>”</p>
  <p id="a1P"></p>
  <p id="a1Q">具寿善现复白佛言：<a id="a-1R"></a>“世尊，<a id="a-1S"></a>云何菩萨摩诃萨安住净戒波罗蜜多，<a id="a-1T"></a>摄取布施、<a id="a-1U"></a>安忍、<a id="a-1V"></a>精进、<a id="a-1W"></a>静虑、<a id="a-1X"></a>般若波罗蜜多？<a id="a-1Y"></a>”</p>
  <p id="a1Z">佛告善现：<a id="a-1a"></a>“若菩萨摩诃萨安住净戒波罗蜜多，<a id="a-1b"></a>造身、<a id="a-1c"></a>语、<a id="a-1d"></a>心三种福业，<a id="a-1e"></a>由斯福业离断生命乃至邪见，<a id="a-1f"></a>不求声闻、<a id="a-1g"></a>独觉乘等，<a id="a-1h"></a>唯求无上正等菩提。<a id="a-1i"></a>菩萨尔时安住净戒，<a id="a-1j"></a>广行布施随诸有情所须之物尽皆施与，<a id="a-1k"></a>复持如是布施善根，<a id="a-1l"></a>与诸有情同共回向一切智智，<a id="a-1m"></a>不求声闻、<a id="a-1n"></a>独觉等果。<a id="a-1o"></a>善现，<a id="a-1p"></a>是为菩萨摩诃萨安住净戒波罗蜜多，<a id="a-1q"></a>摄取布施波罗蜜多。</p>
  <p id="a1r">“善现，<a id="a-1s"></a>若菩萨摩诃萨安住净戒波罗蜜多，<a id="a-1t"></a>若诸有情竞来分割菩萨肢体，<a id="a-1u"></a>各取持去，<a id="a-1v"></a>菩萨于彼不生一念忿恨之心，<a id="a-1w"></a>但作是念：<a id="a-1x"></a>‘我今获得广大善利，<a id="a-1y"></a>谓舍臭秽危脆之身，<a id="a-1z"></a>得佛清净金刚之身。<a id="a-20"></a>’善现，<a id="a-21"></a>是为菩萨摩诃萨安住净戒波罗蜜多，<a id="a-22"></a>摄取安忍波罗蜜多。</p>
  <p id="a23">“善现，<a id="a-24"></a>若菩萨摩诃萨安住净戒波罗蜜多，<a id="a-25"></a>身心精进恒无间断，<a id="a-26"></a>著大悲甲发弘誓言：<a id="a-27"></a>‘一切有情沉溺可畏暴恶难出生死苦海，<a id="a-28"></a>我当拔置不死界中。<a id="a-29"></a>’善现，<a id="a-2A"></a>是为菩萨摩诃萨安住净戒波罗蜜多，<a id="a-2B"></a>摄取精进波罗蜜多。</p>
  <p id="a2C">“善现，<a id="a-2D"></a>若菩萨摩诃萨安住净戒波罗蜜多，<a id="a-2E"></a>虽入四静虑或四无量、<a id="a-2F"></a>四无色定、<a id="a-2G"></a>或灭尽定，<a id="a-2H"></a>而不堕声闻、<a id="a-2I"></a>独觉等地，<a id="a-2J"></a>亦不证实际，<a id="a-2K"></a>随本愿力作是念言：<a id="a-2L"></a>‘一切有情沉溺可畏暴恶难出生死苦海，<a id="a-2M"></a>我今既住清净尸罗，<a id="a-2N"></a>方便引发清净静虑，<a id="a-2O"></a>定当拔置不死界中。<a id="a-2P"></a>’善现，<a id="a-2Q"></a>是为菩萨摩诃萨安住净戒波罗蜜多，<a id="a-2R"></a>摄取静虑波罗蜜多。</p>
  <p id="a2S">“善现，<a id="a-2T"></a>若菩萨摩诃萨安住净戒波罗蜜多，<a id="a-2U"></a>不见有法若善若非善、<a id="a-2V"></a>若有记若无记、<a id="a-2W"></a>若有漏若无漏、<a id="a-2X"></a>若世间若出世间、<a id="a-2Y"></a>若有为若无为、<a id="a-2Z"></a>若堕有数若堕无数、<a id="a-2a"></a>若堕有相若堕无相，<a id="a-2b"></a>唯观诸法不离真如，<a id="a-2c"></a>广说乃至不思议界，<a id="a-2d"></a>此真如等亦不可得；<a id="a-2e"></a>由此般若波罗蜜多方便善巧，<a id="a-2f"></a>不堕声闻、<a id="a-2g"></a>独觉等地，<a id="a-2h"></a>唯求无上正等菩提。<a id="a-2i"></a>善现，<a id="a-2j"></a>是为菩萨摩诃萨安住净戒波罗蜜多，<a id="a-2k"></a>摄取般若波罗蜜多。<a id="a-2l"></a>”</p>
  <p id="a2m"></p>
  <p id="a2n">具寿善现复白佛言：<a id="a-2o"></a>“世尊，<a id="a-2p"></a>云何菩萨摩诃萨安住安忍波罗蜜多，<a id="a-2q"></a>摄取布施、<a id="a-2r"></a>净戒、<a id="a-2s"></a>精进、<a id="a-2t"></a>静虑、<a id="a-2u"></a>般若波罗蜜多？<a id="a-2v"></a>”</p>
  <p id="a2w">佛告善现：<a id="a-2x"></a>“若菩萨摩诃萨安住安忍波罗蜜多，<a id="a-2y"></a>从初发心乃至安坐妙菩提座，<a id="a-2z"></a>于其中间设有种种有情之类，<a id="a-30"></a>非理毁骂、<a id="a-31"></a>嫌害、<a id="a-32"></a>凌辱，<a id="a-33"></a>乃至分割支节持去，<a id="a-34"></a>菩萨尔时都无瞋恨，<a id="a-35"></a>但作是念：<a id="a-36"></a>‘此诸有情深可怜愍，<a id="a-37"></a>烦恼鬼病扰乱身心不得自在，<a id="a-38"></a>无依无护，<a id="a-39"></a>贫苦所逼。<a id="a-3A"></a>我当施彼随意所须，<a id="a-3B"></a>饮食、<a id="a-3C"></a>衣服及余种种财宝资具令无匮乏。<a id="a-3D"></a>’复持如是布施善根，<a id="a-3E"></a>以无所得而为方便，<a id="a-3F"></a>与诸有情同共回向一切智智，<a id="a-3G"></a>于回向时无二心转，<a id="a-3H"></a>谓谁回向、<a id="a-3I"></a>何所回向。<a id="a-3J"></a>善现，<a id="a-3K"></a>是为菩萨摩诃萨安住安忍波罗蜜多，<a id="a-3L"></a>摄取布施波罗蜜多。</p>
  <p id="a3M">“善现，<a id="a-3N"></a>若菩萨摩诃萨安住安忍波罗蜜多，<a id="a-3O"></a>从初发心乃至安坐妙菩提座，<a id="a-3P"></a>于其中间设极为救自命因缘，<a id="a-3Q"></a>于诸有情终不损害，<a id="a-3R"></a>乃至不起诸恶邪见。<a id="a-3S"></a>菩萨如是修净戒时，<a id="a-3T"></a>不求声闻、<a id="a-3U"></a>独觉等地，<a id="a-3V"></a>复持如是净戒善根，<a id="a-3W"></a>以无所得而为方便，<a id="a-3X"></a>与诸有情同共回向一切智智，<a id="a-3Y"></a>于回向时无二心转，<a id="a-3Z"></a>谓谁回向、<a id="a-3a"></a>何所回向。<a id="a-3b"></a>善现，<a id="a-3c"></a>是为菩萨摩诃萨安住安忍波罗蜜多，<a id="a-3d"></a>摄取净戒波罗蜜多。</p>
  <p id="a3e">“善现，<a id="a-3f"></a>若菩萨摩诃萨安住安忍波罗蜜多，<a id="a-3g"></a>发起勇猛增上精进，<a id="a-3h"></a>常作是念：<a id="a-3i"></a>‘若一有情在一踰缮那外，<a id="a-3j"></a>或十、<a id="a-3k"></a>或百乃至无量踰缮那外，<a id="a-3l"></a>或在一世界外，<a id="a-3m"></a>或十、<a id="a-3n"></a>或百乃至无量诸世界外，<a id="a-3o"></a>应可度者，<a id="a-3p"></a>我必当往方便教化，<a id="a-3q"></a>令其受持或八学处、<a id="a-3r"></a>或五、<a id="a-3s"></a>或十、<a id="a-3t"></a>或具学处，<a id="a-3u"></a>或令安住净观、<a id="a-3v"></a>种性、<a id="a-3w"></a>第八、<a id="a-3x"></a>预流、<a id="a-3y"></a>一来、<a id="a-3z"></a>不还、<a id="a-40"></a>阿罗汉果、<a id="a-41"></a>独觉菩提，<a id="a-42"></a>或令安住诸菩萨地，<a id="a-43"></a>乃至无上正等菩提，<a id="a-44"></a>尚不辞劳，<a id="a-45"></a>况为教化无量无数无边有情，<a id="a-46"></a>皆令获得利益安乐而当懈倦？<a id="a-47"></a>’复持如是精进善根，<a id="a-48"></a>以无所得而为方便，<a id="a-49"></a>与诸有情同共回向一切智智，<a id="a-4A"></a>于回向时无二心转，<a id="a-4B"></a>谓谁回向、<a id="a-4C"></a>何所回向。<a id="a-4D"></a>善现，<a id="a-4E"></a>是为菩萨摩诃萨安住安忍波罗蜜多，<a id="a-4F"></a>摄取精进波罗蜜多。</p>
  <p id="a4G">“善现，<a id="a-4H"></a>若菩萨摩诃萨安住安忍波罗蜜多，<a id="a-4I"></a>摄心不乱、<a id="a-4J"></a>离欲恶不善法，<a id="a-4K"></a>有寻有伺，<a id="a-4L"></a>离生喜乐，<a id="a-4M"></a>入初静虑，<a id="a-4N"></a>广说乃至入灭想受定。<a id="a-4O"></a>是诸定中随所生起心、<a id="a-4P"></a>心所法及诸善根一切合集，<a id="a-4Q"></a>以无所得而为方便，<a id="a-4R"></a>与诸有情同共回向一切智智，<a id="a-4S"></a>于回向时无二心转，<a id="a-4T"></a>谓谁回向、<a id="a-4U"></a>何所回向。<a id="a-4V"></a>善现，<a id="a-4W"></a>是为菩萨摩诃萨安住安忍波罗蜜多，<a id="a-4X"></a>摄取静虑波罗蜜多。</p>
  <p id="a4Y">“善现，<a id="a-4Z"></a>若菩萨摩诃萨安住安忍波罗蜜多，<a id="a-4a"></a>于诸法中住循法观，<a id="a-4b"></a>虽以远离行相，<a id="a-4c"></a>或以寂静行相，<a id="a-4d"></a>或以无尽行相、<a id="a-4e"></a>或以永灭行相观一切法，<a id="a-4f"></a>而于寂静能不作证，<a id="a-4g"></a>乃至能坐妙菩提座，<a id="a-4h"></a>证得无上正等菩提，<a id="a-4i"></a>从此座起转妙法轮，<a id="a-4j"></a>利益安乐诸有情众。<a id="a-4k"></a>复持如是妙慧善根，<a id="a-4l"></a>以无所得而为方便，<a id="a-4m"></a>与诸有情同共回向一切智智，<a id="a-4n"></a>于回向时无二心转，<a id="a-4o"></a>谓谁回向、<a id="a-4p"></a>何所回向。<a id="a-4q"></a>善现，<a id="a-4r"></a>是为菩萨摩诃萨安住安忍波罗蜜多，<a id="a-4s"></a>摄取般若波罗蜜多。<a id="a-4t"></a>”</p>
  <p id="a4u"></p>
  <p id="a4v">具寿善现复白佛言：<a id="a-4w"></a>“世尊，<a id="a-4x"></a>云何菩萨摩诃萨安住精进波罗蜜多，<a id="a-4y"></a>摄取布施、<a id="a-4z"></a>净戒、<a id="a-50"></a>安忍、<a id="a-51"></a>静虑、<a id="a-52"></a>般若波罗蜜多？<a id="a-53"></a>”</p>
  <p id="a54">佛告善现：<a id="a-55"></a>“若菩萨摩诃萨安住精进波罗蜜多，<a id="a-56"></a>身心精进曾无懈息，<a id="a-57"></a>求诸善法亦无厌倦，<a id="a-58"></a>每作是念：<a id="a-59"></a>‘我必应得一切智智，<a id="a-5A"></a>不应不得。<a id="a-5B"></a>’是菩萨摩诃萨为欲利乐一切有情，<a id="a-5C"></a>常发誓愿：<a id="a-5D"></a>‘若一有情在一踰缮那外，<a id="a-5E"></a>或十、<a id="a-5F"></a>或百乃至无量踰缮那外，<a id="a-5G"></a>或在一世界外，<a id="a-5H"></a>或十、<a id="a-5I"></a>或百乃至无量诸世界外，<a id="a-5J"></a>应可度者，<a id="a-5K"></a>我必当往方便教化，<a id="a-5L"></a>或令住声闻乘，<a id="a-5M"></a>或令住独觉乘，<a id="a-5N"></a>或令住无上乘，<a id="a-5O"></a>或令受行十善业道。<a id="a-5P"></a>如是皆以法施、<a id="a-5Q"></a>财施而充足之，<a id="a-5R"></a>方便引摄。<a id="a-5S"></a>’复持如是布施善根，<a id="a-5T"></a>以无所得而为方便，<a id="a-5U"></a>与诸有情同共回向一切智智，<a id="a-5V"></a>于回向时无二心转，<a id="a-5W"></a>谓谁回向、<a id="a-5X"></a>何所回向。<a id="a-5Y"></a>善现，<a id="a-5Z"></a>是为菩萨摩诃萨安住精进波罗蜜多，<a id="a-5a"></a>摄取布施波罗蜜多。</p>
  <p id="a5b">“善现，<a id="a-5c"></a>若菩萨摩诃萨安住精进波罗蜜多，<a id="a-5d"></a>从初发心乃至安坐妙菩提座，<a id="a-5e"></a>自离害生命，<a id="a-5f"></a>亦劝他离害生命，<a id="a-5g"></a>无倒称扬离害生命法，<a id="a-5h"></a>欢喜赞叹离害生命者；<a id="a-5i"></a>如是乃至自离邪见，<a id="a-5j"></a>亦劝他离邪见，<a id="a-5k"></a>无倒称扬离邪见法，<a id="a-5l"></a>欢喜赞叹离邪见者。<a id="a-5m"></a>是菩萨摩诃萨持此净戒波罗蜜多，<a id="a-5n"></a>不求三界及二乘果，<a id="a-5o"></a>以无所得而为方便，<a id="a-5p"></a>与诸有情同共回向一切智智，<a id="a-5q"></a>于回向时无二心转，<a id="a-5r"></a>谓谁回向、<a id="a-5s"></a>何所回向。<a id="a-5t"></a>善现，<a id="a-5u"></a>是为菩萨摩诃萨安住精进波罗蜜多，<a id="a-5v"></a>摄取净戒波罗蜜多。</p>
  <p id="a5w">“善现，<a id="a-5x"></a>若菩萨摩诃萨安住精进波罗蜜多，<a id="a-5y"></a>从初发心乃至安坐妙菩提座，<a id="a-5z"></a>于其中间人非人等竞来恼触，<a id="a-60"></a>或复斫刺、<a id="a-61"></a>断割支节随意持去，<a id="a-62"></a>菩萨尔时不作是念：<a id="a-63"></a>‘谁斫刺我？<a id="a-64"></a>谁断割我？<a id="a-65"></a>谁复持去？<a id="a-66"></a>’但作是念：<a id="a-67"></a>‘我今获得广大善利！<a id="a-68"></a>彼诸有情为益我故，<a id="a-69"></a>来割截我身分支节。<a id="a-6A"></a>然我本为一切有情而受此身，<a id="a-6B"></a>彼来自取己所有物而成我事。<a id="a-6C"></a>’菩萨如是审谛思惟诸法实相而修安忍，<a id="a-6D"></a>持此安忍波罗蜜多，<a id="a-6E"></a>不求声闻、<a id="a-6F"></a>独觉等地，<a id="a-6G"></a>以无所得而为方便，<a id="a-6H"></a>与诸有情同共回向一切智智，<a id="a-6I"></a>于回向时无二心转，<a id="a-6J"></a>谓谁回向、<a id="a-6K"></a>何所回向。<a id="a-6L"></a>善现，<a id="a-6M"></a>是为菩萨摩诃萨安住精进波罗蜜多，<a id="a-6N"></a>摄取安忍波罗蜜多。</p>
  <p id="a6O">“善现，<a id="a-6P"></a>若菩萨摩诃萨安住精进波罗蜜多，<a id="a-6Q"></a>勤修诸定，<a id="a-6R"></a>谓离欲恶不善法，<a id="a-6S"></a>有寻有伺，<a id="a-6T"></a>离生喜乐，<a id="a-6U"></a>入初静虑，<a id="a-6V"></a>广说乃至入第四静虑；<a id="a-6W"></a>于诸有情起与乐想，<a id="a-6X"></a>作意入慈无量，<a id="a-6Y"></a>广说乃至入舍无量；<a id="a-6Z"></a>于诸色中起厌粗想，<a id="a-6a"></a>作意入空无边处定，<a id="a-6b"></a>广说乃至入灭想受定。<a id="a-6c"></a>是菩萨摩诃萨虽修如是静虑、<a id="a-6d"></a>无量、<a id="a-6e"></a>无色、<a id="a-6f"></a>灭定，<a id="a-6g"></a>而不摄取彼异熟果，<a id="a-6h"></a>但随有情应可受化，<a id="a-6i"></a>作利乐处而于中生；<a id="a-6j"></a>即生彼已，<a id="a-6k"></a>用四摄事而摄取之，<a id="a-6l"></a>方便安立令于布施乃至般若波罗蜜多精勤修学。<a id="a-6m"></a>是菩萨摩诃萨依诸静虑起胜神通，<a id="a-6n"></a>从一佛国往一佛国，<a id="a-6o"></a>亲近供养诸佛世尊，<a id="a-6p"></a>请问甚深诸法性相，<a id="a-6q"></a>精勤引发殊胜善根。<a id="a-6r"></a>持此善根以无所得而为方便，<a id="a-6s"></a>与诸有情同共回向一切智智，<a id="a-6t"></a>于回向时无二心转，<a id="a-6u"></a>谓谁回向、<a id="a-6v"></a>何所回向。<a id="a-6w"></a>善现，<a id="a-6x"></a>是为菩萨摩诃萨安住精进波罗蜜多，<a id="a-6y"></a>摄取静虑波罗蜜多。</p>
  <p id="a6z">“善现，<a id="a-70"></a>若菩萨摩诃萨安住精进波罗蜜多，<a id="a-71"></a>不见布施波罗蜜多乃至般若波罗蜜多若名、<a id="a-72"></a>若事、<a id="a-73"></a>若性、<a id="a-74"></a>若相，<a id="a-75"></a>不见四念住乃至八圣道支若名、<a id="a-76"></a>若事、<a id="a-77"></a>若性、<a id="a-78"></a>若相，<a id="a-79"></a>不见内空乃至无性自性空若名、<a id="a-7A"></a>若事、<a id="a-7B"></a>若性、<a id="a-7C"></a>若相，<a id="a-7D"></a>不见真如乃至不思议界若名、<a id="a-7E"></a>若事、<a id="a-7F"></a>若性、<a id="a-7G"></a>若相，<a id="a-7H"></a>不见苦、<a id="a-7I"></a>集、<a id="a-7J"></a>灭、<a id="a-7K"></a>道圣谛若名、<a id="a-7L"></a>若事、<a id="a-7M"></a>若性、<a id="a-7N"></a>若相，<a id="a-7O"></a>不见四静虑、<a id="a-7P"></a>四无量、<a id="a-7Q"></a>四无色定若名、<a id="a-7R"></a>若事、<a id="a-7S"></a>若性、<a id="a-7T"></a>若相，<a id="a-7U"></a>不见八解脱乃至十遍处若名、<a id="a-7V"></a>若事、<a id="a-7W"></a>若性、<a id="a-7X"></a>若相，<a id="a-7Y"></a>不见净观地乃至如来地若名、<a id="a-7Z"></a>若事、<a id="a-7a"></a>若性、<a id="a-7b"></a>若相，<a id="a-7c"></a>不见极喜地乃至法云地若名、<a id="a-7d"></a>若事、<a id="a-7e"></a>若性、<a id="a-7f"></a>若相，<a id="a-7g"></a>不见一切陀罗尼门、<a id="a-7h"></a>三摩地门若名、<a id="a-7i"></a>若事、<a id="a-7j"></a>若性、<a id="a-7k"></a>若相，<a id="a-7l"></a>不见五眼、<a id="a-7m"></a>六神通若名、<a id="a-7n"></a>若事、<a id="a-7o"></a>若性、<a id="a-7p"></a>若相，<a id="a-7q"></a>不见如来十力乃至十八佛不共法若名、<a id="a-7r"></a>若事、<a id="a-7s"></a>若性、<a id="a-7t"></a>若相，<a id="a-7u"></a>不见三十二大士相、<a id="a-7v"></a>八十随好若名、<a id="a-7w"></a>若事、<a id="a-7x"></a>若性、<a id="a-7y"></a>若相，<a id="a-7z"></a>不见无忘失法、<a id="a-80"></a>恒住舍性若名、<a id="a-81"></a>若事、<a id="a-82"></a>若性、<a id="a-83"></a>若相，<a id="a-84"></a>不见一切智、<a id="a-85"></a>道相智、<a id="a-86"></a>一切相智若名、<a id="a-87"></a>若事、<a id="a-88"></a>若性、<a id="a-89"></a>若相，<a id="a-8A"></a>不见预流果乃至独觉菩提若名、<a id="a-8B"></a>若事、<a id="a-8C"></a>若性、<a id="a-8D"></a>若相，<a id="a-8E"></a>不见一切菩萨摩诃萨行若名、<a id="a-8F"></a>若事、<a id="a-8G"></a>若性、<a id="a-8H"></a>若相，<a id="a-8I"></a>不见诸佛无上正等菩提若名、<a id="a-8J"></a>若事、<a id="a-8K"></a>若性、<a id="a-8L"></a>若相，<a id="a-8M"></a>不见一切智智若名、<a id="a-8N"></a>若事、<a id="a-8O"></a>若性、<a id="a-8P"></a>若相，<a id="a-8Q"></a>如是乃至不见一切法若名、<a id="a-8R"></a>若事、<a id="a-8S"></a>若性、<a id="a-8T"></a>若相，<a id="a-8U"></a>于诸法中不起想念，<a id="a-8V"></a>无所执著，<a id="a-8W"></a>如说能作。<a id="a-8X"></a>复以如是所集善根，<a id="a-8Y"></a>以无所得而为方便，<a id="a-8Z"></a>与诸有情同共回向一切智智，<a id="a-8a"></a>于回向时无二心转，<a id="a-8b"></a>谓谁回向、<a id="a-8c"></a>何所回向。<a id="a-8d"></a>善现，<a id="a-8e"></a>是为菩萨摩诃萨安住精进波罗蜜多，<a id="a-8f"></a>摄取般若波罗蜜多。<a id="a-8g"></a>”</p>
  <p id="a8h"></p>
  <p id="a8i">具寿善现复白佛言：<a id="a-8j"></a>“世尊，<a id="a-8k"></a>云何菩萨摩诃萨安住静虑波罗蜜多，<a id="a-8l"></a>摄取布施、<a id="a-8m"></a>净戒、<a id="a-8n"></a>安忍、<a id="a-8o"></a>精进、<a id="a-8p"></a>般若波罗蜜多？<a id="a-8q"></a>”</p>
  <p id="a8r">佛告善现：<a id="a-8s"></a>“若菩萨摩诃萨安住静虑波罗蜜多，<a id="a-8t"></a>于诸有情住财、<a id="a-8u"></a>法施，<a id="a-8v"></a>谓离欲恶不善法，<a id="a-8w"></a>有寻有伺，<a id="a-8x"></a>离生喜乐，<a id="a-8y"></a>入初静虑，<a id="a-8z"></a>广说乃至入第四静虑；<a id="a-90"></a>于诸有情起与乐想，<a id="a-91"></a>作意入慈无量，<a id="a-92"></a>广说乃至入舍无量；<a id="a-93"></a>于诸色中起厌粗想，<a id="a-94"></a>作意入空无边处定，<a id="a-95"></a>广说乃至入灭想受定。<a id="a-96"></a>是菩萨摩诃萨安住静虑波罗蜜多，<a id="a-97"></a>以无乱心，<a id="a-98"></a>为诸有情宣说正法，<a id="a-99"></a>行财、<a id="a-9A"></a>法施。<a id="a-9B"></a>是菩萨摩诃萨常自行财、<a id="a-9C"></a>法施，<a id="a-9D"></a>亦常劝他行财、<a id="a-9E"></a>法施，<a id="a-9F"></a>常无倒称扬行财、<a id="a-9G"></a>法施法，<a id="a-9H"></a>常欢喜赞叹行财、<a id="a-9I"></a>法施者。<a id="a-9J"></a>持此善根，<a id="a-9K"></a>不求声闻、<a id="a-9L"></a>独觉等地，<a id="a-9M"></a>但无所得而为方便，<a id="a-9N"></a>与诸有情同共回向一切智智，<a id="a-9O"></a>于回向时无二心转，<a id="a-9P"></a>谓谁回向、<a id="a-9Q"></a>何所回向。<a id="a-9R"></a>善现，<a id="a-9S"></a>是为菩萨摩诃萨安住静虑波罗蜜多，<a id="a-9T"></a>摄取布施波罗蜜多。</p>
  <p id="a9U">“善现，<a id="a-9V"></a>若菩萨摩诃萨安住静虑波罗蜜多，<a id="a-9W"></a>受持净戒，<a id="a-9X"></a>常不发起贪俱行心、<a id="a-9Y"></a>瞋俱行心、<a id="a-9Z"></a>痴俱行心、<a id="a-9a"></a>害俱行心、<a id="a-9b"></a>悭俱行心、<a id="a-9c"></a>嫉俱行心及毁净戒俱行之心，<a id="a-9d"></a>但常发起一切智智俱行作意。<a id="a-9e"></a>复持如是净戒善根，<a id="a-9f"></a>不求声闻、<a id="a-9g"></a>独觉等地，<a id="a-9h"></a>但无所得而为方便，<a id="a-9i"></a>与诸有情同共回向一切智智，<a id="a-9j"></a>于回向时无二心转，<a id="a-9k"></a>谓谁回向、<a id="a-9l"></a>何所回向。<a id="a-9m"></a>善现，<a id="a-9n"></a>是为菩萨摩诃萨安住静虑波罗蜜多，<a id="a-9o"></a>摄取净戒波罗蜜多。</p>
  <p id="a9p">“善现，<a id="a-9q"></a>若菩萨摩诃萨安住静虑波罗蜜多，<a id="a-9r"></a>修行安忍，<a id="a-9s"></a>观色如聚沫，<a id="a-9t"></a>观受如浮泡，<a id="a-9u"></a>观想如阳焰，<a id="a-9v"></a>观行如芭蕉，<a id="a-9w"></a>观识如幻事。<a id="a-9x"></a>作是观时，<a id="a-9y"></a>于五取蕴不坚实想恒现在前，<a id="a-9z"></a>复作是念：<a id="a-A0"></a>‘诸法皆空，<a id="a-A1"></a>非我、<a id="a-A2"></a>我所，<a id="a-A3"></a>谁能割截？<a id="a-A4"></a>谁受割截？<a id="a-A5"></a>谁能毁骂？<a id="a-A6"></a>谁受毁骂？<a id="a-A7"></a>谁复于中发起瞋恨？<a id="a-A8"></a>色是谁色？<a id="a-A9"></a>受是谁受？<a id="a-AA"></a>想是谁想？<a id="a-AB"></a>行是谁行？<a id="a-AC"></a>识是谁识？<a id="a-AD"></a>’如是菩萨安住静虑波罗蜜多，<a id="a-AE"></a>审观法时能具安忍，<a id="a-AF"></a>复持如是所集善根，<a id="a-AG"></a>以无所得而为方便，<a id="a-AH"></a>与诸有情同共回向一切智智，<a id="a-AI"></a>于回向时无二心转，<a id="a-AJ"></a>谓谁回向、<a id="a-AK"></a>何所回向。<a id="a-AL"></a>善现，<a id="a-AM"></a>是为菩萨摩诃萨安住静虑波罗蜜多，<a id="a-AN"></a>摄取安忍波罗蜜多。</p>
  <p id="aAO">“善现，<a id="a-AP"></a>若菩萨摩诃萨安住静虑波罗蜜多，<a id="a-AQ"></a>发勤精进，<a id="a-AR"></a>离欲恶不善法，<a id="a-AS"></a>有寻有伺，<a id="a-AT"></a>离生喜乐，<a id="a-AU"></a>入初静虑具足住；<a id="a-AV"></a>寻伺寂静，<a id="a-AW"></a>住内等净，<a id="a-AX"></a>心一趣性，<a id="a-AY"></a>无寻无伺，<a id="a-AZ"></a>定生喜乐，<a id="a-Aa"></a>入第二静虑具足住；<a id="a-Ab"></a>离喜住舍，<a id="a-Ac"></a>具念正知，<a id="a-Ad"></a>领身受乐，<a id="a-Ae"></a>圣者于中能说能舍，<a id="a-Af"></a>具念乐住，<a id="a-Ag"></a>入第三静虑具足住；<a id="a-Ah"></a>断乐断苦，<a id="a-Ai"></a>先喜忧没，<a id="a-Aj"></a>不苦不乐，<a id="a-Ak"></a>舍念清净，<a id="a-Al"></a>入第四静虑具足住。<a id="a-Am"></a>菩萨如是修一切种静虑、<a id="a-An"></a>解脱、<a id="a-Ao"></a>等持、<a id="a-Ap"></a>等至，<a id="a-Aq"></a>于中皆能不取其相，<a id="a-Ar"></a>发起种种神境智通，<a id="a-As"></a>能作无边大神变事。<a id="a-At"></a>或复发起天耳智通，<a id="a-Au"></a>明了清净过人天耳，<a id="a-Av"></a>能如实闻十方世界情、<a id="a-Aw"></a>非情类种种音声。<a id="a-Ax"></a>或复发起他心智通，<a id="a-Ay"></a>能如实知十方世界他有情众心、<a id="a-Az"></a>心所法。<a id="a-B0"></a>或复发起宿住智通，<a id="a-B1"></a>如实念知十方世界无量有情诸宿住事。<a id="a-B2"></a>或复发起天眼智通，<a id="a-B3"></a>明了清净过人天眼，<a id="a-B4"></a>能如实见十方世界有情、<a id="a-B5"></a>无情种种色像，<a id="a-B6"></a>乃至业果皆如实知。<a id="a-B7"></a>是菩萨摩诃萨安住此五殊胜神通，<a id="a-B8"></a>从一佛国趣一佛国，<a id="a-B9"></a>亲近供养诸佛世尊，<a id="a-BA"></a>请问如来甚深法义，<a id="a-BB"></a>广植无量微妙善根，<a id="a-BC"></a>成熟有情，<a id="a-BD"></a>严净佛土，<a id="a-BE"></a>勤修种种菩萨胜行。<a id="a-BF"></a>持此善根不求声闻、<a id="a-BG"></a>独觉等地，<a id="a-BH"></a>但无所得而为方便，<a id="a-BI"></a>与诸有情同共回向一切智智，<a id="a-BJ"></a>于回向时无二心转，<a id="a-BK"></a>谓谁回向、<a id="a-BL"></a>何所回向。<a id="a-BM"></a>善现，<a id="a-BN"></a>是为菩萨摩诃萨安住静虑波罗蜜多，<a id="a-BO"></a>摄取精进波罗蜜多。</p>
  <p id="aBP">“善现，<a id="a-BQ"></a>若菩萨摩诃萨安住静虑波罗蜜多，<a id="a-BR"></a>观色、<a id="a-BS"></a>受、<a id="a-BT"></a>想、<a id="a-BU"></a>行、<a id="a-BV"></a>识不可得，<a id="a-BW"></a>观眼处乃至意处不可得，<a id="a-BX"></a>观色处乃至法处不可得，<a id="a-BY"></a>观眼界乃至意界不可得，<a id="a-BZ"></a>观色界乃至法界不可得，<a id="a-Ba"></a>观眼识界乃至意识界不可得，<a id="a-Bb"></a>观眼触乃至意触不可得，<a id="a-Bc"></a>观眼触为缘所生诸受乃至意触为缘所生诸受不可得，<a id="a-Bd"></a>观地界乃至识界不可得，<a id="a-Be"></a>观因缘乃至增上缘不可得，<a id="a-Bf"></a>观无明乃至老死不可得，<a id="a-Bg"></a>观布施波罗蜜多乃至般若波罗蜜多不可得，<a id="a-Bh"></a>观内空乃至无性自性空不可得，<a id="a-Bi"></a>观真如乃至不思议界不可得，<a id="a-Bj"></a>观苦、<a id="a-Bk"></a>集、<a id="a-Bl"></a>灭、<a id="a-Bm"></a>道圣谛不可得，<a id="a-Bn"></a>观四念住乃至八圣道支不可得，<a id="a-Bo"></a>观四静虑、<a id="a-Bp"></a>四无量、<a id="a-Bq"></a>四无色定不可得，<a id="a-Br"></a>观八解脱乃至十遍处不可得，<a id="a-Bs"></a>观空、<a id="a-Bt"></a>无相、<a id="a-Bu"></a>无愿解脱门不可得，<a id="a-Bv"></a>观净观地乃至如来地不可得，<a id="a-Bw"></a>观极喜地乃至法云地不可得，<a id="a-Bx"></a>观一切陀罗尼门、<a id="a-By"></a>三摩地门不可得，<a id="a-Bz"></a>观五眼、<a id="a-C0"></a>六神通不可得，<a id="a-C1"></a>观如来十力乃至十八佛不共法不可得，<a id="a-C2"></a>观三十二大士相、<a id="a-C3"></a>八十随好不可得，<a id="a-C4"></a>观无忘失法、<a id="a-C5"></a>恒住舍性不可得，<a id="a-C6"></a>观一切智、<a id="a-C7"></a>道相智、<a id="a-C8"></a>一切相智不可得，<a id="a-C9"></a>观预流果乃至独觉菩提不可得，<a id="a-CA"></a>观一切菩萨摩诃萨行不可得，<a id="a-CB"></a>观诸佛无上正等菩提不可得，<a id="a-CC"></a>观一切智智不可得，<a id="a-CD"></a>观有为界不可得，<a id="a-CE"></a>观无为界不可得。</p>
  <p id="aCF">“如是菩萨观一切法不可得故，<a id="a-CG"></a>无作无作故，<a id="a-CH"></a>无造无造故，<a id="a-CI"></a>无生无生故，<a id="a-CJ"></a>无灭无灭故，<a id="a-CK"></a>无取无取故，<a id="a-CL"></a>毕竟清净常住无变。<a id="a-CM"></a>所以者何？<a id="a-CN"></a>以一切法若佛出世若不出世，<a id="a-CO"></a>安住法性、<a id="a-CP"></a>法界、<a id="a-CQ"></a>法住，<a id="a-CR"></a>无生无灭常无变异。<a id="a-CS"></a>是菩萨摩诃萨心常无乱，<a id="a-CT"></a>恒时安住一切智智相应作意，<a id="a-CU"></a>如实观察一切法性都无所有。<a id="a-CV"></a>复持如是所集善根，<a id="a-CW"></a>以无所得而为方便，<a id="a-CX"></a>与诸有情同共回向一切智智，<a id="a-CY"></a>于回向时无二心转，<a id="a-CZ"></a>谓谁回向、<a id="a-Ca"></a>何所回向。<a id="a-Cb"></a>善现，<a id="a-Cc"></a>是为菩萨摩诃萨安住静虑波罗蜜多，<a id="a-Cd"></a>摄取般若波罗蜜多。<a id="a-Ce"></a>”</p>
  <p id="aCf"></p>
  <p id="aCg">具寿善现复白佛言：<a id="a-Ch"></a>“世尊，<a id="a-Ci"></a>云何菩萨摩诃萨安住般若波罗蜜多，<a id="a-Cj"></a>摄取布施、<a id="a-Ck"></a>净戒、<a id="a-Cl"></a>安忍、<a id="a-Cm"></a>精进、<a id="a-Cn"></a>静虑波罗蜜多？<a id="a-Co"></a>”</p>
  <p id="aCp">佛告善现：<a id="a-Cq"></a>“若菩萨摩诃萨安住般若波罗蜜多，<a id="a-Cr"></a>观一切法空无所有。<a id="a-Cs"></a>”</p>
  <p id="aCt">“世尊，<a id="a-Cu"></a>云何菩萨摩诃萨安住般若波罗蜜多，<a id="a-Cv"></a>观一切法空无所有？<a id="a-Cw"></a>”</p>
  <p id="aCx">“善现，<a id="a-Cy"></a>诸菩萨摩诃萨安住般若波罗蜜多，<a id="a-Cz"></a>观内空内空性不可得，<a id="a-D0"></a>外空外空性不可得，<a id="a-D1"></a>内外空内外空性不可得，<a id="a-D2"></a>空空空空性不可得，<a id="a-D3"></a>大空大空性不可得，<a id="a-D4"></a>胜义空胜义空性不可得，<a id="a-D5"></a>有为空有为空性不可得，<a id="a-D6"></a>无为空无为空性不可得，<a id="a-D7"></a>毕竟空毕竟空性不可得，<a id="a-D8"></a>无际空无际空性不可得，<a id="a-D9"></a>散无散空散无散空性不可得，<a id="a-DA"></a>本性空本性空性不可得，<a id="a-DB"></a>自共相空自共相空性不可得，<a id="a-DC"></a>一切法空一切法空性不可得。<a id="a-DD"></a>是菩萨摩诃萨安住如是十四空中，<a id="a-DE"></a>不得色若空若不空，<a id="a-DF"></a>不得受、<a id="a-DG"></a>想、<a id="a-DH"></a>行、<a id="a-DI"></a>识若空若不空，<a id="a-DJ"></a>不得眼处乃至意处若空若不空，<a id="a-DK"></a>不得色处乃至法处若空若不空，<a id="a-DL"></a>不得眼界乃至意界若空若不空，<a id="a-DM"></a>不得色界乃至法界若空若不空，<a id="a-DN"></a>不得眼识界乃至意识界若空若不空，<a id="a-DO"></a>不得眼触乃至意触若空若不空，<a id="a-DP"></a>不得眼触为缘所生诸受乃至意触为缘所生诸受若空若不空，<a id="a-DQ"></a>不得地界乃至识界若空若不空，<a id="a-DR"></a>不得因缘乃至增上缘若空若不空，<a id="a-DS"></a>不得无明乃至老死若空若不空，<a id="a-DT"></a>不得布施波罗蜜多乃至般若波罗蜜多若空若不空，<a id="a-DU"></a>不得内空乃至无性自性空若空若不空，<a id="a-DV"></a>不得真如乃至不思议界若空若不空，<a id="a-DW"></a>不得苦、<a id="a-DX"></a>集、<a id="a-DY"></a>灭、<a id="a-DZ"></a>道圣谛若空若不空，<a id="a-Da"></a>不得四念住乃至八圣道支若空若不空，<a id="a-Db"></a>不得四静虑、<a id="a-Dc"></a>四无量、<a id="a-Dd"></a>四无色定若空若不空，<a id="a-De"></a>不得八解脱乃至十遍处若空若不空，<a id="a-Df"></a>不得空、<a id="a-Dg"></a>无相、<a id="a-Dh"></a>无愿解脱门若空若不空，<a id="a-Di"></a>不得净观地乃至如来地若空若不空，<a id="a-Dj"></a>不得极喜地乃至法云地若空若不空，<a id="a-Dk"></a>不得一切陀罗尼门、<a id="a-Dl"></a>三摩地门若空若不空，<a id="a-Dm"></a>不得五眼、<a id="a-Dn"></a>六神通若空若不空，<a id="a-Do"></a>不得如来十力乃至十八佛不共法若空若不空，<a id="a-Dp"></a>不得三十二大士相、<a id="a-Dq"></a>八十随好若空若不空，<a id="a-Dr"></a>不得无忘失法、<a id="a-Ds"></a>恒住舍性若空若不空，<a id="a-Dt"></a>不得一切智、<a id="a-Du"></a>道相智、<a id="a-Dv"></a>一切相智若空若不空，<a id="a-Dw"></a>不得预流果乃至独觉菩提若空若不空，<a id="a-Dx"></a>不得一切菩萨摩诃萨行若空若不空，<a id="a-Dy"></a>不得诸佛无上正等菩提若空若不空，<a id="a-Dz"></a>不得一切智智若空若不空，<a id="a-E0"></a>不得有为界若空若不空，<a id="a-E1"></a>不得无为界若空若不空。<a id="a-E2"></a>是菩萨摩诃萨安住般若波罗蜜多，<a id="a-E3"></a>于诸有情所有布施若食、<a id="a-E4"></a>若饮，<a id="a-E5"></a>及余资具皆观为空。<a id="a-E6"></a>若能施、<a id="a-E7"></a>若所施、<a id="a-E8"></a>若施福、<a id="a-E9"></a>若施果，<a id="a-EA"></a>如是一切亦观为空。</p>
  <p id="aEB">“菩萨尔时由住空观，<a id="a-EC"></a>贪著、<a id="a-ED"></a>悭吝无容得起。<a id="a-EE"></a>所以者何？<a id="a-EF"></a>是菩萨摩诃萨修行般若波罗蜜多，<a id="a-EG"></a>从初发心乃至安坐妙菩提座，<a id="a-EH"></a>如是分别皆不得起。<a id="a-EI"></a>如诸如来、<a id="a-EJ"></a>应、<a id="a-EK"></a>正等觉无时暂起著心、<a id="a-EL"></a>悭心；<a id="a-EM"></a>此菩萨摩诃萨亦复如是，<a id="a-EN"></a>行深般若波罗蜜多，<a id="a-EO"></a>著心、<a id="a-EP"></a>悭心皆永不起。<a id="a-EQ"></a>当知般若波罗蜜多是诸菩萨摩诃萨师，<a id="a-ER"></a>能令菩萨摩诃萨众不起一切妄想分别，<a id="a-ES"></a>所行布施皆无染著。<a id="a-ET"></a>是菩萨摩诃萨持此善根，<a id="a-EU"></a>以无所得而为方便，<a id="a-EV"></a>与诸有情同共回向一切智智，<a id="a-EW"></a>于回向时无二心转，<a id="a-EX"></a>谓谁回向、<a id="a-EY"></a>何所回向。<a id="a-EZ"></a>善现，<a id="a-Ea"></a>是为菩萨摩诃萨安住般若波罗蜜多，<a id="a-Eb"></a>摄取布施波罗蜜多。</p>
  <p id="aEc">“善现，<a id="a-Ed"></a>若菩萨摩诃萨安住般若波罗蜜多受持净戒，<a id="a-Ee"></a>一切声闻、<a id="a-Ef"></a>独觉等心无容得起。<a id="a-Eg"></a>所以者何？<a id="a-Eh"></a>是菩萨摩诃萨观诸声闻、<a id="a-Ei"></a>独觉等地皆不可得，<a id="a-Ej"></a>回向彼心亦不可得，<a id="a-Ek"></a>回向彼地身语律仪亦不可得。<a id="a-El"></a>是菩萨摩诃萨安住般若波罗蜜多，<a id="a-Em"></a>从初发心乃至安坐妙菩提座，<a id="a-En"></a>于其中间自离断生命，<a id="a-Eo"></a>亦劝他离断生命，<a id="a-Ep"></a>无倒称扬离断生命法，<a id="a-Eq"></a>欢喜赞叹离断生命者；<a id="a-Er"></a>如是乃至自离邪见，<a id="a-Es"></a>亦劝他离邪见，<a id="a-Et"></a>无倒称扬离邪见法，<a id="a-Eu"></a>欢喜赞叹离邪见者。<a id="a-Ev"></a>是菩萨摩诃萨持此净戒所生善根，<a id="a-Ew"></a>不求三界及二乘法，<a id="a-Ex"></a>但无所得而为方便，<a id="a-Ey"></a>与诸有情同共回向一切智智，<a id="a-Ez"></a>于回向时无二心转，<a id="a-F0"></a>谓谁回向、<a id="a-F1"></a>何所回向。<a id="a-F2"></a>善现，<a id="a-F3"></a>是为菩萨摩诃萨安住般若波罗蜜多，<a id="a-F4"></a>摄取净戒波罗蜜多。</p>
  <p id="aF5">“善现，<a id="a-F6"></a>若菩萨摩诃萨安住般若波罗蜜多起随顺忍，<a id="a-F7"></a>得此忍已常作是念：<a id="a-F8"></a>‘一切法中无有一法若起若灭、<a id="a-F9"></a>若生若老、<a id="a-FA"></a>若病若死、<a id="a-FB"></a>若能骂者若受骂者、<a id="a-FC"></a>若能谤者若受谤者，<a id="a-FD"></a>若能割截、<a id="a-FE"></a>斫刺、<a id="a-FF"></a>打缚、<a id="a-FG"></a>恼触、<a id="a-FH"></a>加害，<a id="a-FI"></a>若所割截、<a id="a-FJ"></a>斫刺、<a id="a-FK"></a>打缚、<a id="a-FL"></a>恼触、<a id="a-FM"></a>加害，<a id="a-FN"></a>如是一切性相皆空，<a id="a-FO"></a>不应于中妄想分别。<a id="a-FP"></a>’是菩萨摩诃萨得此忍故，<a id="a-FQ"></a>从初发心乃至安坐妙菩提座，<a id="a-FR"></a>于其中间假使一切有情之类，<a id="a-FS"></a>皆来诃毁、<a id="a-FT"></a>诽谤、<a id="a-FU"></a>凌辱，<a id="a-FV"></a>以诸刀杖瓦石块等，<a id="a-FW"></a>损害、<a id="a-FX"></a>打掷、<a id="a-FY"></a>割截、<a id="a-FZ"></a>斫刺，<a id="a-Fa"></a>乃至分解身诸支节。<a id="a-Fb"></a>尔时菩萨心无变异，<a id="a-Fc"></a>但作是念：<a id="a-Fd"></a>‘深可怪哉！<a id="a-Fe"></a>诸法性中都无诃毁、<a id="a-Ff"></a>诽谤、<a id="a-Fg"></a>凌辱、<a id="a-Fh"></a>加害等事，<a id="a-Fi"></a>而诸有情妄想分别执为实有，<a id="a-Fj"></a>发起种种烦恼恶业，<a id="a-Fk"></a>现在当来受诸剧苦。<a id="a-Fl"></a>’是菩萨摩诃萨持此善根，<a id="a-Fm"></a>以无所得而为方便，<a id="a-Fn"></a>与诸有情同共回向一切智智，<a id="a-Fo"></a>于回向时无二心转，<a id="a-Fp"></a>谓谁回向、<a id="a-Fq"></a>何所回向。<a id="a-Fr"></a>善现，<a id="a-Fs"></a>是为菩萨摩诃萨安住般若波罗蜜多，<a id="a-Ft"></a>摄取安忍波罗蜜多。</p>
  <p id="aFu">“善现，<a id="a-Fv"></a>若菩萨摩诃萨安住般若波罗蜜多，<a id="a-Fw"></a>为诸有情宣说正法，<a id="a-Fx"></a>令住布施波罗蜜多乃至般若波罗蜜多，<a id="a-Fy"></a>或令住四念住乃至八圣道支，<a id="a-Fz"></a>或令得预流果乃至阿罗汉果，<a id="a-G0"></a>或令得独觉菩提，<a id="a-G1"></a>或令得一切智智。<a id="a-G2"></a>是菩萨摩诃萨虽为此事，<a id="a-G3"></a>而不住有为界亦不住无为界，<a id="a-G4"></a>复持如是所集善根，<a id="a-G5"></a>以无所得而为方便，<a id="a-G6"></a>与诸有情同共回向一切智智，<a id="a-G7"></a>于回向时无二心转，<a id="a-G8"></a>谓谁回向、<a id="a-G9"></a>何所回向。<a id="a-GA"></a>善现，<a id="a-GB"></a>是为菩萨摩诃萨安住般若波罗蜜多，<a id="a-GC"></a>摄取精进波罗蜜多。</p>
  <p id="aGD">“善现，<a id="a-GE"></a>若菩萨摩诃萨安住般若波罗蜜多，<a id="a-GF"></a>除佛等持，<a id="a-GG"></a>于余一切声闻、<a id="a-GH"></a>独觉、<a id="a-GI"></a>菩萨等持，<a id="a-GJ"></a>皆能自在随意入出。<a id="a-GK"></a>是菩萨摩诃萨安住菩萨自在等持，<a id="a-GL"></a>于八解脱皆能自在顺逆入出。<a id="a-GM"></a>何等为八？<a id="a-GN"></a>一者、<a id="a-GO"></a>有色观诸色解脱；<a id="a-GP"></a>二者、<a id="a-GQ"></a>内无色想观外诸色解脱；<a id="a-GR"></a>三者、<a id="a-GS"></a>净胜解身作证解脱；<a id="a-GT"></a>四者、<a id="a-GU"></a>超一切色想灭有对想，<a id="a-GV"></a>不思惟种种想，<a id="a-GW"></a>入无边空，<a id="a-GX"></a>空无边处解脱；<a id="a-GY"></a>五者、<a id="a-GZ"></a>超一切空无边处，<a id="a-Ga"></a>入无边识，<a id="a-Gb"></a>识无边处解脱；<a id="a-Gc"></a>六者、<a id="a-Gd"></a>超一切识无边处，<a id="a-Ge"></a>入无少所有，<a id="a-Gf"></a>无所有处解脱；<a id="a-Gg"></a>七者、<a id="a-Gh"></a>超一切无所有处，<a id="a-Gi"></a>入非有想、<a id="a-Gj"></a>非无想，<a id="a-Gk"></a>非想非非想处解脱；<a id="a-Gl"></a>八者、<a id="a-Gm"></a>超一切非想、<a id="a-Gn"></a>非非想处，<a id="a-Go"></a>入灭想受定，<a id="a-Gp"></a>灭想受解脱。<a id="a-Gq"></a>是菩萨摩诃萨复能于九次第定，<a id="a-Gr"></a>若逆若顺自在入出。<a id="a-Gs"></a>何等为九？<a id="a-Gt"></a>谓四静虑、<a id="a-Gu"></a>四无色定、<a id="a-Gv"></a>灭想受定，<a id="a-Gw"></a>是名为九。<a id="a-Gx"></a>是菩萨摩诃萨于八解脱、<a id="a-Gy"></a>九次第定顺逆入出，<a id="a-Gz"></a>善成熟已，<a id="a-H0"></a>能入师子奋迅等持。<a id="a-H1"></a>云何师子奋迅等持？<a id="a-H2"></a>善现，<a id="a-H3"></a>谓菩萨摩诃萨离欲恶不善法，<a id="a-H4"></a>有寻有伺，<a id="a-H5"></a>离生喜乐，<a id="a-H6"></a>入初静虑，<a id="a-H7"></a>次第乃至超一切非想非非想处，<a id="a-H8"></a>入灭想受定；<a id="a-H9"></a>复从灭想受定起，<a id="a-HA"></a>还入非想非非想处定，<a id="a-HB"></a>次第乃至入初静虑，<a id="a-HC"></a>是为师子奋迅等持。</p>
  <p id="aHD">“善现，<a id="a-HE"></a>是菩萨摩诃萨于此师子奋迅等持善成熟已，<a id="a-HF"></a>复入菩萨超越等持。<a id="a-HG"></a>云何菩萨超越等持？<a id="a-HH"></a>善现，<a id="a-HI"></a>谓菩萨摩诃萨离欲恶不善法，<a id="a-HJ"></a>有寻有伺，<a id="a-HK"></a>离生喜乐，<a id="a-HL"></a>入初静虑，<a id="a-HM"></a>从初静虑起，<a id="a-HN"></a>次第乃至入灭想受定，<a id="a-HO"></a>从灭想受定起入初静虑，<a id="a-HP"></a>从初静虑起入灭想受定；<a id="a-HQ"></a>从灭想受定起入第二静虑，<a id="a-HR"></a>从第二静虑起入灭想受定；<a id="a-HS"></a>从灭想受定起入第三静虑，<a id="a-HT"></a>从第三静虑起入灭想受定；<a id="a-HU"></a>从灭想受定起入第四静虑，<a id="a-HV"></a>从第四静虑起入灭想受定；<a id="a-HW"></a>从灭想受定起入空无边处定，<a id="a-HX"></a>从空无边处定起入灭想受定；<a id="a-HY"></a>从灭想受定起入识无边处定，<a id="a-HZ"></a>从识无边处定起入灭想受定；<a id="a-Ha"></a>从灭想受定起入无所有处定，<a id="a-Hb"></a>从无所有处定起入灭想受定；<a id="a-Hc"></a>从灭想受定起入非想非非想处定，<a id="a-Hd"></a>从非想非非想处定起入灭想受定；<a id="a-He"></a>从灭想受定起复入非想非非想处定，<a id="a-Hf"></a>从非想非非想处定起堕不定心；<a id="a-Hg"></a>从不定心还入灭想受定，<a id="a-Hh"></a>从灭想受定起住不定心；<a id="a-Hi"></a>从不定心入非想非非想处定，<a id="a-Hj"></a>从非想非非想处定起住不定心；<a id="a-Hk"></a>从不定心入无所有处定，<a id="a-Hl"></a>从无所有处定起住不定心；<a id="a-Hm"></a>从不定心入识无边处定，<a id="a-Hn"></a>从识无边处定起住不定心；<a id="a-Ho"></a>从不定心入空无边处定，<a id="a-Hp"></a>从空无边处定起住不定心；<a id="a-Hq"></a>从不定心入第四静虑，<a id="a-Hr"></a>从第四静虑起住不定心；<a id="a-Hs"></a>从不定心入第三静虑，<a id="a-Ht"></a>从第三静虑起住不定心；<a id="a-Hu"></a>从不定心入第二静虑，<a id="a-Hv"></a>从第二静虑起住不定心；<a id="a-Hw"></a>从不定心入初静虑，<a id="a-Hx"></a>从初静虑起住不定心。<a id="a-Hy"></a>是为菩萨超越等持。<a id="a-Hz"></a>若菩萨摩诃萨安住如是超越等持，<a id="a-I0"></a>得一切法平等实性，<a id="a-I1"></a>复持如是所集善根，<a id="a-I2"></a>以无所得而为方便，<a id="a-I3"></a>与诸有情同共回向一切智智，<a id="a-I4"></a>于回向时无二心转，<a id="a-I5"></a>谓谁回向、<a id="a-I6"></a>何所回向。<a id="a-I7"></a>善现，<a id="a-I8"></a>是为菩萨摩诃萨安住般若波罗蜜多，<a id="a-I9"></a>摄取静虑波罗蜜多。<a id="a-IA"></a>”</p>
 </body>
</html>