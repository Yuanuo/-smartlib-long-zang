<!doctype html>
<html id="z3IBSvw4p" data-ver="1032">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百</h1>
  <h2 id="a2">初分难闻功德品第三十九之四</h2>
  <p id="a3">尔时，<a id="a-4"></a>舍利子白佛言：<a id="a-5"></a>“世尊，<a id="a-6"></a>我今乐说菩萨譬喻。<a id="a-7"></a>”</p>
  <p id="a8">佛言：<a id="a-9"></a>“舍利子，<a id="a-A"></a>随汝意说。<a id="a-B"></a>”</p>
  <p id="aC">舍利子言：<a id="a-D"></a>“世尊，<a id="a-E"></a>如住大乘诸善男子、<a id="a-F"></a>善女人等，<a id="a-G"></a>梦中修行般若、<a id="a-H"></a>静虑、<a id="a-I"></a>精进、<a id="a-J"></a>安忍、<a id="a-K"></a>净戒、<a id="a-L"></a>布施波罗蜜多，<a id="a-M"></a>坐于道场证无上觉，<a id="a-N"></a>当知是善男子、<a id="a-O"></a>善女人等尚近无上正等菩提，<a id="a-P"></a>何况菩萨摩诃萨为求无上正等菩提，<a id="a-Q"></a>觉时修行般若、<a id="a-R"></a>静虑、<a id="a-S"></a>精进、<a id="a-T"></a>安忍、<a id="a-U"></a>净戒、<a id="a-V"></a>布施波罗蜜多，<a id="a-W"></a>而不速成无上正觉？<a id="a-X"></a>世尊，<a id="a-Y"></a>是菩萨摩诃萨不久当坐菩提树下，<a id="a-Z"></a>证得无上正等菩提，<a id="a-a"></a>转妙法轮度无量众。</p>
  <p id="ab">“世尊，<a id="a-c"></a>若善男子、<a id="a-d"></a>善女人等，<a id="a-e"></a>得闻如是甚深般若波罗蜜多，<a id="a-f"></a>受持读诵、<a id="a-g"></a>如教修行；<a id="a-h"></a>当知是善男子、<a id="a-i"></a>善女人等久学大乘，<a id="a-j"></a>善根成熟、<a id="a-k"></a>多供养诸佛，<a id="a-l"></a>多事诸善友、<a id="a-m"></a>植众德本，<a id="a-n"></a>能成是事。<a id="a-o"></a>世尊，<a id="a-p"></a>若善男子、<a id="a-q"></a>善女人等，<a id="a-r"></a>得闻如是甚深般若波罗蜜多，<a id="a-s"></a>信解受持、<a id="a-t"></a>读诵修习、<a id="a-u"></a>如理思惟、<a id="a-v"></a>为他演说；<a id="a-w"></a>是善男子、<a id="a-x"></a>善女人等，<a id="a-y"></a>或已得受大菩提记，<a id="a-z"></a>或近当受大菩提记。<a id="a-10"></a>世尊，<a id="a-11"></a>是善男子、<a id="a-12"></a>善女人等，<a id="a-13"></a>如住不退位菩萨摩诃萨，<a id="a-14"></a>疾得无上正等菩提，<a id="a-15"></a>由此得闻甚深般若波罗蜜多，<a id="a-16"></a>能深信解、<a id="a-17"></a>受持读诵、<a id="a-18"></a>如理思惟、<a id="a-19"></a>随教修行、<a id="a-1A"></a>为他演说。</p>
  <p id="a1B">“世尊，<a id="a-1C"></a>譬如有人游涉旷野，<a id="a-1D"></a>经过险路百踰缮那，<a id="a-1E"></a>或二、<a id="a-1F"></a>或三、<a id="a-1G"></a>或四、<a id="a-1H"></a>五百，<a id="a-1I"></a>见诸城邑王都前相，<a id="a-1J"></a>谓放牧人园林田等，<a id="a-1K"></a>见诸相已便作是念：<a id="a-1L"></a>‘城邑王都去此非远。<a id="a-1M"></a>’作是念已身意泰然，<a id="a-1N"></a>不畏恶兽、<a id="a-1O"></a>恶贼、<a id="a-1P"></a>饥渴。<a id="a-1Q"></a>世尊，<a id="a-1R"></a>诸菩萨摩诃萨亦复如是，<a id="a-1S"></a>若得闻此甚深般若波罗蜜多，<a id="a-1T"></a>受持读诵、<a id="a-1U"></a>如理思惟、<a id="a-1V"></a>深生信解，<a id="a-1W"></a>应知不久当得受记或已得受，<a id="a-1X"></a>速证无上正等菩提，<a id="a-1Y"></a>是菩萨摩诃萨无堕声闻、<a id="a-1Z"></a>独觉地畏。<a id="a-1a"></a>何以故？<a id="a-1b"></a>是菩萨摩诃萨已得见闻、<a id="a-1c"></a>恭敬供养甚深般若波罗蜜多无上菩提之前相故。<a id="a-1d"></a>”</p>
  <p id="a1e">尔时，<a id="a-1f"></a>佛告舍利子言：<a id="a-1g"></a>“如是，<a id="a-1h"></a>如是，<a id="a-1i"></a>如汝所说。<a id="a-1j"></a>汝承佛力，<a id="a-1k"></a>当复说之。<a id="a-1l"></a>”</p>
  <p id="a1m">时，<a id="a-1n"></a>舍利子复白佛言：<a id="a-1o"></a>“世尊，<a id="a-1p"></a>譬如有人欲观大海，<a id="a-1q"></a>渐次往趣，<a id="a-1r"></a>经于多时不见山林，<a id="a-1s"></a>便作是念：<a id="a-1t"></a>‘今睹此相，<a id="a-1u"></a>大海非远。<a id="a-1v"></a>所以者何？<a id="a-1w"></a>夫近海岸，<a id="a-1x"></a>地必渐下，<a id="a-1y"></a>定无山林。<a id="a-1z"></a>”彼人尔时虽未见海，<a id="a-20"></a>而见近相，<a id="a-21"></a>欢喜踊跃。<a id="a-22"></a>世尊，<a id="a-23"></a>诸菩萨摩诃萨亦复如是，<a id="a-24"></a>若得闻此甚深般若波罗蜜多，<a id="a-25"></a>受持读诵、<a id="a-26"></a>如理思惟、<a id="a-27"></a>深生信解，<a id="a-28"></a>是菩萨摩诃萨虽未得佛现前授记：<a id="a-29"></a>‘汝于来世经尔所劫，<a id="a-2A"></a>若经百劫、<a id="a-2B"></a>若经千劫、<a id="a-2C"></a>若经百千劫，<a id="a-2D"></a>乃至若经百千俱胝那庾多劫，<a id="a-2E"></a>当得无上正等菩提。<a id="a-2F"></a>’而应自知受记非远。<a id="a-2G"></a>何以故？<a id="a-2H"></a>是菩萨摩诃萨已得见闻、<a id="a-2I"></a>恭敬供养、<a id="a-2J"></a>受持读诵、<a id="a-2K"></a>如理思惟甚深般若波罗蜜多无上菩提之前相故。</p>
  <p id="a2L">“世尊，<a id="a-2M"></a>譬如春时华果树等，<a id="a-2N"></a>陈叶已落，<a id="a-2O"></a>枝条滋润，<a id="a-2P"></a>众人见已咸作是言：<a id="a-2Q"></a>‘新华果叶当出不久。<a id="a-2R"></a>所以者何？<a id="a-2S"></a>此诸树等新华果叶先相现故。<a id="a-2T"></a>’赡部洲人男女大小见此相已，<a id="a-2U"></a>欢喜踊跃，<a id="a-2V"></a>皆作是言：<a id="a-2W"></a>‘我等不久当得见此华果茂盛。<a id="a-2X"></a>’世尊，<a id="a-2Y"></a>诸菩萨摩诃萨亦复如是，<a id="a-2Z"></a>若得闻此甚深般若波罗蜜多，<a id="a-2a"></a>受持读诵、<a id="a-2b"></a>如理思惟、<a id="a-2c"></a>深生信解，<a id="a-2d"></a>当知宿世善根成熟，<a id="a-2e"></a>多供养佛，<a id="a-2f"></a>多事善友，<a id="a-2g"></a>不久当受大菩提记。<a id="a-2h"></a>世尊，<a id="a-2i"></a>是菩萨摩诃萨应作是念：<a id="a-2j"></a>‘我先定有胜善根力，<a id="a-2k"></a>能引无上正等菩提，<a id="a-2l"></a>故今见闻、<a id="a-2m"></a>恭敬供养甚深般若波罗蜜多，<a id="a-2n"></a>读诵受持、<a id="a-2o"></a>深生信解、<a id="a-2p"></a>如理思惟、<a id="a-2q"></a>随力修习。<a id="a-2r"></a>’世尊，<a id="a-2s"></a>此会中有诸天子众见过去佛说是法者，<a id="a-2t"></a>皆生欢喜，<a id="a-2u"></a>咸共议言：<a id="a-2v"></a>‘昔诸菩萨闻说般若波罗蜜多便得受记，<a id="a-2w"></a>今诸菩萨既闻说此甚深般若波罗蜜多，<a id="a-2x"></a>不久定当受菩提记。<a id="a-2y"></a>’</p>
  <p id="a2z">“世尊，<a id="a-30"></a>譬如女人怀孕渐久，<a id="a-31"></a>其身转重动止不安，<a id="a-32"></a>饮食睡眠悉皆减少，<a id="a-33"></a>不喜多语厌常所作，<a id="a-34"></a>受苦痛故众事顿息。<a id="a-35"></a>有异母人见是相已，<a id="a-36"></a>即知此女不久产生。<a id="a-37"></a>世尊，<a id="a-38"></a>诸菩萨摩诃萨亦复如是，<a id="a-39"></a>宿种善根多供养佛，<a id="a-3A"></a>久事善友善根熟故，<a id="a-3B"></a>今得闻此甚深般若波罗蜜多，<a id="a-3C"></a>受持读诵、<a id="a-3D"></a>如理思惟、<a id="a-3E"></a>深生信解、<a id="a-3F"></a>随力修习。<a id="a-3G"></a>世尊，<a id="a-3H"></a>当知是菩萨摩诃萨由此因缘，<a id="a-3I"></a>不久得受阿耨多罗三藐三菩提记。<a id="a-3J"></a>”</p>
  <p id="a3K">尔时，<a id="a-3L"></a>佛赞舍利子言：<a id="a-3M"></a>“善哉！<a id="a-3N"></a>善哉！<a id="a-3O"></a>汝善能说得闻如是甚深般若波罗蜜多菩萨譬喻，<a id="a-3P"></a>当知皆是佛威神力。<a id="a-3Q"></a>”</p>
  <p id="a3R">尔时，<a id="a-3S"></a>具寿善现白佛言：<a id="a-3T"></a>“世尊，<a id="a-3U"></a>一切如来、<a id="a-3V"></a>应、<a id="a-3W"></a>正等觉甚奇希有，<a id="a-3X"></a>善能付嘱诸菩萨摩诃萨，<a id="a-3Y"></a>善能摄受诸菩萨摩诃萨。<a id="a-3Z"></a>”</p>
  <p id="a3a">佛言：<a id="a-3b"></a>“善现，<a id="a-3c"></a>如是，<a id="a-3d"></a>如是。<a id="a-3e"></a>何以故？<a id="a-3f"></a>善现，<a id="a-3g"></a>诸菩萨摩诃萨求趣无上正等菩提，<a id="a-3h"></a>为多有情得利乐故，<a id="a-3i"></a>怜愍饶益诸天人故。<a id="a-3j"></a>是诸菩萨摩诃萨行菩萨道时，<a id="a-3k"></a>为欲饶益无量百千俱胝那庾多诸有情类故，<a id="a-3l"></a>以四摄事而摄受之。<a id="a-3m"></a>何等为四？<a id="a-3n"></a>一者、<a id="a-3o"></a>布施，<a id="a-3p"></a>二者、<a id="a-3q"></a>爱语，<a id="a-3r"></a>三者、<a id="a-3s"></a>利行，<a id="a-3t"></a>四者、<a id="a-3u"></a>同事。<a id="a-3v"></a>亦安立彼令勤修习十善业道。</p>
  <p id="a3w">“善现，<a id="a-3x"></a>是诸菩萨摩诃萨，<a id="a-3y"></a>自行四静虑亦教他行四静虑，<a id="a-3z"></a>自行四无量亦教他行四无量，<a id="a-40"></a>自行四无色定亦教他行四无色定，<a id="a-41"></a>自行六波罗蜜多亦教他行六波罗蜜多。<a id="a-42"></a>善现，<a id="a-43"></a>是诸菩萨摩诃萨，<a id="a-44"></a>依止般若波罗蜜多巧方便力，<a id="a-45"></a>虽教有情证预流果而自不证，<a id="a-46"></a>虽教有情证一来、<a id="a-47"></a>不还、<a id="a-48"></a>阿罗汉果而自不证，<a id="a-49"></a>虽教有情证独觉菩提而自不证。</p>
  <p id="a4A">“善现，<a id="a-4B"></a>是诸菩萨摩诃萨，<a id="a-4C"></a>自修布施、<a id="a-4D"></a>净戒、<a id="a-4E"></a>安忍、<a id="a-4F"></a>精进、<a id="a-4G"></a>静虑、<a id="a-4H"></a>般若波罗蜜多，<a id="a-4I"></a>亦劝无量百千俱胝那庾多菩萨摩诃萨修布施、<a id="a-4J"></a>净戒、<a id="a-4K"></a>安忍、<a id="a-4L"></a>精进、<a id="a-4M"></a>静虑、<a id="a-4N"></a>般若波罗蜜多，<a id="a-4O"></a>自住不退转地亦劝彼住不退转地，<a id="a-4P"></a>自严净佛土亦劝彼严净佛土，<a id="a-4Q"></a>自成熟有情亦劝彼成熟有情，<a id="a-4R"></a>自起菩萨神通亦劝彼起菩萨神通，<a id="a-4S"></a>自修陀罗尼门亦劝彼修陀罗尼门，<a id="a-4T"></a>自修三摩地门亦劝彼修三摩地门，<a id="a-4U"></a>自具无礙辩亦劝彼具无礙辩，<a id="a-4V"></a>自具妙色身亦劝彼具妙色身，<a id="a-4W"></a>自具诸相好亦劝彼具诸相好，<a id="a-4X"></a>自具童真行亦劝彼具童真行，<a id="a-4Y"></a>自修四念住亦教彼修四念住，<a id="a-4Z"></a>自修四正断亦教彼修四正断，<a id="a-4a"></a>自修四神足亦教彼修四神足，<a id="a-4b"></a>自修五根亦教彼修五根，<a id="a-4c"></a>自修五力亦教彼修五力，<a id="a-4d"></a>自修七等觉支亦教彼修七等觉支，<a id="a-4e"></a>自修八圣道支亦教彼修八圣道支，<a id="a-4f"></a>自住内空亦教彼住内空，<a id="a-4g"></a>自住外空、<a id="a-4h"></a>内外空、<a id="a-4i"></a>空空、<a id="a-4j"></a>大空、<a id="a-4k"></a>胜义空、<a id="a-4l"></a>有为空、<a id="a-4m"></a>无为空、<a id="a-4n"></a>毕竟空、<a id="a-4o"></a>无际空、<a id="a-4p"></a>散空、<a id="a-4q"></a>无变异空、<a id="a-4r"></a>本性空、<a id="a-4s"></a>自相空、<a id="a-4t"></a>共相空、<a id="a-4u"></a>一切法空、<a id="a-4v"></a>不可得空、<a id="a-4w"></a>无性空、<a id="a-4x"></a>自性空、<a id="a-4y"></a>无性自性空亦教彼住外空乃至无性自性空，<a id="a-4z"></a>自住真如亦教彼住真如，<a id="a-50"></a>自住法界、<a id="a-51"></a>法性、<a id="a-52"></a>不虚妄性、<a id="a-53"></a>不变异性、<a id="a-54"></a>平等性、<a id="a-55"></a>离生性、<a id="a-56"></a>法定、<a id="a-57"></a>法住、<a id="a-58"></a>实际、<a id="a-59"></a>虚空界、<a id="a-5A"></a>不思议界亦教彼住法界乃至不思议界，<a id="a-5B"></a>自住苦圣谛亦教彼住苦圣谛，<a id="a-5C"></a>自住集、<a id="a-5D"></a>灭、<a id="a-5E"></a>道圣谛亦教彼住集、<a id="a-5F"></a>灭、<a id="a-5G"></a>道圣谛，<a id="a-5H"></a>自修四静虑亦教彼修四静虑，<a id="a-5I"></a>自修四无量亦教彼修四无量，<a id="a-5J"></a>自修四无色定亦教彼修四无色定，<a id="a-5K"></a>自修八解脱亦教彼修八解脱，<a id="a-5L"></a>自修八胜处亦教彼修八胜处，<a id="a-5M"></a>自修九次第定亦教彼修九次第定，<a id="a-5N"></a>自修十遍处亦教彼修十遍处，<a id="a-5O"></a>自修三解脱门亦教彼修三解脱门，<a id="a-5P"></a>自修菩萨十地亦教彼修菩萨十地，<a id="a-5Q"></a>自修五眼亦教彼修五眼，<a id="a-5R"></a>自修六神通亦教彼修六神通，<a id="a-5S"></a>自修一切陀罗尼门亦教彼修一切陀罗尼门，<a id="a-5T"></a>自修一切三摩地门亦教彼修一切三摩地门，<a id="a-5U"></a>自修佛十力亦教彼修佛十力，<a id="a-5V"></a>自修四无礙解亦教彼修四无礙解，<a id="a-5W"></a>自修大慈、<a id="a-5X"></a>大悲、<a id="a-5Y"></a>大喜、<a id="a-5Z"></a>大舍亦教彼修大慈、<a id="a-5a"></a>大悲、<a id="a-5b"></a>大喜、<a id="a-5c"></a>大舍，<a id="a-5d"></a>自修十八佛不共法亦教彼修十八佛不共法，<a id="a-5e"></a>自修一切智亦教彼修一切智，<a id="a-5f"></a>自修道相智、<a id="a-5g"></a>一切相智亦教彼修道相智、<a id="a-5h"></a>一切相智，<a id="a-5i"></a>自修无忘失法、<a id="a-5j"></a>恒住舍性亦教彼修无忘失法、<a id="a-5k"></a>恒住舍性，<a id="a-5l"></a>自断一切烦恼习气亦教彼断一切烦恼习气，<a id="a-5m"></a>自证无上正等菩提、<a id="a-5n"></a>转妙法轮度无量众亦教彼证无上正等菩提、<a id="a-5o"></a>转妙法轮度无量众。<a id="a-5p"></a>”</p>
  <p id="a5q">具寿善现复白佛言：<a id="a-5r"></a>“甚奇，<a id="a-5s"></a>世尊！<a id="a-5t"></a>希有，<a id="a-5u"></a>善逝！<a id="a-5v"></a>是诸菩萨摩诃萨众，<a id="a-5w"></a>成就如是大功德聚，<a id="a-5x"></a>为欲饶益一切有情，<a id="a-5y"></a>修行般若波罗蜜多，<a id="a-5z"></a>求证无上正等菩提。<a id="a-60"></a>世尊，<a id="a-61"></a>云何菩萨摩诃萨修行般若波罗蜜多速得圆满？<a id="a-62"></a>”</p>
  <p id="a63">佛言：<a id="a-64"></a>“善现，<a id="a-65"></a>若菩萨摩诃萨行般若波罗蜜多时，<a id="a-66"></a>不见色若增若减，<a id="a-67"></a>不见受、<a id="a-68"></a>想、<a id="a-69"></a>行、<a id="a-6A"></a>识若增若减，<a id="a-6B"></a>是菩萨摩诃萨修行般若波罗蜜多速得圆满。</p>
  <p id="a6C">“善现，<a id="a-6D"></a>若菩萨摩诃萨行般若波罗蜜多时，<a id="a-6E"></a>不见眼处若增若减，<a id="a-6F"></a>不见耳、<a id="a-6G"></a>鼻、<a id="a-6H"></a>舌、<a id="a-6I"></a>身、<a id="a-6J"></a>意处若增若减，<a id="a-6K"></a>是菩萨摩诃萨修行般若波罗蜜多速得圆满。</p>
  <p id="a6L">“善现，<a id="a-6M"></a>若菩萨摩诃萨行般若波罗蜜多时，<a id="a-6N"></a>不见色处若增若减，<a id="a-6O"></a>不见声、<a id="a-6P"></a>香、<a id="a-6Q"></a>味、<a id="a-6R"></a>触、<a id="a-6S"></a>法处若增若减，<a id="a-6T"></a>是菩萨摩诃萨修行般若波罗蜜多速得圆满。</p>
  <p id="a6U">“善现，<a id="a-6V"></a>若菩萨摩诃萨行般若波罗蜜多时，<a id="a-6W"></a>不见眼界若增若减，<a id="a-6X"></a>不见色界、<a id="a-6Y"></a>眼识界及眼触、<a id="a-6Z"></a>眼触为缘所生诸受若增若减，<a id="a-6a"></a>是菩萨摩诃萨修行般若波罗蜜多速得圆满。</p>
  <p id="a6b">“善现，<a id="a-6c"></a>若菩萨摩诃萨行般若波罗蜜多时，<a id="a-6d"></a>不见耳界若增若减，<a id="a-6e"></a>不见声界、<a id="a-6f"></a>耳识界及耳触、<a id="a-6g"></a>耳触为缘所生诸受若增若减，<a id="a-6h"></a>是菩萨摩诃萨修行般若波罗蜜多速得圆满。</p>
  <p id="a6i">“善现，<a id="a-6j"></a>若菩萨摩诃萨行般若波罗蜜多时，<a id="a-6k"></a>不见鼻界若增若减，<a id="a-6l"></a>不见香界、<a id="a-6m"></a>鼻识界及鼻触、<a id="a-6n"></a>鼻触为缘所生诸受若增若减，<a id="a-6o"></a>是菩萨摩诃萨修行般若波罗蜜多速得圆满。</p>
  <p id="a6p">“善现，<a id="a-6q"></a>若菩萨摩诃萨行般若波罗蜜多时，<a id="a-6r"></a>不见舌界若增若减，<a id="a-6s"></a>不见味界、<a id="a-6t"></a>舌识界及舌触、<a id="a-6u"></a>舌触为缘所生诸受若增若减，<a id="a-6v"></a>是菩萨摩诃萨修行般若波罗蜜多速得圆满。</p>
  <p id="a6w">“善现，<a id="a-6x"></a>若菩萨摩诃萨行般若波罗蜜多时，<a id="a-6y"></a>不见身界若增若减，<a id="a-6z"></a>不见触界、<a id="a-70"></a>身识界及身触、<a id="a-71"></a>身触为缘所生诸受若增若减，<a id="a-72"></a>是菩萨摩诃萨修行般若波罗蜜多速得圆满。</p>
  <p id="a73">“善现，<a id="a-74"></a>若菩萨摩诃萨行般若波罗蜜多时，<a id="a-75"></a>不见意界若增若减，<a id="a-76"></a>不见法界、<a id="a-77"></a>意识界及意触、<a id="a-78"></a>意触为缘所生诸受若增若减，<a id="a-79"></a>是菩萨摩诃萨修行般若波罗蜜多速得圆满。</p>
  <p id="a7A">“善现，<a id="a-7B"></a>若菩萨摩诃萨行般若波罗蜜多时，<a id="a-7C"></a>不见地界若增若减，<a id="a-7D"></a>不见水、<a id="a-7E"></a>火、<a id="a-7F"></a>风、<a id="a-7G"></a>空、<a id="a-7H"></a>识界若增若减，<a id="a-7I"></a>是菩萨摩诃萨修行般若波罗蜜多速得圆满。</p>
  <p id="a7J">“善现，<a id="a-7K"></a>若菩萨摩诃萨行般若波罗蜜多时，<a id="a-7L"></a>不见无明若增若减，<a id="a-7M"></a>不见行、<a id="a-7N"></a>识、<a id="a-7O"></a>名色、<a id="a-7P"></a>六处、<a id="a-7Q"></a>触、<a id="a-7R"></a>受、<a id="a-7S"></a>爱、<a id="a-7T"></a>取、<a id="a-7U"></a>有、<a id="a-7V"></a>生、<a id="a-7W"></a>老死愁叹苦忧恼若增若减，<a id="a-7X"></a>是菩萨摩诃萨修行般若波罗蜜多速得圆满。</p>
  <p id="a7Y">“善现，<a id="a-7Z"></a>若菩萨摩诃萨行般若波罗蜜多时，<a id="a-7a"></a>不见布施波罗蜜多若增若减，<a id="a-7b"></a>不见净戒、<a id="a-7c"></a>安忍、<a id="a-7d"></a>精进、<a id="a-7e"></a>静虑、<a id="a-7f"></a>般若波罗蜜多若增若减，<a id="a-7g"></a>是菩萨摩诃萨修行般若波罗蜜多速得圆满。</p>
  <p id="a7h">“善现，<a id="a-7i"></a>若菩萨摩诃萨行般若波罗蜜多时，<a id="a-7j"></a>不见内空若增若减，<a id="a-7k"></a>不见外空、<a id="a-7l"></a>内外空、<a id="a-7m"></a>空空、<a id="a-7n"></a>大空、<a id="a-7o"></a>胜义空、<a id="a-7p"></a>有为空、<a id="a-7q"></a>无为空、<a id="a-7r"></a>毕竟空、<a id="a-7s"></a>无际空、<a id="a-7t"></a>散空、<a id="a-7u"></a>无变异空、<a id="a-7v"></a>本性空、<a id="a-7w"></a>自相空、<a id="a-7x"></a>共相空、<a id="a-7y"></a>一切法空、<a id="a-7z"></a>不可得空、<a id="a-80"></a>无性空、<a id="a-81"></a>自性空、<a id="a-82"></a>无性自性空若增若减，<a id="a-83"></a>是菩萨摩诃萨修行般若波罗蜜多速得圆满。</p>
  <p id="a84">“善现，<a id="a-85"></a>若菩萨摩诃萨行般若波罗蜜多时，<a id="a-86"></a>不见真如若增若减，<a id="a-87"></a>不见法界、<a id="a-88"></a>法性、<a id="a-89"></a>不虚妄性、<a id="a-8A"></a>不变异性、<a id="a-8B"></a>平等性、<a id="a-8C"></a>离生性、<a id="a-8D"></a>法定、<a id="a-8E"></a>法住、<a id="a-8F"></a>实际、<a id="a-8G"></a>虚空界、<a id="a-8H"></a>不思议界若增若减，<a id="a-8I"></a>是菩萨摩诃萨修行般若波罗蜜多速得圆满。</p>
  <p id="a8J">“善现，<a id="a-8K"></a>若菩萨摩诃萨行般若波罗蜜多时，<a id="a-8L"></a>不见苦圣谛若增若减，<a id="a-8M"></a>不见集、<a id="a-8N"></a>灭、<a id="a-8O"></a>道圣谛若增若减，<a id="a-8P"></a>是菩萨摩诃萨修行般若波罗蜜多速得圆满。</p>
  <p id="a8Q">“善现，<a id="a-8R"></a>若菩萨摩诃萨行般若波罗蜜多时，<a id="a-8S"></a>不见四静虑若增若减，<a id="a-8T"></a>不见四无量、<a id="a-8U"></a>四无色定若增若减，<a id="a-8V"></a>是菩萨摩诃萨修行般若波罗蜜多速得圆满。</p>
  <p id="a8W">“善现，<a id="a-8X"></a>若菩萨摩诃萨行般若波罗蜜多时，<a id="a-8Y"></a>不见八解脱若增若减，<a id="a-8Z"></a>不见八胜处、<a id="a-8a"></a>九次第定、<a id="a-8b"></a>十遍处若增若减，<a id="a-8c"></a>是菩萨摩诃萨修行般若波罗蜜多速得圆满。</p>
  <p id="a8d">“善现，<a id="a-8e"></a>若菩萨摩诃萨行般若波罗蜜多时，<a id="a-8f"></a>不见四念住若增若减，<a id="a-8g"></a>不见四正断、<a id="a-8h"></a>四神足、<a id="a-8i"></a>五根、<a id="a-8j"></a>五力、<a id="a-8k"></a>七等觉支、<a id="a-8l"></a>八圣道支若增若减，<a id="a-8m"></a>是菩萨摩诃萨修行般若波罗蜜多速得圆满。</p>
  <p id="a8n">“善现，<a id="a-8o"></a>若菩萨摩诃萨行般若波罗蜜多时，<a id="a-8p"></a>不见空解脱门若增若减，<a id="a-8q"></a>不见无相、<a id="a-8r"></a>无愿解脱门若增若减，<a id="a-8s"></a>是菩萨摩诃萨修行般若波罗蜜多速得圆满。</p>
  <p id="a8t">“善现，<a id="a-8u"></a>若菩萨摩诃萨行般若波罗蜜多时，<a id="a-8v"></a>不见菩萨十地若增若减，<a id="a-8w"></a>是菩萨摩诃萨修行般若波罗蜜多速得圆满。</p>
  <p id="a8x">“善现，<a id="a-8y"></a>若菩萨摩诃萨行般若波罗蜜多时，<a id="a-8z"></a>不见五眼若增若减，<a id="a-90"></a>不见六神通若增若减，<a id="a-91"></a>是菩萨摩诃萨修行般若波罗蜜多速得圆满。</p>
  <p id="a92">“善现，<a id="a-93"></a>若菩萨摩诃萨行般若波罗蜜多时，<a id="a-94"></a>不见佛十力若增若减，<a id="a-95"></a>不见四无所畏、<a id="a-96"></a>四无礙解、<a id="a-97"></a>大慈、<a id="a-98"></a>大悲、<a id="a-99"></a>大喜、<a id="a-9A"></a>大舍、<a id="a-9B"></a>十八佛不共法若增若减，<a id="a-9C"></a>是菩萨摩诃萨修行般若波罗蜜多速得圆满。</p>
  <p id="a9D">“善现，<a id="a-9E"></a>若菩萨摩诃萨行般若波罗蜜多时，<a id="a-9F"></a>不见无忘失法若增若减，<a id="a-9G"></a>不见恒住舍性若增若减，<a id="a-9H"></a>是菩萨摩诃萨修行般若波罗蜜多速得圆满。</p>
  <p id="a9I">“善现，<a id="a-9J"></a>若菩萨摩诃萨行般若波罗蜜多时，<a id="a-9K"></a>不见一切智若增若减，<a id="a-9L"></a>不见道相智、<a id="a-9M"></a>一切相智若增若减，<a id="a-9N"></a>是菩萨摩诃萨修行般若波罗蜜多速得圆满。</p>
  <p id="a9O">“善现，<a id="a-9P"></a>若菩萨摩诃萨行般若波罗蜜多时，<a id="a-9Q"></a>不见一切陀罗尼门若增若减，<a id="a-9R"></a>不见一切三摩地门若增若减，<a id="a-9S"></a>是菩萨摩诃萨修行般若波罗蜜多速得圆满。</p>
  <p id="a9T">“善现，<a id="a-9U"></a>若菩萨摩诃萨行般若波罗蜜多时，<a id="a-9V"></a>不见预流果若增若减，<a id="a-9W"></a>不见一来、<a id="a-9X"></a>不还、<a id="a-9Y"></a>阿罗汉果若增若减，<a id="a-9Z"></a>是菩萨摩诃萨修行般若波罗蜜多速得圆满。</p>
  <p id="a9a">“善现，<a id="a-9b"></a>若菩萨摩诃萨行般若波罗蜜多时，<a id="a-9c"></a>不见独觉菩提若增若减，<a id="a-9d"></a>是菩萨摩诃萨修行般若波罗蜜多速得圆满。</p>
  <p id="a9e">“善现，<a id="a-9f"></a>若菩萨摩诃萨行般若波罗蜜多时，<a id="a-9g"></a>不见一切菩萨摩诃萨行若增若减，<a id="a-9h"></a>是菩萨摩诃萨修行般若波罗蜜多速得圆满。</p>
  <p id="a9i">“善现，<a id="a-9j"></a>若菩萨摩诃萨行般若波罗蜜多时，<a id="a-9k"></a>不见诸佛无上正等菩提若增若减，<a id="a-9l"></a>是菩萨摩诃萨修行般若波罗蜜多速得圆满。</p>
  <p id="a9m">“复次，<a id="a-9n"></a>善现，<a id="a-9o"></a>若菩萨摩诃萨行般若波罗蜜多时，<a id="a-9p"></a>不见是法、<a id="a-9q"></a>不见非法，<a id="a-9r"></a>不见有漏、<a id="a-9s"></a>不见无漏，<a id="a-9t"></a>不见有为、<a id="a-9u"></a>不见无为，<a id="a-9v"></a>是菩萨摩诃萨修行般若波罗蜜多速得圆满。</p>
  <p id="a9w">“善现，<a id="a-9x"></a>若菩萨摩诃萨行般若波罗蜜多时，<a id="a-9y"></a>不见过去、<a id="a-9z"></a>不见未来、<a id="a-A0"></a>不见现在，<a id="a-A1"></a>不见善、<a id="a-A2"></a>不见不善、<a id="a-A3"></a>不见无记，<a id="a-A4"></a>不见欲界、<a id="a-A5"></a>不见色界、<a id="a-A6"></a>不见无色界，<a id="a-A7"></a>是菩萨摩诃萨修行般若波罗蜜多速得圆满。</p>
  <p id="aA8">“善现，<a id="a-A9"></a>若菩萨摩诃萨行般若波罗蜜多时，<a id="a-AA"></a>不见布施波罗蜜多，<a id="a-AB"></a>不见净戒、<a id="a-AC"></a>安忍、<a id="a-AD"></a>精进、<a id="a-AE"></a>静虑、<a id="a-AF"></a>般若波罗蜜多，<a id="a-AG"></a>是菩萨摩诃萨修行般若波罗蜜多速得圆满。</p>
  <p id="aAH">“善现，<a id="a-AI"></a>若菩萨摩诃萨行般若波罗蜜多时，<a id="a-AJ"></a>不见内空，<a id="a-AK"></a>不见外空、<a id="a-AL"></a>内外空、<a id="a-AM"></a>空空、<a id="a-AN"></a>大空、<a id="a-AO"></a>胜义空、<a id="a-AP"></a>有为空、<a id="a-AQ"></a>无为空、<a id="a-AR"></a>毕竟空、<a id="a-AS"></a>无际空、<a id="a-AT"></a>散空、<a id="a-AU"></a>无变异空、<a id="a-AV"></a>本性空、<a id="a-AW"></a>自相空、<a id="a-AX"></a>共相空、<a id="a-AY"></a>一切法空、<a id="a-AZ"></a>不可得空、<a id="a-Aa"></a>无性空、<a id="a-Ab"></a>自性空、<a id="a-Ac"></a>无性自性空，<a id="a-Ad"></a>是菩萨摩诃萨修行般若波罗蜜多速得圆满。</p>
  <p id="aAe">“善现，<a id="a-Af"></a>若菩萨摩诃萨行般若波罗蜜多时，<a id="a-Ag"></a>不见真如，<a id="a-Ah"></a>不见法界、<a id="a-Ai"></a>法性、<a id="a-Aj"></a>不虚妄性、<a id="a-Ak"></a>不变异性、<a id="a-Al"></a>平等性、<a id="a-Am"></a>离生性、<a id="a-An"></a>法定、<a id="a-Ao"></a>法住、<a id="a-Ap"></a>实际、<a id="a-Aq"></a>虚空界、<a id="a-Ar"></a>不思议界，<a id="a-As"></a>是菩萨摩诃萨修行般若波罗蜜多速得圆满。</p>
  <p id="aAt">“善现，<a id="a-Au"></a>若菩萨摩诃萨行般若波罗蜜多时，<a id="a-Av"></a>不见苦圣谛，<a id="a-Aw"></a>不见集、<a id="a-Ax"></a>灭、<a id="a-Ay"></a>道圣谛，<a id="a-Az"></a>是菩萨摩诃萨修行般若波罗蜜多速得圆满。</p>
  <p id="aB0">“善现，<a id="a-B1"></a>若菩萨摩诃萨行般若波罗蜜多时，<a id="a-B2"></a>不见四念住，<a id="a-B3"></a>不见四正断、<a id="a-B4"></a>四神足、<a id="a-B5"></a>五根、<a id="a-B6"></a>五力、<a id="a-B7"></a>七等觉支、<a id="a-B8"></a>八圣道支，<a id="a-B9"></a>是菩萨摩诃萨修行般若波罗蜜多速得圆满。</p>
  <p id="aBA">“善现，<a id="a-BB"></a>若菩萨摩诃萨行般若波罗蜜多时，<a id="a-BC"></a>不见四静虑，<a id="a-BD"></a>不见四无量、<a id="a-BE"></a>四无色定，<a id="a-BF"></a>是菩萨摩诃萨修行般若波罗蜜多速得圆满。</p>
  <p id="aBG">“善现，<a id="a-BH"></a>若菩萨摩诃萨行般若波罗蜜多时，<a id="a-BI"></a>不见八解脱，<a id="a-BJ"></a>不见八胜处、<a id="a-BK"></a>九次第定、<a id="a-BL"></a>十遍处，<a id="a-BM"></a>是菩萨摩诃萨修行般若波罗蜜多速得圆满。</p>
  <p id="aBN">“善现，<a id="a-BO"></a>若菩萨摩诃萨行般若波罗蜜多时，<a id="a-BP"></a>不见空解脱门，<a id="a-BQ"></a>不见无相、<a id="a-BR"></a>无愿解脱门，<a id="a-BS"></a>是菩萨摩诃萨修行般若波罗蜜多速得圆满。</p>
  <p id="aBT">“善现，<a id="a-BU"></a>若菩萨摩诃萨行般若波罗蜜多时，<a id="a-BV"></a>不见五眼，<a id="a-BW"></a>不见六神通，<a id="a-BX"></a>是菩萨摩诃萨修行般若波罗蜜多速得圆满。</p>
  <p id="aBY">“善现，<a id="a-BZ"></a>若菩萨摩诃萨行般若波罗蜜多时，<a id="a-Ba"></a>不见一切陀罗尼门，<a id="a-Bb"></a>不见一切三摩地门，<a id="a-Bc"></a>是菩萨摩诃萨修行般若波罗蜜多速得圆满。</p>
  <p id="aBd">“善现，<a id="a-Be"></a>若菩萨摩诃萨行般若波罗蜜多时，<a id="a-Bf"></a>不见无忘失法，<a id="a-Bg"></a>不见恒住舍性，<a id="a-Bh"></a>是菩萨摩诃萨修行般若波罗蜜多速得圆满。</p>
  <p id="aBi">“善现，<a id="a-Bj"></a>若菩萨摩诃萨行般若波罗蜜多时，<a id="a-Bk"></a>不见佛十力，<a id="a-Bl"></a>不见四无所畏、<a id="a-Bm"></a>四无礙解、<a id="a-Bn"></a>大慈、<a id="a-Bo"></a>大悲、<a id="a-Bp"></a>大喜、<a id="a-Bq"></a>大舍、<a id="a-Br"></a>十八佛不共法，<a id="a-Bs"></a>是菩萨摩诃萨修行般若波罗蜜多速得圆满。</p>
  <p id="aBt">“善现，<a id="a-Bu"></a>若菩萨摩诃萨行般若波罗蜜多时，<a id="a-Bv"></a>不见一切智，<a id="a-Bw"></a>不见道相智、<a id="a-Bx"></a>一切相智，<a id="a-By"></a>是菩萨摩诃萨修行般若波罗蜜多速得圆满。</p>
  <p id="aBz">“何以故？<a id="a-C0"></a>善现，<a id="a-C1"></a>以一切法无性相故，<a id="a-C2"></a>无作用故，<a id="a-C3"></a>不可转故，<a id="a-C4"></a>虚妄、<a id="a-C5"></a>诳诈、<a id="a-C6"></a>性不坚实、<a id="a-C7"></a>不自在故，<a id="a-C8"></a>无觉受故，<a id="a-C9"></a>离我、<a id="a-CA"></a>有情、<a id="a-CB"></a>命者、<a id="a-CC"></a>生者广说乃至知、<a id="a-CD"></a>见者故。<a id="a-CE"></a>”</p>
  <p id="aCF">尔时，<a id="a-CG"></a>具寿善现白佛言：<a id="a-CH"></a>“世尊，<a id="a-CI"></a>如来所说不可思议。<a id="a-CJ"></a>”</p>
  <p id="aCK">佛告善现：<a id="a-CL"></a>“如是，<a id="a-CM"></a>如是，<a id="a-CN"></a>如来所说不可思议。</p>
  <p id="aCO">“善现，<a id="a-CP"></a>色不可思议故如来所说不可思议，<a id="a-CQ"></a>受、<a id="a-CR"></a>想、<a id="a-CS"></a>行、<a id="a-CT"></a>识不可思议故如来所说不可思议。</p>
  <p id="aCU">“善现，<a id="a-CV"></a>眼处不可思议故如来所说不可思议，<a id="a-CW"></a>耳、<a id="a-CX"></a>鼻、<a id="a-CY"></a>舌、<a id="a-CZ"></a>身、<a id="a-Ca"></a>意处不可思议故如来所说不可思议。</p>
  <p id="aCb">“善现，<a id="a-Cc"></a>色处不可思议故如来所说不可思议，<a id="a-Cd"></a>声、<a id="a-Ce"></a>香、<a id="a-Cf"></a>味、<a id="a-Cg"></a>触、<a id="a-Ch"></a>法处不可思议故如来所说不可思议。</p>
  <p id="aCi">“善现，<a id="a-Cj"></a>眼界不可思议故如来所说不可思议，<a id="a-Ck"></a>色界、<a id="a-Cl"></a>眼识界及眼触、<a id="a-Cm"></a>眼触为缘所生诸受不可思议故如来所说不可思议。</p>
  <p id="aCn">“善现，<a id="a-Co"></a>耳界不可思议故如来所说不可思议，<a id="a-Cp"></a>声界、<a id="a-Cq"></a>耳识界及耳触、<a id="a-Cr"></a>耳触为缘所生诸受不可思议故如来所说不可思议。</p>
  <p id="aCs">“善现，<a id="a-Ct"></a>鼻界不可思议故如来所说不可思议，<a id="a-Cu"></a>香界、<a id="a-Cv"></a>鼻识界及鼻触、<a id="a-Cw"></a>鼻触为缘所生诸受不可思议故如来所说不可思议。</p>
  <p id="aCx">“善现，<a id="a-Cy"></a>舌界不可思议故如来所说不可思议，<a id="a-Cz"></a>味界、<a id="a-D0"></a>舌识界及舌触、<a id="a-D1"></a>舌触为缘所生诸受不可思议故如来所说不可思议。</p>
  <p id="aD2">“善现，<a id="a-D3"></a>身界不可思议故如来所说不可思议，<a id="a-D4"></a>触界、<a id="a-D5"></a>身识界及身触、<a id="a-D6"></a>身触为缘所生诸受不可思议故如来所说不可思议。</p>
  <p id="aD7">“善现，<a id="a-D8"></a>意界不可思议故如来所说不可思议，<a id="a-D9"></a>法界、<a id="a-DA"></a>意识界及意触、<a id="a-DB"></a>意触为缘所生诸受不可思议故如来所说不可思议。</p>
  <p id="aDC">“善现，<a id="a-DD"></a>地界不可思议故如来所说不可思议，<a id="a-DE"></a>水、<a id="a-DF"></a>火、<a id="a-DG"></a>风、<a id="a-DH"></a>空、<a id="a-DI"></a>识界不可思议故如来所说不可思议。</p>
  <p id="aDJ">“善现，<a id="a-DK"></a>无明不可思议故如来所说不可思议，<a id="a-DL"></a>行、<a id="a-DM"></a>识、<a id="a-DN"></a>名色、<a id="a-DO"></a>六处、<a id="a-DP"></a>触、<a id="a-DQ"></a>受、<a id="a-DR"></a>爱、<a id="a-DS"></a>取、<a id="a-DT"></a>有、<a id="a-DU"></a>生、<a id="a-DV"></a>老死愁叹苦忧恼不可思议故如来所说不可思议。</p>
  <p id="aDW">“善现，<a id="a-DX"></a>布施波罗蜜多不可思议故如来所说不可思议，<a id="a-DY"></a>净戒、<a id="a-DZ"></a>安忍、<a id="a-Da"></a>精进、<a id="a-Db"></a>静虑、<a id="a-Dc"></a>般若波罗蜜多不可思议故如来所说不可思议。</p>
  <p id="aDd">“善现，<a id="a-De"></a>内空不可思议故如来所说不可思议，<a id="a-Df"></a>外空、<a id="a-Dg"></a>内外空、<a id="a-Dh"></a>空空、<a id="a-Di"></a>大空、<a id="a-Dj"></a>胜义空、<a id="a-Dk"></a>有为空、<a id="a-Dl"></a>无为空、<a id="a-Dm"></a>毕竟空、<a id="a-Dn"></a>无际空、<a id="a-Do"></a>散空、<a id="a-Dp"></a>无变异空、<a id="a-Dq"></a>本性空、<a id="a-Dr"></a>自相空、<a id="a-Ds"></a>共相空、<a id="a-Dt"></a>一切法空、<a id="a-Du"></a>不可得空、<a id="a-Dv"></a>无性空、<a id="a-Dw"></a>自性空、<a id="a-Dx"></a>无性自性空不可思议故如来所说不可思议。</p>
  <p id="aDy">“善现，<a id="a-Dz"></a>真如不可思议故如来所说不可思议，<a id="a-E0"></a>法界、<a id="a-E1"></a>法性、<a id="a-E2"></a>不虚妄性、<a id="a-E3"></a>不变异性、<a id="a-E4"></a>平等性、<a id="a-E5"></a>离生性、<a id="a-E6"></a>法定、<a id="a-E7"></a>法住、<a id="a-E8"></a>实际、<a id="a-E9"></a>虚空界、<a id="a-EA"></a>不思议界不可思议故如来所说不可思议。</p>
  <p id="aEB">“善现，<a id="a-EC"></a>苦圣谛不可思议故如来所说不可思议，<a id="a-ED"></a>集、<a id="a-EE"></a>灭、<a id="a-EF"></a>道圣谛不可思议故如来所说不可思议。</p>
  <p id="aEG">“善现，<a id="a-EH"></a>四静虑不可思议故如来所说不可思议，<a id="a-EI"></a>四无量、<a id="a-EJ"></a>四无色定不可思议故如来所说不可思议。</p>
  <p id="aEK">“善现，<a id="a-EL"></a>八解脱不可思议故如来所说不可思议，<a id="a-EM"></a>八胜处、<a id="a-EN"></a>九次第定、<a id="a-EO"></a>十遍处不可思议故如来所说不可思议。</p>
  <p id="aEP">“善现，<a id="a-EQ"></a>四念住不可思议故如来所说不可思议，<a id="a-ER"></a>四正断、<a id="a-ES"></a>四神足、<a id="a-ET"></a>五根、<a id="a-EU"></a>五力、<a id="a-EV"></a>七等觉支、<a id="a-EW"></a>八圣道支不可思议故如来所说不可思议。</p>
  <p id="aEX">“善现，<a id="a-EY"></a>空解脱门不可思议故如来所说不可思议，<a id="a-EZ"></a>无相、<a id="a-Ea"></a>无愿解脱门不可思议故如来所说不可思议。</p>
  <p id="aEb">“善现，<a id="a-Ec"></a>菩萨十地不可思议故如来所说不可思议。</p>
  <p id="aEd">“善现，<a id="a-Ee"></a>五眼不可思议故如来所说不可思议，<a id="a-Ef"></a>六神通不可思议故如来所说不可思议。</p>
  <p id="aEg">“善现，<a id="a-Eh"></a>佛十力不可思议故如来所说不可思议，<a id="a-Ei"></a>四无所畏、<a id="a-Ej"></a>四无礙解、<a id="a-Ek"></a>大慈、<a id="a-El"></a>大悲、<a id="a-Em"></a>大喜、<a id="a-En"></a>大舍、<a id="a-Eo"></a>十八佛不共法不可思议故如来所说不可思议。</p>
  <p id="aEp">“善现，<a id="a-Eq"></a>无忘失法不可思议故如来所说不可思议，<a id="a-Er"></a>恒住舍性不可思议故如来所说不可思议。</p>
  <p id="aEs">“善现，<a id="a-Et"></a>一切智不可思议故如来所说不可思议，<a id="a-Eu"></a>道相智、<a id="a-Ev"></a>一切相智不可思议故如来所说不可思议。</p>
  <p id="aEw">“善现，<a id="a-Ex"></a>一切陀罗尼门不可思议故如来所说不可思议，<a id="a-Ey"></a>一切三摩地门不可思议故如来所说不可思议。</p>
  <p id="aEz">“善现，<a id="a-F0"></a>预流果不可思议故如来所说不可思议，<a id="a-F1"></a>一来、<a id="a-F2"></a>不还、<a id="a-F3"></a>阿罗汉果不可思议故如来所说不可思议。</p>
  <p id="aF4">“善现，<a id="a-F5"></a>独觉菩提不可思议故如来所说不可思议。</p>
  <p id="aF6">“善现，<a id="a-F7"></a>一切菩萨摩诃萨行不可思议故如来所说不可思议。</p>
  <p id="aF8">“善现，<a id="a-F9"></a>诸佛无上正等菩提不可思议故如来所说不可思议。</p>
  <p id="aFA">“善现，<a id="a-FB"></a>若菩萨摩诃萨行般若波罗蜜多时，<a id="a-FC"></a>于色不起不思议想，<a id="a-FD"></a>于受、<a id="a-FE"></a>想、<a id="a-FF"></a>行、<a id="a-FG"></a>识不起不思议想，<a id="a-FH"></a>是菩萨摩诃萨修行般若波罗蜜多速得圆满。</p>
  <p id="aFI">“善现，<a id="a-FJ"></a>若菩萨摩诃萨行般若波罗蜜多时，<a id="a-FK"></a>于眼处不起不思议想，<a id="a-FL"></a>于耳、<a id="a-FM"></a>鼻、<a id="a-FN"></a>舌、<a id="a-FO"></a>身、<a id="a-FP"></a>意处不起不思议想，<a id="a-FQ"></a>是菩萨摩诃萨修行般若波罗蜜多速得圆满。</p>
  <p id="aFR">“善现，<a id="a-FS"></a>若菩萨摩诃萨行般若波罗蜜多时，<a id="a-FT"></a>于色处不起不思议想，<a id="a-FU"></a>于声、<a id="a-FV"></a>香、<a id="a-FW"></a>味、<a id="a-FX"></a>触、<a id="a-FY"></a>法处不起不思议想，<a id="a-FZ"></a>是菩萨摩诃萨修行般若波罗蜜多速得圆满。</p>
  <p id="aFa">“善现，<a id="a-Fb"></a>若菩萨摩诃萨行般若波罗蜜多时，<a id="a-Fc"></a>于眼界不起不思议想，<a id="a-Fd"></a>于色界、<a id="a-Fe"></a>眼识界及眼触、<a id="a-Ff"></a>眼触为缘所生诸受不起不思议想，<a id="a-Fg"></a>是菩萨摩诃萨修行般若波罗蜜多速得圆满。</p>
  <p id="aFh">“善现，<a id="a-Fi"></a>若菩萨摩诃萨行般若波罗蜜多时，<a id="a-Fj"></a>于耳界不起不思议想，<a id="a-Fk"></a>于声界、<a id="a-Fl"></a>耳识界及耳触、<a id="a-Fm"></a>耳触为缘所生诸受不起不思议想，<a id="a-Fn"></a>是菩萨摩诃萨修行般若波罗蜜多速得圆满。</p>
  <p id="aFo">“善现，<a id="a-Fp"></a>若菩萨摩诃萨行般若波罗蜜多时，<a id="a-Fq"></a>于鼻界不起不思议想，<a id="a-Fr"></a>于香界、<a id="a-Fs"></a>鼻识界及鼻触、<a id="a-Ft"></a>鼻触为缘所生诸受不起不思议想，<a id="a-Fu"></a>是菩萨摩诃萨修行般若波罗蜜多速得圆满。</p>
  <p id="aFv">“善现，<a id="a-Fw"></a>若菩萨摩诃萨行般若波罗蜜多时，<a id="a-Fx"></a>于舌界不起不思议想，<a id="a-Fy"></a>于味界、<a id="a-Fz"></a>舌识界及舌触、<a id="a-G0"></a>舌触为缘所生诸受不起不思议想，<a id="a-G1"></a>是菩萨摩诃萨修行般若波罗蜜多速得圆满。</p>
  <p id="aG2">“善现，<a id="a-G3"></a>若菩萨摩诃萨行般若波罗蜜多时，<a id="a-G4"></a>于身界不起不思议想，<a id="a-G5"></a>于触界、<a id="a-G6"></a>身识界及身触、<a id="a-G7"></a>身触为缘所生诸受不起不思议想，<a id="a-G8"></a>是菩萨摩诃萨修行般若波罗蜜多速得圆满。</p>
  <p id="aG9">“善现，<a id="a-GA"></a>若菩萨摩诃萨行般若波罗蜜多时，<a id="a-GB"></a>于意界不起不思议想，<a id="a-GC"></a>于法界、<a id="a-GD"></a>意识界及意触、<a id="a-GE"></a>意触为缘所生诸受不起不思议想，<a id="a-GF"></a>是菩萨摩诃萨修行般若波罗蜜多速得圆满。</p>
  <p id="aGG">“善现，<a id="a-GH"></a>若菩萨摩诃萨行般若波罗蜜多时，<a id="a-GI"></a>于地界不起不思议想，<a id="a-GJ"></a>于水、<a id="a-GK"></a>火、<a id="a-GL"></a>风、<a id="a-GM"></a>空、<a id="a-GN"></a>识界不起不思议想，<a id="a-GO"></a>是菩萨摩诃萨修行般若波罗蜜多速得圆满。</p>
  <p id="aGP">“善现，<a id="a-GQ"></a>若菩萨摩诃萨行般若波罗蜜多时，<a id="a-GR"></a>于无明不起不思议想，<a id="a-GS"></a>于行、<a id="a-GT"></a>识、<a id="a-GU"></a>名色、<a id="a-GV"></a>六处、<a id="a-GW"></a>触、<a id="a-GX"></a>受、<a id="a-GY"></a>爱、<a id="a-GZ"></a>取、<a id="a-Ga"></a>有、<a id="a-Gb"></a>生、<a id="a-Gc"></a>老死愁叹苦忧恼不起不思议想，<a id="a-Gd"></a>是菩萨摩诃萨修行般若波罗蜜多速得圆满。</p>
 </body>
</html>