<!doctype html>
<html id="z3IBSyp6B" data-ver="1434">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百八十四</h1>
  <h2 id="a2">初分诸法平等品第六十九之二</h2>
  <p id="a3">时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>若一切法皆如化者，<a id="a-7"></a>诸所变化皆无实色，<a id="a-8"></a>亦无实受、<a id="a-9"></a>想、<a id="a-A"></a>行、<a id="a-B"></a>识；<a id="a-C"></a>诸所变化皆无实眼处，<a id="a-D"></a>亦无实耳、<a id="a-E"></a>鼻、<a id="a-F"></a>舌、<a id="a-G"></a>身、<a id="a-H"></a>意处；<a id="a-I"></a>诸所变化皆无实色处，<a id="a-J"></a>亦无实声、<a id="a-K"></a>香、<a id="a-L"></a>味、<a id="a-M"></a>触、<a id="a-N"></a>法处；<a id="a-O"></a>诸所变化皆无实眼界，<a id="a-P"></a>亦无实耳、<a id="a-Q"></a>鼻、<a id="a-R"></a>舌、<a id="a-S"></a>身、<a id="a-T"></a>意界；<a id="a-U"></a>诸所变化皆无实色界，<a id="a-V"></a>亦无实声、<a id="a-W"></a>香、<a id="a-X"></a>味、<a id="a-Y"></a>触、<a id="a-Z"></a>法界；<a id="a-a"></a>诸所变化皆无实眼识界，<a id="a-b"></a>亦无实耳、<a id="a-c"></a>鼻、<a id="a-d"></a>舌、<a id="a-e"></a>身、<a id="a-f"></a>意识界；<a id="a-g"></a>诸所变化皆无实眼触，<a id="a-h"></a>亦无实耳、<a id="a-i"></a>鼻、<a id="a-j"></a>舌、<a id="a-k"></a>身、<a id="a-l"></a>意触；<a id="a-m"></a>诸所变化皆无实眼触为缘所生诸受，<a id="a-n"></a>亦无实耳、<a id="a-o"></a>鼻、<a id="a-p"></a>舌、<a id="a-q"></a>身、<a id="a-r"></a>意触为缘所生诸受；<a id="a-s"></a>诸所变化皆无实地界，<a id="a-t"></a>亦无实水、<a id="a-u"></a>火、<a id="a-v"></a>风、<a id="a-w"></a>空、<a id="a-x"></a>识界；<a id="a-y"></a>诸所变化皆无实因缘，<a id="a-z"></a>亦无实等无间缘、<a id="a-10"></a>所缘缘、<a id="a-11"></a>增上缘；<a id="a-12"></a>诸所变化皆无实从缘所生诸法；<a id="a-13"></a>诸所变化皆无实无明，<a id="a-14"></a>亦无实行、<a id="a-15"></a>识、<a id="a-16"></a>名色、<a id="a-17"></a>六处、<a id="a-18"></a>触、<a id="a-19"></a>受、<a id="a-1A"></a>爱、<a id="a-1B"></a>取、<a id="a-1C"></a>有、<a id="a-1D"></a>生、<a id="a-1E"></a>老死愁叹苦忧恼；<a id="a-1F"></a>诸所变化皆无实世间法，<a id="a-1G"></a>亦无实出世间法；<a id="a-1H"></a>诸所变化皆无实有漏法，<a id="a-1I"></a>亦无实无漏法；<a id="a-1J"></a>诸所变化皆无实有为法，<a id="a-1K"></a>亦无实无为法；<a id="a-1L"></a>诸所变化皆无实杂染法，<a id="a-1M"></a>亦无实清净法；<a id="a-1N"></a>诸所变化皆无实轮回五趣生死，<a id="a-1O"></a>亦无实解脱五趣生死，<a id="a-1P"></a>云何菩萨摩诃萨于诸有情有胜士用？<a id="a-1Q"></a>”</p>
  <p id="a1R">佛告善现：<a id="a-1S"></a>“于意云何？<a id="a-1T"></a>诸菩萨摩诃萨本行菩萨道时，<a id="a-1U"></a>颇见有情可脱地狱、<a id="a-1V"></a>傍生、<a id="a-1W"></a>鬼界、<a id="a-1X"></a>人、<a id="a-1Y"></a>天趣不？<a id="a-1Z"></a>”</p>
  <p id="a1a">善现答言：<a id="a-1b"></a>“不也，<a id="a-1c"></a>世尊。<a id="a-1d"></a>不也，<a id="a-1e"></a>善逝。<a id="a-1f"></a>”</p>
  <p id="a1g">佛告善现：<a id="a-1h"></a>“如是，<a id="a-1i"></a>如是，<a id="a-1j"></a>诸菩萨摩诃萨本行菩萨道时，<a id="a-1k"></a>不见有情可脱三界。<a id="a-1l"></a>何以故？<a id="a-1m"></a>善现，<a id="a-1n"></a>诸菩萨摩诃萨于一切法知见通达皆如幻化、<a id="a-1o"></a>都非实有。<a id="a-1p"></a>”</p>
  <p id="a1q">具寿善现复白佛言：<a id="a-1r"></a>“世尊，<a id="a-1s"></a>若菩萨摩诃萨于一切法知见通达皆如幻化、<a id="a-1t"></a>都非实有，<a id="a-1u"></a>菩萨摩诃萨为何事故修行布施、<a id="a-1v"></a>净戒、<a id="a-1w"></a>安忍、<a id="a-1x"></a>精进、<a id="a-1y"></a>静虑、<a id="a-1z"></a>般若波罗蜜多？<a id="a-20"></a>为何事故修行四静虑、<a id="a-21"></a>四无量、<a id="a-22"></a>四无色定？<a id="a-23"></a>为何事故修行四念住、<a id="a-24"></a>四正断、<a id="a-25"></a>四神足、<a id="a-26"></a>五根、<a id="a-27"></a>五力、<a id="a-28"></a>七等觉支、<a id="a-29"></a>八圣道支？<a id="a-2A"></a>为何事故修行空、<a id="a-2B"></a>无相、<a id="a-2C"></a>无愿解脱门？<a id="a-2D"></a>为何事故修行八解脱、<a id="a-2E"></a>八胜处、<a id="a-2F"></a>九次第定、<a id="a-2G"></a>十遍处？<a id="a-2H"></a>为何事故修行一切陀罗尼门、<a id="a-2I"></a>一切三摩地门？<a id="a-2J"></a>为何事故修行极喜地、<a id="a-2K"></a>离垢地、<a id="a-2L"></a>发光地、<a id="a-2M"></a>焰慧地、<a id="a-2N"></a>极难胜地、<a id="a-2O"></a>现前地、<a id="a-2P"></a>远行地、<a id="a-2Q"></a>不动地、<a id="a-2R"></a>善慧地、<a id="a-2S"></a>法云地？<a id="a-2T"></a>为何事故修行五眼、<a id="a-2U"></a>六神通？<a id="a-2V"></a>为何事故修行佛十力、<a id="a-2W"></a>四无所畏、<a id="a-2X"></a>四无礙解、<a id="a-2Y"></a>大慈、<a id="a-2Z"></a>大悲、<a id="a-2a"></a>大喜、<a id="a-2b"></a>大舍、<a id="a-2c"></a>十八佛不共法？<a id="a-2d"></a>为何事故修行无忘失法、<a id="a-2e"></a>恒住舍性？<a id="a-2f"></a>为何事故修行一切智、<a id="a-2g"></a>道相智、<a id="a-2h"></a>一切相智？<a id="a-2i"></a>为何事故修行一切菩萨摩诃萨行？<a id="a-2j"></a>为何事故修行诸佛无上正等菩提？<a id="a-2k"></a>为何事故严净佛土？<a id="a-2l"></a>为何事故成熟有情？<a id="a-2m"></a>”</p>
  <p id="a2n">佛告善现：<a id="a-2o"></a>“若诸有情于一切法能自了知皆如幻化、<a id="a-2p"></a>都非实有，<a id="a-2q"></a>则菩萨摩诃萨不应无数劫为诸有情行菩萨道；<a id="a-2r"></a>以诸有情于一切法自不能知皆如幻化、<a id="a-2s"></a>都非实有，<a id="a-2t"></a>是故菩萨摩诃萨于无数劫为诸有情行菩萨道。<a id="a-2u"></a>复次，<a id="a-2v"></a>善现，<a id="a-2w"></a>若菩萨摩诃萨于一切法不如实知皆如幻化、<a id="a-2x"></a>都非实有，<a id="a-2y"></a>则不应无数劫为诸有情修菩萨行，<a id="a-2z"></a>严净佛土、<a id="a-30"></a>成熟有情；<a id="a-31"></a>以菩萨摩诃萨于一切法如实了知皆如幻化、<a id="a-32"></a>都非实有故，<a id="a-33"></a>无数劫为诸有情修菩萨行，<a id="a-34"></a>严净佛土，<a id="a-35"></a>成熟有情。<a id="a-36"></a>”</p>
  <p id="a37">尔时，<a id="a-38"></a>具寿善现白佛言：<a id="a-39"></a>“世尊，<a id="a-3A"></a>若一切法如梦、<a id="a-3B"></a>如幻、<a id="a-3C"></a>如响、<a id="a-3D"></a>如像、<a id="a-3E"></a>如光影、<a id="a-3F"></a>如阳焰、<a id="a-3G"></a>如变化事、<a id="a-3H"></a>如寻香城，<a id="a-3I"></a>所化有情住在何处，<a id="a-3J"></a>诸菩萨摩诃萨行深般若波罗蜜多拔济令出？<a id="a-3K"></a>”</p>
  <p id="a3L">佛告善现：<a id="a-3M"></a>“所化有情住在名相虚妄分别，<a id="a-3N"></a>诸菩萨摩诃萨行深般若波罗蜜多，<a id="a-3O"></a>从彼名相虚妄分别拔济令出。<a id="a-3P"></a>”</p>
  <p id="a3Q">具寿善现复白佛言：<a id="a-3R"></a>“世尊，<a id="a-3S"></a>何谓为名？<a id="a-3T"></a>何谓为相？<a id="a-3U"></a>”</p>
  <p id="a3V">佛言：<a id="a-3W"></a>“善现，<a id="a-3X"></a>名皆是客，<a id="a-3Y"></a>皆是假立，<a id="a-3Z"></a>皆属施设，<a id="a-3a"></a>谓此名色，<a id="a-3b"></a>此名受、<a id="a-3c"></a>想、<a id="a-3d"></a>行、<a id="a-3e"></a>识；<a id="a-3f"></a>此名眼处，<a id="a-3g"></a>此名耳、<a id="a-3h"></a>鼻、<a id="a-3i"></a>舌、<a id="a-3j"></a>身、<a id="a-3k"></a>意处；<a id="a-3l"></a>此名色处，<a id="a-3m"></a>此名声、<a id="a-3n"></a>香、<a id="a-3o"></a>味、<a id="a-3p"></a>触、<a id="a-3q"></a>法处；<a id="a-3r"></a>此名眼界，<a id="a-3s"></a>此名耳、<a id="a-3t"></a>鼻、<a id="a-3u"></a>舌、<a id="a-3v"></a>身、<a id="a-3w"></a>意界；<a id="a-3x"></a>此名色界，<a id="a-3y"></a>此名声、<a id="a-3z"></a>香、<a id="a-40"></a>味、<a id="a-41"></a>触、<a id="a-42"></a>法界；<a id="a-43"></a>此名眼识界，<a id="a-44"></a>此名耳、<a id="a-45"></a>鼻、<a id="a-46"></a>舌、<a id="a-47"></a>身、<a id="a-48"></a>意识界；<a id="a-49"></a>此名男，<a id="a-4A"></a>此名女；<a id="a-4B"></a>此名小，<a id="a-4C"></a>此名大；<a id="a-4D"></a>此名地狱，<a id="a-4E"></a>此名傍生，<a id="a-4F"></a>此名鬼界，<a id="a-4G"></a>此名人，<a id="a-4H"></a>此名天；<a id="a-4I"></a>此名世间法，<a id="a-4J"></a>此名出世法；<a id="a-4K"></a>此名有漏法，<a id="a-4L"></a>此名无漏法；<a id="a-4M"></a>此名有为法，<a id="a-4N"></a>此名无为法；<a id="a-4O"></a>此名预流果，<a id="a-4P"></a>此名一来果，<a id="a-4Q"></a>此名不还果，<a id="a-4R"></a>此名阿罗汉果，<a id="a-4S"></a>此名独觉菩提；<a id="a-4T"></a>此名一切菩萨摩诃萨行，<a id="a-4U"></a>此名诸佛无上正等菩提；<a id="a-4V"></a>此名异生，<a id="a-4W"></a>此名声闻，<a id="a-4X"></a>此名独觉，<a id="a-4Y"></a>此名菩萨，<a id="a-4Z"></a>此名如来。</p>
  <p id="a4a">“善现，<a id="a-4b"></a>如是等一切名皆是假立，<a id="a-4c"></a>为表诸义施设诸名故，<a id="a-4d"></a>一切名皆非实有。<a id="a-4e"></a>诸有为法亦但有名，<a id="a-4f"></a>由此无为亦非实有。<a id="a-4g"></a>愚夫异生于中妄执，<a id="a-4h"></a>菩萨摩诃萨行深般若波罗蜜多时，<a id="a-4i"></a>方便善巧教令远离，<a id="a-4j"></a>作如是言：<a id="a-4k"></a>‘名是分别妄想所起，<a id="a-4l"></a>亦是众缘和合假立。<a id="a-4m"></a>汝等不应于中执著！<a id="a-4n"></a>名无实事，<a id="a-4o"></a>自性皆空。<a id="a-4p"></a>非有智者执著空法！<a id="a-4q"></a>’如是，<a id="a-4r"></a>善现，<a id="a-4s"></a>菩萨摩诃萨行深般若波罗蜜多时，<a id="a-4t"></a>方便善巧为诸有情说离名法。</p>
  <p id="a4u">“善现，<a id="a-4v"></a>是谓为名。</p>
  <p id="a4w">“云何为相？<a id="a-4x"></a>善现，<a id="a-4y"></a>相有二种，<a id="a-4z"></a>愚夫异生于中执著。<a id="a-50"></a>何等为二？<a id="a-51"></a>一者、<a id="a-52"></a>色相，<a id="a-53"></a>二者、<a id="a-54"></a>无色相。<a id="a-55"></a>何谓色相？<a id="a-56"></a>善现，<a id="a-57"></a>诸所有色，<a id="a-58"></a>若过去若未来若现在、<a id="a-59"></a>若内若外、<a id="a-5A"></a>若粗若细、<a id="a-5B"></a>若劣若胜、<a id="a-5C"></a>若远若近，<a id="a-5D"></a>于此刹那诸空法中，<a id="a-5E"></a>愚夫异生分别执著，<a id="a-5F"></a>是名色相。<a id="a-5G"></a>何谓无色相？<a id="a-5H"></a>善现，<a id="a-5I"></a>谓诸所有无色法中，<a id="a-5J"></a>愚夫异生取相分别生诸烦恼，<a id="a-5K"></a>是名无色相。<a id="a-5L"></a>菩萨摩诃萨行深般若波罗蜜多时，<a id="a-5M"></a>方便善巧教诸有情远离二相，<a id="a-5N"></a>复教安住无相界中；<a id="a-5O"></a>虽教安住无相界中，<a id="a-5P"></a>而不令其堕二边执，<a id="a-5Q"></a>谓此是相、<a id="a-5R"></a>此是无相。<a id="a-5S"></a>如是，<a id="a-5T"></a>善现，<a id="a-5U"></a>菩萨摩诃萨行深般若波罗蜜多时，<a id="a-5V"></a>方便善巧令诸有情远离众相，<a id="a-5W"></a>住无相界而不执著。<a id="a-5X"></a>”</p>
  <p id="a5Y">尔时，<a id="a-5Z"></a>具寿善现白佛言：<a id="a-5a"></a>“世尊，<a id="a-5b"></a>若一切法但有名相，<a id="a-5c"></a>所有名相皆是假立，<a id="a-5d"></a>分别所起，<a id="a-5e"></a>非实有性，<a id="a-5f"></a>云何菩萨摩诃萨行深般若波罗蜜多时，<a id="a-5g"></a>于诸善法能自增进，<a id="a-5h"></a>亦能令他增进善法；<a id="a-5i"></a>由自善法得增进故，<a id="a-5j"></a>能令诸地渐次圆满，<a id="a-5k"></a>亦能安立诸有情类，<a id="a-5l"></a>随其所应得三乘果？<a id="a-5m"></a>”</p>
  <p id="a5n">佛告善现：<a id="a-5o"></a>“若诸法中少有实事，<a id="a-5p"></a>非但假立有名相者，<a id="a-5q"></a>则菩萨摩诃萨行深般若波罗蜜多时，<a id="a-5r"></a>应于善法不自增进，<a id="a-5s"></a>亦不令他增进善法。</p>
  <p id="a5t">“善现，<a id="a-5u"></a>以诸法中无少实事，<a id="a-5v"></a>但有假立诸名及相，<a id="a-5w"></a>是故菩萨摩诃萨行深般若波罗蜜多时，<a id="a-5x"></a>以无相为方便，<a id="a-5y"></a>能圆满般若波罗蜜多；<a id="a-5z"></a>以无相为方便，<a id="a-60"></a>能圆满静虑波罗蜜多；<a id="a-61"></a>以无相为方便，<a id="a-62"></a>能圆满精进波罗蜜多；<a id="a-63"></a>以无相为方便，<a id="a-64"></a>能圆满安忍波罗蜜多；<a id="a-65"></a>以无相为方便，<a id="a-66"></a>能圆满净戒波罗蜜多；<a id="a-67"></a>以无相为方便，<a id="a-68"></a>能圆满布施波罗蜜多；<a id="a-69"></a>以无相为方便，<a id="a-6A"></a>能圆满四静虑、<a id="a-6B"></a>四无量、<a id="a-6C"></a>四无色定；<a id="a-6D"></a>以无相为方便，<a id="a-6E"></a>能圆满四念住、<a id="a-6F"></a>四正断、<a id="a-6G"></a>四神足、<a id="a-6H"></a>五根、<a id="a-6I"></a>五力、<a id="a-6J"></a>七等觉支、<a id="a-6K"></a>八圣道支；<a id="a-6L"></a>以无相为方便，<a id="a-6M"></a>能圆满空、<a id="a-6N"></a>无相、<a id="a-6O"></a>无愿解脱门；<a id="a-6P"></a>以无相为方便，<a id="a-6Q"></a>能圆满内空、<a id="a-6R"></a>外空、<a id="a-6S"></a>内外空、<a id="a-6T"></a>空空、<a id="a-6U"></a>大空、<a id="a-6V"></a>胜义空、<a id="a-6W"></a>有为空、<a id="a-6X"></a>无为空、<a id="a-6Y"></a>毕竟空、<a id="a-6Z"></a>无际空、<a id="a-6a"></a>散空、<a id="a-6b"></a>无变异空、<a id="a-6c"></a>本性空、<a id="a-6d"></a>自相空、<a id="a-6e"></a>共相空、<a id="a-6f"></a>一切法空、<a id="a-6g"></a>不可得空、<a id="a-6h"></a>无性空、<a id="a-6i"></a>自性空、<a id="a-6j"></a>无性自性空；<a id="a-6k"></a>以无相为方便，<a id="a-6l"></a>能圆满真如、<a id="a-6m"></a>法界、<a id="a-6n"></a>法性、<a id="a-6o"></a>不虚妄性、<a id="a-6p"></a>不变异性、<a id="a-6q"></a>平等性、<a id="a-6r"></a>离生性、<a id="a-6s"></a>法定、<a id="a-6t"></a>法住、<a id="a-6u"></a>实际、<a id="a-6v"></a>虚空界、<a id="a-6w"></a>不思议界；<a id="a-6x"></a>以无相为方便，<a id="a-6y"></a>能圆满苦、<a id="a-6z"></a>集、<a id="a-70"></a>灭、<a id="a-71"></a>道圣谛；<a id="a-72"></a>以无相为方便，<a id="a-73"></a>能圆满八解脱、<a id="a-74"></a>八胜处、<a id="a-75"></a>九次第定、<a id="a-76"></a>十遍处；<a id="a-77"></a>以无相为方便，<a id="a-78"></a>能圆满一切陀罗尼门、<a id="a-79"></a>一切三摩地门；<a id="a-7A"></a>以无相为方便，<a id="a-7B"></a>能圆满极喜地、<a id="a-7C"></a>离垢地、<a id="a-7D"></a>发光地、<a id="a-7E"></a>焰慧地、<a id="a-7F"></a>极难胜地、<a id="a-7G"></a>现前地、<a id="a-7H"></a>远行地、<a id="a-7I"></a>不动地、<a id="a-7J"></a>善慧地、<a id="a-7K"></a>法云地；<a id="a-7L"></a>以无相为方便，<a id="a-7M"></a>能圆满五眼、<a id="a-7N"></a>六神通；<a id="a-7O"></a>以无相为方便，<a id="a-7P"></a>能圆满佛十力、<a id="a-7Q"></a>四无所畏、<a id="a-7R"></a>四无礙解、<a id="a-7S"></a>大慈、<a id="a-7T"></a>大悲、<a id="a-7U"></a>大喜、<a id="a-7V"></a>大舍、<a id="a-7W"></a>十八佛不共法；<a id="a-7X"></a>以无相为方便，<a id="a-7Y"></a>能圆满无忘失法、<a id="a-7Z"></a>恒住舍性；<a id="a-7a"></a>以无相为方便，<a id="a-7b"></a>能圆满一切智、<a id="a-7c"></a>道相智、<a id="a-7d"></a>一切相智；<a id="a-7e"></a>以无相为方便，<a id="a-7f"></a>于诸善法自圆满已，<a id="a-7g"></a>亦能令他圆满善法。</p>
  <p id="a7h">“如是，<a id="a-7i"></a>善现，<a id="a-7j"></a>以一切法无少实事，<a id="a-7k"></a>但有假立诸名及相，<a id="a-7l"></a>诸菩萨摩诃萨于中不起颠倒执著，<a id="a-7m"></a>于诸善法能自增进，<a id="a-7n"></a>亦能令他增进善法。</p>
  <p id="a7o">“复次，<a id="a-7p"></a>善现，<a id="a-7q"></a>若诸法中有毛端量实法相者，<a id="a-7r"></a>则菩萨摩诃萨行深般若波罗蜜多时，<a id="a-7s"></a>于一切法不应觉知无相、<a id="a-7t"></a>无念亦无作意、<a id="a-7u"></a>无漏性已，<a id="a-7v"></a>证得无上正等菩提，<a id="a-7w"></a>安立有情于无漏法。<a id="a-7x"></a>何以故？<a id="a-7y"></a>善现，<a id="a-7z"></a>诸无漏法皆无相、<a id="a-80"></a>无念、<a id="a-81"></a>无作意故。</p>
  <p id="a82">“如是，<a id="a-83"></a>善现，<a id="a-84"></a>菩萨摩诃萨行深般若波罗蜜多时，<a id="a-85"></a>安立有情于无漏法，<a id="a-86"></a>乃名真实饶益他事。<a id="a-87"></a>”</p>
  <p id="a88">时，<a id="a-89"></a>具寿善现白佛言：<a id="a-8A"></a>“世尊，<a id="a-8B"></a>若一切法真无漏性无相、<a id="a-8C"></a>无念亦无作意，<a id="a-8D"></a>何缘世尊当如是数：<a id="a-8E"></a>此是世间法，<a id="a-8F"></a>此是出世法；<a id="a-8G"></a>此是有漏法，<a id="a-8H"></a>此是无漏法；<a id="a-8I"></a>此是有为法，<a id="a-8J"></a>此是无为法；<a id="a-8K"></a>此是有罪法，<a id="a-8L"></a>此是无罪法；<a id="a-8M"></a>此是有诤法，<a id="a-8N"></a>此是无诤法；<a id="a-8O"></a>此是流转法，<a id="a-8P"></a>此是还灭法；<a id="a-8Q"></a>此是共法，<a id="a-8R"></a>此是不共法；<a id="a-8S"></a>此是声闻法，<a id="a-8T"></a>此是独觉法；<a id="a-8U"></a>此是菩萨法，<a id="a-8V"></a>此是如来法耶？<a id="a-8W"></a>”</p>
  <p id="a8X">佛告善现：<a id="a-8Y"></a>“于意云何？<a id="a-8Z"></a>世间等法与无相等无漏法性为有异不？<a id="a-8a"></a>”</p>
  <p id="a8b">善现答言：<a id="a-8c"></a>“不也，<a id="a-8d"></a>世尊。<a id="a-8e"></a>不也，<a id="a-8f"></a>善逝。<a id="a-8g"></a>”</p>
  <p id="a8h">佛告善现：<a id="a-8i"></a>“于意云何？<a id="a-8j"></a>声闻等法与无相等无漏法性为有异不？<a id="a-8k"></a>”</p>
  <p id="a8l">善现答言：<a id="a-8m"></a>“不也，<a id="a-8n"></a>世尊。<a id="a-8o"></a>不也，<a id="a-8p"></a>善逝。<a id="a-8q"></a>”</p>
  <p id="a8r">佛告善现：<a id="a-8s"></a>“世间等法，<a id="a-8t"></a>岂不即是无相、<a id="a-8u"></a>念等无漏法性？<a id="a-8v"></a>”</p>
  <p id="a8w">善现答言：<a id="a-8x"></a>“如是，<a id="a-8y"></a>世尊。<a id="a-8z"></a>如是，<a id="a-90"></a>善逝。<a id="a-91"></a>”</p>
  <p id="a92">佛告善现：<a id="a-93"></a>“若预流果、<a id="a-94"></a>若一来果、<a id="a-95"></a>若不还果、<a id="a-96"></a>若阿罗汉果、<a id="a-97"></a>若独觉菩提、<a id="a-98"></a>若诸菩萨摩诃萨法、<a id="a-99"></a>若佛无上正等菩提，<a id="a-9A"></a>岂不即是无相、<a id="a-9B"></a>念等无漏法性？<a id="a-9C"></a>”</p>
  <p id="a9D">善现答言：<a id="a-9E"></a>“如是，<a id="a-9F"></a>世尊。<a id="a-9G"></a>如是，<a id="a-9H"></a>善逝。<a id="a-9I"></a>”</p>
  <p id="a9J">佛言：<a id="a-9K"></a>“善现，<a id="a-9L"></a>由此因缘，<a id="a-9M"></a>当知一切法皆是无相等。</p>
  <p id="a9N">“善现，<a id="a-9O"></a>菩萨摩诃萨学一切法皆是无相、<a id="a-9P"></a>无念、<a id="a-9Q"></a>无作意时，<a id="a-9R"></a>常能增益所行善法，<a id="a-9S"></a>所谓布施、<a id="a-9T"></a>净戒、<a id="a-9U"></a>安忍、<a id="a-9V"></a>精进、<a id="a-9W"></a>静虑、<a id="a-9X"></a>般若波罗蜜多，<a id="a-9Y"></a>若四静虑、<a id="a-9Z"></a>四无量、<a id="a-9a"></a>四无色定，<a id="a-9b"></a>若四念住、<a id="a-9c"></a>四正断、<a id="a-9d"></a>四神足、<a id="a-9e"></a>五根、<a id="a-9f"></a>五力、<a id="a-9g"></a>七等觉支、<a id="a-9h"></a>八圣道支，<a id="a-9i"></a>若内空、<a id="a-9j"></a>外空、<a id="a-9k"></a>内外空、<a id="a-9l"></a>空空、<a id="a-9m"></a>大空、<a id="a-9n"></a>胜义空、<a id="a-9o"></a>有为空、<a id="a-9p"></a>无为空、<a id="a-9q"></a>毕竟空、<a id="a-9r"></a>无际空、<a id="a-9s"></a>散空、<a id="a-9t"></a>无变异空、<a id="a-9u"></a>本性空、<a id="a-9v"></a>自相空、<a id="a-9w"></a>共相空、<a id="a-9x"></a>一切法空、<a id="a-9y"></a>不可得空、<a id="a-9z"></a>无性空、<a id="a-A0"></a>自性空、<a id="a-A1"></a>无性自性空，<a id="a-A2"></a>若真如、<a id="a-A3"></a>法界、<a id="a-A4"></a>法性、<a id="a-A5"></a>不虚妄性、<a id="a-A6"></a>不变异性、<a id="a-A7"></a>平等性、<a id="a-A8"></a>离生性、<a id="a-A9"></a>法定、<a id="a-AA"></a>法住、<a id="a-AB"></a>实际、<a id="a-AC"></a>虚空界、<a id="a-AD"></a>不思议界，<a id="a-AE"></a>若苦、<a id="a-AF"></a>集、<a id="a-AG"></a>灭、<a id="a-AH"></a>道圣谛，<a id="a-AI"></a>若空、<a id="a-AJ"></a>无相、<a id="a-AK"></a>无愿解脱门，<a id="a-AL"></a>若八解脱、<a id="a-AM"></a>八胜处、<a id="a-AN"></a>九次第定、<a id="a-AO"></a>十遍处，<a id="a-AP"></a>若一切陀罗尼门、<a id="a-AQ"></a>一切三摩地门，<a id="a-AR"></a>若极喜地、<a id="a-AS"></a>离垢地、<a id="a-AT"></a>发光地、<a id="a-AU"></a>焰慧地、<a id="a-AV"></a>极难胜地、<a id="a-AW"></a>现前地、<a id="a-AX"></a>远行地、<a id="a-AY"></a>不动地、<a id="a-AZ"></a>善慧地、<a id="a-Aa"></a>法云地，<a id="a-Ab"></a>若五眼、<a id="a-Ac"></a>六神通，<a id="a-Ad"></a>若佛十力、<a id="a-Ae"></a>四无所畏、<a id="a-Af"></a>四无礙解、<a id="a-Ag"></a>十八佛不共法，<a id="a-Ah"></a>若大慈、<a id="a-Ai"></a>大悲、<a id="a-Aj"></a>大喜、<a id="a-Ak"></a>大舍，<a id="a-Al"></a>若无忘失法、<a id="a-Am"></a>恒住舍性，<a id="a-An"></a>若一切智、<a id="a-Ao"></a>道相智、<a id="a-Ap"></a>一切相智。<a id="a-Aq"></a>诸如是等一切佛法，<a id="a-Ar"></a>皆由学无相、<a id="a-As"></a>无念、<a id="a-At"></a>无作意而得增益。<a id="a-Au"></a>所以者何？<a id="a-Av"></a>善现，<a id="a-Aw"></a>菩萨摩诃萨除空、<a id="a-Ax"></a>无相、<a id="a-Ay"></a>无愿解脱门，<a id="a-Az"></a>更无余要所应学法。<a id="a-B0"></a>何以故？<a id="a-B1"></a>善现，<a id="a-B2"></a>三解脱门能摄一切妙善法故。<a id="a-B3"></a>所以者何？<a id="a-B4"></a>善现，<a id="a-B5"></a>空解脱门观一切法自相皆空，<a id="a-B6"></a>无相解脱门观一切法远离诸相，<a id="a-B7"></a>无愿解脱门观一切法远离所愿。<a id="a-B8"></a>由此三门，<a id="a-B9"></a>能摄一切殊胜善法；<a id="a-BA"></a>离此三门，<a id="a-BB"></a>所应修习殊胜善法不生长故。</p>
  <p id="aBC">“复次，<a id="a-BD"></a>善现，<a id="a-BE"></a>若菩萨摩诃萨能学如是三解脱门，<a id="a-BF"></a>则能学五蕴，<a id="a-BG"></a>亦能学十二处，<a id="a-BH"></a>亦能学十八界，<a id="a-BI"></a>亦能学六界，<a id="a-BJ"></a>亦能学四圣谛，<a id="a-BK"></a>亦能学四缘，<a id="a-BL"></a>亦能学从缘所生诸法，<a id="a-BM"></a>亦能学十二缘起，<a id="a-BN"></a>亦能学内空、<a id="a-BO"></a>外空、<a id="a-BP"></a>内外空、<a id="a-BQ"></a>空空、<a id="a-BR"></a>大空、<a id="a-BS"></a>胜义空、<a id="a-BT"></a>有为空、<a id="a-BU"></a>无为空、<a id="a-BV"></a>毕竟空、<a id="a-BW"></a>无际空、<a id="a-BX"></a>散空、<a id="a-BY"></a>无变异空、<a id="a-BZ"></a>本性空、<a id="a-Ba"></a>自相空、<a id="a-Bb"></a>共相空、<a id="a-Bc"></a>一切法空、<a id="a-Bd"></a>不可得空、<a id="a-Be"></a>无性空、<a id="a-Bf"></a>自性空、<a id="a-Bg"></a>无性自性空，<a id="a-Bh"></a>亦能学真如、<a id="a-Bi"></a>法界、<a id="a-Bj"></a>法性、<a id="a-Bk"></a>不虚妄性、<a id="a-Bl"></a>不变异性、<a id="a-Bm"></a>平等性、<a id="a-Bn"></a>离生性、<a id="a-Bo"></a>法定、<a id="a-Bp"></a>法住、<a id="a-Bq"></a>实际、<a id="a-Br"></a>虚空界、<a id="a-Bs"></a>不思议界，<a id="a-Bt"></a>亦能学布施、<a id="a-Bu"></a>净戒、<a id="a-Bv"></a>安忍、<a id="a-Bw"></a>精进、<a id="a-Bx"></a>静虑、<a id="a-By"></a>般若、<a id="a-Bz"></a>方便善巧、<a id="a-C0"></a>妙愿、<a id="a-C1"></a>力、<a id="a-C2"></a>智波罗蜜多，<a id="a-C3"></a>亦能学极喜地、<a id="a-C4"></a>离垢地、<a id="a-C5"></a>发光地、<a id="a-C6"></a>焰慧地、<a id="a-C7"></a>极难胜地、<a id="a-C8"></a>现前地、<a id="a-C9"></a>远行地、<a id="a-CA"></a>不动地、<a id="a-CB"></a>善慧地、<a id="a-CC"></a>法云地，<a id="a-CD"></a>亦能学四念住、<a id="a-CE"></a>四正断、<a id="a-CF"></a>四神足、<a id="a-CG"></a>五根、<a id="a-CH"></a>五力、<a id="a-CI"></a>七等觉支、<a id="a-CJ"></a>八圣道支，<a id="a-CK"></a>亦能学四静虑、<a id="a-CL"></a>四无量、<a id="a-CM"></a>四无色定，<a id="a-CN"></a>亦能学八解脱、<a id="a-CO"></a>八胜处、<a id="a-CP"></a>九次第定、<a id="a-CQ"></a>十遍处，<a id="a-CR"></a>亦能学一切陀罗尼门、<a id="a-CS"></a>一切三摩地门，<a id="a-CT"></a>亦能学五眼、<a id="a-CU"></a>六神通，<a id="a-CV"></a>亦能学如来十力、<a id="a-CW"></a>四无所畏、<a id="a-CX"></a>四无礙解、<a id="a-CY"></a>十八佛不共法，<a id="a-CZ"></a>亦能学大慈、<a id="a-Ca"></a>大悲、<a id="a-Cb"></a>大喜、<a id="a-Cc"></a>大舍，<a id="a-Cd"></a>亦能学无忘失法、<a id="a-Ce"></a>恒住舍性，<a id="a-Cf"></a>亦能学一切智、<a id="a-Cg"></a>道相智、<a id="a-Ch"></a>一切相智，<a id="a-Ci"></a>亦能学严净佛土、<a id="a-Cj"></a>成熟有情，<a id="a-Ck"></a>亦能学诸余无量无边佛法。<a id="a-Cl"></a>”</p>
  <p id="aCm">尔时，<a id="a-Cn"></a>具寿善现白佛言：<a id="a-Co"></a>“世尊，<a id="a-Cp"></a>云何菩萨摩诃萨修行般若波罗蜜多时，<a id="a-Cq"></a>能学五蕴？<a id="a-Cr"></a>”</p>
  <p id="aCs">佛告善现：<a id="a-Ct"></a>“若菩萨摩诃萨修行般若波罗蜜多时，<a id="a-Cu"></a>如实知色、<a id="a-Cv"></a>受、<a id="a-Cw"></a>想、<a id="a-Cx"></a>行、<a id="a-Cy"></a>识，<a id="a-Cz"></a>是为能学五蕴。</p>
  <p id="aD0">“善现，<a id="a-D1"></a>云何菩萨摩诃萨修行般若波罗蜜多时，<a id="a-D2"></a>如实知色？<a id="a-D3"></a>善现，<a id="a-D4"></a>若菩萨摩诃萨修行般若波罗蜜多时，<a id="a-D5"></a>如实知色相，<a id="a-D6"></a>如实知色生，<a id="a-D7"></a>如实知色灭，<a id="a-D8"></a>如实知色真如，<a id="a-D9"></a>是为如实知色。</p>
  <p id="aDA">“善现，<a id="a-DB"></a>云何菩萨摩诃萨修行般若波罗蜜多时，<a id="a-DC"></a>如实知色相？<a id="a-DD"></a>善现，<a id="a-DE"></a>若菩萨摩诃萨修行般若波罗蜜多时，<a id="a-DF"></a>如实知色毕竟有孔、<a id="a-DG"></a>毕竟有隙，<a id="a-DH"></a>犹如聚沫性不坚固。<a id="a-DI"></a>善现，<a id="a-DJ"></a>是名如实知色相。</p>
  <p id="aDK">“善现，<a id="a-DL"></a>云何菩萨摩诃萨修行般若波罗蜜多时，<a id="a-DM"></a>如实知色生？<a id="a-DN"></a>善现，<a id="a-DO"></a>若菩萨摩诃萨修行般若波罗蜜多时，<a id="a-DP"></a>如实知色来无所从、<a id="a-DQ"></a>去无所趣，<a id="a-DR"></a>虽无来无去而生法相应。<a id="a-DS"></a>善现，<a id="a-DT"></a>是名如实知色生。</p>
  <p id="aDU">“善现，<a id="a-DV"></a>云何菩萨摩诃萨修行般若波罗蜜多时，<a id="a-DW"></a>如实知色灭？<a id="a-DX"></a>善现，<a id="a-DY"></a>若菩萨摩诃萨修行般若波罗蜜多时，<a id="a-DZ"></a>如实知色来无所从、<a id="a-Da"></a>去无所趣，<a id="a-Db"></a>虽无来无去而灭法相应。<a id="a-Dc"></a>善现，<a id="a-Dd"></a>是名如实知色灭。</p>
  <p id="aDe">“善现，<a id="a-Df"></a>云何菩萨摩诃萨修行般若波罗蜜多时，<a id="a-Dg"></a>如实知色真如？<a id="a-Dh"></a>善现，<a id="a-Di"></a>若菩萨摩诃萨修行般若波罗蜜多时，<a id="a-Dj"></a>如实知色真如无生无灭、<a id="a-Dk"></a>无来无去、<a id="a-Dl"></a>无染无净、<a id="a-Dm"></a>无增无减，<a id="a-Dn"></a>常如其性，<a id="a-Do"></a>不虚妄、<a id="a-Dp"></a>不变易，<a id="a-Dq"></a>故名真如。<a id="a-Dr"></a>善现，<a id="a-Ds"></a>是名如实知色真如。</p>
  <p id="aDt">“善现，<a id="a-Du"></a>云何菩萨摩诃萨修行般若波罗蜜多时，<a id="a-Dv"></a>如实知受？<a id="a-Dw"></a>善现，<a id="a-Dx"></a>若菩萨摩诃萨修行般若波罗蜜多时，<a id="a-Dy"></a>如实知受相，<a id="a-Dz"></a>如实知受生，<a id="a-E0"></a>如实知受灭，<a id="a-E1"></a>如实知受真如，<a id="a-E2"></a>是为如实知受。</p>
  <p id="aE3">“善现，<a id="a-E4"></a>云何菩萨摩诃萨修行般若波罗蜜多时，<a id="a-E5"></a>如实知受相？<a id="a-E6"></a>善现，<a id="a-E7"></a>若菩萨摩诃萨修行般若波罗蜜多时，<a id="a-E8"></a>如实知受毕竟如痈、<a id="a-E9"></a>毕竟如箭，<a id="a-EA"></a>犹若浮泡虚伪不住、<a id="a-EB"></a>速起速灭。<a id="a-EC"></a>善现，<a id="a-ED"></a>是名如实知受相。</p>
  <p id="aEE">“善现，<a id="a-EF"></a>云何菩萨摩诃萨修行般若波罗蜜多时，<a id="a-EG"></a>如实知受生？<a id="a-EH"></a>善现，<a id="a-EI"></a>若菩萨摩诃萨修行般若波罗蜜多时，<a id="a-EJ"></a>如实知受来无所从、<a id="a-EK"></a>去无所趣，<a id="a-EL"></a>虽无来无去而生法相应。<a id="a-EM"></a>善现，<a id="a-EN"></a>是名如实知受生。</p>
  <p id="aEO">“善现，<a id="a-EP"></a>云何菩萨摩诃萨修行般若波罗蜜多时，<a id="a-EQ"></a>如实知受灭？<a id="a-ER"></a>善现，<a id="a-ES"></a>若菩萨摩诃萨修行般若波罗蜜多时，<a id="a-ET"></a>如实知受来无所从、<a id="a-EU"></a>去无所趣，<a id="a-EV"></a>虽无来无去而灭法相应。<a id="a-EW"></a>善现，<a id="a-EX"></a>是名如实知受灭。</p>
  <p id="aEY">“善现，<a id="a-EZ"></a>云何菩萨摩诃萨修行般若波罗蜜多时，<a id="a-Ea"></a>如实知受真如？<a id="a-Eb"></a>善现，<a id="a-Ec"></a>若菩萨摩诃萨修行般若波罗蜜多时，<a id="a-Ed"></a>如实知受真如无生无灭、<a id="a-Ee"></a>无来无去、<a id="a-Ef"></a>无染无净、<a id="a-Eg"></a>无增无减，<a id="a-Eh"></a>常如其性，<a id="a-Ei"></a>不虚妄、<a id="a-Ej"></a>不变易，<a id="a-Ek"></a>故名真如。<a id="a-El"></a>善现，<a id="a-Em"></a>是名如实知受真如。</p>
  <p id="aEn">“善现，<a id="a-Eo"></a>云何菩萨摩诃萨修行般若波罗蜜多时，<a id="a-Ep"></a>如实知想？<a id="a-Eq"></a>善现，<a id="a-Er"></a>若菩萨摩诃萨修行般若波罗蜜多时，<a id="a-Es"></a>如实知想相，<a id="a-Et"></a>如实知想生，<a id="a-Eu"></a>如实知想灭，<a id="a-Ev"></a>如实知想真如，<a id="a-Ew"></a>是为如实知想。</p>
  <p id="aEx">“善现，<a id="a-Ey"></a>云何菩萨摩诃萨修行般若波罗蜜多时，<a id="a-Ez"></a>如实知想相？<a id="a-F0"></a>善现，<a id="a-F1"></a>若菩萨摩诃萨修行般若波罗蜜多时，<a id="a-F2"></a>如实知想犹如阳焰水不可得，<a id="a-F3"></a>虚妄渴爱而起是想，<a id="a-F4"></a>假施设有，<a id="a-F5"></a>发假言说。<a id="a-F6"></a>善现，<a id="a-F7"></a>是名如实知想相。</p>
  <p id="aF8">“善现，<a id="a-F9"></a>云何菩萨摩诃萨修行般若波罗蜜多时，<a id="a-FA"></a>如实知想生？<a id="a-FB"></a>善现，<a id="a-FC"></a>若菩萨摩诃萨修行般若波罗蜜多时，<a id="a-FD"></a>如实知想来无所从、<a id="a-FE"></a>去无所趣，<a id="a-FF"></a>虽无来无去而生法相应。<a id="a-FG"></a>善现，<a id="a-FH"></a>是名如实知想生。</p>
  <p id="aFI">“善现，<a id="a-FJ"></a>云何菩萨摩诃萨修行般若波罗蜜多时，<a id="a-FK"></a>如实知想灭？<a id="a-FL"></a>善现，<a id="a-FM"></a>若菩萨摩诃萨修行般若波罗蜜多时，<a id="a-FN"></a>如实知想来无所从、<a id="a-FO"></a>去无所趣，<a id="a-FP"></a>虽无来无去而灭法相应。<a id="a-FQ"></a>善现，<a id="a-FR"></a>是名如实知想灭。</p>
  <p id="aFS">“善现，<a id="a-FT"></a>云何菩萨摩诃萨修行般若波罗蜜多时，<a id="a-FU"></a>如实知想真如？<a id="a-FV"></a>善现，<a id="a-FW"></a>若菩萨摩诃萨修行般若波罗蜜多时，<a id="a-FX"></a>如实知想真如无生无灭、<a id="a-FY"></a>无来无去、<a id="a-FZ"></a>无染无净、<a id="a-Fa"></a>无增无减，<a id="a-Fb"></a>常如其性，<a id="a-Fc"></a>不虚妄、<a id="a-Fd"></a>不变易，<a id="a-Fe"></a>故名真如。<a id="a-Ff"></a>善现，<a id="a-Fg"></a>是名如实知想真如。</p>
  <p id="aFh">“善现，<a id="a-Fi"></a>云何菩萨摩诃萨修行般若波罗蜜多时，<a id="a-Fj"></a>如实知行？<a id="a-Fk"></a>善现，<a id="a-Fl"></a>若菩萨摩诃萨修行般若波罗蜜多时，<a id="a-Fm"></a>如实知行相，<a id="a-Fn"></a>如实知行生，<a id="a-Fo"></a>如实知行灭，<a id="a-Fp"></a>如实知行真如，<a id="a-Fq"></a>是为如实知行。</p>
  <p id="aFr">“善现，<a id="a-Fs"></a>云何菩萨摩诃萨修行般若波罗蜜多时，<a id="a-Ft"></a>如实知行相？<a id="a-Fu"></a>善现，<a id="a-Fv"></a>若菩萨摩诃萨修行般若波罗蜜多时，<a id="a-Fw"></a>如实知行犹若芭蕉，<a id="a-Fx"></a>叶叶析除实不可得，<a id="a-Fy"></a>明、<a id="a-Fz"></a>无明等众缘所成，<a id="a-G0"></a>业、<a id="a-G1"></a>烦恼等和合假立。<a id="a-G2"></a>善现，<a id="a-G3"></a>是名如实知行相。</p>
  <p id="aG4">“善现，<a id="a-G5"></a>云何菩萨摩诃萨修行般若波罗蜜多时，<a id="a-G6"></a>如实知行生？<a id="a-G7"></a>善现，<a id="a-G8"></a>若菩萨摩诃萨修行般若波罗蜜多时，<a id="a-G9"></a>如实知行来无所从、<a id="a-GA"></a>去无所趣，<a id="a-GB"></a>虽无来无去而生法相应。<a id="a-GC"></a>善现，<a id="a-GD"></a>是名如实知行生。</p>
  <p id="aGE">“善现，<a id="a-GF"></a>云何菩萨摩诃萨修行般若波罗蜜多时，<a id="a-GG"></a>如实知行灭？<a id="a-GH"></a>善现，<a id="a-GI"></a>若菩萨摩诃萨修行般若波罗蜜多时，<a id="a-GJ"></a>如实知行来无所从、<a id="a-GK"></a>去无所趣，<a id="a-GL"></a>虽无来无去而灭法相应。<a id="a-GM"></a>善现，<a id="a-GN"></a>是名如实知行灭。</p>
  <p id="aGO">“善现，<a id="a-GP"></a>云何菩萨摩诃萨修行般若波罗蜜多时，<a id="a-GQ"></a>如实知行真如？<a id="a-GR"></a>善现，<a id="a-GS"></a>若菩萨摩诃萨修行般若波罗蜜多时，<a id="a-GT"></a>如实知行真如无生无灭、<a id="a-GU"></a>无来无去、<a id="a-GV"></a>无染无净、<a id="a-GW"></a>无增无减，<a id="a-GX"></a>常如其性，<a id="a-GY"></a>不虚妄、<a id="a-GZ"></a>不变易，<a id="a-Ga"></a>故名真如。<a id="a-Gb"></a>善现，<a id="a-Gc"></a>是名如实知行真如。</p>
  <p id="aGd">“善现，<a id="a-Ge"></a>云何菩萨摩诃萨修行般若波罗蜜多时，<a id="a-Gf"></a>如实知识？<a id="a-Gg"></a>善现，<a id="a-Gh"></a>若菩萨摩诃萨修行般若波罗蜜多时，<a id="a-Gi"></a>如实知识相，<a id="a-Gj"></a>如实知识生，<a id="a-Gk"></a>如实知识灭，<a id="a-Gl"></a>如实知识真如，<a id="a-Gm"></a>是为如实知识。</p>
  <p id="aGn">“善现，<a id="a-Go"></a>云何菩萨摩诃萨修行般若波罗蜜多时，<a id="a-Gp"></a>如实知识相？<a id="a-Gq"></a>善现，<a id="a-Gr"></a>若菩萨摩诃萨修行般若波罗蜜多时，<a id="a-Gs"></a>如实知识犹如幻事，<a id="a-Gt"></a>众缘和合假施设有，<a id="a-Gu"></a>实不可得，<a id="a-Gv"></a>谓如幻师或彼弟子，<a id="a-Gw"></a>于四衢道幻作四军，<a id="a-Gx"></a>所谓象军、<a id="a-Gy"></a>马军、<a id="a-Gz"></a>车军、<a id="a-H0"></a>步军，<a id="a-H1"></a>或复幻作诸余色类，<a id="a-H2"></a>相虽似有而无其实，<a id="a-H3"></a>识亦如是实不可得。<a id="a-H4"></a>善现，<a id="a-H5"></a>是名如实知识相。</p>
  <p id="aH6">“善现，<a id="a-H7"></a>云何菩萨摩诃萨修行般若波罗蜜多时，<a id="a-H8"></a>如实知识生？<a id="a-H9"></a>善现，<a id="a-HA"></a>若菩萨摩诃萨修行般若波罗蜜多时，<a id="a-HB"></a>如实知识来无所从、<a id="a-HC"></a>去无所趣，<a id="a-HD"></a>虽无来无去而生法相应。<a id="a-HE"></a>善现，<a id="a-HF"></a>是名如实知识生。</p>
  <p id="aHG">“善现，<a id="a-HH"></a>云何菩萨摩诃萨修行般若波罗蜜多时，<a id="a-HI"></a>如实知识灭？<a id="a-HJ"></a>善现，<a id="a-HK"></a>若菩萨摩诃萨修行般若波罗蜜多时，<a id="a-HL"></a>如实知识来无所从、<a id="a-HM"></a>去无所趣，<a id="a-HN"></a>虽无来无去而灭法相应。<a id="a-HO"></a>善现，<a id="a-HP"></a>是名如实知识灭。</p>
  <p id="aHQ">“善现，<a id="a-HR"></a>云何菩萨摩诃萨修行般若波罗蜜多时，<a id="a-HS"></a>如实知识真如？<a id="a-HT"></a>善现，<a id="a-HU"></a>若菩萨摩诃萨修行般若波罗蜜多时，<a id="a-HV"></a>如实知识真如无生无灭、<a id="a-HW"></a>无来无去、<a id="a-HX"></a>无染无净、<a id="a-HY"></a>无增无减，<a id="a-HZ"></a>常如其性，<a id="a-Ha"></a>不虚妄、<a id="a-Hb"></a>不变易，<a id="a-Hc"></a>故名真如。<a id="a-Hd"></a>善现，<a id="a-He"></a>是名如实知识真如。</p>
  <p id="aHf">“复次，<a id="a-Hg"></a>善现，<a id="a-Hh"></a>若菩萨摩诃萨修行般若波罗蜜多时，<a id="a-Hi"></a>如实知色色自性空，<a id="a-Hj"></a>如实知受受自性空，<a id="a-Hk"></a>如实知想想自性空，<a id="a-Hl"></a>如实知行行自性空，<a id="a-Hm"></a>如实知识识自性空。<a id="a-Hn"></a>善现，<a id="a-Ho"></a>是为菩萨摩诃萨修行般若波罗蜜多时，<a id="a-Hp"></a>能学五蕴。<a id="a-Hq"></a>”</p>
  <p id="aHr">具寿善现白佛言：<a id="a-Hs"></a>“世尊，<a id="a-Ht"></a>云何菩萨摩诃萨修行般若波罗蜜多时，<a id="a-Hu"></a>能学十二处？<a id="a-Hv"></a>”</p>
  <p id="aHw">佛告善现：<a id="a-Hx"></a>“若菩萨摩诃萨修行般若波罗蜜多时，<a id="a-Hy"></a>如实知眼处眼处自性空，<a id="a-Hz"></a>如实知耳、<a id="a-I0"></a>鼻、<a id="a-I1"></a>舌、<a id="a-I2"></a>身、<a id="a-I3"></a>意处耳、<a id="a-I4"></a>鼻、<a id="a-I5"></a>舌、<a id="a-I6"></a>身、<a id="a-I7"></a>意处自性空；<a id="a-I8"></a>如实知色处色处自性空，<a id="a-I9"></a>如实知声、<a id="a-IA"></a>香、<a id="a-IB"></a>味、<a id="a-IC"></a>触、<a id="a-ID"></a>法处声、<a id="a-IE"></a>香、<a id="a-IF"></a>味、<a id="a-IG"></a>触、<a id="a-IH"></a>法处自性空；<a id="a-II"></a>如实知内处内处自性空，<a id="a-IJ"></a>如实知外处外处自性空。<a id="a-IK"></a>善现，<a id="a-IL"></a>是为菩萨摩诃萨修行般若波罗蜜多时，<a id="a-IM"></a>能学十二处。<a id="a-IN"></a>”</p>
  <p id="aIO">具寿善现白佛言：<a id="a-IP"></a>“世尊，<a id="a-IQ"></a>云何菩萨摩诃萨修行般若波罗蜜多时，<a id="a-IR"></a>能学十八界？<a id="a-IS"></a>”</p>
  <p id="aIT">佛告善现：<a id="a-IU"></a>“若菩萨摩诃萨修行般若波罗蜜多时，<a id="a-IV"></a>如实知眼界眼界自性空，<a id="a-IW"></a>如实知色界、<a id="a-IX"></a>眼识界及眼触、<a id="a-IY"></a>眼触为缘所生诸受色界乃至眼触为缘所生诸受自性空；<a id="a-IZ"></a>如实知耳界耳界自性空，<a id="a-Ia"></a>如实知声界、<a id="a-Ib"></a>耳识界及耳触、<a id="a-Ic"></a>耳触为缘所生诸受声界乃至耳触为缘所生诸受自性空；<a id="a-Id"></a>如实知鼻界鼻界自性空，<a id="a-Ie"></a>如实知香界、<a id="a-If"></a>鼻识界及鼻触、<a id="a-Ig"></a>鼻触为缘所生诸受香界乃至鼻触为缘所生诸受自性空；<a id="a-Ih"></a>如实知舌界舌界自性空，<a id="a-Ii"></a>如实知味界、<a id="a-Ij"></a>舌识界及舌触、<a id="a-Ik"></a>舌触为缘所生诸受味界乃至舌触为缘所生诸受自性空；<a id="a-Il"></a>如实知身界身界自性空，<a id="a-Im"></a>如实知触界、<a id="a-In"></a>身识界及身触、<a id="a-Io"></a>身触为缘所生诸受触界乃至身触为缘所生诸受自性空；<a id="a-Ip"></a>如实知意界意界自性空，<a id="a-Iq"></a>如实知法界、<a id="a-Ir"></a>意识界及意触、<a id="a-Is"></a>意触为缘所生诸受法界乃至意触为缘所生诸受自性空。<a id="a-It"></a>善现，<a id="a-Iu"></a>是为菩萨摩诃萨修行般若波罗蜜多时，<a id="a-Iv"></a>能学十八界。<a id="a-Iw"></a>”</p>
  <p id="aIx">具寿善现白佛言：<a id="a-Iy"></a>“世尊，<a id="a-Iz"></a>云何菩萨摩诃萨修行般若波罗蜜多时，<a id="a-J0"></a>能学六界？<a id="a-J1"></a>”</p>
  <p id="aJ2">佛告善现：<a id="a-J3"></a>“若菩萨摩诃萨修行般若波罗蜜多时，<a id="a-J4"></a>如实知地界地界自性空，<a id="a-J5"></a>如实知水、<a id="a-J6"></a>火、<a id="a-J7"></a>风、<a id="a-J8"></a>空、<a id="a-J9"></a>识界水、<a id="a-JA"></a>火、<a id="a-JB"></a>风、<a id="a-JC"></a>空、<a id="a-JD"></a>识界自性空。<a id="a-JE"></a>善现，<a id="a-JF"></a>是为菩萨摩诃萨修行般若波罗蜜多时，<a id="a-JG"></a>能学六界。<a id="a-JH"></a>”</p>
  <p id="aJI">具寿善现白佛言：<a id="a-JJ"></a>“世尊，<a id="a-JK"></a>云何菩萨摩诃萨修行般若波罗蜜多时，<a id="a-JL"></a>能学四圣谛？<a id="a-JM"></a>”</p>
  <p id="aJN">佛告善现：<a id="a-JO"></a>“若菩萨摩诃萨修行般若波罗蜜多时，<a id="a-JP"></a>如实知苦圣谛，<a id="a-JQ"></a>如实知集圣谛，<a id="a-JR"></a>如实知灭圣谛，<a id="a-JS"></a>如实知道圣谛，<a id="a-JT"></a>是为能学四圣谛。</p>
  <p id="aJU">“善现，<a id="a-JV"></a>云何菩萨摩诃萨修行般若波罗蜜多时，<a id="a-JW"></a>如实知苦圣谛？<a id="a-JX"></a>善现，<a id="a-JY"></a>若菩萨摩诃萨修行般若波罗蜜多时，<a id="a-JZ"></a>如实知苦是逼迫相，<a id="a-Ja"></a>自性本空，<a id="a-Jb"></a>远离二法，<a id="a-Jc"></a>是圣者谛，<a id="a-Jd"></a>苦即真如，<a id="a-Je"></a>真如即苦，<a id="a-Jf"></a>无二无别，<a id="a-Jg"></a>唯真圣者能如实知。<a id="a-Jh"></a>善现，<a id="a-Ji"></a>是名如实知苦圣谛。</p>
  <p id="aJj">“善现，<a id="a-Jk"></a>云何菩萨摩诃萨修行般若波罗蜜多时，<a id="a-Jl"></a>如实知集圣谛？<a id="a-Jm"></a>善现，<a id="a-Jn"></a>若菩萨摩诃萨修行般若波罗蜜多时，<a id="a-Jo"></a>如实知集是生起相，<a id="a-Jp"></a>自性本空，<a id="a-Jq"></a>远离二法，<a id="a-Jr"></a>是圣者谛，<a id="a-Js"></a>集即真如，<a id="a-Jt"></a>真如即集，<a id="a-Ju"></a>无二无别，<a id="a-Jv"></a>唯真圣者能如实知。<a id="a-Jw"></a>善现，<a id="a-Jx"></a>是名如实知集圣谛。</p>
  <p id="aJy">“善现，<a id="a-Jz"></a>云何菩萨摩诃萨修行般若波罗蜜多时，<a id="a-K0"></a>如实知灭圣谛？<a id="a-K1"></a>善现，<a id="a-K2"></a>若菩萨摩诃萨修行般若波罗蜜多时，<a id="a-K3"></a>如实知灭是寂静相，<a id="a-K4"></a>自性本空，<a id="a-K5"></a>远离二法，<a id="a-K6"></a>是圣者谛，<a id="a-K7"></a>灭即真如，<a id="a-K8"></a>真如即灭，<a id="a-K9"></a>无二无别，<a id="a-KA"></a>唯真圣者能如实知。<a id="a-KB"></a>善现，<a id="a-KC"></a>是名如实知灭圣谛。</p>
  <p id="aKD">“善现，<a id="a-KE"></a>云何菩萨摩诃萨修行般若波罗蜜多时，<a id="a-KF"></a>如实知道圣谛？<a id="a-KG"></a>善现，<a id="a-KH"></a>若菩萨摩诃萨修行般若波罗蜜多时，<a id="a-KI"></a>如实知道是出离相，<a id="a-KJ"></a>自性本空，<a id="a-KK"></a>远离二法，<a id="a-KL"></a>是圣者谛，<a id="a-KM"></a>道即真如，<a id="a-KN"></a>真如即道，<a id="a-KO"></a>无二无别，<a id="a-KP"></a>唯真圣者能如实知。<a id="a-KQ"></a>善现，<a id="a-KR"></a>是名如实知道圣谛。</p>
  <p id="aKS">“善现，<a id="a-KT"></a>是为菩萨摩诃萨修行般若波罗蜜多时，<a id="a-KU"></a>能学四圣谛。<a id="a-KV"></a>”</p>
  <p id="aKW">具寿善现白佛言：<a id="a-KX"></a>“世尊，<a id="a-KY"></a>云何菩萨摩诃萨修行般若波罗蜜多时，<a id="a-KZ"></a>能学四缘？<a id="a-Ka"></a>”</p>
  <p id="aKb">佛告善现：<a id="a-Kc"></a>“若菩萨摩诃萨修行般若波罗蜜多时，<a id="a-Kd"></a>如实知因缘，<a id="a-Ke"></a>如实知等无间缘，<a id="a-Kf"></a>如实知所缘缘，<a id="a-Kg"></a>如实知增上缘，<a id="a-Kh"></a>是为能学四缘。</p>
  <p id="aKi">“善现，<a id="a-Kj"></a>云何菩萨摩诃萨修行般若波罗蜜多时，<a id="a-Kk"></a>如实知因缘？<a id="a-Kl"></a>善现，<a id="a-Km"></a>若菩萨摩诃萨修行般若波罗蜜多时，<a id="a-Kn"></a>如实知因缘是种子相，<a id="a-Ko"></a>自性本空，<a id="a-Kp"></a>远离二法。<a id="a-Kq"></a>善现，<a id="a-Kr"></a>是名如实知因缘。</p>
  <p id="aKs">“善现，<a id="a-Kt"></a>云何菩萨摩诃萨修行般若波罗蜜多时，<a id="a-Ku"></a>如实知等无间缘？<a id="a-Kv"></a>善现，<a id="a-Kw"></a>若菩萨摩诃萨修行般若波罗蜜多时，<a id="a-Kx"></a>如实知等无间缘是开发相，<a id="a-Ky"></a>自性本空，<a id="a-Kz"></a>远离二法。<a id="a-L0"></a>善现，<a id="a-L1"></a>是名如实知等无间缘。</p>
  <p id="aL2">“善现，<a id="a-L3"></a>云何菩萨摩诃萨修行般若波罗蜜多时，<a id="a-L4"></a>如实知所缘缘？<a id="a-L5"></a>善现，<a id="a-L6"></a>若菩萨摩诃萨修行般若波罗蜜多时，<a id="a-L7"></a>如实知所缘缘是住持相，<a id="a-L8"></a>自性本空，<a id="a-L9"></a>远离二法。<a id="a-LA"></a>善现，<a id="a-LB"></a>是名如实知所缘缘。</p>
  <p id="aLC">“善现，<a id="a-LD"></a>云何菩萨摩诃萨修行般若波罗蜜多时，<a id="a-LE"></a>如实知增上缘？<a id="a-LF"></a>善现，<a id="a-LG"></a>若菩萨摩诃萨修行般若波罗蜜多时，<a id="a-LH"></a>如实知增上缘是不礙相，<a id="a-LI"></a>自性本空，<a id="a-LJ"></a>远离二法。<a id="a-LK"></a>善现，<a id="a-LL"></a>是名如实知增上缘。</p>
  <p id="aLM">“善现，<a id="a-LN"></a>是为菩萨摩诃萨修行般若波罗蜜多时，<a id="a-LO"></a>能学四缘。<a id="a-LP"></a>”</p>
  <p id="aLQ">具寿善现白佛言：<a id="a-LR"></a>“世尊，<a id="a-LS"></a>云何菩萨摩诃萨修行般若波罗蜜多时，<a id="a-LT"></a>能学从缘所生诸法？<a id="a-LU"></a>”</p>
  <p id="aLV">佛告善现：<a id="a-LW"></a>“若菩萨摩诃萨修行般若波罗蜜多时，<a id="a-LX"></a>如实知一切从缘所生法不生不灭、<a id="a-LY"></a>不断不常、<a id="a-LZ"></a>不一不异、<a id="a-La"></a>不来不去，<a id="a-Lb"></a>绝诸戏论，<a id="a-Lc"></a>本性澹泊。<a id="a-Ld"></a>善现，<a id="a-Le"></a>是为菩萨摩诃萨修行般若波罗蜜多时，<a id="a-Lf"></a>能学从缘所生诸法。<a id="a-Lg"></a>”</p>
  <p id="aLh">具寿善现白佛言：<a id="a-Li"></a>“世尊，<a id="a-Lj"></a>云何菩萨摩诃萨修行般若波罗蜜多时，<a id="a-Lk"></a>能学十二缘起？<a id="a-Ll"></a>”</p>
  <p id="aLm">佛告善现：<a id="a-Ln"></a>“若菩萨摩诃萨修行般若波罗蜜多时，<a id="a-Lo"></a>如实知无明无生无灭、<a id="a-Lp"></a>无染无净，<a id="a-Lq"></a>自性本空，<a id="a-Lr"></a>远离二法；<a id="a-Ls"></a>如实知行、<a id="a-Lt"></a>识、<a id="a-Lu"></a>名色、<a id="a-Lv"></a>六处、<a id="a-Lw"></a>触、<a id="a-Lx"></a>受、<a id="a-Ly"></a>爱、<a id="a-Lz"></a>取、<a id="a-M0"></a>有、<a id="a-M1"></a>生、<a id="a-M2"></a>老死愁叹苦忧恼无生无灭、<a id="a-M3"></a>无染无净，<a id="a-M4"></a>自性本空，<a id="a-M5"></a>远离二法。<a id="a-M6"></a>善现，<a id="a-M7"></a>是为菩萨摩诃萨修行般若波罗蜜多时，<a id="a-M8"></a>能学十二缘起。<a id="a-M9"></a>”</p>
  <p id="aMA">具寿善现白佛言：<a id="a-MB"></a>“世尊，<a id="a-MC"></a>云何菩萨摩诃萨修行般若波罗蜜多时，<a id="a-MD"></a>能学内空、<a id="a-ME"></a>外空、<a id="a-MF"></a>内外空、<a id="a-MG"></a>空空、<a id="a-MH"></a>大空、<a id="a-MI"></a>胜义空、<a id="a-MJ"></a>有为空、<a id="a-MK"></a>无为空、<a id="a-ML"></a>毕竟空、<a id="a-MM"></a>无际空、<a id="a-MN"></a>散空、<a id="a-MO"></a>无变异空、<a id="a-MP"></a>本性空、<a id="a-MQ"></a>自相空、<a id="a-MR"></a>共相空、<a id="a-MS"></a>一切法空、<a id="a-MT"></a>不可得空、<a id="a-MU"></a>无性空、<a id="a-MV"></a>自性空、<a id="a-MW"></a>无性自性空？<a id="a-MX"></a>”</p>
  <p id="aMY">佛告善现：<a id="a-MZ"></a>“若菩萨摩诃萨修行般若波罗蜜多时，<a id="a-Ma"></a>如实知内空无自性、<a id="a-Mb"></a>不可得而能安住，<a id="a-Mc"></a>如实知外空乃至无性自性空无自性、<a id="a-Md"></a>不可得而能安住。<a id="a-Me"></a>善现，<a id="a-Mf"></a>是为菩萨摩诃萨修行般若波罗蜜多时，<a id="a-Mg"></a>能学内空乃至无性自性空。<a id="a-Mh"></a>”</p>
  <p id="aMi">具寿善现白佛言：<a id="a-Mj"></a>“世尊，<a id="a-Mk"></a>云何菩萨摩诃萨修行般若波罗蜜多时，<a id="a-Ml"></a>能学真如、<a id="a-Mm"></a>法界、<a id="a-Mn"></a>法性、<a id="a-Mo"></a>不虚妄性、<a id="a-Mp"></a>不变异性、<a id="a-Mq"></a>平等性、<a id="a-Mr"></a>离生性、<a id="a-Ms"></a>法定、<a id="a-Mt"></a>法住、<a id="a-Mu"></a>实际、<a id="a-Mv"></a>虚空界、<a id="a-Mw"></a>不思议界？<a id="a-Mx"></a>”</p>
  <p id="aMy">佛告善现：<a id="a-Mz"></a>“若菩萨摩诃萨修行般若波罗蜜多时，<a id="a-N0"></a>如实知真如无戏论、<a id="a-N1"></a>无分别而能安住，<a id="a-N2"></a>如实知法界乃至不思议界无戏论、<a id="a-N3"></a>无分别而能安住。<a id="a-N4"></a>善现，<a id="a-N5"></a>是为菩萨摩诃萨修行般若波罗蜜多时，<a id="a-N6"></a>能学真如乃至不思议界。<a id="a-N7"></a>”</p>
 </body>
</html>