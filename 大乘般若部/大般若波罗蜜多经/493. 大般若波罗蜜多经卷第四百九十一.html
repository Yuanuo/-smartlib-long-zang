<!doctype html>
<html id="z3IBT3i7w" data-ver="1101">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百九十一</h1>
  <h2 id="a2">第三分善现品第三之十</h2>
  <p id="a3">“世尊，<a id="a-4"></a>云何菩萨摩诃萨常应远离我执乃至见者执？<a id="a-5"></a>”</p>
  <p id="a6">“善现，<a id="a-7"></a>若菩萨摩诃萨观我乃至见者毕竟非有。<a id="a-8"></a>所以者何？<a id="a-9"></a>以我乃至见者自性不可得故，<a id="a-A"></a>是为菩萨摩诃萨常应远离我执乃至见者执。<a id="a-B"></a>”</p>
  <p id="aC">“世尊，<a id="a-D"></a>云何菩萨摩诃萨常应远离断执？<a id="a-E"></a>”</p>
  <p id="aF">“善现，<a id="a-G"></a>若菩萨摩诃萨观一切法性不可断。<a id="a-H"></a>所以者何？<a id="a-I"></a>以一切法毕竟不生无断义故，<a id="a-J"></a>是为菩萨摩诃萨常应远离断执。<a id="a-K"></a>”</p>
  <p id="aL">“世尊，<a id="a-M"></a>云何菩萨摩诃萨常应远离常执？<a id="a-N"></a>”</p>
  <p id="aO">“善现，<a id="a-P"></a>若菩萨摩诃萨观一切法常性非有。<a id="a-Q"></a>所以者何？<a id="a-R"></a>以一切法无生无灭、<a id="a-S"></a>非断常故，<a id="a-T"></a>是为菩萨摩诃萨常应远离常执。<a id="a-U"></a>”</p>
  <p id="aV">“世尊，<a id="a-W"></a>云何菩萨摩诃萨常应远离相想？<a id="a-X"></a>”</p>
  <p id="aY">“善现，<a id="a-Z"></a>若菩萨摩诃萨观杂染法毕竟非有。<a id="a-a"></a>所以者何？<a id="a-b"></a>以杂染法本性离故，<a id="a-c"></a>是为菩萨摩诃萨常应远离相想。<a id="a-d"></a>”</p>
  <p id="ae">“世尊，<a id="a-f"></a>云何菩萨摩诃萨常应远离见执？<a id="a-g"></a>”</p>
  <p id="ah">“善现，<a id="a-i"></a>若菩萨摩诃萨都不见有诸见自性。<a id="a-j"></a>所以者何？<a id="a-k"></a>所见诸法不可得故，<a id="a-l"></a>是为菩萨摩诃萨常应远离见执。<a id="a-m"></a>”</p>
  <p id="an">“世尊，<a id="a-o"></a>云何菩萨摩诃萨常应远离名色执？<a id="a-p"></a>”</p>
  <p id="aq">“善现，<a id="a-r"></a>若菩萨摩诃萨观名色性都无所有。<a id="a-s"></a>所以者何？<a id="a-t"></a>真实名色不可得故，<a id="a-u"></a>是为菩萨摩诃萨常应远离名色执。<a id="a-v"></a>”</p>
  <p id="aw">“世尊，<a id="a-x"></a>云何菩萨摩诃萨常应远离蕴执？<a id="a-y"></a>”</p>
  <p id="az">“善现，<a id="a-10"></a>若菩萨摩诃萨观诸蕴性都无所有。<a id="a-11"></a>所以者何？<a id="a-12"></a>积聚法性不可得故，<a id="a-13"></a>是为菩萨摩诃萨常应远离蕴执。<a id="a-14"></a>”</p>
  <p id="a15">“世尊，<a id="a-16"></a>云何菩萨摩诃萨常应远离处执？<a id="a-17"></a>”</p>
  <p id="a18">“善现，<a id="a-19"></a>若菩萨摩诃萨观诸处性都无所有。<a id="a-1A"></a>所以者何？<a id="a-1B"></a>生门法性不可得故，<a id="a-1C"></a>是为菩萨摩诃萨常应远离处执。<a id="a-1D"></a>”</p>
  <p id="a1E">“世尊，<a id="a-1F"></a>云何菩萨摩诃萨常应远离界执？<a id="a-1G"></a>”</p>
  <p id="a1H">“善现，<a id="a-1I"></a>若菩萨摩诃萨观诸界性都无所有。<a id="a-1J"></a>所以者何？<a id="a-1K"></a>任持法性不可得故，<a id="a-1L"></a>是为菩萨摩诃萨常应远离界执。<a id="a-1M"></a>”</p>
  <p id="a1N">“世尊，<a id="a-1O"></a>云何菩萨摩诃萨常应远离谛执？<a id="a-1P"></a>”</p>
  <p id="a1Q">“善现，<a id="a-1R"></a>若菩萨摩诃萨观诸谛性都无所有。<a id="a-1S"></a>所以者何？<a id="a-1T"></a>非虚妄法不可得故，<a id="a-1U"></a>是为菩萨摩诃萨常应远离谛执。<a id="a-1V"></a>”</p>
  <p id="a1W">“世尊，<a id="a-1X"></a>云何菩萨摩诃萨常应远离缘起执？<a id="a-1Y"></a>”</p>
  <p id="a1Z">“善现，<a id="a-1a"></a>若菩萨摩诃萨观缘起性都无所有。<a id="a-1b"></a>所以者何？<a id="a-1c"></a>无明等法不可得故，<a id="a-1d"></a>是为菩萨摩诃萨常应远离缘起执。<a id="a-1e"></a>”</p>
  <p id="a1f">“世尊，<a id="a-1g"></a>云何菩萨摩诃萨常应远离住著三界执？<a id="a-1h"></a>”</p>
  <p id="a1i">“善现，<a id="a-1j"></a>若菩萨摩诃萨观三界性都无所有。<a id="a-1k"></a>所以者何？<a id="a-1l"></a>三界系法不可得故，<a id="a-1m"></a>是为菩萨摩诃萨常应远离住著三界执。<a id="a-1n"></a>”</p>
  <p id="a1o">“世尊，<a id="a-1p"></a>云何菩萨摩诃萨常应远离一切法执？<a id="a-1q"></a>”</p>
  <p id="a1r">“善现，<a id="a-1s"></a>若菩萨摩诃萨观诸法性都无所有。<a id="a-1t"></a>所以者何？<a id="a-1u"></a>诸法自性但假施设，<a id="a-1v"></a>皆如虚空不可得故，<a id="a-1w"></a>是为菩萨摩诃萨常应远离一切法执。<a id="a-1x"></a>”</p>
  <p id="a1y">“世尊，<a id="a-1z"></a>云何菩萨摩诃萨常应远离于一切法如理、<a id="a-20"></a>不如理执？<a id="a-21"></a>”</p>
  <p id="a22">“善现，<a id="a-23"></a>若菩萨摩诃萨观诸法性无有如理、<a id="a-24"></a>不如理者。<a id="a-25"></a>所以者何？<a id="a-26"></a>如是诸法不可得故，<a id="a-27"></a>是为菩萨摩诃萨常应远离于一切法如理、<a id="a-28"></a>不如理执。<a id="a-29"></a>”</p>
  <p id="a2A">“世尊，<a id="a-2B"></a>云何菩萨摩诃萨常应远离依佛见执？<a id="a-2C"></a>”</p>
  <p id="a2D">“善现，<a id="a-2E"></a>若菩萨摩诃萨知依佛见不得见佛。<a id="a-2F"></a>所以者何？<a id="a-2G"></a>真佛自性不可见故，<a id="a-2H"></a>是为菩萨摩诃萨常应远离依佛见执。<a id="a-2I"></a>”</p>
  <p id="a2J">“世尊，<a id="a-2K"></a>云何菩萨摩诃萨常应远离依法见执？<a id="a-2L"></a>”</p>
  <p id="a2M">“善现，<a id="a-2N"></a>若菩萨摩诃萨知依法见不得见法。<a id="a-2O"></a>所以者何？<a id="a-2P"></a>真法自性不可见故，<a id="a-2Q"></a>是为菩萨摩诃萨常应远离依法见执。<a id="a-2R"></a>”</p>
  <p id="a2S">“世尊，<a id="a-2T"></a>云何菩萨摩诃萨常应远离依僧见执？<a id="a-2U"></a>”</p>
  <p id="a2V">“善现，<a id="a-2W"></a>若菩萨摩诃萨知依僧见不得见僧。<a id="a-2X"></a>所以者何？<a id="a-2Y"></a>真僧自性无相无为不可见故，<a id="a-2Z"></a>是为菩萨摩诃萨常应远离依僧见执。<a id="a-2a"></a>”</p>
  <p id="a2b">“世尊，<a id="a-2c"></a>云何菩萨摩诃萨常应远离依戒见执？<a id="a-2d"></a>”</p>
  <p id="a2e">“善现，<a id="a-2f"></a>若菩萨摩诃萨知罪、<a id="a-2g"></a>福性俱非实有。<a id="a-2h"></a>所以者何？<a id="a-2i"></a>若罪若福但假施设不可得故，<a id="a-2j"></a>是为菩萨摩诃萨常应远离依戒见执。<a id="a-2k"></a>”</p>
  <p id="a2l">“世尊，<a id="a-2m"></a>云何菩萨摩诃萨常应远离依空见执？<a id="a-2n"></a>”</p>
  <p id="a2o">“善现，<a id="a-2p"></a>若菩萨摩诃萨观诸空法都无所有不可观见。<a id="a-2q"></a>所以者何？<a id="a-2r"></a>空之自性非有非无不可见故，<a id="a-2s"></a>是为菩萨摩诃萨常应远离依空见执。<a id="a-2t"></a>”</p>
  <p id="a2u">“世尊，<a id="a-2v"></a>云何菩萨摩诃萨常应远离厌怖空性？<a id="a-2w"></a>”</p>
  <p id="a2x">“善现，<a id="a-2y"></a>若菩萨摩诃萨观一切法自性皆空，<a id="a-2z"></a>非空与空有所违害，<a id="a-30"></a>故厌怖事俱不可得。<a id="a-31"></a>所以者何？<a id="a-32"></a>诸有性法或可厌怖，<a id="a-33"></a>空非有性法不应厌怖故，<a id="a-34"></a>是为菩萨摩诃萨常应远离厌怖空性。<a id="a-35"></a>”</p>
  <p id="a36">“世尊，<a id="a-37"></a>云何菩萨摩诃萨常应圆满通达空？<a id="a-38"></a>”</p>
  <p id="a39">“善现，<a id="a-3A"></a>若菩萨摩诃萨知一切法自相皆空，<a id="a-3B"></a>是为菩萨摩诃萨常应圆满通达空。<a id="a-3C"></a>”</p>
  <p id="a3D">“世尊，<a id="a-3E"></a>云何菩萨摩诃萨常应圆满证无相？<a id="a-3F"></a>”</p>
  <p id="a3G">“善现，<a id="a-3H"></a>若菩萨摩诃萨不思惟一切相，<a id="a-3I"></a>是为菩萨摩诃萨常应圆满证无相。<a id="a-3J"></a>”</p>
  <p id="a3K">“世尊，<a id="a-3L"></a>云何菩萨摩诃萨常应圆满知无愿？<a id="a-3M"></a>”</p>
  <p id="a3N">“善现，<a id="a-3O"></a>若菩萨摩诃萨于三界法心无所住，<a id="a-3P"></a>是为菩萨摩诃萨常应圆满知无愿。<a id="a-3Q"></a>”</p>
  <p id="a3R">“世尊，<a id="a-3S"></a>云何菩萨摩诃萨常应圆满三轮清净？<a id="a-3T"></a>”</p>
  <p id="a3U">“善现，<a id="a-3V"></a>若菩萨摩诃萨圆满清净十善业道，<a id="a-3W"></a>是为菩萨摩诃萨常应圆满三轮清净。<a id="a-3X"></a>”</p>
  <p id="a3Y">“世尊，<a id="a-3Z"></a>云何菩萨摩诃萨常应圆满悲愍有情，<a id="a-3a"></a>及于有情无所执著？<a id="a-3b"></a>”</p>
  <p id="a3c">“善现，<a id="a-3d"></a>若菩萨摩诃萨已得大悲及严净土都无所执，<a id="a-3e"></a>是为菩萨摩诃萨常应圆满悲愍有情，<a id="a-3f"></a>及于有情无所执著。<a id="a-3g"></a>”</p>
  <p id="a3h">“世尊，<a id="a-3i"></a>云何菩萨摩诃萨常应圆满于一切法平等性见，<a id="a-3j"></a>及于此中无所执著？<a id="a-3k"></a>”</p>
  <p id="a3l">“善现，<a id="a-3m"></a>若菩萨摩诃萨于一切法不增不减，<a id="a-3n"></a>及于此中无取无住，<a id="a-3o"></a>是为菩萨摩诃萨常应圆满于一切法平等性见，<a id="a-3p"></a>及于此中无所执著。<a id="a-3q"></a>”</p>
  <p id="a3r">“世尊，<a id="a-3s"></a>云何菩萨摩诃萨常应圆满于诸有情平等性见，<a id="a-3t"></a>及于此中无所执著？<a id="a-3u"></a>”</p>
  <p id="a3v">“善现，<a id="a-3w"></a>若菩萨摩诃萨于诸有情不增不减，<a id="a-3x"></a>及于此中无取无住，<a id="a-3y"></a>是为菩萨摩诃萨常应圆满于诸有情平等性见，<a id="a-3z"></a>及于此中无所执著。<a id="a-40"></a>”</p>
  <p id="a41">“世尊，<a id="a-42"></a>云何菩萨摩诃萨常应圆满于真理趣究竟通达，<a id="a-43"></a>及于此中无所执著？<a id="a-44"></a>”</p>
  <p id="a45">“善现，<a id="a-46"></a>若菩萨摩诃萨于一切法真实理趣，<a id="a-47"></a>虽如实通达而无所通达，<a id="a-48"></a>及于此中无取无住，<a id="a-49"></a>是为菩萨摩诃萨常应圆满于真理趣究竟通达，<a id="a-4A"></a>及于此中无所执著。<a id="a-4B"></a>”</p>
  <p id="a4C">“世尊，<a id="a-4D"></a>云何菩萨摩诃萨常应圆满无生忍智？<a id="a-4E"></a>”</p>
  <p id="a4F">“善现，<a id="a-4G"></a>若菩萨摩诃萨忍一切法无生无灭、<a id="a-4H"></a>无造无作，<a id="a-4I"></a>及知名色毕竟不生，<a id="a-4J"></a>是为菩萨摩诃萨常应圆满无生忍智。<a id="a-4K"></a>”</p>
  <p id="a4L">“世尊，<a id="a-4M"></a>云何菩萨摩诃萨常应圆满说一切法一相理趣？<a id="a-4N"></a>”</p>
  <p id="a4O">“善现，<a id="a-4P"></a>若菩萨摩诃萨于一切法不行二相，<a id="a-4Q"></a>是为菩萨摩诃萨常应圆满说一切法一相理趣。<a id="a-4R"></a>”</p>
  <p id="a4S">“世尊，<a id="a-4T"></a>云何菩萨摩诃萨常应圆满灭除分别？<a id="a-4U"></a>”</p>
  <p id="a4V">“善现，<a id="a-4W"></a>若菩萨摩诃萨于一切法无所分别，<a id="a-4X"></a>是为菩萨摩诃萨常应圆满灭除分别。<a id="a-4Y"></a>”</p>
  <p id="a4Z">“世尊，<a id="a-4a"></a>云何菩萨摩诃萨常应圆满远离诸想？<a id="a-4b"></a>”</p>
  <p id="a4c">“善现，<a id="a-4d"></a>若菩萨摩诃萨远离一切小想、<a id="a-4e"></a>大想及无量想，<a id="a-4f"></a>是为菩萨摩诃萨常应圆满远离诸想。<a id="a-4g"></a>”</p>
  <p id="a4h">“世尊，<a id="a-4i"></a>云何菩萨摩诃萨常应圆满远离诸见？<a id="a-4j"></a>”</p>
  <p id="a4k">“善现，<a id="a-4l"></a>若菩萨摩诃萨远离声闻、<a id="a-4m"></a>独觉等见，<a id="a-4n"></a>是为菩萨摩诃萨常应圆满远离诸见。<a id="a-4o"></a>”</p>
  <p id="a4p">“世尊，<a id="a-4q"></a>云何菩萨摩诃萨常应圆满远离烦恼？<a id="a-4r"></a>”</p>
  <p id="a4s">“善现，<a id="a-4t"></a>若菩萨摩诃萨弃舍一切有漏烦恼习气相续，<a id="a-4u"></a>是为菩萨摩诃萨常应圆满远离烦恼。<a id="a-4v"></a>”</p>
  <p id="a4w">“世尊，<a id="a-4x"></a>云何菩萨摩诃萨常应圆满善巧止观？<a id="a-4y"></a>”</p>
  <p id="a4z">“善现，<a id="a-50"></a>若菩萨摩诃萨修一切智、<a id="a-51"></a>一切相智，<a id="a-52"></a>是为菩萨摩诃萨常应圆满善巧止观。<a id="a-53"></a>”</p>
  <p id="a54">“世尊，<a id="a-55"></a>云何菩萨摩诃萨常应圆满调伏心性？<a id="a-56"></a>”</p>
  <p id="a57">“善现，<a id="a-58"></a>若菩萨摩诃萨于三界法不著不乐，<a id="a-59"></a>是为菩萨摩诃萨常应圆满调伏心性。<a id="a-5A"></a>”</p>
  <p id="a5B">“世尊，<a id="a-5C"></a>云何菩萨摩诃萨常应圆满寂静心性？<a id="a-5D"></a>”</p>
  <p id="a5E">“善现，<a id="a-5F"></a>若菩萨摩诃萨善摄六根，<a id="a-5G"></a>是为菩萨摩诃萨常应圆满寂静心性。<a id="a-5H"></a>”</p>
  <p id="a5I">“世尊，<a id="a-5J"></a>云何菩萨摩诃萨常应圆满无礙智性？<a id="a-5K"></a>”</p>
  <p id="a5L">“善现，<a id="a-5M"></a>若菩萨摩诃萨修得佛眼，<a id="a-5N"></a>于一切法决了无礙，<a id="a-5O"></a>是为菩萨摩诃萨常应圆满无礙智性。<a id="a-5P"></a>”</p>
  <p id="a5Q">“世尊，<a id="a-5R"></a>云何菩萨摩诃萨常应圆满无所爱染？<a id="a-5S"></a>”</p>
  <p id="a5T">“善现，<a id="a-5U"></a>若菩萨摩诃萨能于六处能善弃舍，<a id="a-5V"></a>是为菩萨摩诃萨常应圆满无所爱染。<a id="a-5W"></a>”</p>
  <p id="a5X">“世尊，<a id="a-5Y"></a>云何菩萨摩诃萨常应圆满随心所欲往诸佛土，<a id="a-5Z"></a>于佛众会自现其身？<a id="a-5a"></a>”</p>
  <p id="a5b">“善现，<a id="a-5c"></a>若菩萨摩诃萨修胜神通往诸佛土，<a id="a-5d"></a>承事供养诸佛世尊，<a id="a-5e"></a>请转法轮饶益一切，<a id="a-5f"></a>是为菩萨摩诃萨常应圆满随心所欲往诸佛土，<a id="a-5g"></a>于佛众会自现其身。</p>
  <p id="a5h">“善现当知，<a id="a-5i"></a>诸菩萨摩诃萨住第七地时，<a id="a-5j"></a>常应远离前二十法，<a id="a-5k"></a>及应圆满后二十法。<a id="a-5l"></a>”</p>
  <p id="a5m">“世尊，<a id="a-5n"></a>云何菩萨摩诃萨常应圆满悟入一切有情心行？<a id="a-5o"></a>”</p>
  <p id="a5p">“善现，<a id="a-5q"></a>若菩萨摩诃萨一心俱智，<a id="a-5r"></a>如实遍知一切有情心及心所行相差别，<a id="a-5s"></a>是为菩萨摩诃萨常应圆满悟入一切有情心行。<a id="a-5t"></a>”</p>
  <p id="a5u">“世尊，<a id="a-5v"></a>云何菩萨摩诃萨常应圆满游戏神通？<a id="a-5w"></a>”</p>
  <p id="a5x">“善现，<a id="a-5y"></a>若菩萨摩诃萨游戏种种自在神通，<a id="a-5z"></a>为欲亲近供养佛故，<a id="a-60"></a>从一佛土至一佛土，<a id="a-61"></a>而能不生游佛土想，<a id="a-62"></a>是为菩萨摩诃萨常应圆满游戏神通。<a id="a-63"></a>”</p>
  <p id="a64">“世尊，<a id="a-65"></a>云何菩萨摩诃萨常应圆满见诸佛土，<a id="a-66"></a>如其所见而自严净种种佛土？<a id="a-67"></a>”</p>
  <p id="a68">“善现，<a id="a-69"></a>若菩萨摩诃萨住一佛土，<a id="a-6A"></a>能见十方无边佛国，<a id="a-6B"></a>亦能示现，<a id="a-6C"></a>而常不生佛国土想。<a id="a-6D"></a>又为成熟诸有情故，<a id="a-6E"></a>现处三千大千世界转轮王位而自庄严，<a id="a-6F"></a>亦能弃舍而无所执，<a id="a-6G"></a>是为菩萨摩诃萨常应圆满见诸佛土，<a id="a-6H"></a>如其所见而自严净种种佛土。<a id="a-6I"></a>”</p>
  <p id="a6J">“世尊，<a id="a-6K"></a>云何菩萨摩诃萨常应圆满承事供养诸佛世尊，<a id="a-6L"></a>于如来身如实观察？<a id="a-6M"></a>”</p>
  <p id="a6N">“善现，<a id="a-6O"></a>若菩萨摩诃萨为欲饶益诸有情故，<a id="a-6P"></a>于法义趣如实分别，<a id="a-6Q"></a>如是名为以法承事供养诸佛。<a id="a-6R"></a>又谛观察诸佛法身，<a id="a-6S"></a>是为菩萨摩诃萨常应圆满承事供养诸佛世尊，<a id="a-6T"></a>于如来身如实观察。</p>
  <p id="a6U">“善现当知，<a id="a-6V"></a>诸菩萨摩诃萨住第八地时，<a id="a-6W"></a>于此四法常应圆满。<a id="a-6X"></a>”</p>
  <p id="a6Y">“世尊，<a id="a-6Z"></a>云何菩萨摩诃萨常应圆满根胜劣智？<a id="a-6a"></a>”</p>
  <p id="a6b">“善现，<a id="a-6c"></a>若菩萨摩诃萨住佛十力，<a id="a-6d"></a>如实了知一切有情诸根胜劣，<a id="a-6e"></a>是为菩萨摩诃萨常应圆满根胜劣智。<a id="a-6f"></a>”</p>
  <p id="a6g">“世尊，<a id="a-6h"></a>云何菩萨摩诃萨常应圆满严净佛土？<a id="a-6i"></a>”</p>
  <p id="a6j">“善现，<a id="a-6k"></a>若菩萨摩诃萨以无所得而为方便，<a id="a-6l"></a>严净一切有情心行无所执著，<a id="a-6m"></a>是为菩萨摩诃萨常应圆满严净佛土。<a id="a-6n"></a>”</p>
  <p id="a6o">“世尊，<a id="a-6p"></a>云何菩萨摩诃萨常应圆满如幻等持数入诸定？<a id="a-6q"></a>”</p>
  <p id="a6r">“善现，<a id="a-6s"></a>若菩萨摩诃萨住此等持，<a id="a-6t"></a>虽能成办一切事业，<a id="a-6u"></a>而心于法都无动转。<a id="a-6v"></a>又修等持极成熟故，<a id="a-6w"></a>不作加行能数现前，<a id="a-6x"></a>是为菩萨摩诃萨常应圆满如幻等持数入诸定。</p>
  <p id="a6y">“世尊，<a id="a-6z"></a>云何菩萨摩诃萨常应圆满随诸有情善根应熟故，<a id="a-70"></a>入诸有自现化生？<a id="a-71"></a>”</p>
  <p id="a72">“善现，<a id="a-73"></a>若菩萨摩诃萨为欲成熟诸有情类殊胜善根，<a id="a-74"></a>随其所宜故入诸有而现受生，<a id="a-75"></a>是为菩萨摩诃萨随诸有情善根应熟故，<a id="a-76"></a>入诸有自现化生。</p>
  <p id="a77">“善现当知，<a id="a-78"></a>诸菩萨摩诃萨住第九地时，<a id="a-79"></a>于此四法常应圆满。<a id="a-7A"></a>”</p>
  <p id="a7B">“世尊，<a id="a-7C"></a>云何菩萨摩诃萨常应圆满摄受无边处所大愿，<a id="a-7D"></a>随有所愿皆令证得？<a id="a-7E"></a>”</p>
  <p id="a7F">“善现，<a id="a-7G"></a>若菩萨摩诃萨已修六种波罗蜜多极圆满故，<a id="a-7H"></a>或为严净诸佛国土，<a id="a-7I"></a>或为成熟诸有情类，<a id="a-7J"></a>随心所愿皆能圆满无所匮乏，<a id="a-7K"></a>是为菩萨摩诃萨常应圆满摄受无边处所大愿，<a id="a-7L"></a>随有所愿皆令证得。<a id="a-7M"></a>”</p>
  <p id="a7N">“世尊，<a id="a-7O"></a>云何菩萨摩诃萨常应圆满随诸天、<a id="a-7P"></a>龙广说乃至人非人等异类音智？<a id="a-7Q"></a>”</p>
  <p id="a7R">“善现，<a id="a-7S"></a>若菩萨摩诃萨修习殊胜词无礙解，<a id="a-7T"></a>善知有情言音差别，<a id="a-7U"></a>是为菩萨摩诃萨常应圆满随诸天、<a id="a-7V"></a>龙广说乃至人非人等异类音智。<a id="a-7W"></a>”</p>
  <p id="a7X">“世尊，<a id="a-7Y"></a>云何菩萨摩诃萨常应圆满无礙辩说？<a id="a-7Z"></a>”</p>
  <p id="a7a">“善现，<a id="a-7b"></a>若菩萨摩诃萨修习殊胜辩无礙解，<a id="a-7c"></a>为诸有情能无尽说，<a id="a-7d"></a>是为菩萨摩诃萨常应圆满无礙辩说。<a id="a-7e"></a>”</p>
  <p id="a7f">“世尊，<a id="a-7g"></a>云何菩萨摩诃萨常应圆满入胎具足？<a id="a-7h"></a>”</p>
  <p id="a7i">“善现，<a id="a-7j"></a>若菩萨摩诃萨虽一切生处实恒化生，<a id="a-7k"></a>而为益有情现入胎藏，<a id="a-7l"></a>于中具足种种胜事，<a id="a-7m"></a>是为菩萨摩诃萨常应圆满入胎具足。<a id="a-7n"></a>”</p>
  <p id="a7o">“世尊，<a id="a-7p"></a>云何菩萨摩诃萨常应圆满出生具足？<a id="a-7q"></a>”</p>
  <p id="a7r">“善现，<a id="a-7s"></a>若菩萨摩诃萨于出胎时示现种种希有胜事，<a id="a-7t"></a>令诸有情见者欢喜得大饶益，<a id="a-7u"></a>是为菩萨摩诃萨常应圆满出生具足。<a id="a-7v"></a>”</p>
  <p id="a7w">“世尊，<a id="a-7x"></a>云何菩萨摩诃萨常应圆满家族具足？<a id="a-7y"></a>”</p>
  <p id="a7z">“善现，<a id="a-80"></a>若菩萨摩诃萨或生刹帝利大族、<a id="a-81"></a>或生婆罗门大族，<a id="a-82"></a>所禀父母无可讥嫌，<a id="a-83"></a>是为菩萨摩诃萨常应圆满家族具足。<a id="a-84"></a>”</p>
  <p id="a85">“世尊，<a id="a-86"></a>云何菩萨摩诃萨常应圆满种姓具足？<a id="a-87"></a>”</p>
  <p id="a88">“善现，<a id="a-89"></a>若菩萨摩诃萨常在过去诸大菩萨种姓中生，<a id="a-8A"></a>是为菩萨摩诃萨常应圆满种姓具足。<a id="a-8B"></a>”</p>
  <p id="a8C">“世尊，<a id="a-8D"></a>云何菩萨摩诃萨常应圆满眷属具足？<a id="a-8E"></a>”</p>
  <p id="a8F">“善现，<a id="a-8G"></a>若菩萨摩诃萨纯以无量无数菩萨摩诃萨众而为眷属，<a id="a-8H"></a>非余杂类，<a id="a-8I"></a>是为菩萨摩诃萨常应圆满眷属具足。<a id="a-8J"></a>”</p>
  <p id="a8K">“世尊，<a id="a-8L"></a>云何菩萨摩诃萨常应圆满生身具足？<a id="a-8M"></a>”</p>
  <p id="a8N">“善现，<a id="a-8O"></a>若菩萨摩诃萨于初生时，<a id="a-8P"></a>其身具足一切相好，<a id="a-8Q"></a>放大光明遍照无边诸佛世界，<a id="a-8R"></a>亦令彼界六种变动，<a id="a-8S"></a>有情遇者皆获利乐，<a id="a-8T"></a>是为菩萨摩诃萨常应圆满生身具足。<a id="a-8U"></a>”</p>
  <p id="a8V">“世尊，<a id="a-8W"></a>云何菩萨摩诃萨常应圆满出家具足？<a id="a-8X"></a>”</p>
  <p id="a8Y">“善现，<a id="a-8Z"></a>若菩萨摩诃萨于出家时，<a id="a-8a"></a>无量无数百千俱胝那庾多众前后围绕尊重赞叹，<a id="a-8b"></a>往诣道场，<a id="a-8c"></a>剃除须发，<a id="a-8d"></a>服三法衣，<a id="a-8e"></a>受持应器，<a id="a-8f"></a>引导无量无边有情，<a id="a-8g"></a>令乘三乘而趣圆寂，<a id="a-8h"></a>是为菩萨摩诃萨常应圆满出家具足。<a id="a-8i"></a>”</p>
  <p id="a8j">“世尊，<a id="a-8k"></a>云何菩萨摩诃萨常应圆满庄严菩提树具足？<a id="a-8l"></a>”</p>
  <p id="a8m">“善现，<a id="a-8n"></a>若菩萨摩诃萨殊胜善根广大愿力，<a id="a-8o"></a>感得如是大菩提树，<a id="a-8p"></a>吠瑠璃宝以为其茎，<a id="a-8q"></a>真金为根，<a id="a-8r"></a>枝、<a id="a-8s"></a>叶、<a id="a-8t"></a>花、<a id="a-8u"></a>果皆以上妙七宝所成。<a id="a-8v"></a>其树高广遍覆三千大千佛土，<a id="a-8w"></a>光明照曜周遍十方殑伽沙等诸佛世界，<a id="a-8x"></a>有情见者无不蒙益，<a id="a-8y"></a>是为菩萨摩诃萨常应圆满庄严菩提树具足。<a id="a-8z"></a>”</p>
  <p id="a90">“世尊，<a id="a-91"></a>云何菩萨摩诃萨常应圆满一切功德成办具足？<a id="a-92"></a>”</p>
  <p id="a93">“善现，<a id="a-94"></a>若菩萨摩诃萨满足殊胜福慧资粮，<a id="a-95"></a>成熟有情，<a id="a-96"></a>严净佛土，<a id="a-97"></a>是为菩萨摩诃萨常应圆满一切功德成办具足。<a id="a-98"></a>”</p>
  <p id="a99">“善现当知，<a id="a-9A"></a>诸菩萨摩诃萨住第十地时，<a id="a-9B"></a>常应圆满此十二法。<a id="a-9C"></a>”</p>
  <p id="a9D">“世尊，<a id="a-9E"></a>云何菩萨摩诃萨住第十地已，<a id="a-9F"></a>于前所修诸地胜法皆得圆满，<a id="a-9G"></a>与诸如来应言无异？<a id="a-9H"></a>”</p>
  <p id="a9I">“善现，<a id="a-9J"></a>是菩萨摩诃萨已圆满布施波罗蜜多乃至般若波罗蜜多，<a id="a-9K"></a>已圆满四静虑、<a id="a-9L"></a>四无量、<a id="a-9M"></a>四无色定，<a id="a-9N"></a>已圆满四念住乃至八圣道支，<a id="a-9O"></a>已圆满空、<a id="a-9P"></a>无相、<a id="a-9Q"></a>无愿解脱门，<a id="a-9R"></a>已圆满内空乃至无性自性空，<a id="a-9S"></a>已圆满真如乃至不思议界，<a id="a-9T"></a>已圆满苦、<a id="a-9U"></a>集、<a id="a-9V"></a>灭、<a id="a-9W"></a>道圣谛，<a id="a-9X"></a>已圆满八解脱、<a id="a-9Y"></a>九次第定，<a id="a-9Z"></a>已圆满一切陀罗尼门、<a id="a-9a"></a>三摩地门，<a id="a-9b"></a>已圆满五眼、<a id="a-9c"></a>六神通，<a id="a-9d"></a>已圆满如来十力乃至十八佛不共法，<a id="a-9e"></a>具一切智、<a id="a-9f"></a>一切相智，<a id="a-9g"></a>若复永断一切烦恼习气相续，<a id="a-9h"></a>便住佛地。<a id="a-9i"></a>由此故说，<a id="a-9j"></a>若菩萨摩诃萨住第十地已，<a id="a-9k"></a>于前所修诸地胜法皆得圆满，<a id="a-9l"></a>与诸如来应言无异。<a id="a-9m"></a>”</p>
  <p id="a9n">尔时，<a id="a-9o"></a>具寿善现复白佛言：<a id="a-9p"></a>“世尊，<a id="a-9q"></a>云何菩萨摩诃萨住第十地趣如来地？<a id="a-9r"></a>”</p>
  <p id="a9s">佛告善现：<a id="a-9t"></a>“是菩萨摩诃萨方便善巧行六波罗蜜多，<a id="a-9u"></a>修四静虑、<a id="a-9v"></a>四无量、<a id="a-9w"></a>四无色定、<a id="a-9x"></a>三十七菩提分法广说乃至十八佛不共法，<a id="a-9y"></a>具一切智、<a id="a-9z"></a>一切相智，<a id="a-A0"></a>超净观地、<a id="a-A1"></a>种性地、<a id="a-A2"></a>第八地、<a id="a-A3"></a>具见地、<a id="a-A4"></a>薄地、<a id="a-A5"></a>离欲地、<a id="a-A6"></a>已办地、<a id="a-A7"></a>独觉地及菩萨地，<a id="a-A8"></a>又能永断一切烦恼习气相续，<a id="a-A9"></a>便成如来、<a id="a-AA"></a>应、<a id="a-AB"></a>正等觉，<a id="a-AC"></a>住如来地。<a id="a-AD"></a>善现，<a id="a-AE"></a>如是菩萨摩诃萨住第十地趣如来地。<a id="a-AF"></a>如是，<a id="a-AG"></a>善现，<a id="a-AH"></a>齐此当知诸菩萨摩诃萨发趣大乘。</p>
  <p id="aAI">“复次，<a id="a-AJ"></a>善现，<a id="a-AK"></a>汝次所问‘如是大乘从何处出？<a id="a-AL"></a>至何处住？<a id="a-AM"></a>’者，<a id="a-AN"></a>善现当知，<a id="a-AO"></a>如是大乘从三界中出，<a id="a-AP"></a>至一切智智中住，<a id="a-AQ"></a>然以无二为方便故无出无住。<a id="a-AR"></a>所以者何？<a id="a-AS"></a>若大乘、<a id="a-AT"></a>若一切智智，<a id="a-AU"></a>如是二法不合不散，<a id="a-AV"></a>非有色非无色、<a id="a-AW"></a>非有见非无见、<a id="a-AX"></a>非有对非无对，<a id="a-AY"></a>皆同一相，<a id="a-AZ"></a>所谓无相。<a id="a-Aa"></a>无相之法无出无住。<a id="a-Ab"></a>所以者何？<a id="a-Ac"></a>无相之法，<a id="a-Ad"></a>非已出已住，<a id="a-Ae"></a>非当出当住，<a id="a-Af"></a>非今出今住。</p>
  <p id="aAg">“善现当知，<a id="a-Ah"></a>其有欲令无相之法有出住者，<a id="a-Ai"></a>则为欲令真如、<a id="a-Aj"></a>法界、<a id="a-Ak"></a>法性、<a id="a-Al"></a>不虚妄性、<a id="a-Am"></a>不变异性、<a id="a-An"></a>平等性、<a id="a-Ao"></a>离生性、<a id="a-Ap"></a>法定、<a id="a-Aq"></a>法住、<a id="a-Ar"></a>实际、<a id="a-As"></a>虚空界、<a id="a-At"></a>不思议界亦有出住。<a id="a-Au"></a>所以者何？<a id="a-Av"></a>真如乃至不思议界，<a id="a-Aw"></a>皆不能从三界中出，<a id="a-Ax"></a>亦不能至一切智智中住。<a id="a-Ay"></a>何以故？<a id="a-Az"></a>真如真如自性空，<a id="a-B0"></a>乃至不思议界不思议界自性空故。</p>
  <p id="aB1">“善现当知，<a id="a-B2"></a>其有欲令无相之法有出住者，<a id="a-B3"></a>则为欲令断界、<a id="a-B4"></a>离界、<a id="a-B5"></a>灭界、<a id="a-B6"></a>安隐界、<a id="a-B7"></a>寂静界、<a id="a-B8"></a>无生界、<a id="a-B9"></a>无灭界、<a id="a-BA"></a>无性界、<a id="a-BB"></a>无相界、<a id="a-BC"></a>无作界、<a id="a-BD"></a>无为界亦有出住。<a id="a-BE"></a>所以者何？<a id="a-BF"></a>断界乃至无为界，<a id="a-BG"></a>皆不能从三界中出，<a id="a-BH"></a>亦不能至一切智智中住。<a id="a-BI"></a>何以故？<a id="a-BJ"></a>断界断界自性空，<a id="a-BK"></a>乃至无为界无为界自性空故。</p>
  <p id="aBL">“善现当知，<a id="a-BM"></a>其有欲令无相之法有出住者，<a id="a-BN"></a>则为欲令色空乃至识空亦有出住。<a id="a-BO"></a>所以者何？<a id="a-BP"></a>色空乃至识空，<a id="a-BQ"></a>皆不能从三界中出，<a id="a-BR"></a>亦不能至一切智智中住。<a id="a-BS"></a>何以故？<a id="a-BT"></a>色空色空自性空，<a id="a-BU"></a>乃至识空识空自性空故。</p>
  <p id="aBV">“善现当知，<a id="a-BW"></a>其有欲令无相之法有出住者，<a id="a-BX"></a>则为欲令眼处空乃至意处空亦有出住。<a id="a-BY"></a>所以者何？<a id="a-BZ"></a>眼处空乃至意处空，<a id="a-Ba"></a>皆不能从三界中出，<a id="a-Bb"></a>亦不能至一切智智中住。<a id="a-Bc"></a>何以故？<a id="a-Bd"></a>眼处空眼处空自性空，<a id="a-Be"></a>乃至意处空意处空自性空故。</p>
  <p id="aBf">“善现当知，<a id="a-Bg"></a>其有欲令无相之法有出住者，<a id="a-Bh"></a>则为欲令色处空乃至法处空亦有出住。<a id="a-Bi"></a>所以者何？<a id="a-Bj"></a>色处空乃至法处空，<a id="a-Bk"></a>皆不能从三界中出，<a id="a-Bl"></a>亦不能至一切智智中住。<a id="a-Bm"></a>何以故？<a id="a-Bn"></a>色处空色处空自性空，<a id="a-Bo"></a>乃至法处空法处空自性空故。</p>
  <p id="aBp">“善现当知，<a id="a-Bq"></a>其有欲令无相之法有出住者，<a id="a-Br"></a>则为欲令眼界空乃至意界空亦有出住。<a id="a-Bs"></a>所以者何？<a id="a-Bt"></a>眼界空乃至意界空，<a id="a-Bu"></a>皆不能从三界中出，<a id="a-Bv"></a>亦不能至一切智智中住。<a id="a-Bw"></a>何以故？<a id="a-Bx"></a>眼界空眼界空自性空，<a id="a-By"></a>乃至意界空意界空自性空故。</p>
  <p id="aBz">“善现当知，<a id="a-C0"></a>其有欲令无相之法有出住者，<a id="a-C1"></a>则为欲令色界空乃至法界空亦有出住。<a id="a-C2"></a>所以者何？<a id="a-C3"></a>色界空乃至法界空，<a id="a-C4"></a>皆不能从三界中出，<a id="a-C5"></a>亦不能至一切智智中住。<a id="a-C6"></a>何以故？<a id="a-C7"></a>色界空色界空自性空，<a id="a-C8"></a>乃至法界空法界空自性空故。</p>
  <p id="aC9">“善现当知，<a id="a-CA"></a>其有欲令无相之法有出住者，<a id="a-CB"></a>则为欲令眼识界空乃至意识界空亦有出住。<a id="a-CC"></a>所以者何？<a id="a-CD"></a>眼识界空乃至意识界空，<a id="a-CE"></a>皆不能从三界中出，<a id="a-CF"></a>亦不能至一切智智中住。<a id="a-CG"></a>何以故？<a id="a-CH"></a>眼识界空眼识界空自性空，<a id="a-CI"></a>乃至意识界空意识界空自性空故。</p>
  <p id="aCJ">“善现当知，<a id="a-CK"></a>其有欲令无相之法有出住者，<a id="a-CL"></a>则为欲令眼触空乃至意触空亦有出住。<a id="a-CM"></a>所以者何？<a id="a-CN"></a>眼触空乃至意触空，<a id="a-CO"></a>皆不能从三界中出，<a id="a-CP"></a>亦不能至一切智智中住。<a id="a-CQ"></a>何以故？<a id="a-CR"></a>眼触空眼触空自性空，<a id="a-CS"></a>乃至意触空意触空自性空故。</p>
  <p id="aCT">“善现当知，<a id="a-CU"></a>其有欲令无相之法有出住者，<a id="a-CV"></a>则为欲令眼触为缘所生诸受空乃至意触为缘所生诸受空亦有出住。<a id="a-CW"></a>所以者何？<a id="a-CX"></a>眼触为缘所生诸受空乃至意触为缘所生诸受空，<a id="a-CY"></a>皆不能从三界中出，<a id="a-CZ"></a>亦不能至一切智智中住。<a id="a-Ca"></a>何以故？<a id="a-Cb"></a>眼触为缘所生诸受空眼触为缘所生诸受空自性空，<a id="a-Cc"></a>乃至意触为缘所生诸受空意触为缘所生诸受空自性空故。</p>
  <p id="aCd">“善现当知，<a id="a-Ce"></a>其有欲令无相之法有出住者，<a id="a-Cf"></a>则为欲令地界空乃至识界空亦有出住。<a id="a-Cg"></a>所以者何？<a id="a-Ch"></a>地界空乃至识界空，<a id="a-Ci"></a>皆不能从三界中出，<a id="a-Cj"></a>亦不能至一切智智中住。<a id="a-Ck"></a>何以故？<a id="a-Cl"></a>地界空地界空自性空，<a id="a-Cm"></a>乃至识界空识界空自性空故。</p>
  <p id="aCn">“善现当知，<a id="a-Co"></a>其有欲令无相之法有出住者，<a id="a-Cp"></a>则为欲令因缘空乃至增上缘空亦有出住。<a id="a-Cq"></a>所以者何？<a id="a-Cr"></a>因缘空乃至增上缘空，<a id="a-Cs"></a>皆不能从三界中出，<a id="a-Ct"></a>亦不能至一切智智中住。<a id="a-Cu"></a>何以故？<a id="a-Cv"></a>因缘空因缘空自性空，<a id="a-Cw"></a>乃至增上缘空增上缘空自性空故。</p>
  <p id="aCx">“善现当知，<a id="a-Cy"></a>其有欲令无相之法有出住者，<a id="a-Cz"></a>则为欲令无明空乃至老死空亦有出住。<a id="a-D0"></a>所以者何？<a id="a-D1"></a>无明空乃至老死空，<a id="a-D2"></a>皆不能从三界中出，<a id="a-D3"></a>亦不能至一切智智中住。<a id="a-D4"></a>何以故？<a id="a-D5"></a>无明空无明空自性空，<a id="a-D6"></a>乃至老死空老死空自性空故。</p>
  <p id="aD7">“善现当知，<a id="a-D8"></a>其有欲令无相之法有出住者，<a id="a-D9"></a>则为欲令梦境、<a id="a-DA"></a>幻事、<a id="a-DB"></a>响、<a id="a-DC"></a>像、<a id="a-DD"></a>光影、<a id="a-DE"></a>阳焰、<a id="a-DF"></a>空花、<a id="a-DG"></a>寻香城、<a id="a-DH"></a>变化事亦有出住。<a id="a-DI"></a>所以者何？<a id="a-DJ"></a>梦境乃至变化事，<a id="a-DK"></a>皆不能从三界中出，<a id="a-DL"></a>亦不能至一切智智中住。<a id="a-DM"></a>何以故？<a id="a-DN"></a>梦境梦境自性空，<a id="a-DO"></a>乃至变化事变化事自性空故。</p>
  <p id="aDP">“善现当知，<a id="a-DQ"></a>其有欲令无相之法有出住者，<a id="a-DR"></a>则为欲令布施波罗蜜多空乃至般若波罗蜜多空亦有出住。<a id="a-DS"></a>所以者何？<a id="a-DT"></a>布施波罗蜜多空乃至般若波罗蜜多空，<a id="a-DU"></a>皆不能从三界中出，<a id="a-DV"></a>亦不能至一切智智中住。<a id="a-DW"></a>何以故？<a id="a-DX"></a>布施波罗蜜多空布施波罗蜜多空自性空，<a id="a-DY"></a>乃至般若波罗蜜多空般若波罗蜜多空自性空故。</p>
  <p id="aDZ">“善现当知，<a id="a-Da"></a>其有欲令无相之法有出住者，<a id="a-Db"></a>则为欲令内空乃至无性自性空亦有出住。<a id="a-Dc"></a>所以者何？<a id="a-Dd"></a>内空乃至无性自性空，<a id="a-De"></a>皆不能从三界中出，<a id="a-Df"></a>亦不能至一切智智中住。<a id="a-Dg"></a>何以故？<a id="a-Dh"></a>内空内空自性空，<a id="a-Di"></a>乃至无性自性空无性自性空自性空故。</p>
  <p id="aDj">“善现当知，<a id="a-Dk"></a>其有欲令无相之法有出住者，<a id="a-Dl"></a>则为欲令苦、<a id="a-Dm"></a>集、<a id="a-Dn"></a>灭、<a id="a-Do"></a>道圣谛空亦有出住。<a id="a-Dp"></a>所以者何？<a id="a-Dq"></a>苦、<a id="a-Dr"></a>集、<a id="a-Ds"></a>灭、<a id="a-Dt"></a>道圣谛空，<a id="a-Du"></a>皆不能从三界中出，<a id="a-Dv"></a>亦不能至一切智智中住。<a id="a-Dw"></a>何以故？<a id="a-Dx"></a>苦、<a id="a-Dy"></a>集、<a id="a-Dz"></a>灭、<a id="a-E0"></a>道圣谛空苦、<a id="a-E1"></a>集、<a id="a-E2"></a>灭、<a id="a-E3"></a>道圣谛空自性空故。</p>
  <p id="aE4">“善现当知，<a id="a-E5"></a>其有欲令无相之法有出住者，<a id="a-E6"></a>则为欲令四念住空乃至八圣道支空亦有出住。<a id="a-E7"></a>所以者何？<a id="a-E8"></a>四念住空乃至八圣道支空，<a id="a-E9"></a>皆不能从三界中出，<a id="a-EA"></a>亦不能至一切智智中住。<a id="a-EB"></a>何以故？<a id="a-EC"></a>四念住空四念住空自性空，<a id="a-ED"></a>乃至八圣道支空八圣道支空自性空故。</p>
  <p id="aEE">“善现当知，<a id="a-EF"></a>其有欲令无相之法有出住者，<a id="a-EG"></a>则为欲令四静虑空亦有出住。<a id="a-EH"></a>所以者何？<a id="a-EI"></a>四静虑空，<a id="a-EJ"></a>皆不能从三界中出，<a id="a-EK"></a>亦不能至一切智智中住。<a id="a-EL"></a>何以故？<a id="a-EM"></a>四静虑空四静虑空自性空故。</p>
  <p id="aEN">“善现当知，<a id="a-EO"></a>其有欲令无相之法有出住者，<a id="a-EP"></a>则为欲令四无量空亦有出住。<a id="a-EQ"></a>所以者何？<a id="a-ER"></a>四无量空，<a id="a-ES"></a>皆不能从三界中出，<a id="a-ET"></a>亦不能至一切智智中住。<a id="a-EU"></a>何以故？<a id="a-EV"></a>四无量空四无量空自性空故。</p>
  <p id="aEW">“善现当知，<a id="a-EX"></a>其有欲令无相之法有出住者，<a id="a-EY"></a>则为欲令四无色定空亦有出住。<a id="a-EZ"></a>所以者何？<a id="a-Ea"></a>四无色定空，<a id="a-Eb"></a>皆不能从三界中出，<a id="a-Ec"></a>亦不能至一切智智中住。<a id="a-Ed"></a>何以故？<a id="a-Ee"></a>四无色定空四无色定空自性空故。</p>
  <p id="aEf">“善现当知，<a id="a-Eg"></a>其有欲令无相之法有出住者，<a id="a-Eh"></a>则为欲令空、<a id="a-Ei"></a>无相、<a id="a-Ej"></a>无愿解脱门空亦有出住。<a id="a-Ek"></a>所以者何？<a id="a-El"></a>空、<a id="a-Em"></a>无相、<a id="a-En"></a>无愿解脱门空，<a id="a-Eo"></a>皆不能从三界中出，<a id="a-Ep"></a>亦不能至一切智智中住。<a id="a-Eq"></a>何以故？<a id="a-Er"></a>空无相无愿解脱门空，<a id="a-Es"></a>空、<a id="a-Et"></a>无相、<a id="a-Eu"></a>无愿解脱门空自性空故。</p>
  <p id="aEv">“善现当知，<a id="a-Ew"></a>其有欲令无相之法有出住者，<a id="a-Ex"></a>则为欲令八解脱空亦有出住。<a id="a-Ey"></a>所以者何？<a id="a-Ez"></a>八解脱空，<a id="a-F0"></a>皆不能从三界中出，<a id="a-F1"></a>亦不能至一切智智中住。<a id="a-F2"></a>何以故？<a id="a-F3"></a>八解脱空八解脱空自性空故。</p>
  <p id="aF4">“善现当知，<a id="a-F5"></a>其有欲令无相之法有出住者，<a id="a-F6"></a>则为欲令九次第定空亦有出住。<a id="a-F7"></a>所以者何？<a id="a-F8"></a>九次第定空，<a id="a-F9"></a>皆不能从三界中出，<a id="a-FA"></a>亦不能至一切智智中住。<a id="a-FB"></a>何以故？<a id="a-FC"></a>九次第定空九次第定空自性空故。</p>
  <p id="aFD">“善现当知，<a id="a-FE"></a>其有欲令无相之法有出住者，<a id="a-FF"></a>则为欲令净观地空乃至如来地空亦有出住。<a id="a-FG"></a>所以者何？<a id="a-FH"></a>净观地空乃至如来地空，<a id="a-FI"></a>皆不能从三界中出，<a id="a-FJ"></a>亦不能至一切智智中住。<a id="a-FK"></a>何以故？<a id="a-FL"></a>净观地空净观地空自性空，<a id="a-FM"></a>乃至如来地空如来地空自性空故。</p>
  <p id="aFN">“善现当知，<a id="a-FO"></a>其有欲令无相之法有出住者，<a id="a-FP"></a>则为欲令极喜地空乃至法云地空亦有出住。<a id="a-FQ"></a>所以者何？<a id="a-FR"></a>极喜地空乃至法云地空，<a id="a-FS"></a>皆不能从三界中出，<a id="a-FT"></a>亦不能至一切智智中住。<a id="a-FU"></a>何以故？<a id="a-FV"></a>极喜地空极喜地空自性空，<a id="a-FW"></a>乃至法云地空法云地空自性空故。</p>
  <p id="aFX">“善现当知，<a id="a-FY"></a>其有欲令无相之法有出住者，<a id="a-FZ"></a>则为欲令一切陀罗尼门、<a id="a-Fa"></a>三摩地门空亦有出住。<a id="a-Fb"></a>所以者何？<a id="a-Fc"></a>一切陀罗尼门、<a id="a-Fd"></a>三摩地门空，<a id="a-Fe"></a>皆不能从三界中出，<a id="a-Ff"></a>亦不能至一切智智中住。<a id="a-Fg"></a>何以故？<a id="a-Fh"></a>一切陀罗尼门、<a id="a-Fi"></a>三摩地门空一切陀罗尼门、<a id="a-Fj"></a>三摩地门空自性空故。</p>
  <p id="aFk">“善现当知，<a id="a-Fl"></a>其有欲令无相之法有出住者，<a id="a-Fm"></a>则为欲令五眼、<a id="a-Fn"></a>六神通空亦有出住。<a id="a-Fo"></a>所以者何？<a id="a-Fp"></a>五眼、<a id="a-Fq"></a>六神通空，<a id="a-Fr"></a>皆不能从三界中出，<a id="a-Fs"></a>亦不能至一切智智中住。<a id="a-Ft"></a>何以故？<a id="a-Fu"></a>五眼、<a id="a-Fv"></a>六神通空五眼、<a id="a-Fw"></a>六神通空自性空故。</p>
  <p id="aFx">“善现当知，<a id="a-Fy"></a>其有欲令无相之法有出住者，<a id="a-Fz"></a>则为欲令如来十力空乃至十八佛不共法空亦有出住。<a id="a-G0"></a>所以者何？<a id="a-G1"></a>如来十力空乃至十八佛不共法空，<a id="a-G2"></a>皆不能从三界中出，<a id="a-G3"></a>亦不能至一切智智中住。<a id="a-G4"></a>何以故？<a id="a-G5"></a>如来十力空如来十力空自性空，<a id="a-G6"></a>乃至十八佛不共法空十八佛不共法空自性空故。</p>
  <p id="aG7">“善现当知，<a id="a-G8"></a>其有欲令无相之法有出住者，<a id="a-G9"></a>则为欲令无忘失法、<a id="a-GA"></a>恒住舍性空亦有出住。<a id="a-GB"></a>所以者何？<a id="a-GC"></a>无忘失法、<a id="a-GD"></a>恒住舍性空，<a id="a-GE"></a>皆不能从三界中出，<a id="a-GF"></a>亦不能至一切智智中住。<a id="a-GG"></a>何以故？<a id="a-GH"></a>无忘失法、<a id="a-GI"></a>恒住舍性空无忘失法、<a id="a-GJ"></a>恒住舍性空自性空故。</p>
  <p id="aGK">“善现当知，<a id="a-GL"></a>其有欲令无相之法有出住者，<a id="a-GM"></a>则为欲令一切智、<a id="a-GN"></a>道相智、<a id="a-GO"></a>一切相智空亦有出住。<a id="a-GP"></a>所以者何？<a id="a-GQ"></a>一切智、<a id="a-GR"></a>道相智、<a id="a-GS"></a>一切相智空，<a id="a-GT"></a>皆不能从三界中出，<a id="a-GU"></a>亦不能至一切智智中住。<a id="a-GV"></a>何以故？<a id="a-GW"></a>一切智、<a id="a-GX"></a>道相智、<a id="a-GY"></a>一切相智空一切智、<a id="a-GZ"></a>道相智、<a id="a-Ga"></a>一切相智空自性空故。</p>
  <p id="aGb">“善现当知，<a id="a-Gc"></a>其有欲令无相之法有出住者，<a id="a-Gd"></a>则为欲令预流者恶趣生、<a id="a-Ge"></a>一来者频来生、<a id="a-Gf"></a>不还者欲界生、<a id="a-Gg"></a>诸菩萨自利生、<a id="a-Gh"></a>阿罗汉独觉如来后有生，<a id="a-Gi"></a>亦有出住。<a id="a-Gj"></a>所以者何？<a id="a-Gk"></a>预流者恶趣生乃至如来后有生，<a id="a-Gl"></a>皆不能从三界中出，<a id="a-Gm"></a>亦不能至一切智智中住。<a id="a-Gn"></a>何以故？<a id="a-Go"></a>预流者恶趣生预流者恶趣生自性空，<a id="a-Gp"></a>乃至如来后有生如来后有生自性空故。</p>
  <p id="aGq">“善现当知，<a id="a-Gr"></a>其有欲令无相之法有出住者，<a id="a-Gs"></a>则为欲令预流空乃至如来空亦有出住。<a id="a-Gt"></a>所以者何？<a id="a-Gu"></a>预流空乃至如来空，<a id="a-Gv"></a>皆不能从三界中出，<a id="a-Gw"></a>亦不能至一切智智中住。<a id="a-Gx"></a>何以故？<a id="a-Gy"></a>预流空预流空自性空，<a id="a-Gz"></a>乃至如来空如来空自性空故。</p>
  <p id="aH0">“善现当知，<a id="a-H1"></a>其有欲令无相之法有出住者，<a id="a-H2"></a>则为欲令名字、<a id="a-H3"></a>假想、<a id="a-H4"></a>施设、<a id="a-H5"></a>言说亦有出住。<a id="a-H6"></a>所以者何？<a id="a-H7"></a>名字、<a id="a-H8"></a>假想、<a id="a-H9"></a>施设、<a id="a-HA"></a>言说，<a id="a-HB"></a>皆不能从三界中出，<a id="a-HC"></a>亦不能至一切智智中住。<a id="a-HD"></a>何以故？<a id="a-HE"></a>名字、<a id="a-HF"></a>假想、<a id="a-HG"></a>施设、<a id="a-HH"></a>言说名字、<a id="a-HI"></a>假想、<a id="a-HJ"></a>施设、<a id="a-HK"></a>言说自性空故。</p>
  <p id="aHL">“善现当知，<a id="a-HM"></a>其有欲令无相之法有出住者，<a id="a-HN"></a>则为欲令无生无灭、<a id="a-HO"></a>无染无净、<a id="a-HP"></a>无相无为亦有出住。<a id="a-HQ"></a>所以者何？<a id="a-HR"></a>无生无灭、<a id="a-HS"></a>无染无净、<a id="a-HT"></a>无相无为，<a id="a-HU"></a>皆不能从三界中出，<a id="a-HV"></a>亦不能至一切智智中住。<a id="a-HW"></a>何以故？<a id="a-HX"></a>无生无灭、<a id="a-HY"></a>无染无净、<a id="a-HZ"></a>无相无为无生无灭、<a id="a-Ha"></a>无染无净、<a id="a-Hb"></a>无相无为自性空故。</p>
  <p id="aHc">“善现当知，<a id="a-Hd"></a>由此缘故，<a id="a-He"></a>我作是说：<a id="a-Hf"></a>如是大乘从三界中出，<a id="a-Hg"></a>至一切智智中住，<a id="a-Hh"></a>然以无二为方便故无出无住。<a id="a-Hi"></a>所以者何？<a id="a-Hj"></a>无相之法无动转故，<a id="a-Hk"></a>不可说言有出有住。</p>
 </body>
</html>