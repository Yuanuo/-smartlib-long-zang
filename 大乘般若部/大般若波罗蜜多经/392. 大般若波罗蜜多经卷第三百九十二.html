<!doctype html>
<html id="z3IBSz46J" data-ver="1492">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百九十二</h1>
  <h2 id="a2">初分成熟有情品第七十一之三</h2>
  <p id="a3">具寿舍利子白佛言：<a id="a-4"></a>“世尊，<a id="a-5"></a>云何菩萨摩诃萨修行般若波罗蜜多时方便善巧，<a id="a-6"></a>由此方便善巧力故，<a id="a-7"></a>虽观诸法皆无自性、<a id="a-8"></a>都非实有，<a id="a-9"></a>而依世俗发趣无上正等菩提，<a id="a-A"></a>为诸有情种种宣说，<a id="a-B"></a>令得正解远离颠倒？<a id="a-C"></a>”</p>
  <p id="aD">佛告舍利子：<a id="a-E"></a>“诸菩萨摩诃萨修行般若波罗蜜多时方便善巧者，<a id="a-F"></a>谓都不见有少实法可于中住，<a id="a-G"></a>由于中住而有挂礙，<a id="a-H"></a>由挂礙故而有退没，<a id="a-I"></a>由退没故心便劣弱，<a id="a-J"></a>心劣弱故便生懈怠。</p>
  <p id="aK">“舍利子，<a id="a-L"></a>以一切法都无实事，<a id="a-M"></a>无我、<a id="a-N"></a>我所，<a id="a-O"></a>皆以无性而为自性，<a id="a-P"></a>本性空寂、<a id="a-Q"></a>自相空寂，<a id="a-R"></a>唯有一切愚夫异生迷谬颠倒，<a id="a-S"></a>执著色蕴，<a id="a-T"></a>执著受、<a id="a-U"></a>想、<a id="a-V"></a>行、<a id="a-W"></a>识蕴；<a id="a-X"></a>执著眼处，<a id="a-Y"></a>执著耳、<a id="a-Z"></a>鼻、<a id="a-a"></a>舌、<a id="a-b"></a>身、<a id="a-c"></a>意处；<a id="a-d"></a>执著色处，<a id="a-e"></a>执著声、<a id="a-f"></a>香、<a id="a-g"></a>味、<a id="a-h"></a>触、<a id="a-i"></a>法处；<a id="a-j"></a>执著眼界，<a id="a-k"></a>执著耳、<a id="a-l"></a>鼻、<a id="a-m"></a>舌、<a id="a-n"></a>身、<a id="a-o"></a>意界；<a id="a-p"></a>执著色界，<a id="a-q"></a>执著声、<a id="a-r"></a>香、<a id="a-s"></a>味、<a id="a-t"></a>触、<a id="a-u"></a>法界；<a id="a-v"></a>执著眼识界，<a id="a-w"></a>执著耳、<a id="a-x"></a>鼻、<a id="a-y"></a>舌、<a id="a-z"></a>身、<a id="a-10"></a>意识界；<a id="a-11"></a>执著眼触，<a id="a-12"></a>执著耳、<a id="a-13"></a>鼻、<a id="a-14"></a>舌、<a id="a-15"></a>身、<a id="a-16"></a>意触；<a id="a-17"></a>执著眼触为缘所生诸受，<a id="a-18"></a>执著耳、<a id="a-19"></a>鼻、<a id="a-1A"></a>舌、<a id="a-1B"></a>身、<a id="a-1C"></a>意触为缘所生诸受；<a id="a-1D"></a>执著地界，<a id="a-1E"></a>执著水、<a id="a-1F"></a>火、<a id="a-1G"></a>风、<a id="a-1H"></a>空、<a id="a-1I"></a>识界；<a id="a-1J"></a>执著因缘，<a id="a-1K"></a>执著等无间缘、<a id="a-1L"></a>所缘缘、<a id="a-1M"></a>增上缘；<a id="a-1N"></a>执著从缘所生诸法；<a id="a-1O"></a>执著无明，<a id="a-1P"></a>执著行、<a id="a-1Q"></a>识、<a id="a-1R"></a>名色、<a id="a-1S"></a>六处、<a id="a-1T"></a>触、<a id="a-1U"></a>受、<a id="a-1V"></a>爱、<a id="a-1W"></a>取、<a id="a-1X"></a>有、<a id="a-1Y"></a>生、<a id="a-1Z"></a>老死愁叹苦忧恼；<a id="a-1a"></a>执著布施波罗蜜多，<a id="a-1b"></a>执著净戒、<a id="a-1c"></a>安忍、<a id="a-1d"></a>精进、<a id="a-1e"></a>静虑、<a id="a-1f"></a>般若波罗蜜多；<a id="a-1g"></a>执著内空，<a id="a-1h"></a>执著外空、<a id="a-1i"></a>内外空、<a id="a-1j"></a>空空、<a id="a-1k"></a>大空、<a id="a-1l"></a>胜义空、<a id="a-1m"></a>有为空、<a id="a-1n"></a>无为空、<a id="a-1o"></a>毕竟空、<a id="a-1p"></a>无际空、<a id="a-1q"></a>散空、<a id="a-1r"></a>无变异空、<a id="a-1s"></a>本性空、<a id="a-1t"></a>自相空、<a id="a-1u"></a>共相空、<a id="a-1v"></a>一切法空、<a id="a-1w"></a>不可得空、<a id="a-1x"></a>无性空、<a id="a-1y"></a>自性空、<a id="a-1z"></a>无性自性空；<a id="a-20"></a>执著四念住，<a id="a-21"></a>执著四正断、<a id="a-22"></a>四神足、<a id="a-23"></a>五根、<a id="a-24"></a>五力、<a id="a-25"></a>七等觉支、<a id="a-26"></a>八圣道支；<a id="a-27"></a>执著苦圣谛，<a id="a-28"></a>执著集、<a id="a-29"></a>灭、<a id="a-2A"></a>道圣谛；<a id="a-2B"></a>执著四静虑，<a id="a-2C"></a>执著四无量、<a id="a-2D"></a>四无色定；<a id="a-2E"></a>执著八解脱，<a id="a-2F"></a>执著八胜处、<a id="a-2G"></a>九次第定、<a id="a-2H"></a>十遍处；<a id="a-2I"></a>执著陀罗尼门，<a id="a-2J"></a>执著三摩地门；<a id="a-2K"></a>执著空解脱门，<a id="a-2L"></a>执著无相、<a id="a-2M"></a>无愿解脱门；<a id="a-2N"></a>执著极喜地，<a id="a-2O"></a>执著离垢地、<a id="a-2P"></a>发光地、<a id="a-2Q"></a>焰慧地、<a id="a-2R"></a>极难胜地、<a id="a-2S"></a>现前地、<a id="a-2T"></a>远行地、<a id="a-2U"></a>不动地、<a id="a-2V"></a>善慧地、<a id="a-2W"></a>法云地；<a id="a-2X"></a>执著五眼，<a id="a-2Y"></a>执著六神通；<a id="a-2Z"></a>执著佛十力，<a id="a-2a"></a>执著四无所畏、<a id="a-2b"></a>四无礙解、<a id="a-2c"></a>大慈、<a id="a-2d"></a>大悲、<a id="a-2e"></a>大喜、<a id="a-2f"></a>大舍、<a id="a-2g"></a>十八佛不共法；<a id="a-2h"></a>执著三十二大士相，<a id="a-2i"></a>执著八十随好；<a id="a-2j"></a>执著无忘失法，<a id="a-2k"></a>执著恒住舍性；<a id="a-2l"></a>执著一切智，<a id="a-2m"></a>执著道相智、<a id="a-2n"></a>一切相智；<a id="a-2o"></a>执著预流果，<a id="a-2p"></a>执著一来、<a id="a-2q"></a>不还、<a id="a-2r"></a>阿罗汉果、<a id="a-2s"></a>独觉菩提；<a id="a-2t"></a>执著一切菩萨摩诃萨行，<a id="a-2u"></a>执著诸佛无上正等菩提；<a id="a-2v"></a>执著异生，<a id="a-2w"></a>执著预流、<a id="a-2x"></a>一来、<a id="a-2y"></a>不还、<a id="a-2z"></a>阿罗汉、<a id="a-30"></a>独觉、<a id="a-31"></a>菩萨摩诃萨、<a id="a-32"></a>如来应正等觉。</p>
  <p id="a33">“舍利子，<a id="a-34"></a>由是因缘，<a id="a-35"></a>诸菩萨摩诃萨观一切法都无实事，<a id="a-36"></a>无我、<a id="a-37"></a>我所，<a id="a-38"></a>皆以无性而为自性，<a id="a-39"></a>本性空寂、<a id="a-3A"></a>自相空寂，<a id="a-3B"></a>修行般若波罗蜜多，<a id="a-3C"></a>自性如幻师为有情说法，<a id="a-3D"></a>谓悭贪者为说布施，<a id="a-3E"></a>令修布施波罗蜜多；<a id="a-3F"></a>若破戒者为说净戒，<a id="a-3G"></a>令修净戒波罗蜜多；<a id="a-3H"></a>若瞋忿者为说安忍，<a id="a-3I"></a>令修安忍波罗蜜多；<a id="a-3J"></a>若懈怠者为说精进，<a id="a-3K"></a>令修精进波罗蜜多；<a id="a-3L"></a>若散乱者为说静虑，<a id="a-3M"></a>令修静虑波罗蜜多；<a id="a-3N"></a>若愚痴者为说般若，<a id="a-3O"></a>令修般若波罗蜜多。</p>
  <p id="a3P">“舍利子，<a id="a-3Q"></a>是菩萨摩诃萨安立有情，<a id="a-3R"></a>令住布施、<a id="a-3S"></a>净戒、<a id="a-3T"></a>安忍、<a id="a-3U"></a>精进、<a id="a-3V"></a>静虑、<a id="a-3W"></a>般若波罗蜜多已，<a id="a-3X"></a>复为宣说能出生死殊胜圣法。<a id="a-3Y"></a>诸有情类依之修学，<a id="a-3Z"></a>或得预流果，<a id="a-3a"></a>或得一来果，<a id="a-3b"></a>或得不还果，<a id="a-3c"></a>或得阿罗汉果，<a id="a-3d"></a>或得独觉菩提，<a id="a-3e"></a>或入菩萨摩诃萨位，<a id="a-3f"></a>或得无上正等菩提。<a id="a-3g"></a>”</p>
  <p id="a3h">尔时，<a id="a-3i"></a>舍利子白佛言：<a id="a-3j"></a>“世尊，<a id="a-3k"></a>诸菩萨摩诃萨修行般若波罗蜜多时，<a id="a-3l"></a>云何不名有所得者？<a id="a-3m"></a>谓诸有情实无所有，<a id="a-3n"></a>而令安住布施、<a id="a-3o"></a>净戒、<a id="a-3p"></a>安忍、<a id="a-3q"></a>精进、<a id="a-3r"></a>静虑、<a id="a-3s"></a>般若波罗蜜多，<a id="a-3t"></a>复为宣说能出生死殊胜圣法，<a id="a-3u"></a>或令得预流果，<a id="a-3v"></a>或令得一来、<a id="a-3w"></a>不还、<a id="a-3x"></a>阿罗汉果、<a id="a-3y"></a>独觉菩提，<a id="a-3z"></a>或令入菩萨摩诃萨位，<a id="a-40"></a>或令得无上正等菩提。<a id="a-41"></a>”</p>
  <p id="a42">佛告舍利子：<a id="a-43"></a>“诸菩萨摩诃萨修行般若波罗蜜多时，<a id="a-44"></a>于诸有情非有所得。<a id="a-45"></a>何以故？<a id="a-46"></a>舍利子，<a id="a-47"></a>是菩萨摩诃萨修行般若波罗蜜多时，<a id="a-48"></a>不见有情少实可得，<a id="a-49"></a>唯有世俗假说有情。<a id="a-4A"></a>舍利子，<a id="a-4B"></a>是菩萨摩诃萨修行般若波罗蜜多时，<a id="a-4C"></a>安住二谛为诸有情宣说正法。<a id="a-4D"></a>何谓二谛？<a id="a-4E"></a>谓世俗谛及胜义谛。<a id="a-4F"></a>舍利子，<a id="a-4G"></a>虽二谛中有情不可得，<a id="a-4H"></a>有情施设亦不可得，<a id="a-4I"></a>而诸菩萨摩诃萨修行般若波罗蜜多，<a id="a-4J"></a>方便善巧为诸有情宣说法要；<a id="a-4K"></a>诸有情类闻是法已，<a id="a-4L"></a>于现法中尚不得我，<a id="a-4M"></a>何况当得所求果证？<a id="a-4N"></a>如是，<a id="a-4O"></a>舍利子，<a id="a-4P"></a>菩萨摩诃萨修行般若波罗蜜多，<a id="a-4Q"></a>方便善巧虽为有情宣说正法，<a id="a-4R"></a>令修正行得所证果，<a id="a-4S"></a>而心于彼都无所得。<a id="a-4T"></a>”</p>
  <p id="a4U">具寿舍利子白佛言：<a id="a-4V"></a>“世尊，<a id="a-4W"></a>此诸菩萨摩诃萨是真菩萨摩诃萨，<a id="a-4X"></a>虽于诸法不得一性、<a id="a-4Y"></a>不得异性，<a id="a-4Z"></a>不得总性、<a id="a-4a"></a>不得别性，<a id="a-4b"></a>而擐如是大功德铠。<a id="a-4c"></a>由擐如是大功德铠，<a id="a-4d"></a>不现欲界、<a id="a-4e"></a>不现色界、<a id="a-4f"></a>不现无色界，<a id="a-4g"></a>不现有为界、<a id="a-4h"></a>不现无为界。<a id="a-4i"></a>虽化有情令脱三界，<a id="a-4j"></a>而于有情都无所得，<a id="a-4k"></a>亦复不得有情施设。<a id="a-4l"></a>有情施设不可得故无缚无解，<a id="a-4m"></a>无缚解故无染无净，<a id="a-4n"></a>无染净故诸趣差别不可了知，<a id="a-4o"></a>诸趣差别不可了知故无业无烦恼，<a id="a-4p"></a>无业烦恼故亦无异熟果。<a id="a-4q"></a>既无异熟果，<a id="a-4r"></a>如何得有我及有情流转诸趣现于三界种种差别？<a id="a-4s"></a>”</p>
  <p id="a4t">佛告舍利子：<a id="a-4u"></a>“如是，<a id="a-4v"></a>如是，<a id="a-4w"></a>如汝所说。<a id="a-4x"></a>舍利子，<a id="a-4y"></a>若有情类先有后无，<a id="a-4z"></a>菩萨、<a id="a-50"></a>如来应有过失；<a id="a-51"></a>若诸趣生死先有后无，<a id="a-52"></a>则菩萨、<a id="a-53"></a>如来亦有过失。<a id="a-54"></a>先无后有，<a id="a-55"></a>理亦不然。</p>
  <p id="a56">“是故，<a id="a-57"></a>舍利子，<a id="a-58"></a>如来出世、<a id="a-59"></a>若不出世，<a id="a-5A"></a>法相常住，<a id="a-5B"></a>终无改转。<a id="a-5C"></a>以一切法法性、<a id="a-5D"></a>法界、<a id="a-5E"></a>法住、<a id="a-5F"></a>法定、<a id="a-5G"></a>真如、<a id="a-5H"></a>实际、<a id="a-5I"></a>不虚妄性、<a id="a-5J"></a>不变异性犹如虚空，<a id="a-5K"></a>此中尚无我、<a id="a-5L"></a>无有情、<a id="a-5M"></a>无命者、<a id="a-5N"></a>无生者、<a id="a-5O"></a>无养者、<a id="a-5P"></a>无士夫、<a id="a-5Q"></a>无补特伽罗、<a id="a-5R"></a>无意生、<a id="a-5S"></a>无儒童、<a id="a-5T"></a>无作者、<a id="a-5U"></a>无使作者、<a id="a-5V"></a>无起者、<a id="a-5W"></a>无使起者、<a id="a-5X"></a>无受者、<a id="a-5Y"></a>无使受者、<a id="a-5Z"></a>无知者、<a id="a-5a"></a>无使知者、<a id="a-5b"></a>无见者、<a id="a-5c"></a>无使见者，<a id="a-5d"></a>况当有色，<a id="a-5e"></a>有受、<a id="a-5f"></a>想、<a id="a-5g"></a>行、<a id="a-5h"></a>识？<a id="a-5i"></a>有眼处，<a id="a-5j"></a>有耳、<a id="a-5k"></a>鼻、<a id="a-5l"></a>舌、<a id="a-5m"></a>身、<a id="a-5n"></a>意处？<a id="a-5o"></a>有色处，<a id="a-5p"></a>有声、<a id="a-5q"></a>香、<a id="a-5r"></a>味、<a id="a-5s"></a>触、<a id="a-5t"></a>法处？<a id="a-5u"></a>有眼界，<a id="a-5v"></a>有耳、<a id="a-5w"></a>鼻、<a id="a-5x"></a>舌、<a id="a-5y"></a>身、<a id="a-5z"></a>意界？<a id="a-60"></a>有色界，<a id="a-61"></a>有声、<a id="a-62"></a>香、<a id="a-63"></a>味、<a id="a-64"></a>触、<a id="a-65"></a>法界？<a id="a-66"></a>有眼识界，<a id="a-67"></a>有耳、<a id="a-68"></a>鼻、<a id="a-69"></a>舌、<a id="a-6A"></a>身、<a id="a-6B"></a>意识界？<a id="a-6C"></a>有眼触，<a id="a-6D"></a>有耳、<a id="a-6E"></a>鼻、<a id="a-6F"></a>舌、<a id="a-6G"></a>身、<a id="a-6H"></a>意触？<a id="a-6I"></a>有眼触为缘所生诸受，<a id="a-6J"></a>有耳、<a id="a-6K"></a>鼻、<a id="a-6L"></a>舌、<a id="a-6M"></a>身、<a id="a-6N"></a>意触为缘所生诸受？<a id="a-6O"></a>有地界，<a id="a-6P"></a>有水、<a id="a-6Q"></a>火、<a id="a-6R"></a>风、<a id="a-6S"></a>空、<a id="a-6T"></a>识界？<a id="a-6U"></a>有诸缘起，<a id="a-6V"></a>有缘生法，<a id="a-6W"></a>有缘起支？<a id="a-6X"></a>既无如是所说诸法，<a id="a-6Y"></a>云何当有诸趣生死？<a id="a-6Z"></a>诸趣生死既不可得，<a id="a-6a"></a>云何当有成熟有情令其解脱？<a id="a-6b"></a>唯依世俗假说为有。</p>
  <p id="a6c">“舍利子，<a id="a-6d"></a>以如是法自性皆空，<a id="a-6e"></a>诸菩萨摩诃萨从过去佛如实闻已，<a id="a-6f"></a>为脱有情颠倒执著，<a id="a-6g"></a>发趣无上正等菩提，<a id="a-6h"></a>于发趣时不作是念：<a id="a-6i"></a>‘我于此法已得当得，<a id="a-6j"></a>令彼有情已度当度所执著处生死众苦。<a id="a-6k"></a>’</p>
  <p id="a6l">“舍利子，<a id="a-6m"></a>是菩萨摩诃萨为脱有情颠倒执著，<a id="a-6n"></a>擐功德铠大誓庄严，<a id="a-6o"></a>勇猛正勤无所顾吝，<a id="a-6p"></a>不退无上正等菩提，<a id="a-6q"></a>常于菩提不起犹豫，<a id="a-6r"></a>谓：<a id="a-6s"></a>‘我当证、<a id="a-6t"></a>不当证耶？<a id="a-6u"></a>’恒作是思：<a id="a-6v"></a>‘我必当证所求无上正等菩提，<a id="a-6w"></a>作诸有情真实饶益，<a id="a-6x"></a>谓令解脱迷谬颠倒诸趣往来受生死苦。<a id="a-6y"></a>’舍利子，<a id="a-6z"></a>是菩萨摩诃萨虽脱有情迷谬颠倒诸趣生死而无所得，<a id="a-70"></a>但依世俗说有是事。</p>
  <p id="a71">“舍利子，<a id="a-72"></a>如巧幻师或彼弟子，<a id="a-73"></a>用帝网术化作无量百千俱胝诸有情类，<a id="a-74"></a>复化种种上妙饮食与化有情皆令饱满，<a id="a-75"></a>作是事已，<a id="a-76"></a>欢喜唱言：<a id="a-77"></a>‘我已获得广大福聚。<a id="a-78"></a>’舍利子，<a id="a-79"></a>于汝意云何？<a id="a-7A"></a>如是幻师或彼弟子，<a id="a-7B"></a>实令有情得饱满不？<a id="a-7C"></a>”</p>
  <p id="a7D">舍利子言：<a id="a-7E"></a>“不也，<a id="a-7F"></a>世尊。<a id="a-7G"></a>不也，<a id="a-7H"></a>善逝。<a id="a-7I"></a>”</p>
  <p id="a7J">佛告舍利子：<a id="a-7K"></a>“菩萨摩诃萨亦复如是，<a id="a-7L"></a>从初发心为欲度脱诸有情故，<a id="a-7M"></a>修行布施波罗蜜多，<a id="a-7N"></a>修行净戒、<a id="a-7O"></a>安忍、<a id="a-7P"></a>精进、<a id="a-7Q"></a>静虑、<a id="a-7R"></a>般若波罗蜜多；<a id="a-7S"></a>安住内空，<a id="a-7T"></a>安住外空、<a id="a-7U"></a>内外空、<a id="a-7V"></a>空空、<a id="a-7W"></a>大空、<a id="a-7X"></a>胜义空、<a id="a-7Y"></a>有为空、<a id="a-7Z"></a>无为空、<a id="a-7a"></a>毕竟空、<a id="a-7b"></a>无际空、<a id="a-7c"></a>散空、<a id="a-7d"></a>无变异空、<a id="a-7e"></a>本性空、<a id="a-7f"></a>自相空、<a id="a-7g"></a>共相空、<a id="a-7h"></a>一切法空、<a id="a-7i"></a>不可得空、<a id="a-7j"></a>无性空、<a id="a-7k"></a>自性空、<a id="a-7l"></a>无性自性空；<a id="a-7m"></a>修行四念住，<a id="a-7n"></a>修行四正断、<a id="a-7o"></a>四神足、<a id="a-7p"></a>五根、<a id="a-7q"></a>五力、<a id="a-7r"></a>七等觉支、<a id="a-7s"></a>八圣道支；<a id="a-7t"></a>安住苦圣谛，<a id="a-7u"></a>安住集、<a id="a-7v"></a>灭、<a id="a-7w"></a>道圣谛；<a id="a-7x"></a>修行四静虑，<a id="a-7y"></a>修行四无量、<a id="a-7z"></a>四无色定；<a id="a-80"></a>修行八解脱，<a id="a-81"></a>修行八胜处、<a id="a-82"></a>九次第定、<a id="a-83"></a>十遍处；<a id="a-84"></a>修行陀罗尼门，<a id="a-85"></a>修行三摩地门；<a id="a-86"></a>修行空解脱门，<a id="a-87"></a>修行无相、<a id="a-88"></a>无愿解脱门；<a id="a-89"></a>修行极喜地，<a id="a-8A"></a>修行离垢地、<a id="a-8B"></a>发光地、<a id="a-8C"></a>焰慧地、<a id="a-8D"></a>极难胜地、<a id="a-8E"></a>现前地、<a id="a-8F"></a>远行地、<a id="a-8G"></a>不动地、<a id="a-8H"></a>善慧地、<a id="a-8I"></a>法云地；<a id="a-8J"></a>修行五眼，<a id="a-8K"></a>修行六神通；<a id="a-8L"></a>修行佛十力，<a id="a-8M"></a>修行四无所畏、<a id="a-8N"></a>四无礙解、<a id="a-8O"></a>大慈、<a id="a-8P"></a>大悲、<a id="a-8Q"></a>大喜、<a id="a-8R"></a>大舍、<a id="a-8S"></a>十八佛不共法；<a id="a-8T"></a>修行三十二大士相，<a id="a-8U"></a>修行八十随好；<a id="a-8V"></a>修行无忘失法，<a id="a-8W"></a>修行恒住舍性；<a id="a-8X"></a>修行一切智，<a id="a-8Y"></a>修行道相智、<a id="a-8Z"></a>一切相智；<a id="a-8a"></a>圆满菩萨摩诃萨大菩提道，<a id="a-8b"></a>成熟有情、<a id="a-8c"></a>严净佛土。</p>
  <p id="a8d">“舍利子，<a id="a-8e"></a>诸菩萨摩诃萨虽作是事，<a id="a-8f"></a>而于有情及一切法都无所得，<a id="a-8g"></a>不作是念：<a id="a-8h"></a>‘我以此法调伏如是诸有情类。<a id="a-8i"></a>’”</p>
  <p id="a8j">尔时，<a id="a-8k"></a>具寿善现白佛言：<a id="a-8l"></a>“世尊，<a id="a-8m"></a>何谓菩萨摩诃萨大菩提道？<a id="a-8n"></a>诸菩萨摩诃萨修行此道，<a id="a-8o"></a>方便善巧成熟有情、<a id="a-8p"></a>严净佛土？<a id="a-8q"></a>”</p>
  <p id="a8r">佛告善现：<a id="a-8s"></a>“诸菩萨摩诃萨从初发心，<a id="a-8t"></a>所行布施波罗蜜多，<a id="a-8u"></a>所行净戒、<a id="a-8v"></a>安忍、<a id="a-8w"></a>精进、<a id="a-8x"></a>静虑、<a id="a-8y"></a>般若波罗蜜多；<a id="a-8z"></a>所行内空，<a id="a-90"></a>所行外空、<a id="a-91"></a>内外空、<a id="a-92"></a>空空、<a id="a-93"></a>大空、<a id="a-94"></a>胜义空、<a id="a-95"></a>有为空、<a id="a-96"></a>无为空、<a id="a-97"></a>毕竟空、<a id="a-98"></a>无际空、<a id="a-99"></a>散空、<a id="a-9A"></a>无变异空、<a id="a-9B"></a>本性空、<a id="a-9C"></a>自相空、<a id="a-9D"></a>共相空、<a id="a-9E"></a>一切法空、<a id="a-9F"></a>不可得空、<a id="a-9G"></a>无性空、<a id="a-9H"></a>自性空、<a id="a-9I"></a>无性自性空；<a id="a-9J"></a>所行四念住，<a id="a-9K"></a>所行四正断、<a id="a-9L"></a>四神足、<a id="a-9M"></a>五根、<a id="a-9N"></a>五力、<a id="a-9O"></a>七等觉支、<a id="a-9P"></a>八圣道支；<a id="a-9Q"></a>所行苦圣谛，<a id="a-9R"></a>所行集、<a id="a-9S"></a>灭、<a id="a-9T"></a>道圣谛；<a id="a-9U"></a>所行四静虑，<a id="a-9V"></a>所行四无量、<a id="a-9W"></a>四无色定；<a id="a-9X"></a>所行八解脱，<a id="a-9Y"></a>所行八胜处、<a id="a-9Z"></a>九次第定、<a id="a-9a"></a>十遍处；<a id="a-9b"></a>所行陀罗尼门，<a id="a-9c"></a>所行三摩地门；<a id="a-9d"></a>所行空解脱门，<a id="a-9e"></a>所行无相、<a id="a-9f"></a>无愿解脱门；<a id="a-9g"></a>所行极喜地，<a id="a-9h"></a>所行离垢地、<a id="a-9i"></a>发光地、<a id="a-9j"></a>焰慧地、<a id="a-9k"></a>极难胜地、<a id="a-9l"></a>现前地、<a id="a-9m"></a>远行地、<a id="a-9n"></a>不动地、<a id="a-9o"></a>善慧地、<a id="a-9p"></a>法云地；<a id="a-9q"></a>所行五眼，<a id="a-9r"></a>所行六神通；<a id="a-9s"></a>所行佛十力，<a id="a-9t"></a>所行四无所畏、<a id="a-9u"></a>四无礙解、<a id="a-9v"></a>大慈、<a id="a-9w"></a>大悲、<a id="a-9x"></a>大喜、<a id="a-9y"></a>大舍、<a id="a-9z"></a>十八佛不共法；<a id="a-A0"></a>所行无忘失法，<a id="a-A1"></a>所行恒住舍性；<a id="a-A2"></a>所行一切智，<a id="a-A3"></a>所行道相智、<a id="a-A4"></a>一切相智，<a id="a-A5"></a>及余无量无边佛法，<a id="a-A6"></a>皆是菩萨摩诃萨大菩提道。<a id="a-A7"></a>诸菩萨摩诃萨修行此道，<a id="a-A8"></a>方便善巧成熟有情、<a id="a-A9"></a>严净佛土，<a id="a-AA"></a>而无有情、<a id="a-AB"></a>佛土等想。<a id="a-AC"></a>”</p>
  <p id="aAD">具寿善现白佛言：<a id="a-AE"></a>“世尊，<a id="a-AF"></a>云何菩萨摩诃萨修行布施波罗蜜多，<a id="a-AG"></a>方便善巧成熟有情？<a id="a-AH"></a>”</p>
  <p id="aAI">佛告善现：<a id="a-AJ"></a>“有菩萨摩诃萨修行布施波罗蜜多时方便善巧，<a id="a-AK"></a>自行布施亦劝他行布施，<a id="a-AL"></a>殷勤教授教诫彼言：<a id="a-AM"></a>‘诸善男子，<a id="a-AN"></a>勿著布施！<a id="a-AO"></a>若著布施，<a id="a-AP"></a>当更受身；<a id="a-AQ"></a>若更受身，<a id="a-AR"></a>由斯展转当受无量猛利大苦。<a id="a-AS"></a>诸善男子，<a id="a-AT"></a>胜义谛中，<a id="a-AU"></a>都无布施，<a id="a-AV"></a>亦无施者，<a id="a-AW"></a>亦无受者，<a id="a-AX"></a>亦无施物，<a id="a-AY"></a>亦无施果。<a id="a-AZ"></a>如是诸法皆本性空，<a id="a-Aa"></a>本性空中无法可取，<a id="a-Ab"></a>诸法空性亦不可取。<a id="a-Ac"></a>’如是，<a id="a-Ad"></a>善现，<a id="a-Ae"></a>诸菩萨摩诃萨修行布施波罗蜜多时，<a id="a-Af"></a>虽于有情自行于施亦劝他施，<a id="a-Ag"></a>而于布施、<a id="a-Ah"></a>施者、<a id="a-Ai"></a>受者、<a id="a-Aj"></a>施物、<a id="a-Ak"></a>施果皆无所得，<a id="a-Al"></a>如是布施波罗蜜多名无所得波罗蜜多。<a id="a-Am"></a>是菩萨摩诃萨于此诸法无所得时，<a id="a-An"></a>方便善巧能化有情，<a id="a-Ao"></a>得预流果、<a id="a-Ap"></a>或一来果、<a id="a-Aq"></a>或不还果、<a id="a-Ar"></a>或阿罗汉果、<a id="a-As"></a>或独觉菩提，<a id="a-At"></a>或趣无上正等菩提。<a id="a-Au"></a>如是，<a id="a-Av"></a>善现，<a id="a-Aw"></a>诸菩萨摩诃萨修行布施波罗蜜多时，<a id="a-Ax"></a>依布施法成熟有情令获利乐。</p>
  <p id="aAy">“善现，<a id="a-Az"></a>是菩萨摩诃萨自行布施波罗蜜多，<a id="a-B0"></a>亦劝他行布施波罗蜜多，<a id="a-B1"></a>无倒称扬行布施波罗蜜多法，<a id="a-B2"></a>欢喜赞叹行布施波罗蜜多者。<a id="a-B3"></a>善现，<a id="a-B4"></a>是菩萨摩诃萨修行如是大布施已，<a id="a-B5"></a>或生刹帝利大族众同分中，<a id="a-B6"></a>或生婆罗门大族众同分中，<a id="a-B7"></a>或生长者大族众同分中，<a id="a-B8"></a>或生居士大族众同分中，<a id="a-B9"></a>或作小王于小国土富贵自在，<a id="a-BA"></a>或作大王于大国土富贵自在，<a id="a-BB"></a>或作轮王于四洲界富贵自在。</p>
  <p id="aBC">“善现，<a id="a-BD"></a>是菩萨摩诃萨生如是等诸尊贵处，<a id="a-BE"></a>以四摄事摄诸有情。<a id="a-BF"></a>何等为四？<a id="a-BG"></a>一者、<a id="a-BH"></a>布施，<a id="a-BI"></a>二者、<a id="a-BJ"></a>爱语，<a id="a-BK"></a>三者、<a id="a-BL"></a>利行，<a id="a-BM"></a>四者、<a id="a-BN"></a>同事。<a id="a-BO"></a>是菩萨摩诃萨以四摄事摄有情时，<a id="a-BP"></a>先教有情安住布施，<a id="a-BQ"></a>由是渐次令住净戒、<a id="a-BR"></a>安忍、<a id="a-BS"></a>精进、<a id="a-BT"></a>静虑、<a id="a-BU"></a>般若，<a id="a-BV"></a>复令安住四静虑、<a id="a-BW"></a>四无量、<a id="a-BX"></a>四无色定，<a id="a-BY"></a>复令安住四念住、<a id="a-BZ"></a>四正断、<a id="a-Ba"></a>四神足、<a id="a-Bb"></a>五根、<a id="a-Bc"></a>五力、<a id="a-Bd"></a>七等觉支、<a id="a-Be"></a>八圣道支，<a id="a-Bf"></a>复令安住空三摩地、<a id="a-Bg"></a>无相三摩地、<a id="a-Bh"></a>无愿三摩地。<a id="a-Bi"></a>是菩萨摩诃萨令诸有情住如是等诸善法已，<a id="a-Bj"></a>或令趣入正性离生，<a id="a-Bk"></a>得预流果，<a id="a-Bl"></a>得一来果，<a id="a-Bm"></a>得不还果，<a id="a-Bn"></a>得阿罗汉果；<a id="a-Bo"></a>或令趣入正性离生，<a id="a-Bp"></a>渐次证得独觉菩提；<a id="a-Bq"></a>或令趣入正性离生，<a id="a-Br"></a>渐次修学诸菩萨地，<a id="a-Bs"></a>速趣无上正等菩提。<a id="a-Bt"></a>复告彼言：<a id="a-Bu"></a>‘诸善男子，<a id="a-Bv"></a>当发大愿速趣无上正等菩提，<a id="a-Bw"></a>作诸有情利益安乐。<a id="a-Bx"></a>诸有情类所著诸法都无自性，<a id="a-By"></a>但由颠倒虚妄分别谓之为有。<a id="a-Bz"></a>是故汝等常当精勤，<a id="a-C0"></a>自断颠倒亦应教他令断颠倒，<a id="a-C1"></a>自脱生死亦应教他令脱生死，<a id="a-C2"></a>自获大利亦应教他令获大利。<a id="a-C3"></a>’</p>
  <p id="aC4">“善现，<a id="a-C5"></a>诸菩萨摩诃萨常应如是修行布施波罗蜜多，<a id="a-C6"></a>由此布施波罗蜜多，<a id="a-C7"></a>从初发心乃至究竟，<a id="a-C8"></a>不堕恶趣；<a id="a-C9"></a>为欲饶益诸有情故，<a id="a-CA"></a>多生人趣作转轮王。<a id="a-CB"></a>所以者何？<a id="a-CC"></a>随种势力获如是果，<a id="a-CD"></a>谓彼菩萨作轮王时，<a id="a-CE"></a>见乞者来，<a id="a-CF"></a>便作是念：<a id="a-CG"></a>‘我为何事流转生死作转轮王？<a id="a-CH"></a>岂我不为利乐有情住生死中，<a id="a-CI"></a>受斯胜果，<a id="a-CJ"></a>不由余事？<a id="a-CK"></a>’作是念已，<a id="a-CL"></a>告乞者言：<a id="a-CM"></a>‘随汝所须，<a id="a-CN"></a>皆当施与。<a id="a-CO"></a>汝取物时，<a id="a-CP"></a>如取己物，<a id="a-CQ"></a>勿作他想。<a id="a-CR"></a>所以者何？<a id="a-CS"></a>我为汝等得利乐故，<a id="a-CT"></a>而受此身积集财物。<a id="a-CU"></a>故此财物，<a id="a-CV"></a>是汝等有，<a id="a-CW"></a>随汝自取，<a id="a-CX"></a>若自受用、<a id="a-CY"></a>若转施他，<a id="a-CZ"></a>莫有疑难。<a id="a-Ca"></a>’是菩萨摩诃萨如是怜愍诸有情时，<a id="a-Cb"></a>无缘大悲速得圆满。<a id="a-Cc"></a>由此大悲速圆满故，<a id="a-Cd"></a>虽常利乐无量有情，<a id="a-Ce"></a>而于有情都无所得，<a id="a-Cf"></a>亦复不得所获胜果，<a id="a-Cg"></a>能如实知：<a id="a-Ch"></a>‘但由假想世俗言说，<a id="a-Ci"></a>施设利乐诸有情事。<a id="a-Cj"></a>’又如实知：<a id="a-Ck"></a>‘所施设事皆如谷响，<a id="a-Cl"></a>虽现似有而无真实。<a id="a-Cm"></a>’由此于法都无所取。</p>
  <p id="aCn">“善现，<a id="a-Co"></a>诸菩萨摩诃萨常应如是修行布施波罗蜜多，<a id="a-Cp"></a>谓于有情都无所吝，<a id="a-Cq"></a>乃至能施自身骨肉，<a id="a-Cr"></a>况不能舍诸外资具？<a id="a-Cs"></a>谓诸资具摄受有情，<a id="a-Ct"></a>令速解脱生老病死。<a id="a-Cu"></a>”</p>
  <p id="aCv">时，<a id="a-Cw"></a>具寿善现白佛言：<a id="a-Cx"></a>“世尊，<a id="a-Cy"></a>何等资具摄诸有情，<a id="a-Cz"></a>令速解脱生老病死？<a id="a-D0"></a>”</p>
  <p id="aD1">佛告善现：<a id="a-D2"></a>“所谓布施波罗蜜多资具，<a id="a-D3"></a>若净戒、<a id="a-D4"></a>安忍、<a id="a-D5"></a>精进、<a id="a-D6"></a>静虑、<a id="a-D7"></a>般若波罗蜜多资具；<a id="a-D8"></a>若内空资具，<a id="a-D9"></a>若外空、<a id="a-DA"></a>内外空、<a id="a-DB"></a>空空、<a id="a-DC"></a>大空、<a id="a-DD"></a>胜义空、<a id="a-DE"></a>有为空、<a id="a-DF"></a>无为空、<a id="a-DG"></a>毕竟空、<a id="a-DH"></a>无际空、<a id="a-DI"></a>散空、<a id="a-DJ"></a>无变异空、<a id="a-DK"></a>本性空、<a id="a-DL"></a>自相空、<a id="a-DM"></a>共相空、<a id="a-DN"></a>一切法空、<a id="a-DO"></a>不可得空、<a id="a-DP"></a>无性空、<a id="a-DQ"></a>自性空、<a id="a-DR"></a>无性自性空资具；<a id="a-DS"></a>若四念住资具，<a id="a-DT"></a>若四正断、<a id="a-DU"></a>四神足、<a id="a-DV"></a>五根、<a id="a-DW"></a>五力、<a id="a-DX"></a>七等觉支、<a id="a-DY"></a>八圣道支资具；<a id="a-DZ"></a>若苦圣谛资具，<a id="a-Da"></a>若集、<a id="a-Db"></a>灭、<a id="a-Dc"></a>道圣谛资具；<a id="a-Dd"></a>若四静虑资具，<a id="a-De"></a>若四无量、<a id="a-Df"></a>四无色定资具；<a id="a-Dg"></a>若八解脱资具，<a id="a-Dh"></a>若八胜处、<a id="a-Di"></a>九次第定、<a id="a-Dj"></a>十遍处资具；<a id="a-Dk"></a>若陀罗尼门资具，<a id="a-Dl"></a>若三摩地门资具；<a id="a-Dm"></a>若空解脱门资具，<a id="a-Dn"></a>若无相、<a id="a-Do"></a>无愿解脱门资具；<a id="a-Dp"></a>若极喜地资具，<a id="a-Dq"></a>若离垢地、<a id="a-Dr"></a>发光地、<a id="a-Ds"></a>焰慧地、<a id="a-Dt"></a>极难胜地、<a id="a-Du"></a>现前地、<a id="a-Dv"></a>远行地、<a id="a-Dw"></a>不动地、<a id="a-Dx"></a>善慧地、<a id="a-Dy"></a>法云地资具；<a id="a-Dz"></a>若五眼资具，<a id="a-E0"></a>若六神通资具；<a id="a-E1"></a>若佛十力资具，<a id="a-E2"></a>若四无所畏、<a id="a-E3"></a>四无礙解、<a id="a-E4"></a>大慈、<a id="a-E5"></a>大悲、<a id="a-E6"></a>大喜、<a id="a-E7"></a>大舍、<a id="a-E8"></a>十八佛不共法资具；<a id="a-E9"></a>若无忘失法资具，<a id="a-EA"></a>若恒住舍性资具；<a id="a-EB"></a>若一切智资具，<a id="a-EC"></a>若道相智、<a id="a-ED"></a>一切相智资具；<a id="a-EE"></a>若预流果资具，<a id="a-EF"></a>若一来、<a id="a-EG"></a>不还、<a id="a-EH"></a>阿罗汉果、<a id="a-EI"></a>独觉菩提资具；<a id="a-EJ"></a>若一切菩萨摩诃萨行资具，<a id="a-EK"></a>若诸佛无上正等菩提资具。<a id="a-EL"></a>善现，<a id="a-EM"></a>如是资具摄诸有情，<a id="a-EN"></a>令速解脱生老病死。<a id="a-EO"></a>诸菩萨摩诃萨恒以如是种种资具摄诸有情，<a id="a-EP"></a>令得解脱生老病死获大义利。</p>
  <p id="aEQ">“复次，<a id="a-ER"></a>善现，<a id="a-ES"></a>诸菩萨摩诃萨安住布施波罗蜜多，<a id="a-ET"></a>自行布施，<a id="a-EU"></a>劝诸有情行布施已，<a id="a-EV"></a>见诸有情毁犯净戒，<a id="a-EW"></a>深生怜愍而告彼言：<a id="a-EX"></a>‘汝等皆应受持净戒！<a id="a-EY"></a>我当供汝所须饮食、<a id="a-EZ"></a>衣服、<a id="a-Ea"></a>卧具、<a id="a-Eb"></a>舍宅、<a id="a-Ec"></a>车乘、<a id="a-Ed"></a>末尼、<a id="a-Ee"></a>真珠、<a id="a-Ef"></a>吠瑠璃宝、<a id="a-Eg"></a>颇胝迦宝、<a id="a-Eh"></a>帝青、<a id="a-Ei"></a>大青、<a id="a-Ej"></a>金银、<a id="a-Ek"></a>璧玉、<a id="a-El"></a>螺贝、<a id="a-Em"></a>珊瑚及余种种多价珍宝，<a id="a-En"></a>香华、<a id="a-Eo"></a>旙盖、<a id="a-Ep"></a>病缘医药乃至种种余资生具，<a id="a-Eq"></a>皆相给施令无所乏。<a id="a-Er"></a>汝等由乏诸资生具，<a id="a-Es"></a>毁犯净戒，<a id="a-Et"></a>作诸恶业。<a id="a-Eu"></a>我当随汝所乏资具，<a id="a-Ev"></a>饮食乃至病缘医药，<a id="a-Ew"></a>及余所乏皆当供施。<a id="a-Ex"></a>汝等安住律仪戒已，<a id="a-Ey"></a>渐次当能作苦边际，<a id="a-Ez"></a>或依声闻乘而得出离，<a id="a-F0"></a>或依独觉乘而得出离，<a id="a-F1"></a>或依无上乘而得出离。<a id="a-F2"></a>’</p>
  <p id="aF3">“善现，<a id="a-F4"></a>是菩萨摩诃萨安住布施波罗蜜多，<a id="a-F5"></a>自受持净戒，<a id="a-F6"></a>亦劝他受持净戒，<a id="a-F7"></a>无倒称扬受持净戒法，<a id="a-F8"></a>欢喜赞叹受持净戒者。<a id="a-F9"></a>如是，<a id="a-FA"></a>善现，<a id="a-FB"></a>诸菩萨摩诃萨修行布施波罗蜜多，<a id="a-FC"></a>劝诸有情安住净戒，<a id="a-FD"></a>解脱生死，<a id="a-FE"></a>得胜利乐。</p>
  <p id="aFF">“复次，<a id="a-FG"></a>善现，<a id="a-FH"></a>诸菩萨摩诃萨安住布施波罗蜜多，<a id="a-FI"></a>见诸有情更相瞋忿，<a id="a-FJ"></a>深生怜愍而告之言：<a id="a-FK"></a>‘汝等何缘互起愤恚？<a id="a-FL"></a>汝等若为有所匮乏展转相缘起斯恶者，<a id="a-FM"></a>应从我索，<a id="a-FN"></a>我当济汝！<a id="a-FO"></a>随汝所须饮食、<a id="a-FP"></a>衣服、<a id="a-FQ"></a>卧具、<a id="a-FR"></a>宅舍、<a id="a-FS"></a>车乘、<a id="a-FT"></a>僮仆、<a id="a-FU"></a>珍宝、<a id="a-FV"></a>华香、<a id="a-FW"></a>病缘医药、<a id="a-FX"></a>妓乐、<a id="a-FY"></a>旙盖、<a id="a-FZ"></a>璎珞、<a id="a-Fa"></a>灯明，<a id="a-Fb"></a>及余种种所须资具，<a id="a-Fc"></a>皆当施汝令无匮乏。<a id="a-Fd"></a>汝等不应互相瞋忿，<a id="a-Fe"></a>应修安忍，<a id="a-Ff"></a>共起慈心。<a id="a-Fg"></a>’善现，<a id="a-Fh"></a>是菩萨摩诃萨安住布施波罗蜜多，<a id="a-Fi"></a>劝诸有情修安忍已，<a id="a-Fj"></a>欲令坚固复告之言：<a id="a-Fk"></a>‘瞋忿因缘都无定实，<a id="a-Fl"></a>皆从虚妄分别所生，<a id="a-Fm"></a>以一切法本性空故。<a id="a-Fn"></a>汝等何缘于无实事，<a id="a-Fo"></a>妄起愤恚互相骂辱，<a id="a-Fp"></a>执刀杖等而相加害？<a id="a-Fq"></a>汝等勿缘虚妄分别，<a id="a-Fr"></a>横生瞋忿造诸恶业，<a id="a-Fs"></a>当堕地狱、<a id="a-Ft"></a>傍生、<a id="a-Fu"></a>鬼界及余恶处受诸剧苦。<a id="a-Fv"></a>其苦楚毒刚强猛利，<a id="a-Fw"></a>逼切身心最极难忍！<a id="a-Fx"></a>汝等勿执非实有事，<a id="a-Fy"></a>妄起愤恚，<a id="a-Fz"></a>作斯罪业。<a id="a-G0"></a>因此罪业，<a id="a-G1"></a>下劣人身尚难可得，<a id="a-G2"></a>况生佛世？<a id="a-G3"></a>汝等应知人身难得，<a id="a-G4"></a>佛世难值，<a id="a-G5"></a>生信复难。<a id="a-G6"></a>汝等今者既具斯事，<a id="a-G7"></a>勿由愤恚而失好时，<a id="a-G8"></a>若失此时则难救疗。<a id="a-G9"></a>是故汝等于诸有情勿起忿恚，<a id="a-GA"></a>当修安忍。<a id="a-GB"></a>’</p>
  <p id="aGC">“善现，<a id="a-GD"></a>是菩萨摩诃萨安住布施波罗蜜多，<a id="a-GE"></a>自行安忍，<a id="a-GF"></a>亦劝他行安忍，<a id="a-GG"></a>无倒称扬行安忍法，<a id="a-GH"></a>欢喜赞叹行安忍者。<a id="a-GI"></a>如是，<a id="a-GJ"></a>善现，<a id="a-GK"></a>诸菩萨摩诃萨安住布施波罗蜜多，<a id="a-GL"></a>劝诸有情修行安忍；<a id="a-GM"></a>诸有情类由斯展转，<a id="a-GN"></a>渐依三乘而得解脱，<a id="a-GO"></a>谓或依声闻乘而得解脱，<a id="a-GP"></a>或依独觉乘而得解脱，<a id="a-GQ"></a>或依大乘而得解脱。</p>
  <p id="aGR">“复次，<a id="a-GS"></a>善现，<a id="a-GT"></a>诸菩萨摩诃萨安住布施波罗蜜多，<a id="a-GU"></a>见诸有情身心懈怠，<a id="a-GV"></a>深生怜愍而告之言：<a id="a-GW"></a>‘汝等何缘不勤精进修诸善法而生懈怠？<a id="a-GX"></a>’彼作是言：<a id="a-GY"></a>‘我乏资具故，<a id="a-GZ"></a>于善事不获专修。<a id="a-Ga"></a>’菩萨告言：<a id="a-Gb"></a>‘我能施汝所乏资具，<a id="a-Gc"></a>汝应专修布施、<a id="a-Gd"></a>净戒、<a id="a-Ge"></a>安忍等法。<a id="a-Gf"></a>’时，<a id="a-Gg"></a>诸有情得是菩萨所施资具无所乏少，<a id="a-Gh"></a>便能发起身心精进，<a id="a-Gi"></a>修诸善法速得圆满；<a id="a-Gj"></a>由诸善法得圆满故，<a id="a-Gk"></a>渐次引生诸无漏法，<a id="a-Gl"></a>由无漏法或得预流、<a id="a-Gm"></a>一来、<a id="a-Gn"></a>不还、<a id="a-Go"></a>阿罗汉果，<a id="a-Gp"></a>或有获得独觉菩提，<a id="a-Gq"></a>或有趣入诸菩萨地，<a id="a-Gr"></a>渐得无上正等菩提。</p>
  <p id="aGs">“善现，<a id="a-Gt"></a>是菩萨摩诃萨安住布施波罗蜜多，<a id="a-Gu"></a>自行精进，<a id="a-Gv"></a>亦劝他行精进，<a id="a-Gw"></a>无倒称扬行精进法，<a id="a-Gx"></a>欢喜赞叹行精进者。<a id="a-Gy"></a>如是，<a id="a-Gz"></a>善现，<a id="a-H0"></a>诸菩萨摩诃萨安住布施波罗蜜多，<a id="a-H1"></a>令诸有情远离懈怠，<a id="a-H2"></a>勤修诸善速得解脱。</p>
  <p id="aH3">“复次，<a id="a-H4"></a>善现，<a id="a-H5"></a>诸菩萨摩诃萨安住布施波罗蜜多，<a id="a-H6"></a>见诸有情散乱失念，<a id="a-H7"></a>深生怜愍而告之言：<a id="a-H8"></a>‘汝等何缘不修静虑，<a id="a-H9"></a>散乱失念，<a id="a-HA"></a>沉沦生死？<a id="a-HB"></a>’彼作是言：<a id="a-HC"></a>‘我乏资具，<a id="a-HD"></a>故于静虑不能修习。<a id="a-HE"></a>’菩萨告言：<a id="a-HF"></a>‘我能施汝所乏资具，<a id="a-HG"></a>汝等从今不应复起虚妄寻伺，<a id="a-HH"></a>攀缘内外扰乱自心。<a id="a-HI"></a>’时，<a id="a-HJ"></a>诸有情得是菩萨所施资具无所乏少，<a id="a-HK"></a>便能伏断虚妄寻伺入初静虑，<a id="a-HL"></a>渐次复入第二、<a id="a-HM"></a>第三、<a id="a-HN"></a>第四静虑，<a id="a-HO"></a>依诸静虑复能发起慈、<a id="a-HP"></a>悲、<a id="a-HQ"></a>喜、<a id="a-HR"></a>舍四种梵住；<a id="a-HS"></a>静虑、<a id="a-HT"></a>无量为所依止，<a id="a-HU"></a>复能渐入四无色定，<a id="a-HV"></a>静虑、<a id="a-HW"></a>无量、<a id="a-HX"></a>无色调心令柔软已，<a id="a-HY"></a>修四念住、<a id="a-HZ"></a>四正断、<a id="a-Ha"></a>四神足、<a id="a-Hb"></a>五根、<a id="a-Hc"></a>五力、<a id="a-Hd"></a>七等觉支、<a id="a-He"></a>八圣道支、<a id="a-Hf"></a>空、<a id="a-Hg"></a>无相、<a id="a-Hh"></a>无愿解脱门等种种善法，<a id="a-Hi"></a>随其所应得三乘果，<a id="a-Hj"></a>谓或证得声闻涅槃，<a id="a-Hk"></a>或有证得独觉涅槃，<a id="a-Hl"></a>或证无上正等菩提。</p>
  <p id="aHm">“善现，<a id="a-Hn"></a>是菩萨摩诃萨安住布施波罗蜜多，<a id="a-Ho"></a>自修静虑，<a id="a-Hp"></a>亦劝他修静虑，<a id="a-Hq"></a>无倒称扬修静虑法、<a id="a-Hr"></a>欢喜赞叹修静虑者。<a id="a-Hs"></a>如是，<a id="a-Ht"></a>善现，<a id="a-Hu"></a>诸菩萨摩诃萨安住布施波罗蜜多，<a id="a-Hv"></a>劝诸有情远离散乱，<a id="a-Hw"></a>修诸静虑作大饶益。</p>
  <p id="aHx">“复次，<a id="a-Hy"></a>善现，<a id="a-Hz"></a>诸菩萨摩诃萨安住布施波罗蜜多，<a id="a-I0"></a>见诸有情愚痴颠倒，<a id="a-I1"></a>深生怜愍而告之言：<a id="a-I2"></a>‘汝等何缘不修般若，<a id="a-I3"></a>愚痴颠倒生死轮回？<a id="a-I4"></a>’彼作是言：<a id="a-I5"></a>“我乏资具，<a id="a-I6"></a>于胜智慧不能修习。<a id="a-I7"></a>’菩萨告言：<a id="a-I8"></a>‘我能施汝所乏资具，<a id="a-I9"></a>汝可受之。<a id="a-IA"></a>先修布施、<a id="a-IB"></a>净戒、<a id="a-IC"></a>安忍、<a id="a-ID"></a>精进、<a id="a-IE"></a>静虑得圆满已，<a id="a-IF"></a>应审观察诸法实相修行般若波罗蜜多，<a id="a-IG"></a>谓于尔时应审观察为有少法而可得不？<a id="a-IH"></a>谓若我，<a id="a-II"></a>若有情、<a id="a-IJ"></a>命者、<a id="a-IK"></a>生者、<a id="a-IL"></a>养者、<a id="a-IM"></a>士夫、<a id="a-IN"></a>补特伽罗、<a id="a-IO"></a>意生、<a id="a-IP"></a>儒童、<a id="a-IQ"></a>作者、<a id="a-IR"></a>使作者、<a id="a-IS"></a>起者、<a id="a-IT"></a>使起者、<a id="a-IU"></a>受者、<a id="a-IV"></a>使受者、<a id="a-IW"></a>知者、<a id="a-IX"></a>使知者、<a id="a-IY"></a>见者、<a id="a-IZ"></a>使见者，<a id="a-Ia"></a>为可得不？<a id="a-Ib"></a>若色，<a id="a-Ic"></a>若受、<a id="a-Id"></a>想、<a id="a-Ie"></a>行、<a id="a-If"></a>识，<a id="a-Ig"></a>为可得不？<a id="a-Ih"></a>若眼处，<a id="a-Ii"></a>若耳、<a id="a-Ij"></a>鼻、<a id="a-Ik"></a>舌、<a id="a-Il"></a>身、<a id="a-Im"></a>意处，<a id="a-In"></a>为可得不？<a id="a-Io"></a>若色处，<a id="a-Ip"></a>若声、<a id="a-Iq"></a>香、<a id="a-Ir"></a>味、<a id="a-Is"></a>触、<a id="a-It"></a>法处，<a id="a-Iu"></a>为可得不？<a id="a-Iv"></a>若眼界，<a id="a-Iw"></a>若耳、<a id="a-Ix"></a>鼻、<a id="a-Iy"></a>舌、<a id="a-Iz"></a>身、<a id="a-J0"></a>意界，<a id="a-J1"></a>为可得不？<a id="a-J2"></a>若色界，<a id="a-J3"></a>若声、<a id="a-J4"></a>香、<a id="a-J5"></a>味、<a id="a-J6"></a>触、<a id="a-J7"></a>法界，<a id="a-J8"></a>为可得不？<a id="a-J9"></a>若眼识界，<a id="a-JA"></a>若耳、<a id="a-JB"></a>鼻、<a id="a-JC"></a>舌、<a id="a-JD"></a>身、<a id="a-JE"></a>意识界，<a id="a-JF"></a>为可得不？<a id="a-JG"></a>若眼触，<a id="a-JH"></a>若耳、<a id="a-JI"></a>鼻、<a id="a-JJ"></a>舌、<a id="a-JK"></a>身、<a id="a-JL"></a>意触，<a id="a-JM"></a>为可得不？<a id="a-JN"></a>若眼触为缘所生诸受，<a id="a-JO"></a>若耳、<a id="a-JP"></a>鼻、<a id="a-JQ"></a>舌、<a id="a-JR"></a>身、<a id="a-JS"></a>意触为缘所生诸受，<a id="a-JT"></a>为可得不？<a id="a-JU"></a>若地界，<a id="a-JV"></a>若水、<a id="a-JW"></a>火、<a id="a-JX"></a>风、<a id="a-JY"></a>空、<a id="a-JZ"></a>识界，<a id="a-Ja"></a>为可得不？<a id="a-Jb"></a>若因缘，<a id="a-Jc"></a>若等无间缘、<a id="a-Jd"></a>所缘缘、<a id="a-Je"></a>增上缘，<a id="a-Jf"></a>为可得不？<a id="a-Jg"></a>若从缘所生诸法，<a id="a-Jh"></a>为可得不？<a id="a-Ji"></a>若无明，<a id="a-Jj"></a>若行、<a id="a-Jk"></a>识、<a id="a-Jl"></a>名色、<a id="a-Jm"></a>六处、<a id="a-Jn"></a>触、<a id="a-Jo"></a>受、<a id="a-Jp"></a>爱、<a id="a-Jq"></a>取、<a id="a-Jr"></a>有、<a id="a-Js"></a>生、<a id="a-Jt"></a>老死愁叹苦忧恼，<a id="a-Ju"></a>为可得不？<a id="a-Jv"></a>若欲界，<a id="a-Jw"></a>若色、<a id="a-Jx"></a>无色界，<a id="a-Jy"></a>为可得不？<a id="a-Jz"></a>若布施波罗蜜多，<a id="a-K0"></a>若净戒、<a id="a-K1"></a>安忍、<a id="a-K2"></a>精进、<a id="a-K3"></a>静虑、<a id="a-K4"></a>般若波罗蜜多，<a id="a-K5"></a>为可得不？<a id="a-K6"></a>若内空，<a id="a-K7"></a>若外空、<a id="a-K8"></a>内外空、<a id="a-K9"></a>空空、<a id="a-KA"></a>大空、<a id="a-KB"></a>胜义空、<a id="a-KC"></a>有为空、<a id="a-KD"></a>无为空、<a id="a-KE"></a>毕竟空、<a id="a-KF"></a>无际空、<a id="a-KG"></a>散空、<a id="a-KH"></a>无变异空、<a id="a-KI"></a>本性空、<a id="a-KJ"></a>自相空、<a id="a-KK"></a>共相空、<a id="a-KL"></a>一切法空、<a id="a-KM"></a>不可得空、<a id="a-KN"></a>无性空、<a id="a-KO"></a>自性空、<a id="a-KP"></a>无性自性空，<a id="a-KQ"></a>为可得不？<a id="a-KR"></a>若四念住，<a id="a-KS"></a>若四正断、<a id="a-KT"></a>四神足、<a id="a-KU"></a>五根、<a id="a-KV"></a>五力、<a id="a-KW"></a>七等觉支、<a id="a-KX"></a>八圣道支，<a id="a-KY"></a>为可得不？<a id="a-KZ"></a>若苦圣谛，<a id="a-Ka"></a>若集、<a id="a-Kb"></a>灭、<a id="a-Kc"></a>道圣谛，<a id="a-Kd"></a>为可得不？<a id="a-Ke"></a>若四静虑，<a id="a-Kf"></a>若四无量、<a id="a-Kg"></a>四无色定，<a id="a-Kh"></a>为可得不？<a id="a-Ki"></a>若八解脱，<a id="a-Kj"></a>若八胜处、<a id="a-Kk"></a>九次第定、<a id="a-Kl"></a>十遍处，<a id="a-Km"></a>为可得不？<a id="a-Kn"></a>若陀罗尼门，<a id="a-Ko"></a>若三摩地门，<a id="a-Kp"></a>为可得不？<a id="a-Kq"></a>若空解脱门，<a id="a-Kr"></a>若无相、<a id="a-Ks"></a>无愿解脱门，<a id="a-Kt"></a>为可得不？<a id="a-Ku"></a>若极喜地，<a id="a-Kv"></a>若离垢地、<a id="a-Kw"></a>发光地、<a id="a-Kx"></a>焰慧地、<a id="a-Ky"></a>极难胜地、<a id="a-Kz"></a>现前地、<a id="a-L0"></a>远行地、<a id="a-L1"></a>不动地、<a id="a-L2"></a>善慧地、<a id="a-L3"></a>法云地，<a id="a-L4"></a>为可得不？<a id="a-L5"></a>若五眼，<a id="a-L6"></a>若六神通，<a id="a-L7"></a>为可得不？<a id="a-L8"></a>若佛十力，<a id="a-L9"></a>若四无所畏、<a id="a-LA"></a>四无礙解、<a id="a-LB"></a>大慈、<a id="a-LC"></a>大悲、<a id="a-LD"></a>大喜、<a id="a-LE"></a>大舍、<a id="a-LF"></a>十八佛不共法，<a id="a-LG"></a>为可得不？<a id="a-LH"></a>若无忘失法，<a id="a-LI"></a>若恒住舍性，<a id="a-LJ"></a>为可得不？<a id="a-LK"></a>若一切智，<a id="a-LL"></a>若道相智、<a id="a-LM"></a>一切相智，<a id="a-LN"></a>为可得不？<a id="a-LO"></a>若预流果，<a id="a-LP"></a>若一来、<a id="a-LQ"></a>不还、<a id="a-LR"></a>阿罗汉果、<a id="a-LS"></a>独觉菩提，<a id="a-LT"></a>为可得不？<a id="a-LU"></a>若一切菩萨摩诃萨行，<a id="a-LV"></a>若诸佛无上正等菩提，<a id="a-LW"></a>为可得不？<a id="a-LX"></a>’”</p>
  <p id="aLY">“彼诸有情既得资具无所乏少，<a id="a-LZ"></a>依菩萨语先修布施、<a id="a-La"></a>净戒、<a id="a-Lb"></a>安忍、<a id="a-Lc"></a>精进、<a id="a-Ld"></a>静虑；<a id="a-Le"></a>得圆满已，<a id="a-Lf"></a>复审观察诸法实相，<a id="a-Lg"></a>修行般若波罗蜜多；<a id="a-Lh"></a>审观察时如先所说，<a id="a-Li"></a>诸法实性皆不可得，<a id="a-Lj"></a>不可得故无所执著，<a id="a-Lk"></a>不执著故不见少法有生有灭、<a id="a-Ll"></a>有染有净。<a id="a-Lm"></a>彼于诸法无所得时，<a id="a-Ln"></a>于一切处不起分别，<a id="a-Lo"></a>谓不分别：<a id="a-Lp"></a>此是地狱，<a id="a-Lq"></a>此是傍生，<a id="a-Lr"></a>此是鬼界，<a id="a-Ls"></a>此是阿素洛，<a id="a-Lt"></a>此是人，<a id="a-Lu"></a>此是天；<a id="a-Lv"></a>此是持戒，<a id="a-Lw"></a>此是犯戒；<a id="a-Lx"></a>此是异生，<a id="a-Ly"></a>此是圣者；<a id="a-Lz"></a>此是预流，<a id="a-M0"></a>此是一来，<a id="a-M1"></a>此是不还，<a id="a-M2"></a>此是阿罗汉，<a id="a-M3"></a>此是独觉，<a id="a-M4"></a>此是菩萨，<a id="a-M5"></a>此是如来；<a id="a-M6"></a>此是有为法，<a id="a-M7"></a>此是无为法。<a id="a-M8"></a>彼由如是无分别故，<a id="a-M9"></a>随其所应渐次证得三乘涅槃，<a id="a-MA"></a>谓声闻乘、<a id="a-MB"></a>或独觉乘、<a id="a-MC"></a>或无上乘。</p>
  <p id="aMD">“善现，<a id="a-ME"></a>是菩萨摩诃萨安住布施波罗蜜多，<a id="a-MF"></a>自修般若，<a id="a-MG"></a>亦劝他修般若，<a id="a-MH"></a>无倒称扬修般若法，<a id="a-MI"></a>欢喜赞叹修般若者。<a id="a-MJ"></a>如是，<a id="a-MK"></a>善现，<a id="a-ML"></a>诸菩萨摩诃萨安住布施波罗蜜多，<a id="a-MM"></a>劝诸有情修行般若，<a id="a-MN"></a>令获殊胜利益安乐。</p>
  <p id="aMO">“复次，<a id="a-MP"></a>善现，<a id="a-MQ"></a>诸菩萨摩诃萨安住布施波罗蜜多，<a id="a-MR"></a>自行布施、<a id="a-MS"></a>净戒、<a id="a-MT"></a>安忍、<a id="a-MU"></a>精进、<a id="a-MV"></a>静虑、<a id="a-MW"></a>般若波罗蜜多，<a id="a-MX"></a>亦劝他行布施、<a id="a-MY"></a>净戒、<a id="a-MZ"></a>安忍、<a id="a-Ma"></a>精进、<a id="a-Mb"></a>静虑、<a id="a-Mc"></a>般若波罗蜜多已，<a id="a-Md"></a>复见有情轮回诸趣，<a id="a-Me"></a>受无量苦未得解脱，<a id="a-Mf"></a>欲令彼脱生死苦故，<a id="a-Mg"></a>先以种种资具饶益，<a id="a-Mh"></a>后以出世诸无漏法，<a id="a-Mi"></a>方便善巧而摄受之。<a id="a-Mj"></a>彼诸有情既得资具无所乏少，<a id="a-Mk"></a>身心勇决，<a id="a-Ml"></a>能住内空，<a id="a-Mm"></a>外空、<a id="a-Mn"></a>内外空、<a id="a-Mo"></a>空空、<a id="a-Mp"></a>大空、<a id="a-Mq"></a>胜义空、<a id="a-Mr"></a>有为空、<a id="a-Ms"></a>无为空、<a id="a-Mt"></a>毕竟空、<a id="a-Mu"></a>无际空、<a id="a-Mv"></a>散空、<a id="a-Mw"></a>无变异空、<a id="a-Mx"></a>本性空、<a id="a-My"></a>自相空、<a id="a-Mz"></a>共相空、<a id="a-N0"></a>一切法空、<a id="a-N1"></a>不可得空、<a id="a-N2"></a>无性空、<a id="a-N3"></a>自性空、<a id="a-N4"></a>无性自性空，<a id="a-N5"></a>亦能修四念住、<a id="a-N6"></a>四正断、<a id="a-N7"></a>四神足、<a id="a-N8"></a>五根、<a id="a-N9"></a>五力、<a id="a-NA"></a>七等觉支、<a id="a-NB"></a>八圣道支，<a id="a-NC"></a>亦能住苦圣谛、<a id="a-ND"></a>集、<a id="a-NE"></a>灭、<a id="a-NF"></a>道圣谛，<a id="a-NG"></a>亦能修四静虑、<a id="a-NH"></a>四无量、<a id="a-NI"></a>四无色定，<a id="a-NJ"></a>亦能修八解脱、<a id="a-NK"></a>八胜处、<a id="a-NL"></a>九次第定、<a id="a-NM"></a>十遍处，<a id="a-NN"></a>亦能修陀罗尼门、<a id="a-NO"></a>三摩地门，<a id="a-NP"></a>亦能修空解脱门、<a id="a-NQ"></a>无相、<a id="a-NR"></a>无愿解脱门，<a id="a-NS"></a>亦能修极喜地、<a id="a-NT"></a>离垢地、<a id="a-NU"></a>发光地、<a id="a-NV"></a>焰慧地、<a id="a-NW"></a>极难胜地、<a id="a-NX"></a>现前地、<a id="a-NY"></a>远行地、<a id="a-NZ"></a>不动地、<a id="a-Na"></a>善慧地、<a id="a-Nb"></a>法云地，<a id="a-Nc"></a>亦能修五眼、<a id="a-Nd"></a>六神通，<a id="a-Ne"></a>亦能修佛十力、<a id="a-Nf"></a>四无所畏、<a id="a-Ng"></a>四无礙解、<a id="a-Nh"></a>大慈、<a id="a-Ni"></a>大悲、<a id="a-Nj"></a>大喜、<a id="a-Nk"></a>大舍、<a id="a-Nl"></a>十八佛不共法，<a id="a-Nm"></a>亦能修无忘失法、<a id="a-Nn"></a>恒住舍性，<a id="a-No"></a>亦能修一切智、<a id="a-Np"></a>道相智、<a id="a-Nq"></a>一切相智。<a id="a-Nr"></a>彼诸有情，<a id="a-Ns"></a>由无漏法所摄受故解脱生死。</p>
  <p id="aNt">“善现，<a id="a-Nu"></a>是菩萨摩诃萨安住布施波罗蜜多，<a id="a-Nv"></a>自行种种胜无漏法，<a id="a-Nw"></a>亦劝他行种种胜无漏法，<a id="a-Nx"></a>无倒称扬行种种胜无漏法，<a id="a-Ny"></a>欢喜赞叹行种种胜无漏法者。<a id="a-Nz"></a>如是，<a id="a-O0"></a>善现，<a id="a-O1"></a>诸菩萨摩诃萨安住布施波罗蜜多，<a id="a-O2"></a>以无漏法摄受有情，<a id="a-O3"></a>令脱生死获胜利乐。</p>
 </body>
</html>