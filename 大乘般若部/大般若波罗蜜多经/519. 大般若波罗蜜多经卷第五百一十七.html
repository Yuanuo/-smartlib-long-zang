<!doctype html>
<html id="z3IBT4u8M" data-ver="1311">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百一十七</h1>
  <h2 id="a2">第三分空相品第二十一之三</h2>
  <p id="a3">“复次，<a id="a-4"></a>善现，<a id="a-5"></a>有菩萨摩诃萨具修六种波罗蜜多，<a id="a-6"></a>见诸有情由恶业障，<a id="a-7"></a>所居大地高下不平，<a id="a-8"></a>堆阜沟坑，<a id="a-9"></a>秽草株杌，<a id="a-A"></a>毒刺荆棘，<a id="a-B"></a>不净充满。<a id="a-C"></a>见此事已，<a id="a-D"></a>作是思惟：<a id="a-E"></a>‘我当云何方便济拔诸有情类，<a id="a-F"></a>令永灭除诸恶业障，<a id="a-G"></a>所居之处地平如掌，<a id="a-H"></a>无诸秽草株杌等事？<a id="a-I"></a>’既思惟已，<a id="a-J"></a>作是愿言：<a id="a-K"></a>‘我当精勤无所顾恋，<a id="a-L"></a>修行六种波罗蜜多，<a id="a-M"></a>成熟有情，<a id="a-N"></a>严净佛土，<a id="a-O"></a>令速圆满疾能证得一切智智。<a id="a-P"></a>我佛土中，<a id="a-Q"></a>得无如是诸杂秽业，<a id="a-R"></a>所感大地有情居处，<a id="a-S"></a>其地平坦，<a id="a-T"></a>园林、<a id="a-U"></a>池沼、<a id="a-V"></a>诸妙香花间杂庄严甚可爱乐。<a id="a-W"></a>’善现当知，<a id="a-X"></a>是菩萨摩诃萨由此六种波罗蜜多，<a id="a-Y"></a>疾得圆满近能证得一切智智。</p>
  <p id="aZ">“复次，<a id="a-a"></a>善现，<a id="a-b"></a>有菩萨摩诃萨具修六种波罗蜜多，<a id="a-c"></a>见诸有情薄福德故，<a id="a-d"></a>所居大地无诸珍宝，<a id="a-e"></a>唯有种种土石瓦砾。<a id="a-f"></a>见此事已，<a id="a-g"></a>作是思惟：<a id="a-h"></a>‘我当云何济拔如是多罪少福诸有情类，<a id="a-i"></a>令所居处丰饶珍宝？<a id="a-j"></a>’既思惟已，<a id="a-k"></a>作是愿言：<a id="a-l"></a>‘我当精勤无所顾恋，<a id="a-m"></a>修行六种波罗蜜多，<a id="a-n"></a>成熟有情，<a id="a-o"></a>严净佛土，<a id="a-p"></a>令速圆满疾能证得一切智智。<a id="a-q"></a>我佛土中，<a id="a-r"></a>得无如是多罪少福诸有情类，<a id="a-s"></a>金沙布地，<a id="a-t"></a>处处皆有吠琉璃等众妙珍奇，<a id="a-u"></a>虽恒受用而无染著。<a id="a-v"></a>’善现当知，<a id="a-w"></a>是菩萨摩诃萨由此六种波罗蜜多，<a id="a-x"></a>疾得圆满近能证得一切智智。</p>
  <p id="ay">“复次，<a id="a-z"></a>善现，<a id="a-10"></a>有菩萨摩诃萨具修六种波罗蜜多，<a id="a-11"></a>见诸有情多所摄受深生爱著，<a id="a-12"></a>发起种种恶不善业。<a id="a-13"></a>见此事已，<a id="a-14"></a>作是思惟：<a id="a-15"></a>‘我当云何济拔如是多所摄受、<a id="a-16"></a>深生爱著诸有情类，<a id="a-17"></a>令其永离摄受爱著及所发起诸不善业？<a id="a-18"></a>’既思惟已，<a id="a-19"></a>作是愿言：<a id="a-1A"></a>‘我当精勤无所顾恋，<a id="a-1B"></a>修行六种波罗蜜多，<a id="a-1C"></a>成熟有情，<a id="a-1D"></a>严净佛土，<a id="a-1E"></a>令速圆满疾能证得一切智智。<a id="a-1F"></a>我佛土中，<a id="a-1G"></a>得无如是多所摄受、<a id="a-1H"></a>深生爱著、<a id="a-1I"></a>造诸恶业诸有情类，<a id="a-1J"></a>一切有情于色声等无所摄受，<a id="a-1K"></a>于诸资具不生爱著。<a id="a-1L"></a>’善现当知，<a id="a-1M"></a>是菩萨摩诃萨由此六种波罗蜜多，<a id="a-1N"></a>疾得圆满近能证得一切智智。</p>
  <p id="a1O">“复次，<a id="a-1P"></a>善现，<a id="a-1Q"></a>有菩萨摩诃萨具修六种波罗蜜多，<a id="a-1R"></a>见诸有情有四色类贵贱差别，<a id="a-1S"></a>谓刹帝利至戍达罗。<a id="a-1T"></a>见此事已，<a id="a-1U"></a>作是思惟：<a id="a-1V"></a>‘我当云何方便济拔诸有情类，<a id="a-1W"></a>令无如是贵贱差别？<a id="a-1X"></a>’既思惟已，<a id="a-1Y"></a>作是愿言：<a id="a-1Z"></a>‘我当精勤无所顾恋，<a id="a-1a"></a>修行六种波罗蜜多，<a id="a-1b"></a>成熟有情，<a id="a-1c"></a>严净佛土，<a id="a-1d"></a>令速圆满疾能证得一切智智。<a id="a-1e"></a>我佛土中，<a id="a-1f"></a>得无如是四种色类贵贱差别，<a id="a-1g"></a>一切有情同一色类，<a id="a-1h"></a>皆悉尊贵人趣所摄。<a id="a-1i"></a>’善现当知，<a id="a-1j"></a>是菩萨摩诃萨由此六种波罗蜜多，<a id="a-1k"></a>疾得圆满近能证得一切智智。</p>
  <p id="a1l">“复次，<a id="a-1m"></a>善现，<a id="a-1n"></a>有菩萨摩诃萨具修六种波罗蜜多，<a id="a-1o"></a>见诸有情有下、<a id="a-1p"></a>中、<a id="a-1q"></a>上家族差别。<a id="a-1r"></a>见此事已，<a id="a-1s"></a>作是思惟：<a id="a-1t"></a>‘我当云何方便济拔诸有情类，<a id="a-1u"></a>令无如是下、<a id="a-1v"></a>中、<a id="a-1w"></a>上品家族差别？<a id="a-1x"></a>’既思惟已，<a id="a-1y"></a>作是愿言：<a id="a-1z"></a>‘我当精勤无所顾恋，<a id="a-20"></a>修行六种波罗蜜多，<a id="a-21"></a>成熟有情，<a id="a-22"></a>严净佛土，<a id="a-23"></a>令速圆满疾能证得一切智智。<a id="a-24"></a>我佛土中，<a id="a-25"></a>得无如是下、<a id="a-26"></a>中、<a id="a-27"></a>上品家族差别，<a id="a-28"></a>一切有情皆同上品。<a id="a-29"></a>’善现当知，<a id="a-2A"></a>是菩萨摩诃萨由此六种波罗蜜多，<a id="a-2B"></a>疾得圆满近能证得一切智智。</p>
  <p id="a2C">“复次，<a id="a-2D"></a>善现，<a id="a-2E"></a>有菩萨摩诃萨具修六种波罗蜜多，<a id="a-2F"></a>见诸有情端正丑陋形色差别。<a id="a-2G"></a>见此事已，<a id="a-2H"></a>作是思惟：<a id="a-2I"></a>‘我当云何方便济拔诸有情类，<a id="a-2J"></a>令无如是端正丑陋形色差别？<a id="a-2K"></a>’既思惟已，<a id="a-2L"></a>作是愿言：<a id="a-2M"></a>‘我当精勤无所顾恋，<a id="a-2N"></a>修行六种波罗蜜多，<a id="a-2O"></a>成熟有情，<a id="a-2P"></a>严净佛土，<a id="a-2Q"></a>令速圆满疾能证得一切智智。<a id="a-2R"></a>我佛土中，<a id="a-2S"></a>得无如是端正丑陋形色差别诸有情类，<a id="a-2T"></a>一切有情皆真金色，<a id="a-2U"></a>端严殊妙，<a id="a-2V"></a>众所乐观，<a id="a-2W"></a>成就最胜圆满净色。<a id="a-2X"></a>’善现当知，<a id="a-2Y"></a>是菩萨摩诃萨由此六种波罗蜜多，<a id="a-2Z"></a>疾得圆满近能证得一切智智。</p>
  <p id="a2a">“复次，<a id="a-2b"></a>善现，<a id="a-2c"></a>有菩萨摩诃萨具修六种波罗蜜多，<a id="a-2d"></a>见诸有情系属主宰，<a id="a-2e"></a>诸有所作不得自在。<a id="a-2f"></a>见此事已，<a id="a-2g"></a>作是思惟：<a id="a-2h"></a>‘我当云何方便济拔诸有情类令得自在？<a id="a-2i"></a>’既思惟已，<a id="a-2j"></a>作是愿言：<a id="a-2k"></a>‘我当精勤无所顾恋，<a id="a-2l"></a>修行六种波罗蜜多，<a id="a-2m"></a>成熟有情，<a id="a-2n"></a>严净佛土，<a id="a-2o"></a>令速圆满疾能证得一切智智。<a id="a-2p"></a>我佛土中，<a id="a-2q"></a>诸有情类得无主宰，<a id="a-2r"></a>诸有所作皆得自在，<a id="a-2s"></a>乃至不见主宰形像，<a id="a-2t"></a>亦复不闻主宰名字，<a id="a-2u"></a>唯有如来、<a id="a-2v"></a>应、<a id="a-2w"></a>正等觉，<a id="a-2x"></a>以法统摄名为法王。<a id="a-2y"></a>’善现当知，<a id="a-2z"></a>是菩萨摩诃萨由此六种波罗蜜多，<a id="a-30"></a>疾得圆满近能证得一切智智。</p>
  <p id="a31">“复次，<a id="a-32"></a>善现，<a id="a-33"></a>有菩萨摩诃萨具修六种波罗蜜多，<a id="a-34"></a>见诸有情有地狱等诸趣差别。<a id="a-35"></a>见此事已，<a id="a-36"></a>作是思惟：<a id="a-37"></a>‘我当云何方便济拔诸有情类，<a id="a-38"></a>令无诸趣善恶差别？<a id="a-39"></a>’既思惟已，<a id="a-3A"></a>作是愿言：<a id="a-3B"></a>‘我当精勤无所顾恋，<a id="a-3C"></a>修行六种波罗蜜多，<a id="a-3D"></a>成熟有情，<a id="a-3E"></a>严净佛土，<a id="a-3F"></a>令速圆满疾能证得一切智智。<a id="a-3G"></a>我佛土中，<a id="a-3H"></a>得无诸趣善恶差别，<a id="a-3I"></a>乃至无有诸恶趣名，<a id="a-3J"></a>一切有情皆同一类等修一业，<a id="a-3K"></a>谓皆和合修行布施乃至般若波罗蜜多，<a id="a-3L"></a>安住内空乃至无性自性空，<a id="a-3M"></a>安住真如乃至不思议界，<a id="a-3N"></a>安住苦、<a id="a-3O"></a>集、<a id="a-3P"></a>灭、<a id="a-3Q"></a>道圣谛，<a id="a-3R"></a>修行四念住乃至八圣道支，<a id="a-3S"></a>修行四静虑、<a id="a-3T"></a>四无量、<a id="a-3U"></a>四无色定，<a id="a-3V"></a>修行空、<a id="a-3W"></a>无相、<a id="a-3X"></a>无愿解脱门，<a id="a-3Y"></a>修行八解脱乃至十遍处，<a id="a-3Z"></a>修行菩萨摩诃萨地，<a id="a-3a"></a>修行陀罗尼门、<a id="a-3b"></a>三摩地门，<a id="a-3c"></a>修行五眼、<a id="a-3d"></a>六神通，<a id="a-3e"></a>修行如来十力乃至十八佛不共法，<a id="a-3f"></a>修行大慈、<a id="a-3g"></a>大悲、<a id="a-3h"></a>大喜、<a id="a-3i"></a>大舍，<a id="a-3j"></a>修行诸相随好之因，<a id="a-3k"></a>修行无忘失法、<a id="a-3l"></a>恒住舍性，<a id="a-3m"></a>修行一切智、<a id="a-3n"></a>道相智、<a id="a-3o"></a>一切相智，<a id="a-3p"></a>修行菩萨摩诃萨行及佛无上正等菩提。<a id="a-3q"></a>’善现当知，<a id="a-3r"></a>是菩萨摩诃萨由此六种波罗蜜多，<a id="a-3s"></a>疾得圆满近能证得一切智智。</p>
  <p id="a3t">“复次，<a id="a-3u"></a>善现，<a id="a-3v"></a>有菩萨摩诃萨具修六种波罗蜜多，<a id="a-3w"></a>见诸有情四生差别。<a id="a-3x"></a>见此事已，<a id="a-3y"></a>作是思惟：<a id="a-3z"></a>‘我当云何方便济拔诸有情类令无如是四生差别？<a id="a-40"></a>’既思惟已，<a id="a-41"></a>作是愿言：<a id="a-42"></a>‘我当精勤无所顾恋，<a id="a-43"></a>修行六种波罗蜜多，<a id="a-44"></a>成熟有情，<a id="a-45"></a>严净佛土，<a id="a-46"></a>令速圆满疾能证得一切智智。<a id="a-47"></a>我佛土中，<a id="a-48"></a>得无如是四生差别，<a id="a-49"></a>诸有情类同受化生。<a id="a-4A"></a>’善现当知，<a id="a-4B"></a>是菩萨摩诃萨由此六种波罗蜜多，<a id="a-4C"></a>疾得圆满近能证得一切智智。</p>
  <p id="a4D">“复次，<a id="a-4E"></a>善现，<a id="a-4F"></a>有菩萨摩诃萨具修六种波罗蜜多，<a id="a-4G"></a>见诸有情无五通慧，<a id="a-4H"></a>诸有所作不得自在。<a id="a-4I"></a>见此事已，<a id="a-4J"></a>作是思惟：<a id="a-4K"></a>‘我当云何方便济拔诸有情类皆令获得五神通慧？<a id="a-4L"></a>’既思惟已，<a id="a-4M"></a>作是愿言：<a id="a-4N"></a>‘我当精勤无所顾恋，<a id="a-4O"></a>修行六种波罗蜜多，<a id="a-4P"></a>成熟有情，<a id="a-4Q"></a>严净佛土，<a id="a-4R"></a>令速圆满疾能证得一切智智。<a id="a-4S"></a>我佛土中诸有情类，<a id="a-4T"></a>皆具成就五胜神通。<a id="a-4U"></a>’善现当知，<a id="a-4V"></a>是菩萨摩诃萨由此六种波罗蜜多，<a id="a-4W"></a>疾得圆满近能证得一切智智。</p>
  <p id="a4X">“复次，<a id="a-4Y"></a>善现，<a id="a-4Z"></a>有菩萨摩诃萨具修六种波罗蜜多，<a id="a-4a"></a>见诸有情受用段食，<a id="a-4b"></a>身有种种大小便利，<a id="a-4c"></a>脓血臭秽深可厌舍。<a id="a-4d"></a>见此事已，<a id="a-4e"></a>作是思惟：<a id="a-4f"></a>‘我当云何方便济拔诸有情类，<a id="a-4g"></a>令其身中无此秽恶？<a id="a-4h"></a>’既思惟已，<a id="a-4i"></a>作是愿言：<a id="a-4j"></a>‘我当精勤无所顾恋，<a id="a-4k"></a>修行六种波罗蜜多，<a id="a-4l"></a>成熟有情，<a id="a-4m"></a>严净佛土，<a id="a-4n"></a>令速圆满疾能证得一切智智。<a id="a-4o"></a>我佛土中诸有情类，<a id="a-4p"></a>唯同受用妙法喜食，<a id="a-4q"></a>其身香洁无诸便秽。<a id="a-4r"></a>’善现当知，<a id="a-4s"></a>是菩萨摩诃萨由此六种波罗蜜多，<a id="a-4t"></a>疾得圆满近能证得一切智智。</p>
  <p id="a4u">“复次，<a id="a-4v"></a>善现，<a id="a-4w"></a>有菩萨摩诃萨具修六种波罗蜜多，<a id="a-4x"></a>见诸有情身光匮乏，<a id="a-4y"></a>诸有所作须求灯炬。<a id="a-4z"></a>见此事已，<a id="a-50"></a>作是思惟：<a id="a-51"></a>‘我当云何方便济拔诸有情类，<a id="a-52"></a>令离如是阙光明身？<a id="a-53"></a>’既思惟已，<a id="a-54"></a>作是愿言：<a id="a-55"></a>‘我当精勤无所顾恋，<a id="a-56"></a>修行六种波罗蜜多，<a id="a-57"></a>成熟有情，<a id="a-58"></a>严净佛土，<a id="a-59"></a>令速圆满疾能证得一切智智。<a id="a-5A"></a>我佛土中诸有情类，<a id="a-5B"></a>身具光明不假外照。<a id="a-5C"></a>’善现当知，<a id="a-5D"></a>是菩萨摩诃萨由此六种波罗蜜多疾得圆满近能证得一切智智。</p>
  <p id="a5E">“复次，<a id="a-5F"></a>善现，<a id="a-5G"></a>有菩萨摩诃萨具修六种波罗蜜多，<a id="a-5H"></a>见诸有情所居之土，<a id="a-5I"></a>有昼、<a id="a-5J"></a>有夜、<a id="a-5K"></a>有月、<a id="a-5L"></a>半月，<a id="a-5M"></a>时节岁数转变非恒。<a id="a-5N"></a>见此事已，<a id="a-5O"></a>作是思惟：<a id="a-5P"></a>‘我当云何方便济拔诸有情类，<a id="a-5Q"></a>令所居处无昼夜等时节变易？<a id="a-5R"></a>’既思惟已，<a id="a-5S"></a>作是愿言：<a id="a-5T"></a>‘我当精勤无所顾恋，<a id="a-5U"></a>修行六种波罗蜜多，<a id="a-5V"></a>成熟有情，<a id="a-5W"></a>严净佛土，<a id="a-5X"></a>令速圆满疾能证得一切智智。<a id="a-5Y"></a>我佛土中，<a id="a-5Z"></a>得无昼夜、<a id="a-5a"></a>月半月等时节及名。<a id="a-5b"></a>’善现当知，<a id="a-5c"></a>是菩萨摩诃萨由此六种波罗蜜多，<a id="a-5d"></a>疾得圆满近能证得一切智智。</p>
  <p id="a5e">“复次，<a id="a-5f"></a>善现，<a id="a-5g"></a>有菩萨摩诃萨具修六种波罗蜜多，<a id="a-5h"></a>见诸有情寿量短促。<a id="a-5i"></a>见此事已，<a id="a-5j"></a>作是思惟：<a id="a-5k"></a>‘我当云何方便济拔诸有情类，<a id="a-5l"></a>令离如是寿量短促？<a id="a-5m"></a>’既思惟已，<a id="a-5n"></a>作是愿言：<a id="a-5o"></a>‘我当精勤无所顾恋，<a id="a-5p"></a>修行六种波罗蜜多，<a id="a-5q"></a>成熟有情，<a id="a-5r"></a>严净佛土，<a id="a-5s"></a>令速圆满疾能证得一切智智。<a id="a-5t"></a>我佛土中诸有情类，<a id="a-5u"></a>寿量长远劫数难知。<a id="a-5v"></a>’善现当知，<a id="a-5w"></a>是菩萨摩诃萨由此六种波罗蜜多，<a id="a-5x"></a>疾得圆满近能证得一切智智。</p>
  <p id="a5y">“复次，<a id="a-5z"></a>善现，<a id="a-60"></a>有菩萨摩诃萨具修六种波罗蜜多，<a id="a-61"></a>见诸有情身无相好。<a id="a-62"></a>见此事已，<a id="a-63"></a>作是思惟：<a id="a-64"></a>‘我当云何方便济拔诸有情类令得相好？<a id="a-65"></a>’既思惟已，<a id="a-66"></a>作是愿言：<a id="a-67"></a>‘我当精勤无所顾恋，<a id="a-68"></a>修行六种波罗蜜多，<a id="a-69"></a>成熟有情，<a id="a-6A"></a>严净佛土，<a id="a-6B"></a>令速圆满疾能证得一切智智。<a id="a-6C"></a>我佛土中诸有情类，<a id="a-6D"></a>具三十二大士夫相，<a id="a-6E"></a>八十随好圆满庄严，<a id="a-6F"></a>有情见之生净胜喜。<a id="a-6G"></a>’善现当知，<a id="a-6H"></a>是菩萨摩诃萨由此六种波罗蜜多，<a id="a-6I"></a>疾得圆满近能证得一切智智。</p>
  <p id="a6J">“复次，<a id="a-6K"></a>善现，<a id="a-6L"></a>有菩萨摩诃萨具修六种波罗蜜多，<a id="a-6M"></a>见有情类阙诸善根。<a id="a-6N"></a>见此事已，<a id="a-6O"></a>作是思惟：<a id="a-6P"></a>‘我当云何方便济拔诸有情类令具善根？<a id="a-6Q"></a>’既思惟已，<a id="a-6R"></a>作是愿言：<a id="a-6S"></a>‘我当精勤无所顾恋，<a id="a-6T"></a>修行六种波罗蜜多，<a id="a-6U"></a>成熟有情，<a id="a-6V"></a>严净佛土，<a id="a-6W"></a>令速圆满疾能证得一切智智。<a id="a-6X"></a>我佛土中诸有情类，<a id="a-6Y"></a>一切成就净胜善根，<a id="a-6Z"></a>由此善根能办种种上妙供具供养诸佛，<a id="a-6a"></a>乘斯福力随所生处，<a id="a-6b"></a>复能供养诸佛世尊。<a id="a-6c"></a>’善现当知，<a id="a-6d"></a>是菩萨摩诃萨由此六种波罗蜜多，<a id="a-6e"></a>疾得圆满近能证得一切智智。</p>
  <p id="a6f">“复次，<a id="a-6g"></a>善现，<a id="a-6h"></a>有菩萨摩诃萨具修六种波罗蜜多，<a id="a-6i"></a>见诸有情具身心病。<a id="a-6j"></a>身病有四，<a id="a-6k"></a>谓风、<a id="a-6l"></a>热、<a id="a-6m"></a>痰及诸杂病。<a id="a-6n"></a>心病亦四，<a id="a-6o"></a>谓贪、<a id="a-6p"></a>嗔、<a id="a-6q"></a>痴及慢等病。<a id="a-6r"></a>见此事已，<a id="a-6s"></a>作是思惟：<a id="a-6t"></a>‘我当云何方便济拔身心病苦诸有情类？<a id="a-6u"></a>’既思惟已，<a id="a-6v"></a>作是愿言：<a id="a-6w"></a>‘我当精勤无所顾恋，<a id="a-6x"></a>修行六种波罗蜜多，<a id="a-6y"></a>成熟有情，<a id="a-6z"></a>严净佛土，<a id="a-70"></a>令速圆满疾能证得一切智智。<a id="a-71"></a>我佛土中，<a id="a-72"></a>得无如是身心病苦诸有情类，<a id="a-73"></a>乃至无有身心病名。<a id="a-74"></a>’善现当知，<a id="a-75"></a>是菩萨摩诃萨由此六种波罗蜜多，<a id="a-76"></a>疾得圆满近能证得一切智智。</p>
  <p id="a77">“复次，<a id="a-78"></a>善现，<a id="a-79"></a>有菩萨摩诃萨具修六种波罗蜜多，<a id="a-7A"></a>见诸有情种种意乐三乘差别。<a id="a-7B"></a>见此事已，<a id="a-7C"></a>作是思惟：<a id="a-7D"></a>‘我当云何方便济拔意乐狭劣诸有情类，<a id="a-7E"></a>令其弃舍二乘意乐，<a id="a-7F"></a>唯令趣向无上大乘？<a id="a-7G"></a>’既思惟已，<a id="a-7H"></a>作是愿言：<a id="a-7I"></a>‘我当精勤无所顾恋，<a id="a-7J"></a>修行六种波罗蜜多，<a id="a-7K"></a>成熟有情，<a id="a-7L"></a>严净佛土，<a id="a-7M"></a>令速圆满疾能证得一切智智。<a id="a-7N"></a>我佛土中诸有情类，<a id="a-7O"></a>唯求无上正等菩提，<a id="a-7P"></a>不乐声闻、<a id="a-7Q"></a>独觉乘果，<a id="a-7R"></a>乃至无有二乘之名。<a id="a-7S"></a>’善现当知，<a id="a-7T"></a>是菩萨摩诃萨由此六种波罗蜜多疾得圆满近能证得一切智智。</p>
  <p id="a7U">“复次，<a id="a-7V"></a>善现，<a id="a-7W"></a>有菩萨摩诃萨具修六种波罗蜜多，<a id="a-7X"></a>见诸有情怀增上慢，<a id="a-7Y"></a>未舍谓舍，<a id="a-7Z"></a>未得谓得。<a id="a-7a"></a>见此事已，<a id="a-7b"></a>作是思惟：<a id="a-7c"></a>‘我当云何方便济拔诸有情类，<a id="a-7d"></a>令其弃舍增上慢结？<a id="a-7e"></a>’既思惟已，<a id="a-7f"></a>作是愿言：<a id="a-7g"></a>‘我当精勤无所顾恋，<a id="a-7h"></a>修行六种波罗蜜多，<a id="a-7i"></a>成熟有情，<a id="a-7j"></a>严净佛土，<a id="a-7k"></a>令速圆满，<a id="a-7l"></a>疾能证得一切智智。<a id="a-7m"></a>我佛土中，<a id="a-7n"></a>得无如是增上慢者，<a id="a-7o"></a>一切有情如实知见所舍所得。<a id="a-7p"></a>’善现当知，<a id="a-7q"></a>是菩萨摩诃萨由此六种波罗蜜多，<a id="a-7r"></a>疾得圆满近能证得一切智智。</p>
  <p id="a7s">“复次，<a id="a-7t"></a>善现，<a id="a-7u"></a>有菩萨摩诃萨具修六种波罗蜜多，<a id="a-7v"></a>见诸有情多生执著，<a id="a-7w"></a>谓执著色蕴，<a id="a-7x"></a>执著受、<a id="a-7y"></a>想、<a id="a-7z"></a>行、<a id="a-80"></a>识蕴，<a id="a-81"></a>广说乃至执著菩萨摩诃萨行，<a id="a-82"></a>执著无上正等菩提。<a id="a-83"></a>见此事已，<a id="a-84"></a>作是思惟：<a id="a-85"></a>‘我当云何方便济拔诸有情类令离执著？<a id="a-86"></a>’既思惟已，<a id="a-87"></a>作是愿言：<a id="a-88"></a>‘我当精勤无所顾恋，<a id="a-89"></a>修行六种波罗蜜多，<a id="a-8A"></a>成熟有情，<a id="a-8B"></a>严净佛土，<a id="a-8C"></a>令速圆满，<a id="a-8D"></a>疾能证得一切智智。<a id="a-8E"></a>我佛土中诸有情类，<a id="a-8F"></a>无如是等种种执著。<a id="a-8G"></a>’善现当知，<a id="a-8H"></a>是菩萨摩诃萨由此六种波罗蜜多，<a id="a-8I"></a>疾得圆满近能证得一切智智。</p>
  <p id="a8J">“复次，<a id="a-8K"></a>善现，<a id="a-8L"></a>有菩萨摩诃萨具修六种波罗蜜多，<a id="a-8M"></a>见有如来、<a id="a-8N"></a>应、<a id="a-8O"></a>正等觉寿量、<a id="a-8P"></a>光明、<a id="a-8Q"></a>弟子众数皆有分限。<a id="a-8R"></a>见此事已，<a id="a-8S"></a>作是思惟：<a id="a-8T"></a>‘我云何得寿量光明、<a id="a-8U"></a>弟子众数皆无分限？<a id="a-8V"></a>’既思惟已，<a id="a-8W"></a>作是愿言：<a id="a-8X"></a>‘我当精勤无所顾恋，<a id="a-8Y"></a>修行六种波罗蜜多，<a id="a-8Z"></a>成熟有情，<a id="a-8a"></a>严净佛土，<a id="a-8b"></a>令速圆满疾能证得一切智智。<a id="a-8c"></a>我时所有寿量、<a id="a-8d"></a>光明、<a id="a-8e"></a>弟子众数，<a id="a-8f"></a>皆无分限。<a id="a-8g"></a>’善现当知，<a id="a-8h"></a>是菩萨摩诃萨由此六种波罗蜜多，<a id="a-8i"></a>疾得圆满近能证得一切智智。</p>
  <p id="a8j">“复次，<a id="a-8k"></a>善现，<a id="a-8l"></a>有菩萨摩诃萨具修六种波罗蜜多，<a id="a-8m"></a>见有如来、<a id="a-8n"></a>应、<a id="a-8o"></a>正等觉所居之土周圆有量。<a id="a-8p"></a>见此事已，<a id="a-8q"></a>作是思惟：<a id="a-8r"></a>‘我当云何得所居土周圆无量安隐丰乐？<a id="a-8s"></a>’既思惟已，<a id="a-8t"></a>作是愿言：<a id="a-8u"></a>‘我当精勤无所顾恋，<a id="a-8v"></a>修行六种波罗蜜多，<a id="a-8w"></a>成熟有情，<a id="a-8x"></a>严净佛土，<a id="a-8y"></a>令速圆满疾能证得一切智智。<a id="a-8z"></a>十方各如殑伽沙界合为一土，<a id="a-90"></a>安隐丰乐，<a id="a-91"></a>我住其中，<a id="a-92"></a>说法教化无量无数无边有情。<a id="a-93"></a>’善现当知，<a id="a-94"></a>是菩萨摩诃萨由此六种波罗蜜多，<a id="a-95"></a>疾得圆满近能证得一切智智。</p>
  <p id="a96">“复次，<a id="a-97"></a>善现，<a id="a-98"></a>有菩萨摩诃萨具修六种波罗蜜多，<a id="a-99"></a>见生死际前后长远，<a id="a-9A"></a>诸有情界其数无边。<a id="a-9B"></a>见此事已，<a id="a-9C"></a>作是思惟：<a id="a-9D"></a>‘生死边际及有情界皆如虚空，<a id="a-9E"></a>虽无真实流转生死及解脱者，<a id="a-9F"></a>而诸有情虚妄执著，<a id="a-9G"></a>轮回生死受苦无穷。<a id="a-9H"></a>我当云何方便济拔？<a id="a-9I"></a>’既思惟已，<a id="a-9J"></a>作是愿言：<a id="a-9K"></a>‘我当精勤无所顾恋，<a id="a-9L"></a>修行六种波罗蜜多，<a id="a-9M"></a>成熟有情，<a id="a-9N"></a>严净佛土，<a id="a-9O"></a>令速圆满疾能证得一切智智。<a id="a-9P"></a>为诸有情说微妙法，<a id="a-9Q"></a>皆令解脱生死大苦，<a id="a-9R"></a>亦令证知生死解脱都无所有皆毕竟空。<a id="a-9S"></a>’善现当知，<a id="a-9T"></a>是菩萨摩诃萨由此六种波罗蜜多，<a id="a-9U"></a>疾得圆满近能证得一切智智。<a id="a-9V"></a>”</p>
  <p data-pb></p>
  <h2 id="a9W">第三分殑伽天品第二十二</h2>
  <p id="a9X">尔时，<a id="a-9Y"></a>会中有一天女名殑伽天，<a id="a-9Z"></a>从座而起，<a id="a-9a"></a>稽首佛足，<a id="a-9b"></a>偏覆左肩，<a id="a-9c"></a>右膝著地，<a id="a-9d"></a>合掌向佛，<a id="a-9e"></a>白言：<a id="a-9f"></a>“世尊，<a id="a-9g"></a>我能圆满布施、<a id="a-9h"></a>净戒、<a id="a-9i"></a>安忍、<a id="a-9j"></a>精进、<a id="a-9k"></a>静虑、<a id="a-9l"></a>般若波罗蜜多，<a id="a-9m"></a>及能摄受如今世尊为诸大众所说佛土。<a id="a-9n"></a>”</p>
  <p id="a9o">时，<a id="a-9p"></a>殑伽天作是语已，<a id="a-9q"></a>即取种种金花、<a id="a-9r"></a>银花、<a id="a-9s"></a>水陆生花诸庄严具，<a id="a-9t"></a>及持金色天衣一双，<a id="a-9u"></a>恭敬至诚奉散佛上。<a id="a-9v"></a>佛神力故，<a id="a-9w"></a>上涌空中宛转右旋，<a id="a-9x"></a>于佛顶上变成四柱四角宝台，<a id="a-9y"></a>绮饰庄严甚可爱乐。<a id="a-9z"></a>于是天女持此宝台，<a id="a-A0"></a>与诸有情平等共有回向无上正等菩提。</p>
  <p id="aA1">尔时，<a id="a-A2"></a>如来知彼天女志意深远，<a id="a-A3"></a>即便微笑。<a id="a-A4"></a>诸佛法尔，<a id="a-A5"></a>若微笑时，<a id="a-A6"></a>种种色光从面门出。<a id="a-A7"></a>今佛亦尔，<a id="a-A8"></a>从其面门放种种光，<a id="a-A9"></a>青黄赤白红紫碧绿，<a id="a-AA"></a>遍照十方无量无边诸佛世界，<a id="a-AB"></a>还来此土现大神变，<a id="a-AC"></a>入佛顶中。</p>
  <p id="aAD">时，<a id="a-AE"></a>阿难陀见闻是已，<a id="a-AF"></a>从座而起，<a id="a-AG"></a>顶礼佛足，<a id="a-AH"></a>偏覆左肩，<a id="a-AI"></a>右膝著地，<a id="a-AJ"></a>合掌向佛，<a id="a-AK"></a>白言：<a id="a-AL"></a>“世尊，<a id="a-AM"></a>何因何缘现此微笑？<a id="a-AN"></a>佛现微笑，<a id="a-AO"></a>非无因缘。<a id="a-AP"></a>”</p>
  <p id="aAQ">尔时，<a id="a-AR"></a>世尊告庆喜曰：<a id="a-AS"></a>“今此天女，<a id="a-AT"></a>于未来世当成如来、<a id="a-AU"></a>应、<a id="a-AV"></a>正等觉，<a id="a-AW"></a>广说乃至佛薄伽梵，<a id="a-AX"></a>劫名星喻，<a id="a-AY"></a>佛号金花。<a id="a-AZ"></a>庆喜当知，<a id="a-Aa"></a>今此天女，<a id="a-Ab"></a>即是最后所受女身，<a id="a-Ac"></a>舍此身已便受男身，<a id="a-Ad"></a>尽未来际不复为女。<a id="a-Ae"></a>从此殁已，<a id="a-Af"></a>生于东方不动如来、<a id="a-Ag"></a>应、<a id="a-Ah"></a>正等觉甚可爱乐佛世界中，<a id="a-Ai"></a>于彼佛所勤修梵行。<a id="a-Aj"></a>此女彼界便字金花，<a id="a-Ak"></a>修诸菩萨摩诃萨行。<a id="a-Al"></a>庆喜当知，<a id="a-Am"></a>金花菩萨从不动佛世界殁已复生他方，<a id="a-An"></a>从一佛国趣一佛国，<a id="a-Ao"></a>生生之处常不离佛。<a id="a-Ap"></a>如转轮王，<a id="a-Aq"></a>从一宝殿趣一宝殿欢娱受乐，<a id="a-Ar"></a>乃至命终足不履地；<a id="a-As"></a>金花菩萨亦复如是，<a id="a-At"></a>从一佛土往一佛土，<a id="a-Au"></a>乃至无上正等菩提，<a id="a-Av"></a>于生生处常见诸佛，<a id="a-Aw"></a>恒闻正法修菩萨行。<a id="a-Ax"></a>”</p>
  <p id="aAy">时，<a id="a-Az"></a>阿难陀窃作是念：<a id="a-B0"></a>“金花菩萨当作佛时，<a id="a-B1"></a>亦应宣说甚深般若波罗蜜多。<a id="a-B2"></a>彼会菩萨摩诃萨众，<a id="a-B3"></a>其数多少，<a id="a-B4"></a>应如今佛菩萨众会。<a id="a-B5"></a>”</p>
  <p id="aB6">佛知其念，<a id="a-B7"></a>告庆喜言：<a id="a-B8"></a>“如是，<a id="a-B9"></a>如是，<a id="a-BA"></a>如汝所念。<a id="a-BB"></a>金花菩萨当作佛时，<a id="a-BC"></a>亦为众会宣说如是甚深般若波罗蜜多。<a id="a-BD"></a>彼会菩萨摩诃萨众，<a id="a-BE"></a>其数多少，<a id="a-BF"></a>亦如今佛菩萨众会。<a id="a-BG"></a>庆喜当知，<a id="a-BH"></a>金花菩萨当作佛时，<a id="a-BI"></a>出家弟子其数甚多不可称计，<a id="a-BJ"></a>谓不可数若百、<a id="a-BK"></a>若千、<a id="a-BL"></a>若俱胝等，<a id="a-BM"></a>但可总说无量无边。<a id="a-BN"></a>庆喜当知，<a id="a-BO"></a>金花菩萨当作佛时，<a id="a-BP"></a>其土无有种种过患，<a id="a-BQ"></a>如此般若波罗蜜多甚深经中我所宣说。<a id="a-BR"></a>”</p>
  <p id="aBS">尔时，<a id="a-BT"></a>庆喜复白佛言：<a id="a-BU"></a>“今此天女，<a id="a-BV"></a>先于何佛已发无上正等觉心，<a id="a-BW"></a>种诸善根回向发愿，<a id="a-BX"></a>今得遇佛供养恭敬，<a id="a-BY"></a>便得受于不退转记？<a id="a-BZ"></a>”</p>
  <p id="aBa">佛告庆喜：<a id="a-Bb"></a>“今此天女，<a id="a-Bc"></a>于然灯佛已发无上正等觉心，<a id="a-Bd"></a>种诸善根回向发愿，<a id="a-Be"></a>故今遇我供养恭敬，<a id="a-Bf"></a>便得受于不退转记。<a id="a-Bg"></a>庆喜当知，<a id="a-Bh"></a>我于过去然灯佛所，<a id="a-Bi"></a>以五茎花奉散彼佛回向发愿，<a id="a-Bj"></a>然灯如来、<a id="a-Bk"></a>应、<a id="a-Bl"></a>正等觉知我根熟，<a id="a-Bm"></a>与我授记：<a id="a-Bn"></a>‘汝于来世当得作佛，<a id="a-Bo"></a>号曰能寂，<a id="a-Bp"></a>界名堪忍，<a id="a-Bq"></a>劫号为贤。<a id="a-Br"></a>’天女尔时闻佛授我大菩提记，<a id="a-Bs"></a>欢喜踊跃，<a id="a-Bt"></a>即以金花奉散佛上，<a id="a-Bu"></a>便发无上正等觉心，<a id="a-Bv"></a>种诸善根回向发愿：<a id="a-Bw"></a>‘使我来世于此菩萨当作佛时，<a id="a-Bx"></a>亦如今佛现前授我大菩提记。<a id="a-By"></a>’故我今者与彼授记。<a id="a-Bz"></a>”</p>
  <p id="aC0">尔时，<a id="a-C1"></a>庆喜闻佛所说，<a id="a-C2"></a>欢喜踊跃，<a id="a-C3"></a>复白佛言：<a id="a-C4"></a>“今此天女，<a id="a-C5"></a>久发无上正等觉心，<a id="a-C6"></a>种诸善根、<a id="a-C7"></a>回向发愿今得成熟，<a id="a-C8"></a>是故如来、<a id="a-C9"></a>应、<a id="a-CA"></a>正等觉授与彼记。<a id="a-CB"></a>”</p>
  <p id="aCC">佛告庆喜：<a id="a-CD"></a>“如是，<a id="a-CE"></a>如是，<a id="a-CF"></a>如汝所说，<a id="a-CG"></a>彼善根熟，<a id="a-CH"></a>我与授记。<a id="a-CI"></a>”</p>
  <p data-pb></p>
  <h2 id="aCJ">第三分巧便品第二十三之一</h2>
  <p id="aCK">尔时，<a id="a-CL"></a>具寿善现白佛言：<a id="a-CM"></a>“世尊，<a id="a-CN"></a>行深般若波罗蜜多诸菩萨摩诃萨，<a id="a-CO"></a>云何习空、<a id="a-CP"></a>无相、<a id="a-CQ"></a>无愿三摩地？<a id="a-CR"></a>云何入空、<a id="a-CS"></a>无相、<a id="a-CT"></a>无愿三摩地？<a id="a-CU"></a>云何习四念住乃至八圣道支？<a id="a-CV"></a>云何修四念住乃至八圣道支？<a id="a-CW"></a>云何习余菩提分法？<a id="a-CX"></a>云何修余菩萨分法？<a id="a-CY"></a>”</p>
  <p id="aCZ">佛告善现：<a id="a-Ca"></a>“行深般若波罗蜜多诸菩萨摩诃萨，<a id="a-Cb"></a>应观色蕴乃至识蕴空，<a id="a-Cc"></a>应观眼处乃至意处空，<a id="a-Cd"></a>应观色处乃至法处空，<a id="a-Ce"></a>应观眼界乃至意界空，<a id="a-Cf"></a>应观色界乃至法界空，<a id="a-Cg"></a>应观眼识界乃至意识界空，<a id="a-Ch"></a>应观眼触乃至意触空，<a id="a-Ci"></a>应观眼触为缘所生诸受乃至意触为缘所生诸受空，<a id="a-Cj"></a>应观地界乃至识界空，<a id="a-Ck"></a>应观因缘乃至增上缘空，<a id="a-Cl"></a>应观无明乃至老死空，<a id="a-Cm"></a>应观布施乃至般若波罗蜜多空，<a id="a-Cn"></a>应观内空乃至无性自性空空，<a id="a-Co"></a>应观真如乃至不思议界空，<a id="a-Cp"></a>应观苦、<a id="a-Cq"></a>集、<a id="a-Cr"></a>灭、<a id="a-Cs"></a>道圣谛空，<a id="a-Ct"></a>应观四念住乃至八圣道支空，<a id="a-Cu"></a>应观四静虑、<a id="a-Cv"></a>四无量、<a id="a-Cw"></a>四无色定空，<a id="a-Cx"></a>应观八解脱乃至十遍处空，<a id="a-Cy"></a>应观空、<a id="a-Cz"></a>无相、<a id="a-D0"></a>无愿解脱门空，<a id="a-D1"></a>应观净观地乃至如来地空，<a id="a-D2"></a>应观极喜地乃至法云地空，<a id="a-D3"></a>应观一切陀罗尼门、<a id="a-D4"></a>三摩地门空，<a id="a-D5"></a>应观五眼、<a id="a-D6"></a>六神通空，<a id="a-D7"></a>应观如来十力乃至十八佛不共法空，<a id="a-D8"></a>应观大慈、<a id="a-D9"></a>大悲、<a id="a-DA"></a>大喜、<a id="a-DB"></a>大舍空，<a id="a-DC"></a>应观三十二相、<a id="a-DD"></a>八十随好空，<a id="a-DE"></a>应观无忘失法、<a id="a-DF"></a>恒住舍性空，<a id="a-DG"></a>应观一切智、<a id="a-DH"></a>道相智、<a id="a-DI"></a>一切相智空，<a id="a-DJ"></a>应观预流果乃至独觉菩提空，<a id="a-DK"></a>应观一切菩萨摩诃萨行、<a id="a-DL"></a>诸佛无上正等菩提空，<a id="a-DM"></a>应观有漏、<a id="a-DN"></a>无漏法空，<a id="a-DO"></a>应观世间、<a id="a-DP"></a>出世间法空，<a id="a-DQ"></a>应观有为、<a id="a-DR"></a>无为法空，<a id="a-DS"></a>应观过去、<a id="a-DT"></a>未来、<a id="a-DU"></a>现在法空，<a id="a-DV"></a>应观善、<a id="a-DW"></a>不善、<a id="a-DX"></a>无记法空，<a id="a-DY"></a>应观欲界、<a id="a-DZ"></a>色界、<a id="a-Da"></a>无色界法空。</p>
  <p id="aDb">“善现当知，<a id="a-Dc"></a>是菩萨摩诃萨作此观时不令心乱，<a id="a-Dd"></a>若心不乱则不见法，<a id="a-De"></a>若不见法则不作证。<a id="a-Df"></a>所以者何？<a id="a-Dg"></a>是菩萨摩诃萨善学诸法自相皆空，<a id="a-Dh"></a>无法可增、<a id="a-Di"></a>无法可减，<a id="a-Dj"></a>故于诸法不见不证。<a id="a-Dk"></a>何以故？<a id="a-Dl"></a>于一切法胜义谛中，<a id="a-Dm"></a>能证、<a id="a-Dn"></a>所证、<a id="a-Do"></a>证处、<a id="a-Dp"></a>证时及由此证，<a id="a-Dq"></a>若总若别，<a id="a-Dr"></a>皆不可得、<a id="a-Ds"></a>不可见故。<a id="a-Dt"></a>”</p>
  <p id="aDu">尔时，<a id="a-Dv"></a>善现便白佛言：<a id="a-Dw"></a>“如世尊说，<a id="a-Dx"></a>诸菩萨摩诃萨应观法空而不作证，<a id="a-Dy"></a>云何菩萨摩诃萨应观法空而不作证？<a id="a-Dz"></a>”</p>
  <p id="aE0">佛告善现：<a id="a-E1"></a>“诸菩萨摩诃萨观法空时，<a id="a-E2"></a>先作是念：<a id="a-E3"></a>‘我应观法诸相皆空，<a id="a-E4"></a>不应作证。<a id="a-E5"></a>我为学故观诸法空，<a id="a-E6"></a>不为证故观诸法空，<a id="a-E7"></a>今是学时，<a id="a-E8"></a>非为证时。<a id="a-E9"></a>’是菩萨摩诃萨未入定时，<a id="a-EA"></a>系心于境，<a id="a-EB"></a>非入定位系心于境。<a id="a-EC"></a>是菩萨摩诃萨于如是时，<a id="a-ED"></a>不退一切菩提分法不证漏尽。<a id="a-EE"></a>所以者何？<a id="a-EF"></a>是菩萨摩诃萨成就如是广大智慧，<a id="a-EG"></a>善住法空及一切种菩提分法，<a id="a-EH"></a>恒作是念：<a id="a-EI"></a>‘今时应学，<a id="a-EJ"></a>不应作证。<a id="a-EK"></a>’是菩萨摩诃萨行深般若波罗蜜多，<a id="a-EL"></a>常作是念：<a id="a-EM"></a>‘我于布施乃至般若波罗蜜多，<a id="a-EN"></a>今时应学，<a id="a-EO"></a>不应作证。<a id="a-EP"></a>我于内空乃至无性自性空，<a id="a-EQ"></a>今时应学，<a id="a-ER"></a>不应作证。<a id="a-ES"></a>我于真如乃至不思议界，<a id="a-ET"></a>今时应学，<a id="a-EU"></a>不应作证。<a id="a-EV"></a>我于苦、<a id="a-EW"></a>集、<a id="a-EX"></a>灭、<a id="a-EY"></a>道圣谛，<a id="a-EZ"></a>今时应学，<a id="a-Ea"></a>不应作证。<a id="a-Eb"></a>我于四念住乃至八圣道支，<a id="a-Ec"></a>今时应学，<a id="a-Ed"></a>不应作证。<a id="a-Ee"></a>我于四静虑、<a id="a-Ef"></a>四无量、<a id="a-Eg"></a>四无色定，<a id="a-Eh"></a>今时应学，<a id="a-Ei"></a>不应作证。<a id="a-Ej"></a>我于八解脱乃至十遍处，<a id="a-Ek"></a>今时应学，<a id="a-El"></a>不应作证。<a id="a-Em"></a>我于空、<a id="a-En"></a>无相、<a id="a-Eo"></a>无愿解脱门，<a id="a-Ep"></a>今时应学，<a id="a-Eq"></a>不应作证。<a id="a-Er"></a>我于净观地乃至如来地，<a id="a-Es"></a>今时应学，<a id="a-Et"></a>不应作证。<a id="a-Eu"></a>我于极喜地乃至法云地，<a id="a-Ev"></a>今时应学，<a id="a-Ew"></a>不应作证。<a id="a-Ex"></a>我于一切陀罗尼门、<a id="a-Ey"></a>三摩地门，<a id="a-Ez"></a>今时应学，<a id="a-F0"></a>不应作证。<a id="a-F1"></a>我于五眼、<a id="a-F2"></a>六神通，<a id="a-F3"></a>今时应学，<a id="a-F4"></a>不应作证。<a id="a-F5"></a>我于如来十力乃至十八佛不共法，<a id="a-F6"></a>今时应学，<a id="a-F7"></a>不应作证。<a id="a-F8"></a>我于大慈、<a id="a-F9"></a>大悲、<a id="a-FA"></a>大喜、<a id="a-FB"></a>大舍，<a id="a-FC"></a>今时应学，<a id="a-FD"></a>不应作证。<a id="a-FE"></a>我于无忘失法、<a id="a-FF"></a>恒住舍性，<a id="a-FG"></a>今时应学，<a id="a-FH"></a>不应作证。<a id="a-FI"></a>我于一切智、<a id="a-FJ"></a>道相智、<a id="a-FK"></a>一切相智，<a id="a-FL"></a>今时应学，<a id="a-FM"></a>不应作证。<a id="a-FN"></a>我于一切菩萨摩诃萨行，<a id="a-FO"></a>今时应学，<a id="a-FP"></a>不应作证。<a id="a-FQ"></a>我于诸佛无上正等菩提，<a id="a-FR"></a>今时应学，<a id="a-FS"></a>不应作证。<a id="a-FT"></a>我今为学一切智智，<a id="a-FU"></a>应学预流果乃至独觉菩提，<a id="a-FV"></a>皆令善巧不应作证。<a id="a-FW"></a>’</p>
  <p id="aFX">“善现当知，<a id="a-FY"></a>是菩萨摩诃萨行深般若波罗蜜多，<a id="a-FZ"></a>应习空、<a id="a-Fa"></a>无相、<a id="a-Fb"></a>无愿三摩地，<a id="a-Fc"></a>应住空、<a id="a-Fd"></a>无相、<a id="a-Fe"></a>无愿三摩地，<a id="a-Ff"></a>应修空、<a id="a-Fg"></a>无相、<a id="a-Fh"></a>无愿三摩地，<a id="a-Fi"></a>而于实际不应作证；<a id="a-Fj"></a>应习四念住乃至八圣道支，<a id="a-Fk"></a>应住四念住乃至八圣道支，<a id="a-Fl"></a>应修四念住乃至八圣道支，<a id="a-Fm"></a>而于实际不应作证；<a id="a-Fn"></a>应习诸余菩提分法，<a id="a-Fo"></a>应住诸余菩提分法，<a id="a-Fp"></a>应修诸余菩提分法，<a id="a-Fq"></a>而于实际不应作证。</p>
  <p id="aFr">“善现当知，<a id="a-Fs"></a>是菩萨摩诃萨虽习空、<a id="a-Ft"></a>无相、<a id="a-Fu"></a>无愿解脱门，<a id="a-Fv"></a>亦住空、<a id="a-Fw"></a>无相、<a id="a-Fx"></a>无愿解脱门，<a id="a-Fy"></a>亦修空、<a id="a-Fz"></a>无相、<a id="a-G0"></a>无愿解脱门，<a id="a-G1"></a>而不证预流果，<a id="a-G2"></a>乃至不证独觉菩提；<a id="a-G3"></a>虽习四念住乃至八圣道支，<a id="a-G4"></a>亦住四念住乃至八圣道支，<a id="a-G5"></a>亦修四念住乃至八圣道支，<a id="a-G6"></a>而不证预流果，<a id="a-G7"></a>乃至不证独觉菩提；<a id="a-G8"></a>虽习诸余菩提分法，<a id="a-G9"></a>亦住诸余菩提分法，<a id="a-GA"></a>亦修诸余菩提分法，<a id="a-GB"></a>而不证预流果，<a id="a-GC"></a>乃至不证独觉菩提。<a id="a-GD"></a>由此因缘，<a id="a-GE"></a>是菩萨摩诃萨不堕声闻及独觉地，<a id="a-GF"></a>疾证无上正等菩提。</p>
  <p id="aGG">“善现当知，<a id="a-GH"></a>譬如壮士形貌端严，<a id="a-GI"></a>威猛勇健，<a id="a-GJ"></a>见者欢喜，<a id="a-GK"></a>具胜圆满清净眷属，<a id="a-GL"></a>于诸兵法学至究竟，<a id="a-GM"></a>善持器仗，<a id="a-GN"></a>安固不动，<a id="a-GO"></a>六十四能、<a id="a-GP"></a>十八明处、<a id="a-GQ"></a>一切伎术无不善巧，<a id="a-GR"></a>众人钦仰悉皆敬伏，<a id="a-GS"></a>善事业故功少利多，<a id="a-GT"></a>由此诸人供养恭敬、<a id="a-GU"></a>尊重赞叹无时暂舍。<a id="a-GV"></a>彼于尔时倍增喜跃，<a id="a-GW"></a>对诸眷属而自庆慰。<a id="a-GX"></a>有因缘故，<a id="a-GY"></a>将其父母妻子眷属发趣他方。<a id="a-GZ"></a>中路经过险难旷野，<a id="a-Ga"></a>其间多有恶兽、<a id="a-Gb"></a>劫贼、<a id="a-Gc"></a>怨家潜伏诸怖畏事，<a id="a-Gd"></a>眷属小大无不惊惶。<a id="a-Ge"></a>其人自恃多诸伎术、<a id="a-Gf"></a>威猛勇健，<a id="a-Gg"></a>身意泰然，<a id="a-Gh"></a>安慰父母并诸眷属：<a id="a-Gi"></a>‘勿有忧惧，<a id="a-Gj"></a>必令无苦！<a id="a-Gk"></a>’彼人于是以善巧术，<a id="a-Gl"></a>将诸眷属至安隐处，<a id="a-Gm"></a>既免危难，<a id="a-Gn"></a>欢娱受乐。<a id="a-Go"></a>然彼壮士于旷野中，<a id="a-Gp"></a>恶兽、<a id="a-Gq"></a>怨贼无加害意。<a id="a-Gr"></a>所以者何？<a id="a-Gs"></a>自恃威猛，<a id="a-Gt"></a>具诸伎术，<a id="a-Gu"></a>无所畏故。<a id="a-Gv"></a>善现当知，<a id="a-Gw"></a>诸菩萨摩诃萨亦复如是，<a id="a-Gx"></a>愍生死苦诸有情类，<a id="a-Gy"></a>发趣无上正等菩提，<a id="a-Gz"></a>普缘有情起四无量，<a id="a-H0"></a>住四无量俱行之心，<a id="a-H1"></a>勤修布施乃至般若波罗蜜多令速圆满。<a id="a-H2"></a>是菩萨摩诃萨于此六种波罗蜜多未圆满位，<a id="a-H3"></a>为欲修学一切智智不证漏尽。<a id="a-H4"></a>虽住空、<a id="a-H5"></a>无相、<a id="a-H6"></a>无愿解脱门，<a id="a-H7"></a>然不随其势力而转，<a id="a-H8"></a>亦不为彼障所牵夺，<a id="a-H9"></a>于解脱门亦不作证；<a id="a-HA"></a>由不证故不堕声闻及独觉地，<a id="a-HB"></a>必趣无上正等菩提。</p>
  <p id="aHC">“善现当知，<a id="a-HD"></a>如金翅鸟飞腾虚空，<a id="a-HE"></a>自在翱翔久不堕落，<a id="a-HF"></a>虽依空戏而不据空，<a id="a-HG"></a>亦不为空之所拘礙。<a id="a-HH"></a>善现当知，<a id="a-HI"></a>诸菩萨摩诃萨亦复如是，<a id="a-HJ"></a>虽于空、<a id="a-HK"></a>无相、<a id="a-HL"></a>无愿解脱门数习、<a id="a-HM"></a>住、<a id="a-HN"></a>修，<a id="a-HO"></a>而于其中能不作证，<a id="a-HP"></a>由不证故不堕声闻及独觉地；<a id="a-HQ"></a>修佛十力、<a id="a-HR"></a>四无所畏、<a id="a-HS"></a>四无礙解、<a id="a-HT"></a>大慈、<a id="a-HU"></a>大悲、<a id="a-HV"></a>大喜、<a id="a-HW"></a>大舍及十八佛不共法等无量佛法若未圆满，<a id="a-HX"></a>终不依空、<a id="a-HY"></a>无相、<a id="a-HZ"></a>无愿而证漏尽。</p>
  <p id="aHa">“善现当知，<a id="a-Hb"></a>譬如壮夫善闲射术，<a id="a-Hc"></a>欲显己伎仰射虚空，<a id="a-Hd"></a>为令空中箭不堕地，<a id="a-He"></a>复以后箭射前箭筈，<a id="a-Hf"></a>如是展转经于多时，<a id="a-Hg"></a>箭箭相承不令其堕。<a id="a-Hh"></a>若欲令堕，<a id="a-Hi"></a>便止后箭，<a id="a-Hj"></a>尔时诸箭方顿堕落。<a id="a-Hk"></a>善现当知，<a id="a-Hl"></a>诸菩萨摩诃萨亦复如是，<a id="a-Hm"></a>行深般若波罗蜜多，<a id="a-Hn"></a>方便善巧所摄受故，<a id="a-Ho"></a>乃至无上正等菩提，<a id="a-Hp"></a>因行善根未皆成熟，<a id="a-Hq"></a>终不中道证于实际。<a id="a-Hr"></a>若得无上正等菩提，<a id="a-Hs"></a>因行善根一切成熟，<a id="a-Ht"></a>尔时菩萨方证实际，<a id="a-Hu"></a>便得无上正等菩提。</p>
  <p id="aHv">“是故，<a id="a-Hw"></a>善现，<a id="a-Hx"></a>诸菩萨摩诃萨行深般若波罗蜜多，<a id="a-Hy"></a>皆应如是审谛观察，<a id="a-Hz"></a>如先所说诸法实相，<a id="a-I0"></a>修诸菩萨摩诃萨行，<a id="a-I1"></a>而趣无上正等菩提。<a id="a-I2"></a>”</p>
  <p id="aI3">尔时，<a id="a-I4"></a>善现便白佛言：<a id="a-I5"></a>“诸菩萨摩诃萨甚为希有，<a id="a-I6"></a>能为难事！<a id="a-I7"></a>虽常修学诸法实相，<a id="a-I8"></a>虽常修学真如、<a id="a-I9"></a>法界、<a id="a-IA"></a>法性乃至不思议界，<a id="a-IB"></a>虽常修学内空、<a id="a-IC"></a>外空乃至无性自性空，<a id="a-ID"></a>虽常修学苦、<a id="a-IE"></a>集、<a id="a-IF"></a>灭、<a id="a-IG"></a>道圣谛，<a id="a-IH"></a>虽常修学四念住乃至八圣道支，<a id="a-II"></a>虽常修学三解脱门及余一切菩提分法，<a id="a-IJ"></a>而于中道不堕声闻及独觉地，<a id="a-IK"></a>退失无上正等菩提。<a id="a-IL"></a>”</p>
  <p id="aIM">佛告善现：<a id="a-IN"></a>“诸菩萨摩诃萨于诸有情誓不弃舍，<a id="a-IO"></a>谓作是愿：<a id="a-IP"></a>‘若诸有情未得解脱生老病死，<a id="a-IQ"></a>我终不舍加行善根。<a id="a-IR"></a>’善现当知，<a id="a-IS"></a>诸菩萨摩诃萨愿力殊胜，<a id="a-IT"></a>常作是念：<a id="a-IU"></a>‘一切有情若未解脱，<a id="a-IV"></a>我终不舍。<a id="a-IW"></a>’由起如是广大心故，<a id="a-IX"></a>于其中路必不退落。<a id="a-IY"></a>善现当知，<a id="a-IZ"></a>诸菩萨摩诃萨恒作是念：<a id="a-Ia"></a>‘我不应舍一切有情，<a id="a-Ib"></a>必令解脱。<a id="a-Ic"></a>然诸有情行不正法，<a id="a-Id"></a>我为度彼，<a id="a-Ie"></a>应数引发寂静空、<a id="a-If"></a>无相、<a id="a-Ig"></a>无愿解脱门，<a id="a-Ih"></a>虽数引发而不取证。<a id="a-Ii"></a>’善现当知，<a id="a-Ij"></a>是菩萨摩诃萨成就殊胜方便善巧，<a id="a-Ik"></a>虽数现起三解脱门，<a id="a-Il"></a>乃至未得一切智智，<a id="a-Im"></a>而于中间不证实际。</p>
  <p id="aIn">“复次，<a id="a-Io"></a>善现，<a id="a-Ip"></a>诸菩萨摩诃萨于甚深处常乐观察，<a id="a-Iq"></a>谓乐观察内空、<a id="a-Ir"></a>外空、<a id="a-Is"></a>内外空、<a id="a-It"></a>空空、<a id="a-Iu"></a>大空、<a id="a-Iv"></a>胜义空、<a id="a-Iw"></a>有为空、<a id="a-Ix"></a>无为空、<a id="a-Iy"></a>毕竟空、<a id="a-Iz"></a>无际空、<a id="a-J0"></a>散空、<a id="a-J1"></a>无变异空、<a id="a-J2"></a>本性空、<a id="a-J3"></a>自相空、<a id="a-J4"></a>共相空、<a id="a-J5"></a>一切法空、<a id="a-J6"></a>不可得空、<a id="a-J7"></a>无性空、<a id="a-J8"></a>自性空、<a id="a-J9"></a>无性自性空，<a id="a-JA"></a>亦乐观察四念住、<a id="a-JB"></a>四正断、<a id="a-JC"></a>四神足、<a id="a-JD"></a>五根、<a id="a-JE"></a>五力、<a id="a-JF"></a>七等觉支、<a id="a-JG"></a>八圣道支及空、<a id="a-JH"></a>无相、<a id="a-JI"></a>无愿解脱门等皆自相空。<a id="a-JJ"></a>善现当知，<a id="a-JK"></a>是菩萨摩诃萨作此观已，<a id="a-JL"></a>起如是念：<a id="a-JM"></a>‘诸有情类由恶友力，<a id="a-JN"></a>起我想执，<a id="a-JO"></a>广说乃至见者想执；<a id="a-JP"></a>由此想执行有所得，<a id="a-JQ"></a>轮回生死受种种苦。<a id="a-JR"></a>为断有情如是想执，<a id="a-JS"></a>应趣无上正等菩提，<a id="a-JT"></a>为诸有情说深妙法，<a id="a-JU"></a>令断想执离生死苦。<a id="a-JV"></a>’</p>
  <p id="aJW">“是菩萨摩诃萨尔时虽学三解脱门，<a id="a-JX"></a>而不依此证于实际；<a id="a-JY"></a>以于实际不趣证故，<a id="a-JZ"></a>不堕预流、<a id="a-Ja"></a>一来、<a id="a-Jb"></a>不还、<a id="a-Jc"></a>阿罗汉果、<a id="a-Jd"></a>独觉菩提。<a id="a-Je"></a>是菩萨摩诃萨由如是念，<a id="a-Jf"></a>行深般若波罗蜜多，<a id="a-Jg"></a>成就善根不证实际。<a id="a-Jh"></a>虽于实际未即作证，<a id="a-Ji"></a>而不退失四静虑、<a id="a-Jj"></a>四无量、<a id="a-Jk"></a>四无色定，<a id="a-Jl"></a>亦不退失四念住乃至八圣道支，<a id="a-Jm"></a>亦不退失空、<a id="a-Jn"></a>无相、<a id="a-Jo"></a>无愿解脱门，<a id="a-Jp"></a>亦不退失八解脱乃至十遍处，<a id="a-Jq"></a>亦不退失内空乃至无性自性空，<a id="a-Jr"></a>亦不退失真如乃至不思议界，<a id="a-Js"></a>亦不退失苦、<a id="a-Jt"></a>集、<a id="a-Ju"></a>灭、<a id="a-Jv"></a>道圣谛，<a id="a-Jw"></a>亦不退失布施乃至般若波罗蜜多，<a id="a-Jx"></a>亦不退失诸菩萨地，<a id="a-Jy"></a>亦不退失陀罗尼门、<a id="a-Jz"></a>三摩地门，<a id="a-K0"></a>亦不退失五眼、<a id="a-K1"></a>六神通，<a id="a-K2"></a>亦不退失如来十力乃至十八佛不共法，<a id="a-K3"></a>亦不退失大慈、<a id="a-K4"></a>大悲、<a id="a-K5"></a>大喜、<a id="a-K6"></a>大舍，<a id="a-K7"></a>亦不退失无忘失法、<a id="a-K8"></a>恒住舍性，<a id="a-K9"></a>亦不退失一切智、<a id="a-KA"></a>道相智、<a id="a-KB"></a>一切相智，<a id="a-KC"></a>亦不退失诸余无量无边佛法。</p>
  <p id="aKD">“善现当知，<a id="a-KE"></a>是菩萨摩诃萨尔时成就一切菩提分法，<a id="a-KF"></a>乃至证得无上正等菩提，<a id="a-KG"></a>于诸功德终不衰减。<a id="a-KH"></a>是菩萨摩诃萨行深般若波罗蜜多，<a id="a-KI"></a>方便善巧所摄受故，<a id="a-KJ"></a>刹那刹那白法增长，<a id="a-KK"></a>诸根猛利，<a id="a-KL"></a>一切声闻及独觉等所不能及。</p>
  <p id="aKM">“复次，<a id="a-KN"></a>善现，<a id="a-KO"></a>若菩萨摩诃萨恒作是念：<a id="a-KP"></a>‘诸有情类于长夜中，<a id="a-KQ"></a>其心常行四种颠倒，<a id="a-KR"></a>谓常想倒、<a id="a-KS"></a>心倒、<a id="a-KT"></a>见倒，<a id="a-KU"></a>若乐想倒、<a id="a-KV"></a>心倒、<a id="a-KW"></a>见倒，<a id="a-KX"></a>若我想倒、<a id="a-KY"></a>心倒、<a id="a-KZ"></a>见倒，<a id="a-Ka"></a>若净想倒、<a id="a-Kb"></a>心倒、<a id="a-Kc"></a>见倒。<a id="a-Kd"></a>我为如是诸有情故，<a id="a-Ke"></a>应趣无上正等菩提，<a id="a-Kf"></a>修诸菩萨摩诃萨行，<a id="a-Kg"></a>证得无上正等觉时，<a id="a-Kh"></a>为诸有情说无倒法，<a id="a-Ki"></a>谓说生死无常、<a id="a-Kj"></a>无乐、<a id="a-Kk"></a>无我、<a id="a-Kl"></a>无净，<a id="a-Km"></a>唯有涅槃微妙寂静，<a id="a-Kn"></a>具足种种常、<a id="a-Ko"></a>乐、<a id="a-Kp"></a>我、<a id="a-Kq"></a>净真实功德。<a id="a-Kr"></a>’善现当知，<a id="a-Ks"></a>是菩萨摩诃萨成就此念，<a id="a-Kt"></a>行深般若波罗蜜多，<a id="a-Ku"></a>方便善巧所摄受故，<a id="a-Kv"></a>若未圆满如来十力乃至十八佛不共法及余无量无边佛法，<a id="a-Kw"></a>终不证入诸佛胜定。</p>
  <p id="aKx">“善现当知，<a id="a-Ky"></a>是菩萨摩诃萨尔时，<a id="a-Kz"></a>虽学三解脱门入出自在，<a id="a-L0"></a>而于实际未即作证，<a id="a-L1"></a>乃至无上正等菩提因行功德未善圆满，<a id="a-L2"></a>不证实际及余功德；<a id="a-L3"></a>若得无上正等觉时，<a id="a-L4"></a>乃可证得。<a id="a-L5"></a>善现当知，<a id="a-L6"></a>是菩萨摩诃萨尔时，<a id="a-L7"></a>虽于诸余功德修未圆满，<a id="a-L8"></a>而于无愿三摩地门修已圆满。</p>
 </body>
</html>