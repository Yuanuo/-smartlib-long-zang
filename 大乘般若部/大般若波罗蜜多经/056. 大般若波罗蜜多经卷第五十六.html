<!doctype html>
<html id="z3IBShgt" data-ver="1741">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五十六</h1>
  <h2 id="a2">初分辩大乘品第十五之六</h2>
  <p id="a3">“善现当知，<a id="a-4"></a>地界无所有不可得故，<a id="a-5"></a>乘大乘者亦不可得。<a id="a-6"></a>所以者何？<a id="a-7"></a>毕竟净故。<a id="a-8"></a>如是水、<a id="a-9"></a>火、<a id="a-A"></a>风、<a id="a-B"></a>空、<a id="a-C"></a>识界无所有不可得故，<a id="a-D"></a>乘大乘者亦不可得。<a id="a-E"></a>所以者何？<a id="a-F"></a>毕竟净故。</p>
  <p id="aG">“善现当知，<a id="a-H"></a>苦圣谛无所有不可得故，<a id="a-I"></a>乘大乘者亦不可得。<a id="a-J"></a>所以者何？<a id="a-K"></a>毕竟净故。<a id="a-L"></a>如是集、<a id="a-M"></a>灭、<a id="a-N"></a>道圣谛无所有不可得故，<a id="a-O"></a>乘大乘者亦不可得。<a id="a-P"></a>所以者何？<a id="a-Q"></a>毕竟净故。</p>
  <p id="aR">“善现当知，<a id="a-S"></a>无明无所有不可得故，<a id="a-T"></a>乘大乘者亦不可得。<a id="a-U"></a>所以者何？<a id="a-V"></a>毕竟净故。<a id="a-W"></a>如是行、<a id="a-X"></a>识、<a id="a-Y"></a>名色、<a id="a-Z"></a>六处、<a id="a-a"></a>触、<a id="a-b"></a>受、<a id="a-c"></a>爱、<a id="a-d"></a>取、<a id="a-e"></a>有、<a id="a-f"></a>生、<a id="a-g"></a>老死愁叹苦忧恼无所有不可得故，<a id="a-h"></a>乘大乘者亦不可得。<a id="a-i"></a>所以者何？<a id="a-j"></a>毕竟净故。</p>
  <p id="ak">“善现当知，<a id="a-l"></a>幻事无所有不可得故，<a id="a-m"></a>乘大乘者亦不可得。<a id="a-n"></a>所以者何？<a id="a-o"></a>毕竟净故。<a id="a-p"></a>如是梦境、<a id="a-q"></a>像、<a id="a-r"></a>响、<a id="a-s"></a>光影、<a id="a-t"></a>空花、<a id="a-u"></a>阳焰、<a id="a-v"></a>寻香城、<a id="a-w"></a>变化事无所有不可得故，<a id="a-x"></a>乘大乘者亦不可得。<a id="a-y"></a>所以者何？<a id="a-z"></a>毕竟净故。</p>
  <p id="a10">“善现当知，<a id="a-11"></a>内空无所有不可得故，<a id="a-12"></a>乘大乘者亦不可得。<a id="a-13"></a>所以者何？<a id="a-14"></a>毕竟净故。<a id="a-15"></a>如是外空、<a id="a-16"></a>内外空、<a id="a-17"></a>空空、<a id="a-18"></a>大空、<a id="a-19"></a>胜义空、<a id="a-1A"></a>有为空、<a id="a-1B"></a>无为空、<a id="a-1C"></a>毕竟空、<a id="a-1D"></a>无际空、<a id="a-1E"></a>散空、<a id="a-1F"></a>无变异空、<a id="a-1G"></a>本性空、<a id="a-1H"></a>自相空、<a id="a-1I"></a>共相空、<a id="a-1J"></a>一切法空、<a id="a-1K"></a>不可得空、<a id="a-1L"></a>无性空、<a id="a-1M"></a>自性空、<a id="a-1N"></a>无性自性空无所有不可得故，<a id="a-1O"></a>乘大乘者亦不可得。<a id="a-1P"></a>所以者何？<a id="a-1Q"></a>毕竟净故。</p>
  <p id="a1R">“善现当知，<a id="a-1S"></a>布施波罗蜜多无所有不可得故，<a id="a-1T"></a>乘大乘者亦不可得。<a id="a-1U"></a>所以者何？<a id="a-1V"></a>毕竟净故。<a id="a-1W"></a>如是净戒、<a id="a-1X"></a>安忍、<a id="a-1Y"></a>精进、<a id="a-1Z"></a>静虑、<a id="a-1a"></a>般若波罗蜜多无所有不可得故，<a id="a-1b"></a>乘大乘者亦不可得。<a id="a-1c"></a>所以者何？<a id="a-1d"></a>毕竟净故。</p>
  <p id="a1e">“善现当知，<a id="a-1f"></a>四静虑无所有不可得故，<a id="a-1g"></a>乘大乘者亦不可得。<a id="a-1h"></a>所以者何？<a id="a-1i"></a>毕竟净故。<a id="a-1j"></a>如是四无量、<a id="a-1k"></a>四无色定无所有不可得故，<a id="a-1l"></a>乘大乘者亦不可得。<a id="a-1m"></a>所以者何？<a id="a-1n"></a>毕竟净故。</p>
  <p id="a1o">“善现当知，<a id="a-1p"></a>四念住无所有不可得故，<a id="a-1q"></a>乘大乘者亦不可得。<a id="a-1r"></a>所以者何？<a id="a-1s"></a>毕竟净故。<a id="a-1t"></a>如是四正断、<a id="a-1u"></a>四神足、<a id="a-1v"></a>五根、<a id="a-1w"></a>五力、<a id="a-1x"></a>七等觉支、<a id="a-1y"></a>八圣道支无所有不可得故，<a id="a-1z"></a>乘大乘者亦不可得。<a id="a-20"></a>所以者何？<a id="a-21"></a>毕竟净故。</p>
  <p id="a22">“善现当知，<a id="a-23"></a>空解脱门无所有不可得故，<a id="a-24"></a>乘大乘者亦不可得。<a id="a-25"></a>所以者何？<a id="a-26"></a>毕竟净故。<a id="a-27"></a>如是无相、<a id="a-28"></a>无愿解脱门无所有不可得故，<a id="a-29"></a>乘大乘者亦不可得。<a id="a-2A"></a>所以者何？<a id="a-2B"></a>毕竟净故。</p>
  <p id="a2C">“善现当知，<a id="a-2D"></a>五眼无所有不可得故，<a id="a-2E"></a>乘大乘者亦不可得。<a id="a-2F"></a>所以者何？<a id="a-2G"></a>毕竟净故。<a id="a-2H"></a>如是六神通无所有不可得故，<a id="a-2I"></a>乘大乘者亦不可得。<a id="a-2J"></a>所以者何？<a id="a-2K"></a>毕竟净故。</p>
  <p id="a2L">“善现当知，<a id="a-2M"></a>佛十力无所有不可得故，<a id="a-2N"></a>乘大乘者亦不可得。<a id="a-2O"></a>所以者何？<a id="a-2P"></a>毕竟净故。<a id="a-2Q"></a>如是四无所畏、<a id="a-2R"></a>四无礙解、<a id="a-2S"></a>大慈、<a id="a-2T"></a>大悲、<a id="a-2U"></a>大喜、<a id="a-2V"></a>大舍、<a id="a-2W"></a>十八佛不共法、<a id="a-2X"></a>一切智、<a id="a-2Y"></a>道相智、<a id="a-2Z"></a>一切相智无所有不可得故，<a id="a-2a"></a>乘大乘者亦不可得。<a id="a-2b"></a>所以者何？<a id="a-2c"></a>毕竟净故。</p>
  <p id="a2d">“善现当知，<a id="a-2e"></a>预流者恶趣生无所有不可得故，<a id="a-2f"></a>乘大乘者亦不可得。<a id="a-2g"></a>所以者何？<a id="a-2h"></a>毕竟净故。<a id="a-2i"></a>如是一来者频来生、<a id="a-2j"></a>不还者欲界生、<a id="a-2k"></a>摩诃萨自利生、<a id="a-2l"></a>阿罗汉、<a id="a-2m"></a>独觉、<a id="a-2n"></a>三藐三佛陀后有生无所有不可得故，<a id="a-2o"></a>乘大乘者亦不可得。<a id="a-2p"></a>所以者何？<a id="a-2q"></a>毕竟净故。</p>
  <p id="a2r">“善现当知，<a id="a-2s"></a>预流向预流果无所有不可得故，<a id="a-2t"></a>乘大乘者亦不可得。<a id="a-2u"></a>所以者何？<a id="a-2v"></a>毕竟净故。<a id="a-2w"></a>如是一来向一来果、<a id="a-2x"></a>不还向不还果、<a id="a-2y"></a>阿罗汉向阿罗汉果、<a id="a-2z"></a>独觉向独觉果、<a id="a-30"></a>菩萨、<a id="a-31"></a>如来无所有不可得故，<a id="a-32"></a>乘大乘者亦不可得。<a id="a-33"></a>所以者何？<a id="a-34"></a>毕竟净故。</p>
  <p id="a35">“善现当知，<a id="a-36"></a>名字、<a id="a-37"></a>假想、<a id="a-38"></a>施设、<a id="a-39"></a>言说无所有不可得故，<a id="a-3A"></a>乘大乘者亦不可得。<a id="a-3B"></a>所以者何？<a id="a-3C"></a>毕竟净故。</p>
  <p id="a3D">“善现当知，<a id="a-3E"></a>无生无灭、<a id="a-3F"></a>无染无净、<a id="a-3G"></a>无相无为无所有不可得故，<a id="a-3H"></a>乘大乘者亦不可得。<a id="a-3I"></a>所以者何？<a id="a-3J"></a>毕竟净故。</p>
  <p id="a3K">“善现当知，<a id="a-3L"></a>前、<a id="a-3M"></a>中、<a id="a-3N"></a>后际无所有不可得故，<a id="a-3O"></a>乘大乘者亦不可得。<a id="a-3P"></a>所以者何？<a id="a-3Q"></a>毕竟净故。</p>
  <p id="a3R">“善现当知，<a id="a-3S"></a>往来无所有不可得故，<a id="a-3T"></a>乘大乘者亦不可得。<a id="a-3U"></a>所以者何？<a id="a-3V"></a>毕竟净故。</p>
  <p id="a3W">“善现当知，<a id="a-3X"></a>行住无所有不可得故，<a id="a-3Y"></a>乘大乘者亦不可得。<a id="a-3Z"></a>所以者何？<a id="a-3a"></a>毕竟净故。</p>
  <p id="a3b">“善现当知，<a id="a-3c"></a>无生无所有不可得故，<a id="a-3d"></a>乘大乘者亦不可得。<a id="a-3e"></a>所以者何？<a id="a-3f"></a>毕竟净故。</p>
  <p id="a3g">“善现当知，<a id="a-3h"></a>增减无所有不可得故，<a id="a-3i"></a>乘大乘者亦不可得。<a id="a-3j"></a>所以者何？<a id="a-3k"></a>毕竟净故。</p>
  <p id="a3l">“善现当知，<a id="a-3m"></a>极喜地无所有不可得故，<a id="a-3n"></a>乘大乘者亦不可得。<a id="a-3o"></a>所以者何？<a id="a-3p"></a>毕竟净故。<a id="a-3q"></a>如是离垢地、<a id="a-3r"></a>发光地、<a id="a-3s"></a>焰慧地、<a id="a-3t"></a>极难胜地、<a id="a-3u"></a>现前地、<a id="a-3v"></a>远行地、<a id="a-3w"></a>不动地、<a id="a-3x"></a>善慧地、<a id="a-3y"></a>法云地无所有不可得故，<a id="a-3z"></a>乘大乘者亦不可得。<a id="a-40"></a>所以者何？<a id="a-41"></a>毕竟净故。</p>
  <p id="a42">“善现当知，<a id="a-43"></a>净观地无所有不可得故，<a id="a-44"></a>乘大乘者亦不可得。<a id="a-45"></a>所以者何？<a id="a-46"></a>毕竟净故。<a id="a-47"></a>如是种性地、<a id="a-48"></a>第八地、<a id="a-49"></a>具见地、<a id="a-4A"></a>薄地、<a id="a-4B"></a>离欲地、<a id="a-4C"></a>已办地、<a id="a-4D"></a>独觉地、<a id="a-4E"></a>菩萨地、<a id="a-4F"></a>如来地无所有不可得故，<a id="a-4G"></a>乘大乘者亦不可得。<a id="a-4H"></a>所以者何？<a id="a-4I"></a>毕竟净故。</p>
  <p id="a4J">“善现当知，<a id="a-4K"></a>成熟有情无所有不可得故，<a id="a-4L"></a>乘大乘者亦不可得。<a id="a-4M"></a>所以者何？<a id="a-4N"></a>毕竟净故。</p>
  <p id="a4O">“善现当知，<a id="a-4P"></a>严净佛土无所有不可得故，<a id="a-4Q"></a>乘大乘者亦不可得。<a id="a-4R"></a>所以者何？<a id="a-4S"></a>毕竟净故。<a id="a-4T"></a>”</p>
  <p id="a4U">尔时，<a id="a-4V"></a>具寿善现白佛言：<a id="a-4W"></a>“世尊，<a id="a-4X"></a>何法不可得故，<a id="a-4Y"></a>说我等不可得耶？<a id="a-4Z"></a>”</p>
  <p id="a4a">佛言：<a id="a-4b"></a>“善现，<a id="a-4c"></a>我性不可得故，<a id="a-4d"></a>说我不可得，<a id="a-4e"></a>乃至见者性不可得故，<a id="a-4f"></a>说见者不可得。<a id="a-4g"></a>何以故？<a id="a-4h"></a>我性乃至见者性，<a id="a-4i"></a>非已可得，<a id="a-4j"></a>非当可得，<a id="a-4k"></a>非现可得，<a id="a-4l"></a>毕竟净故。</p>
  <p id="a4m">“善现，<a id="a-4n"></a>真如性不可得故，<a id="a-4o"></a>说真如不可得，<a id="a-4p"></a>乃至实际性不可得故，<a id="a-4q"></a>说实际不可得。<a id="a-4r"></a>何以故？<a id="a-4s"></a>真如性乃至实际性，<a id="a-4t"></a>非已可得，<a id="a-4u"></a>非当可得，<a id="a-4v"></a>非现可得，<a id="a-4w"></a>毕竟净故。</p>
  <p id="a4x">“善现，<a id="a-4y"></a>色性不可得故，<a id="a-4z"></a>说色不可得，<a id="a-50"></a>乃至识性不可得故，<a id="a-51"></a>说识不可得。<a id="a-52"></a>何以故？<a id="a-53"></a>色性乃至识性，<a id="a-54"></a>非已可得，<a id="a-55"></a>非当可得，<a id="a-56"></a>非现可得，<a id="a-57"></a>毕竟净故。</p>
  <p id="a58">“善现，<a id="a-59"></a>眼处性不可得故，<a id="a-5A"></a>说眼处不可得，<a id="a-5B"></a>乃至意处性不可得故，<a id="a-5C"></a>说意处不可得。<a id="a-5D"></a>何以故？<a id="a-5E"></a>眼处性乃至意处性，<a id="a-5F"></a>非已可得，<a id="a-5G"></a>非当可得，<a id="a-5H"></a>非现可得，<a id="a-5I"></a>毕竟净故。</p>
  <p id="a5J">“善现，<a id="a-5K"></a>色处性不可得故，<a id="a-5L"></a>说色处不可得，<a id="a-5M"></a>乃至法处性不可得故，<a id="a-5N"></a>说法处不可得。<a id="a-5O"></a>何以故？<a id="a-5P"></a>色处性乃至法处性，<a id="a-5Q"></a>非已可得，<a id="a-5R"></a>非当可得，<a id="a-5S"></a>非现可得，<a id="a-5T"></a>毕竟净故。</p>
  <p id="a5U">“善现，<a id="a-5V"></a>眼界性不可得故，<a id="a-5W"></a>说眼界不可得，<a id="a-5X"></a>乃至眼触为缘所生诸受性不可得故，<a id="a-5Y"></a>说眼触为缘所生诸受不可得。<a id="a-5Z"></a>何以故？<a id="a-5a"></a>眼界性乃至眼触为缘所生诸受性，<a id="a-5b"></a>非已可得，<a id="a-5c"></a>非当可得，<a id="a-5d"></a>非现可得，<a id="a-5e"></a>毕竟净故。</p>
  <p id="a5f">“善现，<a id="a-5g"></a>耳界性不可得故，<a id="a-5h"></a>说耳界不可得，<a id="a-5i"></a>乃至耳触为缘所生诸受性不可得故，<a id="a-5j"></a>说耳触为缘所生诸受不可得。<a id="a-5k"></a>何以故？<a id="a-5l"></a>耳界性乃至耳触为缘所生诸受性，<a id="a-5m"></a>非已可得，<a id="a-5n"></a>非当可得，<a id="a-5o"></a>非现可得，<a id="a-5p"></a>毕竟净故。</p>
  <p id="a5q">“善现，<a id="a-5r"></a>鼻界性不可得故，<a id="a-5s"></a>说鼻界不可得，<a id="a-5t"></a>乃至鼻触为缘所生诸受性不可得故，<a id="a-5u"></a>说鼻触为缘所生诸受不可得。<a id="a-5v"></a>何以故？<a id="a-5w"></a>鼻界性乃至鼻触为缘所生诸受性，<a id="a-5x"></a>非已可得，<a id="a-5y"></a>非当可得，<a id="a-5z"></a>非现可得，<a id="a-60"></a>毕竟净故。</p>
  <p id="a61">“善现，<a id="a-62"></a>舌界性不可得故，<a id="a-63"></a>说舌界不可得，<a id="a-64"></a>乃至舌触为缘所生诸受性不可得故，<a id="a-65"></a>说舌触为缘所生诸受不可得。<a id="a-66"></a>何以故？<a id="a-67"></a>舌界性乃至舌触为缘所生诸受性，<a id="a-68"></a>非已可得，<a id="a-69"></a>非当可得，<a id="a-6A"></a>非现可得，<a id="a-6B"></a>毕竟净故。</p>
  <p id="a6C">“善现，<a id="a-6D"></a>身界性不可得故，<a id="a-6E"></a>说身界不可得，<a id="a-6F"></a>乃至身触为缘所生诸受性不可得故，<a id="a-6G"></a>说身触为缘所生诸受不可得。<a id="a-6H"></a>何以故？<a id="a-6I"></a>身界性乃至身触为缘所生诸受性，<a id="a-6J"></a>非已可得，<a id="a-6K"></a>非当可得，<a id="a-6L"></a>非现可得，<a id="a-6M"></a>毕竟净故。</p>
  <p id="a6N">“善现，<a id="a-6O"></a>意界性不可得故，<a id="a-6P"></a>说意界不可得，<a id="a-6Q"></a>乃至意触为缘所生诸受性不可得故，<a id="a-6R"></a>说意触为缘所生诸受不可得。<a id="a-6S"></a>何以故？<a id="a-6T"></a>意界性乃至意触为缘所生诸受性，<a id="a-6U"></a>非已可得，<a id="a-6V"></a>非当可得，<a id="a-6W"></a>非现可得，<a id="a-6X"></a>毕竟净故。</p>
  <p id="a6Y">“善现，<a id="a-6Z"></a>地界性不可得故，<a id="a-6a"></a>说地界不可得，<a id="a-6b"></a>乃至识界性不可得故，<a id="a-6c"></a>说识界不可得。<a id="a-6d"></a>何以故？<a id="a-6e"></a>地界性乃至识界性，<a id="a-6f"></a>非已可得，<a id="a-6g"></a>非当可得，<a id="a-6h"></a>非现可得，<a id="a-6i"></a>毕竟净故。</p>
  <p id="a6j">“善现，<a id="a-6k"></a>苦圣谛性不可得故，<a id="a-6l"></a>说苦圣谛不可得，<a id="a-6m"></a>乃至道圣谛性不可得故，<a id="a-6n"></a>说道圣谛不可得。<a id="a-6o"></a>何以故？<a id="a-6p"></a>苦圣谛性乃至道圣谛性，<a id="a-6q"></a>非已可得，<a id="a-6r"></a>非当可得，<a id="a-6s"></a>非现可得，<a id="a-6t"></a>毕竟净故。</p>
  <p id="a6u">“善现，<a id="a-6v"></a>无明性不可得故，<a id="a-6w"></a>说无明不可得，<a id="a-6x"></a>乃至老死愁叹苦忧恼性不可得故，<a id="a-6y"></a>说老死愁叹苦忧恼不可得。<a id="a-6z"></a>何以故？<a id="a-70"></a>无明性乃至老死愁叹苦忧恼性，<a id="a-71"></a>非已可得，<a id="a-72"></a>非当可得，<a id="a-73"></a>非现可得，<a id="a-74"></a>毕竟净故。</p>
  <p id="a75">“善现，<a id="a-76"></a>幻事性不可得故，<a id="a-77"></a>说幻事不可得，<a id="a-78"></a>乃至变化事性不可得故，<a id="a-79"></a>说变化事不可得。<a id="a-7A"></a>何以故？<a id="a-7B"></a>幻事性乃至变化事性，<a id="a-7C"></a>非已可得，<a id="a-7D"></a>非当可得，<a id="a-7E"></a>非现可得，<a id="a-7F"></a>毕竟净故。</p>
  <p id="a7G">“善现，<a id="a-7H"></a>内空性不可得故，<a id="a-7I"></a>说内空不可得，<a id="a-7J"></a>乃至无性自性空性不可得故，<a id="a-7K"></a>说无性自性空不可得。<a id="a-7L"></a>何以故？<a id="a-7M"></a>内空性乃至无性自性空性，<a id="a-7N"></a>非已可得，<a id="a-7O"></a>非当可得，<a id="a-7P"></a>非现可得，<a id="a-7Q"></a>毕竟净故。</p>
  <p id="a7R">“善现，<a id="a-7S"></a>布施波罗蜜多性不可得故，<a id="a-7T"></a>说布施波罗蜜多不可得，<a id="a-7U"></a>乃至般若波罗蜜多性不可得故，<a id="a-7V"></a>说般若波罗蜜多不可得。<a id="a-7W"></a>何以故？<a id="a-7X"></a>布施波罗蜜多性乃至般若波罗蜜多性，<a id="a-7Y"></a>非已可得，<a id="a-7Z"></a>非当可得，<a id="a-7a"></a>非现可得，<a id="a-7b"></a>毕竟净故。</p>
  <p id="a7c">“善现，<a id="a-7d"></a>四静虑性不可得故，<a id="a-7e"></a>说四静虑不可得，<a id="a-7f"></a>乃至四无色定性不可得故，<a id="a-7g"></a>说四无色定不可得。<a id="a-7h"></a>何以故？<a id="a-7i"></a>四静虑性乃至四无色定性，<a id="a-7j"></a>非已可得，<a id="a-7k"></a>非当可得，<a id="a-7l"></a>非现可得，<a id="a-7m"></a>毕竟净故。</p>
  <p id="a7n">“善现，<a id="a-7o"></a>四念住性不可得故，<a id="a-7p"></a>说四念住不可得，<a id="a-7q"></a>乃至八圣道支性不可得故，<a id="a-7r"></a>说八圣道支不可得。<a id="a-7s"></a>何以故？<a id="a-7t"></a>四念住性乃至八圣道支性，<a id="a-7u"></a>非已可得，<a id="a-7v"></a>非当可得，<a id="a-7w"></a>非现可得，<a id="a-7x"></a>毕竟净故。</p>
  <p id="a7y">“善现，<a id="a-7z"></a>空解脱门性不可得故，<a id="a-80"></a>说空解脱门不可得，<a id="a-81"></a>乃至无愿解脱门性不可得故，<a id="a-82"></a>说无愿解脱门不可得。<a id="a-83"></a>何以故？<a id="a-84"></a>空解脱门性乃至无愿解脱门性，<a id="a-85"></a>非已可得，<a id="a-86"></a>非当可得，<a id="a-87"></a>非现可得，<a id="a-88"></a>毕竟净故。</p>
  <p id="a89">“善现，<a id="a-8A"></a>五眼性不可得故，<a id="a-8B"></a>说五眼不可得；<a id="a-8C"></a>六神通性不可得故，<a id="a-8D"></a>说六神通不可得。<a id="a-8E"></a>何以故？<a id="a-8F"></a>五眼性、<a id="a-8G"></a>六神通性，<a id="a-8H"></a>非已可得，<a id="a-8I"></a>非当可得，<a id="a-8J"></a>非现可得，<a id="a-8K"></a>毕竟净故。</p>
  <p id="a8L">“善现，<a id="a-8M"></a>佛十力性不可得故，<a id="a-8N"></a>说佛十力不可得，<a id="a-8O"></a>乃至一切相智性不可得故，<a id="a-8P"></a>说一切相智不可得。<a id="a-8Q"></a>何以故？<a id="a-8R"></a>佛十力性乃至一切相智性，<a id="a-8S"></a>非已可得，<a id="a-8T"></a>非当可得，<a id="a-8U"></a>非现可得，<a id="a-8V"></a>毕竟净故。</p>
  <p id="a8W">“善现，<a id="a-8X"></a>预流者恶趣生性不可得故，<a id="a-8Y"></a>说预流者恶趣生不可得，<a id="a-8Z"></a>乃至三藐三佛陀后有生性不可得故，<a id="a-8a"></a>说三藐三佛陀后有生不可得。<a id="a-8b"></a>何以故？<a id="a-8c"></a>预流者恶趣生性乃至三藐三佛陀后有生性，<a id="a-8d"></a>非已可得，<a id="a-8e"></a>非当可得，<a id="a-8f"></a>非现可得，<a id="a-8g"></a>毕竟净故。</p>
  <p id="a8h">“善现，<a id="a-8i"></a>预流向预流果性不可得故，<a id="a-8j"></a>说预流向预流果不可得，<a id="a-8k"></a>乃至如来性不可得故，<a id="a-8l"></a>说如来不可得。<a id="a-8m"></a>何以故？<a id="a-8n"></a>预流向预流果性乃至如来性，<a id="a-8o"></a>非已可得，<a id="a-8p"></a>非当可得，<a id="a-8q"></a>非现可得，<a id="a-8r"></a>毕竟净故。</p>
  <p id="a8s">“善现，<a id="a-8t"></a>名字、<a id="a-8u"></a>假想、<a id="a-8v"></a>施设、<a id="a-8w"></a>言说性不可得故，<a id="a-8x"></a>说名字、<a id="a-8y"></a>假想、<a id="a-8z"></a>施设、<a id="a-90"></a>言说不可得。<a id="a-91"></a>何以故？<a id="a-92"></a>名字、<a id="a-93"></a>假想、<a id="a-94"></a>施设、<a id="a-95"></a>言说性，<a id="a-96"></a>非已可得，<a id="a-97"></a>非当可得，<a id="a-98"></a>非现可得，<a id="a-99"></a>毕竟净故。</p>
  <p id="a9A">“善现，<a id="a-9B"></a>无生无灭、<a id="a-9C"></a>无染无净、<a id="a-9D"></a>无相无为性不可得故，<a id="a-9E"></a>说无生无灭、<a id="a-9F"></a>无染无净、<a id="a-9G"></a>无相无为不可得。<a id="a-9H"></a>何以故？<a id="a-9I"></a>无生无灭、<a id="a-9J"></a>无染无净、<a id="a-9K"></a>无相无为性，<a id="a-9L"></a>非已可得，<a id="a-9M"></a>非当可得，<a id="a-9N"></a>非现可得，<a id="a-9O"></a>毕竟净故。</p>
  <p id="a9P">“善现，<a id="a-9Q"></a>初、<a id="a-9R"></a>中、<a id="a-9S"></a>后际性不可得故，<a id="a-9T"></a>说初、<a id="a-9U"></a>中、<a id="a-9V"></a>后际不可得。<a id="a-9W"></a>何以故？<a id="a-9X"></a>初、<a id="a-9Y"></a>中、<a id="a-9Z"></a>后际性，<a id="a-9a"></a>非已可得，<a id="a-9b"></a>非当可得，<a id="a-9c"></a>非现可得，<a id="a-9d"></a>毕竟净故。</p>
  <p id="a9e">“善现，<a id="a-9f"></a>往来性不可得故，<a id="a-9g"></a>说往来不可得。<a id="a-9h"></a>何以故？<a id="a-9i"></a>往来性，<a id="a-9j"></a>非已可得，<a id="a-9k"></a>非当可得，<a id="a-9l"></a>非现可得，<a id="a-9m"></a>毕竟净故。</p>
  <p id="a9n">“善现，<a id="a-9o"></a>行住性不可得故，<a id="a-9p"></a>说行住不可得。<a id="a-9q"></a>何以故？<a id="a-9r"></a>行住性，<a id="a-9s"></a>非已可得，<a id="a-9t"></a>非当可得，<a id="a-9u"></a>非现可得，<a id="a-9v"></a>毕竟净故。</p>
  <p id="a9w">“善现，<a id="a-9x"></a>死生性不可得故，<a id="a-9y"></a>说死生不可得。<a id="a-9z"></a>何以故？<a id="a-A0"></a>死生性，<a id="a-A1"></a>非已可得，<a id="a-A2"></a>非当可得，<a id="a-A3"></a>非现可得，<a id="a-A4"></a>毕竟净故。</p>
  <p id="aA5">“善现，<a id="a-A6"></a>增减性不可得故，<a id="a-A7"></a>说增减不可得。<a id="a-A8"></a>何以故？<a id="a-A9"></a>增减性，<a id="a-AA"></a>非已可得，<a id="a-AB"></a>非当可得，<a id="a-AC"></a>非现可得，<a id="a-AD"></a>毕竟净故。</p>
  <p id="aAE">“善现，<a id="a-AF"></a>极喜地性不可得故，<a id="a-AG"></a>说极喜地不可得，<a id="a-AH"></a>乃至法云地性不可得故，<a id="a-AI"></a>说法云地不可得。<a id="a-AJ"></a>何以故？<a id="a-AK"></a>极喜地性乃至法云地性，<a id="a-AL"></a>非已可得，<a id="a-AM"></a>非当可得，<a id="a-AN"></a>非现可得，<a id="a-AO"></a>毕竟净故。</p>
  <p id="aAP">“善现，<a id="a-AQ"></a>净观地性不可得故，<a id="a-AR"></a>说净观地不可得，<a id="a-AS"></a>乃至如来地性不可得故，<a id="a-AT"></a>说如来地不可得。<a id="a-AU"></a>何以故？<a id="a-AV"></a>净观地性乃至如来地性，<a id="a-AW"></a>非已可得，<a id="a-AX"></a>非当可得，<a id="a-AY"></a>非现可得，<a id="a-AZ"></a>毕竟净故。</p>
  <p id="aAa">“善现，<a id="a-Ab"></a>成熟有情性不可得故，<a id="a-Ac"></a>说成熟有情不可得。<a id="a-Ad"></a>何以故？<a id="a-Ae"></a>成熟有情性，<a id="a-Af"></a>非已可得，<a id="a-Ag"></a>非当可得，<a id="a-Ah"></a>非现可得，<a id="a-Ai"></a>毕竟净故。</p>
  <p id="aAj">“善现，<a id="a-Ak"></a>严净佛土性不可得故，<a id="a-Al"></a>说严净佛土不可得。<a id="a-Am"></a>何以故？<a id="a-An"></a>严净佛土性，<a id="a-Ao"></a>非已可得，<a id="a-Ap"></a>非当可得，<a id="a-Aq"></a>非现可得，<a id="a-Ar"></a>毕竟净故。</p>
  <p id="aAs">“复次，<a id="a-At"></a>善现，<a id="a-Au"></a>内空中布施、<a id="a-Av"></a>净戒、<a id="a-Aw"></a>安忍、<a id="a-Ax"></a>精进、<a id="a-Ay"></a>静虑、<a id="a-Az"></a>般若波罗蜜多性不可得故，<a id="a-B0"></a>说布施乃至般若波罗蜜多不可得，<a id="a-B1"></a>乃至无性自性空中布施、<a id="a-B2"></a>净戒、<a id="a-B3"></a>安忍、<a id="a-B4"></a>精进、<a id="a-B5"></a>静虑、<a id="a-B6"></a>般若波罗蜜多性不可得故，<a id="a-B7"></a>说布施乃至般若波罗蜜多不可得。<a id="a-B8"></a>何以故？<a id="a-B9"></a>此中布施、<a id="a-BA"></a>净戒、<a id="a-BB"></a>安忍、<a id="a-BC"></a>精进、<a id="a-BD"></a>静虑、<a id="a-BE"></a>般若波罗蜜多性，<a id="a-BF"></a>非已可得，<a id="a-BG"></a>非当可得，<a id="a-BH"></a>非现可得，<a id="a-BI"></a>毕竟净故。</p>
  <p id="aBJ">“善现，<a id="a-BK"></a>内空中四静虑、<a id="a-BL"></a>四无量、<a id="a-BM"></a>四无色定性不可得故，<a id="a-BN"></a>说四静虑、<a id="a-BO"></a>四无量、<a id="a-BP"></a>四无色定不可得，<a id="a-BQ"></a>乃至无性自性空中四静虑、<a id="a-BR"></a>四无量、<a id="a-BS"></a>四无色定性不可得故，<a id="a-BT"></a>说四静虑、<a id="a-BU"></a>四无量、<a id="a-BV"></a>四无色定不可得。<a id="a-BW"></a>何以故？<a id="a-BX"></a>此中四静虑、<a id="a-BY"></a>四无量、<a id="a-BZ"></a>四无色定性，<a id="a-Ba"></a>非已可得，<a id="a-Bb"></a>非当可得，<a id="a-Bc"></a>非现可得，<a id="a-Bd"></a>毕竟净故。</p>
  <p id="aBe">“善现，<a id="a-Bf"></a>内空中四念住、<a id="a-Bg"></a>四正断、<a id="a-Bh"></a>四神足、<a id="a-Bi"></a>五根、<a id="a-Bj"></a>五力、<a id="a-Bk"></a>七等觉支、<a id="a-Bl"></a>八圣道支性不可得故，<a id="a-Bm"></a>说四念住乃至八圣道支不可得，<a id="a-Bn"></a>乃至无性自性空中四念住、<a id="a-Bo"></a>四正断、<a id="a-Bp"></a>四神足、<a id="a-Bq"></a>五根、<a id="a-Br"></a>五力、<a id="a-Bs"></a>七等觉支、<a id="a-Bt"></a>八圣道支性不可得故，<a id="a-Bu"></a>说四念住乃至八圣道支不可得。<a id="a-Bv"></a>何以故？<a id="a-Bw"></a>此中四念住、<a id="a-Bx"></a>四正断、<a id="a-By"></a>四神足、<a id="a-Bz"></a>五根、<a id="a-C0"></a>五力、<a id="a-C1"></a>七等觉支、<a id="a-C2"></a>八圣道支性，<a id="a-C3"></a>非已可得，<a id="a-C4"></a>非当可得，<a id="a-C5"></a>非现可得，<a id="a-C6"></a>毕竟净故。</p>
  <p id="aC7">“善现，<a id="a-C8"></a>内空中空、<a id="a-C9"></a>无相、<a id="a-CA"></a>无愿解脱门性不可得故，<a id="a-CB"></a>说空、<a id="a-CC"></a>无相、<a id="a-CD"></a>无愿解脱门不可得，<a id="a-CE"></a>乃至无性自性空中空、<a id="a-CF"></a>无相、<a id="a-CG"></a>无愿解脱门性不可得故，<a id="a-CH"></a>说空、<a id="a-CI"></a>无相、<a id="a-CJ"></a>无愿解脱门不可得。<a id="a-CK"></a>何以故？<a id="a-CL"></a>此中空、<a id="a-CM"></a>无相、<a id="a-CN"></a>无愿解脱门性，<a id="a-CO"></a>非已可得，<a id="a-CP"></a>非当可得，<a id="a-CQ"></a>非现可得，<a id="a-CR"></a>毕竟净故。</p>
  <p id="aCS">“善现，<a id="a-CT"></a>内空中五眼、<a id="a-CU"></a>六神通性不可得故，<a id="a-CV"></a>说五眼、<a id="a-CW"></a>六神通不可得，<a id="a-CX"></a>乃至无性自性空中五眼、<a id="a-CY"></a>六神通性不可得故，<a id="a-CZ"></a>说五眼、<a id="a-Ca"></a>六神通不可得。<a id="a-Cb"></a>何以故？<a id="a-Cc"></a>此中五眼、<a id="a-Cd"></a>六神通性，<a id="a-Ce"></a>非已可得，<a id="a-Cf"></a>非当可得，<a id="a-Cg"></a>非现可得，<a id="a-Ch"></a>毕竟净故。</p>
  <p id="aCi">“善现，<a id="a-Cj"></a>内空中佛十力、<a id="a-Ck"></a>四无所畏、<a id="a-Cl"></a>四无礙解、<a id="a-Cm"></a>大慈、<a id="a-Cn"></a>大悲、<a id="a-Co"></a>大喜、<a id="a-Cp"></a>大舍、<a id="a-Cq"></a>十八佛不共法、<a id="a-Cr"></a>一切智、<a id="a-Cs"></a>道相智、<a id="a-Ct"></a>一切相智性不可得故，<a id="a-Cu"></a>说佛十力乃至一切相智不可得，<a id="a-Cv"></a>乃至无性自性空中佛十力、<a id="a-Cw"></a>四无所畏、<a id="a-Cx"></a>四无礙解、<a id="a-Cy"></a>大慈、<a id="a-Cz"></a>大悲、<a id="a-D0"></a>大喜、<a id="a-D1"></a>大舍、<a id="a-D2"></a>十八佛不共法、<a id="a-D3"></a>一切智、<a id="a-D4"></a>道相智、<a id="a-D5"></a>一切相智性不可得故，<a id="a-D6"></a>说佛十力乃至一切相智不可得。<a id="a-D7"></a>何以故？<a id="a-D8"></a>此中佛十力、<a id="a-D9"></a>四无所畏、<a id="a-DA"></a>四无礙解、<a id="a-DB"></a>大慈、<a id="a-DC"></a>大悲、<a id="a-DD"></a>大喜、<a id="a-DE"></a>大舍、<a id="a-DF"></a>十八佛不共法、<a id="a-DG"></a>一切智、<a id="a-DH"></a>道相智、<a id="a-DI"></a>一切相智性，<a id="a-DJ"></a>非已可得，<a id="a-DK"></a>非当可得，<a id="a-DL"></a>非现可得，<a id="a-DM"></a>毕竟净故。</p>
  <p id="aDN">“善现，<a id="a-DO"></a>内空中预流向预流果、<a id="a-DP"></a>一来向一来果、<a id="a-DQ"></a>不还向不还果、<a id="a-DR"></a>阿罗汉向阿罗汉果、<a id="a-DS"></a>独觉向独觉果、<a id="a-DT"></a>菩萨如来性不可得故，<a id="a-DU"></a>说预流向预流果乃至菩萨如来不可得，<a id="a-DV"></a>乃至无性自性空中预流向预流果、<a id="a-DW"></a>一来向一来果、<a id="a-DX"></a>不还向不还果、<a id="a-DY"></a>阿罗汉向阿罗汉果、<a id="a-DZ"></a>独觉向独觉果、<a id="a-Da"></a>菩萨如来性不可得故，<a id="a-Db"></a>说预流向预流果乃至菩萨如来不可得。<a id="a-Dc"></a>何以故？<a id="a-Dd"></a>此中预流向预流果、<a id="a-De"></a>一来向一来果、<a id="a-Df"></a>不还向不还果、<a id="a-Dg"></a>阿罗汉向阿罗汉果、<a id="a-Dh"></a>独觉向独觉果、<a id="a-Di"></a>菩萨如来性，<a id="a-Dj"></a>非已可得，<a id="a-Dk"></a>非当可得，<a id="a-Dl"></a>非现可得，<a id="a-Dm"></a>毕竟净故。</p>
  <p id="aDn">“善现，<a id="a-Do"></a>内空中极喜地、<a id="a-Dp"></a>离垢地、<a id="a-Dq"></a>发光地、<a id="a-Dr"></a>焰慧地、<a id="a-Ds"></a>极难胜地、<a id="a-Dt"></a>现前地、<a id="a-Du"></a>远行地、<a id="a-Dv"></a>不动地、<a id="a-Dw"></a>善慧地、<a id="a-Dx"></a>法云地性不可得故，<a id="a-Dy"></a>说极喜地乃至法云地不可得，<a id="a-Dz"></a>乃至无性自性空中极喜地、<a id="a-E0"></a>离垢地、<a id="a-E1"></a>发光地、<a id="a-E2"></a>焰慧地、<a id="a-E3"></a>极难胜地、<a id="a-E4"></a>现前地、<a id="a-E5"></a>远行地、<a id="a-E6"></a>不动地、<a id="a-E7"></a>善慧地、<a id="a-E8"></a>法云地性不可得故，<a id="a-E9"></a>说极喜地乃至法云地不可得。<a id="a-EA"></a>何以故？<a id="a-EB"></a>此中极喜地、<a id="a-EC"></a>离垢地、<a id="a-ED"></a>发光地、<a id="a-EE"></a>焰慧地、<a id="a-EF"></a>极难胜地、<a id="a-EG"></a>现前地、<a id="a-EH"></a>远行地、<a id="a-EI"></a>不动地、<a id="a-EJ"></a>善慧地、<a id="a-EK"></a>法云地性，<a id="a-EL"></a>非已可得，<a id="a-EM"></a>非当可得，<a id="a-EN"></a>非现可得，<a id="a-EO"></a>毕竟净故。</p>
  <p id="aEP">“善现，<a id="a-EQ"></a>内空中净观地、<a id="a-ER"></a>种性地、<a id="a-ES"></a>第八地、<a id="a-ET"></a>具见地、<a id="a-EU"></a>薄地、<a id="a-EV"></a>离欲地、<a id="a-EW"></a>已办地、<a id="a-EX"></a>独觉地、<a id="a-EY"></a>菩萨地、<a id="a-EZ"></a>如来地性不可得故，<a id="a-Ea"></a>说净观地乃至如来地不可得，<a id="a-Eb"></a>乃至无性自性空中净观地、<a id="a-Ec"></a>种性地、<a id="a-Ed"></a>第八地、<a id="a-Ee"></a>具见地、<a id="a-Ef"></a>薄地、<a id="a-Eg"></a>离欲地、<a id="a-Eh"></a>已办地、<a id="a-Ei"></a>独觉地、<a id="a-Ej"></a>菩萨地、<a id="a-Ek"></a>如来地性不可得故，<a id="a-El"></a>说净观地乃至如来地不可得。<a id="a-Em"></a>何以故？<a id="a-En"></a>此中净观地、<a id="a-Eo"></a>种性地、<a id="a-Ep"></a>第八地、<a id="a-Eq"></a>具见地、<a id="a-Er"></a>薄地、<a id="a-Es"></a>离欲地、<a id="a-Et"></a>已办地、<a id="a-Eu"></a>独觉地、<a id="a-Ev"></a>菩萨地、<a id="a-Ew"></a>如来地性，<a id="a-Ex"></a>非已可得，<a id="a-Ey"></a>非当可得，<a id="a-Ez"></a>非现可得，<a id="a-F0"></a>毕竟净故。</p>
  <p id="aF1">“善现，<a id="a-F2"></a>内空中成熟有情性不可得故，<a id="a-F3"></a>说成熟有情不可得，<a id="a-F4"></a>乃至无性自性空中成熟有情性不可得故，<a id="a-F5"></a>说成熟有情不可得。<a id="a-F6"></a>何以故？<a id="a-F7"></a>此中成熟有情性，<a id="a-F8"></a>非已可得，<a id="a-F9"></a>非当可得，<a id="a-FA"></a>非现可得，<a id="a-FB"></a>毕竟净故。</p>
  <p id="aFC">“善现，<a id="a-FD"></a>内空中严净佛土性不可得故，<a id="a-FE"></a>说严净佛土不可得，<a id="a-FF"></a>乃至无性自性空中严净佛土性不可得故，<a id="a-FG"></a>说严净佛土不可得。<a id="a-FH"></a>何以故？<a id="a-FI"></a>此中严净佛土性，<a id="a-FJ"></a>非已可得，<a id="a-FK"></a>非当可得，<a id="a-FL"></a>非现可得，<a id="a-FM"></a>毕竟净故。</p>
  <p id="aFN">“如是，<a id="a-FO"></a>善现，<a id="a-FP"></a>诸菩萨摩诃萨修行般若波罗蜜多时，<a id="a-FQ"></a>虽观一切法皆无所有不可得，<a id="a-FR"></a>毕竟净故，<a id="a-FS"></a>无乘大乘而出至者；<a id="a-FT"></a>然以无所得为方便乘于大乘，<a id="a-FU"></a>出三界生死至一切智智，<a id="a-FV"></a>利益安乐一切有情，<a id="a-FW"></a>穷未来际常无断尽。<a id="a-FX"></a>”</p>
  <p data-pb></p>
  <h2 id="aFY">初分赞大乘品第十六之一</h2>
  <p id="aFZ">尔时，<a id="a-Fa"></a>具寿善现白佛言：<a id="a-Fb"></a>“世尊言大乘：</p>
  <p id="aFc">“大乘者，<a id="a-Fd"></a>超胜一切世间天、<a id="a-Fe"></a>人、<a id="a-Ff"></a>阿素洛等，<a id="a-Fg"></a>最尊最妙。</p>
  <p id="aFh">“如是大乘与虚空等。</p>
  <p id="aFi">“譬如虚空，<a id="a-Fj"></a>普能含受无数无量无边有情；<a id="a-Fk"></a>大乘亦尔，<a id="a-Fl"></a>普能含受无数无量无边有情。</p>
  <p id="aFm">“又如虚空，<a id="a-Fn"></a>无来无去、<a id="a-Fo"></a>无住可见；<a id="a-Fp"></a>大乘亦尔，<a id="a-Fq"></a>无来无去、<a id="a-Fr"></a>无住可见。</p>
  <p id="aFs">“又如虚空，<a id="a-Ft"></a>前、<a id="a-Fu"></a>后、<a id="a-Fv"></a>中际皆不可得；<a id="a-Fw"></a>大乘亦尔，<a id="a-Fx"></a>前、<a id="a-Fy"></a>后、<a id="a-Fz"></a>中际皆不可得，<a id="a-G0"></a>三世平等故名大乘。<a id="a-G1"></a>”</p>
  <p id="aG2">佛告善现：<a id="a-G3"></a>“如是，<a id="a-G4"></a>如是，<a id="a-G5"></a>如汝所说，<a id="a-G6"></a>菩萨大乘具如是等无边功德。</p>
  <p id="aG7">“善现，<a id="a-G8"></a>如是大乘，<a id="a-G9"></a>当知即是布施、<a id="a-GA"></a>净戒、<a id="a-GB"></a>安忍、<a id="a-GC"></a>精进、<a id="a-GD"></a>静虑、<a id="a-GE"></a>般若波罗蜜多。</p>
  <p id="aGF">“复次，<a id="a-GG"></a>善现，<a id="a-GH"></a>如是大乘，<a id="a-GI"></a>当知即是内空、<a id="a-GJ"></a>外空、<a id="a-GK"></a>内外空、<a id="a-GL"></a>空空、<a id="a-GM"></a>大空、<a id="a-GN"></a>胜义空、<a id="a-GO"></a>有为空、<a id="a-GP"></a>无为空、<a id="a-GQ"></a>毕竟空、<a id="a-GR"></a>无际空、<a id="a-GS"></a>散空、<a id="a-GT"></a>无变异空、<a id="a-GU"></a>本性空、<a id="a-GV"></a>自相空、<a id="a-GW"></a>共相空、<a id="a-GX"></a>一切法空、<a id="a-GY"></a>不可得空、<a id="a-GZ"></a>无性空、<a id="a-Ga"></a>自性空、<a id="a-Gb"></a>无性自性空等。</p>
  <p id="aGc">“复次，<a id="a-Gd"></a>善现，<a id="a-Ge"></a>如是大乘，<a id="a-Gf"></a>当知即是健行三摩地，<a id="a-Gg"></a>乃至无染著如虚空三摩地等无量百千三摩地门。</p>
  <p id="aGh">“复次，<a id="a-Gi"></a>善现，<a id="a-Gj"></a>如是大乘，<a id="a-Gk"></a>当知即是四念住、<a id="a-Gl"></a>四正断、<a id="a-Gm"></a>四神足、<a id="a-Gn"></a>五根、<a id="a-Go"></a>五力、<a id="a-Gp"></a>七等觉支、<a id="a-Gq"></a>八圣道支。</p>
  <p id="aGr">“复次，<a id="a-Gs"></a>善现，<a id="a-Gt"></a>如是大乘，<a id="a-Gu"></a>当知即是三三摩地，<a id="a-Gv"></a>乃至十八佛不共法。</p>
  <p id="aGw">“复次，<a id="a-Gx"></a>善现，<a id="a-Gy"></a>如是大乘，<a id="a-Gz"></a>当知即是文字陀罗尼等一切陀罗尼门。</p>
  <p id="aH0">“善现，<a id="a-H1"></a>如是等无量无边殊胜功德，<a id="a-H2"></a>当知皆是菩萨摩诃萨大乘。</p>
  <p id="aH3">“复次，<a id="a-H4"></a>善现，<a id="a-H5"></a>汝言‘大乘超胜一切世间天、<a id="a-H6"></a>人、<a id="a-H7"></a>阿素洛等，<a id="a-H8"></a>最尊最妙’者，<a id="a-H9"></a>如是，<a id="a-HA"></a>如是，<a id="a-HB"></a>如汝所说。<a id="a-HC"></a>所以者何？<a id="a-HD"></a>善现，<a id="a-HE"></a>若欲界是真如，<a id="a-HF"></a>非虚妄、<a id="a-HG"></a>非颠倒、<a id="a-HH"></a>非假设、<a id="a-HI"></a>是谛是实、<a id="a-HJ"></a>有常有恒、<a id="a-HK"></a>无变无易、<a id="a-HL"></a>有实性者，<a id="a-HM"></a>则此大乘非尊非妙，<a id="a-HN"></a>不超一切世间天、<a id="a-HO"></a>人、<a id="a-HP"></a>阿素洛等；<a id="a-HQ"></a>以欲界非真如，<a id="a-HR"></a>是虚妄、<a id="a-HS"></a>是颠倒、<a id="a-HT"></a>是假设、<a id="a-HU"></a>非谛非实、<a id="a-HV"></a>无常无恒、<a id="a-HW"></a>有变有易、<a id="a-HX"></a>都无实性故，<a id="a-HY"></a>此大乘是尊是妙，<a id="a-HZ"></a>超胜一切世间天、<a id="a-Ha"></a>人、<a id="a-Hb"></a>阿素洛等。<a id="a-Hc"></a>善现，<a id="a-Hd"></a>若色、<a id="a-He"></a>无色界是真如，<a id="a-Hf"></a>非虚妄、<a id="a-Hg"></a>非颠倒、<a id="a-Hh"></a>非假设、<a id="a-Hi"></a>是谛是实、<a id="a-Hj"></a>有常有恒、<a id="a-Hk"></a>无变无易，<a id="a-Hl"></a>有实性者，<a id="a-Hm"></a>则此大乘非尊非妙，<a id="a-Hn"></a>不超一切世间天、<a id="a-Ho"></a>人、<a id="a-Hp"></a>阿素洛等；<a id="a-Hq"></a>以色、<a id="a-Hr"></a>无色界非真如，<a id="a-Hs"></a>是虚妄、<a id="a-Ht"></a>是颠倒、<a id="a-Hu"></a>是假设、<a id="a-Hv"></a>非谛非实、<a id="a-Hw"></a>无常无恒、<a id="a-Hx"></a>有变有易、<a id="a-Hy"></a>都无实性故，<a id="a-Hz"></a>此大乘是尊是妙，<a id="a-I0"></a>超胜一切世间天、<a id="a-I1"></a>人、<a id="a-I2"></a>阿素洛等。</p>
  <p id="aI3">“善现，<a id="a-I4"></a>若色是真如，<a id="a-I5"></a>非虚妄、<a id="a-I6"></a>非颠倒、<a id="a-I7"></a>非假设、<a id="a-I8"></a>是谛是实、<a id="a-I9"></a>有常有恒、<a id="a-IA"></a>无变无易、<a id="a-IB"></a>有实性者，<a id="a-IC"></a>则此大乘非尊非妙，<a id="a-ID"></a>不超一切世间天、<a id="a-IE"></a>人、<a id="a-IF"></a>阿素洛等；<a id="a-IG"></a>以色非真如，<a id="a-IH"></a>是虚妄、<a id="a-II"></a>是颠倒、<a id="a-IJ"></a>是假设、<a id="a-IK"></a>非谛非实、<a id="a-IL"></a>无常无恒、<a id="a-IM"></a>有变有易、<a id="a-IN"></a>都无实性故，<a id="a-IO"></a>此大乘是尊是妙，<a id="a-IP"></a>超胜一切世间天、<a id="a-IQ"></a>人、<a id="a-IR"></a>阿素洛等。<a id="a-IS"></a>善现，<a id="a-IT"></a>若受、<a id="a-IU"></a>想、<a id="a-IV"></a>行、<a id="a-IW"></a>识是真如，<a id="a-IX"></a>非虚妄、<a id="a-IY"></a>非颠倒、<a id="a-IZ"></a>非假设、<a id="a-Ia"></a>是谛是实、<a id="a-Ib"></a>有常有恒、<a id="a-Ic"></a>无变无易、<a id="a-Id"></a>有实性者，<a id="a-Ie"></a>则此大乘非尊非妙，<a id="a-If"></a>不超一切世间天、<a id="a-Ig"></a>人、<a id="a-Ih"></a>阿素洛等；<a id="a-Ii"></a>以受、<a id="a-Ij"></a>想、<a id="a-Ik"></a>行、<a id="a-Il"></a>识非真如，<a id="a-Im"></a>是虚妄、<a id="a-In"></a>是颠倒、<a id="a-Io"></a>是假设、<a id="a-Ip"></a>非谛非实、<a id="a-Iq"></a>无常无恒、<a id="a-Ir"></a>有变有易、<a id="a-Is"></a>都无实性故，<a id="a-It"></a>此大乘是尊是妙，<a id="a-Iu"></a>超胜一切世间天、<a id="a-Iv"></a>人、<a id="a-Iw"></a>阿素洛等。</p>
  <p id="aIx">“善现，<a id="a-Iy"></a>若眼处是真如，<a id="a-Iz"></a>非虚妄、<a id="a-J0"></a>非颠倒、<a id="a-J1"></a>非假设、<a id="a-J2"></a>是谛是实、<a id="a-J3"></a>有常有恒、<a id="a-J4"></a>无变无易、<a id="a-J5"></a>有实性者，<a id="a-J6"></a>则此大乘非尊非妙，<a id="a-J7"></a>不超一切世间天、<a id="a-J8"></a>人、<a id="a-J9"></a>阿素洛等；<a id="a-JA"></a>以眼处非真如，<a id="a-JB"></a>是虚妄、<a id="a-JC"></a>是颠倒、<a id="a-JD"></a>是假设、<a id="a-JE"></a>非谛非实、<a id="a-JF"></a>无常无恒、<a id="a-JG"></a>有变有易、<a id="a-JH"></a>都无实性故，<a id="a-JI"></a>此大乘是尊是妙，<a id="a-JJ"></a>超胜一切世间天、<a id="a-JK"></a>人、<a id="a-JL"></a>阿素洛等。<a id="a-JM"></a>善现，<a id="a-JN"></a>若耳、<a id="a-JO"></a>鼻、<a id="a-JP"></a>舌、<a id="a-JQ"></a>身、<a id="a-JR"></a>意处是真如，<a id="a-JS"></a>非虚妄、<a id="a-JT"></a>非颠倒、<a id="a-JU"></a>非假设、<a id="a-JV"></a>是谛是实、<a id="a-JW"></a>有常有恒、<a id="a-JX"></a>无变无易、<a id="a-JY"></a>有实性者，<a id="a-JZ"></a>则此大乘非尊非妙，<a id="a-Ja"></a>不超一切世间天、<a id="a-Jb"></a>人、<a id="a-Jc"></a>阿素洛等；<a id="a-Jd"></a>以耳、<a id="a-Je"></a>鼻、<a id="a-Jf"></a>舌、<a id="a-Jg"></a>身、<a id="a-Jh"></a>意处非真如，<a id="a-Ji"></a>是虚妄、<a id="a-Jj"></a>是颠倒、<a id="a-Jk"></a>是假设、<a id="a-Jl"></a>非谛非实、<a id="a-Jm"></a>无常无恒、<a id="a-Jn"></a>有变有易、<a id="a-Jo"></a>都无实性故，<a id="a-Jp"></a>此大乘是尊是妙，<a id="a-Jq"></a>超胜一切世间天、<a id="a-Jr"></a>人、<a id="a-Js"></a>阿素洛等。</p>
  <p id="aJt">“善现，<a id="a-Ju"></a>若色处是真如，<a id="a-Jv"></a>非虚妄、<a id="a-Jw"></a>非颠倒、<a id="a-Jx"></a>非假设、<a id="a-Jy"></a>是谛是实、<a id="a-Jz"></a>有常有恒、<a id="a-K0"></a>无变无易、<a id="a-K1"></a>有实性者，<a id="a-K2"></a>则此大乘非尊非妙，<a id="a-K3"></a>不超一切世间天、<a id="a-K4"></a>人、<a id="a-K5"></a>阿素洛等；<a id="a-K6"></a>以色处非真如，<a id="a-K7"></a>是虚妄、<a id="a-K8"></a>是颠倒、<a id="a-K9"></a>是假设、<a id="a-KA"></a>非谛非实、<a id="a-KB"></a>无常无恒、<a id="a-KC"></a>有变有易，<a id="a-KD"></a>都无实性故，<a id="a-KE"></a>此大乘是尊是妙，<a id="a-KF"></a>超胜一切世间天、<a id="a-KG"></a>人、<a id="a-KH"></a>阿素洛等。<a id="a-KI"></a>善现，<a id="a-KJ"></a>若声、<a id="a-KK"></a>香、<a id="a-KL"></a>味、<a id="a-KM"></a>触、<a id="a-KN"></a>法处是真如，<a id="a-KO"></a>非虚妄、<a id="a-KP"></a>非颠倒、<a id="a-KQ"></a>非假设、<a id="a-KR"></a>是谛是实、<a id="a-KS"></a>有常有恒、<a id="a-KT"></a>无变无易、<a id="a-KU"></a>有实性者，<a id="a-KV"></a>则此大乘非尊非妙，<a id="a-KW"></a>不超一切世间天、<a id="a-KX"></a>人、<a id="a-KY"></a>阿素洛等；<a id="a-KZ"></a>以声、<a id="a-Ka"></a>香、<a id="a-Kb"></a>味、<a id="a-Kc"></a>触、<a id="a-Kd"></a>法处非真如，<a id="a-Ke"></a>是虚妄、<a id="a-Kf"></a>是颠倒、<a id="a-Kg"></a>是假设、<a id="a-Kh"></a>非谛非实、<a id="a-Ki"></a>无常无恒、<a id="a-Kj"></a>有变有易、<a id="a-Kk"></a>都无实性故，<a id="a-Kl"></a>此大乘是尊是妙，<a id="a-Km"></a>超胜一切世间天、<a id="a-Kn"></a>人、<a id="a-Ko"></a>阿素洛等。</p>
  <p id="aKp">“善现，<a id="a-Kq"></a>若眼界是真如，<a id="a-Kr"></a>非虚妄、<a id="a-Ks"></a>非颠倒、<a id="a-Kt"></a>非假设、<a id="a-Ku"></a>是谛是实、<a id="a-Kv"></a>有常有恒、<a id="a-Kw"></a>无变无易、<a id="a-Kx"></a>有实性者，<a id="a-Ky"></a>则此大乘非尊非妙，<a id="a-Kz"></a>不超一切世间天、<a id="a-L0"></a>人、<a id="a-L1"></a>阿素洛等；<a id="a-L2"></a>以眼界非真如，<a id="a-L3"></a>是虚妄、<a id="a-L4"></a>是颠倒、<a id="a-L5"></a>是假设、<a id="a-L6"></a>非谛非实、<a id="a-L7"></a>无常无恒、<a id="a-L8"></a>有变有易、<a id="a-L9"></a>都无实性故，<a id="a-LA"></a>此大乘是尊是妙，<a id="a-LB"></a>超胜一切世间天、<a id="a-LC"></a>人、<a id="a-LD"></a>阿素洛等。<a id="a-LE"></a>善现，<a id="a-LF"></a>若色界、<a id="a-LG"></a>眼识界及眼触、<a id="a-LH"></a>眼触为缘所生诸受是真如，<a id="a-LI"></a>非虚妄、<a id="a-LJ"></a>非颠倒、<a id="a-LK"></a>非假设、<a id="a-LL"></a>是谛是实、<a id="a-LM"></a>有常有恒、<a id="a-LN"></a>无变无易、<a id="a-LO"></a>有实性者，<a id="a-LP"></a>则此大乘非尊非妙，<a id="a-LQ"></a>不超一切世间天、<a id="a-LR"></a>人、<a id="a-LS"></a>阿素洛等；<a id="a-LT"></a>以色界、<a id="a-LU"></a>眼识界及眼触、<a id="a-LV"></a>眼触为缘所生诸受非真如，<a id="a-LW"></a>是虚妄、<a id="a-LX"></a>是颠倒、<a id="a-LY"></a>是假设、<a id="a-LZ"></a>非谛非实、<a id="a-La"></a>无常无恒、<a id="a-Lb"></a>有变有易、<a id="a-Lc"></a>都无实性故，<a id="a-Ld"></a>此大乘是尊是妙，<a id="a-Le"></a>超胜一切世间天、<a id="a-Lf"></a>人、<a id="a-Lg"></a>阿素洛等。</p>
  <p id="aLh">“善现，<a id="a-Li"></a>若耳界是真如，<a id="a-Lj"></a>非虚妄、<a id="a-Lk"></a>非颠倒、<a id="a-Ll"></a>非假设、<a id="a-Lm"></a>是谛是实、<a id="a-Ln"></a>有常有恒、<a id="a-Lo"></a>无变无易、<a id="a-Lp"></a>有实性者，<a id="a-Lq"></a>则此大乘非尊非妙，<a id="a-Lr"></a>不超一切世间天、<a id="a-Ls"></a>人、<a id="a-Lt"></a>阿素洛等；<a id="a-Lu"></a>以耳界非真如，<a id="a-Lv"></a>是虚妄、<a id="a-Lw"></a>是颠倒、<a id="a-Lx"></a>是假设、<a id="a-Ly"></a>非谛非实、<a id="a-Lz"></a>无常无恒、<a id="a-M0"></a>有变有易、<a id="a-M1"></a>都无实性故，<a id="a-M2"></a>此大乘是尊是妙，<a id="a-M3"></a>超胜一切世间天、<a id="a-M4"></a>人、<a id="a-M5"></a>阿素洛等。<a id="a-M6"></a>善现，<a id="a-M7"></a>若声界、<a id="a-M8"></a>耳识界及耳触、<a id="a-M9"></a>耳触为缘所生诸受是真如，<a id="a-MA"></a>非虚妄、<a id="a-MB"></a>非颠倒、<a id="a-MC"></a>非假设、<a id="a-MD"></a>是谛是实、<a id="a-ME"></a>有常有恒、<a id="a-MF"></a>无变无易、<a id="a-MG"></a>有实性者，<a id="a-MH"></a>则此大乘非尊非妙，<a id="a-MI"></a>不超一切世间天、<a id="a-MJ"></a>人、<a id="a-MK"></a>阿素洛等；<a id="a-ML"></a>以声界、<a id="a-MM"></a>耳识界及耳触、<a id="a-MN"></a>耳触为缘所生诸受非真如，<a id="a-MO"></a>是虚妄、<a id="a-MP"></a>是颠倒、<a id="a-MQ"></a>是假设、<a id="a-MR"></a>非谛非实、<a id="a-MS"></a>无常无恒、<a id="a-MT"></a>有变有易、<a id="a-MU"></a>都无实性故，<a id="a-MV"></a>此大乘是尊是妙，<a id="a-MW"></a>超胜一切世间天、<a id="a-MX"></a>人、<a id="a-MY"></a>阿素洛等。</p>
  <p id="aMZ">“善现，<a id="a-Ma"></a>若鼻界是真如，<a id="a-Mb"></a>非虚妄、<a id="a-Mc"></a>非颠倒、<a id="a-Md"></a>非假设、<a id="a-Me"></a>是谛是实、<a id="a-Mf"></a>有常有恒、<a id="a-Mg"></a>无变无易、<a id="a-Mh"></a>有实性者，<a id="a-Mi"></a>则此大乘非尊非妙，<a id="a-Mj"></a>不超一切世间天、<a id="a-Mk"></a>人、<a id="a-Ml"></a>阿素洛等；<a id="a-Mm"></a>以鼻界非真如，<a id="a-Mn"></a>是虚妄、<a id="a-Mo"></a>是颠倒、<a id="a-Mp"></a>是假设、<a id="a-Mq"></a>非谛非实、<a id="a-Mr"></a>无常无恒、<a id="a-Ms"></a>有变有易、<a id="a-Mt"></a>都无实性故，<a id="a-Mu"></a>此大乘是尊是妙，<a id="a-Mv"></a>超胜一切世间天、<a id="a-Mw"></a>人、<a id="a-Mx"></a>阿素洛等。<a id="a-My"></a>善现，<a id="a-Mz"></a>若香界、<a id="a-N0"></a>鼻识界及鼻触、<a id="a-N1"></a>鼻触为缘所生诸受是真如，<a id="a-N2"></a>非虚妄、<a id="a-N3"></a>非颠倒、<a id="a-N4"></a>非假设、<a id="a-N5"></a>是谛是实、<a id="a-N6"></a>有常有恒、<a id="a-N7"></a>无变无易、<a id="a-N8"></a>有实性者，<a id="a-N9"></a>则此大乘非尊非妙，<a id="a-NA"></a>不超一切世间天、<a id="a-NB"></a>人、<a id="a-NC"></a>阿素洛等；<a id="a-ND"></a>以香界、<a id="a-NE"></a>鼻识界及鼻触、<a id="a-NF"></a>鼻触为缘所生诸受非真如，<a id="a-NG"></a>是虚妄、<a id="a-NH"></a>是颠倒、<a id="a-NI"></a>是假设、<a id="a-NJ"></a>非谛非实、<a id="a-NK"></a>无常无恒、<a id="a-NL"></a>有变有易、<a id="a-NM"></a>都无实性故，<a id="a-NN"></a>此大乘是尊是妙，<a id="a-NO"></a>超胜一切世间天、<a id="a-NP"></a>人、<a id="a-NQ"></a>阿素洛等。</p>
  <p id="aNR">“善现，<a id="a-NS"></a>若舌界是真如，<a id="a-NT"></a>非虚妄、<a id="a-NU"></a>非颠倒、<a id="a-NV"></a>非假设、<a id="a-NW"></a>是谛是实、<a id="a-NX"></a>有常有恒、<a id="a-NY"></a>无变无易、<a id="a-NZ"></a>有实性者，<a id="a-Na"></a>则此大乘非尊非妙，<a id="a-Nb"></a>不超一切世间天、<a id="a-Nc"></a>人、<a id="a-Nd"></a>阿素洛等；<a id="a-Ne"></a>以舌界非真如，<a id="a-Nf"></a>是虚妄、<a id="a-Ng"></a>是颠倒、<a id="a-Nh"></a>是假设、<a id="a-Ni"></a>非谛非实、<a id="a-Nj"></a>无常无恒、<a id="a-Nk"></a>有变有易、<a id="a-Nl"></a>都无实性故，<a id="a-Nm"></a>此大乘是尊是妙，<a id="a-Nn"></a>超胜一切世间天、<a id="a-No"></a>人、<a id="a-Np"></a>阿素洛等。<a id="a-Nq"></a>善现，<a id="a-Nr"></a>若味界、<a id="a-Ns"></a>舌识界及舌触、<a id="a-Nt"></a>舌触为缘所生诸受是真如，<a id="a-Nu"></a>非虚妄、<a id="a-Nv"></a>非颠倒、<a id="a-Nw"></a>非假设、<a id="a-Nx"></a>是谛是实、<a id="a-Ny"></a>有常有恒、<a id="a-Nz"></a>无变无易、<a id="a-O0"></a>有实性者，<a id="a-O1"></a>则此大乘非尊非妙，<a id="a-O2"></a>不超一切世间天、<a id="a-O3"></a>人、<a id="a-O4"></a>阿素洛等；<a id="a-O5"></a>以味界、<a id="a-O6"></a>舌识界及舌触、<a id="a-O7"></a>舌触为缘所生诸受非真如，<a id="a-O8"></a>是虚妄、<a id="a-O9"></a>是颠倒、<a id="a-OA"></a>是假设、<a id="a-OB"></a>非谛非实、<a id="a-OC"></a>无常无恒、<a id="a-OD"></a>有变有易、<a id="a-OE"></a>都无实性故，<a id="a-OF"></a>此大乘是尊是妙，<a id="a-OG"></a>超胜一切世间天、<a id="a-OH"></a>人、<a id="a-OI"></a>阿素洛等。</p>
  <p id="aOJ">“善现，<a id="a-OK"></a>若身界是真如，<a id="a-OL"></a>非虚妄、<a id="a-OM"></a>非颠倒、<a id="a-ON"></a>非假设、<a id="a-OO"></a>是谛是实、<a id="a-OP"></a>有常有恒、<a id="a-OQ"></a>无变无易、<a id="a-OR"></a>有实性者，<a id="a-OS"></a>则此大乘非尊非妙，<a id="a-OT"></a>不超一切世间天、<a id="a-OU"></a>人、<a id="a-OV"></a>阿素洛等；<a id="a-OW"></a>以身界非真如，<a id="a-OX"></a>是虚妄、<a id="a-OY"></a>是颠倒、<a id="a-OZ"></a>是假设、<a id="a-Oa"></a>非谛非实、<a id="a-Ob"></a>无常无恒、<a id="a-Oc"></a>有变有易、<a id="a-Od"></a>都无实性故，<a id="a-Oe"></a>此大乘是尊是妙，<a id="a-Of"></a>超胜一切世间天、<a id="a-Og"></a>人、<a id="a-Oh"></a>阿素洛等。<a id="a-Oi"></a>善现，<a id="a-Oj"></a>若触界、<a id="a-Ok"></a>身识界及身触、<a id="a-Ol"></a>身触为缘所生诸受是真如，<a id="a-Om"></a>非虚妄、<a id="a-On"></a>非颠倒、<a id="a-Oo"></a>非假设、<a id="a-Op"></a>是谛是实、<a id="a-Oq"></a>有常有恒、<a id="a-Or"></a>无变无易、<a id="a-Os"></a>有实性者，<a id="a-Ot"></a>则此大乘非尊非妙，<a id="a-Ou"></a>不超一切世间天、<a id="a-Ov"></a>人、<a id="a-Ow"></a>阿素洛等；<a id="a-Ox"></a>以触界、<a id="a-Oy"></a>身识界及身触、<a id="a-Oz"></a>身触为缘所生诸受非真如，<a id="a-P0"></a>是虚妄、<a id="a-P1"></a>是颠倒、<a id="a-P2"></a>是假设、<a id="a-P3"></a>非谛非实、<a id="a-P4"></a>无常无恒、<a id="a-P5"></a>有变有易、<a id="a-P6"></a>都无实性故，<a id="a-P7"></a>此大乘是尊是妙，<a id="a-P8"></a>超胜一切世间天、<a id="a-P9"></a>人、<a id="a-PA"></a>阿素洛等。</p>
  <p id="aPB">“善现，<a id="a-PC"></a>若意界是真如，<a id="a-PD"></a>非虚妄、<a id="a-PE"></a>非颠倒、<a id="a-PF"></a>非假设、<a id="a-PG"></a>是谛是实、<a id="a-PH"></a>有常有恒、<a id="a-PI"></a>无变无易、<a id="a-PJ"></a>有实性者，<a id="a-PK"></a>则此大乘非尊非妙，<a id="a-PL"></a>不超一切世间天、<a id="a-PM"></a>人、<a id="a-PN"></a>阿素洛等；<a id="a-PO"></a>以意界非真如，<a id="a-PP"></a>是虚妄、<a id="a-PQ"></a>是颠倒、<a id="a-PR"></a>是假设、<a id="a-PS"></a>非谛非实、<a id="a-PT"></a>无常无恒、<a id="a-PU"></a>有变有易、<a id="a-PV"></a>都无实性故，<a id="a-PW"></a>此大乘是尊是妙，<a id="a-PX"></a>超胜一切世间天、<a id="a-PY"></a>人、<a id="a-PZ"></a>阿素洛等。<a id="a-Pa"></a>善现，<a id="a-Pb"></a>若法界、<a id="a-Pc"></a>意识界及意触、<a id="a-Pd"></a>意触为缘所生诸受是真如，<a id="a-Pe"></a>非虚妄、<a id="a-Pf"></a>非颠倒、<a id="a-Pg"></a>非假设、<a id="a-Ph"></a>是谛是实、<a id="a-Pi"></a>有常有恒、<a id="a-Pj"></a>无变无易、<a id="a-Pk"></a>有实性者，<a id="a-Pl"></a>则此大乘非尊非妙，<a id="a-Pm"></a>不超一切世间天、<a id="a-Pn"></a>人、<a id="a-Po"></a>阿素洛等；<a id="a-Pp"></a>以法界、<a id="a-Pq"></a>意识界及意触、<a id="a-Pr"></a>意触为缘所生诸受非真如，<a id="a-Ps"></a>是虚妄、<a id="a-Pt"></a>是颠倒、<a id="a-Pu"></a>是假设、<a id="a-Pv"></a>非谛非实、<a id="a-Pw"></a>无常无恒、<a id="a-Px"></a>有变有易、<a id="a-Py"></a>都无实性故，<a id="a-Pz"></a>此大乘是尊是妙，<a id="a-Q0"></a>超胜一切世间天、<a id="a-Q1"></a>人、<a id="a-Q2"></a>阿素洛等。</p>
  <p id="aQ3">“善现，<a id="a-Q4"></a>若地界是真如，<a id="a-Q5"></a>非虚妄、<a id="a-Q6"></a>非颠倒、<a id="a-Q7"></a>非假设、<a id="a-Q8"></a>是谛是实、<a id="a-Q9"></a>有常有恒、<a id="a-QA"></a>无变无易、<a id="a-QB"></a>有实性者，<a id="a-QC"></a>则此大乘非尊非妙，<a id="a-QD"></a>不超一切世间天、<a id="a-QE"></a>人、<a id="a-QF"></a>阿素洛等；<a id="a-QG"></a>以地界非真如，<a id="a-QH"></a>是虚妄、<a id="a-QI"></a>是颠倒、<a id="a-QJ"></a>是假设、<a id="a-QK"></a>非谛非实、<a id="a-QL"></a>无常无恒、<a id="a-QM"></a>有变有易、<a id="a-QN"></a>都无实性故，<a id="a-QO"></a>此大乘是尊是妙，<a id="a-QP"></a>超胜一切世间天、<a id="a-QQ"></a>人、<a id="a-QR"></a>阿素洛等。<a id="a-QS"></a>善现，<a id="a-QT"></a>若水、<a id="a-QU"></a>火、<a id="a-QV"></a>风、<a id="a-QW"></a>空识界是真如，<a id="a-QX"></a>非虚妄、<a id="a-QY"></a>非颠倒、<a id="a-QZ"></a>非假设、<a id="a-Qa"></a>是谛是实、<a id="a-Qb"></a>有常有恒、<a id="a-Qc"></a>无变无易、<a id="a-Qd"></a>有实性者，<a id="a-Qe"></a>则此大乘非尊非妙，<a id="a-Qf"></a>不超一切世间天、<a id="a-Qg"></a>人、<a id="a-Qh"></a>阿素洛等；<a id="a-Qi"></a>以水、<a id="a-Qj"></a>火、<a id="a-Qk"></a>风、<a id="a-Ql"></a>空识界非真如，<a id="a-Qm"></a>是虚妄、<a id="a-Qn"></a>是颠倒、<a id="a-Qo"></a>是假设、<a id="a-Qp"></a>非谛非实、<a id="a-Qq"></a>无常无恒、<a id="a-Qr"></a>有变有易、<a id="a-Qs"></a>都无实性故，<a id="a-Qt"></a>此大乘是尊是妙，<a id="a-Qu"></a>超胜一切世间天、<a id="a-Qv"></a>人、<a id="a-Qw"></a>阿素洛等。</p>
  <p id="aQx">“善现，<a id="a-Qy"></a>若无明是真如，<a id="a-Qz"></a>非虚妄、<a id="a-R0"></a>非颠倒、<a id="a-R1"></a>非假设、<a id="a-R2"></a>是谛是实、<a id="a-R3"></a>有常有恒、<a id="a-R4"></a>无变无易、<a id="a-R5"></a>有实性者，<a id="a-R6"></a>则此大乘非尊非妙，<a id="a-R7"></a>不超一切世间天、<a id="a-R8"></a>人、<a id="a-R9"></a>阿素洛等；<a id="a-RA"></a>以无明非真如，<a id="a-RB"></a>是虚妄、<a id="a-RC"></a>是颠倒、<a id="a-RD"></a>是假设、<a id="a-RE"></a>非谛非实、<a id="a-RF"></a>无常无恒、<a id="a-RG"></a>有变有易、<a id="a-RH"></a>都无实性故，<a id="a-RI"></a>此大乘是尊是妙，<a id="a-RJ"></a>超胜一切世间天、<a id="a-RK"></a>人、<a id="a-RL"></a>阿素洛等。<a id="a-RM"></a>善现，<a id="a-RN"></a>若行、<a id="a-RO"></a>识、<a id="a-RP"></a>名色、<a id="a-RQ"></a>六处、<a id="a-RR"></a>触、<a id="a-RS"></a>受、<a id="a-RT"></a>爱、<a id="a-RU"></a>取、<a id="a-RV"></a>有、<a id="a-RW"></a>生、<a id="a-RX"></a>老死愁叹苦忧恼是真如，<a id="a-RY"></a>非虚妄、<a id="a-RZ"></a>非颠倒、<a id="a-Ra"></a>非假设、<a id="a-Rb"></a>是谛是实、<a id="a-Rc"></a>有常有恒、<a id="a-Rd"></a>无变无易、<a id="a-Re"></a>有实性者，<a id="a-Rf"></a>则此大乘非尊非妙，<a id="a-Rg"></a>不超一切世间天、<a id="a-Rh"></a>人、<a id="a-Ri"></a>阿素洛等；<a id="a-Rj"></a>以行、<a id="a-Rk"></a>识、<a id="a-Rl"></a>名色、<a id="a-Rm"></a>六处、<a id="a-Rn"></a>触、<a id="a-Ro"></a>受、<a id="a-Rp"></a>爱、<a id="a-Rq"></a>取、<a id="a-Rr"></a>有、<a id="a-Rs"></a>生、<a id="a-Rt"></a>老死愁叹苦忧恼非真如，<a id="a-Ru"></a>是虚妄、<a id="a-Rv"></a>是颠倒、<a id="a-Rw"></a>是假设、<a id="a-Rx"></a>非谛非实、<a id="a-Ry"></a>无常无恒、<a id="a-Rz"></a>有变有易、<a id="a-S0"></a>都无实性故，<a id="a-S1"></a>此大乘是尊是妙，<a id="a-S2"></a>超胜一切世间天、<a id="a-S3"></a>人、<a id="a-S4"></a>阿素洛等。</p>
 </body>
</html>