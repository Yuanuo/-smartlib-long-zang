<!doctype html>
<html id="z3IBT0q6t" data-ver="1278">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百二十七</h1>
  <h2 id="a2">第二分散华品第二十七之二</h2>
  <p id="a3">“复次，<a id="a-4"></a>憍尸迦，<a id="a-5"></a>汝先所问‘诸菩萨摩诃萨所学般若波罗蜜多当于何求？<a id="a-6"></a>’者，<a id="a-7"></a>憍尸迦，<a id="a-8"></a>诸菩萨摩诃萨所学般若波罗蜜多，<a id="a-9"></a>不应于色求，<a id="a-A"></a>不应离色求，<a id="a-B"></a>不应于受、<a id="a-C"></a>想、<a id="a-D"></a>行、<a id="a-E"></a>识求，<a id="a-F"></a>不应离受、<a id="a-G"></a>想、<a id="a-H"></a>行、<a id="a-I"></a>识求；<a id="a-J"></a>如是乃至不应于一切智求，<a id="a-K"></a>不应离一切智求，<a id="a-L"></a>不应于道相智、<a id="a-M"></a>一切相智求，<a id="a-N"></a>不应离道相智、<a id="a-O"></a>一切相智求。<a id="a-P"></a>何以故？<a id="a-Q"></a>憍尸迦，<a id="a-R"></a>若般若波罗蜜多、<a id="a-S"></a>若求、<a id="a-T"></a>若色，<a id="a-U"></a>广说乃至一切相智，<a id="a-V"></a>如是一切皆非相应非不相应，<a id="a-W"></a>无色、<a id="a-X"></a>无见、<a id="a-Y"></a>无对、<a id="a-Z"></a>一相，<a id="a-a"></a>所谓无相。<a id="a-b"></a>所以者何？</p>
  <p id="ac">“诸菩萨摩诃萨所学般若波罗蜜多，<a id="a-d"></a>非色，<a id="a-e"></a>不离色，<a id="a-f"></a>非受、<a id="a-g"></a>想、<a id="a-h"></a>行、<a id="a-i"></a>识，<a id="a-j"></a>不离受、<a id="a-k"></a>想、<a id="a-l"></a>行、<a id="a-m"></a>识；<a id="a-n"></a>如是乃至非一切智，<a id="a-o"></a>不离一切智，<a id="a-p"></a>非道相智、<a id="a-q"></a>一切相智，<a id="a-r"></a>不离道相智、<a id="a-s"></a>一切相智。<a id="a-t"></a>非色真如，<a id="a-u"></a>不离色真如，<a id="a-v"></a>非受、<a id="a-w"></a>想、<a id="a-x"></a>行、<a id="a-y"></a>识真如，<a id="a-z"></a>不离受、<a id="a-10"></a>想、<a id="a-11"></a>行、<a id="a-12"></a>识真如；<a id="a-13"></a>如是乃至非一切智真如，<a id="a-14"></a>不离一切智真如，<a id="a-15"></a>非道相智、<a id="a-16"></a>一切相智真如，<a id="a-17"></a>不离道相智、<a id="a-18"></a>一切相智真如。<a id="a-19"></a>非色法性，<a id="a-1A"></a>不离色法性，<a id="a-1B"></a>非受、<a id="a-1C"></a>想、<a id="a-1D"></a>行、<a id="a-1E"></a>识法性，<a id="a-1F"></a>不离受、<a id="a-1G"></a>想、<a id="a-1H"></a>行、<a id="a-1I"></a>识法性；<a id="a-1J"></a>如是乃至非一切智法性，<a id="a-1K"></a>不离一切智法性，<a id="a-1L"></a>非道相智、<a id="a-1M"></a>一切相智法性，<a id="a-1N"></a>不离道相智、<a id="a-1O"></a>一切相智法性。<a id="a-1P"></a>何以故？<a id="a-1Q"></a>憍尸迦，<a id="a-1R"></a>如是诸法皆无所有都不可得。<a id="a-1S"></a>由无所有不可得故，<a id="a-1T"></a>诸菩萨摩诃萨所学般若波罗蜜多，<a id="a-1U"></a>非色，<a id="a-1V"></a>不离色，<a id="a-1W"></a>广说乃至非一切相智，<a id="a-1X"></a>不离一切相智；<a id="a-1Y"></a>非色真如，<a id="a-1Z"></a>不离色真如，<a id="a-1a"></a>广说乃至非一切相智真如，<a id="a-1b"></a>不离一切相智真如；<a id="a-1c"></a>非色法性，<a id="a-1d"></a>不离色法性，<a id="a-1e"></a>广说乃至非一切相智法性，<a id="a-1f"></a>不离一切相智法性。<a id="a-1g"></a>”</p>
  <p id="a1h">尔时，<a id="a-1i"></a>天帝释谓善现言：<a id="a-1j"></a>“大德，<a id="a-1k"></a>诸菩萨摩诃萨所学般若波罗蜜多，<a id="a-1l"></a>是大波罗蜜多，<a id="a-1m"></a>是无量波罗蜜多，<a id="a-1n"></a>是无边波罗蜜多。<a id="a-1o"></a>诸预流者于此中学得预流果，<a id="a-1p"></a>诸一来者于此中学得一来果，<a id="a-1q"></a>诸不还者于此中学得不还果，<a id="a-1r"></a>诸阿罗汉于此中学得阿罗汉果，<a id="a-1s"></a>诸独觉者于此中学得独觉菩提，<a id="a-1t"></a>诸菩萨摩诃萨于此中学成熟无量百千俱胝那庾多有情，<a id="a-1u"></a>随其所应置三乘道及能严净种种佛土，<a id="a-1v"></a>证得无上正等菩提。<a id="a-1w"></a>”</p>
  <p id="a1x">善现告言：<a id="a-1y"></a>“如是，<a id="a-1z"></a>如是，<a id="a-20"></a>如汝所说。<a id="a-21"></a>憍尸迦，<a id="a-22"></a>色大故，<a id="a-23"></a>诸菩萨摩诃萨所学般若波罗蜜多亦大；<a id="a-24"></a>受、<a id="a-25"></a>想、<a id="a-26"></a>行、<a id="a-27"></a>识大故，<a id="a-28"></a>诸菩萨摩诃萨所学般若波罗蜜多亦大；<a id="a-29"></a>如是乃至一切智大故，<a id="a-2A"></a>诸菩萨摩诃萨所学般若波罗蜜多亦大；<a id="a-2B"></a>道相智、<a id="a-2C"></a>一切相智大故，<a id="a-2D"></a>诸菩萨摩诃萨所学般若波罗蜜多亦大。<a id="a-2E"></a>何以故？<a id="a-2F"></a>憍尸迦，<a id="a-2G"></a>以色乃至一切相智前后中际皆不可得故说为大，<a id="a-2H"></a>由彼大故，<a id="a-2I"></a>诸菩萨摩诃萨所学般若波罗蜜多亦说为大。<a id="a-2J"></a>由此因缘，<a id="a-2K"></a>诸菩萨摩诃萨所学般若波罗蜜多，<a id="a-2L"></a>应说为大波罗蜜多。</p>
  <p id="a2M">“憍尸迦，<a id="a-2N"></a>色无量故，<a id="a-2O"></a>诸菩萨摩诃萨所学般若波罗蜜多亦无量，<a id="a-2P"></a>受、<a id="a-2Q"></a>想、<a id="a-2R"></a>行、<a id="a-2S"></a>识无量故，<a id="a-2T"></a>诸菩萨摩诃萨所学般若波罗蜜多亦无量；<a id="a-2U"></a>如是乃至一切智无量故，<a id="a-2V"></a>诸菩萨摩诃萨所学般若波罗蜜多亦无量；<a id="a-2W"></a>道相智、<a id="a-2X"></a>一切相智无量故，<a id="a-2Y"></a>诸菩萨摩诃萨所学般若波罗蜜多亦无量。<a id="a-2Z"></a>何以故？<a id="a-2a"></a>憍尸迦，<a id="a-2b"></a>以色乃至一切相智量不可得，<a id="a-2c"></a>譬如虚空量不可得，<a id="a-2d"></a>色等亦尔，<a id="a-2e"></a>故说无量。</p>
  <p id="a2f">“憍尸迦，<a id="a-2g"></a>虚空无量故，<a id="a-2h"></a>色等亦无量；<a id="a-2i"></a>色等无量故，<a id="a-2j"></a>诸菩萨摩诃萨所学般若波罗蜜多亦无量。<a id="a-2k"></a>由此因缘，<a id="a-2l"></a>诸菩萨摩诃萨所学般若波罗蜜多，<a id="a-2m"></a>应说为无量波罗蜜多。</p>
  <p id="a2n">“憍尸迦，<a id="a-2o"></a>色无边故，<a id="a-2p"></a>诸菩萨摩诃萨所学般若波罗蜜多亦无边；<a id="a-2q"></a>受、<a id="a-2r"></a>想、<a id="a-2s"></a>行、<a id="a-2t"></a>识无边故，<a id="a-2u"></a>诸菩萨摩诃萨所学般若波罗蜜多亦无边；<a id="a-2v"></a>如是乃至一切智无边故，<a id="a-2w"></a>诸菩萨摩诃萨所学般若波罗蜜多亦无边；<a id="a-2x"></a>道相智、<a id="a-2y"></a>一切相智无边故，<a id="a-2z"></a>诸菩萨摩诃萨所学般若波罗蜜多亦无边。<a id="a-30"></a>何以故？<a id="a-31"></a>憍尸迦，<a id="a-32"></a>以色乃至一切相智边不可得。<a id="a-33"></a>譬如虚空边不可得，<a id="a-34"></a>色等亦尔，<a id="a-35"></a>故说无边。</p>
  <p id="a36">“憍尸迦，<a id="a-37"></a>虚空无边故，<a id="a-38"></a>色等亦无边；<a id="a-39"></a>色等无边故，<a id="a-3A"></a>诸菩萨摩诃萨所学般若波罗蜜多亦无边。</p>
  <p id="a3B">“复次，<a id="a-3C"></a>憍尸迦，<a id="a-3D"></a>所缘无边故，<a id="a-3E"></a>诸菩萨摩诃萨所学般若波罗蜜多亦无边。<a id="a-3F"></a>”</p>
  <p id="a3G">天帝释言：<a id="a-3H"></a>“云何所缘无边故，<a id="a-3I"></a>诸菩萨摩诃萨所学般若波罗蜜多亦无边？<a id="a-3J"></a>”</p>
  <p id="a3K">善现答言：<a id="a-3L"></a>“一切智智所缘无边故，<a id="a-3M"></a>诸菩萨摩诃萨所学般若波罗蜜多亦无边。</p>
  <p id="a3N">“复次，<a id="a-3O"></a>憍尸迦，<a id="a-3P"></a>法界所缘无边故，<a id="a-3Q"></a>诸菩萨摩诃萨所学般若波罗蜜多亦无边。<a id="a-3R"></a>”</p>
  <p id="a3S">天帝释言：<a id="a-3T"></a>“云何法界所缘无边故，<a id="a-3U"></a>诸菩萨摩诃萨所学般若波罗蜜多亦无边？<a id="a-3V"></a>”</p>
  <p id="a3W">善现答言：<a id="a-3X"></a>“法界无边故，<a id="a-3Y"></a>所缘亦无边，<a id="a-3Z"></a>所缘无边故，<a id="a-3a"></a>法界亦无边。<a id="a-3b"></a>法界所缘无边故，<a id="a-3c"></a>诸菩萨摩诃萨所学般若波罗蜜多亦无边。</p>
  <p id="a3d">“复次，<a id="a-3e"></a>憍尸迦，<a id="a-3f"></a>真如所缘无边故，<a id="a-3g"></a>诸菩萨摩诃萨所学般若波罗蜜多亦无边。<a id="a-3h"></a>”</p>
  <p id="a3i">天帝释言：<a id="a-3j"></a>“云何真如所缘无边故，<a id="a-3k"></a>诸菩萨摩诃萨所学般若波罗蜜多亦无边？<a id="a-3l"></a>”</p>
  <p id="a3m">善现答言：<a id="a-3n"></a>“真如无边故，<a id="a-3o"></a>所缘亦无边，<a id="a-3p"></a>所缘无边故，<a id="a-3q"></a>真如亦无边。<a id="a-3r"></a>真如所缘无边故，<a id="a-3s"></a>诸菩萨摩诃萨所学般若波罗蜜多亦无边。<a id="a-3t"></a>”</p>
  <p id="a3u">“复次，<a id="a-3v"></a>憍尸迦，<a id="a-3w"></a>有情无边故，<a id="a-3x"></a>诸菩萨摩诃萨所学般若波罗蜜多亦无边。<a id="a-3y"></a>”</p>
  <p id="a3z">天帝释言：<a id="a-40"></a>“云何有情无边故，<a id="a-41"></a>诸菩萨摩诃萨所学般若波罗蜜多亦无边？<a id="a-42"></a>”</p>
  <p id="a43">善现答言：<a id="a-44"></a>“于意云何？<a id="a-45"></a>言有情，<a id="a-46"></a>有情者是何法增语？<a id="a-47"></a>”</p>
  <p id="a48">天帝释言：<a id="a-49"></a>“言有情，<a id="a-4A"></a>有情者非法增语，<a id="a-4B"></a>亦非非法增语，<a id="a-4C"></a>但是假立客名所摄、<a id="a-4D"></a>无事名所摄、<a id="a-4E"></a>无缘名所摄。<a id="a-4F"></a>”</p>
  <p id="a4G">善现复言：<a id="a-4H"></a>“于意云何？<a id="a-4I"></a>于此般若波罗蜜多甚深经中，<a id="a-4J"></a>为亦显示有实有情不？<a id="a-4K"></a>”</p>
  <p id="a4L">天帝释言：<a id="a-4M"></a>“不也，<a id="a-4N"></a>大德。<a id="a-4O"></a>”</p>
  <p id="a4P">善现告言：<a id="a-4Q"></a>“于此般若波罗蜜多甚深经中，<a id="a-4R"></a>既不显示有实有情故说无边，<a id="a-4S"></a>以彼中、<a id="a-4T"></a>边不可得故。</p>
  <p id="a4U">“憍尸迦，<a id="a-4V"></a>于意云何？<a id="a-4W"></a>若诸如来、<a id="a-4X"></a>应、<a id="a-4Y"></a>正等觉经殑伽沙等劫住说诸有情名字，<a id="a-4Z"></a>此中颇有有情有生有灭不？<a id="a-4a"></a>”</p>
  <p id="a4b">天帝释言：<a id="a-4c"></a>“不也，<a id="a-4d"></a>大德。<a id="a-4e"></a>何以故？<a id="a-4f"></a>以诸有情本性净故，<a id="a-4g"></a>彼从本来无所有故。<a id="a-4h"></a>”</p>
  <p id="a4i">善现告言：<a id="a-4j"></a>“由此我说有情无边故，<a id="a-4k"></a>诸菩萨摩诃萨所学般若波罗蜜多亦无边。<a id="a-4l"></a>憍尸迦，<a id="a-4m"></a>由此因缘，<a id="a-4n"></a>诸菩萨摩诃萨所学般若波罗蜜多应说为无边。<a id="a-4o"></a>”</p>
  <p data-pb></p>
  <h2 id="a4p">第二分授记品第二十八</h2>
  <p id="a4q">尔时，<a id="a-4r"></a>众中天帝释等欲界诸天，<a id="a-4s"></a>梵天王等色界诸天，<a id="a-4t"></a>及伊舍那神仙天女，<a id="a-4u"></a>同时三返称赞具寿善现所说，<a id="a-4v"></a>谓作是言：<a id="a-4w"></a>“尊者善现以佛神力为所依持，<a id="a-4x"></a>善为我等分别开示甚深般若波罗蜜多，<a id="a-4y"></a>佛出世因无上法要。<a id="a-4z"></a>若菩萨摩诃萨能于如是甚深般若波罗蜜多，<a id="a-50"></a>如说修行不远离者，<a id="a-51"></a>我等于彼敬事如佛。<a id="a-52"></a>所以者何？<a id="a-53"></a>谓此般若波罗蜜多甚深经中无法可得，<a id="a-54"></a>所谓此中无色可得，<a id="a-55"></a>无受、<a id="a-56"></a>想、<a id="a-57"></a>行、<a id="a-58"></a>识可得，<a id="a-59"></a>如是乃至无一切智可得，<a id="a-5A"></a>无道相智、<a id="a-5B"></a>一切相智可得。<a id="a-5C"></a>虽无如是诸法可得，<a id="a-5D"></a>而有施设三乘圣教，<a id="a-5E"></a>谓声闻、<a id="a-5F"></a>独觉、<a id="a-5G"></a>无上乘教。<a id="a-5H"></a>”</p>
  <p id="a5I">尔时，<a id="a-5J"></a>佛告诸天等言：<a id="a-5K"></a>“如是，<a id="a-5L"></a>如是，<a id="a-5M"></a>如汝所说，<a id="a-5N"></a>于此般若波罗蜜多甚深经中，<a id="a-5O"></a>虽无色等诸法可得，<a id="a-5P"></a>而有施设三乘圣教。<a id="a-5Q"></a>若菩萨摩诃萨于此般若波罗蜜多，<a id="a-5R"></a>以无所得而为方便，<a id="a-5S"></a>能如说行不远离者，<a id="a-5T"></a>汝诸天等常应敬事如诸如来、<a id="a-5U"></a>应、<a id="a-5V"></a>正等觉。<a id="a-5W"></a>何以故？<a id="a-5X"></a>诸天等，<a id="a-5Y"></a>于此般若波罗蜜多甚深经中，<a id="a-5Z"></a>虽广说有三乘圣教而说，<a id="a-5a"></a>非即布施波罗蜜多如来可得，<a id="a-5b"></a>非离布施波罗蜜多如来可得，<a id="a-5c"></a>乃至非即般若波罗蜜多如来可得，<a id="a-5d"></a>非离般若波罗蜜多如来可得；<a id="a-5e"></a>非即内空如来可得，<a id="a-5f"></a>非离内空如来可得，<a id="a-5g"></a>乃至非即无性自性空如来可得，<a id="a-5h"></a>非离无性自性空如来可得；<a id="a-5i"></a>非即四念住如来可得，<a id="a-5j"></a>非离四念住如来可得，<a id="a-5k"></a>广说乃至非即十八佛不共法如来可得，<a id="a-5l"></a>非离十八佛不共法如来可得；<a id="a-5m"></a>如是乃至非即一切智如来可得，<a id="a-5n"></a>非离一切智如来可得，<a id="a-5o"></a>非即道相智、<a id="a-5p"></a>一切相智如来可得，<a id="a-5q"></a>非离道相智、<a id="a-5r"></a>一切相智如来可得。</p>
  <p id="a5s">“诸天等，<a id="a-5t"></a>若菩萨摩诃萨于一切法，<a id="a-5u"></a>以无所得而为方便，<a id="a-5v"></a>精勤修学如是布施波罗蜜多，<a id="a-5w"></a>广说乃至一切相智；<a id="a-5x"></a>是菩萨摩诃萨于此般若波罗蜜多，<a id="a-5y"></a>能正修行常不远离。<a id="a-5z"></a>是故汝等，<a id="a-60"></a>应当敬事彼菩萨摩诃萨，<a id="a-61"></a>如诸如来、<a id="a-62"></a>应、<a id="a-63"></a>正等觉。</p>
  <p id="a64">“天等当知，<a id="a-65"></a>我于往昔然灯佛时，<a id="a-66"></a>众华王都四衢道首，<a id="a-67"></a>见然灯佛，<a id="a-68"></a>献五莲花，<a id="a-69"></a>布发掩泥，<a id="a-6A"></a>闻上妙法，<a id="a-6B"></a>以无所得为方便故，<a id="a-6C"></a>便得不离布施波罗蜜多乃至般若波罗蜜多，<a id="a-6D"></a>不离内空乃至无性自性空，<a id="a-6E"></a>不离四念住乃至八圣道支，<a id="a-6F"></a>不离四静虑、<a id="a-6G"></a>四无量、<a id="a-6H"></a>四无色定，<a id="a-6I"></a>不离一切三摩地门、<a id="a-6J"></a>一切陀罗尼门，<a id="a-6K"></a>不离佛十力、<a id="a-6L"></a>四无所畏、<a id="a-6M"></a>四无礙解、<a id="a-6N"></a>大慈、<a id="a-6O"></a>大悲、<a id="a-6P"></a>大喜、<a id="a-6Q"></a>大舍、<a id="a-6R"></a>十八佛不共法，<a id="a-6S"></a>不离诸余无量无数无边佛法。<a id="a-6T"></a>时，<a id="a-6U"></a>然灯佛即便授我无上正等大菩提记，<a id="a-6V"></a>作是言：<a id="a-6W"></a>‘善男子，<a id="a-6X"></a>汝于来世过无数劫，<a id="a-6Y"></a>即于此界贤劫之中，<a id="a-6Z"></a>当得作佛，<a id="a-6a"></a>号释迦牟尼如来、<a id="a-6b"></a>应、<a id="a-6c"></a>正等觉，<a id="a-6d"></a>宣说般若波罗蜜多，<a id="a-6e"></a>度无量众。<a id="a-6f"></a>’”</p>
  <p id="a6g">时，<a id="a-6h"></a>诸天等咸白佛言：<a id="a-6i"></a>“希有，<a id="a-6j"></a>世尊！<a id="a-6k"></a>希有，<a id="a-6l"></a>善逝！<a id="a-6m"></a>如是般若波罗蜜多甚为希有，<a id="a-6n"></a>令诸菩萨摩诃萨众速能摄受一切智智，<a id="a-6o"></a>以无所得而为方便，<a id="a-6p"></a>于一切色无取无舍，<a id="a-6q"></a>于受、<a id="a-6r"></a>想、<a id="a-6s"></a>行、<a id="a-6t"></a>识无取无舍，<a id="a-6u"></a>乃至于一切智无取无舍，<a id="a-6v"></a>于道相智、<a id="a-6w"></a>一切相智无取无舍。<a id="a-6x"></a>”</p>
  <p id="a6y">尔时，<a id="a-6z"></a>佛观四众和合，<a id="a-70"></a>谓苾蒭、<a id="a-71"></a>苾蒭尼、<a id="a-72"></a>邬波索迦、<a id="a-73"></a>邬波斯迦，<a id="a-74"></a>及诸菩萨摩诃萨众，<a id="a-75"></a>并四大王众天乃至色究竟天，<a id="a-76"></a>皆来集会，<a id="a-77"></a>同为明证，<a id="a-78"></a>于是顾命天帝释言：<a id="a-79"></a>“憍尸迦，<a id="a-7A"></a>若菩萨摩诃萨，<a id="a-7B"></a>若苾蒭、<a id="a-7C"></a>苾蒭尼、<a id="a-7D"></a>邬波索迦、<a id="a-7E"></a>邬波斯迦，<a id="a-7F"></a>若诸天子、<a id="a-7G"></a>天女，<a id="a-7H"></a>若善男子、<a id="a-7I"></a>善女人等，<a id="a-7J"></a>不离一切智智心，<a id="a-7K"></a>以无所得而为方便，<a id="a-7L"></a>于此般若波罗蜜多，<a id="a-7M"></a>恭敬听闻、<a id="a-7N"></a>受持读诵、<a id="a-7O"></a>精勤修学、<a id="a-7P"></a>如理思惟、<a id="a-7Q"></a>为他演说、<a id="a-7R"></a>广令流布，<a id="a-7S"></a>当知是辈，<a id="a-7T"></a>一切恶魔及恶魔军不能娆害。<a id="a-7U"></a>何以故？<a id="a-7V"></a>憍尸迦，<a id="a-7W"></a>是善男子、<a id="a-7X"></a>善女人等善住色空、<a id="a-7Y"></a>无相、<a id="a-7Z"></a>无愿，<a id="a-7a"></a>善住受、<a id="a-7b"></a>想、<a id="a-7c"></a>行、<a id="a-7d"></a>识空、<a id="a-7e"></a>无相、<a id="a-7f"></a>无愿，<a id="a-7g"></a>如是乃至善住一切智空、<a id="a-7h"></a>无相、<a id="a-7i"></a>无愿，<a id="a-7j"></a>善住道相智、<a id="a-7k"></a>一切相智空、<a id="a-7l"></a>无相、<a id="a-7m"></a>无愿。<a id="a-7n"></a>不可以空娆害于空，<a id="a-7o"></a>不可以无相娆害无相，<a id="a-7p"></a>不可以无愿娆害无愿。<a id="a-7q"></a>所以者何？<a id="a-7r"></a>如是诸法皆无自性，<a id="a-7s"></a>能、<a id="a-7t"></a>所娆害俱不可得。</p>
  <p id="a7u">“复次，<a id="a-7v"></a>憍尸迦，<a id="a-7w"></a>是善男子、<a id="a-7x"></a>善女人等，<a id="a-7y"></a>人及非人不能娆害。<a id="a-7z"></a>何以故？<a id="a-80"></a>憍尸迦，<a id="a-81"></a>是善男子、<a id="a-82"></a>善女人等，<a id="a-83"></a>以无所得而为方便，<a id="a-84"></a>于诸有情善修慈、<a id="a-85"></a>悲、<a id="a-86"></a>喜、<a id="a-87"></a>舍心故。</p>
  <p id="a88">“复次，<a id="a-89"></a>憍尸迦，<a id="a-8A"></a>是善男子、<a id="a-8B"></a>善女人等，<a id="a-8C"></a>终不横为诸险恶缘之所恼害，<a id="a-8D"></a>亦不横死。<a id="a-8E"></a>何以故？<a id="a-8F"></a>憍尸迦，<a id="a-8G"></a>是善男子、<a id="a-8H"></a>善女人等，<a id="a-8I"></a>修行布施波罗蜜多，<a id="a-8J"></a>于诸有情正安养故。</p>
  <p id="a8K">“复次，<a id="a-8L"></a>憍尸迦，<a id="a-8M"></a>于此三千大千世界所有四大王众天乃至广果天已发无上菩提心者，<a id="a-8N"></a>于此般若波罗蜜多，<a id="a-8O"></a>若未听闻、<a id="a-8P"></a>受持读诵、<a id="a-8Q"></a>精勤修学、<a id="a-8R"></a>如理思惟，<a id="a-8S"></a>令应不离一切智智心，<a id="a-8T"></a>以无所得而为方便，<a id="a-8U"></a>于此般若波罗蜜多，<a id="a-8V"></a>至心听闻、<a id="a-8W"></a>受持读诵、<a id="a-8X"></a>精勤修学、<a id="a-8Y"></a>如理思惟。</p>
  <p id="a8Z">“复次，<a id="a-8a"></a>憍尸迦，<a id="a-8b"></a>若善男子、<a id="a-8c"></a>善女人等，<a id="a-8d"></a>不离一切智智心，<a id="a-8e"></a>以无所得而为方便，<a id="a-8f"></a>于此般若波罗蜜多，<a id="a-8g"></a>至心听闻、<a id="a-8h"></a>受持读诵、<a id="a-8i"></a>精勤修学、<a id="a-8j"></a>如理思惟，<a id="a-8k"></a>是善男子、<a id="a-8l"></a>善女人等，<a id="a-8m"></a>若在空宅，<a id="a-8n"></a>若在旷野，<a id="a-8o"></a>若在险道及危难处，<a id="a-8p"></a>终不怖畏惊恐毛竖。<a id="a-8q"></a>何以故？<a id="a-8r"></a>憍尸迦，<a id="a-8s"></a>是善男子、<a id="a-8t"></a>善女人等，<a id="a-8u"></a>不离一切智智心，<a id="a-8v"></a>以无所得而为方便，<a id="a-8w"></a>善修内空乃至无性自性空故。<a id="a-8x"></a>”</p>
  <p id="a8y">尔时，<a id="a-8z"></a>于此三千大千堪忍世界所有四大王众天乃至色究竟天等，<a id="a-90"></a>恭敬合掌，<a id="a-91"></a>同白佛言：<a id="a-92"></a>“世尊，<a id="a-93"></a>若善男子、<a id="a-94"></a>善女人等，<a id="a-95"></a>不离一切智智心，<a id="a-96"></a>以无所得而为方便，<a id="a-97"></a>常能于此甚深般若波罗蜜多，<a id="a-98"></a>至心听闻、<a id="a-99"></a>受持读诵、<a id="a-9A"></a>精勤修学、<a id="a-9B"></a>如理思惟、<a id="a-9C"></a>书写解说、<a id="a-9D"></a>广令流布，<a id="a-9E"></a>我诸天等常随拥护，<a id="a-9F"></a>不令一切灾横侵恼。<a id="a-9G"></a>何以故？<a id="a-9H"></a>世尊，<a id="a-9I"></a>此善男子、<a id="a-9J"></a>善女人等，<a id="a-9K"></a>即是菩萨摩诃萨故。</p>
  <p id="a9L">“世尊，<a id="a-9M"></a>由是菩萨摩诃萨故，<a id="a-9N"></a>令诸有情永断地狱、<a id="a-9O"></a>傍生、<a id="a-9P"></a>鬼界、<a id="a-9Q"></a>阿素洛等诸险恶趣。</p>
  <p id="a9R">“世尊，<a id="a-9S"></a>由是菩萨摩诃萨故，<a id="a-9T"></a>令诸天、<a id="a-9U"></a>人、<a id="a-9V"></a>药叉、<a id="a-9W"></a>龙等永离一切灾横、<a id="a-9X"></a>疾疫、<a id="a-9Y"></a>贫穷、<a id="a-9Z"></a>饥渴、<a id="a-9a"></a>寒热等苦。</p>
  <p id="a9b">“世尊，<a id="a-9c"></a>由是菩萨摩诃萨故，<a id="a-9d"></a>令诸天、<a id="a-9e"></a>人、<a id="a-9f"></a>阿素洛等永离种种不如意事，<a id="a-9g"></a>所在之处，<a id="a-9h"></a>兵戈永息，<a id="a-9i"></a>一切有情慈心相向。</p>
  <p id="a9j">“世尊，<a id="a-9k"></a>由是菩萨摩诃萨故，<a id="a-9l"></a>世间便有十善业道，<a id="a-9m"></a>若四静虑、<a id="a-9n"></a>四无量、<a id="a-9o"></a>四无色定，<a id="a-9p"></a>若布施波罗蜜多乃至般若波罗蜜多，<a id="a-9q"></a>若内空乃至无性自性空，<a id="a-9r"></a>若四念住广说乃至十八佛不共法，<a id="a-9s"></a>乃至若一切智、<a id="a-9t"></a>道相智、<a id="a-9u"></a>一切相智。</p>
  <p id="a9v">“世尊，<a id="a-9w"></a>由是菩萨摩诃萨故，<a id="a-9x"></a>世间便有刹帝利大族、<a id="a-9y"></a>婆罗门大族、<a id="a-9z"></a>长者大族、<a id="a-A0"></a>居士大族、<a id="a-A1"></a>诸小国王、<a id="a-A2"></a>转轮圣王、<a id="a-A3"></a>辅臣僚佐。</p>
  <p id="aA4">“世尊，<a id="a-A5"></a>由是菩萨摩诃萨故，<a id="a-A6"></a>世间便有四大王众天乃至他化自在天，<a id="a-A7"></a>梵众天乃至色究竟天，<a id="a-A8"></a>空无边处天乃至非想非非想处天。</p>
  <p id="aA9">“世尊，<a id="a-AA"></a>由是菩萨摩诃萨故，<a id="a-AB"></a>世间便有预流及预流果，<a id="a-AC"></a>乃至阿罗汉及阿罗汉果，<a id="a-AD"></a>若独觉及独觉菩提。</p>
  <p id="aAE">“世尊，<a id="a-AF"></a>由是菩萨摩诃萨故，<a id="a-AG"></a>世间便有诸菩萨摩诃萨，<a id="a-AH"></a>成熟有情，<a id="a-AI"></a>严净佛土，<a id="a-AJ"></a>证得无上正等菩提，<a id="a-AK"></a>转妙法轮度无量众。</p>
  <p id="aAL">“世尊，<a id="a-AM"></a>由是菩萨摩诃萨故，<a id="a-AN"></a>世间便有佛宝、<a id="a-AO"></a>法宝、<a id="a-AP"></a>苾蒭僧宝，<a id="a-AQ"></a>利益安乐一切有情。</p>
  <p id="aAR">“世尊，<a id="a-AS"></a>由此因缘，<a id="a-AT"></a>我等天众，<a id="a-AU"></a>及阿素洛、<a id="a-AV"></a>诸龙、<a id="a-AW"></a>药叉，<a id="a-AX"></a>并大势力人非人等，<a id="a-AY"></a>常应随逐恭敬守护此诸菩萨摩诃萨众，<a id="a-AZ"></a>不令一切灾横侵恼，<a id="a-Aa"></a>令于般若波罗蜜多听闻、<a id="a-Ab"></a>受持读诵、<a id="a-Ac"></a>修学、<a id="a-Ad"></a>如理思惟、<a id="a-Ae"></a>书写等事，<a id="a-Af"></a>常无间断。<a id="a-Ag"></a>”</p>
  <p id="aAh">尔时，<a id="a-Ai"></a>世尊告天帝释及余天、<a id="a-Aj"></a>龙、<a id="a-Ak"></a>阿素洛等：<a id="a-Al"></a>“如是，<a id="a-Am"></a>如是，<a id="a-An"></a>如汝所说，<a id="a-Ao"></a>由是菩萨摩诃萨故，<a id="a-Ap"></a>令诸有情永断恶趣，<a id="a-Aq"></a>乃至三宝出现世间，<a id="a-Ar"></a>与诸有情作大饶益。<a id="a-As"></a>是故汝等诸天、<a id="a-At"></a>龙神及大势力人非人等，<a id="a-Au"></a>常应随逐，<a id="a-Av"></a>供养恭敬、<a id="a-Aw"></a>尊重赞叹、<a id="a-Ax"></a>勤加守护此菩萨摩诃萨，<a id="a-Ay"></a>勿令一切灾横侵恼。<a id="a-Az"></a>汝等若能供养恭敬、<a id="a-B0"></a>尊重赞叹、<a id="a-B1"></a>勤加守护是诸菩萨摩诃萨者，<a id="a-B2"></a>当知即为供养恭敬、<a id="a-B3"></a>尊重赞叹、<a id="a-B4"></a>勤加守护我及十方一切如来、<a id="a-B5"></a>应、<a id="a-B6"></a>正等觉。<a id="a-B7"></a>是故汝等，<a id="a-B8"></a>常应随逐此菩萨摩诃萨，<a id="a-B9"></a>供养恭敬、<a id="a-BA"></a>尊重赞叹、<a id="a-BB"></a>勤加守护，<a id="a-BC"></a>无得暂舍。</p>
  <p id="aBD">“天等当知，<a id="a-BE"></a>假使充满三千大千佛之世界声闻、<a id="a-BF"></a>独觉，<a id="a-BG"></a>譬如甘蔗、<a id="a-BH"></a>芦苇、<a id="a-BI"></a>竹林、<a id="a-BJ"></a>稻、<a id="a-BK"></a>麻、<a id="a-BL"></a>丛等间无空隙；<a id="a-BM"></a>有善男子、<a id="a-BN"></a>善女人等于彼福田，<a id="a-BO"></a>以无量种上妙乐具，<a id="a-BP"></a>供养恭敬、<a id="a-BQ"></a>尊重赞叹尽其形寿。<a id="a-BR"></a>若复有人经须臾顷，<a id="a-BS"></a>供养恭敬、<a id="a-BT"></a>尊重赞叹一初发心不离六波罗蜜多菩萨摩诃萨，<a id="a-BU"></a>以前功德比此福聚，<a id="a-BV"></a>百分不及一，<a id="a-BW"></a>千分不及一，<a id="a-BX"></a>乃至邬波尼杀昙分亦不及一。<a id="a-BY"></a>何以故？<a id="a-BZ"></a>不由声闻及独觉故，<a id="a-Ba"></a>有菩萨摩诃萨及诸如来、<a id="a-Bb"></a>应、<a id="a-Bc"></a>正等觉出现世间；<a id="a-Bd"></a>但由菩萨摩诃萨故，<a id="a-Be"></a>世间便有声闻、<a id="a-Bf"></a>独觉及诸如来、<a id="a-Bg"></a>应、<a id="a-Bh"></a>正等觉。<a id="a-Bi"></a>是故汝等一切天、<a id="a-Bj"></a>龙及阿素洛、<a id="a-Bk"></a>人非人等，<a id="a-Bl"></a>常应守护、<a id="a-Bm"></a>供养恭敬、<a id="a-Bn"></a>尊重赞叹是菩萨摩诃萨，<a id="a-Bo"></a>勿令一切灾横侵恼。<a id="a-Bp"></a>汝等由此所获福聚，<a id="a-Bq"></a>于人天中常得安乐，<a id="a-Br"></a>至得无上正等菩提，<a id="a-Bs"></a>此所获福恒无有尽。<a id="a-Bt"></a>”</p>
  <p data-pb></p>
  <h2 id="aBu">第二分摄受品第二十九之一</h2>
  <p id="aBv">尔时，<a id="a-Bw"></a>天帝释白佛言：<a id="a-Bx"></a>“世尊，<a id="a-By"></a>诸菩萨摩诃萨甚奇希有！<a id="a-Bz"></a>于此般若波罗蜜多，<a id="a-C0"></a>至心听闻、<a id="a-C1"></a>受持读诵、<a id="a-C2"></a>精勤修学、<a id="a-C3"></a>如理思惟、<a id="a-C4"></a>书写解说、<a id="a-C5"></a>广令流布；<a id="a-C6"></a>摄受如是希有现法功德胜利，<a id="a-C7"></a>成熟有情，<a id="a-C8"></a>严净佛土，<a id="a-C9"></a>从一佛国至一佛国亲近承事诸佛世尊；<a id="a-CA"></a>于诸善根随所欣乐，<a id="a-CB"></a>以于诸佛供养恭敬、<a id="a-CC"></a>尊重赞叹，<a id="a-CD"></a>即能生长速令圆满；<a id="a-CE"></a>于诸佛所得受正法乃至无上正等菩提，<a id="a-CF"></a>于其中间曾不忘失；<a id="a-CG"></a>速能摄受族姓圆满、<a id="a-CH"></a>生母圆满、<a id="a-CI"></a>生身圆满、<a id="a-CJ"></a>眷属圆满、<a id="a-CK"></a>相好圆满、<a id="a-CL"></a>光明圆满、<a id="a-CM"></a>胜眼圆满、<a id="a-CN"></a>胜耳圆满、<a id="a-CO"></a>音声圆满、<a id="a-CP"></a>等持圆满、<a id="a-CQ"></a>总持圆满；<a id="a-CR"></a>复以方便善巧之力，<a id="a-CS"></a>自化其身如佛形像，<a id="a-CT"></a>从一世界趣一世界，<a id="a-CU"></a>至无佛土赞说布施波罗蜜多乃至般若波罗蜜多，<a id="a-CV"></a>赞说内空乃至无性自性空，<a id="a-CW"></a>赞说四静虑、<a id="a-CX"></a>四无量、<a id="a-CY"></a>四无色定，<a id="a-CZ"></a>赞说四念住广说乃至十八佛不共法；<a id="a-Ca"></a>复以方便善巧之力，<a id="a-Cb"></a>为诸有情宣说法要，<a id="a-Cc"></a>随宜安置三乘法中，<a id="a-Cd"></a>令永解脱生老病死，<a id="a-Ce"></a>证无余依般涅槃界；<a id="a-Cf"></a>或复拔济诸恶趣苦，<a id="a-Cg"></a>令天人中受诸妙乐。<a id="a-Ch"></a>”</p>
  <p id="aCi">时，<a id="a-Cj"></a>天帝释复白佛言：<a id="a-Ck"></a>“如是般若波罗蜜多甚奇希有！<a id="a-Cl"></a>若能摄受如是般若波罗蜜多，<a id="a-Cm"></a>则为具足摄受六种波罗蜜多，<a id="a-Cn"></a>广说乃至则为具足摄受十八佛不共法，<a id="a-Co"></a>亦为具足摄受预流、<a id="a-Cp"></a>一来、<a id="a-Cq"></a>不还、<a id="a-Cr"></a>阿罗汉果、<a id="a-Cs"></a>独觉菩提、<a id="a-Ct"></a>一切菩萨摩诃萨行、<a id="a-Cu"></a>诸佛无上正等菩提、<a id="a-Cv"></a>一切智、<a id="a-Cw"></a>道相智、<a id="a-Cx"></a>一切相智。<a id="a-Cy"></a>”</p>
  <p id="aCz">尔时，<a id="a-D0"></a>佛告天帝释言：<a id="a-D1"></a>“如是，<a id="a-D2"></a>如是，<a id="a-D3"></a>如汝所说，<a id="a-D4"></a>若能摄受如是般若波罗蜜多，<a id="a-D5"></a>则为具足摄受六种波罗蜜多，<a id="a-D6"></a>广说乃至则为具足摄受一切相智。</p>
  <p id="aD7">“复次，<a id="a-D8"></a>憍尸迦，<a id="a-D9"></a>若善男子、<a id="a-DA"></a>善女人等，<a id="a-DB"></a>能于般若波罗蜜多，<a id="a-DC"></a>至心听闻、<a id="a-DD"></a>受持读诵、<a id="a-DE"></a>精勤修学、<a id="a-DF"></a>如理思惟、<a id="a-DG"></a>书写解说、<a id="a-DH"></a>广令流布；<a id="a-DI"></a>是善男子、<a id="a-DJ"></a>善女人等，<a id="a-DK"></a>摄受种种现法当来功德胜利，<a id="a-DL"></a>汝应谛听，<a id="a-DM"></a>极善作意！<a id="a-DN"></a>吾当为汝，<a id="a-DO"></a>分别解说。<a id="a-DP"></a>”</p>
  <p id="aDQ">天帝释言：<a id="a-DR"></a>“唯然！<a id="a-DS"></a>大圣，<a id="a-DT"></a>愿时为说，<a id="a-DU"></a>我等乐闻。<a id="a-DV"></a>”</p>
  <p id="aDW">佛告憍尸迦：<a id="a-DX"></a>“若有种种外道族类，<a id="a-DY"></a>若诸欲界自在天魔及彼眷属，<a id="a-DZ"></a>若余暴恶增上慢者，<a id="a-Da"></a>欲于如是诸善男子、<a id="a-Db"></a>善女人等，<a id="a-Dc"></a>发起种种不饶益事，<a id="a-Dd"></a>欲令远离、<a id="a-De"></a>违害、<a id="a-Df"></a>厌背、<a id="a-Dg"></a>毁谤般若波罗蜜多；<a id="a-Dh"></a>彼适起心，<a id="a-Di"></a>速遭殃祸，<a id="a-Dj"></a>自当殄灭，<a id="a-Dk"></a>不果所愿。<a id="a-Dl"></a>何以故？<a id="a-Dm"></a>憍尸迦，<a id="a-Dn"></a>是菩萨摩诃萨长夜修行布施、<a id="a-Do"></a>净戒、<a id="a-Dp"></a>安忍、<a id="a-Dq"></a>精进、<a id="a-Dr"></a>静虑、<a id="a-Ds"></a>般若波罗蜜多，<a id="a-Dt"></a>若诸有情为悭贪故长夜斗诤，<a id="a-Du"></a>是菩萨摩诃萨于内外法一切皆舍，<a id="a-Dv"></a>方便令彼安住布施波罗蜜多。<a id="a-Dw"></a>若诸有情长夜破戒，<a id="a-Dx"></a>是菩萨摩诃萨于内外法一切皆舍，<a id="a-Dy"></a>方便令彼安住净戒波罗蜜多。<a id="a-Dz"></a>若诸有情长夜嗔忿，<a id="a-E0"></a>是菩萨摩诃萨于内外法一切皆舍，<a id="a-E1"></a>方便令彼安住安忍波罗蜜多。<a id="a-E2"></a>若诸有情长夜懈怠，<a id="a-E3"></a>是菩萨摩诃萨于内外法一切皆舍，<a id="a-E4"></a>方便令彼安住精进波罗蜜多。<a id="a-E5"></a>若诸有情长夜散乱，<a id="a-E6"></a>是菩萨摩诃萨于内外法一切皆舍，<a id="a-E7"></a>方便令彼安住静虑波罗蜜多。<a id="a-E8"></a>若诸有情长夜愚痴，<a id="a-E9"></a>是菩萨摩诃萨于内外法一切皆舍，<a id="a-EA"></a>方便令彼安住般若波罗蜜多。<a id="a-EB"></a>若诸有情流转生死，<a id="a-EC"></a>长夜恒为贪、<a id="a-ED"></a>嗔、<a id="a-EE"></a>痴等随眠缠垢扰乱其心，<a id="a-EF"></a>造作种种不饶益事，<a id="a-EG"></a>是菩萨摩诃萨方便善巧，<a id="a-EH"></a>令彼断灭贪、<a id="a-EI"></a>嗔、<a id="a-EJ"></a>痴等随眠缠垢，<a id="a-EK"></a>令其安住四静虑、<a id="a-EL"></a>四无量、<a id="a-EM"></a>四无色定，<a id="a-EN"></a>或令安住四念住广说乃至八圣道支，<a id="a-EO"></a>或令安住空、<a id="a-EP"></a>无相、<a id="a-EQ"></a>无愿解脱门，<a id="a-ER"></a>或令安住预流果乃至阿罗汉果，<a id="a-ES"></a>或令安住独觉菩提，<a id="a-ET"></a>或令安住菩萨十地，<a id="a-EU"></a>或令安住诸佛无上正等菩提。<a id="a-EV"></a>憍尸迦，<a id="a-EW"></a>如是名为于此般若波罗蜜多至心听闻、<a id="a-EX"></a>受持读诵、<a id="a-EY"></a>精勤修学、<a id="a-EZ"></a>如理思惟、<a id="a-Ea"></a>书写解说、<a id="a-Eb"></a>广令流布诸菩萨摩诃萨摄受现法功德胜利。</p>
  <p id="aEc">“憍尸迦，<a id="a-Ed"></a>是菩萨摩诃萨由此因缘，<a id="a-Ee"></a>于当来世速证无上正等菩提，<a id="a-Ef"></a>转妙法轮化无量众，<a id="a-Eg"></a>随本所愿方便安立，<a id="a-Eh"></a>令于三乘修学究竟，<a id="a-Ei"></a>乃至证得无余涅槃。<a id="a-Ej"></a>憍尸迦，<a id="a-Ek"></a>如是名为于此般若波罗蜜多至心听闻、<a id="a-El"></a>受持读诵、<a id="a-Em"></a>精勤修学、<a id="a-En"></a>如理思惟、<a id="a-Eo"></a>书写解说、<a id="a-Ep"></a>广令流布诸菩萨摩诃萨摄受当来功德胜利。</p>
  <p id="aEq">“复次，<a id="a-Er"></a>憍尸迦，<a id="a-Es"></a>若善男子、<a id="a-Et"></a>善女人等，<a id="a-Eu"></a>于此般若波罗蜜多，<a id="a-Ev"></a>至心听闻、<a id="a-Ew"></a>受持读诵、<a id="a-Ex"></a>精勤修学、<a id="a-Ey"></a>如理思惟、<a id="a-Ez"></a>书写解说、<a id="a-F0"></a>广令流布。<a id="a-F1"></a>其地方所，<a id="a-F2"></a>若有恶魔及魔眷属，<a id="a-F3"></a>若有种种外道族类，<a id="a-F4"></a>若余暴恶增上慢者，<a id="a-F5"></a>憎嫉般若波罗蜜多，<a id="a-F6"></a>欲为障礙破坏隐没，<a id="a-F7"></a>方便诘责陵辱违拒，<a id="a-F8"></a>虽有此愿终不能成。<a id="a-F9"></a>彼因暂闻般若声故，<a id="a-FA"></a>众恶渐灭，<a id="a-FB"></a>功德渐生，<a id="a-FC"></a>后依三乘得尽苦际，<a id="a-FD"></a>或脱恶趣生人天中。<a id="a-FE"></a>憍尸迦，<a id="a-FF"></a>如有妙药名曰莫耆，<a id="a-FG"></a>是药威势能销众毒；<a id="a-FH"></a>如是妙药随所在处，<a id="a-FI"></a>诸毒虫类不能逼近。<a id="a-FJ"></a>有大毒蛇饥行求食，<a id="a-FK"></a>遇见生类欲螫噉之。<a id="a-FL"></a>其生怖死，<a id="a-FM"></a>驰趣妙药；<a id="a-FN"></a>蛇闻药气，<a id="a-FO"></a>寻便退走。<a id="a-FP"></a>何以故？<a id="a-FQ"></a>憍尸迦，<a id="a-FR"></a>如是妙药具大威势，<a id="a-FS"></a>能益身命伏销众毒，<a id="a-FT"></a>当知般若波罗蜜多具大威势亦复如是。<a id="a-FU"></a>若善男子、<a id="a-FV"></a>善女人等至心听闻、<a id="a-FW"></a>受持读诵、<a id="a-FX"></a>精勤修学、<a id="a-FY"></a>如理思惟、<a id="a-FZ"></a>书写解说、<a id="a-Fa"></a>广令流布，<a id="a-Fb"></a>诸恶魔等于此菩萨摩诃萨所欲为恶事，<a id="a-Fc"></a>由此般若波罗蜜多威神力故，<a id="a-Fd"></a>令彼恶事于其方所自当殄灭无所能为。<a id="a-Fe"></a>何以故？<a id="a-Ff"></a>憍尸迦，<a id="a-Fg"></a>由此般若波罗蜜多具大威力，<a id="a-Fh"></a>能摧众恶增善法故。</p>
  <p id="aFi">“憍尸迦，<a id="a-Fj"></a>云何般若波罗蜜多能摧众恶，<a id="a-Fk"></a>增长诸善？<a id="a-Fl"></a>憍尸迦，<a id="a-Fm"></a>如是般若波罗蜜多，<a id="a-Fn"></a>能灭贪欲、<a id="a-Fo"></a>嗔恚、<a id="a-Fp"></a>愚痴，<a id="a-Fq"></a>无明乃至纯大苦蕴，<a id="a-Fr"></a>障盖、<a id="a-Fs"></a>随眠、<a id="a-Ft"></a>缠垢、<a id="a-Fu"></a>结缚，<a id="a-Fv"></a>若我见、<a id="a-Fw"></a>有情见、<a id="a-Fx"></a>补特伽罗见、<a id="a-Fy"></a>断见、<a id="a-Fz"></a>常见、<a id="a-G0"></a>有见、<a id="a-G1"></a>无见，<a id="a-G2"></a>乃至种种诸恶见趣，<a id="a-G3"></a>悭贪、<a id="a-G4"></a>破戒、<a id="a-G5"></a>忿恚、<a id="a-G6"></a>懈怠、<a id="a-G7"></a>散乱、<a id="a-G8"></a>愚痴，<a id="a-G9"></a>常想、<a id="a-GA"></a>乐想、<a id="a-GB"></a>我想、<a id="a-GC"></a>净想，<a id="a-GD"></a>及余一切贪、<a id="a-GE"></a>嗔、<a id="a-GF"></a>痴、<a id="a-GG"></a>慢、<a id="a-GH"></a>疑见行等。<a id="a-GI"></a>憍尸迦，<a id="a-GJ"></a>如是般若波罗蜜多，<a id="a-GK"></a>能灭色著乃至识著，<a id="a-GL"></a>能灭眼著乃至意著，<a id="a-GM"></a>能灭色著乃至法著，<a id="a-GN"></a>能灭眼识著乃至意识著，<a id="a-GO"></a>能灭眼触著乃至意触著，<a id="a-GP"></a>能灭眼触所生受著乃至意触所生受著，<a id="a-GQ"></a>能灭布施波罗蜜多著乃至般若波罗蜜多著，<a id="a-GR"></a>能灭内空著乃至无性自性空著，<a id="a-GS"></a>能灭四念住著广说乃至十八佛不共法著，<a id="a-GT"></a>能灭一切智、<a id="a-GU"></a>道相智、<a id="a-GV"></a>一切相智著，<a id="a-GW"></a>能灭菩提涅槃著。<a id="a-GX"></a>憍尸迦，<a id="a-GY"></a>如是般若波罗蜜多，<a id="a-GZ"></a>能灭此等一切恶法，<a id="a-Ga"></a>及能增长彼诸对治，<a id="a-Gb"></a>是故般若波罗蜜多具大威力，<a id="a-Gc"></a>最尊最胜。</p>
  <p id="aGd">“复次，<a id="a-Ge"></a>憍尸迦，<a id="a-Gf"></a>若善男子、<a id="a-Gg"></a>善女人等，<a id="a-Gh"></a>于此般若波罗蜜多，<a id="a-Gi"></a>至心听闻、<a id="a-Gj"></a>受持读诵、<a id="a-Gk"></a>精勤修学、<a id="a-Gl"></a>如理思惟、<a id="a-Gm"></a>书写解说、<a id="a-Gn"></a>广令流布；<a id="a-Go"></a>是善男子、<a id="a-Gp"></a>善女人等，<a id="a-Gq"></a>常为三千大千世界四大天王及天帝释、<a id="a-Gr"></a>堪忍界主大梵天王、<a id="a-Gs"></a>净居天等，<a id="a-Gt"></a>天、<a id="a-Gu"></a>龙、<a id="a-Gv"></a>药叉、<a id="a-Gw"></a>阿素洛等，<a id="a-Gx"></a>并余善神皆来拥护，<a id="a-Gy"></a>不令一切灾横侵恼，<a id="a-Gz"></a>如法所求无不满足。<a id="a-H0"></a>东西南北、<a id="a-H1"></a>四维、<a id="a-H2"></a>上下殑伽沙等诸佛世界一切如来、<a id="a-H3"></a>应、<a id="a-H4"></a>正等觉，<a id="a-H5"></a>亦常护念是善男子、<a id="a-H6"></a>善女人等，<a id="a-H7"></a>令恶渐灭，<a id="a-H8"></a>善法转增，<a id="a-H9"></a>谓令增长布施波罗蜜多乃至般若波罗蜜多，<a id="a-HA"></a>以无所得为方便故；<a id="a-HB"></a>亦令增长内空观乃至无性自性空观，<a id="a-HC"></a>以无所得为方便故；<a id="a-HD"></a>亦令增长四念住广说乃至十八佛不共法，<a id="a-HE"></a>以无所得为方便故；<a id="a-HF"></a>亦令增长一切三摩地门及一切陀罗尼门，<a id="a-HG"></a>以无所得为方便故；<a id="a-HH"></a>亦令增长一切智及道相智、<a id="a-HI"></a>一切相智，<a id="a-HJ"></a>以无所得为方便故。<a id="a-HK"></a>憍尸迦，<a id="a-HL"></a>是善男子、<a id="a-HM"></a>善女人等，<a id="a-HN"></a>由此因缘，<a id="a-HO"></a>言词威肃，<a id="a-HP"></a>闻皆敬受，<a id="a-HQ"></a>称量谈说，<a id="a-HR"></a>语无谬乱，<a id="a-HS"></a>善知恩报，<a id="a-HT"></a>坚事善友，<a id="a-HU"></a>不为悭嫉、<a id="a-HV"></a>忿恨、<a id="a-HW"></a>覆恼、<a id="a-HX"></a>谄诳、<a id="a-HY"></a>矫等之所隐蔽。</p>
  <p id="aHZ">“憍尸迦，<a id="a-Ha"></a>是善男子、<a id="a-Hb"></a>善女人等，<a id="a-Hc"></a>自能离断生命，<a id="a-Hd"></a>亦劝他离断生命，<a id="a-He"></a>无倒称扬离断生命法，<a id="a-Hf"></a>欢喜赞叹离断生命者，<a id="a-Hg"></a>乃至自能离邪见，<a id="a-Hh"></a>亦劝他离邪见，<a id="a-Hi"></a>无倒称扬离邪见法，<a id="a-Hj"></a>欢喜赞叹离邪见者；<a id="a-Hk"></a>自能行布施波罗蜜多，<a id="a-Hl"></a>亦劝他行布施波罗蜜多，<a id="a-Hm"></a>无倒称扬行布施波罗蜜多法，<a id="a-Hn"></a>欢喜赞叹行布施波罗蜜多者，<a id="a-Ho"></a>乃至自能行般若波罗蜜多，<a id="a-Hp"></a>亦劝他行般若波罗蜜多，<a id="a-Hq"></a>无倒称扬行般若波罗蜜多法，<a id="a-Hr"></a>欢喜赞叹行般若波罗蜜多者；<a id="a-Hs"></a>自能行内空，<a id="a-Ht"></a>亦劝他行内空，<a id="a-Hu"></a>无倒称扬行内空法，<a id="a-Hv"></a>欢喜赞叹行内空者，<a id="a-Hw"></a>乃至自能行无性自性空，<a id="a-Hx"></a>亦劝他行无性自性空，<a id="a-Hy"></a>无倒称扬行无性自性空法，<a id="a-Hz"></a>欢喜赞叹行无性自性空者；<a id="a-I0"></a>自能修一切三摩地门，<a id="a-I1"></a>亦劝他修一切三摩地门，<a id="a-I2"></a>无倒称扬修一切三摩地门法，<a id="a-I3"></a>欢喜赞叹修一切三摩地门者；<a id="a-I4"></a>自能修一切陀罗尼门，<a id="a-I5"></a>亦劝他修一切陀罗尼门，<a id="a-I6"></a>无倒称扬修一切陀罗尼门法，<a id="a-I7"></a>欢喜赞叹修一切陀罗尼门者；<a id="a-I8"></a>自能修四静虑，<a id="a-I9"></a>亦劝他修四静虑，<a id="a-IA"></a>无倒称扬修四静虑法，<a id="a-IB"></a>欢喜赞叹修四静虑者；<a id="a-IC"></a>自能修四无量，<a id="a-ID"></a>亦劝他修四无量，<a id="a-IE"></a>无倒称扬修四无量法，<a id="a-IF"></a>欢喜赞叹修四无量者；<a id="a-IG"></a>自能修四无色定，<a id="a-IH"></a>亦劝他修四无色定，<a id="a-II"></a>无倒称扬修四无色定法，<a id="a-IJ"></a>欢喜赞叹修四无色定者；<a id="a-IK"></a>自能修四念住，<a id="a-IL"></a>亦劝他修四念住，<a id="a-IM"></a>无倒称扬修四念住法，<a id="a-IN"></a>欢喜赞叹修四念住者，<a id="a-IO"></a>乃至自能修八圣道支，<a id="a-IP"></a>亦劝他修八圣道支，<a id="a-IQ"></a>无倒称扬修八圣道支法，<a id="a-IR"></a>欢喜赞叹修八圣道支者；<a id="a-IS"></a>自能修三解脱门，<a id="a-IT"></a>亦劝他修三解脱门，<a id="a-IU"></a>无倒称扬修三解脱门法，<a id="a-IV"></a>欢喜赞叹修三解脱门者；<a id="a-IW"></a>自能修八解脱，<a id="a-IX"></a>亦劝他修八解脱，<a id="a-IY"></a>无倒称扬修八解脱法，<a id="a-IZ"></a>欢喜赞叹修八解脱者；<a id="a-Ia"></a>自能顺逆入九次第定，<a id="a-Ib"></a>亦劝他顺逆入九次第定，<a id="a-Ic"></a>无倒称扬顺逆入九次第定法，<a id="a-Id"></a>欢喜赞叹顺逆入九次第定者；<a id="a-Ie"></a>自能修佛十力，<a id="a-If"></a>亦劝他修佛十力，<a id="a-Ig"></a>无倒称扬修佛十力法，<a id="a-Ih"></a>欢喜赞叹修佛十力者，<a id="a-Ii"></a>乃至自能修十八佛不共法，<a id="a-Ij"></a>亦劝他修十八佛不共法，<a id="a-Ik"></a>无倒称扬修十八佛不共法法，<a id="a-Il"></a>欢喜赞叹修十八佛不共法者；<a id="a-Im"></a>自能修无忘失法、<a id="a-In"></a>恒住舍性，<a id="a-Io"></a>亦劝他修无忘失法、<a id="a-Ip"></a>恒住舍性，<a id="a-Iq"></a>无倒称扬修无忘失法、<a id="a-Ir"></a>恒住舍性法，<a id="a-Is"></a>欢喜赞叹修无忘失法、<a id="a-It"></a>恒住舍性者；<a id="a-Iu"></a>自能修一切智、<a id="a-Iv"></a>道相智、<a id="a-Iw"></a>一切相智，<a id="a-Ix"></a>亦劝他修一切智、<a id="a-Iy"></a>道相智、<a id="a-Iz"></a>一切相智，<a id="a-J0"></a>无倒称扬修一切智、<a id="a-J1"></a>道相智、<a id="a-J2"></a>一切相智法，<a id="a-J3"></a>欢喜赞叹修一切智、<a id="a-J4"></a>道相智、<a id="a-J5"></a>一切相智者。</p>
  <p id="aJ6">“憍尸迦，<a id="a-J7"></a>是善男子、<a id="a-J8"></a>善女人等，<a id="a-J9"></a>修行布施乃至般若波罗蜜多，<a id="a-JA"></a>以无所得而为方便，<a id="a-JB"></a>与诸有情平等共有回向无上正等菩提。</p>
  <p id="aJC">“憍尸迦，<a id="a-JD"></a>是善男子、<a id="a-JE"></a>善女人等，<a id="a-JF"></a>常作是念：<a id="a-JG"></a>‘我若不行布施波罗蜜多，<a id="a-JH"></a>当生贫贱家，<a id="a-JI"></a>尚无势力，<a id="a-JJ"></a>何能成熟一切有情、<a id="a-JK"></a>严净佛土，<a id="a-JL"></a>况当能得一切智智？<a id="a-JM"></a>我若不护净戒波罗蜜多，<a id="a-JN"></a>当生诸恶趣，<a id="a-JO"></a>尚不能得下贱人身，<a id="a-JP"></a>何能成熟一切有情、<a id="a-JQ"></a>严净佛土，<a id="a-JR"></a>况当能得一切智智？<a id="a-JS"></a>我若不修安忍波罗蜜多，<a id="a-JT"></a>当诸根残缺形貌丑陋，<a id="a-JU"></a>不具菩萨圆满色身。<a id="a-JV"></a>若得菩萨圆满色身，<a id="a-JW"></a>行菩萨行有情见者，<a id="a-JX"></a>深生欢喜，<a id="a-JY"></a>信受所说，<a id="a-JZ"></a>必获无上正等菩提；<a id="a-Ja"></a>若不得此圆满色身，<a id="a-Jb"></a>何能成熟一切有情、<a id="a-Jc"></a>严净佛土，<a id="a-Jd"></a>况当能得一切智智？<a id="a-Je"></a>我若懈怠不起精进波罗蜜多，<a id="a-Jf"></a>尚不能得菩萨胜道，<a id="a-Jg"></a>何能成熟一切有情、<a id="a-Jh"></a>严净佛土，<a id="a-Ji"></a>况当能得一切智智？<a id="a-Jj"></a>我若心乱不入静虑波罗蜜多，<a id="a-Jk"></a>尚不能起菩萨胜定，<a id="a-Jl"></a>何能成熟一切有情、<a id="a-Jm"></a>严净佛土，<a id="a-Jn"></a>况当能得一切智智？<a id="a-Jo"></a>我若无智不学般若波罗蜜多，<a id="a-Jp"></a>尚不能得方便善巧超二乘地，<a id="a-Jq"></a>何能成熟一切有情、<a id="a-Jr"></a>严净佛土，<a id="a-Js"></a>况当能得一切智智？<a id="a-Jt"></a>’</p>
  <p id="aJu">“憍尸迦，<a id="a-Jv"></a>是善男子、<a id="a-Jw"></a>善女人等，<a id="a-Jx"></a>常作是念：<a id="a-Jy"></a>‘我不应随悭贪势力，<a id="a-Jz"></a>若随彼力，<a id="a-K0"></a>则我布施波罗蜜多不得圆满；<a id="a-K1"></a>我不应随破戒势力，<a id="a-K2"></a>若随彼力，<a id="a-K3"></a>则我净戒波罗蜜多不得圆满；<a id="a-K4"></a>我不应随忿恚势力，<a id="a-K5"></a>若随彼力，<a id="a-K6"></a>则我安忍波罗蜜多不得圆满；<a id="a-K7"></a>我不应随懈怠势力，<a id="a-K8"></a>若随彼力，<a id="a-K9"></a>则我精进波罗蜜多不得圆满；<a id="a-KA"></a>我不应随心乱势力，<a id="a-KB"></a>若随彼力，<a id="a-KC"></a>则我静虑波罗蜜多不得圆满；<a id="a-KD"></a>我不应随恶慧势力，<a id="a-KE"></a>若随彼力，<a id="a-KF"></a>则我般若波罗蜜多不得圆满。<a id="a-KG"></a>若我所修布施、<a id="a-KH"></a>净戒、<a id="a-KI"></a>安忍、<a id="a-KJ"></a>精进、<a id="a-KK"></a>静虑、<a id="a-KL"></a>般若波罗蜜多不圆满者，<a id="a-KM"></a>终不能得一切智智！<a id="a-KN"></a>’</p>
  <p id="aKO">“憍尸迦，<a id="a-KP"></a>是善男子、<a id="a-KQ"></a>善女人等，<a id="a-KR"></a>不离一切智智心，<a id="a-KS"></a>以无所得而为方便，<a id="a-KT"></a>于此般若波罗蜜多，<a id="a-KU"></a>至心听闻、<a id="a-KV"></a>受持读诵、<a id="a-KW"></a>精勤修学、<a id="a-KX"></a>如理思惟、<a id="a-KY"></a>书写解说、<a id="a-KZ"></a>广令流布，<a id="a-Ka"></a>必获如是现法当来功德胜利。<a id="a-Kb"></a>”</p>
 </body>
</html>