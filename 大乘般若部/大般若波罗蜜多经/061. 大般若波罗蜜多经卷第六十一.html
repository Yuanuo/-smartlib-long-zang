<!doctype html>
<html id="z3IBShry" data-ver="1617">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第六十一</h1>
  <h2 id="a2">初分赞大乘品第十六之六</h2>
  <p id="a3">“善现，<a id="a-4"></a>前际异生不可得，<a id="a-5"></a>后际异生不可得，<a id="a-6"></a>中际异生不可得，<a id="a-7"></a>三世平等中异生亦不可得。<a id="a-8"></a>所以者何？<a id="a-9"></a>善现，<a id="a-A"></a>平等中过去、<a id="a-B"></a>未来、<a id="a-C"></a>现在异生皆不可得。<a id="a-D"></a>何以故？<a id="a-E"></a>平等中平等性尚不可得，<a id="a-F"></a>何况平等中有过去、<a id="a-G"></a>未来、<a id="a-H"></a>现在异生可得？<a id="a-I"></a>以我、<a id="a-J"></a>有情乃至知者、<a id="a-K"></a>见者不可得故。<a id="a-L"></a>善现，<a id="a-M"></a>前际声闻、<a id="a-N"></a>独觉、<a id="a-O"></a>菩萨、<a id="a-P"></a>如来不可得，<a id="a-Q"></a>后际声闻、<a id="a-R"></a>独觉、<a id="a-S"></a>菩萨、<a id="a-T"></a>如来不可得，<a id="a-U"></a>中际声闻、<a id="a-V"></a>独觉、<a id="a-W"></a>菩萨、<a id="a-X"></a>如来不可得，<a id="a-Y"></a>三世平等中声闻、<a id="a-Z"></a>独觉、<a id="a-a"></a>菩萨、<a id="a-b"></a>如来亦不可得。<a id="a-c"></a>所以者何？<a id="a-d"></a>善现，<a id="a-e"></a>平等中过去、<a id="a-f"></a>未来、<a id="a-g"></a>现在声闻、<a id="a-h"></a>独觉、<a id="a-i"></a>菩萨、<a id="a-j"></a>如来皆不可得。<a id="a-k"></a>何以故？<a id="a-l"></a>平等中平等性尚不可得，<a id="a-m"></a>何况平等中有过去、<a id="a-n"></a>未来、<a id="a-o"></a>现在声闻、<a id="a-p"></a>独觉、<a id="a-q"></a>菩萨、<a id="a-r"></a>如来可得？<a id="a-s"></a>以我、<a id="a-t"></a>有情乃至知者、<a id="a-u"></a>见者不可得故。</p>
  <p id="av">“善现，<a id="a-w"></a>诸菩萨摩诃萨修行般若波罗蜜多时，<a id="a-x"></a>住此三世平等相中，<a id="a-y"></a>精勤修学一切智智，<a id="a-z"></a>无取著故速得圆满。<a id="a-10"></a>善现，<a id="a-11"></a>是名菩萨摩诃萨三世平等大乘相。<a id="a-12"></a>若菩萨摩诃萨安住如是大乘相中，<a id="a-13"></a>超胜一切世间天、<a id="a-14"></a>人、<a id="a-15"></a>阿素洛等，<a id="a-16"></a>速能证得一切智智，<a id="a-17"></a>利乐有情。<a id="a-18"></a>”</p>
  <p id="a19">尔时，<a id="a-1A"></a>具寿善现白佛言：<a id="a-1B"></a>“世尊，<a id="a-1C"></a>善哉！<a id="a-1D"></a>善哉！<a id="a-1E"></a>如来、<a id="a-1F"></a>应、<a id="a-1G"></a>正等觉善说正说菩萨摩诃萨大乘。<a id="a-1H"></a>世尊，<a id="a-1I"></a>如是大乘最尊最妙，<a id="a-1J"></a>过去诸菩萨摩诃萨于此中学，<a id="a-1K"></a>已得一切智智；<a id="a-1L"></a>未来诸菩萨摩诃萨于此中学，<a id="a-1M"></a>当得一切智智；<a id="a-1N"></a>现在十方无量无数无边世界一切菩萨摩诃萨于此中学，<a id="a-1O"></a>今得一切智智。<a id="a-1P"></a>是故大乘最尊最妙，<a id="a-1Q"></a>一切智智真胜所依。<a id="a-1R"></a>”</p>
  <p id="a1S">佛告善现：<a id="a-1T"></a>“如是，<a id="a-1U"></a>如是，<a id="a-1V"></a>如汝所说。<a id="a-1W"></a>过去、<a id="a-1X"></a>未来、<a id="a-1Y"></a>现在诸菩萨摩诃萨皆依大乘精勤修学，<a id="a-1Z"></a>速证无上正等菩提，<a id="a-1a"></a>是故大乘最尊最妙。<a id="a-1b"></a>”</p>
  <p data-pb></p>
  <h2 id="a1c">初分随顺品第十七</h2>
  <p id="a1d">尔时，<a id="a-1e"></a>满慈子白佛言：<a id="a-1f"></a>“世尊，<a id="a-1g"></a>如来先令尊者善现为诸菩萨摩诃萨宣说般若波罗蜜多，<a id="a-1h"></a>而今何故乃说大乘？<a id="a-1i"></a>”</p>
  <p id="a1j">具寿善现即白佛言：<a id="a-1k"></a>“世尊，<a id="a-1l"></a>我向所说大乘将无违越般若波罗蜜多耶？<a id="a-1m"></a>”</p>
  <p id="a1n">佛告善现：<a id="a-1o"></a>“汝向所说大乘于般若波罗蜜多悉皆随顺无所违越。<a id="a-1p"></a>何以故？<a id="a-1q"></a>善现，<a id="a-1r"></a>一切善法、<a id="a-1s"></a>菩提分法、<a id="a-1t"></a>若声闻法、<a id="a-1u"></a>若独觉法、<a id="a-1v"></a>若菩萨法、<a id="a-1w"></a>若诸佛法，<a id="a-1x"></a>如是一切无不摄入般若波罗蜜多。<a id="a-1y"></a>”</p>
  <p id="a1z">时，<a id="a-20"></a>具寿善现复白佛言：<a id="a-21"></a>“世尊，<a id="a-22"></a>何等一切善法、<a id="a-23"></a>菩提分法、<a id="a-24"></a>若声闻法、<a id="a-25"></a>若独觉法、<a id="a-26"></a>若菩萨法、<a id="a-27"></a>若诸佛法，<a id="a-28"></a>皆悉摄入般若波罗蜜多耶？<a id="a-29"></a>”</p>
  <p id="a2A">佛言：<a id="a-2B"></a>“善现，<a id="a-2C"></a>若布施波罗蜜多、<a id="a-2D"></a>净戒波罗蜜多、<a id="a-2E"></a>安忍波罗蜜多、<a id="a-2F"></a>精进波罗蜜多、<a id="a-2G"></a>静虑波罗蜜多、<a id="a-2H"></a>般若波罗蜜多，<a id="a-2I"></a>若四静虑、<a id="a-2J"></a>四无量、<a id="a-2K"></a>四无色定，<a id="a-2L"></a>若四念住、<a id="a-2M"></a>四正断、<a id="a-2N"></a>四神足、<a id="a-2O"></a>五根、<a id="a-2P"></a>五力、<a id="a-2Q"></a>七等觉支、<a id="a-2R"></a>八圣道支，<a id="a-2S"></a>若空解脱门、<a id="a-2T"></a>无相解脱门、<a id="a-2U"></a>无愿解脱门，<a id="a-2V"></a>若五眼、<a id="a-2W"></a>六神通，<a id="a-2X"></a>若佛十力、<a id="a-2Y"></a>四无所畏、<a id="a-2Z"></a>四无礙解、<a id="a-2a"></a>大慈、<a id="a-2b"></a>大悲、<a id="a-2c"></a>大喜、<a id="a-2d"></a>大舍、<a id="a-2e"></a>十八佛不共法，<a id="a-2f"></a>若一切智、<a id="a-2g"></a>道相智、<a id="a-2h"></a>一切相智，<a id="a-2i"></a>若无忘失法、<a id="a-2j"></a>恒住舍性，<a id="a-2k"></a>善现，<a id="a-2l"></a>诸如是等一切善法、<a id="a-2m"></a>菩提分法，<a id="a-2n"></a>若声闻法、<a id="a-2o"></a>若独觉法、<a id="a-2p"></a>若菩萨法、<a id="a-2q"></a>若诸佛法，<a id="a-2r"></a>如是一切皆悉摄入般若波罗蜜多。</p>
  <p id="a2s">“复次，<a id="a-2t"></a>善现，<a id="a-2u"></a>若大乘，<a id="a-2v"></a>若般若波罗蜜多，<a id="a-2w"></a>若静虑、<a id="a-2x"></a>精进、<a id="a-2y"></a>安忍、<a id="a-2z"></a>净戒、<a id="a-30"></a>布施波罗蜜多；<a id="a-31"></a>若色，<a id="a-32"></a>若受、<a id="a-33"></a>想、<a id="a-34"></a>行、<a id="a-35"></a>识；<a id="a-36"></a>若眼处，<a id="a-37"></a>若耳、<a id="a-38"></a>鼻、<a id="a-39"></a>舌、<a id="a-3A"></a>身、<a id="a-3B"></a>意处；<a id="a-3C"></a>若色处，<a id="a-3D"></a>若声、<a id="a-3E"></a>香、<a id="a-3F"></a>味、<a id="a-3G"></a>触、<a id="a-3H"></a>法处；<a id="a-3I"></a>若眼界、<a id="a-3J"></a>色界、<a id="a-3K"></a>眼识界及眼触、<a id="a-3L"></a>眼触为缘所生诸受；<a id="a-3M"></a>若耳界、<a id="a-3N"></a>声界、<a id="a-3O"></a>耳识界及耳触、<a id="a-3P"></a>耳触为缘所生诸受；<a id="a-3Q"></a>若鼻界、<a id="a-3R"></a>香界、<a id="a-3S"></a>鼻识界及鼻触、<a id="a-3T"></a>鼻触为缘所生诸受；<a id="a-3U"></a>若舌界、<a id="a-3V"></a>味界、<a id="a-3W"></a>舌识界及舌触、<a id="a-3X"></a>舌触为缘所生诸受；<a id="a-3Y"></a>若身界、<a id="a-3Z"></a>触界、<a id="a-3a"></a>身识界及身触、<a id="a-3b"></a>身触为缘所生诸受；<a id="a-3c"></a>若意界、<a id="a-3d"></a>法界、<a id="a-3e"></a>意识界及意触、<a id="a-3f"></a>意触为缘所生诸受；<a id="a-3g"></a>若地界，<a id="a-3h"></a>若水、<a id="a-3i"></a>火、<a id="a-3j"></a>风、<a id="a-3k"></a>空、<a id="a-3l"></a>识界；<a id="a-3m"></a>若苦圣谛，<a id="a-3n"></a>若集、<a id="a-3o"></a>灭、<a id="a-3p"></a>道圣谛；<a id="a-3q"></a>若无明，<a id="a-3r"></a>若行、<a id="a-3s"></a>识、<a id="a-3t"></a>名色、<a id="a-3u"></a>六处、<a id="a-3v"></a>触、<a id="a-3w"></a>受、<a id="a-3x"></a>爱、<a id="a-3y"></a>取、<a id="a-3z"></a>有、<a id="a-40"></a>生、<a id="a-41"></a>老死愁叹苦忧恼；<a id="a-42"></a>若欲界，<a id="a-43"></a>若色、<a id="a-44"></a>无色界；<a id="a-45"></a>若善法、<a id="a-46"></a>非善法，<a id="a-47"></a>若有记、<a id="a-48"></a>无记法，<a id="a-49"></a>若有漏、<a id="a-4A"></a>无漏法，<a id="a-4B"></a>若有为、<a id="a-4C"></a>无为法，<a id="a-4D"></a>若世间、<a id="a-4E"></a>出世间法；<a id="a-4F"></a>若四静虑，<a id="a-4G"></a>若四无量、<a id="a-4H"></a>四无色定；<a id="a-4I"></a>若八解脱，<a id="a-4J"></a>若八胜处、<a id="a-4K"></a>九次第定、<a id="a-4L"></a>十遍处；<a id="a-4M"></a>若四念住，<a id="a-4N"></a>若四正断、<a id="a-4O"></a>四神足、<a id="a-4P"></a>五根、<a id="a-4Q"></a>五力、<a id="a-4R"></a>七等觉支、<a id="a-4S"></a>八圣道支；<a id="a-4T"></a>若空解脱门，<a id="a-4U"></a>若无相、<a id="a-4V"></a>无愿解脱门；<a id="a-4W"></a>若五眼，<a id="a-4X"></a>若六神通；<a id="a-4Y"></a>若佛十力，<a id="a-4Z"></a>若四无所畏、<a id="a-4a"></a>四无礙解、<a id="a-4b"></a>大慈、<a id="a-4c"></a>大悲、<a id="a-4d"></a>大喜、<a id="a-4e"></a>大舍、<a id="a-4f"></a>十八佛不共法、<a id="a-4g"></a>一切智、<a id="a-4h"></a>道相智、<a id="a-4i"></a>一切相智；<a id="a-4j"></a>若无忘失法，<a id="a-4k"></a>若恒住舍性；<a id="a-4l"></a>若一切陀罗尼门，<a id="a-4m"></a>若一切三摩地门；<a id="a-4n"></a>若诸如来，<a id="a-4o"></a>若佛所觉所说法、<a id="a-4p"></a>律；<a id="a-4q"></a>若内空，<a id="a-4r"></a>若外空、<a id="a-4s"></a>内外空、<a id="a-4t"></a>空空、<a id="a-4u"></a>大空、<a id="a-4v"></a>胜义空、<a id="a-4w"></a>有为空、<a id="a-4x"></a>无为空、<a id="a-4y"></a>毕竟空、<a id="a-4z"></a>无际空、<a id="a-50"></a>散空、<a id="a-51"></a>无变异空、<a id="a-52"></a>本性空、<a id="a-53"></a>自相空、<a id="a-54"></a>共相空、<a id="a-55"></a>一切法空、<a id="a-56"></a>不可得空、<a id="a-57"></a>无性空、<a id="a-58"></a>自性空、<a id="a-59"></a>无性自性空；<a id="a-5A"></a>若真如，<a id="a-5B"></a>若法界、<a id="a-5C"></a>法性、<a id="a-5D"></a>不虚妄性、<a id="a-5E"></a>不变异性、<a id="a-5F"></a>不思议界、<a id="a-5G"></a>虚空界、<a id="a-5H"></a>断界、<a id="a-5I"></a>离界、<a id="a-5J"></a>灭界、<a id="a-5K"></a>平等性、<a id="a-5L"></a>离生性、<a id="a-5M"></a>法定、<a id="a-5N"></a>法住、<a id="a-5O"></a>无性界、<a id="a-5P"></a>无相界、<a id="a-5Q"></a>无作界、<a id="a-5R"></a>无为界、<a id="a-5S"></a>安隐界、<a id="a-5T"></a>寂静界、<a id="a-5U"></a>本无、<a id="a-5V"></a>实际、<a id="a-5W"></a>究竟、<a id="a-5X"></a>涅槃，<a id="a-5Y"></a>如是等一切法皆非相应非不相应、<a id="a-5Z"></a>非有色非无色、<a id="a-5a"></a>非有见非无见、<a id="a-5b"></a>非有对非无对，<a id="a-5c"></a>咸同一相，<a id="a-5d"></a>所谓无相。<a id="a-5e"></a>善现，<a id="a-5f"></a>由此因缘，<a id="a-5g"></a>汝向所说大乘于般若波罗蜜多悉皆随顺无所违越。<a id="a-5h"></a>所以者何？</p>
  <p id="a5i">“善现，<a id="a-5j"></a>大乘不异般若波罗蜜多，<a id="a-5k"></a>般若波罗蜜多不异大乘。<a id="a-5l"></a>何以故？<a id="a-5m"></a>若大乘，<a id="a-5n"></a>若般若波罗蜜多，<a id="a-5o"></a>其性无二、<a id="a-5p"></a>无二分故。</p>
  <p id="a5q">“善现，<a id="a-5r"></a>大乘不异静虑、<a id="a-5s"></a>精进、<a id="a-5t"></a>安忍、<a id="a-5u"></a>净戒、<a id="a-5v"></a>布施波罗蜜多，<a id="a-5w"></a>静虑、<a id="a-5x"></a>精进、<a id="a-5y"></a>安忍、<a id="a-5z"></a>净戒、<a id="a-60"></a>布施波罗蜜多不异大乘。<a id="a-61"></a>何以故？<a id="a-62"></a>若大乘，<a id="a-63"></a>若静虑、<a id="a-64"></a>精进、<a id="a-65"></a>安忍、<a id="a-66"></a>净戒、<a id="a-67"></a>布施波罗蜜多，<a id="a-68"></a>其性无二、<a id="a-69"></a>无二分故。</p>
  <p id="a6A">“善现，<a id="a-6B"></a>大乘不异四静虑，<a id="a-6C"></a>四静虑不异大乘。<a id="a-6D"></a>何以故？<a id="a-6E"></a>若大乘，<a id="a-6F"></a>若四静虑，<a id="a-6G"></a>其性无二、<a id="a-6H"></a>无二分故。<a id="a-6I"></a>善现，<a id="a-6J"></a>大乘不异四无量、<a id="a-6K"></a>四无色定，<a id="a-6L"></a>四无量、<a id="a-6M"></a>四无色定不异大乘。<a id="a-6N"></a>何以故？<a id="a-6O"></a>若大乘，<a id="a-6P"></a>若四无量、<a id="a-6Q"></a>四无色定，<a id="a-6R"></a>其性无二、<a id="a-6S"></a>无二分故。</p>
  <p id="a6T">“善现，<a id="a-6U"></a>大乘不异八解脱，<a id="a-6V"></a>八解脱不异大乘。<a id="a-6W"></a>何以故？<a id="a-6X"></a>若大乘，<a id="a-6Y"></a>若八解脱，<a id="a-6Z"></a>其性无二、<a id="a-6a"></a>无二分故。<a id="a-6b"></a>善现，<a id="a-6c"></a>大乘不异八胜处、<a id="a-6d"></a>九次第定、<a id="a-6e"></a>十遍处，<a id="a-6f"></a>八胜处、<a id="a-6g"></a>九次第定、<a id="a-6h"></a>十遍处不异大乘。<a id="a-6i"></a>何以故？<a id="a-6j"></a>若大乘，<a id="a-6k"></a>若八胜处、<a id="a-6l"></a>九次第定、<a id="a-6m"></a>十遍处，<a id="a-6n"></a>其性无二、<a id="a-6o"></a>无二分故。</p>
  <p id="a6p">“善现，<a id="a-6q"></a>大乘不异四念住，<a id="a-6r"></a>四念住不异大乘。<a id="a-6s"></a>何以故？<a id="a-6t"></a>若大乘，<a id="a-6u"></a>若四念住，<a id="a-6v"></a>其性无二、<a id="a-6w"></a>无二分故。<a id="a-6x"></a>善现，<a id="a-6y"></a>大乘不异四正断、<a id="a-6z"></a>四神足、<a id="a-70"></a>五根、<a id="a-71"></a>五力、<a id="a-72"></a>七等觉支、<a id="a-73"></a>八圣道支，<a id="a-74"></a>四正断乃至八圣道支不异大乘。<a id="a-75"></a>何以故？<a id="a-76"></a>若大乘，<a id="a-77"></a>若四正断乃至八圣道支，<a id="a-78"></a>其性无二、<a id="a-79"></a>无二分故。</p>
  <p id="a7A">“善现，<a id="a-7B"></a>大乘不异空解脱门，<a id="a-7C"></a>空解脱门不异大乘。<a id="a-7D"></a>何以故？<a id="a-7E"></a>若大乘，<a id="a-7F"></a>若空解脱门，<a id="a-7G"></a>其性无二、<a id="a-7H"></a>无二分故。<a id="a-7I"></a>善现，<a id="a-7J"></a>大乘不异无相、<a id="a-7K"></a>无愿解脱门，<a id="a-7L"></a>无相、<a id="a-7M"></a>无愿解脱门不异大乘。<a id="a-7N"></a>何以故？<a id="a-7O"></a>若大乘，<a id="a-7P"></a>若无相、<a id="a-7Q"></a>无愿解脱门，<a id="a-7R"></a>其性无二、<a id="a-7S"></a>无二分故。</p>
  <p id="a7T">“善现，<a id="a-7U"></a>大乘不异五眼，<a id="a-7V"></a>五眼不异大乘。<a id="a-7W"></a>何以故？<a id="a-7X"></a>若大乘，<a id="a-7Y"></a>若五眼，<a id="a-7Z"></a>其性无二、<a id="a-7a"></a>无二分故。<a id="a-7b"></a>善现，<a id="a-7c"></a>大乘不异六神通，<a id="a-7d"></a>六神通不异大乘。<a id="a-7e"></a>何以故？<a id="a-7f"></a>若大乘，<a id="a-7g"></a>若六神通，<a id="a-7h"></a>其性无二、<a id="a-7i"></a>无二分故。</p>
  <p id="a7j">“善现，<a id="a-7k"></a>大乘不异佛十力，<a id="a-7l"></a>佛十力不异大乘。<a id="a-7m"></a>何以故？<a id="a-7n"></a>若大乘，<a id="a-7o"></a>若佛十力，<a id="a-7p"></a>其性无二、<a id="a-7q"></a>无二分故。<a id="a-7r"></a>善现，<a id="a-7s"></a>大乘不异四无所畏、<a id="a-7t"></a>四无礙解、<a id="a-7u"></a>大慈、<a id="a-7v"></a>大悲、<a id="a-7w"></a>大喜、<a id="a-7x"></a>大舍、<a id="a-7y"></a>十八佛不共法、<a id="a-7z"></a>一切智、<a id="a-80"></a>道相智、<a id="a-81"></a>一切相智，<a id="a-82"></a>四无所畏乃至一切相智不异大乘。<a id="a-83"></a>何以故？<a id="a-84"></a>若大乘，<a id="a-85"></a>若四无所畏乃至一切相智，<a id="a-86"></a>其性无二、<a id="a-87"></a>无二分故。</p>
  <p id="a88">“善现，<a id="a-89"></a>大乘不异无忘失法，<a id="a-8A"></a>无忘失法不异大乘。<a id="a-8B"></a>何以故？<a id="a-8C"></a>若大乘，<a id="a-8D"></a>若无忘失法，<a id="a-8E"></a>其性无二、<a id="a-8F"></a>无二分故。<a id="a-8G"></a>善现，<a id="a-8H"></a>大乘不异恒住舍性，<a id="a-8I"></a>恒住舍性不异大乘。<a id="a-8J"></a>何以故？<a id="a-8K"></a>若大乘，<a id="a-8L"></a>若恒住舍性，<a id="a-8M"></a>其性无二、<a id="a-8N"></a>无二分故。</p>
  <p id="a8O">“善现，<a id="a-8P"></a>大乘不异蕴、<a id="a-8Q"></a>界、<a id="a-8R"></a>处等空不空法，<a id="a-8S"></a>蕴、<a id="a-8T"></a>界、<a id="a-8U"></a>处等空不空法不异大乘。<a id="a-8V"></a>何以故？<a id="a-8W"></a>若大乘，<a id="a-8X"></a>若蕴、<a id="a-8Y"></a>界、<a id="a-8Z"></a>处等空不空法，<a id="a-8a"></a>其性无二、<a id="a-8b"></a>无二分故。</p>
  <p id="a8c">“善现，<a id="a-8d"></a>由此因缘，<a id="a-8e"></a>汝向所说大乘，<a id="a-8f"></a>于般若波罗蜜多悉皆随顺，<a id="a-8g"></a>无所违越。<a id="a-8h"></a>若说大乘则为已说般若波罗蜜多，<a id="a-8i"></a>若说般若波罗蜜多则为已说大乘，<a id="a-8j"></a>如是二法无别异故。<a id="a-8k"></a>”</p>
  <p data-pb></p>
  <h2 id="a8l">初分无所得品第十八之一</h2>
  <p id="a8m">尔时，<a id="a-8n"></a>具寿善现白佛言：<a id="a-8o"></a>“世尊，<a id="a-8p"></a>前际菩萨摩诃萨不可得，<a id="a-8q"></a>后际菩萨摩诃萨不可得，<a id="a-8r"></a>中际菩萨摩诃萨不可得。</p>
  <p id="a8s">“世尊，<a id="a-8t"></a>色无边故，<a id="a-8u"></a>当知菩萨摩诃萨亦无边；<a id="a-8v"></a>受、<a id="a-8w"></a>想、<a id="a-8x"></a>行、<a id="a-8y"></a>识无边故，<a id="a-8z"></a>当知菩萨摩诃萨亦无边。</p>
  <p id="a90">“世尊，<a id="a-91"></a>眼处无边故，<a id="a-92"></a>当知菩萨摩诃萨亦无边；<a id="a-93"></a>耳、<a id="a-94"></a>鼻、<a id="a-95"></a>舌、<a id="a-96"></a>身、<a id="a-97"></a>意处无边故，<a id="a-98"></a>当知菩萨摩诃萨亦无边。</p>
  <p id="a99">“世尊，<a id="a-9A"></a>色处无边故，<a id="a-9B"></a>当知菩萨摩诃萨亦无边；<a id="a-9C"></a>声、<a id="a-9D"></a>香、<a id="a-9E"></a>味、<a id="a-9F"></a>触、<a id="a-9G"></a>法处无边故，<a id="a-9H"></a>当知菩萨摩诃萨亦无边。</p>
  <p id="a9I">“世尊，<a id="a-9J"></a>眼界无边故，<a id="a-9K"></a>当知菩萨摩诃萨亦无边；<a id="a-9L"></a>色界、<a id="a-9M"></a>眼识界及眼触、<a id="a-9N"></a>眼触为缘所生诸受无边故，<a id="a-9O"></a>当知菩萨摩诃萨亦无边。</p>
  <p id="a9P">“世尊，<a id="a-9Q"></a>耳界无边故，<a id="a-9R"></a>当知菩萨摩诃萨亦无边；<a id="a-9S"></a>声界、<a id="a-9T"></a>耳识界及耳触、<a id="a-9U"></a>耳触为缘所生诸受无边故，<a id="a-9V"></a>当知菩萨摩诃萨亦无边。</p>
  <p id="a9W">“世尊，<a id="a-9X"></a>鼻界无边故，<a id="a-9Y"></a>当知菩萨摩诃萨亦无边；<a id="a-9Z"></a>香界、<a id="a-9a"></a>鼻识界及鼻触、<a id="a-9b"></a>鼻触为缘所生诸受无边故，<a id="a-9c"></a>当知菩萨摩诃萨亦无边。</p>
  <p id="a9d">“世尊，<a id="a-9e"></a>舌界无边故，<a id="a-9f"></a>当知菩萨摩诃萨亦无边；<a id="a-9g"></a>味界、<a id="a-9h"></a>舌识界及舌触、<a id="a-9i"></a>舌触为缘所生诸受无边故，<a id="a-9j"></a>当知菩萨摩诃萨亦无边。</p>
  <p id="a9k">“世尊，<a id="a-9l"></a>身界无边故，<a id="a-9m"></a>当知菩萨摩诃萨亦无边；<a id="a-9n"></a>触界、<a id="a-9o"></a>身识界及身触、<a id="a-9p"></a>身触为缘所生诸受无边故，<a id="a-9q"></a>当知菩萨摩诃萨亦无边。</p>
  <p id="a9r">“世尊，<a id="a-9s"></a>意界无边故，<a id="a-9t"></a>当知菩萨摩诃萨亦无边；<a id="a-9u"></a>法界、<a id="a-9v"></a>意识界及意触、<a id="a-9w"></a>意触为缘所生诸受无边故，<a id="a-9x"></a>当知菩萨摩诃萨亦无边。</p>
  <p id="a9y">“世尊，<a id="a-9z"></a>地界无边故，<a id="a-A0"></a>当知菩萨摩诃萨亦无边；<a id="a-A1"></a>水、<a id="a-A2"></a>火、<a id="a-A3"></a>风、<a id="a-A4"></a>空、<a id="a-A5"></a>识界无边故，<a id="a-A6"></a>当知菩萨摩诃萨亦无边。</p>
  <p id="aA7">“世尊，<a id="a-A8"></a>苦圣谛无边故，<a id="a-A9"></a>当知菩萨摩诃萨亦无边；<a id="a-AA"></a>集、<a id="a-AB"></a>灭、<a id="a-AC"></a>道圣谛无边故，<a id="a-AD"></a>当知菩萨摩诃萨亦无边。</p>
  <p id="aAE">“世尊，<a id="a-AF"></a>无明无边故，<a id="a-AG"></a>当知菩萨摩诃萨亦无边；<a id="a-AH"></a>行、<a id="a-AI"></a>识、<a id="a-AJ"></a>名色、<a id="a-AK"></a>六处、<a id="a-AL"></a>触、<a id="a-AM"></a>受、<a id="a-AN"></a>爱、<a id="a-AO"></a>取、<a id="a-AP"></a>有、<a id="a-AQ"></a>生、<a id="a-AR"></a>老死愁叹苦忧恼无边故，<a id="a-AS"></a>当知菩萨摩诃萨亦无边。</p>
  <p id="aAT">“世尊，<a id="a-AU"></a>布施波罗蜜多无边故，<a id="a-AV"></a>当知菩萨摩诃萨亦无边；<a id="a-AW"></a>净戒、<a id="a-AX"></a>安忍、<a id="a-AY"></a>精进、<a id="a-AZ"></a>静虑、<a id="a-Aa"></a>般若波罗蜜多无边故，<a id="a-Ab"></a>当知菩萨摩诃萨亦无边。</p>
  <p id="aAc">“世尊，<a id="a-Ad"></a>四静虑无边故，<a id="a-Ae"></a>当知菩萨摩诃萨亦无边；<a id="a-Af"></a>四无量、<a id="a-Ag"></a>四无色定无边故，<a id="a-Ah"></a>当知菩萨摩诃萨亦无边。</p>
  <p id="aAi">“世尊，<a id="a-Aj"></a>八解脱无边故，<a id="a-Ak"></a>当知菩萨摩诃萨亦无边；<a id="a-Al"></a>八胜处、<a id="a-Am"></a>九次第定、<a id="a-An"></a>十遍处无边故，<a id="a-Ao"></a>当知菩萨摩诃萨亦无边。</p>
  <p id="aAp">“世尊，<a id="a-Aq"></a>四念住无边故，<a id="a-Ar"></a>当知菩萨摩诃萨亦无边；<a id="a-As"></a>四正断、<a id="a-At"></a>四神足、<a id="a-Au"></a>五根、<a id="a-Av"></a>五力、<a id="a-Aw"></a>七等觉支、<a id="a-Ax"></a>八圣道支无边故，<a id="a-Ay"></a>当知菩萨摩诃萨亦无边。</p>
  <p id="aAz">“世尊，<a id="a-B0"></a>空解脱门无边故，<a id="a-B1"></a>当知菩萨摩诃萨亦无边；<a id="a-B2"></a>无相、<a id="a-B3"></a>无愿解脱门无边故，<a id="a-B4"></a>当知菩萨摩诃萨亦无边。</p>
  <p id="aB5">“世尊，<a id="a-B6"></a>五眼无边故，<a id="a-B7"></a>当知菩萨摩诃萨亦无边；<a id="a-B8"></a>六神通无边故，<a id="a-B9"></a>当知菩萨摩诃萨亦无边。</p>
  <p id="aBA">“世尊，<a id="a-BB"></a>佛十力无边故，<a id="a-BC"></a>当知菩萨摩诃萨亦无边；<a id="a-BD"></a>四无所畏、<a id="a-BE"></a>四无礙解、<a id="a-BF"></a>大慈、<a id="a-BG"></a>大悲、<a id="a-BH"></a>大喜、<a id="a-BI"></a>大舍、<a id="a-BJ"></a>十八佛不共法、<a id="a-BK"></a>一切智、<a id="a-BL"></a>道相智、<a id="a-BM"></a>一切相智无边故，<a id="a-BN"></a>当知菩萨摩诃萨亦无边。</p>
  <p id="aBO">“世尊，<a id="a-BP"></a>无忘失法无边故，<a id="a-BQ"></a>当知菩萨摩诃萨亦无边；<a id="a-BR"></a>恒住舍性无边故，<a id="a-BS"></a>当知菩萨摩诃萨亦无边。</p>
  <p id="aBT">“世尊，<a id="a-BU"></a>一切陀罗尼门无边故，<a id="a-BV"></a>当知菩萨摩诃萨亦无边；<a id="a-BW"></a>一切三摩地门无边故，<a id="a-BX"></a>当知菩萨摩诃萨亦无边。</p>
  <p id="aBY">“世尊，<a id="a-BZ"></a>内空无边故，<a id="a-Ba"></a>当知菩萨摩诃萨亦无边；<a id="a-Bb"></a>外空、<a id="a-Bc"></a>内外空、<a id="a-Bd"></a>空空、<a id="a-Be"></a>大空、<a id="a-Bf"></a>胜义空、<a id="a-Bg"></a>有为空、<a id="a-Bh"></a>无为空、<a id="a-Bi"></a>毕竟空、<a id="a-Bj"></a>无际空、<a id="a-Bk"></a>散空、<a id="a-Bl"></a>无变异空、<a id="a-Bm"></a>本性空、<a id="a-Bn"></a>自相空、<a id="a-Bo"></a>共相空、<a id="a-Bp"></a>一切法空、<a id="a-Bq"></a>不可得空、<a id="a-Br"></a>无性空、<a id="a-Bs"></a>自性空、<a id="a-Bt"></a>无性自性空无边故，<a id="a-Bu"></a>当知菩萨摩诃萨亦无边。</p>
  <p id="aBv">“世尊，<a id="a-Bw"></a>真如无边故，<a id="a-Bx"></a>当知菩萨摩诃萨亦无边；<a id="a-By"></a>法界、<a id="a-Bz"></a>法性、<a id="a-C0"></a>不虚妄性、<a id="a-C1"></a>不变异性、<a id="a-C2"></a>不思议界、<a id="a-C3"></a>虚空界、<a id="a-C4"></a>断界、<a id="a-C5"></a>离界、<a id="a-C6"></a>灭界、<a id="a-C7"></a>平等性、<a id="a-C8"></a>离生性、<a id="a-C9"></a>法定、<a id="a-CA"></a>法住、<a id="a-CB"></a>无性界、<a id="a-CC"></a>无相界、<a id="a-CD"></a>无作界、<a id="a-CE"></a>无为界、<a id="a-CF"></a>安隐界、<a id="a-CG"></a>寂静界、<a id="a-CH"></a>本无、<a id="a-CI"></a>实际、<a id="a-CJ"></a>究竟、<a id="a-CK"></a>涅槃无边故，<a id="a-CL"></a>当知菩萨摩诃萨亦无边。</p>
  <p id="aCM">“世尊，<a id="a-CN"></a>声闻乘无边故，<a id="a-CO"></a>当知菩萨摩诃萨亦无边；<a id="a-CP"></a>独觉乘无边故，<a id="a-CQ"></a>当知菩萨摩诃萨亦无边；<a id="a-CR"></a>大乘无边故，<a id="a-CS"></a>当知菩萨摩诃萨亦无边。</p>
  <p id="aCT">“世尊，<a id="a-CU"></a>即色菩萨摩诃萨无所有不可得，<a id="a-CV"></a>离色菩萨摩诃萨无所有不可得；<a id="a-CW"></a>即受、<a id="a-CX"></a>想、<a id="a-CY"></a>行、<a id="a-CZ"></a>识菩萨摩诃萨无所有不可得，<a id="a-Ca"></a>离受、<a id="a-Cb"></a>想、<a id="a-Cc"></a>行、<a id="a-Cd"></a>识菩萨摩诃萨无所有不可得。</p>
  <p id="aCe">“世尊，<a id="a-Cf"></a>即眼处菩萨摩诃萨无所有不可得，<a id="a-Cg"></a>离眼处菩萨摩诃萨无所有不可得；<a id="a-Ch"></a>即耳、<a id="a-Ci"></a>鼻、<a id="a-Cj"></a>舌、<a id="a-Ck"></a>身、<a id="a-Cl"></a>意处菩萨摩诃萨无所有不可得，<a id="a-Cm"></a>离耳、<a id="a-Cn"></a>鼻、<a id="a-Co"></a>舌、<a id="a-Cp"></a>身、<a id="a-Cq"></a>意处菩萨摩诃萨无所有不可得。</p>
  <p id="aCr">“世尊，<a id="a-Cs"></a>即色处菩萨摩诃萨无所有不可得，<a id="a-Ct"></a>离色处菩萨摩诃萨无所有不可得；<a id="a-Cu"></a>即声、<a id="a-Cv"></a>香、<a id="a-Cw"></a>味、<a id="a-Cx"></a>触、<a id="a-Cy"></a>法处菩萨摩诃萨无所有不可得，<a id="a-Cz"></a>离声、<a id="a-D0"></a>香、<a id="a-D1"></a>味、<a id="a-D2"></a>触、<a id="a-D3"></a>法处菩萨摩诃萨无所有不可得。</p>
  <p id="aD4">“世尊，<a id="a-D5"></a>即眼界菩萨摩诃萨无所有不可得，<a id="a-D6"></a>离眼界菩萨摩诃萨无所有不可得；<a id="a-D7"></a>即色界、<a id="a-D8"></a>眼识界及眼触、<a id="a-D9"></a>眼触为缘所生诸受菩萨摩诃萨无所有不可得，<a id="a-DA"></a>离色界、<a id="a-DB"></a>眼识界及眼触、<a id="a-DC"></a>眼触为缘所生诸受菩萨摩诃萨无所有不可得。</p>
  <p id="aDD">“世尊，<a id="a-DE"></a>即耳界菩萨摩诃萨无所有不可得，<a id="a-DF"></a>离耳界菩萨摩诃萨无所有不可得；<a id="a-DG"></a>即声界、<a id="a-DH"></a>耳识界及耳触、<a id="a-DI"></a>耳触为缘所生诸受菩萨摩诃萨无所有不可得，<a id="a-DJ"></a>离声界、<a id="a-DK"></a>耳识界及耳触、<a id="a-DL"></a>耳触为缘所生诸受菩萨摩诃萨无所有不可得。</p>
  <p id="aDM">“世尊，<a id="a-DN"></a>即鼻界菩萨摩诃萨无所有不可得，<a id="a-DO"></a>离鼻界菩萨摩诃萨无所有不可得；<a id="a-DP"></a>即香界、<a id="a-DQ"></a>鼻识界及鼻触、<a id="a-DR"></a>鼻触为缘所生诸受菩萨摩诃萨无所有不可得，<a id="a-DS"></a>离香界、<a id="a-DT"></a>鼻识界及鼻触、<a id="a-DU"></a>鼻触为缘所生诸受菩萨摩诃萨无所有不可得。</p>
  <p id="aDV">“世尊，<a id="a-DW"></a>即舌界菩萨摩诃萨无所有不可得，<a id="a-DX"></a>离舌界菩萨摩诃萨无所有不可得；<a id="a-DY"></a>即味界、<a id="a-DZ"></a>舌识界及舌触、<a id="a-Da"></a>舌触为缘所生诸受菩萨摩诃萨无所有不可得，<a id="a-Db"></a>离味界、<a id="a-Dc"></a>舌识界及舌触、<a id="a-Dd"></a>舌触为缘所生诸受菩萨摩诃萨无所有不可得。</p>
  <p id="aDe">“世尊，<a id="a-Df"></a>即身界菩萨摩诃萨无所有不可得，<a id="a-Dg"></a>离身界菩萨摩诃萨无所有不可得；<a id="a-Dh"></a>即触界、<a id="a-Di"></a>身识界及身触、<a id="a-Dj"></a>身触为缘所生诸受菩萨摩诃萨无所有不可得，<a id="a-Dk"></a>离触界、<a id="a-Dl"></a>身识界及身触、<a id="a-Dm"></a>身触为缘所生诸受菩萨摩诃萨无所有不可得。</p>
  <p id="aDn">“世尊，<a id="a-Do"></a>即意界菩萨摩诃萨无所有不可得，<a id="a-Dp"></a>离意界菩萨摩诃萨无所有不可得；<a id="a-Dq"></a>即法界、<a id="a-Dr"></a>意识界及意触、<a id="a-Ds"></a>意触为缘所生诸受菩萨摩诃萨无所有不可得，<a id="a-Dt"></a>离法界、<a id="a-Du"></a>意识界及意触、<a id="a-Dv"></a>意触为缘所生诸受菩萨摩诃萨无所有不可得。</p>
  <p id="aDw">“世尊，<a id="a-Dx"></a>即地界菩萨摩诃萨无所有不可得，<a id="a-Dy"></a>离地界菩萨摩诃萨无所有不可得；<a id="a-Dz"></a>即水、<a id="a-E0"></a>火、<a id="a-E1"></a>风、<a id="a-E2"></a>空、<a id="a-E3"></a>识界菩萨摩诃萨无所有不可得，<a id="a-E4"></a>离水、<a id="a-E5"></a>火、<a id="a-E6"></a>风、<a id="a-E7"></a>空、<a id="a-E8"></a>识界菩萨摩诃萨无所有不可得。</p>
  <p id="aE9">“世尊，<a id="a-EA"></a>即苦圣谛菩萨摩诃萨无所有不可得，<a id="a-EB"></a>离苦圣谛菩萨摩诃萨无所有不可得；<a id="a-EC"></a>即集、<a id="a-ED"></a>灭、<a id="a-EE"></a>道圣谛菩萨摩诃萨无所有不可得，<a id="a-EF"></a>离集、<a id="a-EG"></a>灭、<a id="a-EH"></a>道圣谛菩萨摩诃萨无所有不可得。</p>
  <p id="aEI">“世尊，<a id="a-EJ"></a>即无明菩萨摩诃萨无所有不可得，<a id="a-EK"></a>离无明菩萨摩诃萨无所有不可得；<a id="a-EL"></a>即行、<a id="a-EM"></a>识、<a id="a-EN"></a>名色、<a id="a-EO"></a>六处、<a id="a-EP"></a>触受、<a id="a-EQ"></a>爱、<a id="a-ER"></a>取、<a id="a-ES"></a>有、<a id="a-ET"></a>生、<a id="a-EU"></a>老死愁叹苦忧恼菩萨摩诃萨无所有不可得，<a id="a-EV"></a>离行乃至老死愁叹苦忧恼菩萨摩诃萨无所有不可得。</p>
  <p id="aEW">“世尊，<a id="a-EX"></a>即布施波罗蜜多菩萨摩诃萨无所有不可得，<a id="a-EY"></a>离布施波罗蜜多菩萨摩诃萨无所有不可得；<a id="a-EZ"></a>即净戒、<a id="a-Ea"></a>安忍、<a id="a-Eb"></a>精进、<a id="a-Ec"></a>静虑、<a id="a-Ed"></a>般若波罗蜜多菩萨摩诃萨无所有不可得，<a id="a-Ee"></a>离净戒、<a id="a-Ef"></a>安忍、<a id="a-Eg"></a>精进、<a id="a-Eh"></a>静虑、<a id="a-Ei"></a>般若波罗蜜多菩萨摩诃萨无所有不可得。</p>
  <p id="aEj">“世尊，<a id="a-Ek"></a>即四静虑菩萨摩诃萨无所有不可得，<a id="a-El"></a>离四静虑菩萨摩诃萨无所有不可得；<a id="a-Em"></a>即四无量、<a id="a-En"></a>四无色定菩萨摩诃萨无所有不可得，<a id="a-Eo"></a>离四无量、<a id="a-Ep"></a>四无色定菩萨摩诃萨无所有不可得。</p>
  <p id="aEq">“世尊，<a id="a-Er"></a>即八解脱菩萨摩诃萨无所有不可得，<a id="a-Es"></a>离八解脱菩萨摩诃萨无所有不可得；<a id="a-Et"></a>即八胜处、<a id="a-Eu"></a>九次第定、<a id="a-Ev"></a>十遍处菩萨摩诃萨无所有不可得，<a id="a-Ew"></a>离八胜处、<a id="a-Ex"></a>九次第定、<a id="a-Ey"></a>十遍处菩萨摩诃萨无所有不可得。</p>
  <p id="aEz">“世尊，<a id="a-F0"></a>即四念住菩萨摩诃萨无所有不可得，<a id="a-F1"></a>离四念住菩萨摩诃萨无所有不可得；<a id="a-F2"></a>即四正断、<a id="a-F3"></a>四神足、<a id="a-F4"></a>五根、<a id="a-F5"></a>五力、<a id="a-F6"></a>七等觉支、<a id="a-F7"></a>八圣道支菩萨摩诃萨无所有不可得，<a id="a-F8"></a>离四正断乃至八圣道支菩萨摩诃萨无所有不可得。</p>
  <p id="aF9">“世尊，<a id="a-FA"></a>即空解脱门菩萨摩诃萨无所有不可得，<a id="a-FB"></a>离空解脱门菩萨摩诃萨无所有不可得；<a id="a-FC"></a>即无相、<a id="a-FD"></a>无愿解脱门菩萨摩诃萨无所有不可得，<a id="a-FE"></a>离无相、<a id="a-FF"></a>无愿解脱门菩萨摩诃萨无所有不可得。</p>
  <p id="aFG">“世尊，<a id="a-FH"></a>即五眼菩萨摩诃萨无所有不可得，<a id="a-FI"></a>离五眼菩萨摩诃萨无所有不可得；<a id="a-FJ"></a>即六神通菩萨摩诃萨无所有不可得，<a id="a-FK"></a>离六神通菩萨摩诃萨无所有不可得。</p>
  <p id="aFL">“世尊，<a id="a-FM"></a>即佛十力菩萨摩诃萨无所有不可得，<a id="a-FN"></a>离佛十力菩萨摩诃萨无所有不可得；<a id="a-FO"></a>即四无所畏、<a id="a-FP"></a>四无礙解、<a id="a-FQ"></a>大慈、<a id="a-FR"></a>大悲、<a id="a-FS"></a>大喜、<a id="a-FT"></a>大舍、<a id="a-FU"></a>十八佛不共法、<a id="a-FV"></a>一切智、<a id="a-FW"></a>道相智、<a id="a-FX"></a>一切相智菩萨摩诃萨无所有不可得，<a id="a-FY"></a>离四无所畏乃至一切相智菩萨摩诃萨无所有不可得。</p>
  <p id="aFZ">“世尊，<a id="a-Fa"></a>即道相智菩萨摩诃萨无所有不可得，<a id="a-Fb"></a>离道相智菩萨摩诃萨无所有不可得。</p>
  <p id="aFc">“世尊，<a id="a-Fd"></a>即无忘失法菩萨摩诃萨无所有不可得，<a id="a-Fe"></a>离无忘失法菩萨摩诃萨无所有不可得；<a id="a-Ff"></a>即恒住舍性菩萨摩诃萨无所有不可得，<a id="a-Fg"></a>离恒住舍性菩萨摩诃萨无所有不可得。</p>
  <p id="aFh">“世尊，<a id="a-Fi"></a>即一切陀罗尼门菩萨摩诃萨无所有不可得，<a id="a-Fj"></a>离一切陀罗尼门菩萨摩诃萨无所有不可得；<a id="a-Fk"></a>即一切三摩地门菩萨摩诃萨无所有不可得，<a id="a-Fl"></a>离一切三摩地门菩萨摩诃萨无所有不可得。</p>
  <p id="aFm">“世尊，<a id="a-Fn"></a>即内空菩萨摩诃萨无所有不可得，<a id="a-Fo"></a>离内空菩萨摩诃萨无所有不可得；<a id="a-Fp"></a>即外空、<a id="a-Fq"></a>内外空、<a id="a-Fr"></a>空空、<a id="a-Fs"></a>大空、<a id="a-Ft"></a>胜义空、<a id="a-Fu"></a>有为空、<a id="a-Fv"></a>无为空、<a id="a-Fw"></a>毕竟空、<a id="a-Fx"></a>无际空、<a id="a-Fy"></a>散空、<a id="a-Fz"></a>无变异空、<a id="a-G0"></a>本性空、<a id="a-G1"></a>自相空、<a id="a-G2"></a>共相空、<a id="a-G3"></a>一切法空、<a id="a-G4"></a>不可得空、<a id="a-G5"></a>无性空、<a id="a-G6"></a>自性空、<a id="a-G7"></a>无性自性空菩萨摩诃萨无所有不可得，<a id="a-G8"></a>离外空乃至无性自性空菩萨摩诃萨无所有不可得。</p>
  <p id="aG9">“世尊，<a id="a-GA"></a>即真如菩萨摩诃萨无所有不可得，<a id="a-GB"></a>离真如菩萨摩诃萨无所有不可得；<a id="a-GC"></a>即法界、<a id="a-GD"></a>法性、<a id="a-GE"></a>不虚妄性、<a id="a-GF"></a>不变异性、<a id="a-GG"></a>不思议界、<a id="a-GH"></a>虚空界、<a id="a-GI"></a>断界、<a id="a-GJ"></a>离界、<a id="a-GK"></a>灭界、<a id="a-GL"></a>平等性、<a id="a-GM"></a>离生性、<a id="a-GN"></a>法定、<a id="a-GO"></a>法住、<a id="a-GP"></a>无性界、<a id="a-GQ"></a>无相界、<a id="a-GR"></a>无作界、<a id="a-GS"></a>无为界、<a id="a-GT"></a>安隐界、<a id="a-GU"></a>寂静界、<a id="a-GV"></a>本无、<a id="a-GW"></a>实际、<a id="a-GX"></a>究竟、<a id="a-GY"></a>涅槃菩萨摩诃萨无所有不可得，<a id="a-GZ"></a>离法界、<a id="a-Ga"></a>法性乃至实际、<a id="a-Gb"></a>究竟、<a id="a-Gc"></a>涅槃菩萨摩诃萨无所有不可得。</p>
  <p id="aGd">“世尊，<a id="a-Ge"></a>即声闻乘菩萨摩诃萨无所有不可得，<a id="a-Gf"></a>离声闻乘菩萨摩诃萨无所有不可得；<a id="a-Gg"></a>即独觉乘菩萨摩诃萨无所有不可得，<a id="a-Gh"></a>离独觉乘菩萨摩诃萨无所有不可得；<a id="a-Gi"></a>即大乘菩萨摩诃萨无所有不可得，<a id="a-Gj"></a>离大乘菩萨摩诃萨无所有不可得。</p>
  <p id="aGk">“世尊，<a id="a-Gl"></a>即声闻补特伽罗菩萨摩诃萨无所有不可得，<a id="a-Gm"></a>离声闻补特伽罗菩萨摩诃萨无所有不可得；<a id="a-Gn"></a>即独觉、<a id="a-Go"></a>大乘补特伽罗菩萨摩诃萨无所有不可得，<a id="a-Gp"></a>离独觉、<a id="a-Gq"></a>大乘补特伽罗菩萨摩诃萨无所有不可得。</p>
  <p id="aGr">“世尊，<a id="a-Gs"></a>我于一切法，<a id="a-Gt"></a>以一切种、<a id="a-Gu"></a>一切处、<a id="a-Gv"></a>一切时，<a id="a-Gw"></a>求菩萨摩诃萨都无所见竟不可得，<a id="a-Gx"></a>云何令我以般若波罗蜜多教诫教授诸菩萨摩诃萨？<a id="a-Gy"></a>世尊，<a id="a-Gz"></a>菩萨摩诃萨但有假名，<a id="a-H0"></a>如说我等毕竟不生，<a id="a-H1"></a>诸法亦尔，<a id="a-H2"></a>都无自性。<a id="a-H3"></a>世尊，<a id="a-H4"></a>色等诸法毕竟不生，<a id="a-H5"></a>若毕竟不生则不名色等。<a id="a-H6"></a>世尊，<a id="a-H7"></a>我岂能以毕竟不生般若波罗蜜多，<a id="a-H8"></a>教诫教授毕竟不生诸菩萨摩诃萨？<a id="a-H9"></a>世尊，<a id="a-HA"></a>离毕竟不生，<a id="a-HB"></a>亦无菩萨摩诃萨能行无上正等菩提。<a id="a-HC"></a>世尊，<a id="a-HD"></a>若菩萨摩诃萨闻作是说，<a id="a-HE"></a>其心不惊、<a id="a-HF"></a>不恐、<a id="a-HG"></a>不怖、<a id="a-HH"></a>不沉、<a id="a-HI"></a>不没亦不忧悔，<a id="a-HJ"></a>当知是菩萨摩诃萨能行般若波罗蜜多。<a id="a-HK"></a>”</p>
  <p id="aHL">时，<a id="a-HM"></a>舍利子问善现言：<a id="a-HN"></a>“何缘故说：<a id="a-HO"></a>‘前际菩萨摩诃萨不可得，<a id="a-HP"></a>后际菩萨摩诃萨不可得，<a id="a-HQ"></a>中际菩萨摩诃萨不可得’？</p>
  <p id="aHR">“何缘故说：<a id="a-HS"></a>‘色等无边故，<a id="a-HT"></a>菩萨摩诃萨亦无边’？</p>
  <p id="aHU">“何缘故说：<a id="a-HV"></a>‘即色等，<a id="a-HW"></a>菩萨摩诃萨无所有不可得；<a id="a-HX"></a>离色等，<a id="a-HY"></a>菩萨摩诃萨无所有不可得’？</p>
  <p id="aHZ">“何缘故说：<a id="a-Ha"></a>‘我于一切法，<a id="a-Hb"></a>以一切种、<a id="a-Hc"></a>一切处、<a id="a-Hd"></a>一切时，<a id="a-He"></a>求菩萨摩诃萨都无所见竟不可得，<a id="a-Hf"></a>云何令我以般若波罗蜜多教诫教授诸菩萨摩诃萨’？</p>
  <p id="aHg">“何缘故说：<a id="a-Hh"></a>‘菩萨摩诃萨但有假名’？</p>
  <p id="aHi">“何缘故说：<a id="a-Hj"></a>‘如说我等毕竟不生’？</p>
  <p id="aHk">“何缘故说：<a id="a-Hl"></a>‘诸法亦尔，<a id="a-Hm"></a>都无自性’？</p>
  <p id="aHn">“何缘故说：<a id="a-Ho"></a>‘色等诸法毕竟不生’？</p>
  <p id="aHp">“何缘故说：<a id="a-Hq"></a>‘若毕竟不生则不名色等’？</p>
  <p id="aHr">“何缘故说：<a id="a-Hs"></a>‘我岂能以毕竟不生般若波罗蜜多，<a id="a-Ht"></a>教诫教授诸菩萨摩诃萨’？</p>
  <p id="aHu">“何缘故说：<a id="a-Hv"></a>‘离毕竟不生，<a id="a-Hw"></a>亦无菩萨摩诃萨能行无上正等菩提’？</p>
  <p id="aHx">“何缘故说：<a id="a-Hy"></a>‘若菩萨摩诃萨闻作是说，<a id="a-Hz"></a>其心不惊、<a id="a-I0"></a>不恐、<a id="a-I1"></a>不怖、<a id="a-I2"></a>不沉、<a id="a-I3"></a>不没亦不忧悔，<a id="a-I4"></a>当知是菩萨摩诃萨能行般若波罗蜜多’？<a id="a-I5"></a>”</p>
  <p id="aI6">尔时，<a id="a-I7"></a>具寿善现答舍利子言：<a id="a-I8"></a>“如尊者所问，<a id="a-I9"></a>何缘故说‘前际菩萨摩诃萨不可得，<a id="a-IA"></a>后际菩萨摩诃萨不可得，<a id="a-IB"></a>中际菩萨摩诃萨不可得’者，<a id="a-IC"></a>舍利子，<a id="a-ID"></a>有情无所有故，<a id="a-IE"></a>前、<a id="a-IF"></a>后、<a id="a-IG"></a>中际菩萨摩诃萨不可得；<a id="a-IH"></a>有情空故，<a id="a-II"></a>前、<a id="a-IJ"></a>后、<a id="a-IK"></a>中际菩萨摩诃萨不可得；<a id="a-IL"></a>有情远离故，<a id="a-IM"></a>前、<a id="a-IN"></a>后、<a id="a-IO"></a>中际菩萨摩诃萨不可得；<a id="a-IP"></a>有情无自性故，<a id="a-IQ"></a>前、<a id="a-IR"></a>后、<a id="a-IS"></a>中际菩萨摩诃萨不可得。<a id="a-IT"></a>何以故？<a id="a-IU"></a>舍利子，<a id="a-IV"></a>有情无所有、<a id="a-IW"></a>空、<a id="a-IX"></a>远离、<a id="a-IY"></a>无自性中，<a id="a-IZ"></a>前、<a id="a-Ia"></a>后、<a id="a-Ib"></a>中际菩萨摩诃萨皆不可得故。<a id="a-Ic"></a>舍利子，<a id="a-Id"></a>非有情无所有有异，<a id="a-Ie"></a>非有情空有异，<a id="a-If"></a>非有情远离有异，<a id="a-Ig"></a>非有情无自性有异，<a id="a-Ih"></a>非前际菩萨摩诃萨有异，<a id="a-Ii"></a>非后际菩萨摩诃萨有异，<a id="a-Ij"></a>非中际菩萨摩诃萨有异。<a id="a-Ik"></a>舍利子，<a id="a-Il"></a>若有情无所有，<a id="a-Im"></a>若有情空，<a id="a-In"></a>若有情远离，<a id="a-Io"></a>若有情无自性，<a id="a-Ip"></a>若前际菩萨摩诃萨，<a id="a-Iq"></a>若后际菩萨摩诃萨，<a id="a-Ir"></a>若中际菩萨摩诃萨，<a id="a-Is"></a>如是一切法无二、<a id="a-It"></a>无二分。<a id="a-Iu"></a>舍利子，<a id="a-Iv"></a>由此缘故我作是说：<a id="a-Iw"></a>前际菩萨摩诃萨不可得，<a id="a-Ix"></a>后际菩萨摩诃萨不可得，<a id="a-Iy"></a>中际菩萨摩诃萨不可得。</p>
  <p id="aIz">“舍利子，<a id="a-J0"></a>色无所有故，<a id="a-J1"></a>前、<a id="a-J2"></a>后、<a id="a-J3"></a>中际菩萨摩诃萨不可得；<a id="a-J4"></a>受、<a id="a-J5"></a>想、<a id="a-J6"></a>行、<a id="a-J7"></a>识无所有故，<a id="a-J8"></a>前、<a id="a-J9"></a>后、<a id="a-JA"></a>中际菩萨摩诃萨不可得。<a id="a-JB"></a>色空故，<a id="a-JC"></a>前、<a id="a-JD"></a>后、<a id="a-JE"></a>中际菩萨摩诃萨不可得；<a id="a-JF"></a>受、<a id="a-JG"></a>想、<a id="a-JH"></a>行、<a id="a-JI"></a>识空故，<a id="a-JJ"></a>前、<a id="a-JK"></a>后、<a id="a-JL"></a>中际菩萨摩诃萨不可得。<a id="a-JM"></a>色远离故，<a id="a-JN"></a>前、<a id="a-JO"></a>后、<a id="a-JP"></a>中际菩萨摩诃萨不可得；<a id="a-JQ"></a>受、<a id="a-JR"></a>想、<a id="a-JS"></a>行、<a id="a-JT"></a>识远离故，<a id="a-JU"></a>前、<a id="a-JV"></a>后、<a id="a-JW"></a>中际菩萨摩诃萨不可得。<a id="a-JX"></a>色无自性故，<a id="a-JY"></a>前、<a id="a-JZ"></a>后、<a id="a-Ja"></a>中际菩萨摩诃萨不可得；<a id="a-Jb"></a>受、<a id="a-Jc"></a>想、<a id="a-Jd"></a>行、<a id="a-Je"></a>识无自性故，<a id="a-Jf"></a>前、<a id="a-Jg"></a>后、<a id="a-Jh"></a>中际菩萨摩诃萨不可得。<a id="a-Ji"></a>何以故？<a id="a-Jj"></a>舍利子，<a id="a-Jk"></a>色、<a id="a-Jl"></a>受、<a id="a-Jm"></a>想、<a id="a-Jn"></a>行、<a id="a-Jo"></a>识无所有、<a id="a-Jp"></a>空、<a id="a-Jq"></a>远离、<a id="a-Jr"></a>无自性中，<a id="a-Js"></a>前、<a id="a-Jt"></a>后、<a id="a-Ju"></a>中际菩萨摩诃萨皆不可得故。<a id="a-Jv"></a>舍利子，<a id="a-Jw"></a>非色、<a id="a-Jx"></a>受、<a id="a-Jy"></a>想、<a id="a-Jz"></a>行、<a id="a-K0"></a>识无所有有异，<a id="a-K1"></a>非色、<a id="a-K2"></a>受、<a id="a-K3"></a>想、<a id="a-K4"></a>行、<a id="a-K5"></a>识空有异，<a id="a-K6"></a>非色、<a id="a-K7"></a>受、<a id="a-K8"></a>想、<a id="a-K9"></a>行、<a id="a-KA"></a>识远离有异，<a id="a-KB"></a>非色、<a id="a-KC"></a>受、<a id="a-KD"></a>想、<a id="a-KE"></a>行、<a id="a-KF"></a>识无自性有异，<a id="a-KG"></a>非前际菩萨摩诃萨有异，<a id="a-KH"></a>非后际菩萨摩诃萨有异，<a id="a-KI"></a>非中际菩萨摩诃萨有异。<a id="a-KJ"></a>舍利子，<a id="a-KK"></a>若色、<a id="a-KL"></a>受、<a id="a-KM"></a>想、<a id="a-KN"></a>行、<a id="a-KO"></a>识无所有，<a id="a-KP"></a>若色、<a id="a-KQ"></a>受、<a id="a-KR"></a>想、<a id="a-KS"></a>行、<a id="a-KT"></a>识空，<a id="a-KU"></a>若色、<a id="a-KV"></a>受、<a id="a-KW"></a>想、<a id="a-KX"></a>行识远离，<a id="a-KY"></a>若色、<a id="a-KZ"></a>受、<a id="a-Ka"></a>想、<a id="a-Kb"></a>行、<a id="a-Kc"></a>识无自性，<a id="a-Kd"></a>若前际菩萨摩诃萨，<a id="a-Ke"></a>若后际菩萨摩诃萨，<a id="a-Kf"></a>若中际菩萨摩诃萨，<a id="a-Kg"></a>如是一切法无二、<a id="a-Kh"></a>无二分。<a id="a-Ki"></a>舍利子，<a id="a-Kj"></a>由此缘故我作是说：<a id="a-Kk"></a>前际菩萨摩诃萨不可得，<a id="a-Kl"></a>后际菩萨摩诃萨不可得，<a id="a-Km"></a>中际菩萨摩诃萨不可得。</p>
  <p id="aKn">“舍利子，<a id="a-Ko"></a>眼处无所有故，<a id="a-Kp"></a>前、<a id="a-Kq"></a>后、<a id="a-Kr"></a>中际菩萨摩诃萨不可得；<a id="a-Ks"></a>耳、<a id="a-Kt"></a>鼻、<a id="a-Ku"></a>舌、<a id="a-Kv"></a>身、<a id="a-Kw"></a>意处无所有故，<a id="a-Kx"></a>前、<a id="a-Ky"></a>后、<a id="a-Kz"></a>中际菩萨摩诃萨不可得。<a id="a-L0"></a>眼处空故，<a id="a-L1"></a>前、<a id="a-L2"></a>后、<a id="a-L3"></a>中际菩萨摩诃萨不可得；<a id="a-L4"></a>耳、<a id="a-L5"></a>鼻、<a id="a-L6"></a>舌、<a id="a-L7"></a>身、<a id="a-L8"></a>意处空故，<a id="a-L9"></a>前、<a id="a-LA"></a>后、<a id="a-LB"></a>中际菩萨摩诃萨不可得。<a id="a-LC"></a>眼处远离故，<a id="a-LD"></a>前、<a id="a-LE"></a>后、<a id="a-LF"></a>中际菩萨摩诃萨不可得；<a id="a-LG"></a>耳、<a id="a-LH"></a>鼻、<a id="a-LI"></a>舌、<a id="a-LJ"></a>身、<a id="a-LK"></a>意处远离故，<a id="a-LL"></a>前、<a id="a-LM"></a>后、<a id="a-LN"></a>中际菩萨摩诃萨不可得。<a id="a-LO"></a>眼处无自性故，<a id="a-LP"></a>前、<a id="a-LQ"></a>后、<a id="a-LR"></a>中际菩萨摩诃萨不可得；<a id="a-LS"></a>耳、<a id="a-LT"></a>鼻、<a id="a-LU"></a>舌、<a id="a-LV"></a>身、<a id="a-LW"></a>意处无自性故，<a id="a-LX"></a>前、<a id="a-LY"></a>后、<a id="a-LZ"></a>中际菩萨摩诃萨不可得。<a id="a-La"></a>何以故？<a id="a-Lb"></a>舍利子，<a id="a-Lc"></a>眼、<a id="a-Ld"></a>耳、<a id="a-Le"></a>鼻、<a id="a-Lf"></a>舌、<a id="a-Lg"></a>身、<a id="a-Lh"></a>意处无所有、<a id="a-Li"></a>空、<a id="a-Lj"></a>远离、<a id="a-Lk"></a>无自性中，<a id="a-Ll"></a>前、<a id="a-Lm"></a>后、<a id="a-Ln"></a>中际菩萨摩诃萨皆不可得故。<a id="a-Lo"></a>舍利子，<a id="a-Lp"></a>非眼、<a id="a-Lq"></a>耳、<a id="a-Lr"></a>鼻、<a id="a-Ls"></a>舌、<a id="a-Lt"></a>身、<a id="a-Lu"></a>意处无所有有异，<a id="a-Lv"></a>非眼、<a id="a-Lw"></a>耳、<a id="a-Lx"></a>鼻、<a id="a-Ly"></a>舌、<a id="a-Lz"></a>身、<a id="a-M0"></a>意处空有异，<a id="a-M1"></a>非眼、<a id="a-M2"></a>耳、<a id="a-M3"></a>鼻、<a id="a-M4"></a>舌、<a id="a-M5"></a>身、<a id="a-M6"></a>意处远离有异，<a id="a-M7"></a>非眼、<a id="a-M8"></a>耳、<a id="a-M9"></a>鼻、<a id="a-MA"></a>舌、<a id="a-MB"></a>身、<a id="a-MC"></a>意处无自性有异，<a id="a-MD"></a>非前际菩萨摩诃萨有异，<a id="a-ME"></a>非后际菩萨摩诃萨有异，<a id="a-MF"></a>非中际菩萨摩诃萨有异。<a id="a-MG"></a>舍利子，<a id="a-MH"></a>若眼、<a id="a-MI"></a>耳、<a id="a-MJ"></a>鼻、<a id="a-MK"></a>舌、<a id="a-ML"></a>身、<a id="a-MM"></a>意处无所有，<a id="a-MN"></a>若眼、<a id="a-MO"></a>耳、<a id="a-MP"></a>鼻、<a id="a-MQ"></a>舌、<a id="a-MR"></a>身、<a id="a-MS"></a>意处空，<a id="a-MT"></a>若眼、<a id="a-MU"></a>耳、<a id="a-MV"></a>鼻、<a id="a-MW"></a>舌、<a id="a-MX"></a>身、<a id="a-MY"></a>意处远离，<a id="a-MZ"></a>若眼、<a id="a-Ma"></a>耳、<a id="a-Mb"></a>鼻、<a id="a-Mc"></a>舌、<a id="a-Md"></a>身、<a id="a-Me"></a>意处无自性，<a id="a-Mf"></a>若前际菩萨摩诃萨，<a id="a-Mg"></a>若后际菩萨摩诃萨，<a id="a-Mh"></a>若中际菩萨摩诃萨，<a id="a-Mi"></a>如是一切法无二、<a id="a-Mj"></a>无二分。<a id="a-Mk"></a>舍利子，<a id="a-Ml"></a>由此缘故我作是说：<a id="a-Mm"></a>前际菩萨摩诃萨不可得，<a id="a-Mn"></a>后际菩萨摩诃萨不可得，<a id="a-Mo"></a>中际菩萨摩诃萨不可得。</p>
  <p id="aMp">“舍利子，<a id="a-Mq"></a>色处无所有故，<a id="a-Mr"></a>前、<a id="a-Ms"></a>后、<a id="a-Mt"></a>中际菩萨摩诃萨不可得；<a id="a-Mu"></a>声、<a id="a-Mv"></a>香、<a id="a-Mw"></a>味、<a id="a-Mx"></a>触、<a id="a-My"></a>法处无所有故，<a id="a-Mz"></a>前、<a id="a-N0"></a>后、<a id="a-N1"></a>中际菩萨摩诃萨不可得。<a id="a-N2"></a>色处空故，<a id="a-N3"></a>前、<a id="a-N4"></a>后、<a id="a-N5"></a>中际菩萨摩诃萨不可得；<a id="a-N6"></a>声、<a id="a-N7"></a>香、<a id="a-N8"></a>味、<a id="a-N9"></a>触、<a id="a-NA"></a>法处空故，<a id="a-NB"></a>前、<a id="a-NC"></a>后、<a id="a-ND"></a>中际菩萨摩诃萨不可得。<a id="a-NE"></a>色处远离故，<a id="a-NF"></a>前、<a id="a-NG"></a>后、<a id="a-NH"></a>中际菩萨摩诃萨不可得；<a id="a-NI"></a>声、<a id="a-NJ"></a>香、<a id="a-NK"></a>味、<a id="a-NL"></a>触、<a id="a-NM"></a>法处远离故，<a id="a-NN"></a>前、<a id="a-NO"></a>后、<a id="a-NP"></a>中际菩萨摩诃萨不可得。<a id="a-NQ"></a>色处无自性故，<a id="a-NR"></a>前、<a id="a-NS"></a>后、<a id="a-NT"></a>中际菩萨摩诃萨不可得；<a id="a-NU"></a>声、<a id="a-NV"></a>香、<a id="a-NW"></a>味、<a id="a-NX"></a>触、<a id="a-NY"></a>法处无自性故，<a id="a-NZ"></a>前、<a id="a-Na"></a>后、<a id="a-Nb"></a>中际菩萨摩诃萨不可得。<a id="a-Nc"></a>何以故？<a id="a-Nd"></a>舍利子，<a id="a-Ne"></a>色、<a id="a-Nf"></a>声、<a id="a-Ng"></a>香、<a id="a-Nh"></a>味、<a id="a-Ni"></a>触、<a id="a-Nj"></a>法处无所有、<a id="a-Nk"></a>空、<a id="a-Nl"></a>远离、<a id="a-Nm"></a>无自性中，<a id="a-Nn"></a>前、<a id="a-No"></a>后、<a id="a-Np"></a>中际菩萨摩诃萨皆不可得故。<a id="a-Nq"></a>舍利子：<a id="a-Nr"></a>非色、<a id="a-Ns"></a>声、<a id="a-Nt"></a>香、<a id="a-Nu"></a>味、<a id="a-Nv"></a>触、<a id="a-Nw"></a>法处无所有有异，<a id="a-Nx"></a>非色、<a id="a-Ny"></a>声、<a id="a-Nz"></a>香、<a id="a-O0"></a>味、<a id="a-O1"></a>触、<a id="a-O2"></a>法处空有异，<a id="a-O3"></a>非色、<a id="a-O4"></a>声、<a id="a-O5"></a>香、<a id="a-O6"></a>味、<a id="a-O7"></a>触、<a id="a-O8"></a>法处远离有异，<a id="a-O9"></a>非色、<a id="a-OA"></a>声、<a id="a-OB"></a>香、<a id="a-OC"></a>味、<a id="a-OD"></a>触、<a id="a-OE"></a>法处无自性有异，<a id="a-OF"></a>非前际菩萨摩诃萨有异，<a id="a-OG"></a>非后际菩萨摩诃萨有异，<a id="a-OH"></a>非中际菩萨摩诃萨有异。<a id="a-OI"></a>舍利子，<a id="a-OJ"></a>若色、<a id="a-OK"></a>声、<a id="a-OL"></a>香、<a id="a-OM"></a>味、<a id="a-ON"></a>触、<a id="a-OO"></a>法处无所有，<a id="a-OP"></a>若色、<a id="a-OQ"></a>声、<a id="a-OR"></a>香、<a id="a-OS"></a>味、<a id="a-OT"></a>触、<a id="a-OU"></a>法处空，<a id="a-OV"></a>若色、<a id="a-OW"></a>声、<a id="a-OX"></a>香、<a id="a-OY"></a>味、<a id="a-OZ"></a>触、<a id="a-Oa"></a>法处远离，<a id="a-Ob"></a>若色、<a id="a-Oc"></a>声、<a id="a-Od"></a>香、<a id="a-Oe"></a>味、<a id="a-Of"></a>触、<a id="a-Og"></a>法处无自性，<a id="a-Oh"></a>若前际菩萨摩诃萨，<a id="a-Oi"></a>若后际菩萨摩诃萨，<a id="a-Oj"></a>若中际菩萨摩诃萨，<a id="a-Ok"></a>如是一切法无二、<a id="a-Ol"></a>无二分。<a id="a-Om"></a>舍利子，<a id="a-On"></a>由此缘故我作是说：<a id="a-Oo"></a>前际菩萨摩诃萨不可得，<a id="a-Op"></a>后际菩萨摩诃萨不可得，<a id="a-Oq"></a>中际菩萨摩诃萨不可得。</p>
  <p id="aOr">“舍利子，<a id="a-Os"></a>眼界无所有故，<a id="a-Ot"></a>前、<a id="a-Ou"></a>后、<a id="a-Ov"></a>中际菩萨摩诃萨不可得；<a id="a-Ow"></a>色界、<a id="a-Ox"></a>眼识界及眼触、<a id="a-Oy"></a>眼触为缘所生诸受无所有故，<a id="a-Oz"></a>前、<a id="a-P0"></a>后、<a id="a-P1"></a>中际菩萨摩诃萨不可得。<a id="a-P2"></a>眼界空故，<a id="a-P3"></a>前、<a id="a-P4"></a>后、<a id="a-P5"></a>中际菩萨摩诃萨不可得；<a id="a-P6"></a>色界、<a id="a-P7"></a>眼识界及眼触、<a id="a-P8"></a>眼触为缘所生诸受空故，<a id="a-P9"></a>前、<a id="a-PA"></a>后、<a id="a-PB"></a>中际菩萨摩诃萨不可得。<a id="a-PC"></a>眼界远离故，<a id="a-PD"></a>前、<a id="a-PE"></a>后、<a id="a-PF"></a>中际菩萨摩诃萨不可得；<a id="a-PG"></a>色界、<a id="a-PH"></a>眼识界及眼触、<a id="a-PI"></a>眼触为缘所生诸受远离故，<a id="a-PJ"></a>前、<a id="a-PK"></a>后、<a id="a-PL"></a>中际菩萨摩诃萨不可得。<a id="a-PM"></a>眼界无自性故，<a id="a-PN"></a>前、<a id="a-PO"></a>后、<a id="a-PP"></a>中际菩萨摩诃萨不可得，<a id="a-PQ"></a>色界、<a id="a-PR"></a>眼识界及眼触、<a id="a-PS"></a>眼触为缘所生诸受无自性故，<a id="a-PT"></a>前、<a id="a-PU"></a>后、<a id="a-PV"></a>中际菩萨摩诃萨不可得。<a id="a-PW"></a>何以故？<a id="a-PX"></a>舍利子，<a id="a-PY"></a>眼界、<a id="a-PZ"></a>色界、<a id="a-Pa"></a>眼识界及眼触、<a id="a-Pb"></a>眼触为缘所生诸受无所有、<a id="a-Pc"></a>空、<a id="a-Pd"></a>远离、<a id="a-Pe"></a>无自性中，<a id="a-Pf"></a>前、<a id="a-Pg"></a>后、<a id="a-Ph"></a>中际菩萨摩诃萨皆不可得故。<a id="a-Pi"></a>舍利子，<a id="a-Pj"></a>非眼界乃至眼触为缘所生诸受无所有有异，<a id="a-Pk"></a>非眼界乃至眼触为缘所生诸受空有异，<a id="a-Pl"></a>非眼界乃至眼触为缘所生诸受远离有异，<a id="a-Pm"></a>非眼界乃至眼触为缘所生诸受无自性有异，<a id="a-Pn"></a>非前际菩萨摩诃萨有异，<a id="a-Po"></a>非后际菩萨摩诃萨有异，<a id="a-Pp"></a>非中际菩萨摩诃萨有异。<a id="a-Pq"></a>舍利子，<a id="a-Pr"></a>若眼界乃至眼触为缘所生诸受无所有，<a id="a-Ps"></a>若眼界乃至眼触为缘所生诸受空，<a id="a-Pt"></a>若眼界乃至眼触为缘所生诸受远离，<a id="a-Pu"></a>若眼界乃至眼触为缘所生诸受无自性，<a id="a-Pv"></a>若前际菩萨摩诃萨，<a id="a-Pw"></a>若后际菩萨摩诃萨，<a id="a-Px"></a>若中际菩萨摩诃萨，<a id="a-Py"></a>如是一切法无二、<a id="a-Pz"></a>无二分。<a id="a-Q0"></a>舍利子，<a id="a-Q1"></a>由此缘故我作是说：<a id="a-Q2"></a>前际菩萨摩诃萨不可得，<a id="a-Q3"></a>后际菩萨摩诃萨不可得，<a id="a-Q4"></a>中际菩萨摩诃萨不可得。</p>
 </body>
</html>