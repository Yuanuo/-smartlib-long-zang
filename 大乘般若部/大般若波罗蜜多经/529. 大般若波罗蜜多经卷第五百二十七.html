<!doctype html>
<html id="z3IBT5D8W" data-ver="1138">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百二十七</h1>
  <h2 id="a2">第三分慧到彼岸品第二十七</h2>
  <p id="a3">尔时，<a id="a-4"></a>善现闻是语已，<a id="a-5"></a>便白佛言：<a id="a-6"></a>“诸菩萨摩诃萨具胜觉慧，<a id="a-7"></a>虽能习行如是深法，<a id="a-8"></a>而不摄受诸有胜报。<a id="a-9"></a>”</p>
  <p id="aA">佛告善现：<a id="a-B"></a>“如是，<a id="a-C"></a>如是，<a id="a-D"></a>如汝所说，<a id="a-E"></a>诸菩萨摩诃萨具胜觉慧，<a id="a-F"></a>虽能习行如是深法，<a id="a-G"></a>而不摄受诸有胜报。<a id="a-H"></a>所以者何？<a id="a-I"></a>是菩萨摩诃萨于自性中而能不动。<a id="a-J"></a>”</p>
  <p id="aK">具寿善现复白佛言：<a id="a-L"></a>“是菩萨摩诃萨于何自性而能不动？<a id="a-M"></a>”</p>
  <p id="aN">佛告善现：<a id="a-O"></a>“是菩萨摩诃萨能于无性自性不动。<a id="a-P"></a>”</p>
  <p id="aQ">具寿善现复白佛言：<a id="a-R"></a>“是菩萨摩诃萨于何无性自性不动？<a id="a-S"></a>”</p>
  <p id="aT">佛告善现：<a id="a-U"></a>“是菩萨摩诃萨能于色蕴乃至识蕴自性不动，<a id="a-V"></a>能于眼处乃至意处自性不动，<a id="a-W"></a>能于色处乃至法处自性不动，<a id="a-X"></a>能于眼界乃至意界自性不动，<a id="a-Y"></a>能于色界乃至法界自性不动，<a id="a-Z"></a>能于眼识界乃至意识界自性不动，<a id="a-a"></a>能于眼触乃至意触自性不动，<a id="a-b"></a>能于眼触为缘所生诸受乃至意触为缘所生诸受自性不动，<a id="a-c"></a>能于地界乃至识界自性不动，<a id="a-d"></a>能于因缘乃至增上缘自性不动，<a id="a-e"></a>能于无明乃至老死自性不动，<a id="a-f"></a>能于布施乃至般若波罗蜜多自性不动，<a id="a-g"></a>能于内空乃至无性自性空自性不动，<a id="a-h"></a>能于真如乃至不思议界自性不动，<a id="a-i"></a>能于苦、<a id="a-j"></a>集、<a id="a-k"></a>灭、<a id="a-l"></a>道圣谛自性不动，<a id="a-m"></a>能于四念住乃至八圣道支自性不动，<a id="a-n"></a>能于四静虑、<a id="a-o"></a>四无量、<a id="a-p"></a>四无色定自性不动，<a id="a-q"></a>能于空、<a id="a-r"></a>无相、<a id="a-s"></a>无愿解脱门自性不动，<a id="a-t"></a>能于八解脱乃至十遍处自性不动，<a id="a-u"></a>能于净观地乃至如来地自性不动，<a id="a-v"></a>能于极喜地乃至法云地自性不动，<a id="a-w"></a>能于一切陀罗尼门、<a id="a-x"></a>三摩地门自性不动，<a id="a-y"></a>能于五眼、<a id="a-z"></a>六神通自性不动，<a id="a-10"></a>能于如来十力乃至十八佛不共法自性不动，<a id="a-11"></a>能于大慈、<a id="a-12"></a>大悲、<a id="a-13"></a>大喜、<a id="a-14"></a>大舍自性不动，<a id="a-15"></a>能于三十二大士相、<a id="a-16"></a>八十随好自性不动，<a id="a-17"></a>能于无忘失法、<a id="a-18"></a>恒住舍性自性不动，<a id="a-19"></a>能于一切智、<a id="a-1A"></a>道相智、<a id="a-1B"></a>一切相智自性不动，<a id="a-1C"></a>能于预流果乃至独觉菩提自性不动，<a id="a-1D"></a>能于一切菩萨摩诃萨行自性不动，<a id="a-1E"></a>能于诸佛无上正等菩提自性不动，<a id="a-1F"></a>能于一切智智自性不动，<a id="a-1G"></a>能于有为界、<a id="a-1H"></a>无为界自性不动。<a id="a-1I"></a>所以者何？<a id="a-1J"></a>如是诸法自性即是无性，<a id="a-1K"></a>诸菩萨摩诃萨于此无性自性不动，<a id="a-1L"></a>无性不能现证无性。<a id="a-1M"></a>”</p>
  <p id="a1N">具寿善现便白佛言：<a id="a-1O"></a>“有性为能证无性不？<a id="a-1P"></a>”</p>
  <p id="a1Q">佛言：<a id="a-1R"></a>“不尔。<a id="a-1S"></a>”</p>
  <p id="a1T">善现复问：<a id="a-1U"></a>“无性为能证有性不？<a id="a-1V"></a>”</p>
  <p id="a1W">佛言：<a id="a-1X"></a>“不尔。<a id="a-1Y"></a>”</p>
  <p id="a1Z">善现复问：<a id="a-1a"></a>“有性为能证有性不？<a id="a-1b"></a>”</p>
  <p id="a1c">佛言：<a id="a-1d"></a>“不尔。<a id="a-1e"></a>”</p>
  <p id="a1f">善现复问：<a id="a-1g"></a>“无性为能证无性不？<a id="a-1h"></a>”</p>
  <p id="a1i">佛言：<a id="a-1j"></a>“不尔。<a id="a-1k"></a>”</p>
  <p id="a1l">具寿善现复白佛言：<a id="a-1m"></a>“若尔，<a id="a-1n"></a>亦应有性不能现观无性，<a id="a-1o"></a>无性不能现观有性，<a id="a-1p"></a>有性不能现观有性，<a id="a-1q"></a>无性不能现观无性，<a id="a-1r"></a>将非世尊无得、<a id="a-1s"></a>无现观耶？<a id="a-1t"></a>”</p>
  <p id="a1u">佛告善现：<a id="a-1v"></a>“我虽有得、<a id="a-1w"></a>有现观，<a id="a-1x"></a>而远离四句。<a id="a-1y"></a>”</p>
  <p id="a1z">具寿善现复白佛言：<a id="a-20"></a>“云何离四句有得、<a id="a-21"></a>有现观？<a id="a-22"></a>”</p>
  <p id="a23">佛告善现：<a id="a-24"></a>“若得、<a id="a-25"></a>若现观，<a id="a-26"></a>皆非有非无，<a id="a-27"></a>离相离名，<a id="a-28"></a>绝诸戏论，<a id="a-29"></a>是故我说有得、<a id="a-2A"></a>有现观而远离四句。<a id="a-2B"></a>”</p>
  <p id="a2C">具寿善现复白佛言：<a id="a-2D"></a>“诸菩萨摩诃萨以何法为戏论？<a id="a-2E"></a>”</p>
  <p id="a2F">佛告善现：<a id="a-2G"></a>“诸菩萨摩诃萨观色蕴乃至识蕴若常若无常、<a id="a-2H"></a>若乐若苦、<a id="a-2I"></a>若我若无我、<a id="a-2J"></a>若净若不净、<a id="a-2K"></a>若寂静若不寂静、<a id="a-2L"></a>若远离若不远离、<a id="a-2M"></a>若是所遍知若非所遍知，<a id="a-2N"></a>是为戏论；<a id="a-2O"></a>广说乃至观一切智智若常若无常、<a id="a-2P"></a>若乐若苦、<a id="a-2Q"></a>若我若无我、<a id="a-2R"></a>若净若不净、<a id="a-2S"></a>若寂静若不寂静、<a id="a-2T"></a>若远离若不远离、<a id="a-2U"></a>若是所遍知若非所遍知，<a id="a-2V"></a>是为戏论。</p>
  <p id="a2W">“复次，<a id="a-2X"></a>善现，<a id="a-2Y"></a>诸菩萨摩诃萨若作是念：<a id="a-2Z"></a>‘苦圣谛应遍知，<a id="a-2a"></a>集圣谛应永断，<a id="a-2b"></a>灭圣谛应作证，<a id="a-2c"></a>道圣谛应修习’，<a id="a-2d"></a>是为戏论。<a id="a-2e"></a>复次，<a id="a-2f"></a>善现，<a id="a-2g"></a>诸菩萨摩诃萨若作是念：<a id="a-2h"></a>‘应修布施乃至般若波罗蜜多’，<a id="a-2i"></a>是为戏论。<a id="a-2j"></a>若作是念：<a id="a-2k"></a>‘应住内空乃至无性自性空，<a id="a-2l"></a>应住真如乃至不思议界，<a id="a-2m"></a>应住苦、<a id="a-2n"></a>集、<a id="a-2o"></a>灭、<a id="a-2p"></a>道圣谛’，<a id="a-2q"></a>是为戏论。<a id="a-2r"></a>若作是念：<a id="a-2s"></a>‘应修四念住乃至八圣道支，<a id="a-2t"></a>应修四静虑、<a id="a-2u"></a>四无量、<a id="a-2v"></a>四无色定，<a id="a-2w"></a>应修空、<a id="a-2x"></a>无相、<a id="a-2y"></a>无愿解脱门，<a id="a-2z"></a>应修八解脱乃至十遍处’，<a id="a-30"></a>是为戏论。<a id="a-31"></a>若作是念：<a id="a-32"></a>‘应超预流果乃至独觉菩提，<a id="a-33"></a>趣入菩萨正性离生，<a id="a-34"></a>圆满菩萨十地正行，<a id="a-35"></a>成熟有情、<a id="a-36"></a>严净佛土’，<a id="a-37"></a>是为戏论。<a id="a-38"></a>若作是念：<a id="a-39"></a>‘应起一切陀罗尼门、<a id="a-3A"></a>三摩地门，<a id="a-3B"></a>应引五眼、<a id="a-3C"></a>六神通，<a id="a-3D"></a>应引如来十力乃至十八佛不共法，<a id="a-3E"></a>应引大慈、<a id="a-3F"></a>大悲、<a id="a-3G"></a>大喜、<a id="a-3H"></a>大舍，<a id="a-3I"></a>应圆满三十二大士相、<a id="a-3J"></a>八十随好，<a id="a-3K"></a>应引无忘失法、<a id="a-3L"></a>恒住舍性，<a id="a-3M"></a>应引一切智、<a id="a-3N"></a>道相智、<a id="a-3O"></a>一切相智’，<a id="a-3P"></a>是为戏论。<a id="a-3Q"></a>若作是念：<a id="a-3R"></a>‘应行一切菩萨摩诃萨行，<a id="a-3S"></a>应证诸佛无上正等菩提’，<a id="a-3T"></a>是为戏论。<a id="a-3U"></a>若作是念：<a id="a-3V"></a>‘我当永断一切烦恼习气相续，<a id="a-3W"></a>我当证得一切智智’，<a id="a-3X"></a>是为戏论。<a id="a-3Y"></a>善现当知，<a id="a-3Z"></a>诸菩萨摩诃萨以如是等种种分别而为戏论。</p>
  <p id="a3a">“复次，<a id="a-3b"></a>善现，<a id="a-3c"></a>诸菩萨摩诃萨行深般若波罗蜜多时，<a id="a-3d"></a>应观色蕴乃至识蕴若常若无常、<a id="a-3e"></a>若乐若苦、<a id="a-3f"></a>若我若无我、<a id="a-3g"></a>若净若不净、<a id="a-3h"></a>若寂静若不寂静、<a id="a-3i"></a>若远离若不远离、<a id="a-3j"></a>若是所遍知若非所遍知，<a id="a-3k"></a>皆不可戏论故不应戏论；<a id="a-3l"></a>广说乃至应观一切智智若常若无常、<a id="a-3m"></a>若乐若苦、<a id="a-3n"></a>若我若无我、<a id="a-3o"></a>若净若不净、<a id="a-3p"></a>若寂静若不寂静、<a id="a-3q"></a>若远离若不远离、<a id="a-3r"></a>若是所遍知若非所遍知，<a id="a-3s"></a>皆不可戏论故不应戏论。</p>
  <p id="a3t">“复次，<a id="a-3u"></a>善现，<a id="a-3v"></a>诸菩萨摩诃萨行深般若波罗蜜多时，<a id="a-3w"></a>应观苦圣谛若应遍知、<a id="a-3x"></a>若不应遍知，<a id="a-3y"></a>应观集圣谛若应永断、<a id="a-3z"></a>若不应永断，<a id="a-40"></a>应观灭圣谛若应作证、<a id="a-41"></a>若不应作证，<a id="a-42"></a>应观道圣谛若应修习、<a id="a-43"></a>若不应修习，<a id="a-44"></a>皆不可戏论故不应戏论，<a id="a-45"></a>广说乃至应观一切智智若应证得、<a id="a-46"></a>若不应证得，<a id="a-47"></a>俱不可戏论故不应戏论。<a id="a-48"></a>善现当知，<a id="a-49"></a>诸菩萨摩诃萨行深般若波罗蜜多时，<a id="a-4A"></a>应观如是等诸法及有情，<a id="a-4B"></a>皆不可戏论故不应戏论。<a id="a-4C"></a>所以者何？<a id="a-4D"></a>以一切法及诸有情，<a id="a-4E"></a>有性不能戏论无性，<a id="a-4F"></a>无性不能戏论有性，<a id="a-4G"></a>有性不能戏论有性，<a id="a-4H"></a>无性不能戏论无性；<a id="a-4I"></a>离有、<a id="a-4J"></a>无性，<a id="a-4K"></a>若能戏论、<a id="a-4L"></a>若所戏论、<a id="a-4M"></a>若戏论处、<a id="a-4N"></a>若戏论时，<a id="a-4O"></a>皆不可得。<a id="a-4P"></a>是故，<a id="a-4Q"></a>善现，<a id="a-4R"></a>色蕴无戏论，<a id="a-4S"></a>受、<a id="a-4T"></a>想、<a id="a-4U"></a>行、<a id="a-4V"></a>识蕴无戏论，<a id="a-4W"></a>广说乃至一切智智亦无戏论。<a id="a-4X"></a>如是，<a id="a-4Y"></a>善现，<a id="a-4Z"></a>诸菩萨摩诃萨应行无戏论甚深般若波罗蜜多。<a id="a-4a"></a>”</p>
  <p id="a4b">尔时，<a id="a-4c"></a>善现复白佛言：<a id="a-4d"></a>“诸菩萨摩诃萨行深般若波罗蜜多时，<a id="a-4e"></a>云何观色蕴乃至识蕴广说乃至一切智智皆不可戏论故不应戏论？<a id="a-4f"></a>”</p>
  <p id="a4g">佛告善现：<a id="a-4h"></a>“诸菩萨摩诃萨行深般若波罗蜜多时，<a id="a-4i"></a>应观色蕴乃至识蕴皆无自性，<a id="a-4j"></a>广说乃至一切智智亦无自性，<a id="a-4k"></a>若法无自性则不可戏论。<a id="a-4l"></a>是故，<a id="a-4m"></a>善现，<a id="a-4n"></a>色蕴乃至识蕴皆不可戏论故，<a id="a-4o"></a>诸菩萨摩诃萨不应戏论，<a id="a-4p"></a>广说乃至一切智智亦不可戏论故，<a id="a-4q"></a>诸菩萨摩诃萨不应戏论。<a id="a-4r"></a>善现当知，<a id="a-4s"></a>诸菩萨摩诃萨若能如是于一切法，<a id="a-4t"></a>行无戏论甚深般若波罗蜜多方便善巧，<a id="a-4u"></a>便入菩萨正性离生，<a id="a-4v"></a>速能圆满诸菩萨地，<a id="a-4w"></a>疾证无上正等菩提，<a id="a-4x"></a>能尽未来利乐一切。<a id="a-4y"></a>”</p>
  <p id="a4z">具寿善现复白佛言：<a id="a-50"></a>“若一切法皆无自性，<a id="a-51"></a>亦无戏论而可得者，<a id="a-52"></a>诸菩萨摩诃萨用何等道，<a id="a-53"></a>得入菩萨正性离生？<a id="a-54"></a>为声闻道、<a id="a-55"></a>为独觉道、<a id="a-56"></a>为诸佛道？<a id="a-57"></a>”</p>
  <p id="a58">佛告善现：<a id="a-59"></a>“诸菩萨摩诃萨不用声闻、<a id="a-5A"></a>独觉、<a id="a-5B"></a>佛道，<a id="a-5C"></a>得入菩萨正性离生，<a id="a-5D"></a>然于诸道先遍学已，<a id="a-5E"></a>用菩萨道得入菩萨正性离生。<a id="a-5F"></a>善现当知，<a id="a-5G"></a>如第八者，<a id="a-5H"></a>先学诸道，<a id="a-5I"></a>后用自道得入自乘正性离生，<a id="a-5J"></a>乃至未起圆满果道，<a id="a-5K"></a>未能证得自乘极果。<a id="a-5L"></a>诸菩萨摩诃萨亦复如是，<a id="a-5M"></a>于一切道先遍学已，<a id="a-5N"></a>用菩萨道得入菩萨正性离生，<a id="a-5O"></a>乃至未起金刚喻定，<a id="a-5P"></a>犹未能得所求无上正等菩提；<a id="a-5Q"></a>若起此定，<a id="a-5R"></a>以一刹那相应妙慧，<a id="a-5S"></a>乃能证得所求无上正等菩提。<a id="a-5T"></a>”</p>
  <p id="a5U">具寿善现复白佛言：<a id="a-5V"></a>“若菩萨摩诃萨为欲圆满一切智智，<a id="a-5W"></a>于一切道先遍学已，<a id="a-5X"></a>用菩萨道得入菩萨正性离生。<a id="a-5Y"></a>若尔，<a id="a-5Z"></a>岂不第八、<a id="a-5a"></a>预流、<a id="a-5b"></a>一来、<a id="a-5c"></a>不还、<a id="a-5d"></a>阿罗汉、<a id="a-5e"></a>独觉、<a id="a-5f"></a>如来向果其道各异？<a id="a-5g"></a>如是诸道既各有异，<a id="a-5h"></a>云何菩萨摩诃萨为欲圆满一切智智，<a id="a-5i"></a>于一切道先遍学已，<a id="a-5j"></a>后用自道得入菩萨正性离生？<a id="a-5k"></a>谓诸菩萨摩诃萨若起第八道时应成第八，<a id="a-5l"></a>若起具见道时应成预流，<a id="a-5m"></a>若起进修道时应成一来、<a id="a-5n"></a>不还，<a id="a-5o"></a>若起无学道时应成阿罗汉，<a id="a-5p"></a>若起独觉道时应成独觉。</p>
  <p id="a5q">“世尊，<a id="a-5r"></a>若菩萨摩诃萨成第八已，<a id="a-5s"></a>能入菩萨正性离生定无是处；<a id="a-5t"></a>不入菩萨正性离生，<a id="a-5u"></a>而证无上正等菩提亦无是处。<a id="a-5v"></a>世尊，<a id="a-5w"></a>若菩萨摩诃萨成预流果乃至独觉，<a id="a-5x"></a>能入菩萨正性离生定无是处，<a id="a-5y"></a>不入菩萨正性离生而证无上正等菩提亦无是处，<a id="a-5z"></a>云何令我如实了知诸菩萨摩诃萨为欲圆满一切智智，<a id="a-60"></a>于一切道先遍学已，<a id="a-61"></a>方入菩萨正性离生而不违理？<a id="a-62"></a>”</p>
  <p id="a63">佛告善现：<a id="a-64"></a>“如是，<a id="a-65"></a>如是，<a id="a-66"></a>如汝所说，<a id="a-67"></a>若菩萨摩诃萨成第八已，<a id="a-68"></a>广说乃至成独觉已，<a id="a-69"></a>能入菩萨正性离生定无是处；<a id="a-6A"></a>不入菩萨正性离生，<a id="a-6B"></a>而证无上正等菩提亦无是处。<a id="a-6C"></a>然诸菩萨摩诃萨于一切道先遍学已，<a id="a-6D"></a>方入菩萨正性离生亦不违理。<a id="a-6E"></a>谓诸菩萨摩诃萨从初发心勇猛精进，<a id="a-6F"></a>修行布施乃至般若波罗蜜多，<a id="a-6G"></a>以胜智见超过八地，<a id="a-6H"></a>谓净观地乃至独觉地；<a id="a-6I"></a>虽于如是所说八地皆遍修学，<a id="a-6J"></a>而能以胜智见超过，<a id="a-6K"></a>用道相智得入菩萨正性离生；<a id="a-6L"></a>已入菩萨正性离生，<a id="a-6M"></a>渐次复用一切相智，<a id="a-6N"></a>永断一切习气相续，<a id="a-6O"></a>证得无上正等菩提。<a id="a-6P"></a>善现当知，<a id="a-6Q"></a>所学第八若智若断，<a id="a-6R"></a>乃至独觉若智若断，<a id="a-6S"></a>皆是菩萨摩诃萨忍。<a id="a-6T"></a>如是，<a id="a-6U"></a>善现，<a id="a-6V"></a>诸菩萨摩诃萨于一切道先遍学已，<a id="a-6W"></a>后用自道得入菩萨正性离生；<a id="a-6X"></a>已入菩萨正性离生，<a id="a-6Y"></a>渐次修行诸菩萨行，<a id="a-6Z"></a>后证无上正等菩提，<a id="a-6a"></a>以果饶益诸有情类。<a id="a-6b"></a>”</p>
  <p id="a6c">尔时，<a id="a-6d"></a>善现便白佛言：<a id="a-6e"></a>“如世尊说诸菩萨摩诃萨应学遍知一切道相，<a id="a-6f"></a>若声闻道、<a id="a-6g"></a>若独觉道、<a id="a-6h"></a>若菩萨道、<a id="a-6i"></a>若诸佛道，<a id="a-6j"></a>知此等道一切种相名道相智，<a id="a-6k"></a>诸菩萨摩诃萨云何当起道相智道？<a id="a-6l"></a>”</p>
  <p id="a6m">佛告善现：<a id="a-6n"></a>“诸菩萨摩诃萨应起一切净道相智。<a id="a-6o"></a>云何菩萨摩诃萨当起一切净道相智，<a id="a-6p"></a>谓诸行、<a id="a-6q"></a>状、<a id="a-6r"></a>相，<a id="a-6s"></a>能正显发净道相智？<a id="a-6t"></a>诸菩萨摩诃萨遍于如是诸行、<a id="a-6u"></a>状、<a id="a-6v"></a>相皆现等觉，<a id="a-6w"></a>现等觉已如实为他宣说开示、<a id="a-6x"></a>施设建立，<a id="a-6y"></a>令诸有情得无倒解，<a id="a-6z"></a>随应趣向利益安乐。<a id="a-70"></a>是菩萨摩诃萨应于一切音声语言皆得善巧，<a id="a-71"></a>用此善巧音声语言，<a id="a-72"></a>遍为三千大千世界诸有情类宣说正法，<a id="a-73"></a>令知所闻皆如谷响，<a id="a-74"></a>虽有解了而无执著。</p>
  <p id="a75">“善现当知，<a id="a-76"></a>诸菩萨摩诃萨由此因缘应学圆满真道相智，<a id="a-77"></a>既学圆满道相智已，<a id="a-78"></a>应如实知一切有情随眠、<a id="a-79"></a>意乐种种差别，<a id="a-7A"></a>如应为作利益安乐，<a id="a-7B"></a>谓：<a id="a-7C"></a>如实知地狱有情随眠、<a id="a-7D"></a>意乐及彼因果，<a id="a-7E"></a>知已方便遮障彼道；<a id="a-7F"></a>亦如实知傍生、<a id="a-7G"></a>鬼界、<a id="a-7H"></a>诸龙、<a id="a-7I"></a>药叉、<a id="a-7J"></a>阿素洛等随眠、<a id="a-7K"></a>意乐及彼因果，<a id="a-7L"></a>知已方便遮障彼道；<a id="a-7M"></a>亦如实知人欲界天乃至非想非非想处随眠、<a id="a-7N"></a>意乐，<a id="a-7O"></a>知已方便遮障彼道；<a id="a-7P"></a>亦如实知四念住乃至八圣道支及彼因果，<a id="a-7Q"></a>亦如实知四静虑、<a id="a-7R"></a>四无量、<a id="a-7S"></a>四无色定及彼因果，<a id="a-7T"></a>亦如实知空、<a id="a-7U"></a>无相、<a id="a-7V"></a>无愿解脱门及彼因果，<a id="a-7W"></a>亦如实知八解脱乃至十遍处及彼因果，<a id="a-7X"></a>亦如实知苦、<a id="a-7Y"></a>集、<a id="a-7Z"></a>灭、<a id="a-7a"></a>道圣谛及彼因果，<a id="a-7b"></a>亦如实知六波罗蜜多及彼因果，<a id="a-7c"></a>亦如实知内空乃至无性自性空及彼因果，<a id="a-7d"></a>亦如实知真如乃至不思议界及彼因果，<a id="a-7e"></a>亦如实知净观地乃至如来地及彼因果，<a id="a-7f"></a>亦如实知极喜地乃至法云地及彼因果，<a id="a-7g"></a>亦如实知陀罗尼门、<a id="a-7h"></a>三摩地门及彼因果，<a id="a-7i"></a>亦如实知净五眼、<a id="a-7j"></a>六神通及彼因果，<a id="a-7k"></a>亦如实知如来十力乃至十八佛不共法及彼因果，<a id="a-7l"></a>亦如实知大慈、<a id="a-7m"></a>大悲、<a id="a-7n"></a>大喜、<a id="a-7o"></a>大舍及彼因果，<a id="a-7p"></a>亦如实知无忘失法、<a id="a-7q"></a>恒住舍性及彼因果，<a id="a-7r"></a>亦如实知一切智、<a id="a-7s"></a>道相智、<a id="a-7t"></a>一切相智及彼因果，<a id="a-7u"></a>亦如实知声闻、<a id="a-7v"></a>独觉、<a id="a-7w"></a>菩萨、<a id="a-7x"></a>如来及彼因果。</p>
  <p id="a7y">“善现当知，<a id="a-7z"></a>诸菩萨摩诃萨既如实知声闻等道及因果已，<a id="a-80"></a>随其所应以如是道安立有情于三乘道，<a id="a-81"></a>令勤修学各得究竟。<a id="a-82"></a>善现当知，<a id="a-83"></a>诸菩萨摩诃萨应起如是真道相智。<a id="a-84"></a>若菩萨摩诃萨修学如是真道相智，<a id="a-85"></a>于诸有情种种界性、<a id="a-86"></a>随眠、<a id="a-87"></a>意乐皆善悟入；<a id="a-88"></a>既悟入已，<a id="a-89"></a>随其所应为说正法，<a id="a-8A"></a>皆令获得所求胜果无空过者。<a id="a-8B"></a>所以者何？<a id="a-8C"></a>是菩萨摩诃萨善知有情诸根胜劣，<a id="a-8D"></a>如实通达一切有情往来生死心、<a id="a-8E"></a>心所法趣向差别，<a id="a-8F"></a>为说法故无空过者。<a id="a-8G"></a>善现当知，<a id="a-8H"></a>诸菩萨摩诃萨应行如是诸道般若波罗蜜多。<a id="a-8I"></a>所以者何？<a id="a-8J"></a>一切声闻、<a id="a-8K"></a>独觉、<a id="a-8L"></a>菩萨所应学道菩提分法，<a id="a-8M"></a>皆摄在此甚深般若波罗蜜多，<a id="a-8N"></a>一切声闻、<a id="a-8O"></a>独觉、<a id="a-8P"></a>菩萨于中勤学皆得究竟。<a id="a-8Q"></a>”</p>
  <p id="a8R">具寿善现便白佛言：<a id="a-8S"></a>“若一切种菩提分法及诸菩提，<a id="a-8T"></a>如是一切皆非相应非不相应、<a id="a-8U"></a>无色、<a id="a-8V"></a>无见、<a id="a-8W"></a>无对、<a id="a-8X"></a>一相，<a id="a-8Y"></a>所谓无相，<a id="a-8Z"></a>云何如是菩提分法能取菩提？<a id="a-8a"></a>皆非相应非不相应，<a id="a-8b"></a>无色、<a id="a-8c"></a>无见、<a id="a-8d"></a>无对、<a id="a-8e"></a>一相，<a id="a-8f"></a>谓无相法，<a id="a-8g"></a>能于余法有取有舍。<a id="a-8h"></a>譬如虚空，<a id="a-8i"></a>于一切法无取无舍，<a id="a-8j"></a>自性空故；<a id="a-8k"></a>诸法亦尔，<a id="a-8l"></a>自性皆空，<a id="a-8m"></a>非于余法有取有舍，<a id="a-8n"></a>如何可说菩提分法能取菩提？<a id="a-8o"></a>”</p>
  <p id="a8p">佛告善现：<a id="a-8q"></a>“如是，<a id="a-8r"></a>如是，<a id="a-8s"></a>如汝所说，<a id="a-8t"></a>以一切法自性皆空无取无舍。<a id="a-8u"></a>然诸有情于一切法自性空义不能解了，<a id="a-8v"></a>为益彼故，<a id="a-8w"></a>方便宣说菩提分法能取菩提。</p>
  <p id="a8x">“复次，<a id="a-8y"></a>善现，<a id="a-8z"></a>若诸色蕴乃至识蕴，<a id="a-90"></a>广说乃至一切智智，<a id="a-91"></a>于此圣法毗奈耶中，<a id="a-92"></a>皆非相应非不相应，<a id="a-93"></a>无色、<a id="a-94"></a>无见、<a id="a-95"></a>无对、<a id="a-96"></a>一相，<a id="a-97"></a>所谓无相。<a id="a-98"></a>佛为饶益诸有情类，<a id="a-99"></a>令得正解入法实相，<a id="a-9A"></a>依世俗说，<a id="a-9B"></a>不依胜义。<a id="a-9C"></a>善现当知，<a id="a-9D"></a>诸菩萨摩诃萨于如是一切法应学智见，<a id="a-9E"></a>学智见已如实观察：<a id="a-9F"></a>如是诸法应可摄受，<a id="a-9G"></a>如是诸法不应摄受。<a id="a-9H"></a>”</p>
  <p id="a9I">具寿善现即白佛言：<a id="a-9J"></a>“诸菩萨摩诃萨于何等法学智见已，<a id="a-9K"></a>如实观察不应摄受？<a id="a-9L"></a>于何等法学智见已，<a id="a-9M"></a>如实观察应可摄受？<a id="a-9N"></a>”</p>
  <p id="a9O">佛告善现：<a id="a-9P"></a>“诸菩萨摩诃萨于诸声闻、<a id="a-9Q"></a>独觉等法学智见已，<a id="a-9R"></a>如实观察不应摄受；<a id="a-9S"></a>于一切智智相应诸法学智见已，<a id="a-9T"></a>如实观察一切种相应可摄受。<a id="a-9U"></a>善现当知，<a id="a-9V"></a>诸菩萨摩诃萨于此圣法毗奈耶中，<a id="a-9W"></a>应如是学甚深般若波罗蜜多。<a id="a-9X"></a>”</p>
  <p id="a9Y">具寿善现复白佛言：<a id="a-9Z"></a>“佛说圣法毗奈耶者，<a id="a-9a"></a>何等名圣法毗奈耶？<a id="a-9b"></a>何故名圣法毗奈耶？<a id="a-9c"></a>”</p>
  <p id="a9d">佛告善现：<a id="a-9e"></a>“若诸声闻，<a id="a-9f"></a>若诸独觉，<a id="a-9g"></a>若诸菩萨，<a id="a-9h"></a>若诸如来、<a id="a-9i"></a>应、<a id="a-9j"></a>正等觉，<a id="a-9k"></a>如是一切与贪、<a id="a-9l"></a>瞋、<a id="a-9m"></a>痴皆非相应非不相应，<a id="a-9n"></a>与萨迦耶见、<a id="a-9o"></a>戒禁取、<a id="a-9p"></a>疑皆非相应非不相应，<a id="a-9q"></a>与欲贪、<a id="a-9r"></a>瞋恚皆非相应非不相应，<a id="a-9s"></a>与色爱、<a id="a-9t"></a>无色爱、<a id="a-9u"></a>掉举、<a id="a-9v"></a>慢、<a id="a-9w"></a>无明皆非相应非不相应，<a id="a-9x"></a>与四静虑、<a id="a-9y"></a>四无量、<a id="a-9z"></a>四无色定皆非相应非不相应，<a id="a-A0"></a>与四念住乃至八圣道支皆非相应非不相应，<a id="a-A1"></a>与苦、<a id="a-A2"></a>集、<a id="a-A3"></a>灭、<a id="a-A4"></a>道圣谛皆非相应非不相应，<a id="a-A5"></a>与空、<a id="a-A6"></a>无相、<a id="a-A7"></a>无愿解脱门皆非相应非不相应，<a id="a-A8"></a>与八解脱乃至十遍处皆非相应非不相应，<a id="a-A9"></a>与六波罗蜜多皆非相应非不相应，<a id="a-AA"></a>与内空乃至无性自性空皆非相应非不相应，<a id="a-AB"></a>与真如乃至不思议界皆非相应非不相应，<a id="a-AC"></a>与净观地乃至如来地皆非相应非不相应，<a id="a-AD"></a>与极喜地乃至法云地皆非相应非不相应，<a id="a-AE"></a>与陀罗尼门、<a id="a-AF"></a>三摩地门皆非相应非不相应，<a id="a-AG"></a>与五眼、<a id="a-AH"></a>六神通皆非相应非不相应，<a id="a-AI"></a>与如来十力乃至十八佛不共法皆非相应非不相应，<a id="a-AJ"></a>与大慈、<a id="a-AK"></a>大悲、<a id="a-AL"></a>大喜、<a id="a-AM"></a>大舍皆非相应非不相应，<a id="a-AN"></a>与三十二大士相、<a id="a-AO"></a>八十随好皆非相应非不相应，<a id="a-AP"></a>与无忘失法、<a id="a-AQ"></a>恒住舍性皆非相应非不相应，<a id="a-AR"></a>与一切智、<a id="a-AS"></a>道相智、<a id="a-AT"></a>一切相智皆非相应非不相应，<a id="a-AU"></a>与预流果乃至独觉菩提皆非相应非不相应，<a id="a-AV"></a>与诸菩萨摩诃萨行及佛无上正等菩提皆非相应非不相应，<a id="a-AW"></a>与断烦恼习气相续、<a id="a-AX"></a>一切智智皆非相应非不相应，<a id="a-AY"></a>与有为界及无为界皆非相应非不相应。<a id="a-AZ"></a>善现当知，<a id="a-Aa"></a>彼名为圣，<a id="a-Ab"></a>此是彼圣法毗奈耶，<a id="a-Ac"></a>是故名圣法毗奈耶。<a id="a-Ad"></a>所以者何？<a id="a-Ae"></a>此一切法无色、<a id="a-Af"></a>无见、<a id="a-Ag"></a>无对、<a id="a-Ah"></a>一相，<a id="a-Ai"></a>所谓无相，<a id="a-Aj"></a>彼诸圣者如实现见。</p>
  <p id="aAk">“善现当知，<a id="a-Al"></a>诸无色法与无色法皆非相应非不相应，<a id="a-Am"></a>诸无见法与无见法皆非相应非不相应，<a id="a-An"></a>诸无对法与无对法皆非相应非不相应，<a id="a-Ao"></a>诸一相法与一相法皆非相应非不相应，<a id="a-Ap"></a>诸无相法与无相法皆非相应非不相应。<a id="a-Aq"></a>善现当知，<a id="a-Ar"></a>诸菩萨摩诃萨于此无色、<a id="a-As"></a>无见、<a id="a-At"></a>无对、<a id="a-Au"></a>一相，<a id="a-Av"></a>所谓无相甚深般若波罗蜜多常应修学，<a id="a-Aw"></a>学已不执一切法相。<a id="a-Ax"></a>”</p>
  <p id="aAy">尔时，<a id="a-Az"></a>善现便白佛言：<a id="a-B0"></a>“诸菩萨摩诃萨岂不应于色乃至识诸相学耶？<a id="a-B1"></a>广说乃至岂不应于一切智智诸相学耶？<a id="a-B2"></a>岂不应于知苦、<a id="a-B3"></a>断集、<a id="a-B4"></a>证灭、<a id="a-B5"></a>修道诸相学耶？<a id="a-B6"></a>岂不应于顺逆观察十二缘起诸相学耶？<a id="a-B7"></a>岂不应于圣者、<a id="a-B8"></a>圣法诸相学耶？<a id="a-B9"></a>岂不应于有为界、<a id="a-BA"></a>无为界诸相学耶？</p>
  <p id="aBB">“世尊，<a id="a-BC"></a>若菩萨摩诃萨不于如是诸法相学，<a id="a-BD"></a>亦应不于诸行相学。<a id="a-BE"></a>世尊，<a id="a-BF"></a>若菩萨摩诃萨于诸法相及诸行相既不能学，<a id="a-BG"></a>云何能超声闻、<a id="a-BH"></a>独觉等地？<a id="a-BI"></a>若不能超声闻、<a id="a-BJ"></a>独觉等地，<a id="a-BK"></a>云何能入菩萨正性离生？<a id="a-BL"></a>若不能入菩萨正性离生，<a id="a-BM"></a>云何能证无上菩提？<a id="a-BN"></a>若不能证无上菩提，<a id="a-BO"></a>云何能转微妙法轮？<a id="a-BP"></a>若不能转微妙法轮，<a id="a-BQ"></a>云何能以声闻、<a id="a-BR"></a>独觉、<a id="a-BS"></a>无上乘法安立有情，<a id="a-BT"></a>令脱无边生死大苦，<a id="a-BU"></a>安住清净常乐涅槃？<a id="a-BV"></a>”</p>
  <p id="aBW">佛告善现：<a id="a-BX"></a>“若一切法实有相者，<a id="a-BY"></a>诸菩萨摩诃萨应于中学；<a id="a-BZ"></a>以一切法非实有相，<a id="a-Ba"></a>无色、<a id="a-Bb"></a>无见、<a id="a-Bc"></a>无对、<a id="a-Bd"></a>一相，<a id="a-Be"></a>所谓无相，<a id="a-Bf"></a>是故菩萨摩诃萨众不于相学，<a id="a-Bg"></a>亦复不于无相法学。<a id="a-Bh"></a>所以者何？<a id="a-Bi"></a>如来出世、<a id="a-Bj"></a>若不出世，<a id="a-Bk"></a>法界常住，<a id="a-Bl"></a>诸法一相，<a id="a-Bm"></a>所谓无相。<a id="a-Bn"></a>如是无相，<a id="a-Bo"></a>既非有相亦非无相，<a id="a-Bp"></a>故不可学。<a id="a-Bq"></a>何以故？<a id="a-Br"></a>非一切法先是有相后成无相，<a id="a-Bs"></a>以一切法本是无相后亦无相。<a id="a-Bt"></a>是故菩萨摩诃萨众，<a id="a-Bu"></a>不学有相、<a id="a-Bv"></a>不学无相，<a id="a-Bw"></a>相、<a id="a-Bx"></a>无相法相待而立非究竟故。<a id="a-By"></a>”</p>
  <p id="aBz">具寿善现复白佛言：<a id="a-C0"></a>“若一切法皆非有相亦非无相，<a id="a-C1"></a>应非一相亦非异相，<a id="a-C2"></a>云何菩萨摩诃萨能修般若波罗蜜多？<a id="a-C3"></a>若菩萨摩诃萨不修般若波罗蜜多，<a id="a-C4"></a>应不能超声闻、<a id="a-C5"></a>独觉等地；<a id="a-C6"></a>若不能超声闻、<a id="a-C7"></a>独觉等地，<a id="a-C8"></a>应不能入菩萨正性离生；<a id="a-C9"></a>若不能入菩萨正性离生，<a id="a-CA"></a>应不能起菩萨无生法忍；<a id="a-CB"></a>若不能起菩萨无生法忍，<a id="a-CC"></a>应不能发菩萨胜妙神通；<a id="a-CD"></a>若不能发菩萨胜妙神通，<a id="a-CE"></a>应不能严净佛土、<a id="a-CF"></a>成熟有情；<a id="a-CG"></a>若不能严净佛土、<a id="a-CH"></a>成熟有情，<a id="a-CI"></a>应不能得无上正等菩提；<a id="a-CJ"></a>若不能得无上正等菩提，<a id="a-CK"></a>应不能转清净法轮；<a id="a-CL"></a>若不能转清净法轮，<a id="a-CM"></a>则应不能方便安立诸有情类，<a id="a-CN"></a>令住声闻乘果，<a id="a-CO"></a>或住独觉乘果，<a id="a-CP"></a>或住无上乘果，<a id="a-CQ"></a>亦应不能方便安立诸有情类，<a id="a-CR"></a>令住施性福业事，<a id="a-CS"></a>或住戒性福业事，<a id="a-CT"></a>或住修性福业事，<a id="a-CU"></a>当得人天自在富乐。<a id="a-CV"></a>”</p>
  <p id="aCW">佛告善现：<a id="a-CX"></a>“如是，<a id="a-CY"></a>如是，<a id="a-CZ"></a>如汝所说，<a id="a-Ca"></a>一切法非有相非无相、<a id="a-Cb"></a>非一相非异相。<a id="a-Cc"></a>若菩萨摩诃萨知一切法若有相、<a id="a-Cd"></a>若无相、<a id="a-Ce"></a>若一相、<a id="a-Cf"></a>若异相皆同一相，<a id="a-Cg"></a>所谓无相；<a id="a-Ch"></a>修此无相，<a id="a-Ci"></a>名修般若波罗蜜多。<a id="a-Cj"></a>”</p>
  <p id="aCk">具寿善现复白佛言：<a id="a-Cl"></a>“云何菩萨摩诃萨修此无相，<a id="a-Cm"></a>名修般若波罗蜜多？<a id="a-Cn"></a>”</p>
  <p id="aCo">佛告善现：<a id="a-Cp"></a>“若菩萨摩诃萨修除遣一切法，<a id="a-Cq"></a>名修般若波罗蜜多。<a id="a-Cr"></a>”</p>
  <p id="aCs">具寿善现复白佛言：<a id="a-Ct"></a>“云何菩萨摩诃萨修除遣一切法，<a id="a-Cu"></a>名修般若波罗蜜多？<a id="a-Cv"></a>”</p>
  <p id="aCw">佛告善现：<a id="a-Cx"></a>“若菩萨摩诃萨修除遣色亦除遣此修，<a id="a-Cy"></a>名修般若波罗蜜多；<a id="a-Cz"></a>修除遣受、<a id="a-D0"></a>想、<a id="a-D1"></a>行、<a id="a-D2"></a>识亦除遣此修，<a id="a-D3"></a>名修般若波罗蜜多；<a id="a-D4"></a>修除遣眼处乃至意处亦除遣此修，<a id="a-D5"></a>名修般若波罗蜜多；<a id="a-D6"></a>修除遣色处乃至法处亦除遣此修，<a id="a-D7"></a>名修般若波罗蜜多；<a id="a-D8"></a>修除遣眼界乃至意界亦除遣此修，<a id="a-D9"></a>名修般若波罗蜜多；<a id="a-DA"></a>修除遣色界乃至法界亦除遣此修，<a id="a-DB"></a>名修般若波罗蜜多；<a id="a-DC"></a>修除遣眼识界乃至意识界亦除遣此修，<a id="a-DD"></a>名修般若波罗蜜多；<a id="a-DE"></a>修除遣眼触乃至意触亦除遣此修，<a id="a-DF"></a>名修般若波罗蜜多；<a id="a-DG"></a>修除遣眼触为缘所生诸受乃至意触为缘所生诸受亦除遣此修，<a id="a-DH"></a>名修般若波罗蜜多；<a id="a-DI"></a>修除遣地界乃至识界亦除遣此修，<a id="a-DJ"></a>名修般若波罗蜜多；<a id="a-DK"></a>修除遣因缘乃至增上缘亦除遣此修，<a id="a-DL"></a>名修般若波罗蜜多；<a id="a-DM"></a>修除遣无明乃至老死亦除遣此修，<a id="a-DN"></a>名修般若波罗蜜多；<a id="a-DO"></a>修除遣入出生死及不净观亦除遣此修，<a id="a-DP"></a>名修般若波罗蜜多；<a id="a-DQ"></a>修除遣四静虑、<a id="a-DR"></a>四无量、<a id="a-DS"></a>四无色定亦除遣此修，<a id="a-DT"></a>名修般若波罗蜜多；<a id="a-DU"></a>修除遣佛随念乃至息随念亦除遣此修，<a id="a-DV"></a>名修般若波罗蜜多；<a id="a-DW"></a>修除遣无常想乃至灭想亦除遣此修，<a id="a-DX"></a>名修般若波罗蜜多；<a id="a-DY"></a>修除遣我想乃至见者想亦除遣此修，<a id="a-DZ"></a>名修般若波罗蜜多；<a id="a-Da"></a>修除遣缘起想及非缘起想亦除遣此修，<a id="a-Db"></a>名修般若波罗蜜多；<a id="a-Dc"></a>修除遣常、<a id="a-Dd"></a>乐、<a id="a-De"></a>我、<a id="a-Df"></a>净想及无常、<a id="a-Dg"></a>无乐、<a id="a-Dh"></a>无我、<a id="a-Di"></a>无净想亦除遣此修，<a id="a-Dj"></a>名修般若波罗蜜多；<a id="a-Dk"></a>修除遣四念住乃至八圣道支亦除遣此修，<a id="a-Dl"></a>名修般若波罗蜜多；<a id="a-Dm"></a>修除遣空、<a id="a-Dn"></a>无相、<a id="a-Do"></a>无愿解脱门亦除遣此修，<a id="a-Dp"></a>名修般若波罗蜜多；<a id="a-Dq"></a>修除遣八解脱乃至十遍处亦除遣此修，<a id="a-Dr"></a>名修般若波罗蜜多；<a id="a-Ds"></a>修除遣诸圣谛想及非圣谛想亦除遣此修，<a id="a-Dt"></a>名修般若波罗蜜多；<a id="a-Du"></a>修除遣有寻有伺三摩地、<a id="a-Dv"></a>无寻唯伺三摩地、<a id="a-Dw"></a>无寻无伺三摩地亦除遣此修，<a id="a-Dx"></a>名修般若波罗蜜多；<a id="a-Dy"></a>修除遣苦、<a id="a-Dz"></a>集、<a id="a-E0"></a>灭、<a id="a-E1"></a>道圣谛亦除遣此修，<a id="a-E2"></a>名修般若波罗蜜多；<a id="a-E3"></a>修除遣苦智乃至如说智亦除遣此修，<a id="a-E4"></a>名修般若波罗蜜多；<a id="a-E5"></a>修除遣布施乃至般若波罗蜜多亦除遣此修，<a id="a-E6"></a>名修般若波罗蜜多；<a id="a-E7"></a>修除遣内空乃至无性自性空亦除遣此修，<a id="a-E8"></a>名修般若波罗蜜多；<a id="a-E9"></a>修除遣真如乃至不思议界亦除遣此修，<a id="a-EA"></a>名修般若波罗蜜多；<a id="a-EB"></a>修除遣净观地乃至如来地亦除遣此修，<a id="a-EC"></a>名修般若波罗蜜多；<a id="a-ED"></a>修除遣极喜地乃至法云地亦除遣此修，<a id="a-EE"></a>名修般若波罗蜜多；<a id="a-EF"></a>修除遣陀罗尼门、<a id="a-EG"></a>三摩地门亦除遣此修，<a id="a-EH"></a>名修般若波罗蜜多；<a id="a-EI"></a>修除遣五眼、<a id="a-EJ"></a>六神通亦除遣此修，<a id="a-EK"></a>名修般若波罗蜜多；<a id="a-EL"></a>修除遣如来十力乃至十八佛不共法亦除遣此修，<a id="a-EM"></a>名修般若波罗蜜多；<a id="a-EN"></a>修除遣大慈、<a id="a-EO"></a>大悲、<a id="a-EP"></a>大喜、<a id="a-EQ"></a>大舍亦除遣此修，<a id="a-ER"></a>名修般若波罗蜜多；<a id="a-ES"></a>修除遣三十二大士相、<a id="a-ET"></a>八十随好亦除遣此修，<a id="a-EU"></a>名修般若波罗蜜多；<a id="a-EV"></a>修除遣无忘失法、<a id="a-EW"></a>恒住舍性亦除遣此修，<a id="a-EX"></a>名修般若波罗蜜多；<a id="a-EY"></a>修除遣一切智、<a id="a-EZ"></a>道相智、<a id="a-Ea"></a>一切相智亦除遣此修，<a id="a-Eb"></a>名修般若波罗蜜多；<a id="a-Ec"></a>修除遣预流果乃至独觉菩提亦除遣此修，<a id="a-Ed"></a>名修般若波罗蜜多；<a id="a-Ee"></a>修除遣一切菩萨摩诃萨行亦除遣此修，<a id="a-Ef"></a>名修般若波罗蜜多；<a id="a-Eg"></a>修除遣诸佛无上正等菩提亦除遣此修，<a id="a-Eh"></a>名修般若波罗蜜多；<a id="a-Ei"></a>修除遣永断烦恼习气相续亦除遣此修，<a id="a-Ej"></a>名修般若波罗蜜多；<a id="a-Ek"></a>修除遣一切智智亦除遣此修，<a id="a-El"></a>名修般若波罗蜜多。<a id="a-Em"></a>”</p>
  <p id="aEn">尔时，<a id="a-Eo"></a>善现复白佛言：<a id="a-Ep"></a>“云何菩萨摩诃萨修除遣色亦除遣此修，<a id="a-Eq"></a>名修般若波罗蜜多；<a id="a-Er"></a>修除遣受、<a id="a-Es"></a>想、<a id="a-Et"></a>行、<a id="a-Eu"></a>识亦除遣此修，<a id="a-Ev"></a>名修般若波罗蜜多？<a id="a-Ew"></a>广说乃至修除遣永断烦恼习气相续亦除遣此修，<a id="a-Ex"></a>名修般若波罗蜜多；<a id="a-Ey"></a>修除遣一切智智亦除遣此修，<a id="a-Ez"></a>名修般若波罗蜜多？<a id="a-F0"></a>”</p>
  <p id="aF1">佛告善现：<a id="a-F2"></a>“诸菩萨摩诃萨行深般若波罗蜜多时，<a id="a-F3"></a>若念有色及怀此修，<a id="a-F4"></a>非除遣色，<a id="a-F5"></a>非修般若波罗蜜多；<a id="a-F6"></a>若念有受、<a id="a-F7"></a>想、<a id="a-F8"></a>行、<a id="a-F9"></a>识及怀此修，<a id="a-FA"></a>非除遣受、<a id="a-FB"></a>想、<a id="a-FC"></a>行、<a id="a-FD"></a>识，<a id="a-FE"></a>非修般若波罗蜜多；<a id="a-FF"></a>广说乃至若念有永断烦恼习气相续及怀此修，<a id="a-FG"></a>非除遣永断烦恼习气相续，<a id="a-FH"></a>非修般若波罗蜜多；<a id="a-FI"></a>若念有一切智智及怀此修，<a id="a-FJ"></a>非除遣一切智智，<a id="a-FK"></a>非修般若波罗蜜多。<a id="a-FL"></a>然诸菩萨摩诃萨行深般若波罗蜜多时，<a id="a-FM"></a>不念有色及怀此修，<a id="a-FN"></a>是除遣色，<a id="a-FO"></a>是修般若波罗蜜多；<a id="a-FP"></a>不念有受、<a id="a-FQ"></a>想、<a id="a-FR"></a>行、<a id="a-FS"></a>识及怀此修，<a id="a-FT"></a>是除遣受、<a id="a-FU"></a>想、<a id="a-FV"></a>行、<a id="a-FW"></a>识，<a id="a-FX"></a>是修般若波罗蜜多；<a id="a-FY"></a>广说乃至不念有永断烦恼习气相续及怀此修，<a id="a-FZ"></a>是除遣永断烦恼习气相续，<a id="a-Fa"></a>是修般若波罗蜜多；<a id="a-Fb"></a>不念有一切智智及怀此修，<a id="a-Fc"></a>是除遣一切智智，<a id="a-Fd"></a>是修般若波罗蜜多。<a id="a-Fe"></a>所以者何？<a id="a-Ff"></a>非有想者断贪、<a id="a-Fg"></a>瞋、<a id="a-Fh"></a>痴、<a id="a-Fi"></a>随眠、<a id="a-Fj"></a>缠垢，<a id="a-Fk"></a>能修般若波罗蜜多。<a id="a-Fl"></a>是故，<a id="a-Fm"></a>善现，<a id="a-Fn"></a>若菩萨摩诃萨修除遣色亦除遣此修，<a id="a-Fo"></a>名修般若波罗蜜多；<a id="a-Fp"></a>修除遣受、<a id="a-Fq"></a>想、<a id="a-Fr"></a>行、<a id="a-Fs"></a>识及除遣此修，<a id="a-Ft"></a>名修般若波罗蜜多；<a id="a-Fu"></a>广说乃至修除遣永断烦恼习气相续及除遣此修，<a id="a-Fv"></a>名修般若波罗蜜多；<a id="a-Fw"></a>修除遣一切智智及除遣此修，<a id="a-Fx"></a>名修般若波罗蜜多。</p>
  <p id="aFy">“复次，<a id="a-Fz"></a>善现，<a id="a-G0"></a>住有想者，<a id="a-G1"></a>不能修布施波罗蜜多乃至般若波罗蜜多，<a id="a-G2"></a>广说乃至住有想者，<a id="a-G3"></a>亦不能永断烦恼习气相续，<a id="a-G4"></a>亦不能修一切智智。<a id="a-G5"></a>所以者何？<a id="a-G6"></a>住有想者，<a id="a-G7"></a>定当执有我及我所，<a id="a-G8"></a>由此执故便著二边，<a id="a-G9"></a>著二边故决定不能解脱生死，<a id="a-GA"></a>无道、<a id="a-GB"></a>无涅槃，<a id="a-GC"></a>云何能如实修六波罗蜜多，<a id="a-GD"></a>广说乃至永断烦恼习气相续，<a id="a-GE"></a>乃能修习一切智智？<a id="a-GF"></a>”</p>
  <p id="aGG">具寿善现复白佛言：<a id="a-GH"></a>“何等是有？<a id="a-GI"></a>何等是非有？<a id="a-GJ"></a>”</p>
  <p id="aGK">佛告善现：<a id="a-GL"></a>“二是有，<a id="a-GM"></a>不二是非有。<a id="a-GN"></a>”</p>
  <p id="aGO">具寿善现复白佛言：<a id="a-GP"></a>“云何为二？<a id="a-GQ"></a>云何为不二？<a id="a-GR"></a>”</p>
  <p id="aGS">佛告善现：<a id="a-GT"></a>“色想乃至识想为二，<a id="a-GU"></a>色想空乃至识想空为不二；<a id="a-GV"></a>眼处想乃至意处想为二，<a id="a-GW"></a>眼处想空乃至意处想空为不二；<a id="a-GX"></a>色处想乃至法处想为二，<a id="a-GY"></a>色处想空乃至法处想空为不二；<a id="a-GZ"></a>眼界想乃至意界想为二，<a id="a-Ga"></a>眼界想空乃至意界想空为不二；<a id="a-Gb"></a>色界想乃至法界想为二，<a id="a-Gc"></a>色界想空乃至法界想空为不二；<a id="a-Gd"></a>眼识界想乃至意识界想为二，<a id="a-Ge"></a>眼识界想空乃至意识界想空为不二；<a id="a-Gf"></a>眼触想乃至意触想为二，<a id="a-Gg"></a>眼触想空乃至意触想空为不二；<a id="a-Gh"></a>眼触为缘所生诸受想乃至意触为缘所生诸受想为二，<a id="a-Gi"></a>眼触为缘所生诸受想空乃至意触为缘所生诸受想空为不二；<a id="a-Gj"></a>地界想乃至识界想为二，<a id="a-Gk"></a>地界想空乃至识界想空为不二；<a id="a-Gl"></a>因缘想乃至增上缘想为二，<a id="a-Gm"></a>因缘想空乃至增上缘想空为不二；<a id="a-Gn"></a>无明想乃至老死想为二，<a id="a-Go"></a>无明想空乃至老死想空为不二；<a id="a-Gp"></a>布施波罗蜜多想乃至般若波罗蜜多想为二，<a id="a-Gq"></a>布施波罗蜜多想空乃至般若波罗蜜多想空为不二；<a id="a-Gr"></a>内空想乃至无性自性空想为二，<a id="a-Gs"></a>内空想空乃至无性自性空想空为不二；<a id="a-Gt"></a>真如想乃至不思议界想为二，<a id="a-Gu"></a>真如想空乃至不思议界想空为不二；<a id="a-Gv"></a>苦、<a id="a-Gw"></a>集、<a id="a-Gx"></a>灭、<a id="a-Gy"></a>道圣谛想为二，<a id="a-Gz"></a>苦、<a id="a-H0"></a>集、<a id="a-H1"></a>灭、<a id="a-H2"></a>道圣谛想空为不二；<a id="a-H3"></a>四念住想乃至八圣道支想为二，<a id="a-H4"></a>四念住想空乃至八圣道支想空为不二；<a id="a-H5"></a>四静虑、<a id="a-H6"></a>四无量、<a id="a-H7"></a>四无色定想为二，<a id="a-H8"></a>四静虑、<a id="a-H9"></a>四无量、<a id="a-HA"></a>四无色定想空为不二；<a id="a-HB"></a>三解脱门想为二，<a id="a-HC"></a>三解脱门想空为不二；<a id="a-HD"></a>八解脱想乃至十遍处想为二，<a id="a-HE"></a>八解脱想空乃至十遍处想空为不二；<a id="a-HF"></a>净观地想乃至如来地想为二，<a id="a-HG"></a>净观地想空乃至如来地想空为不二；<a id="a-HH"></a>极喜地想乃至法云地想为二，<a id="a-HI"></a>极喜地想空乃至法云地想空为不二；<a id="a-HJ"></a>陀罗尼门、<a id="a-HK"></a>三摩地门想为二，<a id="a-HL"></a>陀罗尼门、<a id="a-HM"></a>三摩地门想空为不二；<a id="a-HN"></a>五眼、<a id="a-HO"></a>六神通想为二，<a id="a-HP"></a>五眼、<a id="a-HQ"></a>六神通想空为不二；<a id="a-HR"></a>如来十力想乃至十八佛不共法想为二，<a id="a-HS"></a>如来十力想空乃至十八佛不共法想空为不二；<a id="a-HT"></a>大慈、<a id="a-HU"></a>大悲、<a id="a-HV"></a>大喜、<a id="a-HW"></a>大舍想为二，<a id="a-HX"></a>大慈、<a id="a-HY"></a>大悲、<a id="a-HZ"></a>大喜、<a id="a-Ha"></a>大舍想空为不二；<a id="a-Hb"></a>三十二相、<a id="a-Hc"></a>八十随好想为二，<a id="a-Hd"></a>三十二相、<a id="a-He"></a>八十随好想空为不二；<a id="a-Hf"></a>无忘失法、<a id="a-Hg"></a>恒住舍性想为二，<a id="a-Hh"></a>无忘失法、<a id="a-Hi"></a>恒住舍性想空为不二；<a id="a-Hj"></a>一切智、<a id="a-Hk"></a>道相智、<a id="a-Hl"></a>一切相智想为二，<a id="a-Hm"></a>一切智、<a id="a-Hn"></a>道相智、<a id="a-Ho"></a>一切相智想空为不二；<a id="a-Hp"></a>预流果想乃至独觉菩提想为二，<a id="a-Hq"></a>预流果想空乃至独觉菩提想空为不二；<a id="a-Hr"></a>一切菩萨摩诃萨行、<a id="a-Hs"></a>诸佛无上正等菩提想为二，<a id="a-Ht"></a>一切菩萨摩诃萨行、<a id="a-Hu"></a>诸佛无上正等菩提想空为不二；<a id="a-Hv"></a>有为界、<a id="a-Hw"></a>无为界想为二，<a id="a-Hx"></a>有为界、<a id="a-Hy"></a>无为界想空为不二。</p>
  <p id="aHz">“善现当知，<a id="a-I0"></a>乃至一切想皆为二，<a id="a-I1"></a>乃至一切二皆是有，<a id="a-I2"></a>乃至一切有皆有生死，<a id="a-I3"></a>有生死者不能解脱生老病死愁叹苦忧恼。<a id="a-I4"></a>善现当知，<a id="a-I5"></a>诸想空者皆为不二，<a id="a-I6"></a>诸不二者皆是非有，<a id="a-I7"></a>诸非有者皆无生死，<a id="a-I8"></a>无生死者便能解脱生老病死愁叹苦忧恼。<a id="a-I9"></a>由此因缘，<a id="a-IA"></a>当知一切有二想者，<a id="a-IB"></a>定无布施乃至般若波罗蜜多，<a id="a-IC"></a>无道、<a id="a-ID"></a>无得亦无现观，<a id="a-IE"></a>下至顺忍彼尚非有，<a id="a-IF"></a>况能遍知色广说乃至一切智智？<a id="a-IG"></a>彼尚不能修诸圣道，<a id="a-IH"></a>况能得预流果乃至独觉菩提？<a id="a-II"></a>况能永断一切烦恼习气相续，<a id="a-IJ"></a>证得无上正等菩提，<a id="a-IK"></a>转妙法轮度有情众？<a id="a-IL"></a>”</p>
 </body>
</html>