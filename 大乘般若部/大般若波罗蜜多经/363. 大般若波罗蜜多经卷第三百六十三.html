<!doctype html>
<html id="z3IBSy95q" data-ver="1620">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百六十三</h1>
  <h2 id="a2">初分多问不二品第六十一之十三</h2>
  <p id="a3">具寿善现复白佛言：<a id="a-4"></a>“世尊，<a id="a-5"></a>为住胜义证得无上正等菩提耶？<a id="a-6"></a>”</p>
  <p id="a7">“不也，<a id="a-8"></a>善现。<a id="a-9"></a>”</p>
  <p id="aA">“世尊，<a id="a-B"></a>为住颠倒证得无上正等菩提耶？<a id="a-C"></a>”</p>
  <p id="aD">“不也，<a id="a-E"></a>善现。<a id="a-F"></a>”</p>
  <p id="aG">“世尊，<a id="a-H"></a>若不住胜义证得无上正等菩提，<a id="a-I"></a>亦不住颠倒证得无上正等菩提者，<a id="a-J"></a>将无世尊不证得无上正等菩提耶？<a id="a-K"></a>”</p>
  <p id="aL">“不也，<a id="a-M"></a>善现。<a id="a-N"></a>我虽证得无上正等菩提，<a id="a-O"></a>然不住有为界，<a id="a-P"></a>亦不住无为界。<a id="a-Q"></a>善现，<a id="a-R"></a>如诸如来所变化者，<a id="a-S"></a>虽不住有为界，<a id="a-T"></a>亦不住无为界，<a id="a-U"></a>然有去来坐立等事。</p>
  <p id="aV">“善现，<a id="a-W"></a>是所化者，<a id="a-X"></a>若行布施波罗蜜多，<a id="a-Y"></a>亦行净戒、<a id="a-Z"></a>安忍、<a id="a-a"></a>精进、<a id="a-b"></a>静虑、<a id="a-c"></a>般若波罗蜜多。<a id="a-d"></a>是所化者，<a id="a-e"></a>若住内空，<a id="a-f"></a>亦住外空、<a id="a-g"></a>内外空、<a id="a-h"></a>空空、<a id="a-i"></a>大空、<a id="a-j"></a>胜义空、<a id="a-k"></a>有为空、<a id="a-l"></a>无为空、<a id="a-m"></a>毕竟空、<a id="a-n"></a>无际空、<a id="a-o"></a>散空、<a id="a-p"></a>无变异空、<a id="a-q"></a>本性空、<a id="a-r"></a>自相空、<a id="a-s"></a>共相空、<a id="a-t"></a>一切法空、<a id="a-u"></a>不可得空、<a id="a-v"></a>无性空、<a id="a-w"></a>自性空、<a id="a-x"></a>无性自性空。<a id="a-y"></a>是所化者，<a id="a-z"></a>若住真如，<a id="a-10"></a>亦住法界、<a id="a-11"></a>法性、<a id="a-12"></a>不虚妄性、<a id="a-13"></a>不变异性、<a id="a-14"></a>平等性、<a id="a-15"></a>离生性、<a id="a-16"></a>法定、<a id="a-17"></a>法住、<a id="a-18"></a>实际、<a id="a-19"></a>虚空界、<a id="a-1A"></a>不思议界。<a id="a-1B"></a>是所化者，<a id="a-1C"></a>若修四念住，<a id="a-1D"></a>亦修四正断、<a id="a-1E"></a>四神足、<a id="a-1F"></a>五根、<a id="a-1G"></a>五力、<a id="a-1H"></a>七等觉支、<a id="a-1I"></a>八圣道支。<a id="a-1J"></a>是所化者，<a id="a-1K"></a>若住苦圣谛，<a id="a-1L"></a>亦住集、<a id="a-1M"></a>灭、<a id="a-1N"></a>道圣谛。<a id="a-1O"></a>是所化者，<a id="a-1P"></a>若修四静虑，<a id="a-1Q"></a>亦修四无量、<a id="a-1R"></a>四无色定。<a id="a-1S"></a>是所化者，<a id="a-1T"></a>若修八解脱，<a id="a-1U"></a>亦修八胜处、<a id="a-1V"></a>九次第定、<a id="a-1W"></a>十遍处。<a id="a-1X"></a>是所化者，<a id="a-1Y"></a>若修一切三摩地门，<a id="a-1Z"></a>亦修一切陀罗尼门。<a id="a-1a"></a>是所化者，<a id="a-1b"></a>若修空解脱门，<a id="a-1c"></a>亦修无相、<a id="a-1d"></a>无愿解脱门。<a id="a-1e"></a>是所化者，<a id="a-1f"></a>若修五眼，<a id="a-1g"></a>亦修六神通。<a id="a-1h"></a>是所化者，<a id="a-1i"></a>若修佛十力，<a id="a-1j"></a>亦修四无所畏、<a id="a-1k"></a>四无礙解、<a id="a-1l"></a>大慈、<a id="a-1m"></a>大悲、<a id="a-1n"></a>大喜、<a id="a-1o"></a>大舍、<a id="a-1p"></a>十八佛不共法。<a id="a-1q"></a>是所化者，<a id="a-1r"></a>若修无忘失法，<a id="a-1s"></a>亦修恒住舍性。<a id="a-1t"></a>是所化者，<a id="a-1u"></a>若修一切智，<a id="a-1v"></a>亦修道相智、<a id="a-1w"></a>一切相智。<a id="a-1x"></a>是所化者，<a id="a-1y"></a>若证无上正等菩提，<a id="a-1z"></a>转妙法轮作诸佛事。<a id="a-20"></a>是所化者，<a id="a-21"></a>复转化作无量有情，<a id="a-22"></a>于中建立正性定等三聚差别。</p>
  <p id="a23">“善现，<a id="a-24"></a>于汝意云何？<a id="a-25"></a>是诸如来所变化者，<a id="a-26"></a>为实有去来乃至行住，<a id="a-27"></a>修证无上正等菩提，<a id="a-28"></a>转妙法轮作诸佛事，<a id="a-29"></a>安立三聚有差别不？<a id="a-2A"></a>”</p>
  <p id="a2B">善现白言：<a id="a-2C"></a>“不也，<a id="a-2D"></a>世尊。<a id="a-2E"></a>不也，<a id="a-2F"></a>善逝。<a id="a-2G"></a>”</p>
  <p id="a2H">佛言：<a id="a-2I"></a>“善现，<a id="a-2J"></a>如来亦尔，<a id="a-2K"></a>知一切法皆如变化，<a id="a-2L"></a>说一切法皆如变化，<a id="a-2M"></a>虽有所作而无真实，<a id="a-2N"></a>虽度有情而无所度，<a id="a-2O"></a>如所化者度化有情。<a id="a-2P"></a>如是，<a id="a-2Q"></a>善现，<a id="a-2R"></a>菩萨摩诃萨修行般若波罗蜜多，<a id="a-2S"></a>应知诸佛所变化者，<a id="a-2T"></a>虽有所为而无执著。<a id="a-2U"></a>”</p>
  <p id="a2V">具寿善现白佛言：<a id="a-2W"></a>“世尊，<a id="a-2X"></a>若一切法皆如变化，<a id="a-2Y"></a>如来亦尔，<a id="a-2Z"></a>佛与化人有何差别？<a id="a-2a"></a>”</p>
  <p id="a2b">佛言：<a id="a-2c"></a>“善现，<a id="a-2d"></a>佛与化人及一切法等无差别。<a id="a-2e"></a>何以故？<a id="a-2f"></a>善现，<a id="a-2g"></a>佛所作业，<a id="a-2h"></a>佛所化人亦能作故。<a id="a-2i"></a>”</p>
  <p id="a2j">善现白言：<a id="a-2k"></a>“设无有佛，<a id="a-2l"></a>佛所化人能作业不？<a id="a-2m"></a>”</p>
  <p id="a2n">佛言：<a id="a-2o"></a>“能作。<a id="a-2p"></a>”</p>
  <p id="a2q">善现白言：<a id="a-2r"></a>“其事云何？<a id="a-2s"></a>”</p>
  <p id="a2t">佛言：<a id="a-2u"></a>“善现，<a id="a-2v"></a>如过去世，<a id="a-2w"></a>有一如来、<a id="a-2x"></a>应、<a id="a-2y"></a>正等觉，<a id="a-2z"></a>名善寂慧，<a id="a-30"></a>自应度者皆已度讫，<a id="a-31"></a>时无菩萨堪受佛记，<a id="a-32"></a>遂化作一佛令住世间，<a id="a-33"></a>自入无余依大涅槃界。<a id="a-34"></a>时，<a id="a-35"></a>彼化佛于半劫中作诸佛事，<a id="a-36"></a>过半劫已，<a id="a-37"></a>授一菩萨摩诃萨记，<a id="a-38"></a>现入涅槃。<a id="a-39"></a>尔时，<a id="a-3A"></a>天、<a id="a-3B"></a>人、<a id="a-3C"></a>阿素洛等，<a id="a-3D"></a>皆谓彼佛今入涅槃，<a id="a-3E"></a>然化佛身实无起灭。<a id="a-3F"></a>如是，<a id="a-3G"></a>善现，<a id="a-3H"></a>菩萨摩诃萨修行般若波罗蜜多，<a id="a-3I"></a>应信诸法皆如变化。<a id="a-3J"></a>”</p>
  <p id="a3K">具寿善现白佛言：<a id="a-3L"></a>“世尊，<a id="a-3M"></a>若如来身与化无异，<a id="a-3N"></a>云何能作真净福田？<a id="a-3O"></a>若诸有情为解脱故，<a id="a-3P"></a>于如来所恭敬供养，<a id="a-3Q"></a>其福无尽，<a id="a-3R"></a>乃至最后入无余依般涅槃界；<a id="a-3S"></a>如是若有为解脱故供养化佛，<a id="a-3T"></a>所获福聚亦应无尽，<a id="a-3U"></a>乃至最后入无余依般涅槃界？<a id="a-3V"></a>”</p>
  <p id="a3W">佛言：<a id="a-3X"></a>“善现，<a id="a-3Y"></a>如如来身由法性故，<a id="a-3Z"></a>能与天、<a id="a-3a"></a>人、<a id="a-3b"></a>阿素洛等作净福田；<a id="a-3c"></a>化佛亦尔，<a id="a-3d"></a>由法性故，<a id="a-3e"></a>能与天、<a id="a-3f"></a>人、<a id="a-3g"></a>阿素洛等作净福田。<a id="a-3h"></a>如如来身受他供养，<a id="a-3i"></a>令彼施主穷生死际，<a id="a-3j"></a>其福无尽；<a id="a-3k"></a>如是化佛受他供养，<a id="a-3l"></a>亦令施主穷生死际，<a id="a-3m"></a>其福无尽。</p>
  <p id="a3n">“善现，<a id="a-3o"></a>且置供养如来及与化佛所获福聚，<a id="a-3p"></a>若善男子、<a id="a-3q"></a>善女人等，<a id="a-3r"></a>于如来所起慈敬心思惟忆念；<a id="a-3s"></a>是善男子、<a id="a-3t"></a>善女人等善根无尽，<a id="a-3u"></a>乃至最后作苦边际。<a id="a-3v"></a>善现，<a id="a-3w"></a>复置以慈敬心忆念如来所获福聚，<a id="a-3x"></a>若善男子、<a id="a-3y"></a>善女人等为供养佛，<a id="a-3z"></a>下至一华用散虚空；<a id="a-40"></a>是善男子、<a id="a-41"></a>善女人等善根无尽，<a id="a-42"></a>乃至最后作苦边际。<a id="a-43"></a>善现，<a id="a-44"></a>复置为供养佛下至一华用散虚空所获福聚，<a id="a-45"></a>若善男子、<a id="a-46"></a>善女人等下至一称南无佛陀；<a id="a-47"></a>是善男子、<a id="a-48"></a>善女人等善根无尽，<a id="a-49"></a>乃至最后作苦边际。<a id="a-4A"></a>如是，<a id="a-4B"></a>善现，<a id="a-4C"></a>于如来所恭敬供养，<a id="a-4D"></a>获如是等大功德利，<a id="a-4E"></a>其量难测。<a id="a-4F"></a>是故，<a id="a-4G"></a>善现当知，<a id="a-4H"></a>如来与化佛身等无差别，<a id="a-4I"></a>诸法法性为定量故。</p>
  <p id="a4J">“如是，<a id="a-4K"></a>善现，<a id="a-4L"></a>菩萨摩诃萨应以诸法法性而为定量，<a id="a-4M"></a>修行般若波罗蜜多，<a id="a-4N"></a>善巧方便入诸法法性已，<a id="a-4O"></a>而于诸法不坏法性，<a id="a-4P"></a>谓不分别：<a id="a-4Q"></a>此是般若波罗蜜多，<a id="a-4R"></a>此是般若波罗蜜多法性；<a id="a-4S"></a>此是静虑、<a id="a-4T"></a>精进、<a id="a-4U"></a>安忍、<a id="a-4V"></a>净戒、<a id="a-4W"></a>布施波罗蜜多，<a id="a-4X"></a>此是静虑乃至布施波罗蜜多法性。<a id="a-4Y"></a>此是内空，<a id="a-4Z"></a>此是内空法性；<a id="a-4a"></a>此是外空、<a id="a-4b"></a>内外空、<a id="a-4c"></a>空空、<a id="a-4d"></a>大空、<a id="a-4e"></a>胜义空、<a id="a-4f"></a>有为空、<a id="a-4g"></a>无为空、<a id="a-4h"></a>毕竟空、<a id="a-4i"></a>无际空、<a id="a-4j"></a>散空、<a id="a-4k"></a>无变异空、<a id="a-4l"></a>本性空、<a id="a-4m"></a>自相空、<a id="a-4n"></a>共相空、<a id="a-4o"></a>一切法空、<a id="a-4p"></a>不可得空、<a id="a-4q"></a>无性空、<a id="a-4r"></a>自性空、<a id="a-4s"></a>无性自性空，<a id="a-4t"></a>此是外空乃至无性自性空法性。<a id="a-4u"></a>此是真如，<a id="a-4v"></a>此是真如法性；<a id="a-4w"></a>此是法界、<a id="a-4x"></a>法性、<a id="a-4y"></a>不虚妄性、<a id="a-4z"></a>不变异性、<a id="a-50"></a>平等性、<a id="a-51"></a>离生性、<a id="a-52"></a>法定、<a id="a-53"></a>法住、<a id="a-54"></a>实际、<a id="a-55"></a>虚空界、<a id="a-56"></a>不思议界，<a id="a-57"></a>此是法界乃至不思议界法性。<a id="a-58"></a>此是四念住，<a id="a-59"></a>此是四念住法性；<a id="a-5A"></a>此是四正断、<a id="a-5B"></a>四神足、<a id="a-5C"></a>五根、<a id="a-5D"></a>五力、<a id="a-5E"></a>七等觉支、<a id="a-5F"></a>八圣道支，<a id="a-5G"></a>此是四正断乃至八圣道支法性。<a id="a-5H"></a>此是苦圣谛，<a id="a-5I"></a>此是苦圣谛法性；<a id="a-5J"></a>此是集、<a id="a-5K"></a>灭、<a id="a-5L"></a>道圣谛，<a id="a-5M"></a>此是集、<a id="a-5N"></a>灭、<a id="a-5O"></a>道圣谛法性。<a id="a-5P"></a>此是四静虑，<a id="a-5Q"></a>此是四静虑法性；<a id="a-5R"></a>此是四无量、<a id="a-5S"></a>四无色定，<a id="a-5T"></a>此是四无量、<a id="a-5U"></a>四无色定法性。<a id="a-5V"></a>此是八解脱，<a id="a-5W"></a>此是八解脱法性；<a id="a-5X"></a>此是八胜处、<a id="a-5Y"></a>九次第定、<a id="a-5Z"></a>十遍处，<a id="a-5a"></a>此是八胜处、<a id="a-5b"></a>九次第定、<a id="a-5c"></a>十遍处法性。<a id="a-5d"></a>此是一切三摩地门，<a id="a-5e"></a>此是一切三摩地门法性；<a id="a-5f"></a>此是一切陀罗尼门，<a id="a-5g"></a>此是一切陀罗尼门法性。<a id="a-5h"></a>此是空解脱门，<a id="a-5i"></a>此是空解脱门法性，<a id="a-5j"></a>此是无相、<a id="a-5k"></a>无愿解脱门，<a id="a-5l"></a>此是无相、<a id="a-5m"></a>无愿解脱门法性。<a id="a-5n"></a>此是五眼，<a id="a-5o"></a>此是五眼法性；<a id="a-5p"></a>此是六神通，<a id="a-5q"></a>此是六神通法性。<a id="a-5r"></a>此是佛十力，<a id="a-5s"></a>此是佛十力法性；<a id="a-5t"></a>此是四无所畏、<a id="a-5u"></a>四无礙解、<a id="a-5v"></a>大慈、<a id="a-5w"></a>大悲、<a id="a-5x"></a>大喜、<a id="a-5y"></a>大舍、<a id="a-5z"></a>十八佛不共法，<a id="a-60"></a>此是四无所畏乃至十八佛不共法法性。<a id="a-61"></a>此是无忘失法，<a id="a-62"></a>此是无忘失法法性；<a id="a-63"></a>此是恒住舍性，<a id="a-64"></a>此是恒住舍性法性。<a id="a-65"></a>此是一切智，<a id="a-66"></a>此是一切智法性；<a id="a-67"></a>此是道相智、<a id="a-68"></a>一切相智，<a id="a-69"></a>此是道相智、<a id="a-6A"></a>一切相智法性。<a id="a-6B"></a>此是预流果，<a id="a-6C"></a>此是预流果法性；<a id="a-6D"></a>此是一来、<a id="a-6E"></a>不还、<a id="a-6F"></a>阿罗汉果，<a id="a-6G"></a>此是一来、<a id="a-6H"></a>不还、<a id="a-6I"></a>阿罗汉果法性。<a id="a-6J"></a>此是独觉菩提，<a id="a-6K"></a>此是独觉菩提法性。<a id="a-6L"></a>此是一切菩萨摩诃萨行，<a id="a-6M"></a>此是一切菩萨摩诃萨行法性。<a id="a-6N"></a>此是诸佛无上正等菩提，<a id="a-6O"></a>此是诸佛无上正等菩提法性。</p>
  <p id="a6P">“善现，<a id="a-6Q"></a>菩萨摩诃萨修行般若波罗蜜多，<a id="a-6R"></a>不应如是分别诸法法性差别而坏法性。<a id="a-6S"></a>”</p>
  <p id="a6T">具寿善现白佛言：<a id="a-6U"></a>“世尊，<a id="a-6V"></a>若菩萨摩诃萨不应坏诸法法性，<a id="a-6W"></a>云何如来自坏诸法法性？<a id="a-6X"></a>谓佛常说：<a id="a-6Y"></a>此是色，<a id="a-6Z"></a>此是受、<a id="a-6a"></a>想、<a id="a-6b"></a>行、<a id="a-6c"></a>识；<a id="a-6d"></a>此是眼处，<a id="a-6e"></a>此是耳、<a id="a-6f"></a>鼻、<a id="a-6g"></a>舌、<a id="a-6h"></a>身、<a id="a-6i"></a>意处；<a id="a-6j"></a>此是色处，<a id="a-6k"></a>此是声、<a id="a-6l"></a>香、<a id="a-6m"></a>味、<a id="a-6n"></a>触、<a id="a-6o"></a>法处；<a id="a-6p"></a>此是眼界，<a id="a-6q"></a>此是耳、<a id="a-6r"></a>鼻、<a id="a-6s"></a>舌、<a id="a-6t"></a>身、<a id="a-6u"></a>意界；<a id="a-6v"></a>此是色界，<a id="a-6w"></a>此是声、<a id="a-6x"></a>香、<a id="a-6y"></a>味、<a id="a-6z"></a>触、<a id="a-70"></a>法界；<a id="a-71"></a>此是眼识界，<a id="a-72"></a>此是耳、<a id="a-73"></a>鼻、<a id="a-74"></a>舌、<a id="a-75"></a>身、<a id="a-76"></a>意识界；<a id="a-77"></a>此是眼触，<a id="a-78"></a>此是耳、<a id="a-79"></a>鼻、<a id="a-7A"></a>舌、<a id="a-7B"></a>身、<a id="a-7C"></a>意触；<a id="a-7D"></a>此是眼触为缘所生诸受，<a id="a-7E"></a>此是耳、<a id="a-7F"></a>鼻、<a id="a-7G"></a>舌、<a id="a-7H"></a>身、<a id="a-7I"></a>意触为缘所生诸受；<a id="a-7J"></a>此是地界，<a id="a-7K"></a>此是水、<a id="a-7L"></a>火、<a id="a-7M"></a>风、<a id="a-7N"></a>空、<a id="a-7O"></a>识界；<a id="a-7P"></a>此是无明，<a id="a-7Q"></a>此是行、<a id="a-7R"></a>识、<a id="a-7S"></a>名色、<a id="a-7T"></a>六处、<a id="a-7U"></a>触、<a id="a-7V"></a>受、<a id="a-7W"></a>爱、<a id="a-7X"></a>取、<a id="a-7Y"></a>有、<a id="a-7Z"></a>生、<a id="a-7a"></a>老死愁叹苦忧恼；<a id="a-7b"></a>此是内法，<a id="a-7c"></a>此是外法；<a id="a-7d"></a>此是善法，<a id="a-7e"></a>此是非善法；<a id="a-7f"></a>此是有漏法，<a id="a-7g"></a>此是无漏法；<a id="a-7h"></a>此是世间法，<a id="a-7i"></a>此是出世间法；<a id="a-7j"></a>此是共法，<a id="a-7k"></a>此是不共法；<a id="a-7l"></a>此是有诤法，<a id="a-7m"></a>此是无诤法；<a id="a-7n"></a>此是有为法，<a id="a-7o"></a>此是无为法。<a id="a-7p"></a>佛既曾说如是等法，<a id="a-7q"></a>将无自坏诸法法性？<a id="a-7r"></a>”</p>
  <p id="a7s">佛言：<a id="a-7t"></a>“善现，<a id="a-7u"></a>我不自坏诸法法性，<a id="a-7v"></a>但以名相方便假说诸法法性，<a id="a-7w"></a>令诸有情而得悟入诸法法性无差别理。<a id="a-7x"></a>是故，<a id="a-7y"></a>善现，<a id="a-7z"></a>我曾不坏诸法法性。<a id="a-80"></a>”</p>
  <p id="a81">具寿善现白佛言：<a id="a-82"></a>“世尊，<a id="a-83"></a>若佛但以名相宣说诸法法性，<a id="a-84"></a>令诸有情而得悟入，<a id="a-85"></a>云何佛于无名无相法，<a id="a-86"></a>以名相说令他悟入耶？<a id="a-87"></a>”</p>
  <p id="a88">佛言：<a id="a-89"></a>“善现，<a id="a-8A"></a>我随世俗假立名相方便，<a id="a-8B"></a>宣说诸法法性而无执著。<a id="a-8C"></a>善现，<a id="a-8D"></a>如诸愚夫闻说苦等，<a id="a-8E"></a>执著名相不知假说，<a id="a-8F"></a>非诸如来及佛弟子闻说苦等执著名相，<a id="a-8G"></a>然如实知随世俗说，<a id="a-8H"></a>无有真实诸法名相。<a id="a-8I"></a>善现，<a id="a-8J"></a>若诸圣者于名著名，<a id="a-8K"></a>于相著相，<a id="a-8L"></a>如是亦应于空著空，<a id="a-8M"></a>于无相著无相，<a id="a-8N"></a>于无愿著无愿，<a id="a-8O"></a>于真如著真如，<a id="a-8P"></a>于实际著实际，<a id="a-8Q"></a>于法界著法界，<a id="a-8R"></a>于无为著无为。<a id="a-8S"></a>善现，<a id="a-8T"></a>是一切法但有假名、<a id="a-8U"></a>但有假相而无真实，<a id="a-8V"></a>圣者于中亦不住著但假名相。<a id="a-8W"></a>如是，<a id="a-8X"></a>善现，<a id="a-8Y"></a>菩萨摩诃萨住一切法，<a id="a-8Z"></a>但假名相应行般若波罗蜜多，<a id="a-8a"></a>而于其中不应住著。<a id="a-8b"></a>”</p>
  <p id="a8c">具寿善现白佛言：<a id="a-8d"></a>“世尊，<a id="a-8e"></a>若一切法但有名相，<a id="a-8f"></a>菩萨摩诃萨为何事故发菩提心？<a id="a-8g"></a>既发心已，<a id="a-8h"></a>受诸勤苦行菩萨行，<a id="a-8i"></a>修行布施波罗蜜多，<a id="a-8j"></a>修行净戒、<a id="a-8k"></a>安忍、<a id="a-8l"></a>精进、<a id="a-8m"></a>静虑、<a id="a-8n"></a>般若波罗蜜多；<a id="a-8o"></a>安住内空，<a id="a-8p"></a>安住外空、<a id="a-8q"></a>内外空、<a id="a-8r"></a>空空、<a id="a-8s"></a>大空、<a id="a-8t"></a>胜义空、<a id="a-8u"></a>有为空、<a id="a-8v"></a>无为空、<a id="a-8w"></a>毕竟空、<a id="a-8x"></a>无际空、<a id="a-8y"></a>散空、<a id="a-8z"></a>无变异空、<a id="a-90"></a>本性空、<a id="a-91"></a>自相空、<a id="a-92"></a>共相空、<a id="a-93"></a>一切法空、<a id="a-94"></a>不可得空、<a id="a-95"></a>无性空、<a id="a-96"></a>自性空、<a id="a-97"></a>无性自性空；<a id="a-98"></a>安住真如，<a id="a-99"></a>安住法界、<a id="a-9A"></a>法性、<a id="a-9B"></a>不虚妄性、<a id="a-9C"></a>不变异性、<a id="a-9D"></a>平等性、<a id="a-9E"></a>离生性、<a id="a-9F"></a>法定、<a id="a-9G"></a>法住、<a id="a-9H"></a>实际、<a id="a-9I"></a>虚空界、<a id="a-9J"></a>不思议界；<a id="a-9K"></a>修行四念住，<a id="a-9L"></a>修行四正断、<a id="a-9M"></a>四神足、<a id="a-9N"></a>五根、<a id="a-9O"></a>五力、<a id="a-9P"></a>七等觉支、<a id="a-9Q"></a>八圣道支；<a id="a-9R"></a>安住苦圣谛，<a id="a-9S"></a>安住集、<a id="a-9T"></a>灭、<a id="a-9U"></a>道圣谛；<a id="a-9V"></a>修行四静虑，<a id="a-9W"></a>修行四无量、<a id="a-9X"></a>四无色定；<a id="a-9Y"></a>修行八解脱，<a id="a-9Z"></a>修行八胜处、<a id="a-9a"></a>九次第定、<a id="a-9b"></a>十遍处；<a id="a-9c"></a>修行一切三摩地门，<a id="a-9d"></a>修行一切陀罗尼门；<a id="a-9e"></a>修行空解脱门，<a id="a-9f"></a>修行无相、<a id="a-9g"></a>无愿解脱门；<a id="a-9h"></a>修行五眼，<a id="a-9i"></a>修行六神通；<a id="a-9j"></a>修行佛十力，<a id="a-9k"></a>修行四无所畏、<a id="a-9l"></a>四无礙解、<a id="a-9m"></a>大慈、<a id="a-9n"></a>大悲、<a id="a-9o"></a>大喜、<a id="a-9p"></a>大舍、<a id="a-9q"></a>十八佛不共法；<a id="a-9r"></a>修行无忘失法，<a id="a-9s"></a>修行恒住舍性；<a id="a-9t"></a>修行一切智，<a id="a-9u"></a>修行道相智、<a id="a-9v"></a>一切相智，<a id="a-9w"></a>皆令圆满？<a id="a-9x"></a>”</p>
  <p id="a9y">佛言：<a id="a-9z"></a>“善现，<a id="a-A0"></a>如汝所说‘若一切法但有名相，<a id="a-A1"></a>菩萨摩诃萨为何事故发菩提心行菩萨行？<a id="a-A2"></a>’者。<a id="a-A3"></a>善现，<a id="a-A4"></a>以一切法但有名相，<a id="a-A5"></a>如是名相但假施设，<a id="a-A6"></a>名相性空；<a id="a-A7"></a>诸有情类颠倒执著，<a id="a-A8"></a>流转生死不得解脱。<a id="a-A9"></a>是故菩萨摩诃萨发菩提心行菩萨行，<a id="a-AA"></a>渐次证得一切相智转正法轮，<a id="a-AB"></a>以三乘法度脱有情令出生死，<a id="a-AC"></a>入无余依般涅槃界；<a id="a-AD"></a>而诸名相无生、<a id="a-AE"></a>无灭，<a id="a-AF"></a>亦无住、<a id="a-AG"></a>异施设可得。<a id="a-AH"></a>”</p>
  <p id="aAI">尔时，<a id="a-AJ"></a>具寿善现白佛言：<a id="a-AK"></a>“世尊，<a id="a-AL"></a>佛说一切相智为一切相智耶？<a id="a-AM"></a>”</p>
  <p id="aAN">佛言：<a id="a-AO"></a>“善现，<a id="a-AP"></a>我说一切相智为一切相智。<a id="a-AQ"></a>”</p>
  <p id="aAR">具寿善现复白佛言：<a id="a-AS"></a>“世尊，<a id="a-AT"></a>如来常说一切智、<a id="a-AU"></a>道相智、<a id="a-AV"></a>一切相智。<a id="a-AW"></a>如是三智，<a id="a-AX"></a>其相云何？<a id="a-AY"></a>有何差别？<a id="a-AZ"></a>”</p>
  <p id="aAa">佛言：<a id="a-Ab"></a>“善现，<a id="a-Ac"></a>一切智者，<a id="a-Ad"></a>是共声闻及独觉智。<a id="a-Ae"></a>道相智者，<a id="a-Af"></a>是共菩萨摩诃萨智。<a id="a-Ag"></a>一切相智者，<a id="a-Ah"></a>是诸如来、<a id="a-Ai"></a>应、<a id="a-Aj"></a>正等觉不共妙智。<a id="a-Ak"></a>”</p>
  <p id="aAl">具寿善现复白佛言：<a id="a-Am"></a>“世尊，<a id="a-An"></a>何缘一切智是共声闻及独觉智？<a id="a-Ao"></a>”</p>
  <p id="aAp">佛言：<a id="a-Aq"></a>“善现，<a id="a-Ar"></a>一切智者，<a id="a-As"></a>谓五蕴、<a id="a-At"></a>十二处、<a id="a-Au"></a>十八界等，<a id="a-Av"></a>声闻、<a id="a-Aw"></a>独觉亦能了知，<a id="a-Ax"></a>而不能知一切道相及一切法、<a id="a-Ay"></a>一切种相。<a id="a-Az"></a>”</p>
  <p id="aB0">具寿善现复白佛言：<a id="a-B1"></a>“世尊，<a id="a-B2"></a>何缘道相智是共菩萨摩诃萨智？<a id="a-B3"></a>”</p>
  <p id="aB4">佛言：<a id="a-B5"></a>“善现，<a id="a-B6"></a>诸菩萨摩诃萨应学遍知一切道相，<a id="a-B7"></a>谓声闻道相、<a id="a-B8"></a>独觉道相、<a id="a-B9"></a>菩萨道相、<a id="a-BA"></a>如来道相。<a id="a-BB"></a>诸菩萨摩诃萨于此诸道，<a id="a-BC"></a>常应修学令速圆满。<a id="a-BD"></a>虽令此道作所应作，<a id="a-BE"></a>而不令其证于实际。<a id="a-BF"></a>”</p>
  <p id="aBG">具寿善现复白佛言：<a id="a-BH"></a>“世尊，<a id="a-BI"></a>菩萨摩诃萨修如来道得圆满已，<a id="a-BJ"></a>岂于实际不作证耶？<a id="a-BK"></a>”</p>
  <p id="aBL">佛言：<a id="a-BM"></a>“善现，<a id="a-BN"></a>诸菩萨摩诃萨，<a id="a-BO"></a>若未圆满严净佛土、<a id="a-BP"></a>成熟有情、<a id="a-BQ"></a>修诸大愿，<a id="a-BR"></a>犹于实际未应作证；<a id="a-BS"></a>若已圆满严净佛土、<a id="a-BT"></a>成熟有情、<a id="a-BU"></a>修诸大愿，<a id="a-BV"></a>于其实际乃应作证。<a id="a-BW"></a>”</p>
  <p id="aBX">“世尊，<a id="a-BY"></a>菩萨摩诃萨为住于道，<a id="a-BZ"></a>证实际耶？<a id="a-Ba"></a>”</p>
  <p id="aBb">“不也，<a id="a-Bc"></a>善现。<a id="a-Bd"></a>”</p>
  <p id="aBe">“世尊，<a id="a-Bf"></a>菩萨摩诃萨为住非道，<a id="a-Bg"></a>证实际耶？<a id="a-Bh"></a>”</p>
  <p id="aBi">“不也，<a id="a-Bj"></a>善现。<a id="a-Bk"></a>”</p>
  <p id="aBl">“世尊，<a id="a-Bm"></a>菩萨摩诃萨为住道非道，<a id="a-Bn"></a>证实际耶？<a id="a-Bo"></a>”</p>
  <p id="aBp">“不也，<a id="a-Bq"></a>善现。<a id="a-Br"></a>”</p>
  <p id="aBs">“世尊，<a id="a-Bt"></a>菩萨摩诃萨为住非道非非道，<a id="a-Bu"></a>证实际耶？<a id="a-Bv"></a>”</p>
  <p id="aBw">“不也，<a id="a-Bx"></a>善现。<a id="a-By"></a>”</p>
  <p id="aBz">具寿善现白佛言：<a id="a-C0"></a>“世尊，<a id="a-C1"></a>若尔，<a id="a-C2"></a>菩萨摩诃萨为何所住而证实际？<a id="a-C3"></a>”</p>
  <p id="aC4">佛告善现：<a id="a-C5"></a>“于意云何？<a id="a-C6"></a>汝为住道，<a id="a-C7"></a>得尽诸漏，<a id="a-C8"></a>心解脱耶？<a id="a-C9"></a>”</p>
  <p id="aCA">“不也，<a id="a-CB"></a>世尊。<a id="a-CC"></a>”</p>
  <p id="aCD">“善现，<a id="a-CE"></a>汝为住非道，<a id="a-CF"></a>得尽诸漏，<a id="a-CG"></a>心解脱耶？<a id="a-CH"></a>”</p>
  <p id="aCI">“不也，<a id="a-CJ"></a>世尊。<a id="a-CK"></a>”</p>
  <p id="aCL">“善现，<a id="a-CM"></a>汝为住道非道，<a id="a-CN"></a>得尽诸漏，<a id="a-CO"></a>心解脱耶？<a id="a-CP"></a>”</p>
  <p id="aCQ">“不也，<a id="a-CR"></a>世尊。<a id="a-CS"></a>”</p>
  <p id="aCT">“善现，<a id="a-CU"></a>汝为住非道非非道，<a id="a-CV"></a>得尽诸漏，<a id="a-CW"></a>心解脱耶？<a id="a-CX"></a>”</p>
  <p id="aCY">“不也，<a id="a-CZ"></a>世尊。<a id="a-Ca"></a>非我有住，<a id="a-Cb"></a>得尽诸漏，<a id="a-Cc"></a>心永解脱；<a id="a-Cd"></a>然我尽漏，<a id="a-Ce"></a>心得解脱，<a id="a-Cf"></a>都无所住。<a id="a-Cg"></a>”</p>
  <p id="aCh">佛言：<a id="a-Ci"></a>“善现，<a id="a-Cj"></a>菩萨摩诃萨亦复如是，<a id="a-Ck"></a>修行般若波罗蜜多，<a id="a-Cl"></a>都无所住而证实际。<a id="a-Cm"></a>”</p>
  <p id="aCn">具寿善现复白佛言：<a id="a-Co"></a>“世尊，<a id="a-Cp"></a>何缘一切相智名一切相智耶？<a id="a-Cq"></a>”</p>
  <p id="aCr">佛言：<a id="a-Cs"></a>“善现，<a id="a-Ct"></a>知一切法皆同一相，<a id="a-Cu"></a>谓寂灭相，<a id="a-Cv"></a>是故名为一切相智。<a id="a-Cw"></a>复次，<a id="a-Cx"></a>善现，<a id="a-Cy"></a>诸行、<a id="a-Cz"></a>状、<a id="a-D0"></a>相能表诸法，<a id="a-D1"></a>如来如实能遍觉知，<a id="a-D2"></a>是故说名一切相智。<a id="a-D3"></a>”</p>
  <p id="aD4">具寿善现白佛言：<a id="a-D5"></a>“世尊，<a id="a-D6"></a>若一切智、<a id="a-D7"></a>若道相智、<a id="a-D8"></a>若一切相智，<a id="a-D9"></a>如是三智诸烦恼断有差别不？<a id="a-DA"></a>有有余断、<a id="a-DB"></a>无余断不？<a id="a-DC"></a>”</p>
  <p id="aDD">佛言：<a id="a-DE"></a>“善现，<a id="a-DF"></a>非诸烦恼断有差别，<a id="a-DG"></a>然诸如来、<a id="a-DH"></a>应、<a id="a-DI"></a>正等觉一切烦恼习气相续皆已永断，<a id="a-DJ"></a>声闻、<a id="a-DK"></a>独觉习气相续犹未永断。<a id="a-DL"></a>”</p>
  <p id="aDM">“世尊，<a id="a-DN"></a>诸烦恼断得无为不？<a id="a-DO"></a>”</p>
  <p id="aDP">“如是，<a id="a-DQ"></a>善现。<a id="a-DR"></a>”</p>
  <p id="aDS">“世尊，<a id="a-DT"></a>声闻、<a id="a-DU"></a>独觉不得无为，<a id="a-DV"></a>烦恼断不？<a id="a-DW"></a>”</p>
  <p id="aDX">“不也，<a id="a-DY"></a>善现。<a id="a-DZ"></a>”</p>
  <p id="aDa">“世尊，<a id="a-Db"></a>无为法中有差别不？<a id="a-Dc"></a>”</p>
  <p id="aDd">“不也，<a id="a-De"></a>善现。<a id="a-Df"></a>”</p>
  <p id="aDg">“世尊，<a id="a-Dh"></a>若无为法无差别者，<a id="a-Di"></a>佛何故说一切如来、<a id="a-Dj"></a>应、<a id="a-Dk"></a>正等觉习气相续皆已永断，<a id="a-Dl"></a>声闻、<a id="a-Dm"></a>独觉习气相续犹未永断？<a id="a-Dn"></a>”</p>
  <p id="aDo">“善现，<a id="a-Dp"></a>习气相续实非烦恼，<a id="a-Dq"></a>然诸声闻及诸独觉烦恼已断，<a id="a-Dr"></a>犹有少分似贪瞋痴身、<a id="a-Ds"></a>语、<a id="a-Dt"></a>意转，<a id="a-Du"></a>即说此为习气相续。<a id="a-Dv"></a>此在愚夫异生相续能引无义，<a id="a-Dw"></a>非在声闻、<a id="a-Dx"></a>独觉相续能引无义。<a id="a-Dy"></a>如是一切习气相续，<a id="a-Dz"></a>诸佛永无。<a id="a-E0"></a>”</p>
  <p id="aE1">尔时，<a id="a-E2"></a>具寿善现白佛言：<a id="a-E3"></a>“世尊，<a id="a-E4"></a>道与涅槃俱无自性，<a id="a-E5"></a>佛何故说此是预流、<a id="a-E6"></a>此是一来、<a id="a-E7"></a>此是不还、<a id="a-E8"></a>此是阿罗汉、<a id="a-E9"></a>此是独觉、<a id="a-EA"></a>此是菩萨摩诃萨、<a id="a-EB"></a>此是如来应正等觉？<a id="a-EC"></a>”</p>
  <p id="aED">佛言：<a id="a-EE"></a>“善现，<a id="a-EF"></a>若预流、<a id="a-EG"></a>若一来、<a id="a-EH"></a>若不还、<a id="a-EI"></a>若阿罗汉、<a id="a-EJ"></a>若独觉、<a id="a-EK"></a>若菩萨摩诃萨、<a id="a-EL"></a>若诸如来应正等觉，<a id="a-EM"></a>如是一切无为所显。<a id="a-EN"></a>”</p>
  <p id="aEO">“世尊，<a id="a-EP"></a>无为法中，<a id="a-EQ"></a>实有预流乃至如来、<a id="a-ER"></a>应、<a id="a-ES"></a>正等觉差别义不？<a id="a-ET"></a>”</p>
  <p id="aEU">“不也，<a id="a-EV"></a>善现。<a id="a-EW"></a>”</p>
  <p id="aEX">“世尊，<a id="a-EY"></a>若尔，<a id="a-EZ"></a>何故佛说预流乃至如来、<a id="a-Ea"></a>应、<a id="a-Eb"></a>正等觉一切皆是无为所显？<a id="a-Ec"></a>”</p>
  <p id="aEd">“善现，<a id="a-Ee"></a>我依世俗言说显示，<a id="a-Ef"></a>不依胜义，<a id="a-Eg"></a>非胜义中可有显示。<a id="a-Eh"></a>何以故？<a id="a-Ei"></a>善现，<a id="a-Ej"></a>非胜义中有语言路、<a id="a-Ek"></a>或分别慧，<a id="a-El"></a>或复二种，<a id="a-Em"></a>然彼彼边断，<a id="a-En"></a>立彼彼后际。<a id="a-Eo"></a>”</p>
  <p id="aEp">具寿善现白佛言：<a id="a-Eq"></a>“世尊，<a id="a-Er"></a>既一切法自相皆空，<a id="a-Es"></a>前际尚无，<a id="a-Et"></a>况有后际？<a id="a-Eu"></a>如何可立有后际耶？<a id="a-Ev"></a>”</p>
  <p id="aEw">佛言：<a id="a-Ex"></a>“善现，<a id="a-Ey"></a>如是，<a id="a-Ez"></a>如是，<a id="a-F0"></a>如汝所说，<a id="a-F1"></a>诸所有法自相皆空，<a id="a-F2"></a>前际尚无，<a id="a-F3"></a>况有后际？<a id="a-F4"></a>立后际有，<a id="a-F5"></a>定无是处。<a id="a-F6"></a>然诸有情不能解了诸所有法自相皆空，<a id="a-F7"></a>为饶益彼方便为说：<a id="a-F8"></a>‘此是前际，<a id="a-F9"></a>此是后际。<a id="a-FA"></a>’然一切法自相空中，<a id="a-FB"></a>前际、<a id="a-FC"></a>后际俱不可得。<a id="a-FD"></a>如是，<a id="a-FE"></a>善现，<a id="a-FF"></a>菩萨摩诃萨达一切法自相空已，<a id="a-FG"></a>应行般若波罗蜜多。<a id="a-FH"></a>善现，<a id="a-FI"></a>若菩萨摩诃萨达一切法自相皆空，<a id="a-FJ"></a>修行般若波罗蜜多，<a id="a-FK"></a>于诸法中无所执著，<a id="a-FL"></a>谓不执著内法、<a id="a-FM"></a>外法、<a id="a-FN"></a>善法、<a id="a-FO"></a>非善法、<a id="a-FP"></a>世间法、<a id="a-FQ"></a>出世间法、<a id="a-FR"></a>有漏法、<a id="a-FS"></a>无漏法、<a id="a-FT"></a>有为法、<a id="a-FU"></a>无为法、<a id="a-FV"></a>若声闻法、<a id="a-FW"></a>若独觉法、<a id="a-FX"></a>若菩萨法、<a id="a-FY"></a>若如来法，<a id="a-FZ"></a>如是一切皆不执著。<a id="a-Fa"></a>”</p>
  <p id="aFb">具寿善现白佛言：<a id="a-Fc"></a>“世尊，<a id="a-Fd"></a>如来常说般若波罗蜜多，<a id="a-Fe"></a>般若波罗蜜多以何义故名为般若波罗蜜多？<a id="a-Ff"></a>”</p>
  <p id="aFg">佛言：<a id="a-Fh"></a>“善现，<a id="a-Fi"></a>如是般若波罗蜜多到一切法究竟彼岸故，<a id="a-Fj"></a>名般若波罗蜜多。<a id="a-Fk"></a>复次，<a id="a-Fl"></a>善现，<a id="a-Fm"></a>由此般若波罗蜜多，<a id="a-Fn"></a>一切声闻、<a id="a-Fo"></a>独觉、<a id="a-Fp"></a>菩萨及诸如来应、<a id="a-Fq"></a>正、<a id="a-Fr"></a>等觉能到彼岸故，<a id="a-Fs"></a>名般若波罗蜜多。<a id="a-Ft"></a>复次，<a id="a-Fu"></a>善现，<a id="a-Fv"></a>一切如来、<a id="a-Fw"></a>应、<a id="a-Fx"></a>正等觉及诸菩萨摩诃萨众，<a id="a-Fy"></a>用是般若波罗蜜多，<a id="a-Fz"></a>依胜义理分析诸法，<a id="a-G0"></a>如析诸色至极微量，<a id="a-G1"></a>犹不见有少实可得故，<a id="a-G2"></a>名般若波罗蜜多。<a id="a-G3"></a>复次，<a id="a-G4"></a>善现，<a id="a-G5"></a>于此般若波罗蜜多包含真如、<a id="a-G6"></a>实际、<a id="a-G7"></a>法界故，<a id="a-G8"></a>名般若波罗蜜多。</p>
  <p id="aG9">“复次，<a id="a-GA"></a>善现，<a id="a-GB"></a>非此般若波罗蜜多有少分法若合若散、<a id="a-GC"></a>若有色若无色、<a id="a-GD"></a>若有见若无见、<a id="a-GE"></a>若有对若无对、<a id="a-GF"></a>若有漏若无漏、<a id="a-GG"></a>若有为若无为。<a id="a-GH"></a>所以者何？<a id="a-GI"></a>善现，<a id="a-GJ"></a>如是般若波罗蜜多无色、<a id="a-GK"></a>无见、<a id="a-GL"></a>无对、<a id="a-GM"></a>一相，<a id="a-GN"></a>所谓无相故，<a id="a-GO"></a>名般若波罗蜜多。</p>
  <p id="aGP">“复次，<a id="a-GQ"></a>善现，<a id="a-GR"></a>如是般若波罗蜜多能生一切殊胜善法，<a id="a-GS"></a>能发一切智慧辩才，<a id="a-GT"></a>能引一切世、<a id="a-GU"></a>出世乐故，<a id="a-GV"></a>名般若波罗蜜多。</p>
  <p id="aGW">“复次，<a id="a-GX"></a>善现，<a id="a-GY"></a>如是般若波罗蜜多甚深坚实，<a id="a-GZ"></a>不可动坏。<a id="a-Ga"></a>若菩萨摩诃萨行是般若波罗蜜多，<a id="a-Gb"></a>一切恶魔及彼眷属、<a id="a-Gc"></a>声闻、<a id="a-Gd"></a>独觉、<a id="a-Ge"></a>外道、<a id="a-Gf"></a>梵志、<a id="a-Gg"></a>恶友、<a id="a-Gh"></a>怨雠皆不能坏。<a id="a-Gi"></a>何以故？<a id="a-Gj"></a>善现，<a id="a-Gk"></a>由此般若波罗蜜多辩一切法自相皆空，<a id="a-Gl"></a>诸恶魔等皆不可得故，<a id="a-Gm"></a>名般若波罗蜜多。<a id="a-Gn"></a>善现，<a id="a-Go"></a>诸菩萨摩诃萨应如实行如是般若波罗蜜多甚深义趣。</p>
  <p id="aGp">“复次，<a id="a-Gq"></a>善现，<a id="a-Gr"></a>若菩萨摩诃萨欲行般若波罗蜜多甚深义趣，<a id="a-Gs"></a>应行无常义、<a id="a-Gt"></a>苦义、<a id="a-Gu"></a>空义、<a id="a-Gv"></a>无我义，<a id="a-Gw"></a>应行苦智义、<a id="a-Gx"></a>集智义、<a id="a-Gy"></a>灭智义、<a id="a-Gz"></a>道智义，<a id="a-H0"></a>应行法智义、<a id="a-H1"></a>类智义、<a id="a-H2"></a>世俗智义、<a id="a-H3"></a>他心智义，<a id="a-H4"></a>应行尽智义、<a id="a-H5"></a>无生智义、<a id="a-H6"></a>如说智义。<a id="a-H7"></a>善现，<a id="a-H8"></a>诸菩萨摩诃萨为行般若波罗蜜多甚深义趣，<a id="a-H9"></a>应行般若波罗蜜多。<a id="a-HA"></a>”</p>
  <p id="aHB">具寿善现白佛言：<a id="a-HC"></a>“世尊，<a id="a-HD"></a>此甚深般若波罗蜜多中义与非义俱不可得，<a id="a-HE"></a>云何菩萨摩诃萨为行般若波罗蜜多甚深义趣，<a id="a-HF"></a>应行般若波罗蜜多？<a id="a-HG"></a>”</p>
  <p id="aHH">佛言：<a id="a-HI"></a>“善现，<a id="a-HJ"></a>菩萨摩诃萨为行般若波罗蜜多甚深义趣，<a id="a-HK"></a>应作是念：<a id="a-HL"></a>‘我不应行贪欲义非义，<a id="a-HM"></a>我不应行瞋恚义非义，<a id="a-HN"></a>我不应行愚痴义非义，<a id="a-HO"></a>我不应行邪见义非义，<a id="a-HP"></a>我不应行邪定义非义，<a id="a-HQ"></a>我不应行诸恶见趣义非义。<a id="a-HR"></a>’所以者何？<a id="a-HS"></a>善现，<a id="a-HT"></a>贪欲、<a id="a-HU"></a>瞋恚、<a id="a-HV"></a>愚痴、<a id="a-HW"></a>邪见、<a id="a-HX"></a>邪定、<a id="a-HY"></a>见趣、<a id="a-HZ"></a>真如、<a id="a-Ha"></a>实际，<a id="a-Hb"></a>不与诸法为义非义。</p>
  <p id="aHc">“复次，<a id="a-Hd"></a>善现，<a id="a-He"></a>菩萨摩诃萨为行般若波罗蜜多甚深义趣，<a id="a-Hf"></a>应作是念：<a id="a-Hg"></a>‘我不应行色义非义，<a id="a-Hh"></a>我不应行受、<a id="a-Hi"></a>想、<a id="a-Hj"></a>行、<a id="a-Hk"></a>识义非义；<a id="a-Hl"></a>我不应行眼处义非义，<a id="a-Hm"></a>我不应行耳、<a id="a-Hn"></a>鼻、<a id="a-Ho"></a>舌、<a id="a-Hp"></a>身、<a id="a-Hq"></a>意处义非义；<a id="a-Hr"></a>我不应行色处义非义，<a id="a-Hs"></a>我不应行声、<a id="a-Ht"></a>香、<a id="a-Hu"></a>味、<a id="a-Hv"></a>触、<a id="a-Hw"></a>法处义非义；<a id="a-Hx"></a>我不应行眼界义非义，<a id="a-Hy"></a>我不应行耳、<a id="a-Hz"></a>鼻、<a id="a-I0"></a>舌、<a id="a-I1"></a>身、<a id="a-I2"></a>意界义非义；<a id="a-I3"></a>我不应行色界义非义，<a id="a-I4"></a>我不应行声、<a id="a-I5"></a>香、<a id="a-I6"></a>味、<a id="a-I7"></a>触、<a id="a-I8"></a>法界义非义；<a id="a-I9"></a>我不应行眼识界义非义，<a id="a-IA"></a>我不应行耳、<a id="a-IB"></a>鼻、<a id="a-IC"></a>舌、<a id="a-ID"></a>身、<a id="a-IE"></a>意识界义非义；<a id="a-IF"></a>我不应行眼触义非义，<a id="a-IG"></a>我不应行耳、<a id="a-IH"></a>鼻、<a id="a-II"></a>舌、<a id="a-IJ"></a>身、<a id="a-IK"></a>意触义非义；<a id="a-IL"></a>我不应行眼触为缘所生诸受义非义，<a id="a-IM"></a>我不应行耳、<a id="a-IN"></a>鼻、<a id="a-IO"></a>舌、<a id="a-IP"></a>身意触为缘所生诸受义非义；<a id="a-IQ"></a>我不应行地界义非义，<a id="a-IR"></a>我不应行水、<a id="a-IS"></a>火、<a id="a-IT"></a>风、<a id="a-IU"></a>空、<a id="a-IV"></a>识界义非义；<a id="a-IW"></a>我不应行无明义非义，<a id="a-IX"></a>我不应行行、<a id="a-IY"></a>识、<a id="a-IZ"></a>名色、<a id="a-Ia"></a>六处、<a id="a-Ib"></a>触、<a id="a-Ic"></a>受、<a id="a-Id"></a>爱、<a id="a-Ie"></a>取、<a id="a-If"></a>有、<a id="a-Ig"></a>生、<a id="a-Ih"></a>老死愁叹苦忧恼义非义；<a id="a-Ii"></a>我不应行布施波罗蜜多义非义，<a id="a-Ij"></a>我不应行净戒、<a id="a-Ik"></a>安忍、<a id="a-Il"></a>精进、<a id="a-Im"></a>静虑、<a id="a-In"></a>般若波罗蜜多义非义；<a id="a-Io"></a>我不应行内空义非义，<a id="a-Ip"></a>我不应行外空、<a id="a-Iq"></a>内外空、<a id="a-Ir"></a>空空、<a id="a-Is"></a>大空、<a id="a-It"></a>胜义空、<a id="a-Iu"></a>有为空、<a id="a-Iv"></a>无为空、<a id="a-Iw"></a>毕竟空、<a id="a-Ix"></a>无际空、<a id="a-Iy"></a>散空、<a id="a-Iz"></a>无变异空、<a id="a-J0"></a>本性空、<a id="a-J1"></a>自相空、<a id="a-J2"></a>共相空、<a id="a-J3"></a>一切法空、<a id="a-J4"></a>不可得空、<a id="a-J5"></a>无性空、<a id="a-J6"></a>自性空、<a id="a-J7"></a>无性自性空义非义；<a id="a-J8"></a>我不应行真如义非义，<a id="a-J9"></a>我不应行法界、<a id="a-JA"></a>法性、<a id="a-JB"></a>不虚妄性、<a id="a-JC"></a>不变异性、<a id="a-JD"></a>平等性、<a id="a-JE"></a>离生性、<a id="a-JF"></a>法定、<a id="a-JG"></a>法住、<a id="a-JH"></a>实际、<a id="a-JI"></a>虚空界、<a id="a-JJ"></a>不思议界义非义；<a id="a-JK"></a>我不应行四念住义非义；<a id="a-JL"></a>我不应行四正断、<a id="a-JM"></a>四神足、<a id="a-JN"></a>五根、<a id="a-JO"></a>五力、<a id="a-JP"></a>七等觉支、<a id="a-JQ"></a>八圣道支义非义；<a id="a-JR"></a>我不应行苦圣谛义非义，<a id="a-JS"></a>我不应行集、<a id="a-JT"></a>灭、<a id="a-JU"></a>道圣谛义非义；<a id="a-JV"></a>我不应行四静虑义非义，<a id="a-JW"></a>我不应行四无量、<a id="a-JX"></a>四无色定义非义；<a id="a-JY"></a>我不应行八解脱义非义，<a id="a-JZ"></a>我不应行八胜处、<a id="a-Ja"></a>九次第定、<a id="a-Jb"></a>十遍处义非义；<a id="a-Jc"></a>我不应行一切三摩地门义非义，<a id="a-Jd"></a>我不应行一切陀罗尼门义非义；<a id="a-Je"></a>我不应行空解脱门义非义，<a id="a-Jf"></a>我不应行无相、<a id="a-Jg"></a>无愿解脱门义非义；<a id="a-Jh"></a>我不应行五眼义非义，<a id="a-Ji"></a>我不应行六神通义非义；<a id="a-Jj"></a>我不应行佛十力义非义，<a id="a-Jk"></a>我不应行四无所畏、<a id="a-Jl"></a>四无礙解、<a id="a-Jm"></a>大慈、<a id="a-Jn"></a>大悲、<a id="a-Jo"></a>大喜、<a id="a-Jp"></a>大舍、<a id="a-Jq"></a>十八佛不共法义非义；<a id="a-Jr"></a>我不应行无忘失法义非义，<a id="a-Js"></a>我不应行恒住舍性义非义；<a id="a-Jt"></a>我不应行一切智义非义，<a id="a-Ju"></a>我不应行道相智、<a id="a-Jv"></a>一切相智义非义；<a id="a-Jw"></a>我不应行预流果义非义，<a id="a-Jx"></a>我不应行一来、<a id="a-Jy"></a>不还、<a id="a-Jz"></a>阿罗汉果义非义；<a id="a-K0"></a>我不应行独觉菩提义非义；<a id="a-K1"></a>我不应行一切菩萨摩诃萨行义非义；<a id="a-K2"></a>我不应行诸佛无上正等菩提义非义。<a id="a-K3"></a>’</p>
  <p id="aK4">“所以者何？<a id="a-K5"></a>善现，<a id="a-K6"></a>如来得无上正等菩提时，<a id="a-K7"></a>不见有法能与少法为义非义。<a id="a-K8"></a>善现，<a id="a-K9"></a>如来出世若不出世，<a id="a-KA"></a>诸法法性、<a id="a-KB"></a>法住、<a id="a-KC"></a>法定、<a id="a-KD"></a>法尔常住，<a id="a-KE"></a>无法于法为义非义。<a id="a-KF"></a>如是，<a id="a-KG"></a>善现，<a id="a-KH"></a>菩萨摩诃萨应离义非义，<a id="a-KI"></a>常行般若波罗蜜多甚深义趣。<a id="a-KJ"></a>”</p>
  <p id="aKK">具寿善现白佛言：<a id="a-KL"></a>“世尊，<a id="a-KM"></a>何故般若波罗蜜多不与诸法为义非义？<a id="a-KN"></a>”</p>
  <p id="aKO">佛言：<a id="a-KP"></a>“善现，<a id="a-KQ"></a>甚深般若波罗蜜多于有为法及无为法俱无所作，<a id="a-KR"></a>非恩非怨，<a id="a-KS"></a>无益无损，<a id="a-KT"></a>是故般若波罗蜜多不与诸法为义非义。<a id="a-KU"></a>”</p>
  <p id="aKV">具寿善现复白佛言：<a id="a-KW"></a>“世尊，<a id="a-KX"></a>岂不诸佛及佛弟子、<a id="a-KY"></a>一切贤圣皆以无为为第一义？<a id="a-KZ"></a>”</p>
  <p id="aKa">佛言：<a id="a-Kb"></a>“善现，<a id="a-Kc"></a>如是，<a id="a-Kd"></a>如是，<a id="a-Ke"></a>如汝所说，<a id="a-Kf"></a>佛及弟子、<a id="a-Kg"></a>一切贤圣皆以无为法为第一义，<a id="a-Kh"></a>然无为法不与诸法为益为损。<a id="a-Ki"></a>善现，<a id="a-Kj"></a>譬如虚空、<a id="a-Kk"></a>真如不与诸法为益为损，<a id="a-Kl"></a>菩萨摩诃萨甚深般若波罗蜜多亦复如是，<a id="a-Km"></a>不与诸法为益为损，<a id="a-Kn"></a>是故般若波罗蜜多不与诸法为义非义。<a id="a-Ko"></a>”</p>
  <p id="aKp">具寿善现白佛言：<a id="a-Kq"></a>“世尊，<a id="a-Kr"></a>菩萨摩诃萨岂不要学甚深无为般若波罗蜜多，<a id="a-Ks"></a>乃能证得一切智智？<a id="a-Kt"></a>”</p>
  <p id="aKu">佛言：<a id="a-Kv"></a>“善现，<a id="a-Kw"></a>如是，<a id="a-Kx"></a>如是，<a id="a-Ky"></a>如汝所说，<a id="a-Kz"></a>菩萨摩诃萨要学甚深无为般若波罗蜜多，<a id="a-L0"></a>乃能证得一切智智，<a id="a-L1"></a>不以二法而为方便。<a id="a-L2"></a>”</p>
  <p id="aL3">“世尊，<a id="a-L4"></a>为以不二法得不二法耶？<a id="a-L5"></a>”</p>
  <p id="aL6">“不也，<a id="a-L7"></a>善现。<a id="a-L8"></a>”</p>
  <p id="aL9">“世尊，<a id="a-LA"></a>为以二法得不二法耶？<a id="a-LB"></a>”</p>
  <p id="aLC">“不也，<a id="a-LD"></a>善现。<a id="a-LE"></a>”</p>
  <p id="aLF">“世尊，<a id="a-LG"></a>若无二法不以二法、<a id="a-LH"></a>不二法得，<a id="a-LI"></a>菩萨摩诃萨云何当得一切智智？<a id="a-LJ"></a>”</p>
  <p id="aLK">“善现，<a id="a-LL"></a>二、<a id="a-LM"></a>不二法俱不可得，<a id="a-LN"></a>是故所得一切智智，<a id="a-LO"></a>非有所得故得，<a id="a-LP"></a>亦非无所得故得，<a id="a-LQ"></a>有所得法、<a id="a-LR"></a>无所得法不可得故。<a id="a-LS"></a>若如是知，<a id="a-LT"></a>乃能证得一切智智。<a id="a-LU"></a>”</p>
  <p data-pb></p>
  <h2 id="aLV">初分实说品第六十二之一</h2>
  <p id="aLW">尔时，<a id="a-LX"></a>具寿善现白佛言：<a id="a-LY"></a>“世尊，<a id="a-LZ"></a>如是般若波罗蜜多极为甚深！<a id="a-La"></a>世尊，<a id="a-Lb"></a>诸菩萨摩诃萨不得有情，<a id="a-Lc"></a>亦复不得有情施设，<a id="a-Ld"></a>而为有情求趣无上正等菩提，<a id="a-Le"></a>甚为难事。<a id="a-Lf"></a>世尊，<a id="a-Lg"></a>譬如有人欲于无色、<a id="a-Lh"></a>无见、<a id="a-Li"></a>无对、<a id="a-Lj"></a>无所依止空中种树，<a id="a-Lk"></a>彼极为难；<a id="a-Ll"></a>诸菩萨摩诃萨亦复如是，<a id="a-Lm"></a>不得有情，<a id="a-Ln"></a>亦复不得有情施设，<a id="a-Lo"></a>而为有情求趣无上正等菩提，<a id="a-Lp"></a>甚为难事。<a id="a-Lq"></a>”</p>
  <p id="aLr">佛言：<a id="a-Ls"></a>“善现，<a id="a-Lt"></a>如是，<a id="a-Lu"></a>如是，<a id="a-Lv"></a>如汝所说，<a id="a-Lw"></a>如是般若波罗蜜多极为甚深！<a id="a-Lx"></a>诸菩萨摩诃萨不得有情，<a id="a-Ly"></a>亦复不得有情施设，<a id="a-Lz"></a>而为有情求趣无上正等菩提，<a id="a-M0"></a>甚为难事。</p>
  <p id="aM1">“善现，<a id="a-M2"></a>诸菩萨摩诃萨虽不见有真实有情及彼施设，<a id="a-M3"></a>而诸有情愚痴颠倒执为实有，<a id="a-M4"></a>轮回生死受苦无穷，<a id="a-M5"></a>为度彼故求趣无上正等菩提，<a id="a-M6"></a>得菩提已断彼我执，<a id="a-M7"></a>及令解脱生死众苦。<a id="a-M8"></a>善现，<a id="a-M9"></a>譬如有人良田种树，<a id="a-MA"></a>是人虽复不见此树根茎、<a id="a-MB"></a>枝叶、<a id="a-MC"></a>华果受者，<a id="a-MD"></a>而种树已随时溉灌勤守护之；<a id="a-ME"></a>此树后时渐得生长，<a id="a-MF"></a>枝叶、<a id="a-MG"></a>华果皆悉茂盛，<a id="a-MH"></a>众人受用愈疾获安。<a id="a-MI"></a>善现，<a id="a-MJ"></a>诸菩萨摩诃萨亦复如是，<a id="a-MK"></a>虽不见有有情佛果，<a id="a-ML"></a>而为有情求趣无上正等菩提，<a id="a-MM"></a>渐次修行布施、<a id="a-MN"></a>净戒、<a id="a-MO"></a>安忍、<a id="a-MP"></a>精进、<a id="a-MQ"></a>静虑、<a id="a-MR"></a>般若波罗蜜多，<a id="a-MS"></a>既圆满已证得无上正等菩提，<a id="a-MT"></a>令诸有情受用佛树，<a id="a-MU"></a>诸叶华果各得饶益。</p>
  <p id="aMV">“善现当知，<a id="a-MW"></a>叶饶益者，<a id="a-MX"></a>谓诸有情因此佛树脱恶趣苦。<a id="a-MY"></a>华饶益者，<a id="a-MZ"></a>谓诸有情因此佛树或生刹帝利大族，<a id="a-Ma"></a>或生婆罗门大族，<a id="a-Mb"></a>或生长者大族，<a id="a-Mc"></a>或生居士大族，<a id="a-Md"></a>或生四大王众天，<a id="a-Me"></a>或生三十三天，<a id="a-Mf"></a>或生夜摩天，<a id="a-Mg"></a>或生睹史多天，<a id="a-Mh"></a>或生乐变化天，<a id="a-Mi"></a>或生他化自在天，<a id="a-Mj"></a>或生梵众天，<a id="a-Mk"></a>或生梵辅天，<a id="a-Ml"></a>或生梵会天，<a id="a-Mm"></a>或生大梵天，<a id="a-Mn"></a>或生光天，<a id="a-Mo"></a>或生少光天，<a id="a-Mp"></a>或生无量光天，<a id="a-Mq"></a>或生极光净天，<a id="a-Mr"></a>或生净天，<a id="a-Ms"></a>或生少净天，<a id="a-Mt"></a>或生无量净天，<a id="a-Mu"></a>或生遍净天，<a id="a-Mv"></a>或生广天，<a id="a-Mw"></a>或生少广天，<a id="a-Mx"></a>或生无量广天，<a id="a-My"></a>或生广果天，<a id="a-Mz"></a>或生无烦天，<a id="a-N0"></a>或生无热天，<a id="a-N1"></a>或生善现天，<a id="a-N2"></a>或生善见天，<a id="a-N3"></a>或生色究竟天，<a id="a-N4"></a>或生空无边处天，<a id="a-N5"></a>或生识无边处天，<a id="a-N6"></a>或生无所有处天，<a id="a-N7"></a>或生非想非非想处天。<a id="a-N8"></a>果饶益者，<a id="a-N9"></a>谓诸有情因此佛树或住预流果，<a id="a-NA"></a>或住一来果，<a id="a-NB"></a>或住不还果，<a id="a-NC"></a>或住阿罗汉果，<a id="a-ND"></a>或住独觉菩提，<a id="a-NE"></a>或住无上正等菩提；<a id="a-NF"></a>是诸有情得成佛已，<a id="a-NG"></a>复用佛树枝叶华果饶益有情，<a id="a-NH"></a>令诸有情脱恶趣苦得人天乐，<a id="a-NI"></a>渐次安立令入三乘般涅槃界，<a id="a-NJ"></a>谓声闻乘般涅槃界、<a id="a-NK"></a>或独觉乘般涅槃界、<a id="a-NL"></a>或无上乘般涅槃界。<a id="a-NM"></a>善现，<a id="a-NN"></a>是菩萨摩诃萨虽作如是大饶益事，<a id="a-NO"></a>而都不见真实有情得涅槃者，<a id="a-NP"></a>唯见妄想众苦寂灭。</p>
  <p id="aNQ">“如是，<a id="a-NR"></a>善现，<a id="a-NS"></a>诸菩萨摩诃萨修行般若波罗蜜多，<a id="a-NT"></a>不得有情及彼施设，<a id="a-NU"></a>然为除彼我执颠倒，<a id="a-NV"></a>求趣无上正等菩提，<a id="a-NW"></a>由此因缘甚为难事。<a id="a-NX"></a>”</p>
  <p id="aNY">尔时，<a id="a-NZ"></a>具寿善现白佛言：<a id="a-Na"></a>“世尊，<a id="a-Nb"></a>当知菩萨摩诃萨即是如来、<a id="a-Nc"></a>应、<a id="a-Nd"></a>正等觉。<a id="a-Ne"></a>何以故？<a id="a-Nf"></a>世尊，<a id="a-Ng"></a>因诸菩萨摩诃萨故便能永断一切地狱，<a id="a-Nh"></a>亦能永断一切傍生，<a id="a-Ni"></a>亦能永断一切鬼界，<a id="a-Nj"></a>亦能永断一切无暇，<a id="a-Nk"></a>亦能永断一切贫穷，<a id="a-Nl"></a>亦能永断一切劣趣，<a id="a-Nm"></a>亦能永断一切欲界、<a id="a-Nn"></a>色、<a id="a-No"></a>无色界。<a id="a-Np"></a>”</p>
  <p id="aNq">佛言：<a id="a-Nr"></a>“善现，<a id="a-Ns"></a>如是，<a id="a-Nt"></a>如是，<a id="a-Nu"></a>如汝所说，<a id="a-Nv"></a>应知菩萨摩诃萨即是如来、<a id="a-Nw"></a>应、<a id="a-Nx"></a>正等觉。</p>
  <p id="aNy">“善现，<a id="a-Nz"></a>若无菩萨摩诃萨发趣无上正等菩提，<a id="a-O0"></a>世间则无过去、<a id="a-O1"></a>未来、<a id="a-O2"></a>现在诸佛证得无上正等菩提，<a id="a-O3"></a>亦无独觉出现于世，<a id="a-O4"></a>亦无阿罗汉出现于世，<a id="a-O5"></a>亦无不还出现于世，<a id="a-O6"></a>亦无一来出现于世，<a id="a-O7"></a>亦无预流出现于世，<a id="a-O8"></a>亦无有能永断地狱，<a id="a-O9"></a>亦无有能永断傍生，<a id="a-OA"></a>亦无有能永断鬼界，<a id="a-OB"></a>亦无有能永断无暇，<a id="a-OC"></a>亦无有能永断贫穷，<a id="a-OD"></a>亦无有能永断劣趣，<a id="a-OE"></a>亦无有能永断欲界、<a id="a-OF"></a>色、<a id="a-OG"></a>无色界。</p>
  <p id="aOH">“是故，<a id="a-OI"></a>善现，<a id="a-OJ"></a>如汝所说，<a id="a-OK"></a>当知菩萨摩诃萨即是如来、<a id="a-OL"></a>应、<a id="a-OM"></a>正等觉者，<a id="a-ON"></a>如是，<a id="a-OO"></a>如是，<a id="a-OP"></a>应知菩萨摩诃萨即是如来、<a id="a-OQ"></a>应、<a id="a-OR"></a>正等觉。<a id="a-OS"></a>何以故？<a id="a-OT"></a>善现，<a id="a-OU"></a>若由此真如施设如来，<a id="a-OV"></a>即由此真如施设独觉；<a id="a-OW"></a>若由此真如施设独觉，<a id="a-OX"></a>即由此真如施设声闻；<a id="a-OY"></a>若由此真如施设声闻，<a id="a-OZ"></a>即由此真如施设一切贤圣；<a id="a-Oa"></a>若由此真如施设一切贤圣，<a id="a-Ob"></a>即由此真如施设色；<a id="a-Oc"></a>若由此真如施设色，<a id="a-Od"></a>即由此真如施设受、<a id="a-Oe"></a>想、<a id="a-Of"></a>行、<a id="a-Og"></a>识；<a id="a-Oh"></a>若由此真如施设受、<a id="a-Oi"></a>想、<a id="a-Oj"></a>行、<a id="a-Ok"></a>识，<a id="a-Ol"></a>即由此真如施设眼处；<a id="a-Om"></a>若由此真如施设眼处，<a id="a-On"></a>即由此真如施设耳、<a id="a-Oo"></a>鼻、<a id="a-Op"></a>舌、<a id="a-Oq"></a>身、<a id="a-Or"></a>意处；<a id="a-Os"></a>若由此真如施设耳、<a id="a-Ot"></a>鼻、<a id="a-Ou"></a>舌、<a id="a-Ov"></a>身、<a id="a-Ow"></a>意处，<a id="a-Ox"></a>即由此真如施设色处；<a id="a-Oy"></a>若由此真如施设色处，<a id="a-Oz"></a>即由此真如施设声、<a id="a-P0"></a>香、<a id="a-P1"></a>味、<a id="a-P2"></a>触、<a id="a-P3"></a>法处；<a id="a-P4"></a>若由此真如施设声、<a id="a-P5"></a>香、<a id="a-P6"></a>味、<a id="a-P7"></a>触、<a id="a-P8"></a>法处，<a id="a-P9"></a>即由此真如施设眼界；<a id="a-PA"></a>若由此真如施设眼界，<a id="a-PB"></a>即由此真如施设耳、<a id="a-PC"></a>鼻、<a id="a-PD"></a>舌、<a id="a-PE"></a>身、<a id="a-PF"></a>意界；<a id="a-PG"></a>若由此真如施设耳、<a id="a-PH"></a>鼻、<a id="a-PI"></a>舌、<a id="a-PJ"></a>身、<a id="a-PK"></a>意界，<a id="a-PL"></a>即由此真如施设色界；<a id="a-PM"></a>若由此真如施设色界，<a id="a-PN"></a>即由此真如施设声、<a id="a-PO"></a>香、<a id="a-PP"></a>味、<a id="a-PQ"></a>触、<a id="a-PR"></a>法界；<a id="a-PS"></a>若由此真如施设声、<a id="a-PT"></a>香、<a id="a-PU"></a>味、<a id="a-PV"></a>触、<a id="a-PW"></a>法界，<a id="a-PX"></a>即由此真如施设眼识界；<a id="a-PY"></a>若由此真如施设眼识界，<a id="a-PZ"></a>即由此真如施设耳、<a id="a-Pa"></a>鼻、<a id="a-Pb"></a>舌、<a id="a-Pc"></a>身、<a id="a-Pd"></a>意识界；<a id="a-Pe"></a>若由此真如施设耳、<a id="a-Pf"></a>鼻、<a id="a-Pg"></a>舌、<a id="a-Ph"></a>身、<a id="a-Pi"></a>意识界，<a id="a-Pj"></a>即由此真如施设眼触；<a id="a-Pk"></a>若由此真如施设眼触，<a id="a-Pl"></a>即由此真如施设耳、<a id="a-Pm"></a>鼻、<a id="a-Pn"></a>舌、<a id="a-Po"></a>身、<a id="a-Pp"></a>意触；<a id="a-Pq"></a>若由此真如施设耳、<a id="a-Pr"></a>鼻、<a id="a-Ps"></a>舌、<a id="a-Pt"></a>身、<a id="a-Pu"></a>意触，<a id="a-Pv"></a>即由此真如施设眼触为缘所生诸受；<a id="a-Pw"></a>若由此真如施设眼触为缘所生诸受，<a id="a-Px"></a>即由此真如施设耳、<a id="a-Py"></a>鼻、<a id="a-Pz"></a>舌、<a id="a-Q0"></a>身、<a id="a-Q1"></a>意触为缘所生诸受；<a id="a-Q2"></a>若由此真如施设耳、<a id="a-Q3"></a>鼻、<a id="a-Q4"></a>舌、<a id="a-Q5"></a>身、<a id="a-Q6"></a>意触为缘所生诸受，<a id="a-Q7"></a>即由此真如施设地界。</p>
 </body>
</html>