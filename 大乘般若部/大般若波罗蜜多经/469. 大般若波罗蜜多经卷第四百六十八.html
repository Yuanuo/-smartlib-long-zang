<!doctype html>
<html id="z3IBT2X7Y" data-ver="1443">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百六十八</h1>
  <h2 id="a2">第二分无杂品第七十五之二</h2>
  <p id="a3">“复次，<a id="a-4"></a>善现，<a id="a-5"></a>诸菩萨摩诃萨行深般若波罗蜜多时，<a id="a-6"></a>安住如梦、<a id="a-7"></a>如响、<a id="a-8"></a>如像、<a id="a-9"></a>如光影、<a id="a-A"></a>如阳焰、<a id="a-B"></a>如幻、<a id="a-C"></a>如化五取蕴中，<a id="a-D"></a>如实了知如梦乃至如化五蕴无实相已，<a id="a-E"></a>发起勇猛身心精进。</p>
  <p id="aF">“是菩萨摩诃萨发起勇猛身精进故，<a id="a-G"></a>引发殊胜迅疾神通，<a id="a-H"></a>能往十方殑伽沙等诸佛世界，<a id="a-I"></a>亲近如来、<a id="a-J"></a>应、<a id="a-K"></a>正等觉，<a id="a-L"></a>以无量种上妙供具供养恭敬、<a id="a-M"></a>尊重赞叹，<a id="a-N"></a>于诸佛所种诸善根，<a id="a-O"></a>利益安乐诸有情类，<a id="a-P"></a>亦能严净种种佛土。<a id="a-Q"></a>是菩萨摩诃萨由身精进成熟有情，<a id="a-R"></a>随其所宜以三乘法方便安立各令究竟。</p>
  <p id="aS">“如是，<a id="a-T"></a>善现，<a id="a-U"></a>诸菩萨摩诃萨行深般若波罗蜜多，<a id="a-V"></a>由是精进能速圆满无相精进波罗蜜多。<a id="a-W"></a>是菩萨摩诃萨发起勇猛心精进故，<a id="a-X"></a>引发诸圣无漏道支所摄圣道圆满精进波罗蜜多，<a id="a-Y"></a>于中具能摄诸善法，<a id="a-Z"></a>谓四念住乃至八圣道支，<a id="a-a"></a>若空、<a id="a-b"></a>无相、<a id="a-c"></a>无愿解脱门，<a id="a-d"></a>若四静虑、<a id="a-e"></a>四无量、<a id="a-f"></a>四无色定，<a id="a-g"></a>若八解脱乃至十遍处，<a id="a-h"></a>若苦、<a id="a-i"></a>集、<a id="a-j"></a>灭、<a id="a-k"></a>道圣谛，<a id="a-l"></a>若布施波罗蜜多乃至般若波罗蜜多，<a id="a-m"></a>若极喜地乃至法云地，<a id="a-n"></a>若一切陀罗尼门、<a id="a-o"></a>三摩地门，<a id="a-p"></a>若内空乃至无性自性空，<a id="a-q"></a>若真如乃至不思议界，<a id="a-r"></a>若五眼、<a id="a-s"></a>六神通，<a id="a-t"></a>若如来十力乃至十八佛不共法，<a id="a-u"></a>若无忘失法、<a id="a-v"></a>恒住舍性，<a id="a-w"></a>若一切智、<a id="a-x"></a>道相智、<a id="a-y"></a>一切相智。<a id="a-z"></a>是菩萨摩诃萨由心精进，<a id="a-10"></a>诸相随好皆得圆满，<a id="a-11"></a>放大光明照无边界。<a id="a-12"></a>由心精进极圆满故，<a id="a-13"></a>便能永断一切烦恼习气相续，<a id="a-14"></a>证得无上正等菩提，<a id="a-15"></a>转妙法轮，<a id="a-16"></a>具三十二相，<a id="a-17"></a>令三千界六种变动。<a id="a-18"></a>其中有情蒙光照触、<a id="a-19"></a>睹斯变动、<a id="a-1A"></a>闻正法音，<a id="a-1B"></a>随其所应，<a id="a-1C"></a>于三乘道得不退转各得究竟。</p>
  <p id="a1D">“如是，<a id="a-1E"></a>善现，<a id="a-1F"></a>诸菩萨摩诃萨行深般若波罗蜜多，<a id="a-1G"></a>圆满精进波罗蜜多，<a id="a-1H"></a>由此精进波罗蜜多多有所作。<a id="a-1I"></a>是菩萨摩诃萨安住精进波罗蜜多，<a id="a-1J"></a>速能圆满一切佛法，<a id="a-1K"></a>疾证无上正等菩提。</p>
  <p id="a1L">“复次，<a id="a-1M"></a>善现，<a id="a-1N"></a>诸菩萨摩诃萨行深般若波罗蜜多时，<a id="a-1O"></a>安住如梦、<a id="a-1P"></a>如响、<a id="a-1Q"></a>如像、<a id="a-1R"></a>如光影、<a id="a-1S"></a>如阳焰、<a id="a-1T"></a>如幻、<a id="a-1U"></a>如化五取蕴中，<a id="a-1V"></a>圆满静虑波罗蜜多。<a id="a-1W"></a>善现，<a id="a-1X"></a>云何菩萨摩诃萨行深般若波罗蜜多时，<a id="a-1Y"></a>安住如梦乃至如化五取蕴中，<a id="a-1Z"></a>圆满静虑波罗蜜多？<a id="a-1a"></a>谓菩萨摩诃萨行深般若波罗蜜多时，<a id="a-1b"></a>如实了知如梦乃至如化五蕴无实相已，<a id="a-1c"></a>入初静虑乃至第四静虑，<a id="a-1d"></a>入慈无量乃至舍无量，<a id="a-1e"></a>入空无边处定乃至非想非非想处定，<a id="a-1f"></a>修空、<a id="a-1g"></a>无相、<a id="a-1h"></a>无愿三摩地，<a id="a-1i"></a>修如电三摩地，<a id="a-1j"></a>修金刚喻三摩地，<a id="a-1k"></a>修圣正三摩地，<a id="a-1l"></a>住金刚喻三摩地中；<a id="a-1m"></a>除如来定，<a id="a-1n"></a>于余所有若共二乘若余胜定，<a id="a-1o"></a>一切能入具足安住，<a id="a-1p"></a>然于如是静虑、<a id="a-1q"></a>无量、<a id="a-1r"></a>无色定等不生味著，<a id="a-1s"></a>亦不耽著彼所得果。<a id="a-1t"></a>所以者何？<a id="a-1u"></a>是菩萨摩诃萨如实了知静虑、<a id="a-1v"></a>无量、<a id="a-1w"></a>无色定等及一切法皆同无相、<a id="a-1x"></a>无性为性，<a id="a-1y"></a>不应无相味著无相，<a id="a-1z"></a>不应无性味著无性；<a id="a-20"></a>无味著故，<a id="a-21"></a>终不随顺静虑、<a id="a-22"></a>无量、<a id="a-23"></a>无色定等势力而生色、<a id="a-24"></a>无色界。<a id="a-25"></a>所以者何？<a id="a-26"></a>是菩萨摩诃萨于一切界都无所得，<a id="a-27"></a>于能入定及所入定、<a id="a-28"></a>由此入定、<a id="a-29"></a>为此入定亦无所得。</p>
  <p id="a2A">“是菩萨摩诃萨于一切法无所得故，<a id="a-2B"></a>速能圆满无相静虑波罗蜜多，<a id="a-2C"></a>由此静虑波罗蜜多超诸声闻及独觉地。<a id="a-2D"></a>”</p>
  <p id="a2E">具寿善现白言：<a id="a-2F"></a>“世尊，<a id="a-2G"></a>是菩萨摩诃萨云何圆满无相静虑波罗蜜多，<a id="a-2H"></a>超诸声闻及独觉地？<a id="a-2I"></a>”</p>
  <p id="a2J">佛告善现：<a id="a-2K"></a>“是菩萨摩诃萨善学内空乃至无性自性空故，<a id="a-2L"></a>便能圆满无相静虑波罗蜜多，<a id="a-2M"></a>超诸声闻及独觉地。<a id="a-2N"></a>是菩萨摩诃萨住诸空中，<a id="a-2O"></a>于一切法都无所得，<a id="a-2P"></a>不见有法离诸空者。<a id="a-2Q"></a>是菩萨摩诃萨安住此中，<a id="a-2R"></a>不得预流果乃至不得独觉菩提，<a id="a-2S"></a>亦复不得诸菩萨行及佛无上正等菩提，<a id="a-2T"></a>如是诸空亦皆空故。<a id="a-2U"></a>是菩萨摩诃萨由住此空，<a id="a-2V"></a>超诸声闻、<a id="a-2W"></a>独觉等地，<a id="a-2X"></a>证入菩萨正性离生。<a id="a-2Y"></a>”</p>
  <p id="a2Z">具寿善现复白佛言：<a id="a-2a"></a>“诸菩萨摩诃萨以何为生？<a id="a-2b"></a>以何为离生？<a id="a-2c"></a>”</p>
  <p id="a2d">佛告善现：<a id="a-2e"></a>“诸菩萨摩诃萨以一切有所得为生，<a id="a-2f"></a>以一切无所得为离生。<a id="a-2g"></a>”</p>
  <p id="a2h">具寿善现白言：<a id="a-2i"></a>“世尊，<a id="a-2j"></a>诸菩萨摩诃萨以何为有所得？<a id="a-2k"></a>以何为无所得？<a id="a-2l"></a>”</p>
  <p id="a2m">佛告善现：<a id="a-2n"></a>“诸菩萨摩诃萨以一切法为有所得，<a id="a-2o"></a>谓菩萨摩诃萨以色、<a id="a-2p"></a>受、<a id="a-2q"></a>想、<a id="a-2r"></a>行、<a id="a-2s"></a>识为有所得，<a id="a-2t"></a>以眼处乃至意处为有所得，<a id="a-2u"></a>以色处乃至法处为有所得，<a id="a-2v"></a>以眼界乃至意界为有所得，<a id="a-2w"></a>以色界乃至法界为有所得，<a id="a-2x"></a>以眼识界乃至意识界为有所得，<a id="a-2y"></a>以眼触乃至意触为有所得，<a id="a-2z"></a>以眼触为缘所生诸受乃至意触为缘所生诸受为有所得，<a id="a-30"></a>以地界乃至识界为有所得，<a id="a-31"></a>以因缘乃至增上缘为有所得，<a id="a-32"></a>以无明乃至老死为有所得，<a id="a-33"></a>以布施波罗蜜多乃至般若波罗蜜多为有所得，<a id="a-34"></a>以内空乃至无性自性空为有所得，<a id="a-35"></a>以真如乃至不思议界为有所得，<a id="a-36"></a>以苦、<a id="a-37"></a>集、<a id="a-38"></a>灭、<a id="a-39"></a>道圣谛为有所得，<a id="a-3A"></a>以四念住乃至八圣道支为有所得，<a id="a-3B"></a>以空、<a id="a-3C"></a>无相、<a id="a-3D"></a>无愿解脱门为有所得，<a id="a-3E"></a>以四静虑、<a id="a-3F"></a>四无量、<a id="a-3G"></a>四无色定为有所得，<a id="a-3H"></a>以八解脱乃至十遍处为有所得，<a id="a-3I"></a>以净观地乃至如来地为有所得，<a id="a-3J"></a>以极喜地乃至法云地为有所得，<a id="a-3K"></a>以一切陀罗尼门、<a id="a-3L"></a>三摩地门为有所得，<a id="a-3M"></a>以五眼、<a id="a-3N"></a>六神通为有所得，<a id="a-3O"></a>以如来十力乃至十八佛不共法为有所得，<a id="a-3P"></a>以三十二大士相、<a id="a-3Q"></a>八十随好为有所得，<a id="a-3R"></a>以无忘失法、<a id="a-3S"></a>恒住舍性为有所得，<a id="a-3T"></a>以一切智、<a id="a-3U"></a>道相智、<a id="a-3V"></a>一切相智为有所得，<a id="a-3W"></a>以预流果乃至独觉菩提为有所得，<a id="a-3X"></a>以一切菩萨摩诃萨行为有所得，<a id="a-3Y"></a>以诸佛无上正等菩提为有所得，<a id="a-3Z"></a>以一切智智为有所得。<a id="a-3a"></a>善现，<a id="a-3b"></a>诸菩萨摩诃萨以如是等种种法门为有所得，<a id="a-3c"></a>即有所得说名为生。</p>
  <p id="a3d">“复次，<a id="a-3e"></a>善现，<a id="a-3f"></a>诸菩萨摩诃萨以一切法无行、<a id="a-3g"></a>无得、<a id="a-3h"></a>无说、<a id="a-3i"></a>无示为无所得，<a id="a-3j"></a>谓诸菩萨摩诃萨以色、<a id="a-3k"></a>受、<a id="a-3l"></a>想、<a id="a-3m"></a>行、<a id="a-3n"></a>识无行、<a id="a-3o"></a>无得、<a id="a-3p"></a>无说、<a id="a-3q"></a>无示为无所得。<a id="a-3r"></a>所以者何？<a id="a-3s"></a>色自性乃至识自性皆不可行、<a id="a-3t"></a>得、<a id="a-3u"></a>说、<a id="a-3v"></a>示故。<a id="a-3w"></a>诸菩萨摩诃萨以眼处乃至意处无行、<a id="a-3x"></a>无得、<a id="a-3y"></a>无说、<a id="a-3z"></a>无示为无所得。<a id="a-40"></a>所以者何？<a id="a-41"></a>眼处自性乃至意处自性皆不可行、<a id="a-42"></a>得、<a id="a-43"></a>说、<a id="a-44"></a>示故。<a id="a-45"></a>诸菩萨摩诃萨以色处乃至法处无行、<a id="a-46"></a>无得、<a id="a-47"></a>无说、<a id="a-48"></a>无示为无所得。<a id="a-49"></a>所以者何？<a id="a-4A"></a>色处自性乃至法处自性皆不可行、<a id="a-4B"></a>得、<a id="a-4C"></a>说、<a id="a-4D"></a>示故。<a id="a-4E"></a>诸菩萨摩诃萨以眼界乃至意界无行、<a id="a-4F"></a>无得、<a id="a-4G"></a>无说、<a id="a-4H"></a>无示为无所得。<a id="a-4I"></a>所以者何？<a id="a-4J"></a>眼界自性乃至意界自性皆不可行、<a id="a-4K"></a>得、<a id="a-4L"></a>说、<a id="a-4M"></a>示故。<a id="a-4N"></a>诸菩萨摩诃萨以色界乃至法界无行、<a id="a-4O"></a>无得、<a id="a-4P"></a>无说、<a id="a-4Q"></a>无示为无所得。<a id="a-4R"></a>所以者何？<a id="a-4S"></a>色界自性乃至法界自性皆不可行、<a id="a-4T"></a>得、<a id="a-4U"></a>说、<a id="a-4V"></a>示故。<a id="a-4W"></a>诸菩萨摩诃萨以眼识界乃至意识界无行、<a id="a-4X"></a>无得、<a id="a-4Y"></a>无说、<a id="a-4Z"></a>无示为无所得。<a id="a-4a"></a>所以者何？<a id="a-4b"></a>眼识界自性乃至意识界自性皆不可行、<a id="a-4c"></a>得、<a id="a-4d"></a>说、<a id="a-4e"></a>示故。<a id="a-4f"></a>诸菩萨摩诃萨以眼触乃至意触无行、<a id="a-4g"></a>无得、<a id="a-4h"></a>无说、<a id="a-4i"></a>无示为无所得。<a id="a-4j"></a>所以者何？<a id="a-4k"></a>眼触自性乃至意触自性皆不可行、<a id="a-4l"></a>得、<a id="a-4m"></a>说、<a id="a-4n"></a>示故。<a id="a-4o"></a>诸菩萨摩诃萨以眼触为缘所生诸受乃至意触为缘所生诸受无行、<a id="a-4p"></a>无得、<a id="a-4q"></a>无说、<a id="a-4r"></a>无示为无所得。<a id="a-4s"></a>所以者何？<a id="a-4t"></a>眼触为缘所生诸受自性乃至意触为缘所生诸受自性皆不可行、<a id="a-4u"></a>得、<a id="a-4v"></a>说、<a id="a-4w"></a>示故。<a id="a-4x"></a>诸菩萨摩诃萨以地界乃至识界无行、<a id="a-4y"></a>无得、<a id="a-4z"></a>无说、<a id="a-50"></a>无示为无所得。<a id="a-51"></a>所以者何？<a id="a-52"></a>地界自性乃至识界自性皆不可行、<a id="a-53"></a>得、<a id="a-54"></a>说、<a id="a-55"></a>示故。<a id="a-56"></a>诸菩萨摩诃萨以因缘乃至增上缘无行、<a id="a-57"></a>无得、<a id="a-58"></a>无说、<a id="a-59"></a>无示为无所得。<a id="a-5A"></a>所以者何？<a id="a-5B"></a>因缘自性乃至增上缘自性皆不可行、<a id="a-5C"></a>得、<a id="a-5D"></a>说、<a id="a-5E"></a>示故。<a id="a-5F"></a>诸菩萨摩诃萨以无明乃至老死无行、<a id="a-5G"></a>无得、<a id="a-5H"></a>无说、<a id="a-5I"></a>无示为无所得。<a id="a-5J"></a>所以者何？<a id="a-5K"></a>无明自性乃至老死自性皆不可行、<a id="a-5L"></a>得、<a id="a-5M"></a>说、<a id="a-5N"></a>示故。<a id="a-5O"></a>诸菩萨摩诃萨以布施波罗蜜多乃至般若波罗蜜多无行、<a id="a-5P"></a>无得、<a id="a-5Q"></a>无说、<a id="a-5R"></a>无示为无所得。<a id="a-5S"></a>所以者何？<a id="a-5T"></a>布施波罗蜜多自性乃至般若波罗蜜多自性皆不可行、<a id="a-5U"></a>得、<a id="a-5V"></a>说、<a id="a-5W"></a>示故。<a id="a-5X"></a>诸菩萨摩诃萨以内空乃至无性自性空无行、<a id="a-5Y"></a>无得、<a id="a-5Z"></a>无说、<a id="a-5a"></a>无示为无所得。<a id="a-5b"></a>所以者何？<a id="a-5c"></a>内空自性乃至无性自性空自性皆不可行、<a id="a-5d"></a>得、<a id="a-5e"></a>说、<a id="a-5f"></a>示故。<a id="a-5g"></a>诸菩萨摩诃萨以真如乃至不思议界无行、<a id="a-5h"></a>无得、<a id="a-5i"></a>无说、<a id="a-5j"></a>无示为无所得。<a id="a-5k"></a>所以者何？<a id="a-5l"></a>真如自性乃至不思议界自性皆不可行、<a id="a-5m"></a>得、<a id="a-5n"></a>说、<a id="a-5o"></a>示故。<a id="a-5p"></a>诸菩萨摩诃萨以苦、<a id="a-5q"></a>集、<a id="a-5r"></a>灭、<a id="a-5s"></a>道圣谛无行、<a id="a-5t"></a>无得、<a id="a-5u"></a>无说、<a id="a-5v"></a>无示为无所得。<a id="a-5w"></a>所以者何？<a id="a-5x"></a>苦、<a id="a-5y"></a>集、<a id="a-5z"></a>灭、<a id="a-60"></a>道圣谛自性皆不可行、<a id="a-61"></a>得、<a id="a-62"></a>说、<a id="a-63"></a>示故。<a id="a-64"></a>诸菩萨摩诃萨以四念住乃至八圣道支无行、<a id="a-65"></a>无得、<a id="a-66"></a>无说、<a id="a-67"></a>无示为无所得。<a id="a-68"></a>所以者何？<a id="a-69"></a>四念住自性乃至八圣道支自性皆不可行、<a id="a-6A"></a>得、<a id="a-6B"></a>说、<a id="a-6C"></a>示故。<a id="a-6D"></a>诸菩萨摩诃萨以空、<a id="a-6E"></a>无相、<a id="a-6F"></a>无愿解脱门无行、<a id="a-6G"></a>无得、<a id="a-6H"></a>无说、<a id="a-6I"></a>无示为无所得。<a id="a-6J"></a>所以者何？<a id="a-6K"></a>空、<a id="a-6L"></a>无相、<a id="a-6M"></a>无愿解脱门自性皆不可行、<a id="a-6N"></a>得、<a id="a-6O"></a>说、<a id="a-6P"></a>示故。<a id="a-6Q"></a>诸菩萨摩诃萨以四静虑、<a id="a-6R"></a>四无量、<a id="a-6S"></a>四无色定无行、<a id="a-6T"></a>无得、<a id="a-6U"></a>无说、<a id="a-6V"></a>无示为无所得。<a id="a-6W"></a>所以者何？<a id="a-6X"></a>四静虑、<a id="a-6Y"></a>四无量、<a id="a-6Z"></a>四无色定自性皆不可行、<a id="a-6a"></a>得、<a id="a-6b"></a>说、<a id="a-6c"></a>示故。<a id="a-6d"></a>诸菩萨摩诃萨以八解脱乃至十遍处无行、<a id="a-6e"></a>无得、<a id="a-6f"></a>无说、<a id="a-6g"></a>无示为无所得。<a id="a-6h"></a>所以者何？<a id="a-6i"></a>八解脱自性乃至十遍处自性皆不可行、<a id="a-6j"></a>得、<a id="a-6k"></a>说、<a id="a-6l"></a>示故。<a id="a-6m"></a>诸菩萨摩诃萨以净观地乃至如来地无行、<a id="a-6n"></a>无得、<a id="a-6o"></a>无说、<a id="a-6p"></a>无示为无所得。<a id="a-6q"></a>所以者何？<a id="a-6r"></a>净观地自性乃至如来地自性皆不可行、<a id="a-6s"></a>得、<a id="a-6t"></a>说、<a id="a-6u"></a>示故。<a id="a-6v"></a>诸菩萨摩诃萨以极喜地乃至法云地无行、<a id="a-6w"></a>无得、<a id="a-6x"></a>无说、<a id="a-6y"></a>无示为无所得。<a id="a-6z"></a>所以者何？<a id="a-70"></a>极喜地自性乃至法云地自性皆不可行、<a id="a-71"></a>得、<a id="a-72"></a>说、<a id="a-73"></a>示故。<a id="a-74"></a>诸菩萨摩诃萨以一切陀罗尼门、<a id="a-75"></a>三摩地门无行、<a id="a-76"></a>无得、<a id="a-77"></a>无说、<a id="a-78"></a>无示为无所得。<a id="a-79"></a>所以者何？<a id="a-7A"></a>一切陀罗尼门、<a id="a-7B"></a>三摩地门自性皆不可行、<a id="a-7C"></a>得、<a id="a-7D"></a>说、<a id="a-7E"></a>示故。<a id="a-7F"></a>诸菩萨摩诃萨以五眼、<a id="a-7G"></a>六神通无行、<a id="a-7H"></a>无得、<a id="a-7I"></a>无说、<a id="a-7J"></a>无示为无所得。<a id="a-7K"></a>所以者何？<a id="a-7L"></a>五眼、<a id="a-7M"></a>六神通自性皆不可行、<a id="a-7N"></a>得、<a id="a-7O"></a>说、<a id="a-7P"></a>示故。<a id="a-7Q"></a>诸菩萨摩诃萨以如来十力乃至十八佛不共法无行、<a id="a-7R"></a>无得、<a id="a-7S"></a>无说、<a id="a-7T"></a>无示为无所得。<a id="a-7U"></a>所以者何？<a id="a-7V"></a>如来十力自性乃至十八佛不共法自性皆不可行、<a id="a-7W"></a>得、<a id="a-7X"></a>说、<a id="a-7Y"></a>示故。<a id="a-7Z"></a>诸菩萨摩诃萨以三十二大士相、<a id="a-7a"></a>八十随好无行、<a id="a-7b"></a>无得、<a id="a-7c"></a>无说、<a id="a-7d"></a>无示为无所得。<a id="a-7e"></a>所以者何？<a id="a-7f"></a>三十二大士相、<a id="a-7g"></a>八十随好自性皆不可行、<a id="a-7h"></a>得、<a id="a-7i"></a>说、<a id="a-7j"></a>示故。<a id="a-7k"></a>诸菩萨摩诃萨以无忘失法、<a id="a-7l"></a>恒住舍性无行、<a id="a-7m"></a>无得、<a id="a-7n"></a>无说、<a id="a-7o"></a>无示为无所得。<a id="a-7p"></a>所以者何？<a id="a-7q"></a>无忘失法、<a id="a-7r"></a>恒住舍性自性皆不可行、<a id="a-7s"></a>得、<a id="a-7t"></a>说、<a id="a-7u"></a>示故。<a id="a-7v"></a>诸菩萨摩诃萨以一切智、<a id="a-7w"></a>道相智、<a id="a-7x"></a>一切相智无行、<a id="a-7y"></a>无得、<a id="a-7z"></a>无说、<a id="a-80"></a>无示为无所得。<a id="a-81"></a>所以者何？<a id="a-82"></a>一切智、<a id="a-83"></a>道相智、<a id="a-84"></a>一切相智自性皆不可行、<a id="a-85"></a>得、<a id="a-86"></a>说、<a id="a-87"></a>示故。<a id="a-88"></a>诸菩萨摩诃萨以预流果乃至独觉菩提无行、<a id="a-89"></a>无得、<a id="a-8A"></a>无说、<a id="a-8B"></a>无示为无所得。<a id="a-8C"></a>所以者何？<a id="a-8D"></a>预流果自性乃至独觉菩提自性皆不可行、<a id="a-8E"></a>得、<a id="a-8F"></a>说、<a id="a-8G"></a>示故。<a id="a-8H"></a>诸菩萨摩诃萨以一切菩萨摩诃萨行无行、<a id="a-8I"></a>无得、<a id="a-8J"></a>无说、<a id="a-8K"></a>无示为无所得。<a id="a-8L"></a>所以者何？<a id="a-8M"></a>一切菩萨摩诃萨行自性皆不可行、<a id="a-8N"></a>得、<a id="a-8O"></a>说、<a id="a-8P"></a>示故。<a id="a-8Q"></a>诸菩萨摩诃萨以诸佛无上正等菩提无行、<a id="a-8R"></a>无得、<a id="a-8S"></a>无说、<a id="a-8T"></a>无示为无所得。<a id="a-8U"></a>所以者何？<a id="a-8V"></a>诸佛无上正等菩提自性皆不可行、<a id="a-8W"></a>得、<a id="a-8X"></a>说、<a id="a-8Y"></a>示故。<a id="a-8Z"></a>诸菩萨摩诃萨以一切智智无行、<a id="a-8a"></a>无得、<a id="a-8b"></a>无说、<a id="a-8c"></a>无示为无所得。<a id="a-8d"></a>所以者何？<a id="a-8e"></a>一切智智自性皆不可行、<a id="a-8f"></a>得、<a id="a-8g"></a>说、<a id="a-8h"></a>示故。</p>
  <p id="a8i">“善现，<a id="a-8j"></a>诸菩萨摩诃萨以如是等种种法门无行、<a id="a-8k"></a>无得、<a id="a-8l"></a>无说、<a id="a-8m"></a>无示为无所得，<a id="a-8n"></a>即无所得说名离生。<a id="a-8o"></a>诸菩萨摩诃萨证入正性离生位已，<a id="a-8p"></a>圆满一切静虑、<a id="a-8q"></a>解脱、<a id="a-8r"></a>等持、<a id="a-8s"></a>等至，<a id="a-8t"></a>尚不随定势力而生，<a id="a-8u"></a>况随贪、<a id="a-8v"></a>瞋、<a id="a-8w"></a>痴等烦恼？<a id="a-8x"></a>若随烦恼势力而生，<a id="a-8y"></a>无有是处。<a id="a-8z"></a>是菩萨摩诃萨安住此中造作诸业，<a id="a-90"></a>由业势力流转诸趣，<a id="a-91"></a>亦无是处。<a id="a-92"></a>是菩萨摩诃萨虽住如幻诸行聚中，<a id="a-93"></a>作诸有情如实饶益，<a id="a-94"></a>而不得幻及诸有情。<a id="a-95"></a>是菩萨摩诃萨于如是事无所得时，<a id="a-96"></a>成熟有情，<a id="a-97"></a>严净佛土，<a id="a-98"></a>常无懈废。</p>
  <p id="a99">“如是，<a id="a-9A"></a>善现，<a id="a-9B"></a>诸菩萨摩诃萨行深般若波罗蜜多时，<a id="a-9C"></a>速能圆满无相静虑波罗蜜多；<a id="a-9D"></a>由此静虑波罗蜜多速圆满故，<a id="a-9E"></a>疾证无上正等菩提，<a id="a-9F"></a>转妙法轮度有情众。<a id="a-9G"></a>如是法轮，<a id="a-9H"></a>名无所得。</p>
  <p id="a9I">“复次，<a id="a-9J"></a>善现，<a id="a-9K"></a>诸菩萨摩诃萨行深般若波罗蜜多时，<a id="a-9L"></a>安住如梦、<a id="a-9M"></a>如响、<a id="a-9N"></a>如像、<a id="a-9O"></a>如光影、<a id="a-9P"></a>如阳焰、<a id="a-9Q"></a>如幻、<a id="a-9R"></a>如化五取蕴中，<a id="a-9S"></a>圆满般若波罗蜜多。<a id="a-9T"></a>是菩萨摩诃萨如实了知诸法性相一切如梦乃至如化，<a id="a-9U"></a>便能圆满无相般若波罗蜜多。<a id="a-9V"></a>”</p>
  <p id="a9W">具寿善现白言：<a id="a-9X"></a>“世尊，<a id="a-9Y"></a>云何菩萨摩诃萨行深般若波罗蜜多时，<a id="a-9Z"></a>如实了知诸法性相一切如梦乃至如化？<a id="a-9a"></a>”</p>
  <p id="a9b">佛告善现：<a id="a-9c"></a>“诸菩萨摩诃萨行深般若波罗蜜多时，<a id="a-9d"></a>不见梦，<a id="a-9e"></a>不见见梦者；<a id="a-9f"></a>不闻响，<a id="a-9g"></a>不见闻响者；<a id="a-9h"></a>不见像，<a id="a-9i"></a>不见见像者；<a id="a-9j"></a>不见光影，<a id="a-9k"></a>不见见光影者；<a id="a-9l"></a>不见阳焰，<a id="a-9m"></a>不见见阳焰者；<a id="a-9n"></a>不见幻，<a id="a-9o"></a>不见见幻者；<a id="a-9p"></a>不见化，<a id="a-9q"></a>不见见化者。<a id="a-9r"></a>所以者何？<a id="a-9s"></a>梦乃至化，<a id="a-9t"></a>皆是愚夫异生颠倒之所执著；<a id="a-9u"></a>诸阿罗汉、<a id="a-9v"></a>独觉、<a id="a-9w"></a>菩萨摩诃萨众及诸如来、<a id="a-9x"></a>应、<a id="a-9y"></a>正等觉，<a id="a-9z"></a>皆不见梦，<a id="a-A0"></a>不见见梦者，<a id="a-A1"></a>乃至不见化，<a id="a-A2"></a>不见见化者。<a id="a-A3"></a>所以者何？<a id="a-A4"></a>以一切法无性为性，<a id="a-A5"></a>非成非实，<a id="a-A6"></a>无相无为，<a id="a-A7"></a>非实有性，<a id="a-A8"></a>与涅槃等。<a id="a-A9"></a>若一切法无性为性，<a id="a-AA"></a>广说乃至与涅槃等，<a id="a-AB"></a>云何菩萨摩诃萨行深般若波罗蜜多时，<a id="a-AC"></a>于一切法起有性想、<a id="a-AD"></a>成想实想、<a id="a-AE"></a>有相有为、<a id="a-AF"></a>有实性想？<a id="a-AG"></a>若起此想，<a id="a-AH"></a>无有是处。<a id="a-AI"></a>所以者何？<a id="a-AJ"></a>若一切法有少自性、<a id="a-AK"></a>有成有实、<a id="a-AL"></a>有相有为、<a id="a-AM"></a>有实性可得者，<a id="a-AN"></a>则所修行甚深般若波罗蜜多应非般若波罗蜜多。</p>
  <p id="aAO">“如是，<a id="a-AP"></a>善现，<a id="a-AQ"></a>诸菩萨摩诃萨行深般若波罗蜜多时，<a id="a-AR"></a>不著色乃至识，<a id="a-AS"></a>不著眼处乃至意处，<a id="a-AT"></a>不著色处乃至法处，<a id="a-AU"></a>不著眼界乃至意界，<a id="a-AV"></a>不著色界乃至法界，<a id="a-AW"></a>不著眼识界乃至意识界，<a id="a-AX"></a>不著眼触乃至意触，<a id="a-AY"></a>不著眼触为缘所生诸受乃至意触为缘所生诸受，<a id="a-AZ"></a>不著地界乃至识界，<a id="a-Aa"></a>不著因缘乃至增上缘，<a id="a-Ab"></a>不著从缘所生诸法，<a id="a-Ac"></a>不著无明乃至老死，<a id="a-Ad"></a>不著欲界、<a id="a-Ae"></a>色界、<a id="a-Af"></a>无色界，<a id="a-Ag"></a>不著一切静虑、<a id="a-Ah"></a>解脱、<a id="a-Ai"></a>等持、<a id="a-Aj"></a>等至，<a id="a-Ak"></a>不著四念住乃至八圣道支，<a id="a-Al"></a>不著空、<a id="a-Am"></a>无相、<a id="a-An"></a>无愿解脱门，<a id="a-Ao"></a>不著布施波罗蜜多乃至般若波罗蜜多，<a id="a-Ap"></a>不著苦、<a id="a-Aq"></a>集、<a id="a-Ar"></a>灭、<a id="a-As"></a>道圣谛，<a id="a-At"></a>不著内空乃至无性自性空，<a id="a-Au"></a>不著真如乃至不思议界，<a id="a-Av"></a>不著净观地乃至如来地，<a id="a-Aw"></a>不著极喜地乃至法云地，<a id="a-Ax"></a>不著一切陀罗尼门、<a id="a-Ay"></a>三摩地门，<a id="a-Az"></a>不著五眼、<a id="a-B0"></a>六神通，<a id="a-B1"></a>不著如来十力乃至十八佛不共法，<a id="a-B2"></a>不著三十二大士相、<a id="a-B3"></a>八十随好，<a id="a-B4"></a>不著无忘失法、<a id="a-B5"></a>恒住舍性，<a id="a-B6"></a>不著一切智、<a id="a-B7"></a>道相智、<a id="a-B8"></a>一切相智，<a id="a-B9"></a>不著预流果乃至独觉菩提，<a id="a-BA"></a>不著一切菩萨摩诃萨行，<a id="a-BB"></a>不著诸佛无上正等菩提，<a id="a-BC"></a>不著一切智智。</p>
  <p id="aBD">“是菩萨摩诃萨行深般若波罗蜜多时，<a id="a-BE"></a>于如是等一切法门由不著故，<a id="a-BF"></a>便能圆满菩萨初地乃至十地，<a id="a-BG"></a>而于其中不生贪著。<a id="a-BH"></a>所以者何？<a id="a-BI"></a>是菩萨摩诃萨不得初地乃至十地能所圆满，<a id="a-BJ"></a>云何于中而起贪著？<a id="a-BK"></a>是菩萨摩诃萨虽行深般若波罗蜜多，<a id="a-BL"></a>而不得深般若波罗蜜多，<a id="a-BM"></a>由不得深般若波罗蜜多故，<a id="a-BN"></a>亦不得一切法。<a id="a-BO"></a>是菩萨摩诃萨虽观般若波罗蜜多摄一切法，<a id="a-BP"></a>而于诸法都无所得。<a id="a-BQ"></a>所以者何？<a id="a-BR"></a>以一切法与此般若波罗蜜多皆无二、<a id="a-BS"></a>无二处。<a id="a-BT"></a>何以故？<a id="a-BU"></a>一切法性不可分别说为真如、<a id="a-BV"></a>说为法界、<a id="a-BW"></a>说为实际，<a id="a-BX"></a>诸法无杂、<a id="a-BY"></a>无差别故。<a id="a-BZ"></a>”</p>
  <p id="aBa">具寿善现白言：<a id="a-Bb"></a>“世尊，<a id="a-Bc"></a>若一切法其性无杂、<a id="a-Bd"></a>无差别者，<a id="a-Be"></a>云何可说是善、<a id="a-Bf"></a>是非善，<a id="a-Bg"></a>是有记、<a id="a-Bh"></a>是无记，<a id="a-Bi"></a>是有漏、<a id="a-Bj"></a>是无漏，<a id="a-Bk"></a>是世间、<a id="a-Bl"></a>是出世间，<a id="a-Bm"></a>是有为、<a id="a-Bn"></a>是无为，<a id="a-Bo"></a>有如是等差别法门？<a id="a-Bp"></a>”</p>
  <p id="aBq">佛告善现：<a id="a-Br"></a>“于意云何？<a id="a-Bs"></a>一切法实性中，<a id="a-Bt"></a>有法可说是善、<a id="a-Bu"></a>是非善，<a id="a-Bv"></a>是有记、<a id="a-Bw"></a>是无记，<a id="a-Bx"></a>是有漏、<a id="a-By"></a>是无漏，<a id="a-Bz"></a>是世间、<a id="a-C0"></a>是出世间，<a id="a-C1"></a>是有为、<a id="a-C2"></a>是无为，<a id="a-C3"></a>是预流果、<a id="a-C4"></a>是一来果、<a id="a-C5"></a>是不还果、<a id="a-C6"></a>是阿罗汉果、<a id="a-C7"></a>是独觉菩提、<a id="a-C8"></a>是一切菩萨摩诃萨行、<a id="a-C9"></a>是诸佛无上正等菩提不？<a id="a-CA"></a>”</p>
  <p id="aCB">善现对曰：<a id="a-CC"></a>“不也，<a id="a-CD"></a>世尊。<a id="a-CE"></a>”</p>
  <p id="aCF">佛告善现：<a id="a-CG"></a>“由是因缘，<a id="a-CH"></a>当知一切法无杂、<a id="a-CI"></a>无差别、<a id="a-CJ"></a>无相、<a id="a-CK"></a>无生、<a id="a-CL"></a>无灭、<a id="a-CM"></a>无礙、<a id="a-CN"></a>无说、<a id="a-CO"></a>无示。<a id="a-CP"></a>善现当知，<a id="a-CQ"></a>我本修学菩萨道时，<a id="a-CR"></a>于法自性都无所得，<a id="a-CS"></a>谓不得色、<a id="a-CT"></a>受、<a id="a-CU"></a>想、<a id="a-CV"></a>行、<a id="a-CW"></a>识，<a id="a-CX"></a>不得眼处乃至意处，<a id="a-CY"></a>不得色处乃至法处，<a id="a-CZ"></a>不得眼界乃至意界，<a id="a-Ca"></a>不得色界乃至法界，<a id="a-Cb"></a>不得眼识界乃至意识界，<a id="a-Cc"></a>不得眼触乃至意触，<a id="a-Cd"></a>不得眼触为缘所生诸受乃至意触为缘所生诸受，<a id="a-Ce"></a>不得地界乃至识界，<a id="a-Cf"></a>不得因缘乃至增上缘，<a id="a-Cg"></a>不得从缘所生诸法，<a id="a-Ch"></a>不得无明乃至老死，<a id="a-Ci"></a>不得欲界、<a id="a-Cj"></a>色界、<a id="a-Ck"></a>无色界，<a id="a-Cl"></a>不得善、<a id="a-Cm"></a>非善，<a id="a-Cn"></a>不得有记、<a id="a-Co"></a>无记，<a id="a-Cp"></a>不得有漏、<a id="a-Cq"></a>无漏，<a id="a-Cr"></a>不得世间、<a id="a-Cs"></a>出世间，<a id="a-Ct"></a>不得有为、<a id="a-Cu"></a>无为，<a id="a-Cv"></a>不得四念住乃至八圣道支，<a id="a-Cw"></a>不得四静虑、<a id="a-Cx"></a>四无量、<a id="a-Cy"></a>四无色定，<a id="a-Cz"></a>不得八解脱乃至十遍处，<a id="a-D0"></a>不得空、<a id="a-D1"></a>无相、<a id="a-D2"></a>无愿解脱门，<a id="a-D3"></a>不得苦、<a id="a-D4"></a>集、<a id="a-D5"></a>灭、<a id="a-D6"></a>道圣谛，<a id="a-D7"></a>不得布施波罗蜜多乃至般若波罗蜜多，<a id="a-D8"></a>不得内空乃至无性自性空，<a id="a-D9"></a>不得真如乃至不思议界，<a id="a-DA"></a>不得净观地乃至如来地，<a id="a-DB"></a>不得极喜地乃至法云地，<a id="a-DC"></a>不得一切陀罗尼门、<a id="a-DD"></a>三摩地门，<a id="a-DE"></a>不得五眼、<a id="a-DF"></a>六神通，<a id="a-DG"></a>不得如来十力乃至十八佛不共法，<a id="a-DH"></a>不得三十二大士相、<a id="a-DI"></a>八十随好，<a id="a-DJ"></a>不得无忘失法、<a id="a-DK"></a>恒住舍性，<a id="a-DL"></a>不得一切智、<a id="a-DM"></a>道相智、<a id="a-DN"></a>一切相智，<a id="a-DO"></a>不得预流果乃至独觉菩提，<a id="a-DP"></a>不得一切菩萨摩诃萨行，<a id="a-DQ"></a>不得诸佛无上正等菩提。</p>
  <p id="aDR">“如是，<a id="a-DS"></a>善现，<a id="a-DT"></a>诸菩萨摩诃萨行深般若波罗蜜多时，<a id="a-DU"></a>从初发心乃至安坐妙菩提座，<a id="a-DV"></a>常应善学诸法自性。<a id="a-DW"></a>若能善学诸法自性，<a id="a-DX"></a>则能善净大菩提道，<a id="a-DY"></a>亦能圆满诸菩萨行，<a id="a-DZ"></a>成熟有情，<a id="a-Da"></a>严净佛土，<a id="a-Db"></a>速证无上正等菩提，<a id="a-Dc"></a>转妙法轮，<a id="a-Dd"></a>以三乘法方便调伏诸有情众，<a id="a-De"></a>令于三有不复轮回，<a id="a-Df"></a>证得涅槃究竟安乐。</p>
  <p id="aDg">“如是，<a id="a-Dh"></a>善现，<a id="a-Di"></a>诸菩萨摩诃萨应以无相而为方便，<a id="a-Dj"></a>修学般若波罗蜜多。<a id="a-Dk"></a>”</p>
  <p data-pb></p>
  <h2 id="aDl">第二分众德相品第七十六之一</h2>
  <p id="aDm">尔时，<a id="a-Dn"></a>具寿善现白佛言：<a id="a-Do"></a>“世尊，<a id="a-Dp"></a>若一切法无不如梦、<a id="a-Dq"></a>如响、<a id="a-Dr"></a>如像、<a id="a-Ds"></a>如光影、<a id="a-Dt"></a>如阳焰、<a id="a-Du"></a>如幻、<a id="a-Dv"></a>如化都无实事，<a id="a-Dw"></a>无性为性，<a id="a-Dx"></a>自相皆空，<a id="a-Dy"></a>云何可立是善、<a id="a-Dz"></a>是非善，<a id="a-E0"></a>是有记、<a id="a-E1"></a>是无记，<a id="a-E2"></a>是有漏、<a id="a-E3"></a>是无漏，<a id="a-E4"></a>是世间、<a id="a-E5"></a>是出世间，<a id="a-E6"></a>是有为、<a id="a-E7"></a>是无为，<a id="a-E8"></a>如是乃至是预流果、<a id="a-E9"></a>是能证得预流果法，<a id="a-EA"></a>是一来果、<a id="a-EB"></a>是能证得一来果法，<a id="a-EC"></a>是不还果、<a id="a-ED"></a>是能证得不还果法，<a id="a-EE"></a>是阿罗汉果、<a id="a-EF"></a>是能证得阿罗汉果法，<a id="a-EG"></a>是独觉菩提、<a id="a-EH"></a>是能证得独觉菩提法，<a id="a-EI"></a>是诸菩萨摩诃萨地、<a id="a-EJ"></a>是能证得菩萨摩诃萨地法，<a id="a-EK"></a>是诸佛无上正等菩提、<a id="a-EL"></a>是能证得诸佛无上正等菩提法耶？<a id="a-EM"></a>”</p>
  <p id="aEN">佛告善现：<a id="a-EO"></a>“世间愚夫无闻异生，<a id="a-EP"></a>于梦得梦、<a id="a-EQ"></a>得见梦者，<a id="a-ER"></a>如是乃至于化得化、<a id="a-ES"></a>得见化者。<a id="a-ET"></a>如是愚夫无闻异生，<a id="a-EU"></a>得梦乃至得化等已颠倒执著，<a id="a-EV"></a>或造不善身、<a id="a-EW"></a>语、<a id="a-EX"></a>意行，<a id="a-EY"></a>或复造善身、<a id="a-EZ"></a>语、<a id="a-Ea"></a>意行，<a id="a-Eb"></a>或造无记身、<a id="a-Ec"></a>语、<a id="a-Ed"></a>意行，<a id="a-Ee"></a>或造非福身、<a id="a-Ef"></a>语、<a id="a-Eg"></a>意行，<a id="a-Eh"></a>或复造福身、<a id="a-Ei"></a>语、<a id="a-Ej"></a>意行，<a id="a-Ek"></a>或造不动身、<a id="a-El"></a>语、<a id="a-Em"></a>意行，<a id="a-En"></a>由诸行故，<a id="a-Eo"></a>往来生死轮转无穷。</p>
  <p id="aEp">“诸菩萨摩诃萨行深般若波罗蜜多时，<a id="a-Eq"></a>以二种空观察诸法。<a id="a-Er"></a>何谓二空？<a id="a-Es"></a>一、<a id="a-Et"></a>毕竟空，<a id="a-Eu"></a>二、<a id="a-Ev"></a>无际空。<a id="a-Ew"></a>是菩萨摩诃萨安住如是二种空中，<a id="a-Ex"></a>为诸有情宣说正法。</p>
  <p id="aEy">“谓作是言：<a id="a-Ez"></a>‘汝等应知色是空，<a id="a-F0"></a>离我、<a id="a-F1"></a>我所；<a id="a-F2"></a>受、<a id="a-F3"></a>想、<a id="a-F4"></a>行、<a id="a-F5"></a>识是空，<a id="a-F6"></a>离我、<a id="a-F7"></a>我所。<a id="a-F8"></a>眼处是空，<a id="a-F9"></a>离我、<a id="a-FA"></a>我所；<a id="a-FB"></a>耳、<a id="a-FC"></a>鼻、<a id="a-FD"></a>舌、<a id="a-FE"></a>身、<a id="a-FF"></a>意处是空，<a id="a-FG"></a>离我、<a id="a-FH"></a>我所。<a id="a-FI"></a>色处是空，<a id="a-FJ"></a>离我、<a id="a-FK"></a>我所；<a id="a-FL"></a>声、<a id="a-FM"></a>香、<a id="a-FN"></a>味、<a id="a-FO"></a>触、<a id="a-FP"></a>法处是空，<a id="a-FQ"></a>离我、<a id="a-FR"></a>我所。<a id="a-FS"></a>眼界是空，<a id="a-FT"></a>离我、<a id="a-FU"></a>我所；<a id="a-FV"></a>耳、<a id="a-FW"></a>鼻、<a id="a-FX"></a>舌、<a id="a-FY"></a>身、<a id="a-FZ"></a>意界是空，<a id="a-Fa"></a>离我、<a id="a-Fb"></a>我所。<a id="a-Fc"></a>色界是空，<a id="a-Fd"></a>离我、<a id="a-Fe"></a>我所；<a id="a-Ff"></a>声、<a id="a-Fg"></a>香、<a id="a-Fh"></a>味、<a id="a-Fi"></a>触、<a id="a-Fj"></a>法界是空，<a id="a-Fk"></a>离我、<a id="a-Fl"></a>我所。<a id="a-Fm"></a>眼识界是空，<a id="a-Fn"></a>离我、<a id="a-Fo"></a>我所；<a id="a-Fp"></a>耳、<a id="a-Fq"></a>鼻、<a id="a-Fr"></a>舌、<a id="a-Fs"></a>身、<a id="a-Ft"></a>意识界是空，<a id="a-Fu"></a>离我、<a id="a-Fv"></a>我所。<a id="a-Fw"></a>眼触是空，<a id="a-Fx"></a>离我、<a id="a-Fy"></a>我所；<a id="a-Fz"></a>耳、<a id="a-G0"></a>鼻、<a id="a-G1"></a>舌、<a id="a-G2"></a>身、<a id="a-G3"></a>意触是空，<a id="a-G4"></a>离我、<a id="a-G5"></a>我所。<a id="a-G6"></a>眼触为缘所生诸受是空，<a id="a-G7"></a>离我、<a id="a-G8"></a>我所；<a id="a-G9"></a>耳、<a id="a-GA"></a>鼻、<a id="a-GB"></a>舌、<a id="a-GC"></a>身、<a id="a-GD"></a>意触为缘所生诸受是空，<a id="a-GE"></a>离我、<a id="a-GF"></a>我所。<a id="a-GG"></a>地界是空，<a id="a-GH"></a>离我、<a id="a-GI"></a>我所；<a id="a-GJ"></a>水、<a id="a-GK"></a>火、<a id="a-GL"></a>风、<a id="a-GM"></a>空、<a id="a-GN"></a>识界是空，<a id="a-GO"></a>离我、<a id="a-GP"></a>我所。<a id="a-GQ"></a>因缘是空，<a id="a-GR"></a>离我、<a id="a-GS"></a>我所；<a id="a-GT"></a>等无间缘是空，<a id="a-GU"></a>离我、<a id="a-GV"></a>我所；<a id="a-GW"></a>所缘缘是空，<a id="a-GX"></a>离我、<a id="a-GY"></a>我所；<a id="a-GZ"></a>增上缘是空，<a id="a-Ga"></a>离我、<a id="a-Gb"></a>我所。<a id="a-Gc"></a>从缘所生诸法是空，<a id="a-Gd"></a>离我、<a id="a-Ge"></a>我所。<a id="a-Gf"></a>无明是空，<a id="a-Gg"></a>离我、<a id="a-Gh"></a>我所；<a id="a-Gi"></a>行、<a id="a-Gj"></a>识、<a id="a-Gk"></a>名色、<a id="a-Gl"></a>六处、<a id="a-Gm"></a>触、<a id="a-Gn"></a>受、<a id="a-Go"></a>爱、<a id="a-Gp"></a>取、<a id="a-Gq"></a>有、<a id="a-Gr"></a>生、<a id="a-Gs"></a>老死是空，<a id="a-Gt"></a>离我、<a id="a-Gu"></a>我所。<a id="a-Gv"></a>善法是空，<a id="a-Gw"></a>离我、<a id="a-Gx"></a>我所；<a id="a-Gy"></a>非善法是空，<a id="a-Gz"></a>离我、<a id="a-H0"></a>我所。<a id="a-H1"></a>有记法是空，<a id="a-H2"></a>离我、<a id="a-H3"></a>我所、<a id="a-H4"></a>无记法是空，<a id="a-H5"></a>离我、<a id="a-H6"></a>我所。<a id="a-H7"></a>有漏法是空，<a id="a-H8"></a>离我、<a id="a-H9"></a>我所、<a id="a-HA"></a>无漏法是空，<a id="a-HB"></a>离我、<a id="a-HC"></a>我所。<a id="a-HD"></a>世间法是空，<a id="a-HE"></a>离我、<a id="a-HF"></a>我所；<a id="a-HG"></a>出世间法是空，<a id="a-HH"></a>离我、<a id="a-HI"></a>我所。<a id="a-HJ"></a>有为法是空，<a id="a-HK"></a>离我、<a id="a-HL"></a>我所、<a id="a-HM"></a>无为法是空，<a id="a-HN"></a>离我、<a id="a-HO"></a>我所。<a id="a-HP"></a>布施波罗蜜多乃至般若波罗蜜多是空，<a id="a-HQ"></a>离我、<a id="a-HR"></a>我所。<a id="a-HS"></a>内空乃至无性自性空是空，<a id="a-HT"></a>离我、<a id="a-HU"></a>我所。<a id="a-HV"></a>真如乃至不思议界是空，<a id="a-HW"></a>离我、<a id="a-HX"></a>我所。<a id="a-HY"></a>苦、<a id="a-HZ"></a>集、<a id="a-Ha"></a>灭、<a id="a-Hb"></a>道圣谛是空，<a id="a-Hc"></a>离我、<a id="a-Hd"></a>我所。<a id="a-He"></a>四念住乃至八圣道支是空，<a id="a-Hf"></a>离我、<a id="a-Hg"></a>我所。<a id="a-Hh"></a>空、<a id="a-Hi"></a>无相、<a id="a-Hj"></a>无愿解脱门是空，<a id="a-Hk"></a>离我、<a id="a-Hl"></a>我所。<a id="a-Hm"></a>四静虑、<a id="a-Hn"></a>四无量、<a id="a-Ho"></a>四无色定是空，<a id="a-Hp"></a>离我、<a id="a-Hq"></a>我所。<a id="a-Hr"></a>八解脱乃至十遍处是空，<a id="a-Hs"></a>离我、<a id="a-Ht"></a>我所。<a id="a-Hu"></a>净观地乃至如来地是空，<a id="a-Hv"></a>离我、<a id="a-Hw"></a>我所。<a id="a-Hx"></a>极喜地乃至法云地是空，<a id="a-Hy"></a>离我、<a id="a-Hz"></a>我所。<a id="a-I0"></a>一切陀罗尼门、<a id="a-I1"></a>三摩地门是空，<a id="a-I2"></a>离我、<a id="a-I3"></a>我所。<a id="a-I4"></a>五眼、<a id="a-I5"></a>六神通是空，<a id="a-I6"></a>离我、<a id="a-I7"></a>我所。<a id="a-I8"></a>如来十力乃至十八佛不共法是空，<a id="a-I9"></a>离我、<a id="a-IA"></a>我所。<a id="a-IB"></a>三十二大士相、<a id="a-IC"></a>八十随好是空，<a id="a-ID"></a>离我、<a id="a-IE"></a>我所。<a id="a-IF"></a>无忘失法、<a id="a-IG"></a>恒住舍性是空，<a id="a-IH"></a>离我、<a id="a-II"></a>我所。<a id="a-IJ"></a>一切智、<a id="a-IK"></a>道相智、<a id="a-IL"></a>一切相智是空，<a id="a-IM"></a>离我、<a id="a-IN"></a>我所。<a id="a-IO"></a>预流果乃至独觉菩提是空，<a id="a-IP"></a>离我、<a id="a-IQ"></a>我所。<a id="a-IR"></a>一切菩萨摩诃萨行是空，<a id="a-IS"></a>离我、<a id="a-IT"></a>我所。<a id="a-IU"></a>诸佛无上正等菩提是空，<a id="a-IV"></a>离我、<a id="a-IW"></a>我所。<a id="a-IX"></a>’</p>
  <p id="aIY">“复作是言：<a id="a-IZ"></a>‘汝等应知色如梦乃至如化都无自性，<a id="a-Ia"></a>受、<a id="a-Ib"></a>想、<a id="a-Ic"></a>行、<a id="a-Id"></a>识如梦乃至如化都无自性；<a id="a-Ie"></a>眼处如梦乃至如化都无自性，<a id="a-If"></a>耳、<a id="a-Ig"></a>鼻、<a id="a-Ih"></a>舌、<a id="a-Ii"></a>身、<a id="a-Ij"></a>意处如梦乃至如化都无自性；<a id="a-Ik"></a>色处如梦乃至如化都无自性，<a id="a-Il"></a>声、<a id="a-Im"></a>香、<a id="a-In"></a>味、<a id="a-Io"></a>触、<a id="a-Ip"></a>法处如梦乃至如化都无自性；<a id="a-Iq"></a>眼界如梦乃至如化都无自性，<a id="a-Ir"></a>耳、<a id="a-Is"></a>鼻、<a id="a-It"></a>舌、<a id="a-Iu"></a>身、<a id="a-Iv"></a>意界如梦乃至如化都无自性；<a id="a-Iw"></a>色界如梦乃至如化都无自性，<a id="a-Ix"></a>声、<a id="a-Iy"></a>香、<a id="a-Iz"></a>味、<a id="a-J0"></a>触、<a id="a-J1"></a>法界如梦乃至如化都无自性；<a id="a-J2"></a>眼识界如梦乃至如化都无自性，<a id="a-J3"></a>耳、<a id="a-J4"></a>鼻、<a id="a-J5"></a>舌、<a id="a-J6"></a>身、<a id="a-J7"></a>意识界如梦乃至如化都无自性；<a id="a-J8"></a>眼触如梦乃至如化都无自性，<a id="a-J9"></a>耳、<a id="a-JA"></a>鼻、<a id="a-JB"></a>舌、<a id="a-JC"></a>身、<a id="a-JD"></a>意触如梦乃至如化都无自性；<a id="a-JE"></a>眼触为缘所生诸受如梦乃至如化都无自性，<a id="a-JF"></a>耳、<a id="a-JG"></a>鼻、<a id="a-JH"></a>舌、<a id="a-JI"></a>身、<a id="a-JJ"></a>意触为缘所生诸受如梦乃至如化都无自性；<a id="a-JK"></a>地界如梦乃至如化都无自性，<a id="a-JL"></a>水、<a id="a-JM"></a>火、<a id="a-JN"></a>风、<a id="a-JO"></a>空、<a id="a-JP"></a>识界如梦乃至如化都无自性；<a id="a-JQ"></a>因缘如梦乃至如化都无自性，<a id="a-JR"></a>等无间缘、<a id="a-JS"></a>所缘缘、<a id="a-JT"></a>增上缘如梦乃至如化都无自性；<a id="a-JU"></a>从缘所生诸法如梦乃至如化都无自性；<a id="a-JV"></a>无明如梦乃至如化都无自性，<a id="a-JW"></a>行、<a id="a-JX"></a>识、<a id="a-JY"></a>名色、<a id="a-JZ"></a>六处、<a id="a-Ja"></a>触、<a id="a-Jb"></a>受、<a id="a-Jc"></a>爱、<a id="a-Jd"></a>取、<a id="a-Je"></a>有、<a id="a-Jf"></a>生、<a id="a-Jg"></a>老死如梦乃至如化都无自性；<a id="a-Jh"></a>善法如梦乃至如化都无自性，<a id="a-Ji"></a>非善法如梦乃至如化都无自性；<a id="a-Jj"></a>有记法如梦乃至如化都无自性，<a id="a-Jk"></a>无记法如梦乃至如化都无自性；<a id="a-Jl"></a>有漏法如梦乃至如化都无自性，<a id="a-Jm"></a>无漏法如梦乃至如化都无自性；<a id="a-Jn"></a>世间法如梦乃至如化都无自性，<a id="a-Jo"></a>出世间法如梦乃至如化都无自性；<a id="a-Jp"></a>有为法如梦乃至如化都无自性，<a id="a-Jq"></a>无为法如梦乃至如化都无自性；<a id="a-Jr"></a>布施波罗蜜多乃至般若波罗蜜多如梦乃至如化都无自性；<a id="a-Js"></a>内空乃至无性自性空如梦乃至如化都无自性；<a id="a-Jt"></a>真如乃至不思议界如梦乃至如化都无自性；<a id="a-Ju"></a>苦、<a id="a-Jv"></a>集、<a id="a-Jw"></a>灭、<a id="a-Jx"></a>道圣谛如梦乃至如化都无自性；<a id="a-Jy"></a>四念住乃至八圣道支如梦乃至如化都无自性；<a id="a-Jz"></a>空、<a id="a-K0"></a>无相、<a id="a-K1"></a>无愿解脱门如梦乃至如化都无自性；<a id="a-K2"></a>四静虑、<a id="a-K3"></a>四无量、<a id="a-K4"></a>四无色定如梦乃至如化都无自性；<a id="a-K5"></a>八解脱、<a id="a-K6"></a>八胜处、<a id="a-K7"></a>九次第定、<a id="a-K8"></a>十遍处如梦乃至如化都无自性；<a id="a-K9"></a>净观地乃至如来地如梦乃至如化都无自性；<a id="a-KA"></a>极喜地乃至法云地如梦乃至如化都无自性；<a id="a-KB"></a>一切陀罗尼门、<a id="a-KC"></a>三摩地门如梦乃至如化都无自性；<a id="a-KD"></a>五眼、<a id="a-KE"></a>六神通如梦乃至如化都无自性；<a id="a-KF"></a>如来十力乃至十八佛不共法如梦乃至如化都无自性；<a id="a-KG"></a>三十二大士相、<a id="a-KH"></a>八十随好如梦乃至如化都无自性；<a id="a-KI"></a>无忘失法、<a id="a-KJ"></a>恒住舍性如梦乃至如化都无自性；<a id="a-KK"></a>一切智、<a id="a-KL"></a>道相智、<a id="a-KM"></a>一切相智如梦乃至如化都无自性；<a id="a-KN"></a>预流果乃至独觉菩提如梦乃至如化都无自性；<a id="a-KO"></a>一切菩萨摩诃萨行如梦乃至如化都无自性；<a id="a-KP"></a>诸佛无上正等菩提如梦乃至如化都无自性。<a id="a-KQ"></a>’</p>
  <p id="aKR">“复作是言：<a id="a-KS"></a>‘汝等应知此中无色、<a id="a-KT"></a>受、<a id="a-KU"></a>想、<a id="a-KV"></a>行、<a id="a-KW"></a>识，<a id="a-KX"></a>无眼处乃至意处，<a id="a-KY"></a>无色处乃至法处，<a id="a-KZ"></a>无眼界乃至意界，<a id="a-Ka"></a>无色界乃至法界，<a id="a-Kb"></a>无眼识界乃至意识界，<a id="a-Kc"></a>无眼触乃至意触，<a id="a-Kd"></a>无眼触为缘所生诸受乃至意触为缘所生诸受，<a id="a-Ke"></a>无地界乃至识界，<a id="a-Kf"></a>无因缘乃至增上缘，<a id="a-Kg"></a>无从缘所生诸法，<a id="a-Kh"></a>无无明乃至老死，<a id="a-Ki"></a>无善、<a id="a-Kj"></a>非善法，<a id="a-Kk"></a>无有记、<a id="a-Kl"></a>无记法，<a id="a-Km"></a>无有漏、<a id="a-Kn"></a>无漏法，<a id="a-Ko"></a>无世间、<a id="a-Kp"></a>出世间法，<a id="a-Kq"></a>无有为、<a id="a-Kr"></a>无为法，<a id="a-Ks"></a>无布施波罗蜜多乃至般若波罗蜜多，<a id="a-Kt"></a>无内空乃至无性自性空，<a id="a-Ku"></a>无真如乃至不思议界，<a id="a-Kv"></a>无苦、<a id="a-Kw"></a>集、<a id="a-Kx"></a>灭、<a id="a-Ky"></a>道圣谛，<a id="a-Kz"></a>无四念住乃至八圣道支，<a id="a-L0"></a>无空、<a id="a-L1"></a>无相、<a id="a-L2"></a>无愿解脱门，<a id="a-L3"></a>无四静虑、<a id="a-L4"></a>四无量、<a id="a-L5"></a>四无色定，<a id="a-L6"></a>无八解脱乃至十遍处，<a id="a-L7"></a>无净观地乃至如来地，<a id="a-L8"></a>无极喜地乃至法云地，<a id="a-L9"></a>无一切陀罗尼门、<a id="a-LA"></a>三摩地门，<a id="a-LB"></a>无五眼、<a id="a-LC"></a>六神通，<a id="a-LD"></a>无如来十力乃至十八佛不共法，<a id="a-LE"></a>无三十二大士相、<a id="a-LF"></a>八十随好，<a id="a-LG"></a>无无忘失法、<a id="a-LH"></a>恒住舍性，<a id="a-LI"></a>无一切智、<a id="a-LJ"></a>道相智、<a id="a-LK"></a>一切相智，<a id="a-LL"></a>无预流果乃至独觉菩提，<a id="a-LM"></a>无一切菩萨摩诃萨行，<a id="a-LN"></a>无诸佛无上正等菩提，<a id="a-LO"></a>无梦、<a id="a-LP"></a>无见梦者，<a id="a-LQ"></a>无响、<a id="a-LR"></a>无闻响者，<a id="a-LS"></a>无像、<a id="a-LT"></a>无见像者，<a id="a-LU"></a>无光影、<a id="a-LV"></a>无见光影者，<a id="a-LW"></a>无阳焰、<a id="a-LX"></a>无见阳焰者，<a id="a-LY"></a>无幻、<a id="a-LZ"></a>无见幻者，<a id="a-La"></a>无化、<a id="a-Lb"></a>无见化者。<a id="a-Lc"></a>’</p>
  <p id="aLd">“复作是言：<a id="a-Le"></a>‘汝等应知是一切法皆无实事，<a id="a-Lf"></a>无性为性。<a id="a-Lg"></a>汝等虚妄分别力故，<a id="a-Lh"></a>于无蕴中起有蕴想，<a id="a-Li"></a>于无处中起有处想，<a id="a-Lj"></a>于无界中起有界想，<a id="a-Lk"></a>于无触中起有触想，<a id="a-Ll"></a>于无受中起有受想。<a id="a-Lm"></a>’</p>
  <p id="aLn">“复作是言：<a id="a-Lo"></a>‘汝等应知蕴、<a id="a-Lp"></a>处、<a id="a-Lq"></a>界等一切法性，<a id="a-Lr"></a>皆从缘生，<a id="a-Ls"></a>颠倒所起，<a id="a-Lt"></a>诸业异熟之所摄受。<a id="a-Lu"></a>汝等何因，<a id="a-Lv"></a>于是虚妄无实事法，<a id="a-Lw"></a>起实事想？<a id="a-Lx"></a>’</p>
  <p id="aLy">“菩萨尔时方便善巧具大神力，<a id="a-Lz"></a>若诸有情有悭贪者，<a id="a-M0"></a>方便拔济令离悭贪；<a id="a-M1"></a>是诸有情离悭贪已，<a id="a-M2"></a>教修布施波罗蜜多；<a id="a-M3"></a>是诸有情由布施故，<a id="a-M4"></a>得大财位富贵自在。<a id="a-M5"></a>复从是处方便拔济教修净戒波罗蜜多，<a id="a-M6"></a>是诸有情由净戒故，<a id="a-M7"></a>得生善趣尊贵自在。<a id="a-M8"></a>复从是处方便拔济教修安忍波罗蜜多，<a id="a-M9"></a>是诸有情由安忍故，<a id="a-MA"></a>速能获得无生法忍。<a id="a-MB"></a>复从是处方便拔济教修精进波罗蜜多，<a id="a-MC"></a>是诸有情由精进故，<a id="a-MD"></a>乃至无上正等菩提，<a id="a-ME"></a>于诸善法不复退转。<a id="a-MF"></a>复从是处方便拔济教修静虑波罗蜜多，<a id="a-MG"></a>是诸有情由静虑故得生梵世，<a id="a-MH"></a>于初静虑安住自在；<a id="a-MI"></a>从初静虑方便拔济，<a id="a-MJ"></a>复令安住第二静虑，<a id="a-MK"></a>如是展转方便拔济，<a id="a-ML"></a>乃至令住非想非非想处定。<a id="a-MM"></a>复从是处方便拔济，<a id="a-MN"></a>随其所宜令住三乘，<a id="a-MO"></a>或令住四念住乃至八圣道支，<a id="a-MP"></a>或令住三解脱门，<a id="a-MQ"></a>或令住八解脱乃至十遍处，<a id="a-MR"></a>或令住四圣谛，<a id="a-MS"></a>或令住六波罗蜜多，<a id="a-MT"></a>或令住内空乃至无性自性空，<a id="a-MU"></a>或令住真如乃至不思议界，<a id="a-MV"></a>或令住极喜地乃至法云地，<a id="a-MW"></a>或令住陀罗尼门、<a id="a-MX"></a>三摩地门，<a id="a-MY"></a>或令住五眼、<a id="a-MZ"></a>六神通，<a id="a-Ma"></a>或令住如来十力乃至十八佛不共法，<a id="a-Mb"></a>或令住无忘失法、<a id="a-Mc"></a>恒住舍性，<a id="a-Md"></a>或令住一切智、<a id="a-Me"></a>道相智、<a id="a-Mf"></a>一切相智。</p>
  <p id="aMg">“是菩萨摩诃萨方便善巧，<a id="a-Mh"></a>若诸有情耽著有为布施、<a id="a-Mi"></a>净戒、<a id="a-Mj"></a>安忍、<a id="a-Mk"></a>精进、<a id="a-Ml"></a>静虑、<a id="a-Mm"></a>般若及余善法所得果报，<a id="a-Mn"></a>以诸方便安慰济拔令住无余般涅槃界。<a id="a-Mo"></a>是菩萨摩诃萨行深般若波罗蜜多方便善巧，<a id="a-Mp"></a>成就无色、<a id="a-Mq"></a>无见、<a id="a-Mr"></a>无对真无漏法安住其中，<a id="a-Ms"></a>若诸有情应得预流、<a id="a-Mt"></a>一来、<a id="a-Mu"></a>不还、<a id="a-Mv"></a>阿罗汉果、<a id="a-Mw"></a>独觉菩提或复无上正等菩提，<a id="a-Mx"></a>示现、<a id="a-My"></a>劝导、<a id="a-Mz"></a>赞励、<a id="a-N0"></a>庆喜、<a id="a-N1"></a>方便济拔，<a id="a-N2"></a>或令得预流果，<a id="a-N3"></a>乃至或令证得无上正等菩提。</p>
  <p id="aN4">“如是，<a id="a-N5"></a>善现，<a id="a-N6"></a>诸菩萨摩诃萨行深般若波罗蜜多，<a id="a-N7"></a>观察二空，<a id="a-N8"></a>虽知诸法无不如梦乃至如化，<a id="a-N9"></a>皆非实有，<a id="a-NA"></a>无性为性，<a id="a-NB"></a>自相皆空，<a id="a-NC"></a>而能安立善、<a id="a-ND"></a>非善法，<a id="a-NE"></a>广说乃至是能证得诸佛无上正等菩提，<a id="a-NF"></a>皆无杂乱。<a id="a-NG"></a>”</p>
 </body>
</html>