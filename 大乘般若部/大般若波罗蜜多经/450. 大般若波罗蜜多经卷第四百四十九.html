<!doctype html>
<html id="z3IBT1W7F" data-ver="1159">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百四十九</h1>
  <h2 id="a2">第二分转不转品第五十四</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>如是不退转菩萨摩诃萨，<a id="a-7"></a>为但名不退转，<a id="a-8"></a>为亦名退转耶？<a id="a-9"></a>”</p>
  <p id="aA">佛告善现：<a id="a-B"></a>“如是不退转菩萨摩诃萨，<a id="a-C"></a>既名不退转，<a id="a-D"></a>亦得名退转。<a id="a-E"></a>”</p>
  <p id="aF">具寿善现白言：<a id="a-G"></a>“世尊，<a id="a-H"></a>如是不退转菩萨摩诃萨，<a id="a-I"></a>以何因缘名不退转？<a id="a-J"></a>复何因缘亦名退转？<a id="a-K"></a>”</p>
  <p id="aL">佛言：<a id="a-M"></a>“善现，<a id="a-N"></a>如是不退转菩萨摩诃萨，<a id="a-O"></a>定于声闻、<a id="a-P"></a>独觉等地不复退堕，<a id="a-Q"></a>必得无上正等菩提，<a id="a-R"></a>由是因缘名不退转。<a id="a-S"></a>然于法想有退转故，<a id="a-T"></a>亦名退转。<a id="a-U"></a>”</p>
  <p id="aV">尔时，<a id="a-W"></a>善现复白佛言：<a id="a-X"></a>“是菩萨摩诃萨于何法想有退转故亦名退转？<a id="a-Y"></a>”</p>
  <p id="aZ">佛言：<a id="a-a"></a>“善现，<a id="a-b"></a>是菩萨摩诃萨于色想有退转故亦名退转，<a id="a-c"></a>于受、<a id="a-d"></a>想、<a id="a-e"></a>行、<a id="a-f"></a>识想有退转故亦名退转，<a id="a-g"></a>于内六处想有退转故亦名退转，<a id="a-h"></a>于外六处想有退转故亦名退转，<a id="a-i"></a>于内六界想有退转故亦名退转，<a id="a-j"></a>于外六界想有退转故亦名退转，<a id="a-k"></a>于六识界想有退转故亦名退转，<a id="a-l"></a>于六触想有退转故亦名退转，<a id="a-m"></a>于六触为缘所生诸受想有退转故亦名退转，<a id="a-n"></a>于贪、<a id="a-o"></a>瞋、<a id="a-p"></a>痴想有退转故亦名退转，<a id="a-q"></a>于诸见趣想有退转故亦名退转，<a id="a-r"></a>于六波罗蜜多想有退转故亦名退转，<a id="a-s"></a>于一切空想有退转故亦名退转，<a id="a-t"></a>于真如等想有退转故亦名退转，<a id="a-u"></a>于四圣谛想有退转故亦名退转，<a id="a-v"></a>于四念住等想有退转故亦名退转，<a id="a-w"></a>于四静虑等想有退转故亦名退转，<a id="a-x"></a>于八解脱等想有退转故亦名退转，<a id="a-y"></a>于三解脱门想有退转故亦名退转，<a id="a-z"></a>于十地想有退转故亦名退转，<a id="a-10"></a>于五眼、<a id="a-11"></a>六神通想有退转故亦名退转，<a id="a-12"></a>于陀罗尼门、<a id="a-13"></a>三摩地门想有退转故亦名退转，<a id="a-14"></a>于佛十力等想有退转故亦名退转，<a id="a-15"></a>于三十二大士相、<a id="a-16"></a>八十随好想有退转故亦名退转，<a id="a-17"></a>于无忘失法、<a id="a-18"></a>恒住舍性想有退转故亦名退转，<a id="a-19"></a>于预流果乃至独觉菩提想有退转故亦名退转，<a id="a-1A"></a>于诸菩萨摩诃萨行及佛无上正等菩提想有退转故亦名退转，<a id="a-1B"></a>于一切智、<a id="a-1C"></a>道相智、<a id="a-1D"></a>一切相智想有退转故亦名退转，<a id="a-1E"></a>于诸异生、<a id="a-1F"></a>声闻、<a id="a-1G"></a>独觉、<a id="a-1H"></a>菩萨、<a id="a-1I"></a>佛想有退转故亦名退转。<a id="a-1J"></a>所以者何？<a id="a-1K"></a>如是不退转菩萨摩诃萨，<a id="a-1L"></a>以自相空观一切法，<a id="a-1M"></a>已入菩萨正性离生，<a id="a-1N"></a>乃至不见少法可得，<a id="a-1O"></a>不可得故无所造作，<a id="a-1P"></a>无所造作故毕竟不生，<a id="a-1Q"></a>毕竟不生故名无生法忍，<a id="a-1R"></a>由得如是无生法忍故名不退转菩萨摩诃萨。<a id="a-1S"></a>善现，<a id="a-1T"></a>若菩萨摩诃萨成就如是诸行、<a id="a-1U"></a>状、<a id="a-1V"></a>相，<a id="a-1W"></a>知是不退转菩萨摩诃萨。</p>
  <p id="a1X">“复次，<a id="a-1Y"></a>善现，<a id="a-1Z"></a>有诸恶魔到是菩萨摩诃萨所，<a id="a-1a"></a>欲令厌背无上菩提，<a id="a-1b"></a>语菩萨言：<a id="a-1c"></a>‘一切智智与虚空等，<a id="a-1d"></a>自相本空，<a id="a-1e"></a>无性为性；<a id="a-1f"></a>诸法亦尔，<a id="a-1g"></a>自相本空，<a id="a-1h"></a>无性为性，<a id="a-1i"></a>与虚空等。<a id="a-1j"></a>如是一切与虚空等、<a id="a-1k"></a>性相空中，<a id="a-1l"></a>无有一法可名能证，<a id="a-1m"></a>无有一法可名所证，<a id="a-1n"></a>证处、<a id="a-1o"></a>证时及由此证亦不可得。<a id="a-1p"></a>既一切法性相皆空、<a id="a-1q"></a>与虚空等，<a id="a-1r"></a>汝等云何唐受勤苦，<a id="a-1s"></a>求证无上正等菩提？<a id="a-1t"></a>汝先所闻诸菩萨众应求无上正等菩提，<a id="a-1u"></a>皆是魔说，<a id="a-1v"></a>非真佛语。<a id="a-1w"></a>汝等应舍大菩提愿，<a id="a-1x"></a>勿于长夜广为利乐一切有情自受勤苦。<a id="a-1y"></a>虽行种种难行苦行，<a id="a-1z"></a>欲求菩提终不能得，<a id="a-20"></a>云何汝等唐设劬劳？<a id="a-21"></a>’善现，<a id="a-22"></a>是菩萨摩诃萨闻说如是诃谏语时，<a id="a-23"></a>能审观察：<a id="a-24"></a>‘此恶魔事，<a id="a-25"></a>欲退坏我大菩提心，<a id="a-26"></a>我今不应信受彼说。<a id="a-27"></a>虽一切法与虚空等、<a id="a-28"></a>性相皆空，<a id="a-29"></a>而诸有情生死长夜不知不见，<a id="a-2A"></a>颠倒放逸，<a id="a-2B"></a>受诸苦恼。<a id="a-2C"></a>我当擐戴性相皆空如大虚空功德甲胄，<a id="a-2D"></a>速趣无上正等菩提，<a id="a-2E"></a>为诸有情如应说法，<a id="a-2F"></a>令其解脱生死大苦，<a id="a-2G"></a>得预流果、<a id="a-2H"></a>或一来果、<a id="a-2I"></a>或不还果、<a id="a-2J"></a>或阿罗汉果、<a id="a-2K"></a>或独觉菩提，<a id="a-2L"></a>或证无上正等菩提。<a id="a-2M"></a>’</p>
  <p id="a2N">“善现，<a id="a-2O"></a>是菩萨摩诃萨从初发心已闻此法，<a id="a-2P"></a>其心坚固不动不转；<a id="a-2Q"></a>依此坚固不动转心，<a id="a-2R"></a>恒正修行布施、<a id="a-2S"></a>净戒、<a id="a-2T"></a>安忍、<a id="a-2U"></a>精进、<a id="a-2V"></a>静虑、<a id="a-2W"></a>般若波罗蜜多；<a id="a-2X"></a>由此六种波罗蜜多随分圆满，<a id="a-2Y"></a>已入菩萨正性离生；<a id="a-2Z"></a>复正修行布施、<a id="a-2a"></a>净戒、<a id="a-2b"></a>安忍、<a id="a-2c"></a>精进、<a id="a-2d"></a>静虑、<a id="a-2e"></a>般若波罗蜜多，<a id="a-2f"></a>由此得住不退转地。<a id="a-2g"></a>是故恶魔虽作种种退坏方便，<a id="a-2h"></a>而不能退菩萨所发大菩提心。<a id="a-2i"></a>善现，<a id="a-2j"></a>是菩萨摩诃萨超诸声闻、<a id="a-2k"></a>独觉等地，<a id="a-2l"></a>一切魔事不能退转所求无上正等菩提，<a id="a-2m"></a>名不退转；<a id="a-2n"></a>远离一切虚妄分别所执诸法、<a id="a-2o"></a>二乘地等，<a id="a-2p"></a>亦名退转。<a id="a-2q"></a>故此菩萨得二种名，<a id="a-2r"></a>非如余位唯名退转。<a id="a-2s"></a>善现，<a id="a-2t"></a>若菩萨摩诃萨成就如是诸行、<a id="a-2u"></a>状、<a id="a-2v"></a>相，<a id="a-2w"></a>知是不退转菩萨摩诃萨。</p>
  <p id="a2x">“复次，<a id="a-2y"></a>善现，<a id="a-2z"></a>一切不退转菩萨摩诃萨，<a id="a-30"></a>欲入初静虑乃至第四静虑即随意能入，<a id="a-31"></a>欲入慈无量乃至舍无量即随意能入，<a id="a-32"></a>欲入空无边处定乃至非想非非想处定即随意能入，<a id="a-33"></a>欲入四念住乃至八圣道支即随意能入，<a id="a-34"></a>欲入初解脱乃至想受灭解脱即随意能入，<a id="a-35"></a>欲入初胜处乃至第八胜处即随意能入，<a id="a-36"></a>欲入初静虑定乃至想受灭定即随意能入，<a id="a-37"></a>欲入初遍处乃至第十遍处即随意能入，<a id="a-38"></a>欲入三解脱门即随意能入，<a id="a-39"></a>欲引发五神通即随意能引发。<a id="a-3A"></a>善现，<a id="a-3B"></a>是菩萨摩诃萨虽入四静虑乃至引发五神通而不受彼果，<a id="a-3C"></a>由此因缘不随静虑、<a id="a-3D"></a>无量、<a id="a-3E"></a>等至乃至灭定及余功德势力而生，<a id="a-3F"></a>亦不证预流果、<a id="a-3G"></a>或一来、<a id="a-3H"></a>不还、<a id="a-3I"></a>阿罗汉果、<a id="a-3J"></a>独觉菩提，<a id="a-3K"></a>为欲利乐诸有情故，<a id="a-3L"></a>随欲摄受所应受身，<a id="a-3M"></a>即随所愿皆能摄受。<a id="a-3N"></a>善现，<a id="a-3O"></a>若菩萨摩诃萨成就如是诸行、<a id="a-3P"></a>状、<a id="a-3Q"></a>相，<a id="a-3R"></a>知是不退转菩萨摩诃萨。</p>
  <p id="a3S">“复次，<a id="a-3T"></a>善现，<a id="a-3U"></a>一切不退转菩萨摩诃萨，<a id="a-3V"></a>成就无上菩提作意，<a id="a-3W"></a>常不远离大菩提心，<a id="a-3X"></a>不贵重色，<a id="a-3Y"></a>不贵重受、<a id="a-3Z"></a>想、<a id="a-3a"></a>行、<a id="a-3b"></a>识，<a id="a-3c"></a>不贵重眼处乃至意处，<a id="a-3d"></a>不贵重色处乃至法处，<a id="a-3e"></a>不贵重眼界乃至意界，<a id="a-3f"></a>不贵重色界乃至法界，<a id="a-3g"></a>不贵重眼识界乃至意识界，<a id="a-3h"></a>不贵重眼触乃至意触，<a id="a-3i"></a>不贵重眼触为缘所生诸受乃至意触为缘所生诸受，<a id="a-3j"></a>不贵重诸相，<a id="a-3k"></a>不贵重所依，<a id="a-3l"></a>不贵重助伴，<a id="a-3m"></a>不贵重布施波罗蜜多乃至般若波罗蜜多，<a id="a-3n"></a>不贵重四静虑、<a id="a-3o"></a>四无量、<a id="a-3p"></a>四无色定，<a id="a-3q"></a>不贵重四念住乃至八圣道支，<a id="a-3r"></a>不贵重八解脱、<a id="a-3s"></a>八胜处、<a id="a-3t"></a>九次第定、<a id="a-3u"></a>十遍处，<a id="a-3v"></a>不贵重空、<a id="a-3w"></a>无相、<a id="a-3x"></a>无愿解脱门，<a id="a-3y"></a>不贵重四圣谛，<a id="a-3z"></a>不贵重十八空，<a id="a-40"></a>不贵重真如乃至不思议界，<a id="a-41"></a>不贵重十地，<a id="a-42"></a>不贵重五眼、<a id="a-43"></a>六神通，<a id="a-44"></a>不贵重佛十力乃至十八佛不共法，<a id="a-45"></a>不贵重无忘失法、<a id="a-46"></a>恒住舍性，<a id="a-47"></a>不贵重陀罗尼门、<a id="a-48"></a>三摩地门，<a id="a-49"></a>不贵重一切智、<a id="a-4A"></a>道相智、<a id="a-4B"></a>一切相智，<a id="a-4C"></a>不贵重声闻地、<a id="a-4D"></a>独觉地、<a id="a-4E"></a>菩萨地、<a id="a-4F"></a>如来地，<a id="a-4G"></a>不贵重成熟有情、<a id="a-4H"></a>严净佛土，<a id="a-4I"></a>不贵重一切菩萨摩诃萨行、<a id="a-4J"></a>诸佛无上正等菩提，<a id="a-4K"></a>不贵重多见诸佛，<a id="a-4L"></a>不贵重种诸善根。<a id="a-4M"></a>何以故？<a id="a-4N"></a>善现，<a id="a-4O"></a>是菩萨摩诃萨达一切法性相皆空、<a id="a-4P"></a>与虚空等、<a id="a-4Q"></a>都不可得，<a id="a-4R"></a>不见有法可生贵重，<a id="a-4S"></a>能生、<a id="a-4T"></a>所生、<a id="a-4U"></a>生时、<a id="a-4V"></a>生处、<a id="a-4W"></a>由此而生皆不可得。<a id="a-4X"></a>所以者何？<a id="a-4Y"></a>善现，<a id="a-4Z"></a>是一切法与虚空等，<a id="a-4a"></a>自相本空，<a id="a-4b"></a>无性为性。</p>
  <p id="a4c">“善现，<a id="a-4d"></a>是菩萨摩诃萨成就无上菩提作意，<a id="a-4e"></a>常不远离大菩提心，<a id="a-4f"></a>身四威仪往来入出，<a id="a-4g"></a>举足下足心无散乱，<a id="a-4h"></a>行住坐卧进止威仪，<a id="a-4i"></a>所作事业皆住正念。<a id="a-4j"></a>善现，<a id="a-4k"></a>若菩萨摩诃萨成就如是诸行、<a id="a-4l"></a>状、<a id="a-4m"></a>相，<a id="a-4n"></a>知是不退转菩萨摩诃萨。</p>
  <p id="a4o">“复次，<a id="a-4p"></a>善现，<a id="a-4q"></a>一切不退转菩萨摩诃萨，<a id="a-4r"></a>为欲饶益诸有情故，<a id="a-4s"></a>现处居家方便善巧，<a id="a-4t"></a>虽现摄受五欲乐具，<a id="a-4u"></a>而于其中不生染著，<a id="a-4v"></a>皆为济给诸有情故，<a id="a-4w"></a>谓诸有情须食施食，<a id="a-4x"></a>须饮施饮，<a id="a-4y"></a>须衣施衣，<a id="a-4z"></a>须乘施乘，<a id="a-50"></a>乃至一切所须之物皆给施之，<a id="a-51"></a>令其意满。<a id="a-52"></a>善现，<a id="a-53"></a>是菩萨摩诃萨自行布施波罗蜜多，<a id="a-54"></a>亦劝他行布施波罗蜜多，<a id="a-55"></a>恒正称扬行布施波罗蜜多法，<a id="a-56"></a>欢喜赞叹行布施波罗蜜多者，<a id="a-57"></a>乃至自行般若波罗蜜多，<a id="a-58"></a>亦劝他行般若波罗蜜多，<a id="a-59"></a>恒正称扬行般若波罗蜜多法，<a id="a-5A"></a>欢喜赞叹行般若波罗蜜多者。<a id="a-5B"></a>善现，<a id="a-5C"></a>是菩萨摩诃萨现处居家，<a id="a-5D"></a>以神通力或大愿力，<a id="a-5E"></a>摄受种种七宝资具满赡部洲乃至三千大千世界，<a id="a-5F"></a>持以供养佛、<a id="a-5G"></a>法、<a id="a-5H"></a>僧宝，<a id="a-5I"></a>及施贫乏诸有情类。<a id="a-5J"></a>善现，<a id="a-5K"></a>是菩萨摩诃萨虽现处居家而常修梵行，<a id="a-5L"></a>终不受用诸妙欲境。<a id="a-5M"></a>虽现摄受种种珍财，<a id="a-5N"></a>而于其中不起染著；<a id="a-5O"></a>又于摄受诸欲乐具及珍财时，<a id="a-5P"></a>终不逼迫诸有情类令生忧苦。<a id="a-5Q"></a>善现，<a id="a-5R"></a>若菩萨摩诃萨成就如是诸行、<a id="a-5S"></a>状、<a id="a-5T"></a>相，<a id="a-5U"></a>知是不退转菩萨摩诃萨。</p>
  <p id="a5V">“复次，<a id="a-5W"></a>善现，<a id="a-5X"></a>一切不退转菩萨摩诃萨，<a id="a-5Y"></a>有执金刚药叉神常恒随左右密为守护，<a id="a-5Z"></a>常作是念：<a id="a-5a"></a>‘此菩萨摩诃萨不久当证所求无上正等菩提！<a id="a-5b"></a>愿我恒随，<a id="a-5c"></a>密为守护。<a id="a-5d"></a>’乃至无上正等菩提，<a id="a-5e"></a>常有五族执金刚神随逐守护，<a id="a-5f"></a>时无暂舍，<a id="a-5g"></a>人非人等不能损害。<a id="a-5h"></a>诸天、<a id="a-5i"></a>魔、<a id="a-5j"></a>梵及余世间，<a id="a-5k"></a>亦无有能以法破坏所发无上正等觉心。<a id="a-5l"></a>由此因缘，<a id="a-5m"></a>乃至无上正等菩提，<a id="a-5n"></a>身心安隐，<a id="a-5o"></a>常无扰乱。<a id="a-5p"></a>善现，<a id="a-5q"></a>是菩萨摩诃萨世间五根常无缺减，<a id="a-5r"></a>所谓眼、<a id="a-5s"></a>耳、<a id="a-5t"></a>鼻、<a id="a-5u"></a>舌、<a id="a-5v"></a>身根，<a id="a-5w"></a>出世五根亦无缺减，<a id="a-5x"></a>谓信、<a id="a-5y"></a>精进、<a id="a-5z"></a>念、<a id="a-60"></a>定、<a id="a-61"></a>慧根。<a id="a-62"></a>善现，<a id="a-63"></a>是菩萨摩诃萨身支圆满，<a id="a-64"></a>相好庄严，<a id="a-65"></a>心诸功德念念增进，<a id="a-66"></a>乃至无上正等菩提。<a id="a-67"></a>善现，<a id="a-68"></a>若菩萨摩诃萨成就如是诸行、<a id="a-69"></a>状、<a id="a-6A"></a>相，<a id="a-6B"></a>知是不退转菩萨摩诃萨。</p>
  <p id="a6C">“复次，<a id="a-6D"></a>善现，<a id="a-6E"></a>一切不退转菩萨摩诃萨，<a id="a-6F"></a>常作上士，<a id="a-6G"></a>不作下士。<a id="a-6H"></a>”</p>
  <p id="a6I">具寿善现白言：<a id="a-6J"></a>“世尊，<a id="a-6K"></a>是菩萨摩诃萨云何名为常作上士，<a id="a-6L"></a>不作下士？<a id="a-6M"></a>”</p>
  <p id="a6N">佛言：<a id="a-6O"></a>“善现，<a id="a-6P"></a>是菩萨摩诃萨一切烦恼不复现前，<a id="a-6Q"></a>刹那刹那功德增进，<a id="a-6R"></a>乃至无上正等菩提，<a id="a-6S"></a>于一切时心无散乱，<a id="a-6T"></a>是故我说常作上士，<a id="a-6U"></a>不作下士。</p>
  <p id="a6V">“复次，<a id="a-6W"></a>善现，<a id="a-6X"></a>是菩萨摩诃萨成就无上菩提作意，<a id="a-6Y"></a>常不远离大菩提心，<a id="a-6Z"></a>恒修净命，<a id="a-6a"></a>不行咒术、<a id="a-6b"></a>医药、<a id="a-6c"></a>占卜诸邪命事，<a id="a-6d"></a>不为名利咒诸鬼神令著男女问其吉凶，<a id="a-6e"></a>亦不咒禁男女、<a id="a-6f"></a>大小、<a id="a-6g"></a>傍生、<a id="a-6h"></a>鬼等现希有事，<a id="a-6i"></a>亦不占相寿量长短、<a id="a-6j"></a>财位、<a id="a-6k"></a>男女诸善恶事，<a id="a-6l"></a>亦不悬记寒热、<a id="a-6m"></a>丰俭、<a id="a-6n"></a>吉凶、<a id="a-6o"></a>好恶惑乱有情，<a id="a-6p"></a>亦不咒禁合和汤药、<a id="a-6q"></a>左道疗疾、<a id="a-6r"></a>结好贵人，<a id="a-6s"></a>亦不为他通致使命、<a id="a-6t"></a>现亲友相徇利求名。<a id="a-6u"></a>尚不染心观视男女，<a id="a-6v"></a>欢笑与语，<a id="a-6w"></a>况有余事？<a id="a-6x"></a>亦不恭敬供养鬼神。<a id="a-6y"></a>是故我说常作上士，<a id="a-6z"></a>不作下士。<a id="a-70"></a>所以者何？<a id="a-71"></a>善现，<a id="a-72"></a>是菩萨摩诃萨知一切法性相皆空，<a id="a-73"></a>性相空中不见有相，<a id="a-74"></a>不见相故远离种种邪命咒术、<a id="a-75"></a>医药、<a id="a-76"></a>占相，<a id="a-77"></a>唯求无上正等菩提，<a id="a-78"></a>与诸有情常作饶益。<a id="a-79"></a>善现，<a id="a-7A"></a>若菩萨摩诃萨成就如是诸行、<a id="a-7B"></a>状、<a id="a-7C"></a>相，<a id="a-7D"></a>知是不退转菩萨摩诃萨。</p>
  <p id="a7E">“复次，<a id="a-7F"></a>善现，<a id="a-7G"></a>一切不退转菩萨摩诃萨于诸世间文章技艺，<a id="a-7H"></a>虽得善巧而不爱著。<a id="a-7I"></a>所以者何？<a id="a-7J"></a>善现，<a id="a-7K"></a>是菩萨摩诃萨达一切法性相皆空，<a id="a-7L"></a>性相空中世间所有文章技艺皆不可得。<a id="a-7M"></a>又诸世间文章技艺，<a id="a-7N"></a>皆杂秽语邪命所摄，<a id="a-7O"></a>是故菩萨知而不为。<a id="a-7P"></a>善现，<a id="a-7Q"></a>是菩萨摩诃萨于诸世俗外道书论，<a id="a-7R"></a>虽亦善知而不乐著。<a id="a-7S"></a>何以故？<a id="a-7T"></a>善现，<a id="a-7U"></a>是菩萨摩诃萨达一切法皆毕竟空，<a id="a-7V"></a>毕竟空中一切书论皆不可得。<a id="a-7W"></a>又诸世俗外道书论，<a id="a-7X"></a>所说理事多有增减，<a id="a-7Y"></a>于菩萨道非为随顺，<a id="a-7Z"></a>皆是戏论杂秽语摄，<a id="a-7a"></a>故诸菩萨知而不乐。<a id="a-7b"></a>善现，<a id="a-7c"></a>若菩萨摩诃萨成就如是诸行、<a id="a-7d"></a>状、<a id="a-7e"></a>相，<a id="a-7f"></a>知是不退转菩萨摩诃萨。</p>
  <p id="a7g">“复次，<a id="a-7h"></a>善现，<a id="a-7i"></a>一切不退转菩萨摩诃萨，<a id="a-7j"></a>复有所余诸行、<a id="a-7k"></a>状、<a id="a-7l"></a>相，<a id="a-7m"></a>知是不退转菩萨摩诃萨。<a id="a-7n"></a>吾当为汝分别解说，<a id="a-7o"></a>汝应谛听，<a id="a-7p"></a>极善思惟！<a id="a-7q"></a>”</p>
  <p id="a7r">善现请言：<a id="a-7s"></a>“唯然！<a id="a-7t"></a>愿说！<a id="a-7u"></a>我等大众，<a id="a-7v"></a>专意乐闻。<a id="a-7w"></a>”</p>
  <p id="a7x">佛言：<a id="a-7y"></a>“善现，<a id="a-7z"></a>一切不退转菩萨摩诃萨修行般若波罗蜜多，<a id="a-80"></a>通达诸法皆无所有，<a id="a-81"></a>常不远离菩提作意，<a id="a-82"></a>不乐观察论说诸蕴、<a id="a-83"></a>诸处、<a id="a-84"></a>诸界。<a id="a-85"></a>所以者何？<a id="a-86"></a>是菩萨摩诃萨于蕴、<a id="a-87"></a>处、<a id="a-88"></a>界性相空理，<a id="a-89"></a>已善思惟、<a id="a-8A"></a>善通达故。</p>
  <p id="a8B">“善现，<a id="a-8C"></a>是菩萨摩诃萨不乐观察论说众事。<a id="a-8D"></a>所以者何？<a id="a-8E"></a>是菩萨摩诃萨于一切众性相皆空，<a id="a-8F"></a>已善思惟、<a id="a-8G"></a>善通达故。</p>
  <p id="a8H">“善现，<a id="a-8I"></a>是菩萨摩诃萨不乐观察论说王事。<a id="a-8J"></a>所以者何？<a id="a-8K"></a>是菩萨摩诃萨住本性空，<a id="a-8L"></a>不见少法有胜有劣贵贱相故。</p>
  <p id="a8M">“善现，<a id="a-8N"></a>是菩萨摩诃萨不乐观察论说贼事。<a id="a-8O"></a>所以者何？<a id="a-8P"></a>是菩萨摩诃萨住自相空，<a id="a-8Q"></a>不见少法有得有失与夺相故。</p>
  <p id="a8R">“善现，<a id="a-8S"></a>是菩萨摩诃萨不乐观察论说军事。<a id="a-8T"></a>所以者何？<a id="a-8U"></a>是菩萨摩诃萨住本性空，<a id="a-8V"></a>不见诸法有多有少聚散相故。</p>
  <p id="a8W">“善现，<a id="a-8X"></a>是菩萨摩诃萨不乐观察论说战事。<a id="a-8Y"></a>所以者何？<a id="a-8Z"></a>是菩萨摩诃萨善住真如一切法空，<a id="a-8a"></a>不见少法有强有弱爱恚相故。</p>
  <p id="a8b">“善现，<a id="a-8c"></a>是菩萨摩诃萨不乐观察论说城邑事。<a id="a-8d"></a>何以故？<a id="a-8e"></a>是菩萨摩诃萨住虚空界空，<a id="a-8f"></a>不见少法有摄不摄好恶相故。</p>
  <p id="a8g">“善现，<a id="a-8h"></a>是菩萨摩诃萨不乐观察论说聚落事。<a id="a-8i"></a>所以者何？<a id="a-8j"></a>是菩萨摩诃萨住一切法空，<a id="a-8k"></a>不见少法有增有减合离相故。</p>
  <p id="a8l">“善现，<a id="a-8m"></a>是菩萨摩诃萨不乐观察论说国土事。<a id="a-8n"></a>所以者何？<a id="a-8o"></a>是菩萨摩诃萨安住实际，<a id="a-8p"></a>不见诸法有属不属此彼相故。</p>
  <p id="a8q">“善现，<a id="a-8r"></a>是菩萨摩诃萨不乐观察论说我、<a id="a-8s"></a>有情乃至知者、<a id="a-8t"></a>见者事。<a id="a-8u"></a>所以者何？<a id="a-8v"></a>是菩萨摩诃萨住毕竟空，<a id="a-8w"></a>都不见我乃至见者若有若无差别相故。</p>
  <p id="a8x">“善现，<a id="a-8y"></a>是菩萨摩诃萨不乐观察论说相好事。<a id="a-8z"></a>所以者何？<a id="a-90"></a>是菩萨摩诃萨善住无相，<a id="a-91"></a>不见诸法有好有丑差别相故。</p>
  <p id="a92">“善现，<a id="a-93"></a>是菩萨摩诃萨不乐观察论说世间如是等事，<a id="a-94"></a>但乐观察论说般若波罗蜜多。<a id="a-95"></a>所以者何？<a id="a-96"></a>甚深般若波罗蜜多远离众相，<a id="a-97"></a>能证无上正等觉故。</p>
  <p id="a98">“善现，<a id="a-99"></a>是菩萨摩诃萨常不远离一切智智相应作意，<a id="a-9A"></a>修行布施波罗蜜多离悭贪事，<a id="a-9B"></a>修行净戒波罗蜜多离破戒事，<a id="a-9C"></a>修行安忍波罗蜜多离忿恚事，<a id="a-9D"></a>修行精进波罗蜜多离懈怠事，<a id="a-9E"></a>修行静虑波罗蜜多离散动事，<a id="a-9F"></a>修行般若波罗蜜多离恶慧事。</p>
  <p id="a9G">“善现，<a id="a-9H"></a>是菩萨摩诃萨虽行一切法空，<a id="a-9I"></a>而爱乐正法，<a id="a-9J"></a>不爱非法，<a id="a-9K"></a>恒愿饶益一切有情。</p>
  <p id="a9L">“善现，<a id="a-9M"></a>是菩萨摩诃萨虽行不可得空，<a id="a-9N"></a>而常称赞三宝功德，<a id="a-9O"></a>利益安乐一切有情。</p>
  <p id="a9P">“善现，<a id="a-9Q"></a>是菩萨摩诃萨虽行诸法真如法界一味之相，<a id="a-9R"></a>而乐称赞真如法界种种功德。</p>
  <p id="a9S">“善现，<a id="a-9T"></a>是菩萨摩诃萨虽知诸法皆毕竟空，<a id="a-9U"></a>而爱善友，<a id="a-9V"></a>不乐恶友。<a id="a-9W"></a>言善友者，<a id="a-9X"></a>谓佛、<a id="a-9Y"></a>菩萨。<a id="a-9Z"></a>若诸声闻、<a id="a-9a"></a>独觉乘等，<a id="a-9b"></a>能善教化安立有情，<a id="a-9c"></a>令趣无上正等菩提，<a id="a-9d"></a>亦名善友。</p>
  <p id="a9e">“善现，<a id="a-9f"></a>是菩萨摩诃萨常乐亲觐一切如来、<a id="a-9g"></a>应、<a id="a-9h"></a>正等觉。<a id="a-9i"></a>若闻如来、<a id="a-9j"></a>应、<a id="a-9k"></a>正等觉在余世界现说正法，<a id="a-9l"></a>即以愿力往生彼界，<a id="a-9m"></a>供养恭敬、<a id="a-9n"></a>尊重赞叹、<a id="a-9o"></a>听受正法。</p>
  <p id="a9p">“善现，<a id="a-9q"></a>是菩萨摩诃萨若昼若夜，<a id="a-9r"></a>常不远离念佛作意，<a id="a-9s"></a>常不远离闻法作意。<a id="a-9t"></a>由此因缘，<a id="a-9u"></a>随诸国土有佛世尊现说正法，<a id="a-9v"></a>即乘愿力往彼受生，<a id="a-9w"></a>或乘神通往彼听法。<a id="a-9x"></a>由是因缘，<a id="a-9y"></a>此诸菩萨生生之处常不离佛，<a id="a-9z"></a>恒闻正法无间无断。</p>
  <p id="aA0">“善现，<a id="a-A1"></a>是菩萨摩诃萨常为利乐诸有情故，<a id="a-A2"></a>虽能现起初静虑定乃至非想非非想处定，<a id="a-A3"></a>而巧方便起欲界心，<a id="a-A4"></a>教诸有情十善业道，<a id="a-A5"></a>亦随愿力现生欲界有佛国土，<a id="a-A6"></a>供养恭敬、<a id="a-A7"></a>尊重赞叹诸佛世尊，<a id="a-A8"></a>听闻正法，<a id="a-A9"></a>修诸胜行。<a id="a-AA"></a>善现，<a id="a-AB"></a>若菩萨摩诃萨成就如是诸行、<a id="a-AC"></a>状、<a id="a-AD"></a>相，<a id="a-AE"></a>知是不退转菩萨摩诃萨。</p>
  <p id="aAF">“复次，<a id="a-AG"></a>善现，<a id="a-AH"></a>一切不退转菩萨摩诃萨，<a id="a-AI"></a>常修布施乃至般若波罗蜜多，<a id="a-AJ"></a>常行内空乃至无性自性空，<a id="a-AK"></a>常行真如乃至不思议界，<a id="a-AL"></a>常行苦、<a id="a-AM"></a>集、<a id="a-AN"></a>灭、<a id="a-AO"></a>道圣谛，<a id="a-AP"></a>常修四念住乃至八圣道支，<a id="a-AQ"></a>常修四静虑、<a id="a-AR"></a>四无量、<a id="a-AS"></a>四无色定，<a id="a-AT"></a>常修八解脱、<a id="a-AU"></a>八胜处、<a id="a-AV"></a>九次第定、<a id="a-AW"></a>十遍处，<a id="a-AX"></a>常修空、<a id="a-AY"></a>无相、<a id="a-AZ"></a>无愿解脱门，<a id="a-Aa"></a>常修五眼、<a id="a-Ab"></a>六神通，<a id="a-Ac"></a>常修一切陀罗尼门、<a id="a-Ad"></a>三摩地门，<a id="a-Ae"></a>常修佛十力乃至十八佛不共法，<a id="a-Af"></a>常修无忘失法、<a id="a-Ag"></a>恒住舍性，<a id="a-Ah"></a>常修一切智、<a id="a-Ai"></a>道相智、<a id="a-Aj"></a>一切相智，<a id="a-Ak"></a>常修一切菩萨摩诃萨行，<a id="a-Al"></a>常求无上正等菩提。</p>
  <p id="aAm">“善现，<a id="a-An"></a>是菩萨摩诃萨常于自地不起疑惑，<a id="a-Ao"></a>不作是念：<a id="a-Ap"></a>‘我是不退转，<a id="a-Aq"></a>我非不退转。<a id="a-Ar"></a>’所以者何？<a id="a-As"></a>是菩萨摩诃萨不见少法可于无上正等菩提说有退转、<a id="a-At"></a>说无退转。</p>
  <p id="aAu">“善现，<a id="a-Av"></a>是菩萨摩诃萨于自地法无惑无疑。<a id="a-Aw"></a>所以者何？<a id="a-Ax"></a>是菩萨摩诃萨于自地法，<a id="a-Ay"></a>已善了知、<a id="a-Az"></a>善通达故。</p>
  <p id="aB0">“善现，<a id="a-B1"></a>如预流者住预流果，<a id="a-B2"></a>于自果法无惑无疑；<a id="a-B3"></a>一来、<a id="a-B4"></a>不还、<a id="a-B5"></a>阿罗汉、<a id="a-B6"></a>独觉及诸如来、<a id="a-B7"></a>应、<a id="a-B8"></a>正等觉各住自果，<a id="a-B9"></a>于自果法亦无惑无疑；<a id="a-BA"></a>是菩萨摩诃萨亦复如是，<a id="a-BB"></a>于自所住不退转地所摄诸法，<a id="a-BC"></a>现知现见，<a id="a-BD"></a>无惑无疑。</p>
  <p id="aBE">“善现，<a id="a-BF"></a>是菩萨摩诃萨住此地中，<a id="a-BG"></a>成熟有情、<a id="a-BH"></a>严净佛土、<a id="a-BI"></a>修诸功德，<a id="a-BJ"></a>有魔事起即能觉知，<a id="a-BK"></a>不随魔事势力而转；<a id="a-BL"></a>善能摧伏种种魔事，<a id="a-BM"></a>令不障礙所修功德。</p>
  <p id="aBN">“善现，<a id="a-BO"></a>如有造作无间业者，<a id="a-BP"></a>彼无间心恒常随逐，<a id="a-BQ"></a>乃至命终亦不能舍。<a id="a-BR"></a>何以故？<a id="a-BS"></a>善现，<a id="a-BT"></a>彼能等起无间业缠增上势力恒常随转，<a id="a-BU"></a>乃至命尽亦不能伏，<a id="a-BV"></a>设有余心不能遮礙；<a id="a-BW"></a>是菩萨摩诃萨亦复如是，<a id="a-BX"></a>安住自地，<a id="a-BY"></a>其心不动、<a id="a-BZ"></a>无所分别，<a id="a-Ba"></a>世间天、<a id="a-Bb"></a>人、<a id="a-Bc"></a>阿素洛等皆不能转。<a id="a-Bd"></a>何以故？<a id="a-Be"></a>善现，<a id="a-Bf"></a>是菩萨摩诃萨其心坚固，<a id="a-Bg"></a>超诸世间天、<a id="a-Bh"></a>人、<a id="a-Bi"></a>魔、<a id="a-Bj"></a>梵、<a id="a-Bk"></a>阿素洛等，<a id="a-Bl"></a>已入菩萨正性离生住不退地，<a id="a-Bm"></a>已得菩萨殊胜神通，<a id="a-Bn"></a>成熟有情，<a id="a-Bo"></a>严净佛土，<a id="a-Bp"></a>从一佛国至一佛国，<a id="a-Bq"></a>供养恭敬、<a id="a-Br"></a>尊重赞叹诸佛世尊及佛弟子，<a id="a-Bs"></a>听闻正法，<a id="a-Bt"></a>于诸佛所种诸善根，<a id="a-Bu"></a>请问菩萨所学法义。</p>
  <p id="aBv">“善现，<a id="a-Bw"></a>是菩萨摩诃萨安住自地，<a id="a-Bx"></a>修行般若波罗蜜多及余善法，<a id="a-By"></a>有魔事起即能觉知，<a id="a-Bz"></a>终不随顺魔事而转；<a id="a-C0"></a>方便善巧集诸魔事置实际中方便除灭，<a id="a-C1"></a>于自地法无惑无疑。<a id="a-C2"></a>所以者何？<a id="a-C3"></a>是菩萨摩诃萨知一切法皆入实际，<a id="a-C4"></a>通达实际非一非多，<a id="a-C5"></a>于实际中无所分别；<a id="a-C6"></a>以于实际无惑无疑，<a id="a-C7"></a>于自地法亦无犹豫。</p>
  <p id="aC8">“善现，<a id="a-C9"></a>是菩萨摩诃萨设转受生，<a id="a-CA"></a>亦于实际无复退转，<a id="a-CB"></a>终不发起趣向声闻、<a id="a-CC"></a>独觉地心。<a id="a-CD"></a>所以者何？<a id="a-CE"></a>是菩萨摩诃萨达一切法自相皆空，<a id="a-CF"></a>于此空中不见有法若生若灭、<a id="a-CG"></a>若染若净。</p>
  <p id="aCH">“善现，<a id="a-CI"></a>是菩萨摩诃萨乃至转身，<a id="a-CJ"></a>亦不疑我当得无上正等菩提为不当得。<a id="a-CK"></a>何以故？<a id="a-CL"></a>是菩萨摩诃萨达一切法皆自相空，<a id="a-CM"></a>即是无上正等菩提。</p>
  <p id="aCN">“善现，<a id="a-CO"></a>是菩萨摩诃萨安住自地不随他缘，<a id="a-CP"></a>于自地法无能坏者。<a id="a-CQ"></a>何以故？<a id="a-CR"></a>是菩萨摩诃萨成就无动无退转智，<a id="a-CS"></a>一切恶缘不能倾动。</p>
  <p id="aCT">“善现，<a id="a-CU"></a>是菩萨摩诃萨，<a id="a-CV"></a>设有恶魔作佛形像来至其所，<a id="a-CW"></a>作如是言：<a id="a-CX"></a>‘汝今应求阿罗汉果，<a id="a-CY"></a>永尽诸漏，<a id="a-CZ"></a>证般涅槃。<a id="a-Ca"></a>汝未堪受大菩提记，<a id="a-Cb"></a>亦未证得无生法忍。<a id="a-Cc"></a>汝今未有不退转地诸行、<a id="a-Cd"></a>状、<a id="a-Ce"></a>相，<a id="a-Cf"></a>如来不应授汝无上大菩提记。<a id="a-Cg"></a>要有具足不退转地诸行、<a id="a-Ch"></a>状、<a id="a-Ci"></a>相，<a id="a-Cj"></a>乃可蒙佛授与无上大菩提记。<a id="a-Ck"></a>’善现，<a id="a-Cl"></a>是菩萨摩诃萨闻彼语已，<a id="a-Cm"></a>心无转变，<a id="a-Cn"></a>不惊不怖、<a id="a-Co"></a>不退不没，<a id="a-Cp"></a>是菩萨摩诃萨应自证知：<a id="a-Cq"></a>‘我于过去佛世尊所，<a id="a-Cr"></a>必已受得大菩提记。<a id="a-Cs"></a>何以故？<a id="a-Ct"></a>菩萨成就如是胜法，<a id="a-Cu"></a>定蒙如来、<a id="a-Cv"></a>应、<a id="a-Cw"></a>正等觉授菩提记。<a id="a-Cx"></a>我已成就如是胜法，<a id="a-Cy"></a>云何如来、<a id="a-Cz"></a>应、<a id="a-D0"></a>正等觉不授我记？<a id="a-D1"></a>故我过去于诸佛所，<a id="a-D2"></a>定已受得大菩提记。<a id="a-D3"></a>’</p>
  <p id="aD4">“善现，<a id="a-D5"></a>是菩萨摩诃萨，<a id="a-D6"></a>设有恶魔或魔使者作佛形像，<a id="a-D7"></a>来授菩萨声闻地记，<a id="a-D8"></a>或授菩萨独觉地记，<a id="a-D9"></a>谓菩萨言：<a id="a-DA"></a>‘汝善男子，<a id="a-DB"></a>何用无上正等菩提，<a id="a-DC"></a>生死轮回久受大苦？<a id="a-DD"></a>宜自速证无余涅槃，<a id="a-DE"></a>永离生死毕竟安乐！<a id="a-DF"></a>’善现，<a id="a-DG"></a>是菩萨摩诃萨闻彼语已，<a id="a-DH"></a>作是念言：<a id="a-DI"></a>‘此定恶魔或魔使者，<a id="a-DJ"></a>诈现佛像扰乱我心，<a id="a-DK"></a>授我声闻、<a id="a-DL"></a>独觉地记，<a id="a-DM"></a>令退无上正等菩提。<a id="a-DN"></a>所以者何？<a id="a-DO"></a>定无诸佛教诸菩萨趣向声闻或独觉地，<a id="a-DP"></a>弃舍无上正等菩提。<a id="a-DQ"></a>’</p>
  <p id="aDR">“善现，<a id="a-DS"></a>是菩萨摩诃萨，<a id="a-DT"></a>设有恶魔或魔使者诈现佛像，<a id="a-DU"></a>语菩萨言：<a id="a-DV"></a>‘汝所受持大乘经典非佛所说，<a id="a-DW"></a>亦非如来弟子所说，<a id="a-DX"></a>是诸恶魔或诸外道，<a id="a-DY"></a>为诳惑汝作如是说。<a id="a-DZ"></a>汝今不应受持读诵！<a id="a-Da"></a>’是菩萨摩诃萨闻彼语已，<a id="a-Db"></a>作是念言：<a id="a-Dc"></a>‘此定恶魔或魔眷属，<a id="a-Dd"></a>令我厌舍所求无上正等菩提故，<a id="a-De"></a>说大乘甚深经典非佛所说，<a id="a-Df"></a>亦非如来弟子所说。<a id="a-Dg"></a>所以者何？<a id="a-Dh"></a>离此经典能得无上正等菩提，<a id="a-Di"></a>定无是处。<a id="a-Dj"></a>’</p>
  <p id="aDk">“善现，<a id="a-Dl"></a>是菩萨摩诃萨当知安住不退转地，<a id="a-Dm"></a>过去诸佛久已授彼大菩提记。<a id="a-Dn"></a>何以故？<a id="a-Do"></a>是菩萨摩诃萨具足成就不退转地诸行、<a id="a-Dp"></a>状、<a id="a-Dq"></a>相。<a id="a-Dr"></a>若诸菩萨成就如是诸行、<a id="a-Ds"></a>状、<a id="a-Dt"></a>相，<a id="a-Du"></a>当知已受大菩提记，<a id="a-Dv"></a>必已安住不退转地。<a id="a-Dw"></a>善现，<a id="a-Dx"></a>若菩萨摩诃萨成就如是诸行、<a id="a-Dy"></a>状、<a id="a-Dz"></a>相，<a id="a-E0"></a>知是不退转菩萨摩诃萨。</p>
  <p id="aE1">“复次，<a id="a-E2"></a>善现，<a id="a-E3"></a>一切不退转菩萨摩诃萨，<a id="a-E4"></a>行甚深般若波罗蜜多时，<a id="a-E5"></a>摄受正法、<a id="a-E6"></a>护持正法不惜身命，<a id="a-E7"></a>况余亲财？<a id="a-E8"></a>是菩萨摩诃萨常作是念：<a id="a-E9"></a>‘我宁弃舍亲友、<a id="a-EA"></a>珍财及自身命，<a id="a-EB"></a>终不弃舍诸佛正法。<a id="a-EC"></a>何以故？<a id="a-ED"></a>亲友、<a id="a-EE"></a>珍财及自身命，<a id="a-EF"></a>生生恒有，<a id="a-EG"></a>甚为易得；<a id="a-EH"></a>诸佛正法，<a id="a-EI"></a>百千俱胝那庾多劫乃得一遇，<a id="a-EJ"></a>遇已长夜获大利乐！<a id="a-EK"></a>故我定应精勤守护。<a id="a-EL"></a>’善现，<a id="a-EM"></a>是菩萨摩诃萨护正法时，<a id="a-EN"></a>应作是念：<a id="a-EO"></a>‘我不为护一佛、<a id="a-EP"></a>二佛乃至百千诸佛正法，<a id="a-EQ"></a>普为护持十方三世诸佛正法令不亏损。<a id="a-ER"></a>’”</p>
  <p id="aES">时，<a id="a-ET"></a>具寿善现白佛言：<a id="a-EU"></a>“世尊，<a id="a-EV"></a>何等名为诸佛正法？<a id="a-EW"></a>是菩萨摩诃萨云何护持不惜身命？<a id="a-EX"></a>”</p>
  <p id="aEY">佛告善现：<a id="a-EZ"></a>“一切如来、<a id="a-Ea"></a>应、<a id="a-Eb"></a>正等觉所觉所说一切法空，<a id="a-Ec"></a>如是名为诸佛正法。<a id="a-Ed"></a>有愚痴类诽谤毁訾，<a id="a-Ee"></a>言此非法、<a id="a-Ef"></a>非毗奈耶、<a id="a-Eg"></a>非天人师所说圣教，<a id="a-Eh"></a>修行此法不得无上正等菩提，<a id="a-Ei"></a>不证涅槃究竟安乐。<a id="a-Ej"></a>善现，<a id="a-Ek"></a>是菩萨摩诃萨护持此法不惜身命，<a id="a-El"></a>恒作是念：<a id="a-Em"></a>‘诸佛所说一切法空，<a id="a-En"></a>是诸有情所归依处。<a id="a-Eo"></a>菩萨修学速证无上正等菩提，<a id="a-Ep"></a>拔诸有情生老病死，<a id="a-Eq"></a>令得究竟安乐涅槃，<a id="a-Er"></a>故应护持不惜身命。<a id="a-Es"></a>’又作是念：<a id="a-Et"></a>‘我亦堕在未来佛数，<a id="a-Eu"></a>佛已授我大菩提记。<a id="a-Ev"></a>由此因缘，<a id="a-Ew"></a>诸佛正法即是我法，<a id="a-Ex"></a>我应护持不惜身命。<a id="a-Ey"></a>我未来世得作佛时，<a id="a-Ez"></a>亦为有情当说如是诸法空故。<a id="a-F0"></a>’善现，<a id="a-F1"></a>是菩萨摩诃萨见此义利，<a id="a-F2"></a>护持如来所说正法不惜身命，<a id="a-F3"></a>乃至无上正等菩提，<a id="a-F4"></a>常无懈废。<a id="a-F5"></a>善现，<a id="a-F6"></a>若菩萨摩诃萨成就如是诸行、<a id="a-F7"></a>状、<a id="a-F8"></a>相，<a id="a-F9"></a>知是不退转菩萨摩诃萨。</p>
  <p id="aFA">“复次，<a id="a-FB"></a>善现，<a id="a-FC"></a>一切不退转菩萨摩诃萨闻诸如来、<a id="a-FD"></a>应、<a id="a-FE"></a>正等觉所说正法无惑无疑，<a id="a-FF"></a>闻已受持常不忘失，<a id="a-FG"></a>乃至无上正等菩提。<a id="a-FH"></a>何以故？<a id="a-FI"></a>是菩萨摩诃萨已善证得陀罗尼故。<a id="a-FJ"></a>”</p>
  <p id="aFK">尔时，<a id="a-FL"></a>善现白言：<a id="a-FM"></a>“世尊，<a id="a-FN"></a>是菩萨摩诃萨已得何等陀罗尼故，<a id="a-FO"></a>闻诸如来、<a id="a-FP"></a>应、<a id="a-FQ"></a>正等觉所说正法无惑无疑，<a id="a-FR"></a>闻已受持常不忘失？<a id="a-FS"></a>”</p>
  <p id="aFT">佛言：<a id="a-FU"></a>“善现，<a id="a-FV"></a>是菩萨摩诃萨已得无尽藏陀罗尼、<a id="a-FW"></a>海印陀罗尼、<a id="a-FX"></a>莲花众藏陀罗尼等故，<a id="a-FY"></a>闻诸如来、<a id="a-FZ"></a>应、<a id="a-Fa"></a>正等觉所说正法无惑无疑，<a id="a-Fb"></a>闻已受持常不忘失。<a id="a-Fc"></a>”</p>
  <p id="aFd">具寿善现复白佛言：<a id="a-Fe"></a>“是菩萨摩诃萨但闻如来、<a id="a-Ff"></a>应、<a id="a-Fg"></a>正等觉所说正法无惑无疑，<a id="a-Fh"></a>闻已受持常不忘失？<a id="a-Fi"></a>为闻菩萨、<a id="a-Fj"></a>独觉、<a id="a-Fk"></a>声闻、<a id="a-Fl"></a>天、<a id="a-Fm"></a>龙、<a id="a-Fn"></a>夜叉、<a id="a-Fo"></a>阿素洛等所说正法，<a id="a-Fp"></a>亦能于彼无惑无疑，<a id="a-Fq"></a>闻已受持常不忘失？<a id="a-Fr"></a>”</p>
  <p id="aFs">佛言：<a id="a-Ft"></a>“善现，<a id="a-Fu"></a>是菩萨摩诃萨普闻一切有情言音文字义趣，<a id="a-Fv"></a>悉能解了无惑无疑，<a id="a-Fw"></a>穷未来际常不忘失。<a id="a-Fx"></a>所以者何？<a id="a-Fy"></a>是菩萨摩诃萨已得无尽藏陀罗尼等，<a id="a-Fz"></a>任持所说令不忘故。<a id="a-G0"></a>善现，<a id="a-G1"></a>若菩萨摩诃萨成就如是诸行、<a id="a-G2"></a>状、<a id="a-G3"></a>相，<a id="a-G4"></a>知是不退转菩萨摩诃萨。<a id="a-G5"></a>”</p>
  <p data-pb></p>
  <h2 id="aG6">第二分甚深义品第五十五之一</h2>
  <p id="aG7">尔时，<a id="a-G8"></a>具寿善现白佛言：<a id="a-G9"></a>“世尊，<a id="a-GA"></a>如是不退转菩萨摩诃萨，<a id="a-GB"></a>成就广大、<a id="a-GC"></a>无量无数、<a id="a-GD"></a>无有边际、<a id="a-GE"></a>不可思议殊胜功德。<a id="a-GF"></a>”</p>
  <p id="aGG">佛言：<a id="a-GH"></a>“善现，<a id="a-GI"></a>如是，<a id="a-GJ"></a>如是，<a id="a-GK"></a>如汝所说，<a id="a-GL"></a>如是不退转菩萨摩诃萨，<a id="a-GM"></a>成就广大、<a id="a-GN"></a>无量无数、<a id="a-GO"></a>无有边际、<a id="a-GP"></a>不可思议殊胜功德。<a id="a-GQ"></a>所以者何？<a id="a-GR"></a>善现，<a id="a-GS"></a>是菩萨摩诃萨已得殊胜无量无边不共声闻及独觉智。<a id="a-GT"></a>是菩萨摩诃萨住此智中，<a id="a-GU"></a>引发殊胜四无礙解；<a id="a-GV"></a>由此殊胜四无礙解，<a id="a-GW"></a>世间天、<a id="a-GX"></a>人、<a id="a-GY"></a>阿素洛等无能问难，<a id="a-GZ"></a>令此菩萨智慧辩才至穷尽者。<a id="a-Ga"></a>”</p>
  <p id="aGb">尔时，<a id="a-Gc"></a>善现复白佛言：<a id="a-Gd"></a>“世尊能如殑伽沙劫宣说不退转菩萨摩诃萨诸行、<a id="a-Ge"></a>状、<a id="a-Gf"></a>相，<a id="a-Gg"></a>由佛所说诸行、<a id="a-Gh"></a>状、<a id="a-Gi"></a>相，<a id="a-Gj"></a>显示不退转菩萨摩诃萨成就无边殊胜功德。<a id="a-Gk"></a>惟愿如来、<a id="a-Gl"></a>应、<a id="a-Gm"></a>正等觉，<a id="a-Gn"></a>复为菩萨摩诃萨众说甚深义，<a id="a-Go"></a>令诸菩萨摩诃萨众安住其中，<a id="a-Gp"></a>能修布施乃至般若波罗蜜多令速圆满，<a id="a-Gq"></a>能住内空乃至无性自性空令速圆满，<a id="a-Gr"></a>能住真如乃至不思议界令速圆满，<a id="a-Gs"></a>能住苦、<a id="a-Gt"></a>集、<a id="a-Gu"></a>灭、<a id="a-Gv"></a>道圣谛令速圆满，<a id="a-Gw"></a>能修四念住乃至八圣道支令速圆满，<a id="a-Gx"></a>能修四静虑、<a id="a-Gy"></a>四无量、<a id="a-Gz"></a>四无色定令速圆满，<a id="a-H0"></a>能修八解脱、<a id="a-H1"></a>八胜处、<a id="a-H2"></a>九次第定、<a id="a-H3"></a>十遍处令速圆满，<a id="a-H4"></a>能修空、<a id="a-H5"></a>无相、<a id="a-H6"></a>无愿解脱门令速圆满，<a id="a-H7"></a>能修陀罗尼门、<a id="a-H8"></a>三摩地门令速圆满，<a id="a-H9"></a>能修极喜地乃至法云地令速圆满，<a id="a-HA"></a>能修五眼、<a id="a-HB"></a>六神通令速圆满，<a id="a-HC"></a>能修佛十力乃至十八佛不共法令速圆满，<a id="a-HD"></a>能修三十二大士相、<a id="a-HE"></a>八十随好令速圆满，<a id="a-HF"></a>能修无忘失法、<a id="a-HG"></a>恒住舍性令速圆满，<a id="a-HH"></a>能修一切智、<a id="a-HI"></a>道相智、<a id="a-HJ"></a>一切相智令速圆满。<a id="a-HK"></a>”</p>
  <p id="aHL">佛告善现：<a id="a-HM"></a>“善哉！<a id="a-HN"></a>善哉！<a id="a-HO"></a>汝今乃能为诸菩萨摩诃萨众，<a id="a-HP"></a>请问如来、<a id="a-HQ"></a>应、<a id="a-HR"></a>正等觉甚深义处，<a id="a-HS"></a>令诸菩萨摩诃萨众安住其中，<a id="a-HT"></a>修住功德令速圆满。<a id="a-HU"></a>善现当知，<a id="a-HV"></a>甚深义处，<a id="a-HW"></a>谓空、<a id="a-HX"></a>无相、<a id="a-HY"></a>无愿、<a id="a-HZ"></a>无作、<a id="a-Ha"></a>无生、<a id="a-Hb"></a>无灭、<a id="a-Hc"></a>寂静、<a id="a-Hd"></a>涅槃、<a id="a-He"></a>真如、<a id="a-Hf"></a>法界、<a id="a-Hg"></a>法性、<a id="a-Hh"></a>实际，<a id="a-Hi"></a>如是等名甚深义处。<a id="a-Hj"></a>善现当知，<a id="a-Hk"></a>如是所说甚深义处种种增语，<a id="a-Hl"></a>皆显涅槃为甚深义。<a id="a-Hm"></a>”</p>
  <p id="aHn">尔时，<a id="a-Ho"></a>善现复白佛言：<a id="a-Hp"></a>“为但涅槃名甚深义，<a id="a-Hq"></a>为诸余法亦名甚深？<a id="a-Hr"></a>”</p>
  <p id="aHs">佛告善现：<a id="a-Ht"></a>“余一切法亦名甚深。<a id="a-Hu"></a>何以故？<a id="a-Hv"></a>善现，<a id="a-Hw"></a>色亦名甚深，<a id="a-Hx"></a>受、<a id="a-Hy"></a>想、<a id="a-Hz"></a>行、<a id="a-I0"></a>识亦名甚深，<a id="a-I1"></a>眼处乃至意处亦名甚深，<a id="a-I2"></a>色处乃至法处亦名甚深，<a id="a-I3"></a>眼界乃至意界亦名甚深，<a id="a-I4"></a>色界乃至法界亦名甚深，<a id="a-I5"></a>眼识界乃至意识界亦名甚深，<a id="a-I6"></a>眼触乃至意触亦名甚深，<a id="a-I7"></a>眼触为缘所生诸受乃至意触为缘所生诸受亦名甚深，<a id="a-I8"></a>地界乃至识界亦名甚深，<a id="a-I9"></a>无明乃至老死亦名甚深，<a id="a-IA"></a>布施波罗蜜多乃至般若波罗蜜多亦名甚深，<a id="a-IB"></a>苦、<a id="a-IC"></a>集、<a id="a-ID"></a>灭、<a id="a-IE"></a>道圣谛亦名甚深，<a id="a-IF"></a>四念住乃至八圣道支亦名甚深，<a id="a-IG"></a>四静虑、<a id="a-IH"></a>四无量、<a id="a-II"></a>四无色定亦名甚深，<a id="a-IJ"></a>八解脱、<a id="a-IK"></a>八胜处、<a id="a-IL"></a>九次第定、<a id="a-IM"></a>十遍处亦名甚深，<a id="a-IN"></a>空、<a id="a-IO"></a>无相、<a id="a-IP"></a>无愿解脱门亦名甚深，<a id="a-IQ"></a>陀罗尼门、<a id="a-IR"></a>三摩地门亦名甚深，<a id="a-IS"></a>三乘菩萨所行十地亦名甚深，<a id="a-IT"></a>五眼、<a id="a-IU"></a>六神通亦名甚深，<a id="a-IV"></a>如来十力乃至十八佛不共法亦名甚深，<a id="a-IW"></a>三十二大士相、<a id="a-IX"></a>八十随好亦名甚深，<a id="a-IY"></a>无忘失法、<a id="a-IZ"></a>恒住舍性亦名甚深，<a id="a-Ia"></a>预流果乃至独觉菩提亦名甚深，<a id="a-Ib"></a>一切智、<a id="a-Ic"></a>道相智、<a id="a-Id"></a>一切相智亦名甚深，<a id="a-Ie"></a>一切菩萨摩诃萨行、<a id="a-If"></a>诸佛无上正等菩提亦名甚深。<a id="a-Ig"></a>”</p>
 </body>
</html>