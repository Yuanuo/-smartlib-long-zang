<!doctype html>
<html id="z3IBSxD5O" data-ver="2182">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百三十五</h1>
  <h2 id="a2">初分善学品第五十三之五</h2>
  <p id="a3">“复次，<a id="a-4"></a>善现，<a id="a-5"></a>于意云何？<a id="a-6"></a>假使于此南赡部洲诸有情类，<a id="a-7"></a>非前非后皆得人身；<a id="a-8"></a>有善男子、<a id="a-9"></a>善女人等，<a id="a-A"></a>方便教导皆令发起无上觉心，<a id="a-B"></a>修习菩萨摩诃萨行，<a id="a-C"></a>证得无上正等菩提，<a id="a-D"></a>复持如是教导善根，<a id="a-E"></a>与诸有情平等共有回向无上正等菩提。<a id="a-F"></a>是善男子、<a id="a-G"></a>善女人等，<a id="a-H"></a>由此因缘得福多不？<a id="a-I"></a>”</p>
  <p id="aJ">善现答言：<a id="a-K"></a>“甚多，<a id="a-L"></a>世尊！<a id="a-M"></a>甚多，<a id="a-N"></a>善逝！<a id="a-O"></a>”</p>
  <p id="aP">佛言：<a id="a-Q"></a>“善现，<a id="a-R"></a>若善男子、<a id="a-S"></a>善女人等，<a id="a-T"></a>于大众中宣说如是甚深般若波罗蜜多，<a id="a-U"></a>施设建立、<a id="a-V"></a>分别开示、<a id="a-W"></a>令其易了，<a id="a-X"></a>及正安住一切智智相应作意；<a id="a-Y"></a>此善男子、<a id="a-Z"></a>善女人等，<a id="a-a"></a>由是因缘所获功德，<a id="a-b"></a>甚多于彼无量无边不可称计。</p>
  <p id="ac">“复次，<a id="a-d"></a>善现，<a id="a-e"></a>于意云何？<a id="a-f"></a>假使于此南赡部洲、<a id="a-g"></a>东胜身洲诸有情类，<a id="a-h"></a>非前非后皆得人身；<a id="a-i"></a>有善男子、<a id="a-j"></a>善女人等，<a id="a-k"></a>方便教导皆令发起无上觉心，<a id="a-l"></a>修习菩萨摩诃萨行，<a id="a-m"></a>证得无上正等菩提，<a id="a-n"></a>复持如是教导善根，<a id="a-o"></a>与诸有情平等共有回向无上正等菩提。<a id="a-p"></a>是善男子、<a id="a-q"></a>善女人等，<a id="a-r"></a>由此因缘得福多不？<a id="a-s"></a>”</p>
  <p id="at">善现答言：<a id="a-u"></a>“甚多，<a id="a-v"></a>世尊！<a id="a-w"></a>甚多，<a id="a-x"></a>善逝！<a id="a-y"></a>”</p>
  <p id="az">佛言：<a id="a-10"></a>“善现，<a id="a-11"></a>若善男子、<a id="a-12"></a>善女人等，<a id="a-13"></a>于大众中宣说如是甚深般若波罗蜜多，<a id="a-14"></a>施设建立、<a id="a-15"></a>分别开示、<a id="a-16"></a>令其易了，<a id="a-17"></a>及正安住一切智智相应作意；<a id="a-18"></a>此善男子、<a id="a-19"></a>善女人等，<a id="a-1A"></a>由是因缘所获功德，<a id="a-1B"></a>甚多于彼无量无边不可称计。</p>
  <p id="a1C">“复次，<a id="a-1D"></a>善现，<a id="a-1E"></a>于意云何？<a id="a-1F"></a>假使于此南赡部洲、<a id="a-1G"></a>东胜身洲、<a id="a-1H"></a>西牛货洲诸有情类，<a id="a-1I"></a>非前非后皆得人身；<a id="a-1J"></a>有善男子、<a id="a-1K"></a>善女人等，<a id="a-1L"></a>方便教导皆令发起无上觉心，<a id="a-1M"></a>修习菩萨摩诃萨行，<a id="a-1N"></a>证得无上正等菩提，<a id="a-1O"></a>复持如是教导善根，<a id="a-1P"></a>与诸有情平等共有回向无上正等菩提。<a id="a-1Q"></a>是善男子、<a id="a-1R"></a>善女人等，<a id="a-1S"></a>由此因缘得福多不？<a id="a-1T"></a>”</p>
  <p id="a1U">善现答言：<a id="a-1V"></a>“甚多，<a id="a-1W"></a>世尊！<a id="a-1X"></a>甚多，<a id="a-1Y"></a>善逝！<a id="a-1Z"></a>”</p>
  <p id="a1a">佛言：<a id="a-1b"></a>“善现，<a id="a-1c"></a>若善男子、<a id="a-1d"></a>善女人等，<a id="a-1e"></a>于大众中宣说如是甚深般若波罗蜜多，<a id="a-1f"></a>施设建立、<a id="a-1g"></a>分别开示、<a id="a-1h"></a>令其易了，<a id="a-1i"></a>及正安住一切智智相应作意；<a id="a-1j"></a>此善男子、<a id="a-1k"></a>善女人等，<a id="a-1l"></a>由此因缘所获功德，<a id="a-1m"></a>甚多于彼无量无边不可称计。</p>
  <p id="a1n">“复次，<a id="a-1o"></a>善现，<a id="a-1p"></a>于意云何？<a id="a-1q"></a>假使于此四大洲界诸有情类，<a id="a-1r"></a>非前非后皆得人身；<a id="a-1s"></a>有善男子、<a id="a-1t"></a>善女人等，<a id="a-1u"></a>方便教导皆令发起无上觉心，<a id="a-1v"></a>修习菩萨摩诃萨行，<a id="a-1w"></a>证得无上正等菩提，<a id="a-1x"></a>复持如是教导善根，<a id="a-1y"></a>与诸有情平等共有回向无上正等菩提。<a id="a-1z"></a>是善男子、<a id="a-20"></a>善女人等，<a id="a-21"></a>由此因缘得福多不？<a id="a-22"></a>”</p>
  <p id="a23">善现答言：<a id="a-24"></a>“甚多，<a id="a-25"></a>世尊！<a id="a-26"></a>甚多，<a id="a-27"></a>善逝！<a id="a-28"></a>”</p>
  <p id="a29">佛言：<a id="a-2A"></a>“善现，<a id="a-2B"></a>若善男子、<a id="a-2C"></a>善女人等，<a id="a-2D"></a>于大众中宣说如是甚深般若波罗蜜多，<a id="a-2E"></a>施设建立、<a id="a-2F"></a>分别开示、<a id="a-2G"></a>令其易了，<a id="a-2H"></a>及正安住一切智智相应作意；<a id="a-2I"></a>此善男子、<a id="a-2J"></a>善女人等，<a id="a-2K"></a>由是因缘所获功德，<a id="a-2L"></a>甚多于彼无量无边不可称计。</p>
  <p id="a2M">“复次，<a id="a-2N"></a>善现，<a id="a-2O"></a>于意云何？<a id="a-2P"></a>假使于此小千世界诸有情类，<a id="a-2Q"></a>非前非后皆得人身；<a id="a-2R"></a>有善男子、<a id="a-2S"></a>善女人等，<a id="a-2T"></a>方便教导皆令发起无上觉心，<a id="a-2U"></a>修习菩萨摩诃萨行，<a id="a-2V"></a>证得无上正等菩提，<a id="a-2W"></a>复持如是教导善根，<a id="a-2X"></a>与诸有情平等共有回向无上正等菩提。<a id="a-2Y"></a>是善男子、<a id="a-2Z"></a>善女人等，<a id="a-2a"></a>由此因缘得福多不？<a id="a-2b"></a>”</p>
  <p id="a2c">善现答言：<a id="a-2d"></a>“甚多，<a id="a-2e"></a>世尊！<a id="a-2f"></a>甚多，<a id="a-2g"></a>善逝！<a id="a-2h"></a>”</p>
  <p id="a2i">佛言：<a id="a-2j"></a>“善现，<a id="a-2k"></a>若善男子、<a id="a-2l"></a>善女人等，<a id="a-2m"></a>于大众中宣说如是甚深般若波罗蜜多，<a id="a-2n"></a>施设建立、<a id="a-2o"></a>分别开示、<a id="a-2p"></a>令其易了，<a id="a-2q"></a>及正安住一切智智相应作意；<a id="a-2r"></a>此善男子、<a id="a-2s"></a>善女人等，<a id="a-2t"></a>由是因缘所获功德，<a id="a-2u"></a>甚多于彼无量无边不可称计。</p>
  <p id="a2v">“复次，<a id="a-2w"></a>善现，<a id="a-2x"></a>于意云何？<a id="a-2y"></a>假使于此中千世界诸有情类，<a id="a-2z"></a>非前非后皆得人身；<a id="a-30"></a>有善男子、<a id="a-31"></a>善女人等，<a id="a-32"></a>方便教导皆令发起无上觉心，<a id="a-33"></a>修习菩萨摩诃萨行，<a id="a-34"></a>证得无上正等菩提，<a id="a-35"></a>复持如是教导善根，<a id="a-36"></a>与诸有情平等共有回向无上正等菩提。<a id="a-37"></a>是善男子、<a id="a-38"></a>善女人等，<a id="a-39"></a>由此因缘得福多不？<a id="a-3A"></a>”</p>
  <p id="a3B">善现答言：<a id="a-3C"></a>“甚多，<a id="a-3D"></a>世尊！<a id="a-3E"></a>甚多，<a id="a-3F"></a>善逝！<a id="a-3G"></a>”</p>
  <p id="a3H">佛言：<a id="a-3I"></a>“善现，<a id="a-3J"></a>若善男子、<a id="a-3K"></a>善女人等，<a id="a-3L"></a>于大众中宣说如是甚深般若波罗蜜多，<a id="a-3M"></a>施设建立、<a id="a-3N"></a>分别开示、<a id="a-3O"></a>令其易了，<a id="a-3P"></a>及正安住一切智智相应作意；<a id="a-3Q"></a>此善男子、<a id="a-3R"></a>善女人等，<a id="a-3S"></a>由是因缘所获功德，<a id="a-3T"></a>甚多于彼无量无边不可称计。</p>
  <p id="a3U">“复次，<a id="a-3V"></a>善现，<a id="a-3W"></a>于意云何？<a id="a-3X"></a>假使于此三千大千世界诸有情类，<a id="a-3Y"></a>非前非后皆得人身；<a id="a-3Z"></a>有善男子、<a id="a-3a"></a>善女人等，<a id="a-3b"></a>方便教导皆令发起无上觉心，<a id="a-3c"></a>修习菩萨摩诃萨行，<a id="a-3d"></a>证得无上正等菩提，<a id="a-3e"></a>复持如是教导善根，<a id="a-3f"></a>与诸有情平等共有回向无上正等菩提。<a id="a-3g"></a>是善男子、<a id="a-3h"></a>善女人等，<a id="a-3i"></a>由此因缘得福多不？<a id="a-3j"></a>”</p>
  <p id="a3k">善现答言：<a id="a-3l"></a>“甚多，<a id="a-3m"></a>世尊！<a id="a-3n"></a>甚多，<a id="a-3o"></a>善逝！<a id="a-3p"></a>”</p>
  <p id="a3q">佛言：<a id="a-3r"></a>“善现，<a id="a-3s"></a>若善男子、<a id="a-3t"></a>善女人等，<a id="a-3u"></a>于大众中宣说如是甚深般若波罗蜜多，<a id="a-3v"></a>施设建立、<a id="a-3w"></a>分别开示、<a id="a-3x"></a>令其易了，<a id="a-3y"></a>及正安住一切智智相应作意；<a id="a-3z"></a>此善男子、<a id="a-40"></a>善女人等，<a id="a-41"></a>由是因缘所获功德，<a id="a-42"></a>甚多于彼无量无边不可称计。</p>
  <p id="a43">“善现当知，<a id="a-44"></a>是菩萨摩诃萨由此精勤增上势力，<a id="a-45"></a>到诸有情福田彼岸。<a id="a-46"></a>何以故？<a id="a-47"></a>善现，<a id="a-48"></a>是菩萨摩诃萨于法精勤增上势力，<a id="a-49"></a>一切有情无能及者，<a id="a-4A"></a>唯除如来、<a id="a-4B"></a>应、<a id="a-4C"></a>正等觉。<a id="a-4D"></a>所以者何？<a id="a-4E"></a>善现，<a id="a-4F"></a>是菩萨摩诃萨行深般若波罗蜜多，<a id="a-4G"></a>见诸有情无利乐故起大慈心，<a id="a-4H"></a>见诸有情有衰苦故起大悲心，<a id="a-4I"></a>见诸有情得利乐故起大喜心，<a id="a-4J"></a>见诸有情无性相故起大舍心。<a id="a-4K"></a>善现，<a id="a-4L"></a>是菩萨摩诃萨虽于有情平等发起大慈、<a id="a-4M"></a>大悲、<a id="a-4N"></a>大喜、<a id="a-4O"></a>大舍，<a id="a-4P"></a>而于一切无所执著。</p>
  <p id="a4Q">“善现，<a id="a-4R"></a>是菩萨摩诃萨行深般若波罗蜜多得大光明，<a id="a-4S"></a>谓得布施波罗蜜多光明，<a id="a-4T"></a>亦得净戒、<a id="a-4U"></a>安忍、<a id="a-4V"></a>精进、<a id="a-4W"></a>静虑、<a id="a-4X"></a>般若波罗蜜多光明。<a id="a-4Y"></a>善现，<a id="a-4Z"></a>是菩萨摩诃萨虽未证得一切智智，<a id="a-4a"></a>而于无上正等菩提得不退转，<a id="a-4b"></a>故至有情福田彼岸，<a id="a-4c"></a>堪受一切衣服、<a id="a-4d"></a>饮食、<a id="a-4e"></a>床座、<a id="a-4f"></a>医药、<a id="a-4g"></a>诸资生具。<a id="a-4h"></a>善现，<a id="a-4i"></a>是菩萨摩诃萨安住般若波罗蜜多相应作意，<a id="a-4j"></a>故能毕竟报施主恩，<a id="a-4k"></a>亦能亲近一切智智。<a id="a-4l"></a>是故，<a id="a-4m"></a>善现，<a id="a-4n"></a>若菩萨摩诃萨欲不虚受国王、<a id="a-4o"></a>大臣、<a id="a-4p"></a>长者、<a id="a-4q"></a>居士、<a id="a-4r"></a>有情信施，<a id="a-4s"></a>欲示有情真善道路，<a id="a-4t"></a>欲为有情作净光明，<a id="a-4u"></a>欲脱有情三界牢狱，<a id="a-4v"></a>欲施有情清净法眼，<a id="a-4w"></a>应常安住甚深般若波罗蜜多相应作意。</p>
  <p id="a4x">“善现，<a id="a-4y"></a>若菩萨摩诃萨安住般若波罗蜜多相应作意，<a id="a-4z"></a>诸有所说皆说般若波罗蜜多，<a id="a-50"></a>谓说般若波罗蜜多相应之法；<a id="a-51"></a>既说般若波罗蜜多相应法已，<a id="a-52"></a>复能如理思惟般若波罗蜜多相应之法。<a id="a-53"></a>善现，<a id="a-54"></a>是菩萨摩诃萨常住般若波罗蜜多相应作意，<a id="a-55"></a>诸余作意于其中间无容现起。</p>
  <p id="a56">“善现，<a id="a-57"></a>是菩萨摩诃萨昼夜精勤，<a id="a-58"></a>安住般若波罗蜜多相应作意无时暂舍。<a id="a-59"></a>善现，<a id="a-5A"></a>譬如有人先未曾有末尼珠宝，<a id="a-5B"></a>后时遇得，<a id="a-5C"></a>深自欣庆，<a id="a-5D"></a>珍玩无厌；<a id="a-5E"></a>欻尔亡遗，<a id="a-5F"></a>生大苦恼，<a id="a-5G"></a>常怀慨叹：<a id="a-5H"></a>‘惜哉！<a id="a-5I"></a>何日还得所失末尼宝珠？<a id="a-5J"></a>’彼人于此末尼宝珠相应作意无时暂舍。<a id="a-5K"></a>善现当知，<a id="a-5L"></a>诸菩萨摩诃萨亦复如是，<a id="a-5M"></a>常应精勤安住般若波罗蜜多相应作意。<a id="a-5N"></a>若离般若波罗蜜多相应作意，<a id="a-5O"></a>则为丧失一切智智相应作意。<a id="a-5P"></a>”</p>
  <p data-pb></p>
  <h2 id="a5Q">初分断分别品第五十四之一</h2>
  <p id="a5R">尔时，<a id="a-5S"></a>具寿善现白佛言：<a id="a-5T"></a>“世尊，<a id="a-5U"></a>一切作意皆自性离，<a id="a-5V"></a>一切作意皆自性空；<a id="a-5W"></a>诸法亦尔，<a id="a-5X"></a>皆自性离，<a id="a-5Y"></a>皆自性空。<a id="a-5Z"></a>于自性离、<a id="a-5a"></a>自性空中，<a id="a-5b"></a>若菩萨摩诃萨、<a id="a-5c"></a>若般若波罗蜜多、<a id="a-5d"></a>若一切智智、<a id="a-5e"></a>若诸作意皆不可得，<a id="a-5f"></a>云何菩萨摩诃萨不离般若波罗蜜多相应作意，<a id="a-5g"></a>亦复不离一切智智相应作意？<a id="a-5h"></a>”</p>
  <p id="a5i">佛言：<a id="a-5j"></a>“善现，<a id="a-5k"></a>若菩萨摩诃萨知一切法及诸作意皆自性离、<a id="a-5l"></a>皆自性空，<a id="a-5m"></a>如是离、<a id="a-5n"></a>空非声闻作、<a id="a-5o"></a>非独觉作、<a id="a-5p"></a>非诸菩萨摩诃萨作、<a id="a-5q"></a>非诸佛作亦非余作，<a id="a-5r"></a>然一切法法住、<a id="a-5s"></a>法定、<a id="a-5t"></a>法性、<a id="a-5u"></a>法界、<a id="a-5v"></a>不虚妄性、<a id="a-5w"></a>不变异性、<a id="a-5x"></a>真如、<a id="a-5y"></a>实际，<a id="a-5z"></a>法尔常住。<a id="a-60"></a>是菩萨摩诃萨不离般若波罗蜜多相应作意，<a id="a-61"></a>亦复不离一切智智相应作意。<a id="a-62"></a>何以故？<a id="a-63"></a>善现，<a id="a-64"></a>甚深般若波罗蜜多、<a id="a-65"></a>一切智智及诸作意皆自性离、<a id="a-66"></a>自性空故，<a id="a-67"></a>如是离、<a id="a-68"></a>空无增无减，<a id="a-69"></a>能正通达名不离故。<a id="a-6A"></a>”</p>
  <p id="a6B">时，<a id="a-6C"></a>具寿善现复白佛言：<a id="a-6D"></a>“世尊，<a id="a-6E"></a>若深般若波罗蜜多亦自性离、<a id="a-6F"></a>自性本空，<a id="a-6G"></a>云何菩萨摩诃萨修证般若波罗蜜多平等性已，<a id="a-6H"></a>证得无上正等菩提？<a id="a-6I"></a>”</p>
  <p id="a6J">佛言：<a id="a-6K"></a>“善现，<a id="a-6L"></a>诸菩萨摩诃萨修证般若波罗蜜多平等性时，<a id="a-6M"></a>非诸佛法有增有减，<a id="a-6N"></a>亦非一切法住、<a id="a-6O"></a>法定、<a id="a-6P"></a>法性、<a id="a-6Q"></a>法界、<a id="a-6R"></a>不虚妄性、<a id="a-6S"></a>不变异性、<a id="a-6T"></a>真如、<a id="a-6U"></a>实际有增有减。<a id="a-6V"></a>何以故？<a id="a-6W"></a>善现，<a id="a-6X"></a>甚深般若波罗蜜多非一、<a id="a-6Y"></a>非二、<a id="a-6Z"></a>非三、<a id="a-6a"></a>非四，<a id="a-6b"></a>亦非多故。<a id="a-6c"></a>善现，<a id="a-6d"></a>若菩萨摩诃萨闻说如是甚深般若波罗蜜多，<a id="a-6e"></a>其心不惊、<a id="a-6f"></a>不怖、<a id="a-6g"></a>不畏、<a id="a-6h"></a>不沉、<a id="a-6i"></a>不没亦不犹豫，<a id="a-6j"></a>当知是菩萨摩诃萨行深般若波罗蜜多已得究竟，<a id="a-6k"></a>安住菩萨不退转地。<a id="a-6l"></a>”</p>
  <p id="a6m">具寿善现复白佛言：<a id="a-6n"></a>“世尊，<a id="a-6o"></a>为即深般若波罗蜜多空虚、<a id="a-6p"></a>非有、<a id="a-6q"></a>不自在性、<a id="a-6r"></a>不坚实性能行般若波罗蜜多不？<a id="a-6s"></a>”</p>
  <p id="a6t">世尊告言：<a id="a-6u"></a>“不也，<a id="a-6v"></a>善现。<a id="a-6w"></a>”</p>
  <p id="a6x">“世尊，<a id="a-6y"></a>为离深般若波罗蜜多空虚、<a id="a-6z"></a>非有、<a id="a-70"></a>不自在性、<a id="a-71"></a>不坚实性有法可得，<a id="a-72"></a>能行般若波罗蜜多不？<a id="a-73"></a>”</p>
  <p id="a74">“不也，<a id="a-75"></a>善现。<a id="a-76"></a>”</p>
  <p id="a77">“世尊，<a id="a-78"></a>为即深般若波罗蜜多能行般若波罗蜜多不？<a id="a-79"></a>”</p>
  <p id="a7A">“不也，<a id="a-7B"></a>善现。<a id="a-7C"></a>”</p>
  <p id="a7D">“世尊，<a id="a-7E"></a>为离深般若波罗蜜多能行般若波罗蜜多不？<a id="a-7F"></a>”</p>
  <p id="a7G">“不也，<a id="a-7H"></a>善现。<a id="a-7I"></a>”</p>
  <p id="a7J">“世尊，<a id="a-7K"></a>为即空性能行空不？<a id="a-7L"></a>”</p>
  <p id="a7M">“不也，<a id="a-7N"></a>善现。<a id="a-7O"></a>”</p>
  <p id="a7P">“世尊，<a id="a-7Q"></a>为离空性能行空不？<a id="a-7R"></a>”</p>
  <p id="a7S">“不也，<a id="a-7T"></a>善现。<a id="a-7U"></a>”</p>
  <p id="a7V">“世尊，<a id="a-7W"></a>为即色能行般若波罗蜜多不？<a id="a-7X"></a>”</p>
  <p id="a7Y">“不也，<a id="a-7Z"></a>善现。<a id="a-7a"></a>”</p>
  <p id="a7b">“世尊，<a id="a-7c"></a>为离色能行般若波罗蜜多不？<a id="a-7d"></a>”</p>
  <p id="a7e">“不也，<a id="a-7f"></a>善现。<a id="a-7g"></a>”</p>
  <p id="a7h">“世尊，<a id="a-7i"></a>为即受、<a id="a-7j"></a>想、<a id="a-7k"></a>行、<a id="a-7l"></a>识能行般若波罗蜜多不？<a id="a-7m"></a>”</p>
  <p id="a7n">“不也，<a id="a-7o"></a>善现。<a id="a-7p"></a>”</p>
  <p id="a7q">“世尊，<a id="a-7r"></a>为离受、<a id="a-7s"></a>想、<a id="a-7t"></a>行、<a id="a-7u"></a>识能行般若波罗蜜多不？<a id="a-7v"></a>”</p>
  <p id="a7w">“不也，<a id="a-7x"></a>善现。<a id="a-7y"></a>”</p>
  <p id="a7z">“世尊，<a id="a-80"></a>为即眼处能行般若波罗蜜多不？<a id="a-81"></a>”</p>
  <p id="a82">“不也，<a id="a-83"></a>善现。<a id="a-84"></a>”</p>
  <p id="a85">“世尊，<a id="a-86"></a>为离眼处能行般若波罗蜜多不？<a id="a-87"></a>”</p>
  <p id="a88">“不也，<a id="a-89"></a>善现。<a id="a-8A"></a>”</p>
  <p id="a8B">“世尊，<a id="a-8C"></a>为即耳、<a id="a-8D"></a>鼻、<a id="a-8E"></a>舌、<a id="a-8F"></a>身、<a id="a-8G"></a>意处能行般若波罗蜜多不？<a id="a-8H"></a>”</p>
  <p id="a8I">“不也，<a id="a-8J"></a>善现。<a id="a-8K"></a>”</p>
  <p id="a8L">“世尊，<a id="a-8M"></a>为离耳、<a id="a-8N"></a>鼻、<a id="a-8O"></a>舌、<a id="a-8P"></a>身、<a id="a-8Q"></a>意处能行般若波罗蜜多不？<a id="a-8R"></a>”</p>
  <p id="a8S">“不也，<a id="a-8T"></a>善现。<a id="a-8U"></a>”</p>
  <p id="a8V">“世尊，<a id="a-8W"></a>为即色处能行般若波罗蜜多不？<a id="a-8X"></a>”</p>
  <p id="a8Y">“不也，<a id="a-8Z"></a>善现。<a id="a-8a"></a>”</p>
  <p id="a8b">“世尊，<a id="a-8c"></a>为离色处能行般若波罗蜜多不？<a id="a-8d"></a>”</p>
  <p id="a8e">“不也，<a id="a-8f"></a>善现。<a id="a-8g"></a>”</p>
  <p id="a8h">“世尊，<a id="a-8i"></a>为即声、<a id="a-8j"></a>香、<a id="a-8k"></a>味、<a id="a-8l"></a>触、<a id="a-8m"></a>法处能行般若波罗蜜多不？<a id="a-8n"></a>”</p>
  <p id="a8o">“不也，<a id="a-8p"></a>善现。<a id="a-8q"></a>”</p>
  <p id="a8r">“世尊，<a id="a-8s"></a>为离声、<a id="a-8t"></a>香、<a id="a-8u"></a>味、<a id="a-8v"></a>触、<a id="a-8w"></a>法处能行般若波罗蜜多不？<a id="a-8x"></a>”</p>
  <p id="a8y">“不也，<a id="a-8z"></a>善现。<a id="a-90"></a>”</p>
  <p id="a91">“世尊，<a id="a-92"></a>为即眼界能行般若波罗蜜多不？<a id="a-93"></a>”</p>
  <p id="a94">“不也，<a id="a-95"></a>善现。<a id="a-96"></a>”</p>
  <p id="a97">“世尊，<a id="a-98"></a>为离眼界能行般若波罗蜜多不？<a id="a-99"></a>”</p>
  <p id="a9A">“不也，<a id="a-9B"></a>善现。<a id="a-9C"></a>”</p>
  <p id="a9D">“世尊，<a id="a-9E"></a>为即耳、<a id="a-9F"></a>鼻、<a id="a-9G"></a>舌、<a id="a-9H"></a>身、<a id="a-9I"></a>意界能行般若波罗蜜多不？<a id="a-9J"></a>”</p>
  <p id="a9K">“不也，<a id="a-9L"></a>善现。<a id="a-9M"></a>”</p>
  <p id="a9N">“世尊，<a id="a-9O"></a>为离耳、<a id="a-9P"></a>鼻、<a id="a-9Q"></a>舌、<a id="a-9R"></a>身、<a id="a-9S"></a>意界能行般若波罗蜜多不？<a id="a-9T"></a>”</p>
  <p id="a9U">“不也，<a id="a-9V"></a>善现。<a id="a-9W"></a>”</p>
  <p id="a9X">“世尊，<a id="a-9Y"></a>为即色界能行般若波罗蜜多不？<a id="a-9Z"></a>”</p>
  <p id="a9a">“不也，<a id="a-9b"></a>善现。<a id="a-9c"></a>”</p>
  <p id="a9d">“世尊，<a id="a-9e"></a>为离色界能行般若波罗蜜多不？<a id="a-9f"></a>”</p>
  <p id="a9g">“不也，<a id="a-9h"></a>善现。<a id="a-9i"></a>”</p>
  <p id="a9j">“世尊，<a id="a-9k"></a>为即声、<a id="a-9l"></a>香、<a id="a-9m"></a>味、<a id="a-9n"></a>触、<a id="a-9o"></a>法界能行般若波罗蜜多不？<a id="a-9p"></a>”</p>
  <p id="a9q">“不也，<a id="a-9r"></a>善现。<a id="a-9s"></a>”</p>
  <p id="a9t">“世尊，<a id="a-9u"></a>为离声、<a id="a-9v"></a>香、<a id="a-9w"></a>味、<a id="a-9x"></a>触、<a id="a-9y"></a>法界能行般若波罗蜜多不？<a id="a-9z"></a>”</p>
  <p id="aA0">“不也，<a id="a-A1"></a>善现。<a id="a-A2"></a>”</p>
  <p id="aA3">“世尊，<a id="a-A4"></a>为即眼识界能行般若波罗蜜多不？<a id="a-A5"></a>”</p>
  <p id="aA6">“不也，<a id="a-A7"></a>善现。<a id="a-A8"></a>”</p>
  <p id="aA9">“世尊，<a id="a-AA"></a>为离眼识界能行般若波罗蜜多不？<a id="a-AB"></a>”</p>
  <p id="aAC">“不也，<a id="a-AD"></a>善现。<a id="a-AE"></a>”</p>
  <p id="aAF">“世尊，<a id="a-AG"></a>为即耳、<a id="a-AH"></a>鼻、<a id="a-AI"></a>舌、<a id="a-AJ"></a>身、<a id="a-AK"></a>意识界能行般若波罗蜜多不？<a id="a-AL"></a>”</p>
  <p id="aAM">“不也，<a id="a-AN"></a>善现。<a id="a-AO"></a>”</p>
  <p id="aAP">“世尊，<a id="a-AQ"></a>为离耳、<a id="a-AR"></a>鼻、<a id="a-AS"></a>舌、<a id="a-AT"></a>身、<a id="a-AU"></a>意识界能行般若波罗蜜多不？<a id="a-AV"></a>”</p>
  <p id="aAW">“不也，<a id="a-AX"></a>善现。<a id="a-AY"></a>”</p>
  <p id="aAZ">“世尊，<a id="a-Aa"></a>为即眼触能行般若波罗蜜多不？<a id="a-Ab"></a>”</p>
  <p id="aAc">“不也，<a id="a-Ad"></a>善现。<a id="a-Ae"></a>”</p>
  <p id="aAf">“世尊，<a id="a-Ag"></a>为离眼触能行般若波罗蜜多不？<a id="a-Ah"></a>”</p>
  <p id="aAi">“不也，<a id="a-Aj"></a>善现。<a id="a-Ak"></a>”</p>
  <p id="aAl">“世尊，<a id="a-Am"></a>为即耳、<a id="a-An"></a>鼻、<a id="a-Ao"></a>舌、<a id="a-Ap"></a>身、<a id="a-Aq"></a>意触能行般若波罗蜜多不？<a id="a-Ar"></a>”</p>
  <p id="aAs">“不也，<a id="a-At"></a>善现。<a id="a-Au"></a>”</p>
  <p id="aAv">“世尊，<a id="a-Aw"></a>为离耳、<a id="a-Ax"></a>鼻、<a id="a-Ay"></a>舌、<a id="a-Az"></a>身、<a id="a-B0"></a>意触能行般若波罗蜜多不？<a id="a-B1"></a>”</p>
  <p id="aB2">“不也，<a id="a-B3"></a>善现。<a id="a-B4"></a>”</p>
  <p id="aB5">“世尊，<a id="a-B6"></a>为即眼触为缘所生诸受能行般若波罗蜜多不？<a id="a-B7"></a>”</p>
  <p id="aB8">“不也，<a id="a-B9"></a>善现。<a id="a-BA"></a>”</p>
  <p id="aBB">“世尊，<a id="a-BC"></a>为离眼触为缘所生诸受能行般若波罗蜜多不？<a id="a-BD"></a>”</p>
  <p id="aBE">“不也，<a id="a-BF"></a>善现。<a id="a-BG"></a>”</p>
  <p id="aBH">“世尊，<a id="a-BI"></a>为即耳、<a id="a-BJ"></a>鼻、<a id="a-BK"></a>舌、<a id="a-BL"></a>身、<a id="a-BM"></a>意触为缘所生诸受能行般若波罗蜜多不？<a id="a-BN"></a>”</p>
  <p id="aBO">“不也，<a id="a-BP"></a>善现。<a id="a-BQ"></a>”</p>
  <p id="aBR">“世尊，<a id="a-BS"></a>为离耳、<a id="a-BT"></a>鼻、<a id="a-BU"></a>舌、<a id="a-BV"></a>身、<a id="a-BW"></a>意触为缘所生诸受能行般若波罗蜜多不？<a id="a-BX"></a>”</p>
  <p id="aBY">“不也，<a id="a-BZ"></a>善现。<a id="a-Ba"></a>”</p>
  <p id="aBb">“世尊，<a id="a-Bc"></a>为即地界能行般若波罗蜜多不？<a id="a-Bd"></a>”</p>
  <p id="aBe">“不也，<a id="a-Bf"></a>善现。<a id="a-Bg"></a>”</p>
  <p id="aBh">“世尊，<a id="a-Bi"></a>为离地界能行般若波罗蜜多不？<a id="a-Bj"></a>”</p>
  <p id="aBk">“不也，<a id="a-Bl"></a>善现。<a id="a-Bm"></a>”</p>
  <p id="aBn">“世尊，<a id="a-Bo"></a>为即水、<a id="a-Bp"></a>火、<a id="a-Bq"></a>风、<a id="a-Br"></a>空、<a id="a-Bs"></a>识界能行般若波罗蜜多不？<a id="a-Bt"></a>”</p>
  <p id="aBu">“不也，<a id="a-Bv"></a>善现。<a id="a-Bw"></a>”</p>
  <p id="aBx">“世尊，<a id="a-By"></a>为离水、<a id="a-Bz"></a>火、<a id="a-C0"></a>风、<a id="a-C1"></a>空、<a id="a-C2"></a>识界能行般若波罗蜜多不？<a id="a-C3"></a>”</p>
  <p id="aC4">“不也，<a id="a-C5"></a>善现。<a id="a-C6"></a>”</p>
  <p id="aC7">“世尊，<a id="a-C8"></a>为即无明能行般若波罗蜜多不？<a id="a-C9"></a>”</p>
  <p id="aCA">“不也，<a id="a-CB"></a>善现。<a id="a-CC"></a>”</p>
  <p id="aCD">“世尊，<a id="a-CE"></a>为离无明能行般若波罗蜜多不？<a id="a-CF"></a>”</p>
  <p id="aCG">“不也，<a id="a-CH"></a>善现。<a id="a-CI"></a>”</p>
  <p id="aCJ">“世尊，<a id="a-CK"></a>为即行、<a id="a-CL"></a>识、<a id="a-CM"></a>名色、<a id="a-CN"></a>六处、<a id="a-CO"></a>触、<a id="a-CP"></a>受、<a id="a-CQ"></a>爱、<a id="a-CR"></a>取、<a id="a-CS"></a>有、<a id="a-CT"></a>生、<a id="a-CU"></a>老死能行般若波罗蜜多不？<a id="a-CV"></a>”</p>
  <p id="aCW">“不也，<a id="a-CX"></a>善现。<a id="a-CY"></a>”</p>
  <p id="aCZ">“世尊，<a id="a-Ca"></a>为离行、<a id="a-Cb"></a>识、<a id="a-Cc"></a>名色、<a id="a-Cd"></a>六处、<a id="a-Ce"></a>触、<a id="a-Cf"></a>受、<a id="a-Cg"></a>爱、<a id="a-Ch"></a>取、<a id="a-Ci"></a>有、<a id="a-Cj"></a>生、<a id="a-Ck"></a>老死能行般若波罗蜜多不？<a id="a-Cl"></a>”</p>
  <p id="aCm">“不也，<a id="a-Cn"></a>善现。<a id="a-Co"></a>”</p>
  <p id="aCp">“世尊，<a id="a-Cq"></a>为即布施波罗蜜多能行般若波罗蜜多不？<a id="a-Cr"></a>”</p>
  <p id="aCs">“不也，<a id="a-Ct"></a>善现。<a id="a-Cu"></a>”</p>
  <p id="aCv">“世尊，<a id="a-Cw"></a>为离布施波罗蜜多能行般若波罗蜜多不？<a id="a-Cx"></a>”</p>
  <p id="aCy">“不也，<a id="a-Cz"></a>善现。<a id="a-D0"></a>”</p>
  <p id="aD1">“世尊，<a id="a-D2"></a>为即净戒、<a id="a-D3"></a>安忍、<a id="a-D4"></a>精进、<a id="a-D5"></a>静虑波罗蜜多能行般若波罗蜜多不？<a id="a-D6"></a>”</p>
  <p id="aD7">“不也，<a id="a-D8"></a>善现。<a id="a-D9"></a>”</p>
  <p id="aDA">“世尊，<a id="a-DB"></a>为离净戒、<a id="a-DC"></a>安忍、<a id="a-DD"></a>精进、<a id="a-DE"></a>静虑波罗蜜多能行般若波罗蜜多不？<a id="a-DF"></a>”</p>
  <p id="aDG">“不也，<a id="a-DH"></a>善现。<a id="a-DI"></a>”</p>
  <p id="aDJ">“世尊，<a id="a-DK"></a>为即内空能行般若波罗蜜多不？<a id="a-DL"></a>”</p>
  <p id="aDM">“不也，<a id="a-DN"></a>善现。<a id="a-DO"></a>”</p>
  <p id="aDP">“世尊，<a id="a-DQ"></a>为离内空能行般若波罗蜜多不？<a id="a-DR"></a>”</p>
  <p id="aDS">“不也，<a id="a-DT"></a>善现。<a id="a-DU"></a>”</p>
  <p id="aDV">“世尊，<a id="a-DW"></a>为即外空、<a id="a-DX"></a>内外空、<a id="a-DY"></a>空空、<a id="a-DZ"></a>大空、<a id="a-Da"></a>胜义空、<a id="a-Db"></a>有为空、<a id="a-Dc"></a>无为空、<a id="a-Dd"></a>毕竟空、<a id="a-De"></a>无际空、<a id="a-Df"></a>散空、<a id="a-Dg"></a>无变异空、<a id="a-Dh"></a>本性空、<a id="a-Di"></a>自相空、<a id="a-Dj"></a>共相空、<a id="a-Dk"></a>一切法空、<a id="a-Dl"></a>不可得空、<a id="a-Dm"></a>无性空、<a id="a-Dn"></a>自性空、<a id="a-Do"></a>无性自性空能行般若波罗蜜多不？<a id="a-Dp"></a>”</p>
  <p id="aDq">“不也，<a id="a-Dr"></a>善现。<a id="a-Ds"></a>”</p>
  <p id="aDt">“世尊，<a id="a-Du"></a>为离外空、<a id="a-Dv"></a>内外空、<a id="a-Dw"></a>空空、<a id="a-Dx"></a>大空、<a id="a-Dy"></a>胜义空、<a id="a-Dz"></a>有为空、<a id="a-E0"></a>无为空、<a id="a-E1"></a>毕竟空、<a id="a-E2"></a>无际空、<a id="a-E3"></a>散空、<a id="a-E4"></a>无变异空、<a id="a-E5"></a>本性空、<a id="a-E6"></a>自相空、<a id="a-E7"></a>共相空、<a id="a-E8"></a>一切法空、<a id="a-E9"></a>不可得空、<a id="a-EA"></a>无性空、<a id="a-EB"></a>自性空、<a id="a-EC"></a>无性自性空能行般若波罗蜜多不？<a id="a-ED"></a>”</p>
  <p id="aEE">“不也，<a id="a-EF"></a>善现。<a id="a-EG"></a>”</p>
  <p id="aEH">“世尊，<a id="a-EI"></a>为即真如能行般若波罗蜜多不？<a id="a-EJ"></a>”</p>
  <p id="aEK">“不也，<a id="a-EL"></a>善现。<a id="a-EM"></a>”</p>
  <p id="aEN">“世尊，<a id="a-EO"></a>为离真如能行般若波罗蜜多不？<a id="a-EP"></a>”</p>
  <p id="aEQ">“不也，<a id="a-ER"></a>善现。<a id="a-ES"></a>”</p>
  <p id="aET">“世尊，<a id="a-EU"></a>为即法界、<a id="a-EV"></a>法性、<a id="a-EW"></a>不虚妄性、<a id="a-EX"></a>不变异性、<a id="a-EY"></a>平等性、<a id="a-EZ"></a>离生性、<a id="a-Ea"></a>法定、<a id="a-Eb"></a>法住、<a id="a-Ec"></a>实际、<a id="a-Ed"></a>虚空界、<a id="a-Ee"></a>不思议界能行般若波罗蜜多不？<a id="a-Ef"></a>”</p>
  <p id="aEg">“不也，<a id="a-Eh"></a>善现。<a id="a-Ei"></a>”</p>
  <p id="aEj">“世尊，<a id="a-Ek"></a>为离法界、<a id="a-El"></a>法性、<a id="a-Em"></a>不虚妄性、<a id="a-En"></a>不变异性、<a id="a-Eo"></a>平等性、<a id="a-Ep"></a>离生性、<a id="a-Eq"></a>法定、<a id="a-Er"></a>法住、<a id="a-Es"></a>实际、<a id="a-Et"></a>虚空界、<a id="a-Eu"></a>不思议界能行般若波罗蜜多不？<a id="a-Ev"></a>”</p>
  <p id="aEw">“不也，<a id="a-Ex"></a>善现。<a id="a-Ey"></a>”</p>
  <p id="aEz">“世尊，<a id="a-F0"></a>为即苦圣谛能行般若波罗蜜多不？<a id="a-F1"></a>”</p>
  <p id="aF2">“不也，<a id="a-F3"></a>善现。<a id="a-F4"></a>”</p>
  <p id="aF5">“世尊，<a id="a-F6"></a>为离苦圣谛能行般若波罗蜜多不？</p>
  <p id="aF7">“不也，<a id="a-F8"></a>善现。<a id="a-F9"></a>”</p>
  <p id="aFA">“世尊，<a id="a-FB"></a>为即集、<a id="a-FC"></a>灭、<a id="a-FD"></a>道圣谛能行般若波罗蜜多不？<a id="a-FE"></a>”</p>
  <p id="aFF">“不也，<a id="a-FG"></a>善现。<a id="a-FH"></a>”</p>
  <p id="aFI">“世尊，<a id="a-FJ"></a>为离集、<a id="a-FK"></a>灭、<a id="a-FL"></a>道圣谛能行般若波罗蜜多不？<a id="a-FM"></a>”</p>
  <p id="aFN">“不也，<a id="a-FO"></a>善现。<a id="a-FP"></a>”</p>
  <p id="aFQ">“世尊，<a id="a-FR"></a>为即四静虑能行般若波罗蜜多不？<a id="a-FS"></a>”</p>
  <p id="aFT">“不也，<a id="a-FU"></a>善现。<a id="a-FV"></a>”</p>
  <p id="aFW">“世尊，<a id="a-FX"></a>为离四静虑能行般若波罗蜜多不？<a id="a-FY"></a>”</p>
  <p id="aFZ">“不也，<a id="a-Fa"></a>善现。<a id="a-Fb"></a>”</p>
  <p id="aFc">“世尊，<a id="a-Fd"></a>为即四无量、<a id="a-Fe"></a>四无色定能行般若波罗蜜多不？<a id="a-Ff"></a>”</p>
  <p id="aFg">“不也，<a id="a-Fh"></a>善现。<a id="a-Fi"></a>”</p>
  <p id="aFj">“世尊，<a id="a-Fk"></a>为离四无量、<a id="a-Fl"></a>四无色定能行般若波罗蜜多不？<a id="a-Fm"></a>”</p>
  <p id="aFn">“不也，<a id="a-Fo"></a>善现。<a id="a-Fp"></a>”</p>
  <p id="aFq">“世尊，<a id="a-Fr"></a>为即八解脱能行般若波罗蜜多不？<a id="a-Fs"></a>”</p>
  <p id="aFt">“不也，<a id="a-Fu"></a>善现。<a id="a-Fv"></a>”</p>
  <p id="aFw">“世尊，<a id="a-Fx"></a>为离八解脱能行般若波罗蜜多不？<a id="a-Fy"></a>”</p>
  <p id="aFz">“不也，<a id="a-G0"></a>善现。<a id="a-G1"></a>”</p>
  <p id="aG2">“世尊，<a id="a-G3"></a>为即八胜处、<a id="a-G4"></a>九次第定、<a id="a-G5"></a>十遍处能行般若波罗蜜多不？<a id="a-G6"></a>”</p>
  <p id="aG7">“不也，<a id="a-G8"></a>善现。<a id="a-G9"></a>”</p>
  <p id="aGA">“世尊，<a id="a-GB"></a>为离八胜处、<a id="a-GC"></a>九次第定、<a id="a-GD"></a>十遍处能行般若波罗蜜多不？<a id="a-GE"></a>”</p>
  <p id="aGF">“不也，<a id="a-GG"></a>善现。<a id="a-GH"></a>”</p>
  <p id="aGI">“世尊，<a id="a-GJ"></a>为即四念住能行般若波罗蜜多不？<a id="a-GK"></a>”</p>
  <p id="aGL">“不也，<a id="a-GM"></a>善现。<a id="a-GN"></a>”</p>
  <p id="aGO">“世尊，<a id="a-GP"></a>为离四念住能行般若波罗蜜多不？<a id="a-GQ"></a>”</p>
  <p id="aGR">“不也，<a id="a-GS"></a>善现。<a id="a-GT"></a>”</p>
  <p id="aGU">“世尊，<a id="a-GV"></a>为即四正断、<a id="a-GW"></a>四神足、<a id="a-GX"></a>五根、<a id="a-GY"></a>五力、<a id="a-GZ"></a>七等觉支、<a id="a-Ga"></a>八圣道支能行般若波罗蜜多不？<a id="a-Gb"></a>”</p>
  <p id="aGc">“不也，<a id="a-Gd"></a>善现。<a id="a-Ge"></a>”</p>
  <p id="aGf">“世尊，<a id="a-Gg"></a>为离四正断、<a id="a-Gh"></a>四神足、<a id="a-Gi"></a>五根、<a id="a-Gj"></a>五力、<a id="a-Gk"></a>七等觉支、<a id="a-Gl"></a>八圣道支能行般若波罗蜜多不？<a id="a-Gm"></a>”</p>
  <p id="aGn">“不也，<a id="a-Go"></a>善现。<a id="a-Gp"></a>”</p>
  <p id="aGq">“世尊，<a id="a-Gr"></a>为即空解脱门能行般若波罗蜜多不？<a id="a-Gs"></a>”</p>
  <p id="aGt">“不也，<a id="a-Gu"></a>善现。<a id="a-Gv"></a>”</p>
  <p id="aGw">“世尊，<a id="a-Gx"></a>为离空解脱门能行般若波罗蜜多不？<a id="a-Gy"></a>”</p>
  <p id="aGz">“不也，<a id="a-H0"></a>善现。<a id="a-H1"></a>”</p>
  <p id="aH2">“世尊，<a id="a-H3"></a>为即无相、<a id="a-H4"></a>无愿解脱门能行般若波罗蜜多不？<a id="a-H5"></a>”</p>
  <p id="aH6">“不也，<a id="a-H7"></a>善现。<a id="a-H8"></a>”</p>
  <p id="aH9">“世尊，<a id="a-HA"></a>为离无相、<a id="a-HB"></a>无愿解脱门能行般若波罗蜜多不？<a id="a-HC"></a>”</p>
  <p id="aHD">“不也，<a id="a-HE"></a>善现。<a id="a-HF"></a>”</p>
  <p id="aHG">“世尊，<a id="a-HH"></a>为即极喜地能行般若波罗蜜多不？<a id="a-HI"></a>”</p>
  <p id="aHJ">“不也，<a id="a-HK"></a>善现。<a id="a-HL"></a>”</p>
  <p id="aHM">“世尊，<a id="a-HN"></a>为离极喜地能行般若波罗蜜多不？<a id="a-HO"></a>”</p>
  <p id="aHP">“不也，<a id="a-HQ"></a>善现。<a id="a-HR"></a>”</p>
  <p id="aHS">“世尊，<a id="a-HT"></a>为即离垢地、<a id="a-HU"></a>发光地、<a id="a-HV"></a>焰慧地、<a id="a-HW"></a>极难胜地、<a id="a-HX"></a>现前地、<a id="a-HY"></a>远行地、<a id="a-HZ"></a>不动地、<a id="a-Ha"></a>善慧地、<a id="a-Hb"></a>法云地能行般若波罗蜜多不？<a id="a-Hc"></a>”</p>
  <p id="aHd">“不也，<a id="a-He"></a>善现。<a id="a-Hf"></a>”</p>
  <p id="aHg">“世尊，<a id="a-Hh"></a>为离离垢地、<a id="a-Hi"></a>发光地、<a id="a-Hj"></a>焰慧地、<a id="a-Hk"></a>极难胜地、<a id="a-Hl"></a>现前地、<a id="a-Hm"></a>远行地、<a id="a-Hn"></a>不动地、<a id="a-Ho"></a>善慧地、<a id="a-Hp"></a>法云地能行般若波罗蜜多不？<a id="a-Hq"></a>”</p>
  <p id="aHr">“不也，<a id="a-Hs"></a>善现。<a id="a-Ht"></a>”</p>
  <p id="aHu">“世尊，<a id="a-Hv"></a>为即五眼能行般若波罗蜜多不？<a id="a-Hw"></a>”</p>
  <p id="aHx">“不也，<a id="a-Hy"></a>善现。<a id="a-Hz"></a>”</p>
  <p id="aI0">“世尊，<a id="a-I1"></a>为离五眼能行般若波罗蜜多不？<a id="a-I2"></a>”</p>
  <p id="aI3">“不也，<a id="a-I4"></a>善现。<a id="a-I5"></a>”</p>
  <p id="aI6">“世尊，<a id="a-I7"></a>为即六神通能行般若波罗蜜多不？<a id="a-I8"></a>”</p>
  <p id="aI9">“不也，<a id="a-IA"></a>善现。<a id="a-IB"></a>”</p>
  <p id="aIC">“世尊，<a id="a-ID"></a>为离六神通能行般若波罗蜜多不？<a id="a-IE"></a>”</p>
  <p id="aIF">“不也，<a id="a-IG"></a>善现。<a id="a-IH"></a>”</p>
  <p id="aII">“世尊，<a id="a-IJ"></a>为即佛十力能行般若波罗蜜多不？<a id="a-IK"></a>”</p>
  <p id="aIL">“不也，<a id="a-IM"></a>善现。<a id="a-IN"></a>”</p>
  <p id="aIO">“世尊，<a id="a-IP"></a>为离佛十力能行般若波罗蜜多不？<a id="a-IQ"></a>”</p>
  <p id="aIR">“不也，<a id="a-IS"></a>善现。<a id="a-IT"></a>”</p>
  <p id="aIU">“世尊，<a id="a-IV"></a>为即四无所畏、<a id="a-IW"></a>四无礙解、<a id="a-IX"></a>大慈、<a id="a-IY"></a>大悲、<a id="a-IZ"></a>大喜、<a id="a-Ia"></a>大舍、<a id="a-Ib"></a>十八佛不共法能行般若波罗蜜多不？<a id="a-Ic"></a>”</p>
  <p id="aId">“不也，<a id="a-Ie"></a>善现。<a id="a-If"></a>”</p>
  <p id="aIg">“世尊，<a id="a-Ih"></a>为离四无所畏、<a id="a-Ii"></a>四无礙解、<a id="a-Ij"></a>大慈、<a id="a-Ik"></a>大悲、<a id="a-Il"></a>大喜、<a id="a-Im"></a>大舍、<a id="a-In"></a>十八佛不共法能行般若波罗蜜多不？<a id="a-Io"></a>”</p>
  <p id="aIp">“不也，<a id="a-Iq"></a>善现。<a id="a-Ir"></a>”</p>
  <p id="aIs">“世尊，<a id="a-It"></a>为即无忘失法能行般若波罗蜜多不？<a id="a-Iu"></a>”</p>
  <p id="aIv">“不也，<a id="a-Iw"></a>善现。<a id="a-Ix"></a>”</p>
  <p id="aIy">“世尊，<a id="a-Iz"></a>为离无忘失法能行般若波罗蜜多不？<a id="a-J0"></a>”</p>
  <p id="aJ1">“不也，<a id="a-J2"></a>善现。<a id="a-J3"></a>”</p>
  <p id="aJ4">“世尊，<a id="a-J5"></a>为即恒住舍性能行般若波罗蜜多不？<a id="a-J6"></a>”</p>
  <p id="aJ7">“不也，<a id="a-J8"></a>善现。<a id="a-J9"></a>”</p>
  <p id="aJA">“世尊，<a id="a-JB"></a>为离恒住舍性能行般若波罗蜜多不？<a id="a-JC"></a>”</p>
  <p id="aJD">“不也，<a id="a-JE"></a>善现。<a id="a-JF"></a>”</p>
  <p id="aJG">“世尊，<a id="a-JH"></a>为即一切智能行般若波罗蜜多不？<a id="a-JI"></a>”</p>
  <p id="aJJ">“不也，<a id="a-JK"></a>善现。<a id="a-JL"></a>”</p>
  <p id="aJM">“世尊，<a id="a-JN"></a>为离一切智能行般若波罗蜜多不？<a id="a-JO"></a>”</p>
  <p id="aJP">“不也，<a id="a-JQ"></a>善现。<a id="a-JR"></a>”</p>
  <p id="aJS">“世尊，<a id="a-JT"></a>为即道相智、<a id="a-JU"></a>一切相智能行般若波罗蜜多不？<a id="a-JV"></a>”</p>
  <p id="aJW">“不也，<a id="a-JX"></a>善现。<a id="a-JY"></a>”</p>
  <p id="aJZ">“世尊，<a id="a-Ja"></a>为离道相智、<a id="a-Jb"></a>一切相智能行般若波罗蜜多不？<a id="a-Jc"></a>”</p>
  <p id="aJd">“不也，<a id="a-Je"></a>善现。<a id="a-Jf"></a>”</p>
  <p id="aJg">“世尊，<a id="a-Jh"></a>为即一切陀罗尼门能行般若波罗蜜多不？<a id="a-Ji"></a>”</p>
  <p id="aJj">“不也，<a id="a-Jk"></a>善现。<a id="a-Jl"></a>”</p>
  <p id="aJm">“世尊，<a id="a-Jn"></a>为离一切陀罗尼门能行般若波罗蜜多不？<a id="a-Jo"></a>”</p>
  <p id="aJp">“不也，<a id="a-Jq"></a>善现。<a id="a-Jr"></a>”</p>
  <p id="aJs">“世尊，<a id="a-Jt"></a>为即一切三摩地门能行般若波罗蜜多不？<a id="a-Ju"></a>”</p>
  <p id="aJv">“不也，<a id="a-Jw"></a>善现。<a id="a-Jx"></a>”</p>
  <p id="aJy">“世尊，<a id="a-Jz"></a>为离一切三摩地门能行般若波罗蜜多不？<a id="a-K0"></a>”</p>
  <p id="aK1">“不也，<a id="a-K2"></a>善现。<a id="a-K3"></a>”</p>
  <p id="aK4">“世尊，<a id="a-K5"></a>为即预流果能行般若波罗蜜多不？<a id="a-K6"></a>”</p>
  <p id="aK7">“不也，<a id="a-K8"></a>善现。<a id="a-K9"></a>”</p>
  <p id="aKA">“世尊，<a id="a-KB"></a>为离预流果能行般若波罗蜜多不？<a id="a-KC"></a>”</p>
  <p id="aKD">“不也，<a id="a-KE"></a>善现。<a id="a-KF"></a>”</p>
  <p id="aKG">“世尊，<a id="a-KH"></a>为即一来、<a id="a-KI"></a>不还、<a id="a-KJ"></a>阿罗汉果能行般若波罗蜜多不？<a id="a-KK"></a>”</p>
  <p id="aKL">“不也，<a id="a-KM"></a>善现。<a id="a-KN"></a>”</p>
  <p id="aKO">“世尊，<a id="a-KP"></a>为离一来、<a id="a-KQ"></a>不还、<a id="a-KR"></a>阿罗汉果能行般若波罗蜜多不？<a id="a-KS"></a>”</p>
  <p id="aKT">“不也，<a id="a-KU"></a>善现。<a id="a-KV"></a>”</p>
  <p id="aKW">“世尊，<a id="a-KX"></a>为即独觉菩提能行般若波罗蜜多不？<a id="a-KY"></a>”</p>
  <p id="aKZ">“不也，<a id="a-Ka"></a>善现。<a id="a-Kb"></a>”</p>
  <p id="aKc">“世尊，<a id="a-Kd"></a>为离独觉菩提能行般若波罗蜜多不？<a id="a-Ke"></a>”</p>
  <p id="aKf">“不也，<a id="a-Kg"></a>善现。<a id="a-Kh"></a>”</p>
  <p id="aKi">“世尊，<a id="a-Kj"></a>为即一切菩萨摩诃萨行能行般若波罗蜜多不？<a id="a-Kk"></a>”</p>
  <p id="aKl">“不也，<a id="a-Km"></a>善现。<a id="a-Kn"></a>”</p>
  <p id="aKo">“世尊，<a id="a-Kp"></a>为离一切菩萨摩诃萨行能行般若波罗蜜多不？<a id="a-Kq"></a>”</p>
  <p id="aKr">“不也，<a id="a-Ks"></a>善现。<a id="a-Kt"></a>”</p>
  <p id="aKu">“世尊，<a id="a-Kv"></a>为即诸佛无上正等菩提能行般若波罗蜜多不？<a id="a-Kw"></a>”</p>
  <p id="aKx">“不也，<a id="a-Ky"></a>善现。<a id="a-Kz"></a>”</p>
  <p id="aL0">“世尊，<a id="a-L1"></a>为离诸佛无上正等菩提能行般若波罗蜜多不？<a id="a-L2"></a>”</p>
  <p id="aL3">“不也，<a id="a-L4"></a>善现。<a id="a-L5"></a>”</p>
  <p id="aL6">“世尊，<a id="a-L7"></a>为即色空虚、<a id="a-L8"></a>非有、<a id="a-L9"></a>不自在性、<a id="a-LA"></a>不坚实性能行般若波罗蜜多不？<a id="a-LB"></a>”</p>
  <p id="aLC">“不也，<a id="a-LD"></a>善现。<a id="a-LE"></a>”</p>
  <p id="aLF">“世尊，<a id="a-LG"></a>为离色空虚、<a id="a-LH"></a>非有、<a id="a-LI"></a>不自在性、<a id="a-LJ"></a>不坚实性能行般若波罗蜜多不？<a id="a-LK"></a>”</p>
  <p id="aLL">“不也，<a id="a-LM"></a>善现。<a id="a-LN"></a>”</p>
  <p id="aLO">“世尊，<a id="a-LP"></a>为即受、<a id="a-LQ"></a>想、<a id="a-LR"></a>行、<a id="a-LS"></a>识空虚、<a id="a-LT"></a>非有、<a id="a-LU"></a>不自在性、<a id="a-LV"></a>不坚实性能行般若波罗蜜多不？<a id="a-LW"></a>”</p>
  <p id="aLX">“不也，<a id="a-LY"></a>善现。<a id="a-LZ"></a>”</p>
  <p id="aLa">“世尊，<a id="a-Lb"></a>为离受、<a id="a-Lc"></a>想、<a id="a-Ld"></a>行、<a id="a-Le"></a>识空虚、<a id="a-Lf"></a>非有、<a id="a-Lg"></a>不自在性、<a id="a-Lh"></a>不坚实性能行般若波罗蜜多不？<a id="a-Li"></a>”</p>
  <p id="aLj">“不也，<a id="a-Lk"></a>善现。<a id="a-Ll"></a>”</p>
  <p id="aLm">“世尊，<a id="a-Ln"></a>为即眼处空虚、<a id="a-Lo"></a>非有、<a id="a-Lp"></a>不自在性、<a id="a-Lq"></a>不坚实性能行般若波罗蜜多不？<a id="a-Lr"></a>”</p>
  <p id="aLs">“不也，<a id="a-Lt"></a>善现。<a id="a-Lu"></a>”</p>
  <p id="aLv">“世尊，<a id="a-Lw"></a>为离眼处空虚、<a id="a-Lx"></a>非有、<a id="a-Ly"></a>不自在性、<a id="a-Lz"></a>不坚实性能行般若波罗蜜多不？<a id="a-M0"></a>”</p>
  <p id="aM1">“不也，<a id="a-M2"></a>善现。<a id="a-M3"></a>”</p>
  <p id="aM4">“世尊，<a id="a-M5"></a>为即耳、<a id="a-M6"></a>鼻、<a id="a-M7"></a>舌、<a id="a-M8"></a>身、<a id="a-M9"></a>意处空虚、<a id="a-MA"></a>非有、<a id="a-MB"></a>不自在性、<a id="a-MC"></a>不坚实性能行般若波罗蜜多不？<a id="a-MD"></a>”</p>
  <p id="aME">“不也，<a id="a-MF"></a>善现。<a id="a-MG"></a>”</p>
  <p id="aMH">“世尊，<a id="a-MI"></a>为离耳、<a id="a-MJ"></a>鼻、<a id="a-MK"></a>舌、<a id="a-ML"></a>身、<a id="a-MM"></a>意处空虚、<a id="a-MN"></a>非有、<a id="a-MO"></a>不自在性、<a id="a-MP"></a>不坚实性能行般若波罗蜜多不？<a id="a-MQ"></a>”</p>
  <p id="aMR">“不也，<a id="a-MS"></a>善现。<a id="a-MT"></a>”</p>
  <p id="aMU">“世尊，<a id="a-MV"></a>为即色处空虚、<a id="a-MW"></a>非有、<a id="a-MX"></a>不自在性、<a id="a-MY"></a>不坚实性能行般若波罗蜜多不？<a id="a-MZ"></a>”</p>
  <p id="aMa">“不也，<a id="a-Mb"></a>善现。<a id="a-Mc"></a>”</p>
  <p id="aMd">“世尊，<a id="a-Me"></a>为离色处空虚、<a id="a-Mf"></a>非有、<a id="a-Mg"></a>不自在性、<a id="a-Mh"></a>不坚实性能行般若波罗蜜多不？<a id="a-Mi"></a>”</p>
  <p id="aMj">“不也，<a id="a-Mk"></a>善现。<a id="a-Ml"></a>”</p>
  <p id="aMm">“世尊，<a id="a-Mn"></a>为即声、<a id="a-Mo"></a>香、<a id="a-Mp"></a>味、<a id="a-Mq"></a>触、<a id="a-Mr"></a>法处空虚、<a id="a-Ms"></a>非有、<a id="a-Mt"></a>不自在性、<a id="a-Mu"></a>不坚实性能行般若波罗蜜多不？<a id="a-Mv"></a>”</p>
  <p id="aMw">“不也，<a id="a-Mx"></a>善现。<a id="a-My"></a>”</p>
  <p id="aMz">“世尊，<a id="a-N0"></a>为离声、<a id="a-N1"></a>香、<a id="a-N2"></a>味、<a id="a-N3"></a>触、<a id="a-N4"></a>法处空虚、<a id="a-N5"></a>非有、<a id="a-N6"></a>不自在性、<a id="a-N7"></a>不坚实性能行般若波罗蜜多不？<a id="a-N8"></a>”</p>
  <p id="aN9">“不也，<a id="a-NA"></a>善现。<a id="a-NB"></a>”</p>
  <p id="aNC">“世尊，<a id="a-ND"></a>为即眼界空虚、<a id="a-NE"></a>非有、<a id="a-NF"></a>不自在性、<a id="a-NG"></a>不坚实性能行般若波罗蜜多不？<a id="a-NH"></a>”</p>
  <p id="aNI">“不也，<a id="a-NJ"></a>善现。<a id="a-NK"></a>”</p>
  <p id="aNL">“世尊，<a id="a-NM"></a>为离眼界空虚、<a id="a-NN"></a>非有、<a id="a-NO"></a>不自在性、<a id="a-NP"></a>不坚实性能行般若波罗蜜多不？<a id="a-NQ"></a>”</p>
  <p id="aNR">“不也，<a id="a-NS"></a>善现。<a id="a-NT"></a>”</p>
  <p id="aNU">“世尊，<a id="a-NV"></a>为即耳、<a id="a-NW"></a>鼻、<a id="a-NX"></a>舌、<a id="a-NY"></a>身、<a id="a-NZ"></a>意界空虚、<a id="a-Na"></a>非有、<a id="a-Nb"></a>不自在性、<a id="a-Nc"></a>不坚实性能行般若波罗蜜多不？<a id="a-Nd"></a>”</p>
  <p id="aNe">“不也，<a id="a-Nf"></a>善现。<a id="a-Ng"></a>”</p>
  <p id="aNh">“世尊，<a id="a-Ni"></a>为离耳、<a id="a-Nj"></a>鼻、<a id="a-Nk"></a>舌、<a id="a-Nl"></a>身、<a id="a-Nm"></a>意界空虚、<a id="a-Nn"></a>非有、<a id="a-No"></a>不自在性、<a id="a-Np"></a>不坚实性能行般若波罗蜜多不？<a id="a-Nq"></a>”</p>
  <p id="aNr">“不也，<a id="a-Ns"></a>善现。<a id="a-Nt"></a>”</p>
  <p id="aNu">“世尊，<a id="a-Nv"></a>为即色界空虚、<a id="a-Nw"></a>非有、<a id="a-Nx"></a>不自在性、<a id="a-Ny"></a>不坚实性能行般若波罗蜜多不？<a id="a-Nz"></a>”</p>
  <p id="aO0">“不也，<a id="a-O1"></a>善现。<a id="a-O2"></a>”</p>
  <p id="aO3">“世尊，<a id="a-O4"></a>为离色界空虚、<a id="a-O5"></a>非有、<a id="a-O6"></a>不自在性、<a id="a-O7"></a>不坚实性能行般若波罗蜜多不？<a id="a-O8"></a>”</p>
  <p id="aO9">“不也，<a id="a-OA"></a>善现。<a id="a-OB"></a>”</p>
  <p id="aOC">“世尊，<a id="a-OD"></a>为即声、<a id="a-OE"></a>香、<a id="a-OF"></a>味、<a id="a-OG"></a>触、<a id="a-OH"></a>法界空虚、<a id="a-OI"></a>非有、<a id="a-OJ"></a>不自在性、<a id="a-OK"></a>不坚实性能行般若波罗蜜多不？<a id="a-OL"></a>”</p>
  <p id="aOM">“不也，<a id="a-ON"></a>善现。<a id="a-OO"></a>”</p>
  <p id="aOP">“世尊，<a id="a-OQ"></a>为离声、<a id="a-OR"></a>香、<a id="a-OS"></a>味、<a id="a-OT"></a>触、<a id="a-OU"></a>法界空虚、<a id="a-OV"></a>非有、<a id="a-OW"></a>不自在性、<a id="a-OX"></a>不坚实性能行般若波罗蜜多不？<a id="a-OY"></a>”</p>
  <p id="aOZ">“不也，<a id="a-Oa"></a>善现。<a id="a-Ob"></a>”</p>
  <p id="aOc">“世尊，<a id="a-Od"></a>为即眼识界空虚、<a id="a-Oe"></a>非有、<a id="a-Of"></a>不自在性、<a id="a-Og"></a>不坚实性能行般若波罗蜜多不？<a id="a-Oh"></a>”</p>
  <p id="aOi">“不也，<a id="a-Oj"></a>善现。<a id="a-Ok"></a>”</p>
  <p id="aOl">“世尊，<a id="a-Om"></a>为离眼识界空虚、<a id="a-On"></a>非有、<a id="a-Oo"></a>不自在性、<a id="a-Op"></a>不坚实性能行般若波罗蜜多不？<a id="a-Oq"></a>”</p>
  <p id="aOr">“不也，<a id="a-Os"></a>善现。<a id="a-Ot"></a>”</p>
  <p id="aOu">“世尊，<a id="a-Ov"></a>为即耳、<a id="a-Ow"></a>鼻、<a id="a-Ox"></a>舌、<a id="a-Oy"></a>身、<a id="a-Oz"></a>意识界空虚、<a id="a-P0"></a>非有、<a id="a-P1"></a>不自在性、<a id="a-P2"></a>不坚实性能行般若波罗蜜多不？<a id="a-P3"></a>”</p>
  <p id="aP4">“不也，<a id="a-P5"></a>善现。<a id="a-P6"></a>”</p>
  <p id="aP7">“世尊，<a id="a-P8"></a>为离耳、<a id="a-P9"></a>鼻、<a id="a-PA"></a>舌、<a id="a-PB"></a>身、<a id="a-PC"></a>意识界空虚、<a id="a-PD"></a>非有、<a id="a-PE"></a>不自在性、<a id="a-PF"></a>不坚实性能行般若波罗蜜多不？<a id="a-PG"></a>”</p>
  <p id="aPH">“不也，<a id="a-PI"></a>善现。<a id="a-PJ"></a>”</p>
  <p id="aPK">“世尊，<a id="a-PL"></a>为即眼触空虚、<a id="a-PM"></a>非有、<a id="a-PN"></a>不自在性、<a id="a-PO"></a>不坚实性能行般若波罗蜜多不？<a id="a-PP"></a>”</p>
  <p id="aPQ">“不也，<a id="a-PR"></a>善现。<a id="a-PS"></a>”</p>
  <p id="aPT">“世尊，<a id="a-PU"></a>为离眼触空虚、<a id="a-PV"></a>非有、<a id="a-PW"></a>不自在性、<a id="a-PX"></a>不坚实性能行般若波罗蜜多不？<a id="a-PY"></a>”</p>
  <p id="aPZ">“不也，<a id="a-Pa"></a>善现。<a id="a-Pb"></a>”</p>
  <p id="aPc">“世尊，<a id="a-Pd"></a>为即耳、<a id="a-Pe"></a>鼻、<a id="a-Pf"></a>舌、<a id="a-Pg"></a>身、<a id="a-Ph"></a>意触空虚、<a id="a-Pi"></a>非有、<a id="a-Pj"></a>不自在性、<a id="a-Pk"></a>不坚实性能行般若波罗蜜多不？<a id="a-Pl"></a>”</p>
  <p id="aPm">“不也，<a id="a-Pn"></a>善现。<a id="a-Po"></a>”</p>
  <p id="aPp">“世尊，<a id="a-Pq"></a>为离耳、<a id="a-Pr"></a>鼻、<a id="a-Ps"></a>舌、<a id="a-Pt"></a>身、<a id="a-Pu"></a>意触空虚、<a id="a-Pv"></a>非有、<a id="a-Pw"></a>不自在性、<a id="a-Px"></a>不坚实性能行般若波罗蜜多不？<a id="a-Py"></a>”</p>
  <p id="aPz">“不也，<a id="a-Q0"></a>善现。<a id="a-Q1"></a>”</p>
  <p id="aQ2">“世尊，<a id="a-Q3"></a>为即眼触为缘所生诸受空虚、<a id="a-Q4"></a>非有、<a id="a-Q5"></a>不自在性、<a id="a-Q6"></a>不坚实性能行般若波罗蜜多不？<a id="a-Q7"></a>”</p>
  <p id="aQ8">“不也，<a id="a-Q9"></a>善现。<a id="a-QA"></a>”</p>
  <p id="aQB">“世尊，<a id="a-QC"></a>为离眼触为缘所生诸受空虚、<a id="a-QD"></a>非有、<a id="a-QE"></a>不自在性、<a id="a-QF"></a>不坚实性能行般若波罗蜜多不？<a id="a-QG"></a>”</p>
  <p id="aQH">“不也，<a id="a-QI"></a>善现。<a id="a-QJ"></a>”</p>
  <p id="aQK">“世尊，<a id="a-QL"></a>为即耳、<a id="a-QM"></a>鼻、<a id="a-QN"></a>舌、<a id="a-QO"></a>身、<a id="a-QP"></a>意触为缘所生诸受空虚、<a id="a-QQ"></a>非有、<a id="a-QR"></a>不自在性、<a id="a-QS"></a>不坚实性能行般若波罗蜜多不？<a id="a-QT"></a>”</p>
  <p id="aQU">“不也，<a id="a-QV"></a>善现。<a id="a-QW"></a>”</p>
  <p id="aQX">“世尊，<a id="a-QY"></a>为离耳、<a id="a-QZ"></a>鼻、<a id="a-Qa"></a>舌、<a id="a-Qb"></a>身、<a id="a-Qc"></a>意触为缘所生诸受空虚、<a id="a-Qd"></a>非有、<a id="a-Qe"></a>不自在性、<a id="a-Qf"></a>不坚实性能行般若波罗蜜多不？<a id="a-Qg"></a>”</p>
  <p id="aQh">“不也，<a id="a-Qi"></a>善现。<a id="a-Qj"></a>”</p>
  <p id="aQk">“世尊，<a id="a-Ql"></a>为即地界空虚、<a id="a-Qm"></a>非有、<a id="a-Qn"></a>不自在性、<a id="a-Qo"></a>不坚实性能行般若波罗蜜多不？<a id="a-Qp"></a>”</p>
  <p id="aQq">“不也，<a id="a-Qr"></a>善现。<a id="a-Qs"></a>”</p>
  <p id="aQt">“世尊，<a id="a-Qu"></a>为离地界空虚、<a id="a-Qv"></a>非有、<a id="a-Qw"></a>不自在性、<a id="a-Qx"></a>不坚实性能行般若波罗蜜多不？<a id="a-Qy"></a>”</p>
  <p id="aQz">“不也，<a id="a-R0"></a>善现。<a id="a-R1"></a>”</p>
  <p id="aR2">“世尊，<a id="a-R3"></a>为即水、<a id="a-R4"></a>火、<a id="a-R5"></a>风、<a id="a-R6"></a>空、<a id="a-R7"></a>识界空虚、<a id="a-R8"></a>非有、<a id="a-R9"></a>不自在性、<a id="a-RA"></a>不坚实性能行般若波罗蜜多不？<a id="a-RB"></a>”</p>
  <p id="aRC">“不也，<a id="a-RD"></a>善现。<a id="a-RE"></a>”</p>
  <p id="aRF">“世尊，<a id="a-RG"></a>为离水、<a id="a-RH"></a>火、<a id="a-RI"></a>风、<a id="a-RJ"></a>空、<a id="a-RK"></a>识界空虚、<a id="a-RL"></a>非有、<a id="a-RM"></a>不自在性、<a id="a-RN"></a>不坚实性能行般若波罗蜜多不？<a id="a-RO"></a>”</p>
  <p id="aRP">“不也，<a id="a-RQ"></a>善现。<a id="a-RR"></a>”</p>
  <p id="aRS">“世尊，<a id="a-RT"></a>为即无明空虚、<a id="a-RU"></a>非有、<a id="a-RV"></a>不自在性、<a id="a-RW"></a>不坚实性能行般若波罗蜜多不？<a id="a-RX"></a>”</p>
  <p id="aRY">“不也，<a id="a-RZ"></a>善现。<a id="a-Ra"></a>”</p>
  <p id="aRb">“世尊，<a id="a-Rc"></a>为离无明空虚、<a id="a-Rd"></a>非有、<a id="a-Re"></a>不自在性、<a id="a-Rf"></a>不坚实性能行般若波罗蜜多不？<a id="a-Rg"></a>”</p>
  <p id="aRh">“不也，<a id="a-Ri"></a>善现。<a id="a-Rj"></a>”</p>
  <p id="aRk">“世尊，<a id="a-Rl"></a>为即行、<a id="a-Rm"></a>识、<a id="a-Rn"></a>名色、<a id="a-Ro"></a>六处、<a id="a-Rp"></a>触、<a id="a-Rq"></a>受、<a id="a-Rr"></a>爱、<a id="a-Rs"></a>取、<a id="a-Rt"></a>有、<a id="a-Ru"></a>生、<a id="a-Rv"></a>老死空虚、<a id="a-Rw"></a>非有、<a id="a-Rx"></a>不自在性、<a id="a-Ry"></a>不坚实性能行般若波罗蜜多不？<a id="a-Rz"></a>”</p>
  <p id="aS0">“不也，<a id="a-S1"></a>善现。<a id="a-S2"></a>”</p>
  <p id="aS3">“世尊，<a id="a-S4"></a>为离行、<a id="a-S5"></a>识、<a id="a-S6"></a>名色、<a id="a-S7"></a>六处、<a id="a-S8"></a>触、<a id="a-S9"></a>受、<a id="a-SA"></a>爱、<a id="a-SB"></a>取、<a id="a-SC"></a>有、<a id="a-SD"></a>生、<a id="a-SE"></a>老死空虚、<a id="a-SF"></a>非有、<a id="a-SG"></a>不自在性、<a id="a-SH"></a>不坚实性能行般若波罗蜜多不？<a id="a-SI"></a>”</p>
  <p id="aSJ">“不也，<a id="a-SK"></a>善现。<a id="a-SL"></a>”</p>
  <p id="aSM">“世尊，<a id="a-SN"></a>为即布施波罗蜜多空虚、<a id="a-SO"></a>非有、<a id="a-SP"></a>不自在性、<a id="a-SQ"></a>不坚实性能行般若波罗蜜多不？<a id="a-SR"></a>”</p>
  <p id="aSS">“不也，<a id="a-ST"></a>善现。<a id="a-SU"></a>”</p>
  <p id="aSV">“世尊，<a id="a-SW"></a>为离布施波罗蜜多空虚、<a id="a-SX"></a>非有、<a id="a-SY"></a>不自在性、<a id="a-SZ"></a>不坚实性能行般若波罗蜜多不？<a id="a-Sa"></a>”</p>
  <p id="aSb">“不也，<a id="a-Sc"></a>善现。<a id="a-Sd"></a>”</p>
  <p id="aSe">“世尊，<a id="a-Sf"></a>为即净戒、<a id="a-Sg"></a>安忍、<a id="a-Sh"></a>精进、<a id="a-Si"></a>静虑波罗蜜多空虚、<a id="a-Sj"></a>非有、<a id="a-Sk"></a>不自在性、<a id="a-Sl"></a>不坚实性能行般若波罗蜜多不？<a id="a-Sm"></a>”</p>
  <p id="aSn">“不也，<a id="a-So"></a>善现。<a id="a-Sp"></a>”</p>
  <p id="aSq">“世尊，<a id="a-Sr"></a>为离净戒、<a id="a-Ss"></a>安忍、<a id="a-St"></a>精进、<a id="a-Su"></a>静虑波罗蜜多空虚、<a id="a-Sv"></a>非有、<a id="a-Sw"></a>不自在性、<a id="a-Sx"></a>不坚实性能行般若波罗蜜多不？<a id="a-Sy"></a>”</p>
  <p id="aSz">“不也，<a id="a-T0"></a>善现。<a id="a-T1"></a>”</p>
  <p id="aT2">“世尊，<a id="a-T3"></a>为即内空空虚、<a id="a-T4"></a>非有、<a id="a-T5"></a>不自在性、<a id="a-T6"></a>不坚实性能行般若波罗蜜多不？<a id="a-T7"></a>”</p>
  <p id="aT8">“不也，<a id="a-T9"></a>善现。<a id="a-TA"></a>”</p>
  <p id="aTB">“世尊，<a id="a-TC"></a>为离内空空虚、<a id="a-TD"></a>非有、<a id="a-TE"></a>不自在性、<a id="a-TF"></a>不坚实性能行般若波罗蜜多不？<a id="a-TG"></a>”</p>
  <p id="aTH">“不也，<a id="a-TI"></a>善现。<a id="a-TJ"></a>”</p>
  <p id="aTK">“世尊，<a id="a-TL"></a>为即外空、<a id="a-TM"></a>内外空、<a id="a-TN"></a>空空、<a id="a-TO"></a>大空、<a id="a-TP"></a>胜义空、<a id="a-TQ"></a>有为空、<a id="a-TR"></a>无为空、<a id="a-TS"></a>毕竟空、<a id="a-TT"></a>无际空、<a id="a-TU"></a>散空、<a id="a-TV"></a>无变异空、<a id="a-TW"></a>本性空、<a id="a-TX"></a>自相空、<a id="a-TY"></a>共相空、<a id="a-TZ"></a>一切法空、<a id="a-Ta"></a>不可得空、<a id="a-Tb"></a>无性空、<a id="a-Tc"></a>自性空、<a id="a-Td"></a>无性自性空空虚、<a id="a-Te"></a>非有、<a id="a-Tf"></a>不自在性、<a id="a-Tg"></a>不坚实性能行般若波罗蜜多不？<a id="a-Th"></a>”</p>
  <p id="aTi">“不也，<a id="a-Tj"></a>善现。<a id="a-Tk"></a>”</p>
  <p id="aTl">“世尊，<a id="a-Tm"></a>为离外空、<a id="a-Tn"></a>内外空、<a id="a-To"></a>空空、<a id="a-Tp"></a>大空、<a id="a-Tq"></a>胜义空、<a id="a-Tr"></a>有为空、<a id="a-Ts"></a>无为空、<a id="a-Tt"></a>毕竟空、<a id="a-Tu"></a>无际空、<a id="a-Tv"></a>散空、<a id="a-Tw"></a>无变异空、<a id="a-Tx"></a>本性空、<a id="a-Ty"></a>自相空、<a id="a-Tz"></a>共相空、<a id="a-U0"></a>一切法空、<a id="a-U1"></a>不可得空、<a id="a-U2"></a>无性空、<a id="a-U3"></a>自性空、<a id="a-U4"></a>无性自性空空虚、<a id="a-U5"></a>非有、<a id="a-U6"></a>不自在性、<a id="a-U7"></a>不坚实性能行般若波罗蜜多不？<a id="a-U8"></a>”</p>
  <p id="aU9">“不也，<a id="a-UA"></a>善现。<a id="a-UB"></a>”</p>
  <p id="aUC">“世尊，<a id="a-UD"></a>为即真如空虚、<a id="a-UE"></a>非有、<a id="a-UF"></a>不自在性、<a id="a-UG"></a>不坚实性能行般若波罗蜜多不？<a id="a-UH"></a>”</p>
  <p id="aUI">“不也，<a id="a-UJ"></a>善现。<a id="a-UK"></a>”</p>
  <p id="aUL">“世尊，<a id="a-UM"></a>为离真如空虚、<a id="a-UN"></a>非有、<a id="a-UO"></a>不自在性、<a id="a-UP"></a>不坚实性能行般若波罗蜜多不？<a id="a-UQ"></a>”</p>
  <p id="aUR">“不也，<a id="a-US"></a>善现。<a id="a-UT"></a>”</p>
  <p id="aUU">“世尊，<a id="a-UV"></a>为即法界、<a id="a-UW"></a>法性、<a id="a-UX"></a>不虚妄性、<a id="a-UY"></a>不变异性、<a id="a-UZ"></a>平等性、<a id="a-Ua"></a>离生性、<a id="a-Ub"></a>法定、<a id="a-Uc"></a>法住、<a id="a-Ud"></a>实际、<a id="a-Ue"></a>虚空界、<a id="a-Uf"></a>不思议界空虚、<a id="a-Ug"></a>非有、<a id="a-Uh"></a>不自在性、<a id="a-Ui"></a>不坚实性能行般若波罗蜜多不？<a id="a-Uj"></a>”</p>
  <p id="aUk">“不也，<a id="a-Ul"></a>善现。<a id="a-Um"></a>”</p>
  <p id="aUn">“世尊，<a id="a-Uo"></a>为离法界、<a id="a-Up"></a>法性、<a id="a-Uq"></a>不虚妄性、<a id="a-Ur"></a>不变异性、<a id="a-Us"></a>平等性、<a id="a-Ut"></a>离生性、<a id="a-Uu"></a>法定、<a id="a-Uv"></a>法住、<a id="a-Uw"></a>实际、<a id="a-Ux"></a>虚空界、<a id="a-Uy"></a>不思议界空虚、<a id="a-Uz"></a>非有、<a id="a-V0"></a>不自在性、<a id="a-V1"></a>不坚实性能行般若波罗蜜多不？<a id="a-V2"></a>”</p>
  <p id="aV3">“不也，<a id="a-V4"></a>善现。<a id="a-V5"></a>”</p>
  <p id="aV6">“世尊，<a id="a-V7"></a>为即苦圣谛空虚、<a id="a-V8"></a>非有、<a id="a-V9"></a>不自在性、<a id="a-VA"></a>不坚实性能行般若波罗蜜多不？<a id="a-VB"></a>”</p>
  <p id="aVC">“不也，<a id="a-VD"></a>善现。<a id="a-VE"></a>”</p>
  <p id="aVF">“世尊，<a id="a-VG"></a>为离苦圣谛空虚、<a id="a-VH"></a>非有、<a id="a-VI"></a>不自在性、<a id="a-VJ"></a>不坚实性能行般若波罗蜜多不？<a id="a-VK"></a>”</p>
  <p id="aVL">“不也，<a id="a-VM"></a>善现。<a id="a-VN"></a>”</p>
  <p id="aVO">“世尊，<a id="a-VP"></a>为即集、<a id="a-VQ"></a>灭、<a id="a-VR"></a>道圣谛空虚、<a id="a-VS"></a>非有、<a id="a-VT"></a>不自在性、<a id="a-VU"></a>不坚实性能行般若波罗蜜多不？<a id="a-VV"></a>”</p>
  <p id="aVW">“不也，<a id="a-VX"></a>善现。<a id="a-VY"></a>”</p>
  <p id="aVZ">“世尊，<a id="a-Va"></a>为离集、<a id="a-Vb"></a>灭、<a id="a-Vc"></a>道圣谛空虚、<a id="a-Vd"></a>非有、<a id="a-Ve"></a>不自在性、<a id="a-Vf"></a>不坚实性能行般若波罗蜜多不？<a id="a-Vg"></a>”</p>
  <p id="aVh">“不也，<a id="a-Vi"></a>善现。<a id="a-Vj"></a>”</p>
  <p id="aVk">“世尊，<a id="a-Vl"></a>为即四静虑空虚、<a id="a-Vm"></a>非有、<a id="a-Vn"></a>不自在性、<a id="a-Vo"></a>不坚实性能行般若波罗蜜多不？<a id="a-Vp"></a>”</p>
  <p id="aVq">“不也，<a id="a-Vr"></a>善现。<a id="a-Vs"></a>”</p>
  <p id="aVt">“世尊，<a id="a-Vu"></a>为离四静虑空虚、<a id="a-Vv"></a>非有、<a id="a-Vw"></a>不自在性、<a id="a-Vx"></a>不坚实性能行般若波罗蜜多不？<a id="a-Vy"></a>”</p>
  <p id="aVz">“不也，<a id="a-W0"></a>善现。<a id="a-W1"></a>”</p>
  <p id="aW2">“世尊，<a id="a-W3"></a>为即四无量、<a id="a-W4"></a>四无色定空虚、<a id="a-W5"></a>非有、<a id="a-W6"></a>不自在性、<a id="a-W7"></a>不坚实性能行般若波罗蜜多不？<a id="a-W8"></a>”</p>
  <p id="aW9">“不也，<a id="a-WA"></a>善现。<a id="a-WB"></a>”</p>
  <p id="aWC">“世尊，<a id="a-WD"></a>为离四无量、<a id="a-WE"></a>四无色定空虚、<a id="a-WF"></a>非有、<a id="a-WG"></a>不自在性、<a id="a-WH"></a>不坚实性能行般若波罗蜜多不？<a id="a-WI"></a>”</p>
  <p id="aWJ">“不也，<a id="a-WK"></a>善现。<a id="a-WL"></a>”</p>
  <p id="aWM">“世尊，<a id="a-WN"></a>为即八解脱空虚、<a id="a-WO"></a>非有、<a id="a-WP"></a>不自在性、<a id="a-WQ"></a>不坚实性能行般若波罗蜜多不？<a id="a-WR"></a>”</p>
  <p id="aWS">“不也，<a id="a-WT"></a>善现。<a id="a-WU"></a>”</p>
  <p id="aWV">“世尊，<a id="a-WW"></a>为离八解脱空虚、<a id="a-WX"></a>非有、<a id="a-WY"></a>不自在性、<a id="a-WZ"></a>不坚实性能行般若波罗蜜多不？<a id="a-Wa"></a>”</p>
  <p id="aWb">“不也，<a id="a-Wc"></a>善现。<a id="a-Wd"></a>”</p>
  <p id="aWe">“世尊，<a id="a-Wf"></a>为即八胜处、<a id="a-Wg"></a>九次第定、<a id="a-Wh"></a>十遍处空虚、<a id="a-Wi"></a>非有、<a id="a-Wj"></a>不自在性、<a id="a-Wk"></a>不坚实性能行般若波罗蜜多不？<a id="a-Wl"></a>”</p>
  <p id="aWm">“不也，<a id="a-Wn"></a>善现。<a id="a-Wo"></a>”</p>
  <p id="aWp">“世尊，<a id="a-Wq"></a>为离八胜处、<a id="a-Wr"></a>九次第定、<a id="a-Ws"></a>十遍处空虚、<a id="a-Wt"></a>非有、<a id="a-Wu"></a>不自在性、<a id="a-Wv"></a>不坚实性能行般若波罗蜜多不？<a id="a-Ww"></a>”</p>
  <p id="aWx">“不也，<a id="a-Wy"></a>善现。<a id="a-Wz"></a>”</p>
  <p id="aX0">“世尊，<a id="a-X1"></a>为即四念住空虚、<a id="a-X2"></a>非有、<a id="a-X3"></a>不自在性、<a id="a-X4"></a>不坚实性能行般若波罗蜜多不？<a id="a-X5"></a>”</p>
  <p id="aX6">“不也，<a id="a-X7"></a>善现。<a id="a-X8"></a>”</p>
  <p id="aX9">“世尊，<a id="a-XA"></a>为离四念住空虚、<a id="a-XB"></a>非有、<a id="a-XC"></a>不自在性、<a id="a-XD"></a>不坚实性能行般若波罗蜜多不？<a id="a-XE"></a>”</p>
  <p id="aXF">“不也，<a id="a-XG"></a>善现。<a id="a-XH"></a>”</p>
  <p id="aXI">“世尊，<a id="a-XJ"></a>为即四正断、<a id="a-XK"></a>四神足、<a id="a-XL"></a>五根、<a id="a-XM"></a>五力、<a id="a-XN"></a>七等觉支、<a id="a-XO"></a>八圣道支空虚、<a id="a-XP"></a>非有、<a id="a-XQ"></a>不自在性、<a id="a-XR"></a>不坚实性能行般若波罗蜜多不？<a id="a-XS"></a>”</p>
  <p id="aXT">“不也，<a id="a-XU"></a>善现。<a id="a-XV"></a>”</p>
  <p id="aXW">“世尊，<a id="a-XX"></a>为离四正断、<a id="a-XY"></a>四神足、<a id="a-XZ"></a>五根、<a id="a-Xa"></a>五力、<a id="a-Xb"></a>七等觉支、<a id="a-Xc"></a>八圣道支空虚、<a id="a-Xd"></a>非有、<a id="a-Xe"></a>不自在性、<a id="a-Xf"></a>不坚实性能行般若波罗蜜多不？<a id="a-Xg"></a>”</p>
  <p id="aXh">“不也，<a id="a-Xi"></a>善现。<a id="a-Xj"></a>”</p>
  <p id="aXk">“世尊，<a id="a-Xl"></a>为即空解脱门空虚、<a id="a-Xm"></a>非有、<a id="a-Xn"></a>不自在性、<a id="a-Xo"></a>不坚实性能行般若波罗蜜多不？<a id="a-Xp"></a>”</p>
  <p id="aXq">“不也，<a id="a-Xr"></a>善现。<a id="a-Xs"></a>”</p>
  <p id="aXt">“世尊，<a id="a-Xu"></a>为离空解脱门空虚、<a id="a-Xv"></a>非有、<a id="a-Xw"></a>不自在性、<a id="a-Xx"></a>不坚实性能行般若波罗蜜多不？<a id="a-Xy"></a>”</p>
  <p id="aXz">“不也，<a id="a-Y0"></a>善现。<a id="a-Y1"></a>”</p>
  <p id="aY2">“世尊，<a id="a-Y3"></a>为即无相、<a id="a-Y4"></a>无愿解脱门空虚、<a id="a-Y5"></a>非有、<a id="a-Y6"></a>不自在性、<a id="a-Y7"></a>不坚实性能行般若波罗蜜多不？<a id="a-Y8"></a>”</p>
  <p id="aY9">“不也，<a id="a-YA"></a>善现。<a id="a-YB"></a>”</p>
  <p id="aYC">“世尊，<a id="a-YD"></a>为离无相、<a id="a-YE"></a>无愿解脱门空虚、<a id="a-YF"></a>非有、<a id="a-YG"></a>不自在性、<a id="a-YH"></a>不坚实性能行般若波罗蜜多不？<a id="a-YI"></a>”</p>
  <p id="aYJ">“不也，<a id="a-YK"></a>善现。<a id="a-YL"></a>”</p>
  <p id="aYM">“世尊，<a id="a-YN"></a>为即极喜地空虚、<a id="a-YO"></a>非有、<a id="a-YP"></a>不自在性、<a id="a-YQ"></a>不坚实性能行般若波罗蜜多不？<a id="a-YR"></a>”</p>
  <p id="aYS">“不也，<a id="a-YT"></a>善现。<a id="a-YU"></a>”</p>
  <p id="aYV">“世尊，<a id="a-YW"></a>为离极喜地空虚、<a id="a-YX"></a>非有、<a id="a-YY"></a>不自在性、<a id="a-YZ"></a>不坚实性能行般若波罗蜜多不？<a id="a-Ya"></a>”</p>
  <p id="aYb">“不也，<a id="a-Yc"></a>善现。<a id="a-Yd"></a>”</p>
  <p id="aYe">“世尊，<a id="a-Yf"></a>为即离垢地、<a id="a-Yg"></a>发光地、<a id="a-Yh"></a>焰慧地、<a id="a-Yi"></a>极难胜地、<a id="a-Yj"></a>现前地、<a id="a-Yk"></a>远行地、<a id="a-Yl"></a>不动地、<a id="a-Ym"></a>善慧地、<a id="a-Yn"></a>法云地空虚、<a id="a-Yo"></a>非有、<a id="a-Yp"></a>不自在性、<a id="a-Yq"></a>不坚实性能行般若波罗蜜多不？<a id="a-Yr"></a>”</p>
  <p id="aYs">“不也，<a id="a-Yt"></a>善现。<a id="a-Yu"></a>”</p>
  <p id="aYv">“世尊，<a id="a-Yw"></a>为离离垢地、<a id="a-Yx"></a>发光地、<a id="a-Yy"></a>焰慧地、<a id="a-Yz"></a>极难胜地、<a id="a-Z0"></a>现前地、<a id="a-Z1"></a>远行地、<a id="a-Z2"></a>不动地、<a id="a-Z3"></a>善慧地、<a id="a-Z4"></a>法云地空虚、<a id="a-Z5"></a>非有、<a id="a-Z6"></a>不自在性、<a id="a-Z7"></a>不坚实性能行般若波罗蜜多不？<a id="a-Z8"></a>”</p>
  <p id="aZ9">“不也，<a id="a-ZA"></a>善现。<a id="a-ZB"></a>”</p>
 </body>
</html>