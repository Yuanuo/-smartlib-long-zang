<!doctype html>
<html id="z3IBShRn" data-ver="1227">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五十</h1>
  <h2 id="a2">初分大乘铠品第十四之二</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>如我解佛所说义，<a id="a-7"></a>菩萨摩诃萨不擐功德铠，<a id="a-8"></a>当知是为擐大乘铠。<a id="a-9"></a>何以故？<a id="a-A"></a>以一切法自相空故。<a id="a-B"></a>所以者何？<a id="a-C"></a>世尊，<a id="a-D"></a>色色相空，<a id="a-E"></a>受、<a id="a-F"></a>想、<a id="a-G"></a>行、<a id="a-H"></a>识受、<a id="a-I"></a>想、<a id="a-J"></a>行、<a id="a-K"></a>识相空；<a id="a-L"></a>眼处眼处相空，<a id="a-M"></a>耳、<a id="a-N"></a>鼻、<a id="a-O"></a>舌、<a id="a-P"></a>身、<a id="a-Q"></a>意处耳、<a id="a-R"></a>鼻、<a id="a-S"></a>舌、<a id="a-T"></a>身、<a id="a-U"></a>意处相空；<a id="a-V"></a>色处色处相空，<a id="a-W"></a>声、<a id="a-X"></a>香、<a id="a-Y"></a>味、<a id="a-Z"></a>触、<a id="a-a"></a>法处声、<a id="a-b"></a>香、<a id="a-c"></a>味、<a id="a-d"></a>触、<a id="a-e"></a>法处相空；<a id="a-f"></a>眼界眼界相空，<a id="a-g"></a>色界、<a id="a-h"></a>眼识界及眼触、<a id="a-i"></a>眼触为缘所生诸受色界乃至眼触为缘所生诸受相空；<a id="a-j"></a>耳界耳界相空，<a id="a-k"></a>声界、<a id="a-l"></a>耳识界及耳触、<a id="a-m"></a>耳触为缘所生诸受声界乃至耳触为缘所生诸受相空；<a id="a-n"></a>鼻界鼻界相空，<a id="a-o"></a>香界、<a id="a-p"></a>鼻识界及鼻触、<a id="a-q"></a>鼻触为缘所生诸受香界乃至鼻触为缘所生诸受相空；<a id="a-r"></a>舌界舌界相空，<a id="a-s"></a>味界、<a id="a-t"></a>舌识界及舌触、<a id="a-u"></a>舌触为缘所生诸受味界乃至舌触为缘所生诸受相空；<a id="a-v"></a>身界身界相空，<a id="a-w"></a>触界、<a id="a-x"></a>身识界及身触、<a id="a-y"></a>身触为缘所生诸受触界乃至身触为缘所生诸受相空；<a id="a-z"></a>意界意界相空，<a id="a-10"></a>法界、<a id="a-11"></a>意识界及意触、<a id="a-12"></a>意触为缘所生诸受法界乃至意触为缘所生诸受相空；<a id="a-13"></a>地界地界相空，<a id="a-14"></a>水、<a id="a-15"></a>火、<a id="a-16"></a>风、<a id="a-17"></a>空、<a id="a-18"></a>识界水、<a id="a-19"></a>火、<a id="a-1A"></a>风、<a id="a-1B"></a>空、<a id="a-1C"></a>识界相空；<a id="a-1D"></a>苦圣谛苦圣谛相空，<a id="a-1E"></a>集、<a id="a-1F"></a>灭、<a id="a-1G"></a>道圣谛集、<a id="a-1H"></a>灭、<a id="a-1I"></a>道圣谛相空；<a id="a-1J"></a>无明无明相空，<a id="a-1K"></a>行、<a id="a-1L"></a>识、<a id="a-1M"></a>名色、<a id="a-1N"></a>六处、<a id="a-1O"></a>触、<a id="a-1P"></a>受、<a id="a-1Q"></a>爱、<a id="a-1R"></a>取、<a id="a-1S"></a>有、<a id="a-1T"></a>生、<a id="a-1U"></a>老死愁叹苦忧恼行乃至老死愁叹苦忧恼相空；<a id="a-1V"></a>内空内空相空，<a id="a-1W"></a>外空、<a id="a-1X"></a>内外空、<a id="a-1Y"></a>空空、<a id="a-1Z"></a>大空、<a id="a-1a"></a>胜义空、<a id="a-1b"></a>有为空、<a id="a-1c"></a>无为空、<a id="a-1d"></a>毕竟空、<a id="a-1e"></a>无际空、<a id="a-1f"></a>散空、<a id="a-1g"></a>无变异空、<a id="a-1h"></a>本性空、<a id="a-1i"></a>自相空、<a id="a-1j"></a>共相空、<a id="a-1k"></a>一切法空、<a id="a-1l"></a>不可得空、<a id="a-1m"></a>无性空、<a id="a-1n"></a>自性空、<a id="a-1o"></a>无性自性空外空乃至无性自性空相空；<a id="a-1p"></a>四静虑四静虑相空，<a id="a-1q"></a>四无量、<a id="a-1r"></a>四无色定四无量、<a id="a-1s"></a>四无色定相空；<a id="a-1t"></a>四念住四念住相空，<a id="a-1u"></a>四正断、<a id="a-1v"></a>四神足、<a id="a-1w"></a>五根、<a id="a-1x"></a>五力、<a id="a-1y"></a>七等觉支、<a id="a-1z"></a>八圣道支四正断乃至八圣道支相空；<a id="a-20"></a>空解脱门空解脱门相空，<a id="a-21"></a>无相、<a id="a-22"></a>无愿解脱门无相、<a id="a-23"></a>无愿解脱门相空；<a id="a-24"></a>布施波罗蜜多布施波罗蜜多相空，<a id="a-25"></a>净戒、<a id="a-26"></a>安忍、<a id="a-27"></a>精进、<a id="a-28"></a>静虑、<a id="a-29"></a>般若波罗蜜多净戒乃至般若波罗蜜多相空；<a id="a-2A"></a>五眼五眼相空，<a id="a-2B"></a>六神通六神通相空；<a id="a-2C"></a>佛十力佛十力相空，<a id="a-2D"></a>四无所畏、<a id="a-2E"></a>四无礙解、<a id="a-2F"></a>大慈、<a id="a-2G"></a>大悲、<a id="a-2H"></a>大喜、<a id="a-2I"></a>大舍、<a id="a-2J"></a>十八佛不共法、<a id="a-2K"></a>一切智、<a id="a-2L"></a>道相智、<a id="a-2M"></a>一切相智四无所畏乃至一切相智相空；<a id="a-2N"></a>菩萨菩萨相空，<a id="a-2O"></a>擐功德铠擐功德铠相空。</p>
  <p id="a2P">“世尊，<a id="a-2Q"></a>由此因缘，<a id="a-2R"></a>菩萨摩诃萨不擐功德铠，<a id="a-2S"></a>当知是为擐大乘铠。<a id="a-2T"></a>”</p>
  <p id="a2U">佛告善现：<a id="a-2V"></a>“如是，<a id="a-2W"></a>如是，<a id="a-2X"></a>如汝所说。<a id="a-2Y"></a>善现当知，<a id="a-2Z"></a>一切智智无造无作，<a id="a-2a"></a>一切有情亦无造无作，<a id="a-2b"></a>菩萨摩诃萨为是事故擐大乘铠。<a id="a-2c"></a>”</p>
  <p id="a2d">具寿善现白佛言：<a id="a-2e"></a>“世尊，<a id="a-2f"></a>何因缘故，<a id="a-2g"></a>一切智智无造无作，<a id="a-2h"></a>一切有情亦无造无作，<a id="a-2i"></a>菩萨摩诃萨为是事故擐大乘铠？<a id="a-2j"></a>”</p>
  <p id="a2k">佛言：<a id="a-2l"></a>“善现，<a id="a-2m"></a>由诸作者不可得故，<a id="a-2n"></a>一切智智无造无作，<a id="a-2o"></a>一切有情亦无造无作。<a id="a-2p"></a>所以者何？</p>
  <p id="a2q">“善现，<a id="a-2r"></a>我非造非不造，<a id="a-2s"></a>非作非不作。<a id="a-2t"></a>何以故？<a id="a-2u"></a>我毕竟不可得故。<a id="a-2v"></a>有情、<a id="a-2w"></a>命者、<a id="a-2x"></a>生者、<a id="a-2y"></a>养者、<a id="a-2z"></a>士夫、<a id="a-30"></a>补特伽罗、<a id="a-31"></a>意生、<a id="a-32"></a>儒童、<a id="a-33"></a>作者、<a id="a-34"></a>使作者、<a id="a-35"></a>起者、<a id="a-36"></a>使起者、<a id="a-37"></a>受者、<a id="a-38"></a>使受者、<a id="a-39"></a>知者、<a id="a-3A"></a>见者非造非不造，<a id="a-3B"></a>非作非不作。<a id="a-3C"></a>何以故？<a id="a-3D"></a>有情乃至见者毕竟不可得故。</p>
  <p id="a3E">“善现，<a id="a-3F"></a>幻事非造非不造，<a id="a-3G"></a>非作非不作。<a id="a-3H"></a>何以故？<a id="a-3I"></a>幻事毕竟不可得故。<a id="a-3J"></a>梦境、<a id="a-3K"></a>像、<a id="a-3L"></a>响、<a id="a-3M"></a>光影、<a id="a-3N"></a>空花、<a id="a-3O"></a>阳焰、<a id="a-3P"></a>寻香城、<a id="a-3Q"></a>变化事非造非不造，<a id="a-3R"></a>非作非不作。<a id="a-3S"></a>何以故？<a id="a-3T"></a>梦境乃至变化事毕竟不可得故。</p>
  <p id="a3U">“善现，<a id="a-3V"></a>色非造非不造，<a id="a-3W"></a>非作非不作。<a id="a-3X"></a>何以故？<a id="a-3Y"></a>色毕竟不可得故。<a id="a-3Z"></a>受、<a id="a-3a"></a>想、<a id="a-3b"></a>行、<a id="a-3c"></a>识非造非不造，<a id="a-3d"></a>非作非不作。<a id="a-3e"></a>何以故？<a id="a-3f"></a>受、<a id="a-3g"></a>想、<a id="a-3h"></a>行、<a id="a-3i"></a>识毕竟不可得故。</p>
  <p id="a3j">“善现，<a id="a-3k"></a>眼处非造非不造，<a id="a-3l"></a>非作非不作。<a id="a-3m"></a>何以故？<a id="a-3n"></a>眼处毕竟不可得故。<a id="a-3o"></a>耳、<a id="a-3p"></a>鼻、<a id="a-3q"></a>舌、<a id="a-3r"></a>身、<a id="a-3s"></a>意处非造非不造，<a id="a-3t"></a>非作非不作。<a id="a-3u"></a>何以故？<a id="a-3v"></a>耳、<a id="a-3w"></a>鼻、<a id="a-3x"></a>舌、<a id="a-3y"></a>身、<a id="a-3z"></a>意处毕竟不可得故。</p>
  <p id="a40">“善现，<a id="a-41"></a>色处非造非不造，<a id="a-42"></a>非作非不作。<a id="a-43"></a>何以故？<a id="a-44"></a>色处毕竟不可得故。<a id="a-45"></a>声、<a id="a-46"></a>香、<a id="a-47"></a>味、<a id="a-48"></a>触、<a id="a-49"></a>法处非造非不造，<a id="a-4A"></a>非作非不作。<a id="a-4B"></a>何以故？<a id="a-4C"></a>声、<a id="a-4D"></a>香、<a id="a-4E"></a>味、<a id="a-4F"></a>触、<a id="a-4G"></a>法处毕竟不可得故。</p>
  <p id="a4H">“善现，<a id="a-4I"></a>眼界非造非不造，<a id="a-4J"></a>非作非不作。<a id="a-4K"></a>何以故？<a id="a-4L"></a>眼界毕竟不可得故。<a id="a-4M"></a>色界、<a id="a-4N"></a>眼识界及眼触、<a id="a-4O"></a>眼触为缘所生诸受非造非不造，<a id="a-4P"></a>非作非不作。<a id="a-4Q"></a>何以故？<a id="a-4R"></a>色界乃至眼触为缘所生诸受毕竟不可得故。</p>
  <p id="a4S">“善现，<a id="a-4T"></a>耳界非造非不造，<a id="a-4U"></a>非作非不作。<a id="a-4V"></a>何以故？<a id="a-4W"></a>耳界毕竟不可得故。<a id="a-4X"></a>声界、<a id="a-4Y"></a>耳识界及耳触、<a id="a-4Z"></a>耳触为缘所生诸受非造非不造，<a id="a-4a"></a>非作非不作。<a id="a-4b"></a>何以故？<a id="a-4c"></a>声界乃至耳触为缘所生诸受毕竟不可得故。</p>
  <p id="a4d">“善现，<a id="a-4e"></a>鼻界非造非不造，<a id="a-4f"></a>非作非不作。<a id="a-4g"></a>何以故？<a id="a-4h"></a>鼻界毕竟不可得故。<a id="a-4i"></a>香界、<a id="a-4j"></a>鼻识界及鼻触、<a id="a-4k"></a>鼻触为缘所生诸受非造非不造，<a id="a-4l"></a>非作非不作。<a id="a-4m"></a>何以故？<a id="a-4n"></a>香界乃至鼻触为缘所生诸受毕竟不可得故。</p>
  <p id="a4o">“善现，<a id="a-4p"></a>舌界非造非不造，<a id="a-4q"></a>非作非不作。<a id="a-4r"></a>何以故？<a id="a-4s"></a>舌界毕竟不可得故。<a id="a-4t"></a>味界、<a id="a-4u"></a>舌识界及舌触、<a id="a-4v"></a>舌触为缘所生诸受非造非不造，<a id="a-4w"></a>非作非不作。<a id="a-4x"></a>何以故？<a id="a-4y"></a>味界乃至舌触为缘所生诸受毕竟不可得故。</p>
  <p id="a4z">“善现，<a id="a-50"></a>身界非造非不造，<a id="a-51"></a>非作非不作。<a id="a-52"></a>何以故？<a id="a-53"></a>身界毕竟不可得故。<a id="a-54"></a>触界、<a id="a-55"></a>身识界及身触、<a id="a-56"></a>身触为缘所生诸受非造非不造，<a id="a-57"></a>非作非不作。<a id="a-58"></a>何以故？<a id="a-59"></a>触界乃至身触为缘所生诸受毕竟不可得故。</p>
  <p id="a5A">“善现，<a id="a-5B"></a>意界非造非不造，<a id="a-5C"></a>非作非不作。<a id="a-5D"></a>何以故？<a id="a-5E"></a>意界毕竟不可得故。<a id="a-5F"></a>法界、<a id="a-5G"></a>意识界及意触、<a id="a-5H"></a>意触为缘所生诸受非造非不造，<a id="a-5I"></a>非作非不作。<a id="a-5J"></a>何以故？<a id="a-5K"></a>法界乃至意触为缘所生诸受毕竟不可得故。</p>
  <p id="a5L">“善现，<a id="a-5M"></a>地界非造非不造，<a id="a-5N"></a>非作非不作。<a id="a-5O"></a>何以故？<a id="a-5P"></a>地界毕竟不可得故。<a id="a-5Q"></a>水、<a id="a-5R"></a>火、<a id="a-5S"></a>风、<a id="a-5T"></a>空、<a id="a-5U"></a>识界非造非不造，<a id="a-5V"></a>非作非不作。<a id="a-5W"></a>何以故？<a id="a-5X"></a>水、<a id="a-5Y"></a>火、<a id="a-5Z"></a>风、<a id="a-5a"></a>空、<a id="a-5b"></a>识界毕竟不可得故。</p>
  <p id="a5c">“善现，<a id="a-5d"></a>苦圣谛非造非不造，<a id="a-5e"></a>非作非不作。<a id="a-5f"></a>何以故？<a id="a-5g"></a>苦圣谛毕竟不可得故。<a id="a-5h"></a>集、<a id="a-5i"></a>灭、<a id="a-5j"></a>道圣谛非造非不造，<a id="a-5k"></a>非作非不作。<a id="a-5l"></a>何以故？<a id="a-5m"></a>集、<a id="a-5n"></a>灭、<a id="a-5o"></a>道圣谛毕竟不可得故。</p>
  <p id="a5p">“善现，<a id="a-5q"></a>无明非造非不造，<a id="a-5r"></a>非作非不作。<a id="a-5s"></a>何以故？<a id="a-5t"></a>无明毕竟不可得故。<a id="a-5u"></a>行、<a id="a-5v"></a>识、<a id="a-5w"></a>名色、<a id="a-5x"></a>六处、<a id="a-5y"></a>触、<a id="a-5z"></a>受、<a id="a-60"></a>爱、<a id="a-61"></a>取、<a id="a-62"></a>有、<a id="a-63"></a>生、<a id="a-64"></a>老死愁叹苦忧恼非造非不造，<a id="a-65"></a>非作非不作。<a id="a-66"></a>何以故？<a id="a-67"></a>行乃至老死愁叹苦忧恼毕竟不可得故。</p>
  <p id="a68">“善现，<a id="a-69"></a>内空非造非不造，<a id="a-6A"></a>非作非不作。<a id="a-6B"></a>何以故？<a id="a-6C"></a>内空毕竟不可得故。<a id="a-6D"></a>外空、<a id="a-6E"></a>内外空、<a id="a-6F"></a>空空、<a id="a-6G"></a>大空、<a id="a-6H"></a>胜义空、<a id="a-6I"></a>有为空、<a id="a-6J"></a>无为空、<a id="a-6K"></a>毕竟空、<a id="a-6L"></a>无际空、<a id="a-6M"></a>散空、<a id="a-6N"></a>无变异空、<a id="a-6O"></a>本性空、<a id="a-6P"></a>自相空、<a id="a-6Q"></a>共相空、<a id="a-6R"></a>一切法空、<a id="a-6S"></a>不可得空、<a id="a-6T"></a>无性空、<a id="a-6U"></a>自性空、<a id="a-6V"></a>无性自性空非造非不造，<a id="a-6W"></a>非作非不作。<a id="a-6X"></a>何以故？<a id="a-6Y"></a>外空乃至无性自性空毕竟不可得故。</p>
  <p id="a6Z">“善现，<a id="a-6a"></a>四静虑非造非不造，<a id="a-6b"></a>非作非不作。<a id="a-6c"></a>何以故？<a id="a-6d"></a>四静虑毕竟不可得故。<a id="a-6e"></a>四无量、<a id="a-6f"></a>四无色定非造非不造，<a id="a-6g"></a>非作非不作。<a id="a-6h"></a>何以故？<a id="a-6i"></a>四无量、<a id="a-6j"></a>四无色定毕竟不可得故。</p>
  <p id="a6k">“善现，<a id="a-6l"></a>四念住非造非不造，<a id="a-6m"></a>非作非不作。<a id="a-6n"></a>何以故？<a id="a-6o"></a>四念住毕竟不可得故。<a id="a-6p"></a>四正断、<a id="a-6q"></a>四神足、<a id="a-6r"></a>五根、<a id="a-6s"></a>五力、<a id="a-6t"></a>七等觉支、<a id="a-6u"></a>八圣道支非造非不造，<a id="a-6v"></a>非作非不作。<a id="a-6w"></a>何以故？<a id="a-6x"></a>四正断乃至八圣道支毕竟不可得故。</p>
  <p id="a6y">“善现，<a id="a-6z"></a>空解脱门非造非不造，<a id="a-70"></a>非作非不作。<a id="a-71"></a>何以故？<a id="a-72"></a>空解脱门毕竟不可得故。<a id="a-73"></a>无相、<a id="a-74"></a>无愿解脱门非造非不造，<a id="a-75"></a>非作非不作。<a id="a-76"></a>何以故？<a id="a-77"></a>无相、<a id="a-78"></a>无愿解脱门毕竟不可得故。</p>
  <p id="a79">“善现，<a id="a-7A"></a>布施波罗蜜多非造非不造，<a id="a-7B"></a>非作非不作。<a id="a-7C"></a>何以故？<a id="a-7D"></a>布施波罗蜜多毕竟不可得故。<a id="a-7E"></a>净戒、<a id="a-7F"></a>安忍、<a id="a-7G"></a>精进、<a id="a-7H"></a>静虑、<a id="a-7I"></a>般若波罗蜜多非造非不造，<a id="a-7J"></a>非作非不作。<a id="a-7K"></a>何以故？<a id="a-7L"></a>净戒乃至般若波罗蜜多毕竟不可得故。</p>
  <p id="a7M">“善现，<a id="a-7N"></a>五眼非造非不造，<a id="a-7O"></a>非作非不作。<a id="a-7P"></a>何以故？<a id="a-7Q"></a>五眼毕竟不可得故。<a id="a-7R"></a>六神通非造非不造，<a id="a-7S"></a>非作非不作。<a id="a-7T"></a>何以故？<a id="a-7U"></a>六神通毕竟不可得故。</p>
  <p id="a7V">“善现，<a id="a-7W"></a>佛十力非造非不造，<a id="a-7X"></a>非作非不作。<a id="a-7Y"></a>何以故？<a id="a-7Z"></a>佛十力毕竟不可得故。<a id="a-7a"></a>四无所畏、<a id="a-7b"></a>四无礙解、<a id="a-7c"></a>大慈、<a id="a-7d"></a>大悲、<a id="a-7e"></a>大喜、<a id="a-7f"></a>大舍、<a id="a-7g"></a>十八佛不共法、<a id="a-7h"></a>一切智、<a id="a-7i"></a>道相智、<a id="a-7j"></a>一切相智非造非不造，<a id="a-7k"></a>非作非不作。<a id="a-7l"></a>何以故？<a id="a-7m"></a>四无所畏乃至一切相智毕竟不可得故。</p>
  <p id="a7n">“善现，<a id="a-7o"></a>真如非造非不造，<a id="a-7p"></a>非作非不作。<a id="a-7q"></a>何以故？<a id="a-7r"></a>真如毕竟不可得故。<a id="a-7s"></a>法界、<a id="a-7t"></a>法性、<a id="a-7u"></a>不虚妄性、<a id="a-7v"></a>不变异性、<a id="a-7w"></a>法住、<a id="a-7x"></a>法定、<a id="a-7y"></a>离生性、<a id="a-7z"></a>平等性、<a id="a-80"></a>实际非造非不造，<a id="a-81"></a>非作非不作。<a id="a-82"></a>何以故？<a id="a-83"></a>法界乃至实际毕竟不可得故。</p>
  <p id="a84">“善现，<a id="a-85"></a>菩萨非造非不造，<a id="a-86"></a>非作非不作。<a id="a-87"></a>何以故？<a id="a-88"></a>菩萨毕竟不可得故。</p>
  <p id="a89">“善现，<a id="a-8A"></a>如来、<a id="a-8B"></a>应、<a id="a-8C"></a>正等觉非造非不造，<a id="a-8D"></a>非作非不作。<a id="a-8E"></a>何以故？<a id="a-8F"></a>如来、<a id="a-8G"></a>应、<a id="a-8H"></a>正等觉毕竟不可得故。</p>
  <p id="a8I">“善现，<a id="a-8J"></a>由是因缘，<a id="a-8K"></a>一切智智无造无作，<a id="a-8L"></a>一切有情亦无造无作，<a id="a-8M"></a>菩萨摩诃萨为是事故擐大乘铠。<a id="a-8N"></a>善现，<a id="a-8O"></a>由此义故，<a id="a-8P"></a>菩萨摩诃萨不擐功德铠，<a id="a-8Q"></a>当知是为擐大乘铠。<a id="a-8R"></a>”</p>
  <p id="a8S">尔时，<a id="a-8T"></a>具寿善现白佛言：<a id="a-8U"></a>“世尊，<a id="a-8V"></a>如我解佛所说义，<a id="a-8W"></a>色无缚无解，<a id="a-8X"></a>受、<a id="a-8Y"></a>想、<a id="a-8Z"></a>行、<a id="a-8a"></a>识无缚无解。<a id="a-8b"></a>何以故？<a id="a-8c"></a>世尊，<a id="a-8d"></a>色性无所有故无缚无解，<a id="a-8e"></a>受、<a id="a-8f"></a>想、<a id="a-8g"></a>行、<a id="a-8h"></a>识性无所有故无缚无解；<a id="a-8i"></a>色性远离故无缚无解，<a id="a-8j"></a>受、<a id="a-8k"></a>想、<a id="a-8l"></a>行、<a id="a-8m"></a>识性远离故无缚无解；<a id="a-8n"></a>色性寂静故无缚无解，<a id="a-8o"></a>受、<a id="a-8p"></a>想、<a id="a-8q"></a>行、<a id="a-8r"></a>识性寂静故无缚无解；<a id="a-8s"></a>色性空故无缚无解，<a id="a-8t"></a>受、<a id="a-8u"></a>想、<a id="a-8v"></a>行、<a id="a-8w"></a>识性空故无缚无解；<a id="a-8x"></a>色性无相故无缚无解，<a id="a-8y"></a>受、<a id="a-8z"></a>想、<a id="a-90"></a>行、<a id="a-91"></a>识性无相故无缚无解；<a id="a-92"></a>色性无愿故无缚无解，<a id="a-93"></a>受、<a id="a-94"></a>想、<a id="a-95"></a>行、<a id="a-96"></a>识性无愿故无缚无解；<a id="a-97"></a>色性无生故无缚无解，<a id="a-98"></a>受、<a id="a-99"></a>想、<a id="a-9A"></a>行、<a id="a-9B"></a>识性无生故无缚无解；<a id="a-9C"></a>色性无灭故无缚无解，<a id="a-9D"></a>受、<a id="a-9E"></a>想、<a id="a-9F"></a>行、<a id="a-9G"></a>识性无灭故无缚无解；<a id="a-9H"></a>色性无染故无缚无解，<a id="a-9I"></a>受、<a id="a-9J"></a>想、<a id="a-9K"></a>行、<a id="a-9L"></a>识性无染故无缚无解；<a id="a-9M"></a>色性无净故无缚无解，<a id="a-9N"></a>受、<a id="a-9O"></a>想、<a id="a-9P"></a>行、<a id="a-9Q"></a>识性无净故无缚无解。</p>
  <p id="a9R">“世尊，<a id="a-9S"></a>眼处无缚无解，<a id="a-9T"></a>耳、<a id="a-9U"></a>鼻、<a id="a-9V"></a>舌、<a id="a-9W"></a>身、<a id="a-9X"></a>意处无缚无解。<a id="a-9Y"></a>何以故？<a id="a-9Z"></a>世尊，<a id="a-9a"></a>眼处性无所有故无缚无解，<a id="a-9b"></a>耳、<a id="a-9c"></a>鼻、<a id="a-9d"></a>舌、<a id="a-9e"></a>身、<a id="a-9f"></a>意处性无所有故无缚无解；<a id="a-9g"></a>眼处性远离故无缚无解，<a id="a-9h"></a>耳、<a id="a-9i"></a>鼻、<a id="a-9j"></a>舌、<a id="a-9k"></a>身、<a id="a-9l"></a>意处性远离故无缚无解；<a id="a-9m"></a>眼处性寂静故无缚无解，<a id="a-9n"></a>耳、<a id="a-9o"></a>鼻、<a id="a-9p"></a>舌、<a id="a-9q"></a>身、<a id="a-9r"></a>意处性寂静故无缚无解；<a id="a-9s"></a>眼处性空故无缚无解，<a id="a-9t"></a>耳、<a id="a-9u"></a>鼻、<a id="a-9v"></a>舌、<a id="a-9w"></a>身、<a id="a-9x"></a>意处性空故无缚无解；<a id="a-9y"></a>眼处性无相故无缚无解，<a id="a-9z"></a>耳、<a id="a-A0"></a>鼻、<a id="a-A1"></a>舌、<a id="a-A2"></a>身、<a id="a-A3"></a>意处性无相故无缚无解；<a id="a-A4"></a>眼处性无愿故无缚无解，<a id="a-A5"></a>耳、<a id="a-A6"></a>鼻、<a id="a-A7"></a>舌、<a id="a-A8"></a>身、<a id="a-A9"></a>意处性无愿故无缚无解；<a id="a-AA"></a>眼处性无生故无缚无解，<a id="a-AB"></a>耳、<a id="a-AC"></a>鼻、<a id="a-AD"></a>舌、<a id="a-AE"></a>身、<a id="a-AF"></a>意处性无生故无缚无解；<a id="a-AG"></a>眼处性无灭故无缚无解，<a id="a-AH"></a>耳、<a id="a-AI"></a>鼻、<a id="a-AJ"></a>舌、<a id="a-AK"></a>身、<a id="a-AL"></a>意处性无灭故无缚无解；<a id="a-AM"></a>眼处性无染故无缚无解，<a id="a-AN"></a>耳、<a id="a-AO"></a>鼻、<a id="a-AP"></a>舌、<a id="a-AQ"></a>身、<a id="a-AR"></a>意处性无染故无缚无解；<a id="a-AS"></a>眼处性无净故无缚无解，<a id="a-AT"></a>耳、<a id="a-AU"></a>鼻、<a id="a-AV"></a>舌、<a id="a-AW"></a>身、<a id="a-AX"></a>意处性无净故无缚无解。</p>
  <p id="aAY">“世尊，<a id="a-AZ"></a>色处无缚无解，<a id="a-Aa"></a>声、<a id="a-Ab"></a>香、<a id="a-Ac"></a>味、<a id="a-Ad"></a>触、<a id="a-Ae"></a>法处无缚无解。<a id="a-Af"></a>何以故？<a id="a-Ag"></a>世尊，<a id="a-Ah"></a>色处性无所有故无缚无解，<a id="a-Ai"></a>声、<a id="a-Aj"></a>香、<a id="a-Ak"></a>味、<a id="a-Al"></a>触、<a id="a-Am"></a>法处性无所有故无缚无解；<a id="a-An"></a>色处性远离故无缚无解，<a id="a-Ao"></a>声、<a id="a-Ap"></a>香、<a id="a-Aq"></a>味、<a id="a-Ar"></a>触、<a id="a-As"></a>法处性远离故无缚无解；<a id="a-At"></a>色处性寂静故无缚无解，<a id="a-Au"></a>声、<a id="a-Av"></a>香、<a id="a-Aw"></a>味、<a id="a-Ax"></a>触、<a id="a-Ay"></a>法处性寂静故无缚无解；<a id="a-Az"></a>色处性空故无缚无解，<a id="a-B0"></a>声、<a id="a-B1"></a>香、<a id="a-B2"></a>味、<a id="a-B3"></a>触、<a id="a-B4"></a>法处性空故无缚无解；<a id="a-B5"></a>色处性无相故无缚无解，<a id="a-B6"></a>声、<a id="a-B7"></a>香、<a id="a-B8"></a>味、<a id="a-B9"></a>触、<a id="a-BA"></a>法处性无相故无缚无解；<a id="a-BB"></a>色处性无愿故无缚无解，<a id="a-BC"></a>声、<a id="a-BD"></a>香、<a id="a-BE"></a>味、<a id="a-BF"></a>触、<a id="a-BG"></a>法处性无愿故无缚无解；<a id="a-BH"></a>色处性无生故无缚无解，<a id="a-BI"></a>声、<a id="a-BJ"></a>香、<a id="a-BK"></a>味、<a id="a-BL"></a>触、<a id="a-BM"></a>法处性无生故无缚无解；<a id="a-BN"></a>色处性无灭故无缚无解，<a id="a-BO"></a>声、<a id="a-BP"></a>香、<a id="a-BQ"></a>味、<a id="a-BR"></a>触、<a id="a-BS"></a>法处性无灭故无缚无解；<a id="a-BT"></a>色处性无染故无缚无解，<a id="a-BU"></a>声、<a id="a-BV"></a>香、<a id="a-BW"></a>味、<a id="a-BX"></a>触、<a id="a-BY"></a>法处性无染故无缚无解；<a id="a-BZ"></a>色处性无净故无缚无解，<a id="a-Ba"></a>声、<a id="a-Bb"></a>香、<a id="a-Bc"></a>味、<a id="a-Bd"></a>触、<a id="a-Be"></a>法处性无净故无缚无解。</p>
  <p id="aBf">“世尊，<a id="a-Bg"></a>眼界无缚无解，<a id="a-Bh"></a>色界、<a id="a-Bi"></a>眼识界及眼触、<a id="a-Bj"></a>眼触为缘所生诸受无缚无解。<a id="a-Bk"></a>何以故？<a id="a-Bl"></a>世尊，<a id="a-Bm"></a>眼界性无所有故无缚无解，<a id="a-Bn"></a>色界、<a id="a-Bo"></a>眼识界及眼触、<a id="a-Bp"></a>眼触为缘所生诸受性无所有故无缚无解；<a id="a-Bq"></a>眼界性远离故无缚无解，<a id="a-Br"></a>色界乃至眼触为缘所生诸受性远离故无缚无解；<a id="a-Bs"></a>眼界性寂静故无缚无解，<a id="a-Bt"></a>色界乃至眼触为缘所生诸受性寂静故无缚无解；<a id="a-Bu"></a>眼界性空故无缚无解，<a id="a-Bv"></a>色界乃至眼触为缘所生诸受性空故无缚无解；<a id="a-Bw"></a>眼界性无相故无缚无解，<a id="a-Bx"></a>色界乃至眼触为缘所生诸受性无相故无缚无解；<a id="a-By"></a>眼界性无愿故无缚无解，<a id="a-Bz"></a>色界乃至眼触为缘所生诸受性无愿故无缚无解；<a id="a-C0"></a>眼界性无生故无缚无解，<a id="a-C1"></a>色界乃至眼触为缘所生诸受性无生故无缚无解；<a id="a-C2"></a>眼界性无灭故无缚无解，<a id="a-C3"></a>色界乃至眼触为缘所生诸受性无灭故无缚无解；<a id="a-C4"></a>眼界性无染故无缚无解，<a id="a-C5"></a>色界乃至眼触为缘所生诸受性无染故无缚无解；<a id="a-C6"></a>眼界性无净故无缚无解，<a id="a-C7"></a>色界乃至眼触为缘所生诸受性无净故无缚无解。</p>
  <p id="aC8">“世尊，<a id="a-C9"></a>耳界无缚无解，<a id="a-CA"></a>声界、<a id="a-CB"></a>耳识界及耳触、<a id="a-CC"></a>耳触为缘所生诸受无缚无解。<a id="a-CD"></a>何以故？<a id="a-CE"></a>世尊，<a id="a-CF"></a>耳界性无所有故无缚无解，<a id="a-CG"></a>声界、<a id="a-CH"></a>耳识界及耳触、<a id="a-CI"></a>耳触为缘所生诸受性无所有故无缚无解；<a id="a-CJ"></a>耳界性远离故无缚无解，<a id="a-CK"></a>声界乃至耳触为缘所生诸受性远离故无缚无解；<a id="a-CL"></a>耳界性寂静故无缚无解，<a id="a-CM"></a>声界乃至耳触为缘所生诸受性寂静故无缚无解；<a id="a-CN"></a>耳界性空故无缚无解，<a id="a-CO"></a>声界乃至耳触为缘所生诸受性空故无缚无解；<a id="a-CP"></a>耳界性无相故无缚无解，<a id="a-CQ"></a>声界乃至耳触为缘所生诸受性无相故无缚无解；<a id="a-CR"></a>耳界性无愿故无缚无解，<a id="a-CS"></a>声界乃至耳触为缘所生诸受性无愿故无缚无解；<a id="a-CT"></a>耳界性无生故无缚无解，<a id="a-CU"></a>声界乃至耳触为缘所生诸受性无生故无缚无解；<a id="a-CV"></a>耳界性无灭故无缚无解，<a id="a-CW"></a>声界乃至耳触为缘所生诸受性无灭故无缚无解；<a id="a-CX"></a>耳界性无染故无缚无解，<a id="a-CY"></a>声界乃至耳触为缘所生诸受性无染故无缚无解；<a id="a-CZ"></a>耳界性无净故无缚无解，<a id="a-Ca"></a>声界乃至耳触为缘所生诸受性无净故无缚无解。</p>
  <p id="aCb">“世尊，<a id="a-Cc"></a>鼻界无缚无解，<a id="a-Cd"></a>香界、<a id="a-Ce"></a>鼻识界及鼻触、<a id="a-Cf"></a>鼻触为缘所生诸受无缚无解。<a id="a-Cg"></a>何以故？<a id="a-Ch"></a>世尊，<a id="a-Ci"></a>鼻界性无所有故无缚无解，<a id="a-Cj"></a>香界、<a id="a-Ck"></a>鼻识界及鼻触、<a id="a-Cl"></a>鼻触为缘所生诸受性无所有故无缚无解；<a id="a-Cm"></a>鼻界性远离故无缚无解，<a id="a-Cn"></a>香界乃至鼻触为缘所生诸受性远离故无缚无解；<a id="a-Co"></a>鼻界性寂静故无缚无解，<a id="a-Cp"></a>香界乃至鼻触为缘所生诸受性寂静故无缚无解；<a id="a-Cq"></a>鼻界性空故无缚无解，<a id="a-Cr"></a>香界乃至鼻触为缘所生诸受性空故无缚无解；<a id="a-Cs"></a>鼻界性无相故无缚无解，<a id="a-Ct"></a>香界乃至鼻触为缘所生诸受性无相故无缚无解；<a id="a-Cu"></a>鼻界性无愿故无缚无解，<a id="a-Cv"></a>香界乃至鼻触为缘所生诸受性无愿故无缚无解；<a id="a-Cw"></a>鼻界性无生故无缚无解，<a id="a-Cx"></a>香界乃至鼻触为缘所生诸受性无生故无缚无解；<a id="a-Cy"></a>鼻界性无灭故无缚无解，<a id="a-Cz"></a>香界乃至鼻触为缘所生诸受性无灭故无缚无解；<a id="a-D0"></a>鼻界性无染故无缚无解，<a id="a-D1"></a>香界乃至鼻触为缘所生诸受性无染故无缚无解；<a id="a-D2"></a>鼻界性无净故无缚无解，<a id="a-D3"></a>香界乃至鼻触为缘所生诸受性无净故无缚无解。</p>
  <p id="aD4">“世尊，<a id="a-D5"></a>舌界无缚无解，<a id="a-D6"></a>味界、<a id="a-D7"></a>舌识界及舌触、<a id="a-D8"></a>舌触为缘所生诸受无缚无解。<a id="a-D9"></a>何以故？<a id="a-DA"></a>世尊，<a id="a-DB"></a>舌界性无所有故无缚无解，<a id="a-DC"></a>味界、<a id="a-DD"></a>舌识界及舌触、<a id="a-DE"></a>舌触为缘所生诸受性无所有故无缚无解；<a id="a-DF"></a>舌界性远离故无缚无解，<a id="a-DG"></a>味界乃至舌触为缘所生诸受性远离故无缚无解；<a id="a-DH"></a>舌界性寂静故无缚无解，<a id="a-DI"></a>味界乃至舌触为缘所生诸受性寂静故无缚无解；<a id="a-DJ"></a>舌界性空故无缚无解，<a id="a-DK"></a>味界乃至舌触为缘所生诸受性空故无缚无解；<a id="a-DL"></a>舌界性无相故无缚无解，<a id="a-DM"></a>味界乃至舌触为缘所生诸受性无相故无缚无解；<a id="a-DN"></a>舌界性无愿故无缚无解，<a id="a-DO"></a>味界乃至舌触为缘所生诸受性无愿故无缚无解；<a id="a-DP"></a>舌界性无生故无缚无解，<a id="a-DQ"></a>味界乃至舌触为缘所生诸受性无生故无缚无解；<a id="a-DR"></a>舌界性无灭故无缚无解，<a id="a-DS"></a>味界乃至舌触为缘所生诸受性无灭故无缚无解；<a id="a-DT"></a>舌界性无染故无缚无解，<a id="a-DU"></a>味界乃至舌触为缘所生诸受性无染故无缚无解；<a id="a-DV"></a>舌界性无净故无缚无解，<a id="a-DW"></a>味界乃至舌触为缘所生诸受性无净故无缚无解。</p>
  <p id="aDX">“世尊，<a id="a-DY"></a>身界无缚无解，<a id="a-DZ"></a>触界、<a id="a-Da"></a>身识界及身触、<a id="a-Db"></a>身触为缘所生诸受无缚无解。<a id="a-Dc"></a>何以故？<a id="a-Dd"></a>世尊，<a id="a-De"></a>身界性无所有故无缚无解，<a id="a-Df"></a>触界、<a id="a-Dg"></a>身识界及身触、<a id="a-Dh"></a>身触为缘所生诸受性无所有故无缚无解；<a id="a-Di"></a>身界性远离故无缚无解，<a id="a-Dj"></a>触界乃至身触为缘所生诸受性远离故无缚无解；<a id="a-Dk"></a>身界性寂静故无缚无解，<a id="a-Dl"></a>触界乃至身触为缘所生诸受性寂静故无缚无解；<a id="a-Dm"></a>身界性空故无缚无解，<a id="a-Dn"></a>触界乃至身触为缘所生诸受性空故无缚无解；<a id="a-Do"></a>身界性无相故无缚无解，<a id="a-Dp"></a>触界乃至身触为缘所生诸受性无相故无缚无解；<a id="a-Dq"></a>身界性无愿故无缚无解，<a id="a-Dr"></a>触界乃至身触为缘所生诸受性无愿故无缚无解；<a id="a-Ds"></a>身界性无生故无缚无解，<a id="a-Dt"></a>触界乃至身触为缘所生诸受性无生故无缚无解；<a id="a-Du"></a>身界性无灭故无缚无解，<a id="a-Dv"></a>触界乃至身触为缘所生诸受性无灭故无缚无解；<a id="a-Dw"></a>身界性无染故无缚无解，<a id="a-Dx"></a>触界乃至身触为缘所生诸受性无染故无缚无解；<a id="a-Dy"></a>身界性无净故无缚无解，<a id="a-Dz"></a>触界乃至身触为缘所生诸受性无净故无缚无解。</p>
  <p id="aE0">“世尊，<a id="a-E1"></a>意界无缚无解，<a id="a-E2"></a>法界、<a id="a-E3"></a>意识界及意触、<a id="a-E4"></a>意触为缘所生诸受无缚无解。<a id="a-E5"></a>何以故？<a id="a-E6"></a>世尊，<a id="a-E7"></a>意界性无所有故无缚无解，<a id="a-E8"></a>法界、<a id="a-E9"></a>意识界及意触、<a id="a-EA"></a>意触为缘所生诸受性无所有故无缚无解；<a id="a-EB"></a>意界性远离故无缚无解，<a id="a-EC"></a>法界乃至意触为缘所生诸受性远离故无缚无解；<a id="a-ED"></a>意界性寂静故无缚无解，<a id="a-EE"></a>法界乃至意触为缘所生诸受性寂静故无缚无解；<a id="a-EF"></a>意界性空故无缚无解，<a id="a-EG"></a>法界乃至意触为缘所生诸受性空故无缚无解；<a id="a-EH"></a>意界性无相故无缚无解，<a id="a-EI"></a>法界乃至意触为缘所生诸受性无相故无缚无解；<a id="a-EJ"></a>意界性无愿故无缚无解，<a id="a-EK"></a>法界乃至意触为缘所生诸受性无愿故无缚无解；<a id="a-EL"></a>意界性无生故无缚无解，<a id="a-EM"></a>法界乃至意触为缘所生诸受性无生故无缚无解；<a id="a-EN"></a>意界性无灭故无缚无解，<a id="a-EO"></a>法界乃至意触为缘所生诸受性无灭故无缚无解；<a id="a-EP"></a>意界性无染故无缚无解，<a id="a-EQ"></a>法界乃至意触为缘所生诸受性无染故无缚无解；<a id="a-ER"></a>意界性无净故无缚无解，<a id="a-ES"></a>法界乃至意触为缘所生诸受性无净故无缚无解。</p>
  <p id="aET">“世尊，<a id="a-EU"></a>地界无缚无解，<a id="a-EV"></a>水、<a id="a-EW"></a>火、<a id="a-EX"></a>风、<a id="a-EY"></a>空、<a id="a-EZ"></a>识界无缚无解。<a id="a-Ea"></a>何以故？<a id="a-Eb"></a>世尊，<a id="a-Ec"></a>地界性无所有故无缚无解，<a id="a-Ed"></a>水、<a id="a-Ee"></a>火、<a id="a-Ef"></a>风、<a id="a-Eg"></a>空、<a id="a-Eh"></a>识界性无所有故无缚无解；<a id="a-Ei"></a>地界性远离故无缚无解，<a id="a-Ej"></a>水、<a id="a-Ek"></a>火、<a id="a-El"></a>风、<a id="a-Em"></a>空、<a id="a-En"></a>识界性远离故无缚无解；<a id="a-Eo"></a>地界性寂静故无缚无解，<a id="a-Ep"></a>水、<a id="a-Eq"></a>火、<a id="a-Er"></a>风、<a id="a-Es"></a>空、<a id="a-Et"></a>识界性寂静故无缚无解；<a id="a-Eu"></a>地界性空故无缚无解，<a id="a-Ev"></a>水、<a id="a-Ew"></a>火、<a id="a-Ex"></a>风、<a id="a-Ey"></a>空、<a id="a-Ez"></a>识界性空故无缚无解；<a id="a-F0"></a>地界性无相故无缚无解，<a id="a-F1"></a>水、<a id="a-F2"></a>火、<a id="a-F3"></a>风、<a id="a-F4"></a>空、<a id="a-F5"></a>识界性无相故无缚无解；<a id="a-F6"></a>地界性无愿故无缚无解，<a id="a-F7"></a>水、<a id="a-F8"></a>火、<a id="a-F9"></a>风、<a id="a-FA"></a>空、<a id="a-FB"></a>识界性无愿故无缚无解；<a id="a-FC"></a>地界性无生故无缚无解，<a id="a-FD"></a>水、<a id="a-FE"></a>火、<a id="a-FF"></a>风、<a id="a-FG"></a>空、<a id="a-FH"></a>识界性无生故无缚无解；<a id="a-FI"></a>地界性无灭故无缚无解，<a id="a-FJ"></a>水、<a id="a-FK"></a>火、<a id="a-FL"></a>风、<a id="a-FM"></a>空、<a id="a-FN"></a>识界性无灭故无缚无解；<a id="a-FO"></a>地界性无染故无缚无解，<a id="a-FP"></a>水、<a id="a-FQ"></a>火、<a id="a-FR"></a>风、<a id="a-FS"></a>空、<a id="a-FT"></a>识界性无染故无缚无解；<a id="a-FU"></a>地界性无净故无缚无解，<a id="a-FV"></a>水、<a id="a-FW"></a>火、<a id="a-FX"></a>风、<a id="a-FY"></a>空、<a id="a-FZ"></a>识界性无净故无缚无解。</p>
  <p id="aFa">“世尊，<a id="a-Fb"></a>苦圣谛无缚无解，<a id="a-Fc"></a>集、<a id="a-Fd"></a>灭、<a id="a-Fe"></a>道圣谛无缚无解。<a id="a-Ff"></a>何以故？<a id="a-Fg"></a>世尊，<a id="a-Fh"></a>苦圣谛性无所有故无缚无解，<a id="a-Fi"></a>集、<a id="a-Fj"></a>灭、<a id="a-Fk"></a>道圣谛性无所有故无缚无解；<a id="a-Fl"></a>苦圣谛性远离故无缚无解，<a id="a-Fm"></a>集、<a id="a-Fn"></a>灭、<a id="a-Fo"></a>道圣谛性远离故无缚无解；<a id="a-Fp"></a>苦圣谛性寂静故无缚无解，<a id="a-Fq"></a>集、<a id="a-Fr"></a>灭、<a id="a-Fs"></a>道圣谛性寂静故无缚无解；<a id="a-Ft"></a>苦圣谛性空故无缚无解，<a id="a-Fu"></a>集、<a id="a-Fv"></a>灭、<a id="a-Fw"></a>道圣谛性空故无缚无解；<a id="a-Fx"></a>苦圣谛性无相故无缚无解，<a id="a-Fy"></a>集、<a id="a-Fz"></a>灭、<a id="a-G0"></a>道圣谛性无相故无缚无解；<a id="a-G1"></a>苦圣谛性无愿故无缚无解，<a id="a-G2"></a>集、<a id="a-G3"></a>灭、<a id="a-G4"></a>道圣谛性无愿故无缚无解；<a id="a-G5"></a>苦圣谛性无生故无缚无解，<a id="a-G6"></a>集、<a id="a-G7"></a>灭、<a id="a-G8"></a>道圣谛性无生故无缚无解；<a id="a-G9"></a>苦圣谛性无灭故无缚无解，<a id="a-GA"></a>集、<a id="a-GB"></a>灭、<a id="a-GC"></a>道圣谛性无灭故无缚无解；<a id="a-GD"></a>苦圣谛性无染故无缚无解，<a id="a-GE"></a>集、<a id="a-GF"></a>灭、<a id="a-GG"></a>道圣谛性无染故无缚无解；<a id="a-GH"></a>苦圣谛性无净故无缚无解，<a id="a-GI"></a>集、<a id="a-GJ"></a>灭、<a id="a-GK"></a>道圣谛性无净故无缚无解。</p>
  <p id="aGL">“世尊，<a id="a-GM"></a>无明无缚无解，<a id="a-GN"></a>行、<a id="a-GO"></a>识、<a id="a-GP"></a>名色、<a id="a-GQ"></a>六处、<a id="a-GR"></a>触、<a id="a-GS"></a>受、<a id="a-GT"></a>爱、<a id="a-GU"></a>取、<a id="a-GV"></a>有、<a id="a-GW"></a>生、<a id="a-GX"></a>老死愁叹苦忧恼无缚无解。<a id="a-GY"></a>何以故？<a id="a-GZ"></a>世尊，<a id="a-Ga"></a>无明性无所有故无缚无解，<a id="a-Gb"></a>行、<a id="a-Gc"></a>识、<a id="a-Gd"></a>名色、<a id="a-Ge"></a>六处、<a id="a-Gf"></a>触、<a id="a-Gg"></a>受、<a id="a-Gh"></a>爱、<a id="a-Gi"></a>取、<a id="a-Gj"></a>有、<a id="a-Gk"></a>生、<a id="a-Gl"></a>老死愁叹苦忧恼性无所有故无缚无解；<a id="a-Gm"></a>无明性远离故无缚无解，<a id="a-Gn"></a>行乃至老死愁叹苦忧恼性远离故无缚无解；<a id="a-Go"></a>无明性寂静故无缚无解，<a id="a-Gp"></a>行乃至老死愁叹苦忧恼性寂静故无缚无解；<a id="a-Gq"></a>无明性空故无缚无解，<a id="a-Gr"></a>行乃至老死愁叹苦忧恼性空故无缚无解；<a id="a-Gs"></a>无明性无相故无缚无解，<a id="a-Gt"></a>行乃至老死愁叹苦忧恼性无相故无缚无解；<a id="a-Gu"></a>无明性无愿故无缚无解，<a id="a-Gv"></a>行乃至老死愁叹苦忧恼性无愿故无缚无解；<a id="a-Gw"></a>无明性无生故无缚无解，<a id="a-Gx"></a>行乃至老死愁叹苦忧恼性无生故无缚无解；<a id="a-Gy"></a>无明性无灭故无缚无解，<a id="a-Gz"></a>行乃至老死愁叹苦忧恼性无灭故无缚无解；<a id="a-H0"></a>无明性无染故无缚无解，<a id="a-H1"></a>行乃至老死愁叹苦忧恼性无染故无缚无解；<a id="a-H2"></a>无明性无净故无缚无解，<a id="a-H3"></a>行乃至老死愁叹苦忧恼性无净故无缚无解。</p>
  <p id="aH4">“世尊，<a id="a-H5"></a>内空无缚无解，<a id="a-H6"></a>外空、<a id="a-H7"></a>内外空、<a id="a-H8"></a>空空、<a id="a-H9"></a>大空、<a id="a-HA"></a>胜义空、<a id="a-HB"></a>有为空、<a id="a-HC"></a>无为空、<a id="a-HD"></a>毕竟空、<a id="a-HE"></a>无际空、<a id="a-HF"></a>散空、<a id="a-HG"></a>无变异空、<a id="a-HH"></a>本性空、<a id="a-HI"></a>自相空、<a id="a-HJ"></a>共相空、<a id="a-HK"></a>一切法空、<a id="a-HL"></a>不可得空、<a id="a-HM"></a>无性空、<a id="a-HN"></a>自性空、<a id="a-HO"></a>无性自性空无缚无解。<a id="a-HP"></a>何以故？<a id="a-HQ"></a>世尊，<a id="a-HR"></a>内空性无所有故无缚无解，<a id="a-HS"></a>外空、<a id="a-HT"></a>内外空、<a id="a-HU"></a>空空、<a id="a-HV"></a>大空、<a id="a-HW"></a>胜义空、<a id="a-HX"></a>有为空、<a id="a-HY"></a>无为空、<a id="a-HZ"></a>毕竟空、<a id="a-Ha"></a>无际空、<a id="a-Hb"></a>散空、<a id="a-Hc"></a>无变异空、<a id="a-Hd"></a>本性空、<a id="a-He"></a>自相空、<a id="a-Hf"></a>共相空、<a id="a-Hg"></a>一切法空、<a id="a-Hh"></a>不可得空、<a id="a-Hi"></a>无性空、<a id="a-Hj"></a>自性空、<a id="a-Hk"></a>无性自性空性无所有故无缚无解；<a id="a-Hl"></a>内空性远离故无缚无解，<a id="a-Hm"></a>外空乃至无性自性空性远离故无缚无解；<a id="a-Hn"></a>内空性寂静故无缚无解，<a id="a-Ho"></a>外空乃至无性自性空性寂静故无缚无解；<a id="a-Hp"></a>内空性空故无缚无解，<a id="a-Hq"></a>外空乃至无性自性空性空故无缚无解；<a id="a-Hr"></a>内空性无相故无缚无解，<a id="a-Hs"></a>外空乃至无性自性空性无相故无缚无解；<a id="a-Ht"></a>内空性无愿故无缚无解，<a id="a-Hu"></a>外空乃至无性自性空性无愿故无缚无解；<a id="a-Hv"></a>内空性无生故无缚无解，<a id="a-Hw"></a>外空乃至无性自性空性无生故无缚无解；<a id="a-Hx"></a>内空性无灭故无缚无解，<a id="a-Hy"></a>外空乃至无性自性空性无灭故无缚无解；<a id="a-Hz"></a>内空性无染故无缚无解，<a id="a-I0"></a>外空乃至无性自性空性无染故无缚无解；<a id="a-I1"></a>内空性无净故无缚无解，<a id="a-I2"></a>外空乃至无性自性空性无净故无缚无解。</p>
  <p id="aI3">“世尊，<a id="a-I4"></a>四静虑无缚无解，<a id="a-I5"></a>四无量、<a id="a-I6"></a>四无色定无缚无解。<a id="a-I7"></a>何以故？<a id="a-I8"></a>世尊，<a id="a-I9"></a>四静虑性无所有故无缚无解，<a id="a-IA"></a>四无量、<a id="a-IB"></a>四无色定性无所有故无缚无解；<a id="a-IC"></a>四静虑性远离故无缚无解，<a id="a-ID"></a>四无量、<a id="a-IE"></a>四无色定性远离故无缚无解；<a id="a-IF"></a>四静虑性寂静故无缚无解，<a id="a-IG"></a>四无量、<a id="a-IH"></a>四无色定性寂静故无缚无解；<a id="a-II"></a>四静虑性空故无缚无解，<a id="a-IJ"></a>四无量、<a id="a-IK"></a>四无色定性空故无缚无解；<a id="a-IL"></a>四静虑性无相故无缚无解，<a id="a-IM"></a>四无量、<a id="a-IN"></a>四无色定性无相故无缚无解；<a id="a-IO"></a>四静虑性无愿故无缚无解，<a id="a-IP"></a>四无量、<a id="a-IQ"></a>四无色定性无愿故无缚无解；<a id="a-IR"></a>四静虑性无生故无缚无解，<a id="a-IS"></a>四无量、<a id="a-IT"></a>四无色定性无生故无缚无解；<a id="a-IU"></a>四静虑性无灭故无缚无解，<a id="a-IV"></a>四无量、<a id="a-IW"></a>四无色定性无灭故无缚无解；<a id="a-IX"></a>四静虑性无染故无缚无解，<a id="a-IY"></a>四无量、<a id="a-IZ"></a>四无色定性无染故无缚无解；<a id="a-Ia"></a>四静虑性无净故无缚无解，<a id="a-Ib"></a>四无量、<a id="a-Ic"></a>四无色定性无净故无缚无解。</p>
  <p id="aId">“世尊，<a id="a-Ie"></a>四念住无缚无解，<a id="a-If"></a>四正断、<a id="a-Ig"></a>四神足、<a id="a-Ih"></a>五根、<a id="a-Ii"></a>五力、<a id="a-Ij"></a>七等觉支、<a id="a-Ik"></a>八圣道支无缚无解。<a id="a-Il"></a>何以故？<a id="a-Im"></a>世尊，<a id="a-In"></a>四念住性无所有故无缚无解，<a id="a-Io"></a>四正断、<a id="a-Ip"></a>四神足、<a id="a-Iq"></a>五根、<a id="a-Ir"></a>五力、<a id="a-Is"></a>七等觉支、<a id="a-It"></a>八圣道支性无所有故无缚无解；<a id="a-Iu"></a>四念住性远离故无缚无解，<a id="a-Iv"></a>四正断乃至八圣道支性远离故无缚无解；<a id="a-Iw"></a>四念住性寂静故无缚无解，<a id="a-Ix"></a>四正断乃至八圣道支性寂静故无缚无解；<a id="a-Iy"></a>四念住性空故无缚无解，<a id="a-Iz"></a>四正断乃至八圣道支性空故无缚无解；<a id="a-J0"></a>四念住性无相故无缚无解，<a id="a-J1"></a>四正断乃至八圣道支性无相故无缚无解；<a id="a-J2"></a>四念住性无愿故无缚无解，<a id="a-J3"></a>四正断乃至八圣道支性无愿故无缚无解；<a id="a-J4"></a>四念住性无生故无缚无解，<a id="a-J5"></a>四正断乃至八圣道支性无生故无缚无解；<a id="a-J6"></a>四念住性无灭故无缚无解，<a id="a-J7"></a>四正断乃至八圣道支性无灭故无缚无解；<a id="a-J8"></a>四念住性无染故无缚无解，<a id="a-J9"></a>四正断乃至八圣道支性无染故无缚无解；<a id="a-JA"></a>四念住性无净故无缚无解，<a id="a-JB"></a>四正断乃至八圣道支性无净故无缚无解。</p>
  <p id="aJC">“世尊，<a id="a-JD"></a>空解脱门无缚无解，<a id="a-JE"></a>无相、<a id="a-JF"></a>无愿解脱门无缚无解。<a id="a-JG"></a>何以故？<a id="a-JH"></a>世尊，<a id="a-JI"></a>空解脱门性无所有故无缚无解，<a id="a-JJ"></a>无相、<a id="a-JK"></a>无愿解脱门性无所有故无缚无解；<a id="a-JL"></a>空解脱门性远离故无缚无解，<a id="a-JM"></a>无相、<a id="a-JN"></a>无愿解脱门性远离故无缚无解；<a id="a-JO"></a>空解脱门性寂静故无缚无解，<a id="a-JP"></a>无相、<a id="a-JQ"></a>无愿解脱门性寂静故无缚无解；<a id="a-JR"></a>空解脱门性空故无缚无解，<a id="a-JS"></a>无相、<a id="a-JT"></a>无愿解脱门性空故无缚无解；<a id="a-JU"></a>空解脱门性无相故无缚无解，<a id="a-JV"></a>无相、<a id="a-JW"></a>无愿解脱门性无相故无缚无解；<a id="a-JX"></a>空解脱门性无愿故无缚无解，<a id="a-JY"></a>无相、<a id="a-JZ"></a>无愿解脱门性无愿故无缚无解；<a id="a-Ja"></a>空解脱门性无生故无缚无解，<a id="a-Jb"></a>无相、<a id="a-Jc"></a>无愿解脱门性无生故无缚无解；<a id="a-Jd"></a>空解脱门性无灭故无缚无解，<a id="a-Je"></a>无相、<a id="a-Jf"></a>无愿解脱门性无灭故无缚无解；<a id="a-Jg"></a>空解脱门性无染故无缚无解，<a id="a-Jh"></a>无相、<a id="a-Ji"></a>无愿解脱门性无染故无缚无解；<a id="a-Jj"></a>空解脱门性无净故无缚无解，<a id="a-Jk"></a>无相、<a id="a-Jl"></a>无愿解脱门性无净故无缚无解。</p>
  <p id="aJm"></p>
 </body>
</html>