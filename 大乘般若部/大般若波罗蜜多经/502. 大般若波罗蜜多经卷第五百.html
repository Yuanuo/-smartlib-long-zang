<!doctype html>
<html id="z3IBT4N85" data-ver="1339">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百</h1>
  <h2 id="a2">第三分天帝品第四之三</h2>
  <p id="a3">尔时，<a id="a-4"></a>天帝释及此三千大千世界所有四大王众天乃至色究竟天，<a id="a-5"></a>咸作是念：<a id="a-6"></a>“尊者善现承佛神力，<a id="a-7"></a>为诸菩萨摩诃萨众雨大法雨。<a id="a-8"></a>我等今者为供养故，<a id="a-9"></a>各宜化作天诸妙华，<a id="a-A"></a>奉散如来、<a id="a-B"></a>应、<a id="a-C"></a>正等觉，<a id="a-D"></a>及诸菩萨摩诃萨众，<a id="a-E"></a>并苾蒭僧、<a id="a-F"></a>尊者善现，<a id="a-G"></a>甚深般若波罗蜜多，<a id="a-H"></a>而为供养。<a id="a-I"></a>”</p>
  <p id="aJ">时，<a id="a-K"></a>天帝释及诸天众作是念已，<a id="a-L"></a>便各化作天妙音华奉散供养。<a id="a-M"></a>时，<a id="a-N"></a>此三千大千世界，<a id="a-O"></a>华悉充满。<a id="a-P"></a>以佛神力，<a id="a-Q"></a>于虚空中令成华台，<a id="a-R"></a>庄严殊妙，<a id="a-S"></a>量等三千大千世界。</p>
  <p id="aT">具寿善现睹斯事已，<a id="a-U"></a>作是念言：<a id="a-V"></a>“今所散华，<a id="a-W"></a>于诸天处未曾见有。<a id="a-X"></a>是华殊妙，<a id="a-Y"></a>定非水陆草木所生，<a id="a-Z"></a>应是诸天从心化出。<a id="a-a"></a>”</p>
  <p id="ab">时，<a id="a-c"></a>天帝释既知善现心之所念，<a id="a-d"></a>谓善现言：<a id="a-e"></a>“此所散华，<a id="a-f"></a>实非水陆草木所生，<a id="a-g"></a>但是诸天心所化现。<a id="a-h"></a>”</p>
  <p id="ai">尔时，<a id="a-j"></a>善现语帝释言：<a id="a-k"></a>“此华不生即非华也。<a id="a-l"></a>”</p>
  <p id="am">时，<a id="a-n"></a>天帝释问善现言：<a id="a-o"></a>“为但是华不生，<a id="a-p"></a>为余法亦尔？<a id="a-q"></a>”</p>
  <p id="ar">善现答言：<a id="a-s"></a>“非但是华不生，<a id="a-t"></a>余法亦无生义。<a id="a-u"></a>何谓也？<a id="a-v"></a>憍尸迦，<a id="a-w"></a>色亦不生，<a id="a-x"></a>受、<a id="a-y"></a>想、<a id="a-z"></a>行、<a id="a-10"></a>识亦不生，<a id="a-11"></a>此既不生即非色乃至识。<a id="a-12"></a>所以者何？<a id="a-13"></a>以不生法离诸戏论，<a id="a-14"></a>不可施设为色等故。<a id="a-15"></a>眼处乃至意处，<a id="a-16"></a>色处乃至法处，<a id="a-17"></a>眼界乃至意界，<a id="a-18"></a>色界乃至法界，<a id="a-19"></a>眼识界乃至意识界，<a id="a-1A"></a>眼触乃至意触，<a id="a-1B"></a>眼触为缘所生诸受乃至意触为缘所生诸受，<a id="a-1C"></a>地界乃至识界，<a id="a-1D"></a>因缘乃至增上缘，<a id="a-1E"></a>无明乃至老死，<a id="a-1F"></a>布施波罗蜜多乃至般若波罗蜜多，<a id="a-1G"></a>内空乃至无性自性空，<a id="a-1H"></a>真如乃至不思议界，<a id="a-1I"></a>断界乃至无为界，<a id="a-1J"></a>苦、<a id="a-1K"></a>集、<a id="a-1L"></a>灭、<a id="a-1M"></a>道圣谛，<a id="a-1N"></a>四念住乃至八圣道支，<a id="a-1O"></a>四静虑、<a id="a-1P"></a>四无量、<a id="a-1Q"></a>四无色定，<a id="a-1R"></a>八解脱、<a id="a-1S"></a>九次第定，<a id="a-1T"></a>空、<a id="a-1U"></a>无相、<a id="a-1V"></a>无愿解脱门，<a id="a-1W"></a>净观地乃至如来地，<a id="a-1X"></a>极喜地乃至法云地，<a id="a-1Y"></a>五眼、<a id="a-1Z"></a>六神通，<a id="a-1a"></a>如来十力乃至十八佛不共法，<a id="a-1b"></a>三十二大士相、<a id="a-1c"></a>八十随好，<a id="a-1d"></a>无忘失法、<a id="a-1e"></a>恒住舍性，<a id="a-1f"></a>一切陀罗尼门、<a id="a-1g"></a>三摩地门，<a id="a-1h"></a>一切智、<a id="a-1i"></a>道相智、<a id="a-1j"></a>一切相智，<a id="a-1k"></a>预流向、<a id="a-1l"></a>预流果乃至菩萨摩诃萨行、<a id="a-1m"></a>诸佛无上正等菩提，<a id="a-1n"></a>预流、<a id="a-1o"></a>一来、<a id="a-1p"></a>不还、<a id="a-1q"></a>阿罗汉、<a id="a-1r"></a>独觉、<a id="a-1s"></a>菩萨及诸如来应正等觉，<a id="a-1t"></a>应知亦尔。<a id="a-1u"></a>”</p>
  <p id="a1v">时，<a id="a-1w"></a>天帝释窃作是念：<a id="a-1x"></a>“尊者善现智慧甚深，<a id="a-1y"></a>不坏假名而说法性。<a id="a-1z"></a>”</p>
  <p id="a20">佛知其意便印彼言：<a id="a-21"></a>“如憍尸迦心之所念，<a id="a-22"></a>具寿善现智慧甚深，<a id="a-23"></a>不坏假名说诸法性。<a id="a-24"></a>”</p>
  <p id="a25">时，<a id="a-26"></a>天帝释即白佛言：<a id="a-27"></a>“尊者善现于何等法不坏假名而说法性？<a id="a-28"></a>”</p>
  <p id="a29">尔时，<a id="a-2A"></a>佛告天帝释言：<a id="a-2B"></a>“憍尸迦，<a id="a-2C"></a>色乃至识但是假名，<a id="a-2D"></a>如是假名不离法性，<a id="a-2E"></a>具寿善现不坏如是色等假名而说色等法性。<a id="a-2F"></a>所以者何？<a id="a-2G"></a>色等法性无坏无不坏，<a id="a-2H"></a>是故善现所说亦无坏无不坏，<a id="a-2I"></a>如是乃至一切如来、<a id="a-2J"></a>应、<a id="a-2K"></a>正等觉，<a id="a-2L"></a>应知亦尔。<a id="a-2M"></a>憍尸迦，<a id="a-2N"></a>具寿善现于如是法不坏假名而说法性。<a id="a-2O"></a>”</p>
  <p id="a2P">尔时，<a id="a-2Q"></a>善现语帝释言：<a id="a-2R"></a>“憍尸迦，<a id="a-2S"></a>如是，<a id="a-2T"></a>如是，<a id="a-2U"></a>如佛所说，<a id="a-2V"></a>诸所有法无非假名。<a id="a-2W"></a>憍尸迦，<a id="a-2X"></a>诸菩萨摩诃萨知一切法但假名已，<a id="a-2Y"></a>应学般若波罗蜜多。<a id="a-2Z"></a>憍尸迦，<a id="a-2a"></a>诸菩萨摩诃萨如是学时，<a id="a-2b"></a>不于色学，<a id="a-2c"></a>亦不于受、<a id="a-2d"></a>想、<a id="a-2e"></a>行、<a id="a-2f"></a>识学。<a id="a-2g"></a>所以者何？<a id="a-2h"></a>是菩萨摩诃萨不见色可于中学，<a id="a-2i"></a>亦不见受、<a id="a-2j"></a>想、<a id="a-2k"></a>行、<a id="a-2l"></a>识可于中学，<a id="a-2m"></a>如是乃至于诸如来、<a id="a-2n"></a>应、<a id="a-2o"></a>正等觉，<a id="a-2p"></a>应知亦尔。<a id="a-2q"></a>”</p>
  <p id="a2r">时，<a id="a-2s"></a>天帝释问善现言：<a id="a-2t"></a>“诸菩萨摩诃萨何因缘故，<a id="a-2u"></a>不见色，<a id="a-2v"></a>亦不见受、<a id="a-2w"></a>想、<a id="a-2x"></a>行、<a id="a-2y"></a>识，<a id="a-2z"></a>乃至亦不见一切如来、<a id="a-30"></a>应、<a id="a-31"></a>正等觉，<a id="a-32"></a>可于中学？<a id="a-33"></a>”</p>
  <p id="a34">善现答言：<a id="a-35"></a>“憍尸迦，<a id="a-36"></a>色色性空，<a id="a-37"></a>受、<a id="a-38"></a>想、<a id="a-39"></a>行、<a id="a-3A"></a>识受、<a id="a-3B"></a>想、<a id="a-3C"></a>行、<a id="a-3D"></a>识性空，<a id="a-3E"></a>乃至如来、<a id="a-3F"></a>应、<a id="a-3G"></a>正等觉如来、<a id="a-3H"></a>应、<a id="a-3I"></a>正等觉性空。<a id="a-3J"></a>憍尸迦，<a id="a-3K"></a>诸菩萨摩诃萨由此因缘，<a id="a-3L"></a>不见色乃至识，<a id="a-3M"></a>乃至不见一切如来、<a id="a-3N"></a>应、<a id="a-3O"></a>正等觉，<a id="a-3P"></a>可于中学。<a id="a-3Q"></a>何以故？<a id="a-3R"></a>憍尸迦，<a id="a-3S"></a>不可色空见色空，<a id="a-3T"></a>不可色空学色空，<a id="a-3U"></a>如是乃至不可如来、<a id="a-3V"></a>应、<a id="a-3W"></a>正等觉空见如来、<a id="a-3X"></a>应、<a id="a-3Y"></a>正等觉空，<a id="a-3Z"></a>不可如来、<a id="a-3a"></a>应、<a id="a-3b"></a>正等觉空学如来、<a id="a-3c"></a>应、<a id="a-3d"></a>正等觉空。</p>
  <p id="a3e">“憍尸迦，<a id="a-3f"></a>若菩萨摩诃萨不于空学，<a id="a-3g"></a>是菩萨摩诃萨为于空学。<a id="a-3h"></a>何以故？<a id="a-3i"></a>无二分故。<a id="a-3j"></a>憍尸迦，<a id="a-3k"></a>若菩萨摩诃萨不于色空学，<a id="a-3l"></a>乃至不于一切如来、<a id="a-3m"></a>应、<a id="a-3n"></a>正等觉空学，<a id="a-3o"></a>是菩萨摩诃萨为于色空学，<a id="a-3p"></a>乃至为于一切如来、<a id="a-3q"></a>应、<a id="a-3r"></a>正等觉空学。<a id="a-3s"></a>何以故？<a id="a-3t"></a>无二分故。</p>
  <p id="a3u">“憍尸迦，<a id="a-3v"></a>若菩萨摩诃萨以无二为方便，<a id="a-3w"></a>于色空学，<a id="a-3x"></a>乃至以无二为方便，<a id="a-3y"></a>于诸如来、<a id="a-3z"></a>应、<a id="a-40"></a>正等觉空学。<a id="a-41"></a>是菩萨摩诃萨能以无二而为方便，<a id="a-42"></a>学布施波罗蜜多乃至般若波罗蜜多，<a id="a-43"></a>学内空乃至无性自性空，<a id="a-44"></a>学真如乃至不思议界，<a id="a-45"></a>学断界乃至无为界，<a id="a-46"></a>学苦、<a id="a-47"></a>集、<a id="a-48"></a>灭、<a id="a-49"></a>道圣谛，<a id="a-4A"></a>学四念住乃至八圣道支，<a id="a-4B"></a>学四静虑、<a id="a-4C"></a>四无量、<a id="a-4D"></a>四无色定，<a id="a-4E"></a>学八解脱、<a id="a-4F"></a>九次第定，<a id="a-4G"></a>学空、<a id="a-4H"></a>无相、<a id="a-4I"></a>无愿解脱门，<a id="a-4J"></a>学净观地乃至如来地，<a id="a-4K"></a>学极喜地乃至法云地，<a id="a-4L"></a>学五眼、<a id="a-4M"></a>六神通，<a id="a-4N"></a>学如来十力乃至十八佛不共法，<a id="a-4O"></a>学三十二大士相、<a id="a-4P"></a>八十随好，<a id="a-4Q"></a>学无忘失法，<a id="a-4R"></a>恒住舍性，<a id="a-4S"></a>学一切陀罗尼门、<a id="a-4T"></a>三摩地门，<a id="a-4U"></a>学一切智、<a id="a-4V"></a>道相智、<a id="a-4W"></a>一切相智，<a id="a-4X"></a>学预流向、<a id="a-4Y"></a>预流果乃至菩萨摩诃萨行、<a id="a-4Z"></a>诸佛无上正等菩提，<a id="a-4a"></a>学预流、<a id="a-4b"></a>一来、<a id="a-4c"></a>不还、<a id="a-4d"></a>阿罗汉、<a id="a-4e"></a>独觉、<a id="a-4f"></a>菩萨及诸如来应正等觉。<a id="a-4g"></a>憍尸迦，<a id="a-4h"></a>若菩萨摩诃萨能以无二而为方便，<a id="a-4i"></a>学布施波罗蜜多乃至如来、<a id="a-4j"></a>应、<a id="a-4k"></a>正等觉，<a id="a-4l"></a>是菩萨摩诃萨能以无二而为方便，<a id="a-4m"></a>学无量无数无边不可思议清净佛法。</p>
  <p id="a4n">“憍尸迦，<a id="a-4o"></a>若菩萨摩诃萨能以无二而为方便，<a id="a-4p"></a>学无量无数无边不可思议清净佛法，<a id="a-4q"></a>是菩萨摩诃萨不为色增故学，<a id="a-4r"></a>不为色减故学，<a id="a-4s"></a>乃至不为一切如来、<a id="a-4t"></a>应、<a id="a-4u"></a>正等觉增故学，<a id="a-4v"></a>不为一切如来、<a id="a-4w"></a>应、<a id="a-4x"></a>正等觉减故学。<a id="a-4y"></a>何以故？<a id="a-4z"></a>憍尸迦，<a id="a-50"></a>以色乃至一切如来、<a id="a-51"></a>应、<a id="a-52"></a>正等觉无二分故。</p>
  <p id="a53">“憍尸迦，<a id="a-54"></a>若菩萨摩诃萨不为色增故学，<a id="a-55"></a>亦不为色减故学，<a id="a-56"></a>乃至不为一切如来、<a id="a-57"></a>应、<a id="a-58"></a>正等觉增故学，<a id="a-59"></a>亦不为一切如来、<a id="a-5A"></a>应、<a id="a-5B"></a>正等觉减故学。<a id="a-5C"></a>是菩萨摩诃萨不为摄受色故学，<a id="a-5D"></a>亦不为灭坏色故学，<a id="a-5E"></a>如是乃至不为摄受一切如来、<a id="a-5F"></a>应、<a id="a-5G"></a>正等觉故学，<a id="a-5H"></a>亦不为灭坏一切如来、<a id="a-5I"></a>应、<a id="a-5J"></a>正等觉故学。<a id="a-5K"></a>何以故？<a id="a-5L"></a>憍尸迦，<a id="a-5M"></a>摄受、<a id="a-5N"></a>灭坏无二分故。<a id="a-5O"></a>”</p>
  <p id="a5P">时，<a id="a-5Q"></a>舍利子问善现言：<a id="a-5R"></a>“诸菩萨摩诃萨如是学时，<a id="a-5S"></a>不为摄受色故学，<a id="a-5T"></a>亦不为灭坏色故学，<a id="a-5U"></a>乃至不为摄受一切如来、<a id="a-5V"></a>应、<a id="a-5W"></a>正等觉故学，<a id="a-5X"></a>亦不为灭坏一切如来、<a id="a-5Y"></a>应、<a id="a-5Z"></a>正等觉故学耶？<a id="a-5a"></a>”</p>
  <p id="a5b">善现答言：<a id="a-5c"></a>“如是，<a id="a-5d"></a>如是，<a id="a-5e"></a>舍利子，<a id="a-5f"></a>诸菩萨摩诃萨如是学时，<a id="a-5g"></a>不为摄受色故学，<a id="a-5h"></a>亦不为灭坏色故学，<a id="a-5i"></a>乃至不为摄受一切如来、<a id="a-5j"></a>应、<a id="a-5k"></a>正等觉故学，<a id="a-5l"></a>亦不为灭坏一切如来、<a id="a-5m"></a>应、<a id="a-5n"></a>正等觉故学。<a id="a-5o"></a>”</p>
  <p id="a5p">时，<a id="a-5q"></a>舍利子问善现言：<a id="a-5r"></a>“何因缘故，<a id="a-5s"></a>诸菩萨摩诃萨如是学时，<a id="a-5t"></a>不为摄受色故学，<a id="a-5u"></a>亦不为灭坏色故学，<a id="a-5v"></a>乃至不为摄受一切如来、<a id="a-5w"></a>应、<a id="a-5x"></a>正等觉故学，<a id="a-5y"></a>亦不为灭坏一切如来、<a id="a-5z"></a>应、<a id="a-60"></a>正等觉故学？<a id="a-61"></a>”</p>
  <p id="a62">善现答言：<a id="a-63"></a>“诸菩萨摩诃萨如是学时，<a id="a-64"></a>不见有色是可摄受及可灭坏，<a id="a-65"></a>亦不见有能摄受色及灭坏者，<a id="a-66"></a>乃至不见有一切如来、<a id="a-67"></a>应、<a id="a-68"></a>正等觉是可摄受及可灭坏，<a id="a-69"></a>亦不见有能摄受一切如来、<a id="a-6A"></a>应、<a id="a-6B"></a>正等觉及灭坏者。<a id="a-6C"></a>何以故？<a id="a-6D"></a>舍利子，<a id="a-6E"></a>以色等法若能，<a id="a-6F"></a>若所内外俱空不可得故。<a id="a-6G"></a>舍利子，<a id="a-6H"></a>若菩萨摩诃萨不见诸法是可摄受及可灭坏，<a id="a-6I"></a>亦复不见有能摄受及灭坏者而学般若波罗蜜多，<a id="a-6J"></a>是菩萨摩诃萨速能成办一切智智。<a id="a-6K"></a>”</p>
  <p id="a6L">时，<a id="a-6M"></a>舍利子问善现言：<a id="a-6N"></a>“诸菩萨摩诃萨如是学般若波罗蜜多时，<a id="a-6O"></a>速能成办一切智智耶？<a id="a-6P"></a>”</p>
  <p id="a6Q">善现答言：<a id="a-6R"></a>“舍利子，<a id="a-6S"></a>诸菩萨摩诃萨如是学般若波罗蜜多时，<a id="a-6T"></a>速能成办一切智智。<a id="a-6U"></a>何以故？<a id="a-6V"></a>舍利子，<a id="a-6W"></a>是菩萨摩诃萨如是学时，<a id="a-6X"></a>于一切法不为摄受、<a id="a-6Y"></a>不为灭坏为方便故。<a id="a-6Z"></a>”</p>
  <p id="a6a">时，<a id="a-6b"></a>舍利子问善现言：<a id="a-6c"></a>“若菩萨摩诃萨如是学时，<a id="a-6d"></a>于一切法不为摄受、<a id="a-6e"></a>不为灭坏为方便者，<a id="a-6f"></a>云何能成办一切智智耶？<a id="a-6g"></a>”</p>
  <p id="a6h">善现答言：<a id="a-6i"></a>“是菩萨摩诃萨行深般若波罗蜜多，<a id="a-6j"></a>不见色乃至识若生若灭、<a id="a-6k"></a>若取若舍、<a id="a-6l"></a>若染若净、<a id="a-6m"></a>若合若散、<a id="a-6n"></a>若增若减，<a id="a-6o"></a>乃至不见一切如来、<a id="a-6p"></a>应、<a id="a-6q"></a>正等觉若生若灭、<a id="a-6r"></a>若取若舍、<a id="a-6s"></a>若染若净、<a id="a-6t"></a>若合若散、<a id="a-6u"></a>若增若减。<a id="a-6v"></a>所以者何？<a id="a-6w"></a>以色乃至一切如来、<a id="a-6x"></a>应、<a id="a-6y"></a>正等觉皆无自性都不可得。<a id="a-6z"></a>如是，<a id="a-70"></a>舍利子，<a id="a-71"></a>诸菩萨摩诃萨行深般若波罗蜜多，<a id="a-72"></a>于一切法不见生灭乃至增减，<a id="a-73"></a>以无所学无所成办而为方便，<a id="a-74"></a>修学般若波罗蜜多，<a id="a-75"></a>则能成办一切智智。<a id="a-76"></a>”</p>
  <p id="a77">尔时，<a id="a-78"></a>天帝释问舍利子言：<a id="a-79"></a>“大德，<a id="a-7A"></a>诸菩萨摩诃萨所学般若波罗蜜多，<a id="a-7B"></a>当于何求？<a id="a-7C"></a>”</p>
  <p id="a7D">舍利子言：<a id="a-7E"></a>“憍尸迦，<a id="a-7F"></a>诸菩萨摩诃萨所学般若波罗蜜多，<a id="a-7G"></a>当于前说善现品求。<a id="a-7H"></a>”</p>
  <p id="a7I">时，<a id="a-7J"></a>天帝释谓善现言：<a id="a-7K"></a>“尊者神力为依持故，<a id="a-7L"></a>令舍利子作是说耶？<a id="a-7M"></a>”</p>
  <p id="a7N">善现言：<a id="a-7O"></a>“憍尸迦，<a id="a-7P"></a>非我神力为依持故，<a id="a-7Q"></a>令舍利子作如是说。<a id="a-7R"></a>”</p>
  <p id="a7S">天帝释言：<a id="a-7T"></a>“是谁神力为依持故，<a id="a-7U"></a>令舍利子作如是说？<a id="a-7V"></a>”</p>
  <p id="a7W">善现报言：<a id="a-7X"></a>“是佛神力为依持故，<a id="a-7Y"></a>令舍利子作如是说。<a id="a-7Z"></a>”</p>
  <p id="a7a">天帝释言：<a id="a-7b"></a>“一切法无依持，<a id="a-7c"></a>如何可言是佛神力为依持故，<a id="a-7d"></a>令舍利子作如是说？<a id="a-7e"></a>”</p>
  <p id="a7f">善现告言：<a id="a-7g"></a>“如是，<a id="a-7h"></a>如是，<a id="a-7i"></a>如汝所说，<a id="a-7j"></a>一切法无依持。<a id="a-7k"></a>是故如来非能依持、<a id="a-7l"></a>非所依持，<a id="a-7m"></a>但为随顺世俗法故说为依持。</p>
  <p id="a7n">“憍尸迦，<a id="a-7o"></a>即无依持，<a id="a-7p"></a>如来不可得；<a id="a-7q"></a>离无依持，<a id="a-7r"></a>如来不可得。<a id="a-7s"></a>无依持真如中如来不可得，<a id="a-7t"></a>如来中无依持真如不可得。<a id="a-7u"></a>无依持法性中如来不可得，<a id="a-7v"></a>如来中无依持法性不可得。</p>
  <p id="a7w">“憍尸迦，<a id="a-7x"></a>即色，<a id="a-7y"></a>如来不可得；<a id="a-7z"></a>离色，<a id="a-80"></a>如来不可得；<a id="a-81"></a>色真如中如来不可得，<a id="a-82"></a>如来中色真如不可得；<a id="a-83"></a>色法性中如来不可得，<a id="a-84"></a>如来中色法性不可得；<a id="a-85"></a>如是乃至即一切相智，<a id="a-86"></a>如来不可得；<a id="a-87"></a>离一切相智，<a id="a-88"></a>如来不可得；<a id="a-89"></a>一切相智真如中如来不可得，<a id="a-8A"></a>如来中一切相智真如不可得；<a id="a-8B"></a>一切相智法性中如来不可得，<a id="a-8C"></a>如来中一切相智法性不可得。<a id="a-8D"></a>何以故？<a id="a-8E"></a>憍尸迦，<a id="a-8F"></a>如来与色非合非散，<a id="a-8G"></a>如来与离色非合非散，<a id="a-8H"></a>如来与色真如非合非散，<a id="a-8I"></a>如来与离色真如非合非散，<a id="a-8J"></a>如来与色法性非合非散，<a id="a-8K"></a>如来与离色法性非合非散；<a id="a-8L"></a>如是乃至如来与一切相智非合非散，<a id="a-8M"></a>如来与离一切相智非合非散，<a id="a-8N"></a>如来与一切相智真如非合非散，<a id="a-8O"></a>如来与离一切相智真如非合非散，<a id="a-8P"></a>如来与一切相智法性非合非散，<a id="a-8Q"></a>如来与离一切相智法性非合非散。</p>
  <p id="a8R">“憍尸迦，<a id="a-8S"></a>彼尊者舍利子所说，<a id="a-8T"></a>是于一切法非即非离、<a id="a-8U"></a>非合非散，<a id="a-8V"></a>如来神力而为依持，<a id="a-8W"></a>以无依持为依持故。</p>
  <p id="a8X">“复次，<a id="a-8Y"></a>憍尸迦，<a id="a-8Z"></a>汝先所问‘诸菩萨摩诃萨所学般若波罗蜜多，<a id="a-8a"></a>当于何求？<a id="a-8b"></a>’者，<a id="a-8c"></a>憍尸迦，<a id="a-8d"></a>诸菩萨摩诃萨所学般若波罗蜜多，<a id="a-8e"></a>不应于色求，<a id="a-8f"></a>不应离色求，<a id="a-8g"></a>如是乃至不应于一切相智求，<a id="a-8h"></a>不应离一切相智求。<a id="a-8i"></a>何以故？<a id="a-8j"></a>憍尸迦，<a id="a-8k"></a>若色、<a id="a-8l"></a>若离色乃至若一切相智、<a id="a-8m"></a>若离一切相智，<a id="a-8n"></a>若般若波罗蜜多、<a id="a-8o"></a>若菩萨摩诃萨，<a id="a-8p"></a>若求如是，<a id="a-8q"></a>一切非合、<a id="a-8r"></a>非散、<a id="a-8s"></a>无色、<a id="a-8t"></a>无见、<a id="a-8u"></a>无对、<a id="a-8v"></a>一相，<a id="a-8w"></a>所谓无相。<a id="a-8x"></a>所以者何？<a id="a-8y"></a>诸菩萨摩诃萨所学般若波罗蜜多，<a id="a-8z"></a>非色，<a id="a-90"></a>非离色，<a id="a-91"></a>乃至非一切相智，<a id="a-92"></a>非离一切相智；<a id="a-93"></a>非色真如，<a id="a-94"></a>非离色真如，<a id="a-95"></a>乃至非一切相智真如，<a id="a-96"></a>非离一切相智真如；<a id="a-97"></a>非色法性，<a id="a-98"></a>非离色法性，<a id="a-99"></a>乃至非一切相智法性，<a id="a-9A"></a>非离一切相智法性。<a id="a-9B"></a>何以故？<a id="a-9C"></a>憍尸迦，<a id="a-9D"></a>如是一切皆无所有都不可得。<a id="a-9E"></a>由无所有不可得故，<a id="a-9F"></a>诸菩萨摩诃萨所学般若波罗蜜多，<a id="a-9G"></a>非色，<a id="a-9H"></a>非离色，<a id="a-9I"></a>乃至非一切相智，<a id="a-9J"></a>非离一切相智；<a id="a-9K"></a>非色真如，<a id="a-9L"></a>非离色真如，<a id="a-9M"></a>乃至非一切相智真如，<a id="a-9N"></a>非离一切相智真如；<a id="a-9O"></a>非色法性，<a id="a-9P"></a>非离色法性，<a id="a-9Q"></a>乃至非一切相智法性，<a id="a-9R"></a>非离一切相智法性。<a id="a-9S"></a>”</p>
  <p id="a9T">时，<a id="a-9U"></a>天帝释白善现言：<a id="a-9V"></a>“诸菩萨摩诃萨所学般若波罗蜜多，<a id="a-9W"></a>是大波罗蜜多，<a id="a-9X"></a>是无量波罗蜜多，<a id="a-9Y"></a>是无边波罗蜜多。<a id="a-9Z"></a>诸预流者于此中学得预流果，<a id="a-9a"></a>诸一来者于此中学得一来果，<a id="a-9b"></a>诸不还者于此中学得不还果，<a id="a-9c"></a>诸阿罗汉者于此中学得阿罗汉果，<a id="a-9d"></a>诸独觉者于此中学得独觉菩提，<a id="a-9e"></a>诸菩萨摩诃萨于此中学能成熟有情、<a id="a-9f"></a>严净佛土，<a id="a-9g"></a>证得无上正等菩提。<a id="a-9h"></a>”</p>
  <p id="a9i">善现报言：<a id="a-9j"></a>“如是，<a id="a-9k"></a>如是，<a id="a-9l"></a>如汝所说。<a id="a-9m"></a>何以故？<a id="a-9n"></a>憍尸迦，<a id="a-9o"></a>色大故，<a id="a-9p"></a>诸菩萨摩诃萨所学般若波罗蜜多亦大，<a id="a-9q"></a>乃至一切相智大故，<a id="a-9r"></a>诸菩萨摩诃萨所学般若波罗蜜多亦大。<a id="a-9s"></a>所以者何？<a id="a-9t"></a>以色乃至一切相智前、<a id="a-9u"></a>后、<a id="a-9v"></a>中际皆不可得，<a id="a-9w"></a>故说为大，<a id="a-9x"></a>由彼大故，<a id="a-9y"></a>诸菩萨摩诃萨所学般若波罗蜜多亦说为大。</p>
  <p id="a9z">“憍尸迦，<a id="a-A0"></a>色无量故，<a id="a-A1"></a>诸菩萨摩诃萨所学般若波罗蜜多亦无量，<a id="a-A2"></a>乃至一切相智无量故，<a id="a-A3"></a>诸菩萨摩诃萨所学般若波罗蜜多亦无量。<a id="a-A4"></a>所以者何？<a id="a-A5"></a>以色乃至一切相智量不可得，<a id="a-A6"></a>犹如虚空量不可得，<a id="a-A7"></a>色等亦尔，<a id="a-A8"></a>故说无量。<a id="a-A9"></a>憍尸迦，<a id="a-AA"></a>虚空无量故，<a id="a-AB"></a>色等亦无量，<a id="a-AC"></a>色等无量故，<a id="a-AD"></a>诸菩萨摩诃萨所学般若波罗蜜多亦无量。</p>
  <p id="aAE">“憍尸迦，<a id="a-AF"></a>色无边故，<a id="a-AG"></a>诸菩萨摩诃萨所学般若波罗蜜多亦无边，<a id="a-AH"></a>乃至一切相智无边故，<a id="a-AI"></a>诸菩萨摩诃萨所学般若波罗蜜多亦无边。<a id="a-AJ"></a>所以者何？<a id="a-AK"></a>以色乃至一切相智若中若边俱不可得。<a id="a-AL"></a>犹如虚空若中若边俱不可得，<a id="a-AM"></a>色等亦尔，<a id="a-AN"></a>故说无边。<a id="a-AO"></a>憍尸迦，<a id="a-AP"></a>虚空无边故，<a id="a-AQ"></a>色等亦无边；<a id="a-AR"></a>色等无边故，<a id="a-AS"></a>诸菩萨摩诃萨所学般若波罗蜜多亦无边。</p>
  <p id="aAT">“复次，<a id="a-AU"></a>憍尸迦，<a id="a-AV"></a>所缘无边故，<a id="a-AW"></a>诸菩萨摩诃萨所学般若波罗蜜多亦无边。<a id="a-AX"></a>”</p>
  <p id="aAY">天帝释言：<a id="a-AZ"></a>“云何所缘无边故，<a id="a-Aa"></a>诸菩萨摩诃萨所学般若波罗蜜多亦无边？<a id="a-Ab"></a>”</p>
  <p id="aAc">善现答言：<a id="a-Ad"></a>“一切智智所缘无边故，<a id="a-Ae"></a>诸菩萨摩诃萨所学般若波罗蜜多亦无边。</p>
  <p id="aAf">“复次，<a id="a-Ag"></a>憍尸迦，<a id="a-Ah"></a>法界所缘无边故，<a id="a-Ai"></a>诸菩萨摩诃萨所学般若波罗蜜多亦无边。<a id="a-Aj"></a>”</p>
  <p id="aAk">天帝释言：<a id="a-Al"></a>“云何法界所缘无边故，<a id="a-Am"></a>诸菩萨摩诃萨所学般若波罗蜜多亦无边？<a id="a-An"></a>”</p>
  <p id="aAo">善现答言：<a id="a-Ap"></a>“法界无边故，<a id="a-Aq"></a>所缘亦无边，<a id="a-Ar"></a>所缘无边故，<a id="a-As"></a>法界亦无边，<a id="a-At"></a>法界所缘无边故，<a id="a-Au"></a>诸菩萨摩诃萨所学般若波罗蜜多亦无边。</p>
  <p id="aAv">“复次，<a id="a-Aw"></a>憍尸迦，<a id="a-Ax"></a>真如所缘无边故，<a id="a-Ay"></a>诸菩萨摩诃萨所学般若波罗蜜多亦无边。<a id="a-Az"></a>”</p>
  <p id="aB0">天帝释言：<a id="a-B1"></a>“云何真如所缘无边故，<a id="a-B2"></a>诸菩萨摩诃萨所学般若波罗蜜多亦无边？<a id="a-B3"></a>”</p>
  <p id="aB4">善现答言：<a id="a-B5"></a>“真如无边故，<a id="a-B6"></a>所缘亦无边，<a id="a-B7"></a>所缘无边故，<a id="a-B8"></a>真如亦无边，<a id="a-B9"></a>真如所缘无边故，<a id="a-BA"></a>诸菩萨摩诃萨所学般若波罗蜜多亦无边。</p>
  <p id="aBB">“复次，<a id="a-BC"></a>憍尸迦，<a id="a-BD"></a>有情无边故，<a id="a-BE"></a>诸菩萨摩诃萨所学般若波罗蜜多亦无边。<a id="a-BF"></a>”</p>
  <p id="aBG">天帝释言：<a id="a-BH"></a>“云何有情无边故，<a id="a-BI"></a>诸菩萨摩诃萨所学般若波罗蜜多亦无边？<a id="a-BJ"></a>”</p>
  <p id="aBK">善现答言：<a id="a-BL"></a>“于意云何？<a id="a-BM"></a>言有情，<a id="a-BN"></a>有情者是何法增语？<a id="a-BO"></a>”</p>
  <p id="aBP">天帝释言：<a id="a-BQ"></a>“有情，<a id="a-BR"></a>有情者非法增语，<a id="a-BS"></a>亦非非法增语，<a id="a-BT"></a>但是假立客名所摄、<a id="a-BU"></a>无事名所摄、<a id="a-BV"></a>无缘名所摄。<a id="a-BW"></a>”</p>
  <p id="aBX">善现复言：<a id="a-BY"></a>“于意云何？<a id="a-BZ"></a>于此般若波罗蜜多甚深经中，<a id="a-Ba"></a>为亦显示有实有情不？<a id="a-Bb"></a>”</p>
  <p id="aBc">天帝释言：<a id="a-Bd"></a>“不也，<a id="a-Be"></a>大德。<a id="a-Bf"></a>”</p>
  <p id="aBg">善现告言：<a id="a-Bh"></a>“于此般若波罗蜜多甚深经中，<a id="a-Bi"></a>既不显示有实有情，<a id="a-Bj"></a>故说无边，<a id="a-Bk"></a>以彼中、<a id="a-Bl"></a>边不可得故。</p>
  <p id="aBm">“憍尸迦，<a id="a-Bn"></a>于意云何？<a id="a-Bo"></a>若诸如来、<a id="a-Bp"></a>应、<a id="a-Bq"></a>正等觉，<a id="a-Br"></a>经殑伽沙等劫住说诸有情名字，<a id="a-Bs"></a>此中颇有有情有生有灭不？<a id="a-Bt"></a>”</p>
  <p id="aBu">天帝释言：<a id="a-Bv"></a>“不也，<a id="a-Bw"></a>大德。<a id="a-Bx"></a>何以故？<a id="a-By"></a>以诸有情本性净故，<a id="a-Bz"></a>彼从本来无所有故。<a id="a-C0"></a>”</p>
  <p id="aC1">善现告言：<a id="a-C2"></a>“由斯我说有情无边故，<a id="a-C3"></a>诸菩萨摩诃萨所学般若波罗蜜多亦无边。<a id="a-C4"></a>憍尸迦，<a id="a-C5"></a>由此因缘，<a id="a-C6"></a>当知诸菩萨摩诃萨所学般若波罗蜜多应说为大无量无边。<a id="a-C7"></a>”</p>
  <p data-pb></p>
  <h2 id="aC8">第三分现窣堵波品第五之一</h2>
  <p id="aC9">尔时，<a id="a-CA"></a>会中天帝释等欲界诸天，<a id="a-CB"></a>梵天王等色界诸天，<a id="a-CC"></a>及伊舍那神仙天女，<a id="a-CD"></a>同时三返高声唱言：<a id="a-CE"></a>“善哉！<a id="a-CF"></a>善哉！<a id="a-CG"></a>大德善现承佛神力、<a id="a-CH"></a>佛为依持，<a id="a-CI"></a>善为我等世间天、<a id="a-CJ"></a>人，<a id="a-CK"></a>分别开示微妙法性，<a id="a-CL"></a>所谓般若波罗蜜多。<a id="a-CM"></a>若菩萨摩诃萨能于如是甚深般若波罗蜜多，<a id="a-CN"></a>如说修行不远离者，<a id="a-CO"></a>我等于彼恭敬供养、<a id="a-CP"></a>尊重赞叹犹如如来、<a id="a-CQ"></a>应、<a id="a-CR"></a>正等觉。<a id="a-CS"></a>如是般若波罗蜜多甚深教中无法可得，<a id="a-CT"></a>所谓此中无色可得，<a id="a-CU"></a>亦无受、<a id="a-CV"></a>想、<a id="a-CW"></a>行、<a id="a-CX"></a>识可得，<a id="a-CY"></a>如是乃至无一切智可得，<a id="a-CZ"></a>亦无道相智、<a id="a-Ca"></a>一切相智可得。<a id="a-Cb"></a>虽无如是诸法可得，<a id="a-Cc"></a>而有施设三乘圣教，<a id="a-Cd"></a>谓声闻、<a id="a-Ce"></a>独觉、<a id="a-Cf"></a>无上乘圣教。<a id="a-Cg"></a>”</p>
  <p id="aCh">尔时，<a id="a-Ci"></a>佛告诸天等言：<a id="a-Cj"></a>“如是，<a id="a-Ck"></a>如是，<a id="a-Cl"></a>如汝所说，<a id="a-Cm"></a>于此般若波罗蜜多甚深教中，<a id="a-Cn"></a>虽无色等诸法可得，<a id="a-Co"></a>而有施设三乘圣教。<a id="a-Cp"></a>若菩萨摩诃萨于此般若波罗蜜多，<a id="a-Cq"></a>以无所得而为方便，<a id="a-Cr"></a>能如说行不远离者，<a id="a-Cs"></a>汝诸天等皆应至诚恭敬供养、<a id="a-Ct"></a>尊重赞叹犹如如来、<a id="a-Cu"></a>应、<a id="a-Cv"></a>正等觉。<a id="a-Cw"></a>所以者何？<a id="a-Cx"></a>于此般若波罗蜜多甚深教中，<a id="a-Cy"></a>虽广说有三乘圣教，<a id="a-Cz"></a>而说如来都不可得，<a id="a-D0"></a>非即布施乃至般若波罗蜜多如来可得，<a id="a-D1"></a>非离布施乃至般若波罗蜜多如来可得；<a id="a-D2"></a>非即内空乃至无性自性空如来可得，<a id="a-D3"></a>非离内空乃至无性自性空如来可得；<a id="a-D4"></a>非即真如乃至不思议界如来可得，<a id="a-D5"></a>非离真如乃至不思议界如来可得；<a id="a-D6"></a>非即断界乃至无为界如来可得，<a id="a-D7"></a>非离断界乃至无为界如来可得；<a id="a-D8"></a>非即苦、<a id="a-D9"></a>集、<a id="a-DA"></a>灭、<a id="a-DB"></a>道圣谛如来可得，<a id="a-DC"></a>非离苦、<a id="a-DD"></a>集、<a id="a-DE"></a>灭、<a id="a-DF"></a>道圣谛如来可得；<a id="a-DG"></a>非即四念住乃至八圣道支如来可得，<a id="a-DH"></a>非离四念住乃至八圣道支如来可得；<a id="a-DI"></a>非即四静虑、<a id="a-DJ"></a>四无量、<a id="a-DK"></a>四无色定如来可得，<a id="a-DL"></a>非离四静虑、<a id="a-DM"></a>四无量、<a id="a-DN"></a>四无色定如来可得；<a id="a-DO"></a>非即八解脱、<a id="a-DP"></a>九次第定如来可得，<a id="a-DQ"></a>非离八解脱、<a id="a-DR"></a>九次第定如来可得；<a id="a-DS"></a>非即空、<a id="a-DT"></a>无相、<a id="a-DU"></a>无愿解脱门如来可得，<a id="a-DV"></a>非离空、<a id="a-DW"></a>无相、<a id="a-DX"></a>无愿解脱门如来可得；<a id="a-DY"></a>非即极喜地乃至法云地如来可得，<a id="a-DZ"></a>非离极喜地乃至法云地如来可得；<a id="a-Da"></a>非即五眼、<a id="a-Db"></a>六神通如来可得，<a id="a-Dc"></a>非离五眼、<a id="a-Dd"></a>六神通如来可得；<a id="a-De"></a>非即如来十力乃至十八佛不共法如来可得，<a id="a-Df"></a>非离如来十力乃至十八佛不共法如来可得；<a id="a-Dg"></a>非即无忘失法、<a id="a-Dh"></a>恒住舍性如来可得，<a id="a-Di"></a>非离无忘失法、<a id="a-Dj"></a>恒住舍性如来可得；<a id="a-Dk"></a>非即一切陀罗尼门、<a id="a-Dl"></a>三摩地门如来可得，<a id="a-Dm"></a>非离一切陀罗尼门、<a id="a-Dn"></a>三摩地门如来可得；<a id="a-Do"></a>非即一切智、<a id="a-Dp"></a>道相智、<a id="a-Dq"></a>一切相智如来可得，<a id="a-Dr"></a>非离一切智、<a id="a-Ds"></a>道相智、<a id="a-Dt"></a>一切相智如来可得。</p>
  <p id="aDu">“诸天等当知，<a id="a-Dv"></a>若菩萨摩诃萨于一切法，<a id="a-Dw"></a>以无所得而为方便，<a id="a-Dx"></a>精勤修学布施波罗蜜多乃至一切相智；<a id="a-Dy"></a>是菩萨摩诃萨于此般若波罗蜜多，<a id="a-Dz"></a>能正修行常不舍离。<a id="a-E0"></a>是故汝等，<a id="a-E1"></a>应当至诚恭敬供养、<a id="a-E2"></a>尊重赞叹彼菩萨摩诃萨，<a id="a-E3"></a>犹如如来、<a id="a-E4"></a>应、<a id="a-E5"></a>正等觉。</p>
  <p id="aE6">“天等当知，<a id="a-E7"></a>我于往昔然灯如来、<a id="a-E8"></a>应、<a id="a-E9"></a>正等觉出现世时，<a id="a-EA"></a>莲华王都四衢道首，<a id="a-EB"></a>见然灯佛，<a id="a-EC"></a>献五茎华，<a id="a-ED"></a>布发揜泥，<a id="a-EE"></a>闻正法要，<a id="a-EF"></a>以无所得为方便故，<a id="a-EG"></a>便得不离布施、<a id="a-EH"></a>净戒、<a id="a-EI"></a>安忍、<a id="a-EJ"></a>精进、<a id="a-EK"></a>静虑、<a id="a-EL"></a>般若波罗蜜多，<a id="a-EM"></a>广说乃至一切相智及余无量无边佛法。<a id="a-EN"></a>时，<a id="a-EO"></a>然灯佛即便授我无上正等大菩提记，<a id="a-EP"></a>作是言：<a id="a-EQ"></a>‘善男子，<a id="a-ER"></a>汝于来世过无数劫，<a id="a-ES"></a>于此世界贤劫之中，<a id="a-ET"></a>当得作佛，<a id="a-EU"></a>号释迦牟尼如来、<a id="a-EV"></a>应、<a id="a-EW"></a>正等觉、<a id="a-EX"></a>明行圆满、<a id="a-EY"></a>善逝、<a id="a-EZ"></a>世间解、<a id="a-Ea"></a>无上丈夫、<a id="a-Eb"></a>调御士、<a id="a-Ec"></a>天人师、<a id="a-Ed"></a>佛、<a id="a-Ee"></a>薄伽梵，<a id="a-Ef"></a>宣说般若波罗蜜多度无量众。<a id="a-Eg"></a>’”</p>
  <p id="aEh">时，<a id="a-Ei"></a>诸天等俱白佛言：<a id="a-Ej"></a>“如是般若波罗蜜多甚为希有，<a id="a-Ek"></a>令诸菩萨摩诃萨众速能摄受一切智智，<a id="a-El"></a>以无所得而为方便，<a id="a-Em"></a>于色乃至识无取无舍，<a id="a-En"></a>如是乃至于一切智、<a id="a-Eo"></a>道相智、<a id="a-Ep"></a>一切相智无取无舍。<a id="a-Eq"></a>”</p>
  <p id="aEr">尔时，<a id="a-Es"></a>佛观四众和合，<a id="a-Et"></a>及诸菩萨摩诃萨众，<a id="a-Eu"></a>并四大王众天展转乃至色究竟天，<a id="a-Ev"></a>皆来集会，<a id="a-Ew"></a>同为明证，<a id="a-Ex"></a>即便顾命天帝释言：<a id="a-Ey"></a>“憍尸迦，<a id="a-Ez"></a>若菩萨摩诃萨、<a id="a-F0"></a>若苾蒭、<a id="a-F1"></a>苾蒭尼、<a id="a-F2"></a>邬波索迦、<a id="a-F3"></a>邬波斯迦、<a id="a-F4"></a>若诸天子、<a id="a-F5"></a>若诸天女、<a id="a-F6"></a>若善男子、<a id="a-F7"></a>善女人等，<a id="a-F8"></a>不离一切智智心，<a id="a-F9"></a>以无所得为方便，<a id="a-FA"></a>于深般若波罗蜜多受持读诵、<a id="a-FB"></a>精勤修习、<a id="a-FC"></a>如理思惟、<a id="a-FD"></a>为他广说，<a id="a-FE"></a>当知是辈，<a id="a-FF"></a>一切恶魔及彼眷属不能得便。<a id="a-FG"></a>何以故？<a id="a-FH"></a>憍尸迦，<a id="a-FI"></a>是善男子、<a id="a-FJ"></a>善女人等，<a id="a-FK"></a>善住色空、<a id="a-FL"></a>无相、<a id="a-FM"></a>无愿，<a id="a-FN"></a>乃至善住一切相智空、<a id="a-FO"></a>无相、<a id="a-FP"></a>无愿；<a id="a-FQ"></a>不可以空而得空便，<a id="a-FR"></a>不可无相得无相便，<a id="a-FS"></a>不可无愿得无愿便。<a id="a-FT"></a>所以者何？<a id="a-FU"></a>如是诸法皆无自性，<a id="a-FV"></a>若能得便、<a id="a-FW"></a>若所得便、<a id="a-FX"></a>若时、<a id="a-FY"></a>若处、<a id="a-FZ"></a>若恼害事俱不可得。</p>
  <p id="aFa">“复次，<a id="a-Fb"></a>憍尸迦，<a id="a-Fc"></a>是善男子、<a id="a-Fd"></a>善女人等，<a id="a-Fe"></a>人非人等皆不得便。<a id="a-Ff"></a>所以者何？<a id="a-Fg"></a>是善男子、<a id="a-Fh"></a>善女人等，<a id="a-Fi"></a>以无所得而为方便，<a id="a-Fj"></a>于诸有情常勤修习慈、<a id="a-Fk"></a>悲、<a id="a-Fl"></a>喜、<a id="a-Fm"></a>舍，<a id="a-Fn"></a>是故一切人非人等不能恼害。</p>
  <p id="aFo">“复次，<a id="a-Fp"></a>憍尸迦，<a id="a-Fq"></a>是善男子、<a id="a-Fr"></a>善女人等，<a id="a-Fs"></a>终不横为诸险恶缘之所伤害，<a id="a-Ft"></a>亦不横死。<a id="a-Fu"></a>所以者何？<a id="a-Fv"></a>是善男子、<a id="a-Fw"></a>善女人等，<a id="a-Fx"></a>常修布施波罗蜜多，<a id="a-Fy"></a>于诸有情正安养故。</p>
  <p id="aFz">“复次，<a id="a-G0"></a>憍尸迦，<a id="a-G1"></a>于此三千大千世界，<a id="a-G2"></a>所有四大王众天乃至广果天，<a id="a-G3"></a>已发无上菩提心者，<a id="a-G4"></a>于深般若波罗蜜多，<a id="a-G5"></a>若未听闻、<a id="a-G6"></a>受持读诵、<a id="a-G7"></a>精勤修学、<a id="a-G8"></a>如理思惟，<a id="a-G9"></a>皆应不离一切智智心，<a id="a-GA"></a>以无所得为方便，<a id="a-GB"></a>于深般若波罗蜜多，<a id="a-GC"></a>至心听闻、<a id="a-GD"></a>受持读诵、<a id="a-GE"></a>精勤修学、<a id="a-GF"></a>如理思惟。</p>
  <p id="aGG">“复次，<a id="a-GH"></a>憍尸迦，<a id="a-GI"></a>若善男子、<a id="a-GJ"></a>善女人等，<a id="a-GK"></a>不离一切智智心，<a id="a-GL"></a>以无所得为方便，<a id="a-GM"></a>于深般若波罗蜜多，<a id="a-GN"></a>至心听闻、<a id="a-GO"></a>受持读诵、<a id="a-GP"></a>精勤修学、<a id="a-GQ"></a>如理思惟；<a id="a-GR"></a>是善男子、<a id="a-GS"></a>善女人等，<a id="a-GT"></a>若在空泽，<a id="a-GU"></a>若在旷野，<a id="a-GV"></a>若在险道及危难处，<a id="a-GW"></a>终不怖畏惊恐毛竖。<a id="a-GX"></a>所以者何？<a id="a-GY"></a>是善男子、<a id="a-GZ"></a>善女人等，<a id="a-Ga"></a>不离一切智智心，<a id="a-Gb"></a>以无所得为方便，<a id="a-Gc"></a>善修内空乃至无性自性空故。<a id="a-Gd"></a>”</p>
  <p id="aGe">时，<a id="a-Gf"></a>此三千大千世界所有四大王众天，<a id="a-Gg"></a>乃至色究竟天等，<a id="a-Gh"></a>俱时合掌，<a id="a-Gi"></a>同白佛言：<a id="a-Gj"></a>“若善男子、<a id="a-Gk"></a>善女人等，<a id="a-Gl"></a>不离一切智智心，<a id="a-Gm"></a>以无所得为方便，<a id="a-Gn"></a>常能于此甚深般若波罗蜜多，<a id="a-Go"></a>至心听闻、<a id="a-Gp"></a>受持读诵、<a id="a-Gq"></a>精勤修学、<a id="a-Gr"></a>如理思惟、<a id="a-Gs"></a>书写解说、<a id="a-Gt"></a>广令流布，<a id="a-Gu"></a>我等常随恭敬拥卫，<a id="a-Gv"></a>不令一切灾横侵恼。<a id="a-Gw"></a>所以者何？<a id="a-Gx"></a>此善男子、<a id="a-Gy"></a>善女人等，<a id="a-Gz"></a>即是菩萨摩诃萨故。<a id="a-H0"></a>由是菩萨摩诃萨故，<a id="a-H1"></a>令诸有情永断地狱、<a id="a-H2"></a>傍生、<a id="a-H3"></a>鬼界、<a id="a-H4"></a>阿素洛等诸险恶趣；<a id="a-H5"></a>由是菩萨摩诃萨故，<a id="a-H6"></a>令诸天、<a id="a-H7"></a>人、<a id="a-H8"></a>药叉、<a id="a-H9"></a>龙等，<a id="a-HA"></a>永离一切灾横、<a id="a-HB"></a>疾疫、<a id="a-HC"></a>贫穷、<a id="a-HD"></a>饥渴、<a id="a-HE"></a>寒热等苦；<a id="a-HF"></a>由是菩萨摩诃萨故，<a id="a-HG"></a>令诸天、<a id="a-HH"></a>人、<a id="a-HI"></a>阿素洛等，<a id="a-HJ"></a>永离种种不如意事，<a id="a-HK"></a>所住之处兵戈永息，<a id="a-HL"></a>一切有情慈心相向；<a id="a-HM"></a>由是菩萨摩诃萨故，<a id="a-HN"></a>世间便有十善业道，<a id="a-HO"></a>若四静虑、<a id="a-HP"></a>四无量、<a id="a-HQ"></a>四无色定，<a id="a-HR"></a>若布施波罗蜜多乃至般若波罗蜜多，<a id="a-HS"></a>若内空乃至无性自性空，<a id="a-HT"></a>若真如乃至不思议界，<a id="a-HU"></a>若断界乃至无为界，<a id="a-HV"></a>若苦、<a id="a-HW"></a>集、<a id="a-HX"></a>灭、<a id="a-HY"></a>道圣谛，<a id="a-HZ"></a>若四念住乃至八圣道支，<a id="a-Ha"></a>若八解脱、<a id="a-Hb"></a>九次第定，<a id="a-Hc"></a>若空、<a id="a-Hd"></a>无相、<a id="a-He"></a>无愿解脱门，<a id="a-Hf"></a>若净观地乃至如来地，<a id="a-Hg"></a>若极喜地乃至法云地，<a id="a-Hh"></a>若五眼、<a id="a-Hi"></a>六神通，<a id="a-Hj"></a>若如来十力乃至十八佛不共法，<a id="a-Hk"></a>若无忘失法、<a id="a-Hl"></a>恒住舍性，<a id="a-Hm"></a>若一切陀罗尼门、<a id="a-Hn"></a>三摩地门，<a id="a-Ho"></a>若一切智、<a id="a-Hp"></a>道相智、<a id="a-Hq"></a>一切相智；<a id="a-Hr"></a>由是菩萨摩诃萨故，<a id="a-Hs"></a>世间便有刹帝利大族、<a id="a-Ht"></a>婆罗门大族、<a id="a-Hu"></a>长者大族、<a id="a-Hv"></a>居士大族、<a id="a-Hw"></a>诸小国王、<a id="a-Hx"></a>转轮圣王、<a id="a-Hy"></a>辅臣僚佐；<a id="a-Hz"></a>由是菩萨摩诃萨故，<a id="a-I0"></a>世间便有四大王众天乃至他化自在天、<a id="a-I1"></a>梵众天乃至色究竟天、<a id="a-I2"></a>空无边处天乃至非想非非想处天；<a id="a-I3"></a>由是菩萨摩诃萨故，<a id="a-I4"></a>世间便有预流向预流果、<a id="a-I5"></a>一来向一来果、<a id="a-I6"></a>不还向不还果、<a id="a-I7"></a>阿罗汉向阿罗汉果、<a id="a-I8"></a>独觉向独觉果；<a id="a-I9"></a>由是菩萨摩诃萨故，<a id="a-IA"></a>世间便有诸菩萨摩诃萨成熟有情、<a id="a-IB"></a>严净佛土及修种种菩萨胜行；<a id="a-IC"></a>由是菩萨摩诃萨故，<a id="a-ID"></a>世间便有如来、<a id="a-IE"></a>应、<a id="a-IF"></a>正等觉证得无上正等菩提，<a id="a-IG"></a>转妙法轮度无量众；<a id="a-IH"></a>由是菩萨摩诃萨故，<a id="a-II"></a>世间便有佛、<a id="a-IJ"></a>法、<a id="a-IK"></a>僧宝，<a id="a-IL"></a>利益安乐一切有情。</p>
  <p id="aIM">“世尊，<a id="a-IN"></a>由此因缘，<a id="a-IO"></a>我等天众及阿素洛、<a id="a-IP"></a>诸龙、<a id="a-IQ"></a>药叉，<a id="a-IR"></a>并诸大力人非人等，<a id="a-IS"></a>常应随逐恭敬守护此诸菩萨摩诃萨众，<a id="a-IT"></a>不令一切灾横侵恼，<a id="a-IU"></a>令于般若波罗蜜多听闻、<a id="a-IV"></a>受持读诵、<a id="a-IW"></a>修学、<a id="a-IX"></a>如理思惟、<a id="a-IY"></a>书写等事，<a id="a-IZ"></a>常无间断。<a id="a-Ia"></a>”</p>
  <p id="aIb">尔时，<a id="a-Ic"></a>佛告天帝等言：<a id="a-Id"></a>“如是，<a id="a-Ie"></a>如是，<a id="a-If"></a>如汝所说。<a id="a-Ig"></a>若善男子、<a id="a-Ih"></a>善女人等，<a id="a-Ii"></a>不离一切智智心，<a id="a-Ij"></a>以无所得为方便，<a id="a-Ik"></a>常能于此甚深般若波罗蜜多，<a id="a-Il"></a>至心听闻、<a id="a-Im"></a>受持读诵、<a id="a-In"></a>精勤修学、<a id="a-Io"></a>如理思惟、<a id="a-Ip"></a>书写解说、<a id="a-Iq"></a>广令流布，<a id="a-Ir"></a>当知是善男子、<a id="a-Is"></a>善女人等，<a id="a-It"></a>即是菩萨摩诃萨。<a id="a-Iu"></a>由是菩萨摩诃萨故，<a id="a-Iv"></a>令诸有情永断恶趣，<a id="a-Iw"></a>乃至三宝出现世间与诸有情作大饶益。<a id="a-Ix"></a>是故，<a id="a-Iy"></a>汝等诸天、<a id="a-Iz"></a>龙神及大势力人非人等，<a id="a-J0"></a>常应随逐恭敬供养、<a id="a-J1"></a>尊重赞叹、<a id="a-J2"></a>勤加守护此菩萨摩诃萨，<a id="a-J3"></a>勿令一切灾横侵恼。<a id="a-J4"></a>汝等若能恭敬供养、<a id="a-J5"></a>尊重赞叹、<a id="a-J6"></a>勤加守护如是菩萨摩诃萨者，<a id="a-J7"></a>当知即是供养恭敬、<a id="a-J8"></a>尊重赞叹、<a id="a-J9"></a>勤加守护我及十方一切如来、<a id="a-JA"></a>应、<a id="a-JB"></a>正等觉。<a id="a-JC"></a>是故，<a id="a-JD"></a>汝等一切天、<a id="a-JE"></a>龙、<a id="a-JF"></a>药叉、<a id="a-JG"></a>神仙、<a id="a-JH"></a>阿素洛等，<a id="a-JI"></a>常应随逐此菩萨摩诃萨恭敬供养、<a id="a-JJ"></a>尊重赞叹、<a id="a-JK"></a>勤加守护，<a id="a-JL"></a>勿令一切灾横侵恼。</p>
  <p id="aJM">“汝等当知，<a id="a-JN"></a>假使充满三千大千堪忍世界声闻、<a id="a-JO"></a>独觉，<a id="a-JP"></a>譬如芦苇、<a id="a-JQ"></a>甘蔗、<a id="a-JR"></a>竹林、<a id="a-JS"></a>稻、<a id="a-JT"></a>麻、<a id="a-JU"></a>丛等间无空隙；<a id="a-JV"></a>有善男子、<a id="a-JW"></a>善女人等，<a id="a-JX"></a>于彼福田以无量种上妙乐具，<a id="a-JY"></a>恭敬供养、<a id="a-JZ"></a>尊重赞叹，<a id="a-Ja"></a>尽其形寿。<a id="a-Jb"></a>若复有人经须臾顷，<a id="a-Jc"></a>恭敬供养、<a id="a-Jd"></a>尊重赞叹一初发心不离六波罗蜜多菩萨摩诃萨，<a id="a-Je"></a>以前功德比此福聚，<a id="a-Jf"></a>百分不及一，<a id="a-Jg"></a>千分不及一，<a id="a-Jh"></a>乃至邬波尼杀昙分亦不及一。<a id="a-Ji"></a>所以者何？<a id="a-Jj"></a>不由声闻、<a id="a-Jk"></a>独觉乘故，<a id="a-Jl"></a>有菩萨摩诃萨及诸如来、<a id="a-Jm"></a>应、<a id="a-Jn"></a>正等觉出现世间；<a id="a-Jo"></a>但由菩萨摩诃萨故，<a id="a-Jp"></a>世间便有声闻、<a id="a-Jq"></a>独觉及诸如来、<a id="a-Jr"></a>应、<a id="a-Js"></a>正等觉出现于世。<a id="a-Jt"></a>是故汝等一切天、<a id="a-Ju"></a>龙及大势力人非人等，<a id="a-Jv"></a>常应守卫恭敬供养、<a id="a-Jw"></a>尊重赞叹是菩萨摩诃萨，<a id="a-Jx"></a>勿令一切灾横侵恼。<a id="a-Jy"></a>汝等由此所获福聚，<a id="a-Jz"></a>于天人中常得安乐，<a id="a-K0"></a>乃至证得究竟涅槃，<a id="a-K1"></a>穷未来际作大饶益。<a id="a-K2"></a>”</p>
  <p id="aK3">时，<a id="a-K4"></a>天帝释寻白佛言：<a id="a-K5"></a>“甚奇希有！<a id="a-K6"></a>诸菩萨摩诃萨于深般若波罗蜜多，<a id="a-K7"></a>至心听闻、<a id="a-K8"></a>受持读诵、<a id="a-K9"></a>精勤修学、<a id="a-KA"></a>如理思惟、<a id="a-KB"></a>书写解说、<a id="a-KC"></a>广令流布，<a id="a-KD"></a>摄受如是现法胜利：<a id="a-KE"></a>成熟有情、<a id="a-KF"></a>严净佛土，<a id="a-KG"></a>从一佛国趣一佛国亲近承事诸佛世尊；<a id="a-KH"></a>于胜善根随所欣乐，<a id="a-KI"></a>以于诸佛恭敬供养、<a id="a-KJ"></a>尊重赞叹，<a id="a-KK"></a>即能生长令速成满；<a id="a-KL"></a>于诸佛所听受正法，<a id="a-KM"></a>乃至无上正等菩提终不忘失所闻法要，<a id="a-KN"></a>速能摄受族姓圆满、<a id="a-KO"></a>父母圆满、<a id="a-KP"></a>生身圆满、<a id="a-KQ"></a>眷属圆满、<a id="a-KR"></a>相好圆满、<a id="a-KS"></a>光明圆满、<a id="a-KT"></a>眼耳圆满、<a id="a-KU"></a>音声圆满、<a id="a-KV"></a>陀罗尼圆满、<a id="a-KW"></a>三摩地圆满；<a id="a-KX"></a>复以方便善巧力故变身如佛，<a id="a-KY"></a>从一世界趣一世界至无佛国，<a id="a-KZ"></a>赞说布施乃至般若波罗蜜多，<a id="a-Ka"></a>赞说内空乃至无性自性空，<a id="a-Kb"></a>赞说真如乃至不思议界，<a id="a-Kc"></a>赞说断界乃至无为界，<a id="a-Kd"></a>赞说苦、<a id="a-Ke"></a>集、<a id="a-Kf"></a>灭、<a id="a-Kg"></a>道圣谛，<a id="a-Kh"></a>赞说四念住乃至八圣道支，<a id="a-Ki"></a>赞说四静虑、<a id="a-Kj"></a>四无量、<a id="a-Kk"></a>四无色定，<a id="a-Kl"></a>赞说八解脱、<a id="a-Km"></a>九次第定，<a id="a-Kn"></a>赞说空、<a id="a-Ko"></a>无相、<a id="a-Kp"></a>无愿解脱门，<a id="a-Kq"></a>赞说净观地乃至如来地，<a id="a-Kr"></a>赞说极喜地乃至法云地，<a id="a-Ks"></a>赞说五眼、<a id="a-Kt"></a>六神通，<a id="a-Ku"></a>赞说如来十力乃至十八佛不共法，<a id="a-Kv"></a>赞说无忘失法、<a id="a-Kw"></a>恒住舍性，<a id="a-Kx"></a>赞说一切陀罗尼门、<a id="a-Ky"></a>三摩地门，<a id="a-Kz"></a>赞说一切智、<a id="a-L0"></a>道相智、<a id="a-L1"></a>一切相智，<a id="a-L2"></a>赞说佛宝、<a id="a-L3"></a>法宝、<a id="a-L4"></a>僧宝；<a id="a-L5"></a>复以方便善巧力故，<a id="a-L6"></a>为诸有情宣说正法，<a id="a-L7"></a>随宜安置三乘法中，<a id="a-L8"></a>令永解脱生老病死，<a id="a-L9"></a>证无余依般涅槃界；<a id="a-LA"></a>或复拔济诸恶趣苦，<a id="a-LB"></a>令天人中受诸妙乐。<a id="a-LC"></a>”</p>
  <p id="aLD">时，<a id="a-LE"></a>天帝释复白佛言：<a id="a-LF"></a>“如是般若波罗蜜多甚为希有！<a id="a-LG"></a>若能摄受如是般若波罗蜜多，<a id="a-LH"></a>则为具足摄受六种波罗蜜多，<a id="a-LI"></a>广说乃至一切相智，<a id="a-LJ"></a>亦为具足摄受预流、<a id="a-LK"></a>一来、<a id="a-LL"></a>不还、<a id="a-LM"></a>阿罗汉果、<a id="a-LN"></a>独觉菩提、<a id="a-LO"></a>一切菩萨摩诃萨行、<a id="a-LP"></a>诸佛无上正等菩提。<a id="a-LQ"></a>”</p>
  <p id="aLR">尔时，<a id="a-LS"></a>世尊告天帝释：<a id="a-LT"></a>“如是，<a id="a-LU"></a>如是，<a id="a-LV"></a>如汝所说，<a id="a-LW"></a>若能摄受如是般若波罗蜜多，<a id="a-LX"></a>则为具足摄受六种波罗蜜多，<a id="a-LY"></a>广说乃至一切菩萨摩诃萨行、<a id="a-LZ"></a>诸佛无上正等菩提。</p>
  <p id="aLa"></p>
 </body>
</html>