<!doctype html>
<html id="z3IBSz86M" data-ver="1370">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百九十五</h1>
  <h2 id="a2">初分净土方便品第七十三之二</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>何等名为菩萨摩诃萨菩提资粮，<a id="a-7"></a>诸菩萨摩诃萨要具如是菩提资粮，<a id="a-8"></a>乃能证得所求无上正等菩提？<a id="a-9"></a>”</p>
  <p id="aA">佛告善现：<a id="a-B"></a>“一切善法皆是菩萨摩诃萨菩提资粮。<a id="a-C"></a>诸菩萨摩诃萨要具如是菩提资粮，<a id="a-D"></a>乃能证得所求无上正等菩提。<a id="a-E"></a>”</p>
  <p id="aF">具寿善现复白佛言：<a id="a-G"></a>“世尊，<a id="a-H"></a>何等名为一切善法，<a id="a-I"></a>诸菩萨摩诃萨成就如是诸善法故，<a id="a-J"></a>证得无上正等菩提？<a id="a-K"></a>”</p>
  <p id="aL">佛告善现：<a id="a-M"></a>“诸菩萨摩诃萨从初发心，<a id="a-N"></a>修行布施波罗蜜多，<a id="a-O"></a>修行净戒、<a id="a-P"></a>安忍、<a id="a-Q"></a>精进、<a id="a-R"></a>静虑、<a id="a-S"></a>般若波罗蜜多，<a id="a-T"></a>于中都无分别执著，<a id="a-U"></a>谓作是念：<a id="a-V"></a>‘此是施等，<a id="a-W"></a>由此、<a id="a-X"></a>为此而修施等。<a id="a-Y"></a>’是三分别执著皆无，<a id="a-Z"></a>知一切法自性空故。<a id="a-a"></a>由是所修波罗蜜多，<a id="a-b"></a>能自饶益，<a id="a-c"></a>亦能饶益一切有情，<a id="a-d"></a>令出生死得涅槃故，<a id="a-e"></a>说为善法，<a id="a-f"></a>亦名菩萨菩提资粮，<a id="a-g"></a>亦名菩萨摩诃萨道。<a id="a-h"></a>过去、<a id="a-i"></a>未来、<a id="a-j"></a>现在菩萨摩诃萨众行此道故，<a id="a-k"></a>已得、<a id="a-l"></a>当得、<a id="a-m"></a>今得无上正等菩提，<a id="a-n"></a>亦令有情已、<a id="a-o"></a>当、<a id="a-p"></a>今度生死大海证涅槃乐。</p>
  <p id="aq">“善现，<a id="a-r"></a>诸菩萨摩诃萨从初发心，<a id="a-s"></a>修行四念住，<a id="a-t"></a>修行四正断、<a id="a-u"></a>四神足、<a id="a-v"></a>五根、<a id="a-w"></a>五力、<a id="a-x"></a>七等觉支、<a id="a-y"></a>八圣道支，<a id="a-z"></a>于中都无分别执著，<a id="a-10"></a>谓作是念：<a id="a-11"></a>‘此是四念住等，<a id="a-12"></a>由此、<a id="a-13"></a>为此而修四念住等。<a id="a-14"></a>’是三分别执著皆无，<a id="a-15"></a>知一切法自性空故。<a id="a-16"></a>由是所修四念住等，<a id="a-17"></a>能自饶益，<a id="a-18"></a>亦能饶益一切有情，<a id="a-19"></a>令出生死得涅槃故，<a id="a-1A"></a>说为善法，<a id="a-1B"></a>亦名菩萨菩提资粮，<a id="a-1C"></a>亦名菩萨摩诃萨道。<a id="a-1D"></a>过去、<a id="a-1E"></a>未来、<a id="a-1F"></a>现在菩萨摩诃萨众行此道故，<a id="a-1G"></a>已得、<a id="a-1H"></a>当得、<a id="a-1I"></a>今得无上正等菩提，<a id="a-1J"></a>亦令有情已、<a id="a-1K"></a>当、<a id="a-1L"></a>今度生死大海证涅槃乐。</p>
  <p id="a1M">“善现，<a id="a-1N"></a>诸菩萨摩诃萨从初发心，<a id="a-1O"></a>安住内空，<a id="a-1P"></a>安住外空、<a id="a-1Q"></a>内外空、<a id="a-1R"></a>空空、<a id="a-1S"></a>大空、<a id="a-1T"></a>胜义空、<a id="a-1U"></a>有为空、<a id="a-1V"></a>无为空、<a id="a-1W"></a>毕竟空、<a id="a-1X"></a>无际空、<a id="a-1Y"></a>散空、<a id="a-1Z"></a>无变异空、<a id="a-1a"></a>本性空、<a id="a-1b"></a>自相空、<a id="a-1c"></a>共相空、<a id="a-1d"></a>一切法空、<a id="a-1e"></a>不可得空、<a id="a-1f"></a>无性空、<a id="a-1g"></a>自性空、<a id="a-1h"></a>无性自性空，<a id="a-1i"></a>于中都无分别执著，<a id="a-1j"></a>谓作是念：<a id="a-1k"></a>‘此是内空等，<a id="a-1l"></a>由此、<a id="a-1m"></a>为此而住内空等。<a id="a-1n"></a>’是三分别执著皆无，<a id="a-1o"></a>知一切法自性空故。<a id="a-1p"></a>由是所住内空等，<a id="a-1q"></a>能自饶益，<a id="a-1r"></a>亦能饶益一切有情，<a id="a-1s"></a>令出生死得涅槃故，<a id="a-1t"></a>说为善法，<a id="a-1u"></a>亦名菩萨菩提资粮，<a id="a-1v"></a>亦名菩萨摩诃萨道。<a id="a-1w"></a>过去、<a id="a-1x"></a>未来、<a id="a-1y"></a>现在菩萨摩诃萨众行此道故，<a id="a-1z"></a>已得、<a id="a-20"></a>当得、<a id="a-21"></a>今得无上正等菩提，<a id="a-22"></a>亦令有情已、<a id="a-23"></a>当、<a id="a-24"></a>今度生死大海证涅槃乐。</p>
  <p id="a25">“善现，<a id="a-26"></a>诸菩萨摩诃萨从初发心，<a id="a-27"></a>安住苦圣谛，<a id="a-28"></a>安住集、<a id="a-29"></a>灭、<a id="a-2A"></a>道圣谛，<a id="a-2B"></a>于中都无分别执著，<a id="a-2C"></a>谓作是念：<a id="a-2D"></a>‘此是苦圣谛等，<a id="a-2E"></a>由此、<a id="a-2F"></a>为此而住苦圣谛等。<a id="a-2G"></a>’是三分别执著皆无，<a id="a-2H"></a>知一切法自性空故。<a id="a-2I"></a>由是所住苦圣谛等，<a id="a-2J"></a>能自饶益，<a id="a-2K"></a>亦能饶益一切有情，<a id="a-2L"></a>令出生死得涅槃故，<a id="a-2M"></a>说为善法，<a id="a-2N"></a>亦名菩萨菩提资粮，<a id="a-2O"></a>亦名菩萨摩诃萨道。<a id="a-2P"></a>过去、<a id="a-2Q"></a>未来、<a id="a-2R"></a>现在菩萨摩诃萨众行此道故，<a id="a-2S"></a>已得、<a id="a-2T"></a>当得、<a id="a-2U"></a>今得无上正等菩提，<a id="a-2V"></a>亦令有情已、<a id="a-2W"></a>当、<a id="a-2X"></a>今度生死大海证涅槃乐。</p>
  <p id="a2Y">“善现，<a id="a-2Z"></a>诸菩萨摩诃萨从初发心，<a id="a-2a"></a>修行四静虑，<a id="a-2b"></a>修行四无量、<a id="a-2c"></a>四无色定，<a id="a-2d"></a>于中都无分别执著，<a id="a-2e"></a>谓作是念：<a id="a-2f"></a>‘此是四静虑等，<a id="a-2g"></a>由此、<a id="a-2h"></a>为此而修四静虑等。<a id="a-2i"></a>’是三分别执著皆无，<a id="a-2j"></a>知一切法自性空故。<a id="a-2k"></a>由是所修四静虑等，<a id="a-2l"></a>能自饶益，<a id="a-2m"></a>亦能饶益一切有情，<a id="a-2n"></a>令出生死得涅槃故，<a id="a-2o"></a>说为善法，<a id="a-2p"></a>亦名菩萨菩提资粮，<a id="a-2q"></a>亦名菩萨摩诃萨道。<a id="a-2r"></a>过去、<a id="a-2s"></a>未来、<a id="a-2t"></a>现在菩萨摩诃萨众行此道故，<a id="a-2u"></a>已得、<a id="a-2v"></a>当得、<a id="a-2w"></a>今得无上正等菩提，<a id="a-2x"></a>亦令有情已、<a id="a-2y"></a>当、<a id="a-2z"></a>今度生死大海证涅槃乐。</p>
  <p id="a30">“善现，<a id="a-31"></a>诸菩萨摩诃萨从初发心，<a id="a-32"></a>修行八解脱，<a id="a-33"></a>修行八胜处、<a id="a-34"></a>九次第定、<a id="a-35"></a>十遍处，<a id="a-36"></a>于中都无分别执著，<a id="a-37"></a>谓作是念：<a id="a-38"></a>‘此是八解脱等，<a id="a-39"></a>由此、<a id="a-3A"></a>为此而修八解脱等。<a id="a-3B"></a>’是三分别执著皆无，<a id="a-3C"></a>知一切法自性空故。<a id="a-3D"></a>由是所修八解脱等，<a id="a-3E"></a>能自饶益，<a id="a-3F"></a>亦能饶益一切有情，<a id="a-3G"></a>令出生死得涅槃故，<a id="a-3H"></a>说为善法，<a id="a-3I"></a>亦名菩萨菩提资粮，<a id="a-3J"></a>亦名菩萨摩诃萨道。<a id="a-3K"></a>过去、<a id="a-3L"></a>未来、<a id="a-3M"></a>现在菩萨摩诃萨众行此道故，<a id="a-3N"></a>已得、<a id="a-3O"></a>当得、<a id="a-3P"></a>今得无上正等菩提，<a id="a-3Q"></a>亦令有情已、<a id="a-3R"></a>当、<a id="a-3S"></a>今度生死大海证涅槃乐。</p>
  <p id="a3T">“善现，<a id="a-3U"></a>诸菩萨摩诃萨从初发心，<a id="a-3V"></a>修行陀罗尼门，<a id="a-3W"></a>修行三摩地门，<a id="a-3X"></a>于中都无分别执著，<a id="a-3Y"></a>谓作是念：<a id="a-3Z"></a>‘此是陀罗尼门等，<a id="a-3a"></a>由此、<a id="a-3b"></a>为此而修陀罗尼门等。<a id="a-3c"></a>’是三分别执著皆无，<a id="a-3d"></a>知一切法自性空故。<a id="a-3e"></a>由是所修陀罗尼门等，<a id="a-3f"></a>能自饶益，<a id="a-3g"></a>亦能饶益一切有情，<a id="a-3h"></a>令出生死得涅槃故，<a id="a-3i"></a>说为善法，<a id="a-3j"></a>亦名菩萨菩提资粮，<a id="a-3k"></a>亦名菩萨摩诃萨道。<a id="a-3l"></a>过去、<a id="a-3m"></a>未来、<a id="a-3n"></a>现在菩萨摩诃萨众行此道故，<a id="a-3o"></a>已得、<a id="a-3p"></a>当得、<a id="a-3q"></a>今得无上正等菩提，<a id="a-3r"></a>亦令有情已、<a id="a-3s"></a>当、<a id="a-3t"></a>今度生死大海证涅槃乐。</p>
  <p id="a3u">“善现，<a id="a-3v"></a>诸菩萨摩诃萨从初发心，<a id="a-3w"></a>修行空解脱门，<a id="a-3x"></a>修行无相、<a id="a-3y"></a>无愿解脱门，<a id="a-3z"></a>于中都无分别执著，<a id="a-40"></a>谓作是念：<a id="a-41"></a>‘此是空解脱门等，<a id="a-42"></a>由此、<a id="a-43"></a>为此而修空解脱门等。<a id="a-44"></a>’是三分别执著皆无，<a id="a-45"></a>知一切法自性空故。<a id="a-46"></a>由是所修空解脱门等，<a id="a-47"></a>能自饶益，<a id="a-48"></a>亦能饶益一切有情，<a id="a-49"></a>令出生死得涅槃故，<a id="a-4A"></a>说为善法，<a id="a-4B"></a>亦名菩萨菩提资粮，<a id="a-4C"></a>亦名菩萨摩诃萨道。<a id="a-4D"></a>过去、<a id="a-4E"></a>未来、<a id="a-4F"></a>现在菩萨摩诃萨众行此道故，<a id="a-4G"></a>已得、<a id="a-4H"></a>当得、<a id="a-4I"></a>今得无上正等菩提，<a id="a-4J"></a>亦令有情已、<a id="a-4K"></a>当、<a id="a-4L"></a>今度生死大海证涅槃乐。</p>
  <p id="a4M">“善现，<a id="a-4N"></a>诸菩萨摩诃萨从初发心，<a id="a-4O"></a>修行极喜地，<a id="a-4P"></a>修行离垢地、<a id="a-4Q"></a>发光地、<a id="a-4R"></a>焰慧地、<a id="a-4S"></a>极难胜地、<a id="a-4T"></a>现前地、<a id="a-4U"></a>远行地、<a id="a-4V"></a>不动地、<a id="a-4W"></a>善慧地、<a id="a-4X"></a>法云地，<a id="a-4Y"></a>于中都无分别执著，<a id="a-4Z"></a>谓作是念：<a id="a-4a"></a>‘此是极喜地等，<a id="a-4b"></a>由此、<a id="a-4c"></a>为此而修极喜地等。<a id="a-4d"></a>’是三分别执著皆无，<a id="a-4e"></a>知一切法自性空故。<a id="a-4f"></a>由是所修极喜地等，<a id="a-4g"></a>能自饶益，<a id="a-4h"></a>亦能饶益一切有情，<a id="a-4i"></a>令出生死得涅槃故，<a id="a-4j"></a>说为善法，<a id="a-4k"></a>亦名菩萨菩提资粮，<a id="a-4l"></a>亦名菩萨摩诃萨道。<a id="a-4m"></a>过去、<a id="a-4n"></a>未来、<a id="a-4o"></a>现在菩萨摩诃萨众行此道故，<a id="a-4p"></a>已得、<a id="a-4q"></a>当得、<a id="a-4r"></a>今得无上正等菩提，<a id="a-4s"></a>亦令有情已、<a id="a-4t"></a>当、<a id="a-4u"></a>今度生死大海证涅槃乐。</p>
  <p id="a4v">“善现，<a id="a-4w"></a>诸菩萨摩诃萨从初发心，<a id="a-4x"></a>修行五眼，<a id="a-4y"></a>修行六神通，<a id="a-4z"></a>于中都无分别执著，<a id="a-50"></a>谓作是念：<a id="a-51"></a>‘此是五眼等，<a id="a-52"></a>由此、<a id="a-53"></a>为此而修五眼等。<a id="a-54"></a>’是三分别执著皆无，<a id="a-55"></a>知一切法自性空故。<a id="a-56"></a>由是所修五眼等，<a id="a-57"></a>能自饶益，<a id="a-58"></a>亦能饶益一切有情，<a id="a-59"></a>令出生死得涅槃故，<a id="a-5A"></a>说为善法，<a id="a-5B"></a>亦名菩萨菩提资粮，<a id="a-5C"></a>亦名菩萨摩诃萨道。<a id="a-5D"></a>过去、<a id="a-5E"></a>未来、<a id="a-5F"></a>现在菩萨摩诃萨众行此道故，<a id="a-5G"></a>已得、<a id="a-5H"></a>当得、<a id="a-5I"></a>今得无上正等菩提，<a id="a-5J"></a>亦令有情已、<a id="a-5K"></a>当、<a id="a-5L"></a>今度生死大海证涅槃乐。</p>
  <p id="a5M">“善现，<a id="a-5N"></a>诸菩萨摩诃萨从初发心，<a id="a-5O"></a>修行佛十力，<a id="a-5P"></a>修行四无所畏、<a id="a-5Q"></a>四无礙解、<a id="a-5R"></a>大慈、<a id="a-5S"></a>大悲、<a id="a-5T"></a>大喜、<a id="a-5U"></a>大舍、<a id="a-5V"></a>十八佛不共法，<a id="a-5W"></a>于中都无分别执著，<a id="a-5X"></a>谓作是念：<a id="a-5Y"></a>‘此是佛十力等，<a id="a-5Z"></a>由此、<a id="a-5a"></a>为此而修佛十力等。<a id="a-5b"></a>’是三分别执著皆无，<a id="a-5c"></a>知一切法自性空故。<a id="a-5d"></a>由是所修佛十力等，<a id="a-5e"></a>能自饶益，<a id="a-5f"></a>亦能饶益一切有情，<a id="a-5g"></a>令出生死得涅槃故，<a id="a-5h"></a>说为善法，<a id="a-5i"></a>亦名菩萨菩提资粮，<a id="a-5j"></a>亦名菩萨摩诃萨道。<a id="a-5k"></a>过去、<a id="a-5l"></a>未来、<a id="a-5m"></a>现在菩萨摩诃萨众行此道故，<a id="a-5n"></a>已得、<a id="a-5o"></a>当得、<a id="a-5p"></a>今得无上正等菩提，<a id="a-5q"></a>亦令有情已、<a id="a-5r"></a>当、<a id="a-5s"></a>今度生死大海证涅槃乐。</p>
  <p id="a5t">“善现，<a id="a-5u"></a>诸菩萨摩诃萨从初发心，<a id="a-5v"></a>修行无忘失法，<a id="a-5w"></a>修行恒住舍性，<a id="a-5x"></a>于中都无分别执著，<a id="a-5y"></a>谓作是念：<a id="a-5z"></a>‘此是无忘失法等，<a id="a-60"></a>由此、<a id="a-61"></a>为此而修无忘失法等。<a id="a-62"></a>’是三分别执著皆无，<a id="a-63"></a>知一切法自性空故。<a id="a-64"></a>由是所修无忘失法等，<a id="a-65"></a>能自饶益，<a id="a-66"></a>亦能饶益一切有情，<a id="a-67"></a>令出生死得涅槃故，<a id="a-68"></a>说为善法，<a id="a-69"></a>亦名菩萨菩提资粮，<a id="a-6A"></a>亦名菩萨摩诃萨道。<a id="a-6B"></a>过去、<a id="a-6C"></a>未来、<a id="a-6D"></a>现在菩萨摩诃萨众行此道故，<a id="a-6E"></a>已得、<a id="a-6F"></a>当得、<a id="a-6G"></a>今得无上正等菩提，<a id="a-6H"></a>亦令有情已、<a id="a-6I"></a>当、<a id="a-6J"></a>今度生死大海证涅槃乐。</p>
  <p id="a6K">“善现，<a id="a-6L"></a>诸菩萨摩诃萨从初发心，<a id="a-6M"></a>修行一切智，<a id="a-6N"></a>修行道相智、<a id="a-6O"></a>一切相智，<a id="a-6P"></a>于中都无分别执著，<a id="a-6Q"></a>谓作是念：<a id="a-6R"></a>‘此是一切智等，<a id="a-6S"></a>由此、<a id="a-6T"></a>为此而修一切智等。<a id="a-6U"></a>’是三分别执著皆无，<a id="a-6V"></a>知一切法自性空故。<a id="a-6W"></a>由是所修一切智等，<a id="a-6X"></a>能自饶益，<a id="a-6Y"></a>亦能饶益一切有情，<a id="a-6Z"></a>令出生死得涅槃故，<a id="a-6a"></a>说为善法，<a id="a-6b"></a>亦名菩萨菩提资粮，<a id="a-6c"></a>亦名菩萨摩诃萨道。<a id="a-6d"></a>过去、<a id="a-6e"></a>未来、<a id="a-6f"></a>现在菩萨摩诃萨众行此道故，<a id="a-6g"></a>已得、<a id="a-6h"></a>当得、<a id="a-6i"></a>今得无上正等菩提，<a id="a-6j"></a>亦令有情已、<a id="a-6k"></a>当、<a id="a-6l"></a>今度生死大海证涅槃乐。</p>
  <p id="a6m">“善现，<a id="a-6n"></a>当知复有无量诸菩萨众所修功德皆名善法，<a id="a-6o"></a>亦名菩萨菩提资粮，<a id="a-6p"></a>亦名菩萨摩诃萨道。<a id="a-6q"></a>诸菩萨摩诃萨要修如是殊胜善法令极圆满，<a id="a-6r"></a>乃能证得一切智智；<a id="a-6s"></a>要已证得一切智智，<a id="a-6t"></a>乃能无倒转正法轮，<a id="a-6u"></a>令诸有情解脱生死，<a id="a-6v"></a>证得毕竟常乐涅槃。<a id="a-6w"></a>”</p>
  <p data-pb></p>
  <h2 id="a6x">初分无性自性品第七十四之一</h2>
  <p id="a6y">尔时，<a id="a-6z"></a>具寿善现白佛言：<a id="a-70"></a>“世尊，<a id="a-71"></a>若如是法是菩萨法，<a id="a-72"></a>复何等法是佛法耶？<a id="a-73"></a>”</p>
  <p id="a74">佛告善现：<a id="a-75"></a>“汝所问言‘若如是法是菩萨法，<a id="a-76"></a>复何等法是佛法？<a id="a-77"></a>’者，<a id="a-78"></a>善现，<a id="a-79"></a>即菩萨法亦是佛法。<a id="a-7A"></a>谓诸菩萨摩诃萨于一切法觉一切相，<a id="a-7B"></a>由此当得一切相智，<a id="a-7C"></a>永断一切习气相续。<a id="a-7D"></a>若诸如来、<a id="a-7E"></a>应、<a id="a-7F"></a>正等觉，<a id="a-7G"></a>于一切法以一刹那相应妙慧现等觉已，<a id="a-7H"></a>证得无上正等菩提。<a id="a-7I"></a>善现，<a id="a-7J"></a>如是菩萨与佛有异，<a id="a-7K"></a>如二圣者虽俱是圣，<a id="a-7L"></a>而有行向、<a id="a-7M"></a>住果差别。</p>
  <p id="a7N">“如是，<a id="a-7O"></a>善现，<a id="a-7P"></a>若无间道中行于一切法，<a id="a-7Q"></a>未离暗障、<a id="a-7R"></a>未到彼岸、<a id="a-7S"></a>未得自在、<a id="a-7T"></a>未得果时，<a id="a-7U"></a>名为菩萨摩诃萨。<a id="a-7V"></a>若解脱道中行于一切法，<a id="a-7W"></a>已离暗障、<a id="a-7X"></a>已到彼岸、<a id="a-7Y"></a>已得自在、<a id="a-7Z"></a>已得果时，<a id="a-7a"></a>名为如来、<a id="a-7b"></a>应、<a id="a-7c"></a>正等觉。<a id="a-7d"></a>善现，<a id="a-7e"></a>是为菩萨与佛有异；<a id="a-7f"></a>虽位有异，<a id="a-7g"></a>而法无别。<a id="a-7h"></a>”</p>
  <p id="a7i">时，<a id="a-7j"></a>具寿善现白佛言：<a id="a-7k"></a>“世尊，<a id="a-7l"></a>若一切法自相皆空，<a id="a-7m"></a>自相空中云何得有种种差别，<a id="a-7n"></a>谓此是地狱，<a id="a-7o"></a>此是傍生，<a id="a-7p"></a>此是鬼界，<a id="a-7q"></a>此是天，<a id="a-7r"></a>此是人，<a id="a-7s"></a>此是种性地，<a id="a-7t"></a>此是第八地，<a id="a-7u"></a>此是预流，<a id="a-7v"></a>此是一来，<a id="a-7w"></a>此是不还，<a id="a-7x"></a>此是阿罗汉，<a id="a-7y"></a>此是独觉，<a id="a-7z"></a>此是菩萨摩诃萨，<a id="a-80"></a>此是如来、<a id="a-81"></a>应、<a id="a-82"></a>正等觉？<a id="a-83"></a>世尊，<a id="a-84"></a>如此所说补特伽罗既不可得，<a id="a-85"></a>彼所造业亦不可得；<a id="a-86"></a>如所造业既不可得，<a id="a-87"></a>彼异熟果亦不可得。<a id="a-88"></a>”</p>
  <p id="a89">佛告善现：<a id="a-8A"></a>“如是，<a id="a-8B"></a>如是，<a id="a-8C"></a>如汝所说，<a id="a-8D"></a>一切法自相空，<a id="a-8E"></a>自相空中无数取趣、<a id="a-8F"></a>无所造业、<a id="a-8G"></a>无异熟果差别可得。<a id="a-8H"></a>然诸有情于一切法自相空理不能尽知，<a id="a-8I"></a>由此因缘造作诸业，<a id="a-8J"></a>谓造罪业，<a id="a-8K"></a>或造福业，<a id="a-8L"></a>或造不动业，<a id="a-8M"></a>或造无漏业。<a id="a-8N"></a>造罪业故，<a id="a-8O"></a>或堕地狱，<a id="a-8P"></a>或堕傍生，<a id="a-8Q"></a>或堕鬼界；<a id="a-8R"></a>造福业故，<a id="a-8S"></a>或生人趣，<a id="a-8T"></a>或生欲天；<a id="a-8U"></a>造不动业故，<a id="a-8V"></a>或生色界，<a id="a-8W"></a>或生无色界；<a id="a-8X"></a>造无漏业故，<a id="a-8Y"></a>或得声闻果，<a id="a-8Z"></a>或得独觉果。<a id="a-8a"></a>若知诸法自相皆空，<a id="a-8b"></a>或入菩萨摩诃萨地，<a id="a-8c"></a>或证无上正等菩提。</p>
  <p id="a8d">“由此因缘，<a id="a-8e"></a>诸菩萨摩诃萨修行布施波罗蜜多，<a id="a-8f"></a>修行净戒、<a id="a-8g"></a>安忍、<a id="a-8h"></a>精进、<a id="a-8i"></a>静虑、<a id="a-8j"></a>般若、<a id="a-8k"></a>方便善巧、<a id="a-8l"></a>妙愿、<a id="a-8m"></a>力、<a id="a-8n"></a>智波罗蜜多；<a id="a-8o"></a>安住内空，<a id="a-8p"></a>安住外空、<a id="a-8q"></a>内外空、<a id="a-8r"></a>空空、<a id="a-8s"></a>大空、<a id="a-8t"></a>胜义空、<a id="a-8u"></a>有为空、<a id="a-8v"></a>无为空、<a id="a-8w"></a>毕竟空、<a id="a-8x"></a>无际空、<a id="a-8y"></a>散空、<a id="a-8z"></a>无变异空、<a id="a-90"></a>本性空、<a id="a-91"></a>自相空、<a id="a-92"></a>共相空、<a id="a-93"></a>一切法空、<a id="a-94"></a>不可得空、<a id="a-95"></a>无性空、<a id="a-96"></a>自性空、<a id="a-97"></a>无性自性空；<a id="a-98"></a>修行四念住，<a id="a-99"></a>修行四正断、<a id="a-9A"></a>四神足、<a id="a-9B"></a>五根、<a id="a-9C"></a>五力、<a id="a-9D"></a>七等觉支、<a id="a-9E"></a>八圣道支；<a id="a-9F"></a>安住苦圣谛，<a id="a-9G"></a>安住集、<a id="a-9H"></a>灭、<a id="a-9I"></a>道圣谛；<a id="a-9J"></a>修行四静虑，<a id="a-9K"></a>修行四无量、<a id="a-9L"></a>四无色定；<a id="a-9M"></a>修行八解脱，<a id="a-9N"></a>修行八胜处、<a id="a-9O"></a>九次第定、<a id="a-9P"></a>十遍处；<a id="a-9Q"></a>修行陀罗尼门，<a id="a-9R"></a>修行三摩地门；<a id="a-9S"></a>修行空解脱门，<a id="a-9T"></a>修行无相、<a id="a-9U"></a>无愿解脱门；<a id="a-9V"></a>修行极喜地，<a id="a-9W"></a>修行离垢地、<a id="a-9X"></a>发光地、<a id="a-9Y"></a>焰慧地、<a id="a-9Z"></a>极难胜地、<a id="a-9a"></a>现前地、<a id="a-9b"></a>远行地、<a id="a-9c"></a>不动地、<a id="a-9d"></a>善慧地、<a id="a-9e"></a>法云地；<a id="a-9f"></a>修行五眼，<a id="a-9g"></a>修行六神通；<a id="a-9h"></a>修行佛十力，<a id="a-9i"></a>修行四无所畏、<a id="a-9j"></a>四无礙解、<a id="a-9k"></a>大慈、<a id="a-9l"></a>大悲、<a id="a-9m"></a>大喜、<a id="a-9n"></a>大舍、<a id="a-9o"></a>十八佛不共法；<a id="a-9p"></a>修行无忘失法，<a id="a-9q"></a>修行恒住舍性；<a id="a-9r"></a>修行一切智，<a id="a-9s"></a>修行道相智、<a id="a-9t"></a>一切相智。</p>
  <p id="a9u">“善现，<a id="a-9v"></a>是菩萨摩诃萨于如是等菩提分法，<a id="a-9w"></a>无间无缺修令圆满；<a id="a-9x"></a>既圆满已，<a id="a-9y"></a>便能引发亲助菩提金刚喻定，<a id="a-9z"></a>证得无上正等菩提，<a id="a-A0"></a>说名如来、<a id="a-A1"></a>应、<a id="a-A2"></a>正等觉，<a id="a-A3"></a>利益安乐无量有情，<a id="a-A4"></a>诸有所为常无失坏，<a id="a-A5"></a>无失坏故不堕生死诸趣轮回。<a id="a-A6"></a>”</p>
  <p id="aA7">具寿善现白佛言：<a id="a-A8"></a>“世尊，<a id="a-A9"></a>佛证无上正等觉已，<a id="a-AA"></a>为得诸趣生死法不？<a id="a-AB"></a>”</p>
  <p id="aAC">“不也，<a id="a-AD"></a>善现。<a id="a-AE"></a>”</p>
  <p id="aAF">“世尊，<a id="a-AG"></a>佛证无上正等觉已，<a id="a-AH"></a>为得黑业、<a id="a-AI"></a>白业、<a id="a-AJ"></a>黑白业、<a id="a-AK"></a>非黑白业不？<a id="a-AL"></a>”</p>
  <p id="aAM">“不也，<a id="a-AN"></a>善现。<a id="a-AO"></a>”</p>
  <p id="aAP">时，<a id="a-AQ"></a>具寿善现复白佛言：<a id="a-AR"></a>“世尊，<a id="a-AS"></a>若佛不得诸趣生死及业差别，<a id="a-AT"></a>云何施设此是地狱，<a id="a-AU"></a>此是傍生，<a id="a-AV"></a>此是鬼界，<a id="a-AW"></a>此是天，<a id="a-AX"></a>此是人，<a id="a-AY"></a>此是种性，<a id="a-AZ"></a>此是第八，<a id="a-Aa"></a>此是预流，<a id="a-Ab"></a>此是一来，<a id="a-Ac"></a>此是不还，<a id="a-Ad"></a>此是阿罗汉，<a id="a-Ae"></a>此是独觉，<a id="a-Af"></a>此是菩萨摩诃萨，<a id="a-Ag"></a>此是如来、<a id="a-Ah"></a>应、<a id="a-Ai"></a>正等觉？<a id="a-Aj"></a>”</p>
  <p id="aAk">佛告善现：<a id="a-Al"></a>“诸有情类自知诸法自相空不？<a id="a-Am"></a>”</p>
  <p id="aAn">善现答言：<a id="a-Ao"></a>“不也，<a id="a-Ap"></a>世尊。<a id="a-Aq"></a>不也，<a id="a-Ar"></a>善逝。<a id="a-As"></a>”</p>
  <p id="aAt">佛言：<a id="a-Au"></a>“善现，<a id="a-Av"></a>若诸有情自知诸法自相空者，<a id="a-Aw"></a>则不应说菩萨摩诃萨求证无上正等菩提，<a id="a-Ax"></a>方便善巧施设至教，<a id="a-Ay"></a>拔诸有情恶趣生死。<a id="a-Az"></a>善现，<a id="a-B0"></a>以诸有情不知诸法自相空故，<a id="a-B1"></a>流转诸趣受无量苦，<a id="a-B2"></a>是故诸菩萨摩诃萨从诸佛所闻一切法自相空已，<a id="a-B3"></a>求证无上正等菩提，<a id="a-B4"></a>方便善巧施设至教，<a id="a-B5"></a>拔诸有情恶趣生死。</p>
  <p id="aB6">“善现，<a id="a-B7"></a>诸菩萨摩诃萨常作是念：<a id="a-B8"></a>‘非一切法实有自相，<a id="a-B9"></a>如诸愚夫异生所执。<a id="a-BA"></a>然彼分别颠倒力故，<a id="a-BB"></a>非实有中起实有想，<a id="a-BC"></a>谓无我中而起我想，<a id="a-BD"></a>于无有情、<a id="a-BE"></a>命者、<a id="a-BF"></a>生者、<a id="a-BG"></a>养者、<a id="a-BH"></a>士夫、<a id="a-BI"></a>补特伽罗、<a id="a-BJ"></a>意生、<a id="a-BK"></a>儒童、<a id="a-BL"></a>作者、<a id="a-BM"></a>受者、<a id="a-BN"></a>知者、<a id="a-BO"></a>见者中而起有情乃至见者想；<a id="a-BP"></a>于无色中而起色想，<a id="a-BQ"></a>于无受、<a id="a-BR"></a>想、<a id="a-BS"></a>行、<a id="a-BT"></a>识中而起受、<a id="a-BU"></a>想、<a id="a-BV"></a>行、<a id="a-BW"></a>识想；<a id="a-BX"></a>于无眼处中而起眼处想，<a id="a-BY"></a>于无耳、<a id="a-BZ"></a>鼻、<a id="a-Ba"></a>舌、<a id="a-Bb"></a>身、<a id="a-Bc"></a>意处中而起耳、<a id="a-Bd"></a>鼻、<a id="a-Be"></a>舌、<a id="a-Bf"></a>身、<a id="a-Bg"></a>意处想；<a id="a-Bh"></a>于无色处中而起色处想，<a id="a-Bi"></a>于无声、<a id="a-Bj"></a>香、<a id="a-Bk"></a>味、<a id="a-Bl"></a>触、<a id="a-Bm"></a>法处中而起声、<a id="a-Bn"></a>香、<a id="a-Bo"></a>味、<a id="a-Bp"></a>触、<a id="a-Bq"></a>法处想；<a id="a-Br"></a>于无眼界中而起眼界想，<a id="a-Bs"></a>于无耳、<a id="a-Bt"></a>鼻、<a id="a-Bu"></a>舌、<a id="a-Bv"></a>身、<a id="a-Bw"></a>意界中而起耳、<a id="a-Bx"></a>鼻、<a id="a-By"></a>舌、<a id="a-Bz"></a>身、<a id="a-C0"></a>意界想；<a id="a-C1"></a>于无色界中而起色界想，<a id="a-C2"></a>于无声、<a id="a-C3"></a>香、<a id="a-C4"></a>味、<a id="a-C5"></a>触、<a id="a-C6"></a>法界中而起声、<a id="a-C7"></a>香、<a id="a-C8"></a>味、<a id="a-C9"></a>触、<a id="a-CA"></a>法界想；<a id="a-CB"></a>于无眼识界中而起眼识界想，<a id="a-CC"></a>于无耳、<a id="a-CD"></a>鼻、<a id="a-CE"></a>舌、<a id="a-CF"></a>身、<a id="a-CG"></a>意识界中而起耳、<a id="a-CH"></a>鼻、<a id="a-CI"></a>舌、<a id="a-CJ"></a>身、<a id="a-CK"></a>意识界想；<a id="a-CL"></a>于无眼触中而起眼触想，<a id="a-CM"></a>于无耳、<a id="a-CN"></a>鼻、<a id="a-CO"></a>舌、<a id="a-CP"></a>身、<a id="a-CQ"></a>意触中而起耳、<a id="a-CR"></a>鼻、<a id="a-CS"></a>舌、<a id="a-CT"></a>身、<a id="a-CU"></a>意触想；<a id="a-CV"></a>于无眼触为缘所生诸受中而起眼触为缘所生诸受想；<a id="a-CW"></a>于无耳、<a id="a-CX"></a>鼻、<a id="a-CY"></a>舌、<a id="a-CZ"></a>身、<a id="a-Ca"></a>意触为缘所生诸受中而起耳、<a id="a-Cb"></a>鼻、<a id="a-Cc"></a>舌、<a id="a-Cd"></a>身、<a id="a-Ce"></a>意触为缘所生诸受想；<a id="a-Cf"></a>于无地界中而起地界想，<a id="a-Cg"></a>于无水、<a id="a-Ch"></a>火、<a id="a-Ci"></a>风、<a id="a-Cj"></a>空、<a id="a-Ck"></a>识界中而起水、<a id="a-Cl"></a>火、<a id="a-Cm"></a>风、<a id="a-Cn"></a>空、<a id="a-Co"></a>识界想；<a id="a-Cp"></a>于无因缘中而起因缘想，<a id="a-Cq"></a>于无等无间缘、<a id="a-Cr"></a>所缘缘、<a id="a-Cs"></a>增上缘中而起等无间缘、<a id="a-Ct"></a>所缘缘、<a id="a-Cu"></a>增上缘想；<a id="a-Cv"></a>于无从缘所生诸法中而起从缘所生诸法想；<a id="a-Cw"></a>于无无明中而起无明想，<a id="a-Cx"></a>于无行、<a id="a-Cy"></a>识、<a id="a-Cz"></a>名色、<a id="a-D0"></a>六处、<a id="a-D1"></a>触、<a id="a-D2"></a>受、<a id="a-D3"></a>爱、<a id="a-D4"></a>取、<a id="a-D5"></a>有、<a id="a-D6"></a>生、<a id="a-D7"></a>老死愁叹苦忧恼中而起行乃至老死愁叹苦忧恼想；<a id="a-D8"></a>于无世间法中而起世间法想，<a id="a-D9"></a>于无出世间法中而起出世间法想；<a id="a-DA"></a>于无有漏法中而起有漏法想，<a id="a-DB"></a>于无无漏法中而起无漏法想；<a id="a-DC"></a>于无有为法中而起有为法想，<a id="a-DD"></a>于无无为法中而起无为法想。<a id="a-DE"></a>如是分别颠倒力故，<a id="a-DF"></a>非实有中起实有想，<a id="a-DG"></a>虚妄执著倒乱其心，<a id="a-DH"></a>造身、<a id="a-DI"></a>语、<a id="a-DJ"></a>意诸善恶业，<a id="a-DK"></a>不能解脱恶趣生死。<a id="a-DL"></a>我当拔济令得解脱。<a id="a-DM"></a>’</p>
  <p id="aDN">“善现，<a id="a-DO"></a>诸菩萨摩诃萨作是念已修行般若波罗蜜多，<a id="a-DP"></a>以诸善法摄在般若波罗蜜多，<a id="a-DQ"></a>无倒修行诸菩萨行，<a id="a-DR"></a>渐次圆满菩提资粮；<a id="a-DS"></a>菩提资粮得圆满已，<a id="a-DT"></a>证得无上正等菩提。<a id="a-DU"></a>得菩提已，<a id="a-DV"></a>为诸有情宣说开示分别建立四圣谛义，<a id="a-DW"></a>谓是苦圣谛，<a id="a-DX"></a>是苦集圣谛，<a id="a-DY"></a>是苦灭圣谛，<a id="a-DZ"></a>是趣苦灭道圣谛。<a id="a-Da"></a>复以一切菩提分法，<a id="a-Db"></a>摄在如是四圣谛中；<a id="a-Dc"></a>复依一切菩提分法，<a id="a-Dd"></a>施设安立佛、<a id="a-De"></a>法、<a id="a-Df"></a>僧宝。<a id="a-Dg"></a>由此三宝出现世间，<a id="a-Dh"></a>诸有情类解脱生死。<a id="a-Di"></a>若诸有情不能归信佛、<a id="a-Dj"></a>法、<a id="a-Dk"></a>僧宝而造诸业，<a id="a-Dl"></a>轮回诸趣受苦无穷。<a id="a-Dm"></a>”</p>
  <p id="aDn">尔时，<a id="a-Do"></a>具寿善现白佛言：<a id="a-Dp"></a>“世尊，<a id="a-Dq"></a>为由苦谛得般涅槃？<a id="a-Dr"></a>为由苦智得般涅槃？<a id="a-Ds"></a>为由集谛得般涅槃？<a id="a-Dt"></a>为由集智得般涅槃？<a id="a-Du"></a>为由灭谛得般涅槃？<a id="a-Dv"></a>为由灭智得般涅槃？<a id="a-Dw"></a>为由道谛得般涅槃？<a id="a-Dx"></a>为由道智得般涅槃？<a id="a-Dy"></a>”</p>
  <p id="aDz">佛告善现：<a id="a-E0"></a>“非由苦谛得般涅槃，<a id="a-E1"></a>非由苦智得般涅槃，<a id="a-E2"></a>非由集谛得般涅槃，<a id="a-E3"></a>非由集智得般涅槃，<a id="a-E4"></a>非由灭谛得般涅槃，<a id="a-E5"></a>非由灭智得般涅槃，<a id="a-E6"></a>非由道谛得般涅槃，<a id="a-E7"></a>非由道智得般涅槃。<a id="a-E8"></a>善现，<a id="a-E9"></a>我说四圣谛平等性即是涅槃。<a id="a-EA"></a>如是涅槃，<a id="a-EB"></a>不由苦、<a id="a-EC"></a>集、<a id="a-ED"></a>灭、<a id="a-EE"></a>道谛得，<a id="a-EF"></a>亦不由苦、<a id="a-EG"></a>集、<a id="a-EH"></a>灭、<a id="a-EI"></a>道智得，<a id="a-EJ"></a>但由般若波罗蜜多证平等性名得涅槃。<a id="a-EK"></a>”</p>
  <p id="aEL">具寿善现复白佛言：<a id="a-EM"></a>“世尊，<a id="a-EN"></a>何等名为四圣谛平等性？<a id="a-EO"></a>”</p>
  <p id="aEP">佛告善现：<a id="a-EQ"></a>“若于是处，<a id="a-ER"></a>无苦、<a id="a-ES"></a>无苦智，<a id="a-ET"></a>无集、<a id="a-EU"></a>无集智，<a id="a-EV"></a>无灭、<a id="a-EW"></a>无灭智，<a id="a-EX"></a>无道、<a id="a-EY"></a>无道智，<a id="a-EZ"></a>此即名为四圣谛平等性，<a id="a-Ea"></a>此平等性即四圣谛。<a id="a-Eb"></a>所有真如、<a id="a-Ec"></a>法界、<a id="a-Ed"></a>法性、<a id="a-Ee"></a>不虚妄性、<a id="a-Ef"></a>不变异性、<a id="a-Eg"></a>法定、<a id="a-Eh"></a>法住、<a id="a-Ei"></a>平等性、<a id="a-Ej"></a>离生性、<a id="a-Ek"></a>实际、<a id="a-El"></a>虚空界、<a id="a-Em"></a>不思议界，<a id="a-En"></a>如来出世、<a id="a-Eo"></a>若不出世，<a id="a-Ep"></a>性相常住，<a id="a-Eq"></a>无失坏、<a id="a-Er"></a>无变易，<a id="a-Es"></a>如是名为四圣谛平等性。<a id="a-Et"></a>诸菩萨摩诃萨修行般若波罗蜜多时，<a id="a-Eu"></a>为欲随觉此四圣谛平等性故修行般若波罗蜜多。<a id="a-Ev"></a>若能随觉此四圣谛平等性时，<a id="a-Ew"></a>名真随觉一切圣谛。<a id="a-Ex"></a>”</p>
  <p id="aEy">时，<a id="a-Ez"></a>具寿善现白佛言：<a id="a-F0"></a>“世尊，<a id="a-F1"></a>云何菩萨摩诃萨为欲随觉此四圣谛平等性故，<a id="a-F2"></a>修行般若波罗蜜多？<a id="a-F3"></a>若能随觉此四圣谛平等性时，<a id="a-F4"></a>即能随觉一切圣谛；<a id="a-F5"></a>既能随觉一切圣谛，<a id="a-F6"></a>即能如实修菩萨行；<a id="a-F7"></a>既能如实修菩萨行，<a id="a-F8"></a>不堕声闻及独觉地，<a id="a-F9"></a>趣入菩萨正性离生？<a id="a-FA"></a>”</p>
  <p id="aFB">佛告善现：<a id="a-FC"></a>“诸菩萨摩诃萨修行般若波罗蜜多时，<a id="a-FD"></a>无有少法不如实见；<a id="a-FE"></a>于一切法如实见时，<a id="a-FF"></a>于一切法都无所得；<a id="a-FG"></a>于一切法无所得时，<a id="a-FH"></a>则如实见一切法空，<a id="a-FI"></a>谓如实见四谛所摄及所不摄诸法皆空。<a id="a-FJ"></a>如是见时，<a id="a-FK"></a>能入菩萨正性离生；<a id="a-FL"></a>由能入菩萨正性离生故，<a id="a-FM"></a>即住菩萨种性地中；<a id="a-FN"></a>既住菩萨种性地中，<a id="a-FO"></a>即能决定不从顶堕。<a id="a-FP"></a>若从顶堕，<a id="a-FQ"></a>应堕声闻或独觉地。</p>
  <p id="aFR">“善现，<a id="a-FS"></a>是菩萨摩诃萨安住菩萨种性地中，<a id="a-FT"></a>能起四静虑及起四无量、<a id="a-FU"></a>四无色定。<a id="a-FV"></a>是菩萨摩诃萨安住如是奢摩他地，<a id="a-FW"></a>能决择一切法及随觉四圣谛。<a id="a-FX"></a>是菩萨摩诃萨虽遍知苦而能不起缘执苦心，<a id="a-FY"></a>虽永断集而能不起缘执集心，<a id="a-FZ"></a>虽证于灭而能不起缘执灭心，<a id="a-Fa"></a>虽修于道而能不起缘执道心，<a id="a-Fb"></a>但起随顺趣向临入无上正等菩提之心，<a id="a-Fc"></a>于一切法观察实相。<a id="a-Fd"></a>”</p>
  <p id="aFe">具寿善现白佛言：<a id="a-Ff"></a>“世尊，<a id="a-Fg"></a>云何是菩萨摩诃萨于一切法观察实相？<a id="a-Fh"></a>”</p>
  <p id="aFi">佛言：<a id="a-Fj"></a>“善现，<a id="a-Fk"></a>是菩萨摩诃萨于一切法皆观为空。<a id="a-Fl"></a>”</p>
  <p id="aFm">“世尊，<a id="a-Fn"></a>是菩萨摩诃萨于一切法观何等空？<a id="a-Fo"></a>”</p>
  <p id="aFp">“善现，<a id="a-Fq"></a>是菩萨摩诃萨于一切法观自相空。<a id="a-Fr"></a>善现，<a id="a-Fs"></a>是菩萨摩诃萨用如是相毗钵舍那，<a id="a-Ft"></a>如实观见诸法皆空，<a id="a-Fu"></a>都不见有诸法自性可住彼性证得无上正等菩提。<a id="a-Fv"></a>何以故？<a id="a-Fw"></a>善现，<a id="a-Fx"></a>诸佛无上正等菩提及一切法，<a id="a-Fy"></a>皆以无性而为自性。<a id="a-Fz"></a>如是无性，<a id="a-G0"></a>非诸佛所作，<a id="a-G1"></a>非独觉所作，<a id="a-G2"></a>非菩萨所作，<a id="a-G3"></a>非诸声闻向果所作。<a id="a-G4"></a>但为有情于一切法不知不见如实皆空，<a id="a-G5"></a>由此因缘，<a id="a-G6"></a>诸菩萨摩诃萨修行般若波罗蜜多，<a id="a-G7"></a>方便善巧为诸有情如实宣说，<a id="a-G8"></a>令离执著脱生死苦。<a id="a-G9"></a>”</p>
  <p id="aGA">尔时，<a id="a-GB"></a>具寿善现白佛言：<a id="a-GC"></a>“世尊，<a id="a-GD"></a>若一切法皆以无性而为自性，<a id="a-GE"></a>如是无性，<a id="a-GF"></a>非诸佛所作，<a id="a-GG"></a>非独觉所作，<a id="a-GH"></a>非菩萨所作，<a id="a-GI"></a>非阿罗汉所作，<a id="a-GJ"></a>非不还所作，<a id="a-GK"></a>非一来所作，<a id="a-GL"></a>非预流所作，<a id="a-GM"></a>亦非如是诸向所作者，<a id="a-GN"></a>云何施设有诸法异，<a id="a-GO"></a>谓此是地狱，<a id="a-GP"></a>此是傍生，<a id="a-GQ"></a>此是鬼界，<a id="a-GR"></a>此是人；<a id="a-GS"></a>此是四大王众天，<a id="a-GT"></a>此是三十三天，<a id="a-GU"></a>此是夜摩天，<a id="a-GV"></a>此是睹史多天，<a id="a-GW"></a>此是乐变化天，<a id="a-GX"></a>此是他化自在天；<a id="a-GY"></a>此是梵众天，<a id="a-GZ"></a>此是梵辅天，<a id="a-Ga"></a>此是梵会天，<a id="a-Gb"></a>此是大梵天；<a id="a-Gc"></a>此是光天，<a id="a-Gd"></a>此是少光天，<a id="a-Ge"></a>此是无量光天，<a id="a-Gf"></a>此是极光净天；<a id="a-Gg"></a>此是净天，<a id="a-Gh"></a>此是少净天，<a id="a-Gi"></a>此是无量净天，<a id="a-Gj"></a>此是遍净天；<a id="a-Gk"></a>此是广天，<a id="a-Gl"></a>此是少广天，<a id="a-Gm"></a>此是无量广天，<a id="a-Gn"></a>此是广果天，<a id="a-Go"></a>此是无想天；<a id="a-Gp"></a>此是无烦天，<a id="a-Gq"></a>此是无热天，<a id="a-Gr"></a>此是善现天，<a id="a-Gs"></a>此是善见天，<a id="a-Gt"></a>此是色究竟天；<a id="a-Gu"></a>此是空无边处天，<a id="a-Gv"></a>此是识无边处天，<a id="a-Gw"></a>此是无所有处天，<a id="a-Gx"></a>此是非想非非想处天；<a id="a-Gy"></a>此是预流，<a id="a-Gz"></a>此是一来，<a id="a-H0"></a>此是不还，<a id="a-H1"></a>此是阿罗汉，<a id="a-H2"></a>此是独觉，<a id="a-H3"></a>此是菩萨摩诃萨，<a id="a-H4"></a>此是如来、<a id="a-H5"></a>应、<a id="a-H6"></a>正等觉？</p>
  <p id="aH7">“由此业故施设地狱，<a id="a-H8"></a>由此业故施设傍生，<a id="a-H9"></a>由此业故施设鬼界，<a id="a-HA"></a>由此业故施设人；<a id="a-HB"></a>由此业故施设四大王众天，<a id="a-HC"></a>由此业故施设三十三天，<a id="a-HD"></a>由此业故施设夜摩天，<a id="a-HE"></a>由此业故施设睹史多天，<a id="a-HF"></a>由此业故施设乐变化天，<a id="a-HG"></a>由此业故施设他化自在天；<a id="a-HH"></a>由此业故施设梵众天，<a id="a-HI"></a>由此业故施设梵辅天，<a id="a-HJ"></a>由此业故施设梵会天，<a id="a-HK"></a>由此业故施设大梵天；<a id="a-HL"></a>由此业故施设光天，<a id="a-HM"></a>由此业故施设少光天，<a id="a-HN"></a>由此业故施设无量光天，<a id="a-HO"></a>由此业故施设极光净天；<a id="a-HP"></a>由此业故施设净天，<a id="a-HQ"></a>由此业故施设少净天，<a id="a-HR"></a>由此业故施设无量净天，<a id="a-HS"></a>由此业故施设遍净天；<a id="a-HT"></a>由此业故施设广天，<a id="a-HU"></a>由此业故施设少广天，<a id="a-HV"></a>由此业故施设无量广天，<a id="a-HW"></a>由此业故施设广果天，<a id="a-HX"></a>由此业故施设无想天；<a id="a-HY"></a>由此业故施设无烦天，<a id="a-HZ"></a>由此业故施设无热天，<a id="a-Ha"></a>由此业故施设善现天，<a id="a-Hb"></a>由此业故施设善见天，<a id="a-Hc"></a>由此业故施设色究竟天；<a id="a-Hd"></a>由此业故施设空无边处天，<a id="a-He"></a>由此业故施设识无边处天，<a id="a-Hf"></a>由此业故施设无所有处天，<a id="a-Hg"></a>由此业故施设非想非非想处天；<a id="a-Hh"></a>由此业故施设预流，<a id="a-Hi"></a>由此业故施设一来，<a id="a-Hj"></a>由此业故施设不还，<a id="a-Hk"></a>由此业故施设阿罗汉，<a id="a-Hl"></a>由此业故施设独觉，<a id="a-Hm"></a>由此业故施设菩萨摩诃萨，<a id="a-Hn"></a>由此业故施设如来、<a id="a-Ho"></a>应、<a id="a-Hp"></a>正等觉？</p>
  <p id="aHq">“世尊，<a id="a-Hr"></a>无性之法必无作用，<a id="a-Hs"></a>云何可说：<a id="a-Ht"></a>由如是法生于地狱，<a id="a-Hu"></a>由如是法生于傍生，<a id="a-Hv"></a>由如是法生于鬼界，<a id="a-Hw"></a>由如是法生于人中；<a id="a-Hx"></a>由如是法生四大王众天，<a id="a-Hy"></a>由如是法生三十三天，<a id="a-Hz"></a>由如是法生夜摩天，<a id="a-I0"></a>由如是法生睹史多天，<a id="a-I1"></a>由如是法生乐变化天，<a id="a-I2"></a>由如是法生他化自在天；<a id="a-I3"></a>由如是法生梵众天，<a id="a-I4"></a>由如是法生梵辅天，<a id="a-I5"></a>由如是法生梵会天，<a id="a-I6"></a>由如是法生大梵天；<a id="a-I7"></a>由如是法生光天，<a id="a-I8"></a>由如是法生少光天，<a id="a-I9"></a>由如是法生无量光天，<a id="a-IA"></a>由如是法生极光净天；<a id="a-IB"></a>由如是法生净天，<a id="a-IC"></a>由如是法生少净天，<a id="a-ID"></a>由如是法生无量净天，<a id="a-IE"></a>由如是法生遍净天；<a id="a-IF"></a>由如是法生广天，<a id="a-IG"></a>由如是法生少广天，<a id="a-IH"></a>由如是法生无量广天，<a id="a-II"></a>由如是法生广果天，<a id="a-IJ"></a>由如是法生无想天；<a id="a-IK"></a>由如是法生无烦天，<a id="a-IL"></a>由如是法生无热天，<a id="a-IM"></a>由如是法生善现天，<a id="a-IN"></a>由如是法生善见天，<a id="a-IO"></a>由如是法生色究竟天；<a id="a-IP"></a>由如是法生空无边处天，<a id="a-IQ"></a>由如是法生识无边处天，<a id="a-IR"></a>由如是法生无所有处天，<a id="a-IS"></a>由如是法生非想非非想处天；<a id="a-IT"></a>由如是法得预流果，<a id="a-IU"></a>由如是法得一来果，<a id="a-IV"></a>由如是法得不还果，<a id="a-IW"></a>由如是法得阿罗汉果，<a id="a-IX"></a>由如是法得独觉菩提，<a id="a-IY"></a>由如是法得入菩萨摩诃萨位行菩萨道，<a id="a-IZ"></a>由如是法得成如来、<a id="a-Ia"></a>应、<a id="a-Ib"></a>正等觉，<a id="a-Ic"></a>令诸有情解脱生死？<a id="a-Id"></a>”</p>
  <p id="aIe">佛告善现：<a id="a-If"></a>“如是，<a id="a-Ig"></a>如是，<a id="a-Ih"></a>如汝所说，<a id="a-Ii"></a>无性法中不可施设有诸法异，<a id="a-Ij"></a>无业、<a id="a-Ik"></a>无果亦无作用。</p>
  <p id="aIl">“善现，<a id="a-Im"></a>愚夫异生不知圣法毗奈耶故，<a id="a-In"></a>不了诸法皆以无性而为自性，<a id="a-Io"></a>愚痴颠倒发起种种身、<a id="a-Ip"></a>语、<a id="a-Iq"></a>意业，<a id="a-Ir"></a>随业差别受种种身。<a id="a-Is"></a>依如是身品类差别，<a id="a-It"></a>假施设有地狱、<a id="a-Iu"></a>傍生、<a id="a-Iv"></a>鬼界及人，<a id="a-Iw"></a>假施设有四大王众天、<a id="a-Ix"></a>三十三天、<a id="a-Iy"></a>夜摩天、<a id="a-Iz"></a>睹史多天、<a id="a-J0"></a>乐变化天、<a id="a-J1"></a>他化自在天，<a id="a-J2"></a>假施设有梵众天——梵辅天、<a id="a-J3"></a>梵会天、<a id="a-J4"></a>大梵天，<a id="a-J5"></a>假施设有光天——少光天、<a id="a-J6"></a>无量光天、<a id="a-J7"></a>极光净天，<a id="a-J8"></a>假施设有净天——少净天、<a id="a-J9"></a>无量净天、<a id="a-JA"></a>遍净天，<a id="a-JB"></a>假施设有广天——少广天、<a id="a-JC"></a>无量广天、<a id="a-JD"></a>广果天及无想天，<a id="a-JE"></a>假施设有无烦天、<a id="a-JF"></a>无热天、<a id="a-JG"></a>善现天、<a id="a-JH"></a>善见天、<a id="a-JI"></a>色究竟天，<a id="a-JJ"></a>假施设有空无边处天、<a id="a-JK"></a>识无边处天、<a id="a-JL"></a>无所有处天、<a id="a-JM"></a>非想非非想处天。</p>
  <p id="aJN">“善现，<a id="a-JO"></a>为欲拔济愚夫异生愚痴颠倒受生死苦，<a id="a-JP"></a>施设圣法及毗奈耶分位差别，<a id="a-JQ"></a>依此分位，<a id="a-JR"></a>施设预流、<a id="a-JS"></a>一来、<a id="a-JT"></a>不还、<a id="a-JU"></a>阿罗汉、<a id="a-JV"></a>独觉、<a id="a-JW"></a>菩萨摩诃萨及诸如来、<a id="a-JX"></a>应、<a id="a-JY"></a>正等觉。<a id="a-JZ"></a>然一切法皆以无性而为自性，<a id="a-Ja"></a>无性法中实无异法，<a id="a-Jb"></a>无业、<a id="a-Jc"></a>无果亦无作用，<a id="a-Jd"></a>无性之法常无性故。</p>
  <p id="aJe">“复次，<a id="a-Jf"></a>善现，<a id="a-Jg"></a>如汝所言‘无性之法必无作用，<a id="a-Jh"></a>云何可说由如是法得预流、<a id="a-Ji"></a>一来、<a id="a-Jj"></a>不还、<a id="a-Jk"></a>阿罗汉果、<a id="a-Jl"></a>独觉菩提，<a id="a-Jm"></a>得入菩萨摩诃萨位行菩萨道，<a id="a-Jn"></a>得成如来、<a id="a-Jo"></a>应、<a id="a-Jp"></a>正等觉，<a id="a-Jq"></a>令诸有情解脱生死？<a id="a-Jr"></a>’者，<a id="a-Js"></a>善现，<a id="a-Jt"></a>于汝意云何？<a id="a-Ju"></a>诸所修道是无性不？<a id="a-Jv"></a>预流、<a id="a-Jw"></a>一来、<a id="a-Jx"></a>不还、<a id="a-Jy"></a>阿罗汉果是无性不？<a id="a-Jz"></a>独觉菩提是无性不？<a id="a-K0"></a>一切菩萨摩诃萨道是无性不？<a id="a-K1"></a>诸佛无上正等菩提是无性不？<a id="a-K2"></a>”</p>
  <p id="aK3">善现答言：<a id="a-K4"></a>“世尊，<a id="a-K5"></a>诸所修道皆是无性，<a id="a-K6"></a>预流、<a id="a-K7"></a>一来、<a id="a-K8"></a>不还、<a id="a-K9"></a>阿罗汉果亦是无性，<a id="a-KA"></a>独觉菩提亦是无性，<a id="a-KB"></a>一切菩萨摩诃萨道亦是无性，<a id="a-KC"></a>诸佛无上正等菩提亦是无性。<a id="a-KD"></a>”</p>
  <p id="aKE">佛言：<a id="a-KF"></a>“善现，<a id="a-KG"></a>于汝意云何？<a id="a-KH"></a>无性之法能得无性法不？<a id="a-KI"></a>”</p>
  <p id="aKJ">善现答言：<a id="a-KK"></a>“不也，<a id="a-KL"></a>世尊。<a id="a-KM"></a>不也，<a id="a-KN"></a>善逝。<a id="a-KO"></a>”</p>
  <p id="aKP">佛言：<a id="a-KQ"></a>“善现，<a id="a-KR"></a>无性及道，<a id="a-KS"></a>是一切法皆非相应非不相应，<a id="a-KT"></a>无色、<a id="a-KU"></a>无见、<a id="a-KV"></a>无对、<a id="a-KW"></a>一相，<a id="a-KX"></a>所谓无相。<a id="a-KY"></a>愚夫异生愚痴颠倒，<a id="a-KZ"></a>于无相法虚妄分别，<a id="a-Ka"></a>起有法想执著五蕴，<a id="a-Kb"></a>于无常中起于常想，<a id="a-Kc"></a>于诸苦中起于乐想，<a id="a-Kd"></a>于无我中起于我想，<a id="a-Ke"></a>于不净中起于净想，<a id="a-Kf"></a>于无性中执著有性。<a id="a-Kg"></a>由此因缘，<a id="a-Kh"></a>诸菩萨摩诃萨修行般若波罗蜜多，<a id="a-Ki"></a>成就殊胜方便善巧，<a id="a-Kj"></a>拔济如是诸有情类，<a id="a-Kk"></a>令离颠倒虚妄执著，<a id="a-Kl"></a>方便安置无相法中，<a id="a-Km"></a>令勤修学解脱生死，<a id="a-Kn"></a>证得毕竟常乐涅槃。<a id="a-Ko"></a>”</p>
  <p id="aKp">具寿善现白佛言：<a id="a-Kq"></a>“世尊，<a id="a-Kr"></a>颇有事是真实非虚妄，<a id="a-Ks"></a>愚夫异生于中执著造作诸业，<a id="a-Kt"></a>由此因缘轮回诸趣，<a id="a-Ku"></a>不能解脱生死苦不？<a id="a-Kv"></a>”</p>
  <p id="aKw">佛告善现：<a id="a-Kx"></a>“无事下至如毛端量是真实非虚妄！<a id="a-Ky"></a>愚夫异生于中执著造作诸业，<a id="a-Kz"></a>由此因缘轮回诸趣，<a id="a-L0"></a>不能解脱生死众苦，<a id="a-L1"></a>唯有颠倒虚妄执著。</p>
  <p id="aL2">“善现，<a id="a-L3"></a>吾今为汝广说譬喻，<a id="a-L4"></a>重显斯义令其易了。<a id="a-L5"></a>诸有智者由譬喻故，<a id="a-L6"></a>于所说义而生正解。<a id="a-L7"></a>善现，<a id="a-L8"></a>于汝意云何？<a id="a-L9"></a>梦中见人受五欲乐，<a id="a-LA"></a>梦中颇有少分实事，<a id="a-LB"></a>可令彼人受欲乐不？<a id="a-LC"></a>”</p>
  <p id="aLD">善现答言：<a id="a-LE"></a>“不也，<a id="a-LF"></a>世尊。<a id="a-LG"></a>不也，<a id="a-LH"></a>善逝。<a id="a-LI"></a>梦所见人尚非实有，<a id="a-LJ"></a>况有实事可令彼人受五欲乐？<a id="a-LK"></a>”</p>
  <p id="aLL">佛告善现：<a id="a-LM"></a>“于汝意云何？<a id="a-LN"></a>颇有诸法，<a id="a-LO"></a>若世间若出世间、<a id="a-LP"></a>若有漏若无漏、<a id="a-LQ"></a>若有为若无为，<a id="a-LR"></a>非如梦中所见事不？<a id="a-LS"></a>”</p>
  <p id="aLT">善现答言：<a id="a-LU"></a>“不也，<a id="a-LV"></a>世尊。<a id="a-LW"></a>不也，<a id="a-LX"></a>善逝。<a id="a-LY"></a>定无有法，<a id="a-LZ"></a>若世间若出世间、<a id="a-La"></a>若有漏若无漏、<a id="a-Lb"></a>若有为若无为，<a id="a-Lc"></a>非如梦中所见事者。<a id="a-Ld"></a>”</p>
  <p id="aLe">佛告善现：<a id="a-Lf"></a>“于汝意云何？<a id="a-Lg"></a>梦中颇有真实诸趣于中往来生死事不？<a id="a-Lh"></a>”</p>
  <p id="aLi">善现答言：<a id="a-Lj"></a>“不也，<a id="a-Lk"></a>世尊。<a id="a-Ll"></a>不也，<a id="a-Lm"></a>善逝。<a id="a-Ln"></a>”</p>
  <p id="aLo">佛告善现：<a id="a-Lp"></a>“于汝意云何？<a id="a-Lq"></a>梦中颇有真实修道，<a id="a-Lr"></a>依彼修道有离杂染得清净不？<a id="a-Ls"></a>”</p>
  <p id="aLt">善现答言：<a id="a-Lu"></a>“不也，<a id="a-Lv"></a>世尊。<a id="a-Lw"></a>不也，<a id="a-Lx"></a>善逝。<a id="a-Ly"></a>何以故？<a id="a-Lz"></a>世尊，<a id="a-M0"></a>梦中所见法都无实事，<a id="a-M1"></a>非能施设、<a id="a-M2"></a>非所施设，<a id="a-M3"></a>修道尚无，<a id="a-M4"></a>况依修道有离杂染及得清净？<a id="a-M5"></a>”</p>
 </body>
</html>