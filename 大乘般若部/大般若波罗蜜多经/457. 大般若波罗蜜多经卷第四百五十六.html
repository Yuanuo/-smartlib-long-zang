<!doctype html>
<html id="z3IBT297M" data-ver="1128">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百五十六</h1>
  <h2 id="a2">第二分同性品第六十二之二</h2>
  <p id="a3">“复次，<a id="a-4"></a>善现，<a id="a-5"></a>若菩萨摩诃萨如是修学甚深般若波罗蜜多方便善巧威德力故，<a id="a-6"></a>摄持一切波罗蜜多，<a id="a-7"></a>增长一切波罗蜜多，<a id="a-8"></a>导引一切波罗蜜多。<a id="a-9"></a>何以故？<a id="a-A"></a>善现，<a id="a-B"></a>甚深般若波罗蜜多中，<a id="a-C"></a>含藏一切波罗蜜多故。<a id="a-D"></a>善现，<a id="a-E"></a>譬如萨迦耶见遍能含藏六十二见，<a id="a-F"></a>甚深般若波罗蜜多亦复如是，<a id="a-G"></a>含藏一切波罗蜜多。<a id="a-H"></a>善现，<a id="a-I"></a>譬如一切死者，<a id="a-J"></a>命根灭故诸根随灭；<a id="a-K"></a>甚深般若波罗蜜多亦复如是，<a id="a-L"></a>布施等五波罗蜜多悉皆随彼，<a id="a-M"></a>若无般若波罗蜜多亦无一切波罗蜜多。<a id="a-N"></a>是故，<a id="a-O"></a>善现，<a id="a-P"></a>若菩萨摩诃萨欲至一切波罗蜜多究竟彼岸，<a id="a-Q"></a>应学如是甚深般若波罗蜜多。</p>
  <p id="aR">“复次，<a id="a-S"></a>善现，<a id="a-T"></a>若菩萨摩诃萨能学如是甚深般若波罗蜜多，<a id="a-U"></a>于诸有情最尊最胜。<a id="a-V"></a>何以故？<a id="a-W"></a>是菩萨摩诃萨已能修学最上处故。</p>
  <p id="aX">“复次，<a id="a-Y"></a>善现，<a id="a-Z"></a>于意云何？<a id="a-a"></a>于此三千大千世界诸有情类宁为多不？<a id="a-b"></a>”</p>
  <p id="ac">善现对曰：<a id="a-d"></a>“赡部洲中诸有情类尚多无数，<a id="a-e"></a>何况三千大千世界诸有情类宁不为多？<a id="a-f"></a>”</p>
  <p id="ag">佛告善现：<a id="a-h"></a>“如是，<a id="a-i"></a>如是，<a id="a-j"></a>如汝所说。<a id="a-k"></a>善现，<a id="a-l"></a>假使三千大千世界诸有情类，<a id="a-m"></a>非前非后皆得人身；<a id="a-n"></a>得人身已，<a id="a-o"></a>非前非后皆发无上正等觉心，<a id="a-p"></a>修诸菩萨摩诃萨行；<a id="a-q"></a>修行满已，<a id="a-r"></a>非前非后皆证无上正等菩提。<a id="a-s"></a>有菩萨摩诃萨尽其寿量，<a id="a-t"></a>能以种种上妙华鬘、<a id="a-u"></a>涂散等香、<a id="a-v"></a>衣服、<a id="a-w"></a>璎珞、<a id="a-x"></a>宝幢、<a id="a-y"></a>幡盖、<a id="a-z"></a>妓乐、<a id="a-10"></a>灯明、<a id="a-11"></a>房舍、<a id="a-12"></a>卧具、<a id="a-13"></a>饮食、<a id="a-14"></a>医药，<a id="a-15"></a>供养恭敬、<a id="a-16"></a>尊重赞叹此诸如来、<a id="a-17"></a>应、<a id="a-18"></a>正等觉。<a id="a-19"></a>于意云何？<a id="a-1A"></a>是菩萨摩诃萨，<a id="a-1B"></a>由此因缘得福多不？<a id="a-1C"></a>”</p>
  <p id="a1D">善现对曰：<a id="a-1E"></a>“甚多，<a id="a-1F"></a>世尊！<a id="a-1G"></a>”</p>
  <p id="a1H">佛告善现：<a id="a-1I"></a>“若菩萨摩诃萨能于如是甚深般若波罗蜜多，<a id="a-1J"></a>常乐听闻、<a id="a-1K"></a>受持读诵、<a id="a-1L"></a>究竟通利、<a id="a-1M"></a>如理思惟、<a id="a-1N"></a>依教修行、<a id="a-1O"></a>书写流布，<a id="a-1P"></a>所获福聚甚多于前无量倍数。<a id="a-1Q"></a>所以者何？<a id="a-1R"></a>甚深般若波罗蜜多具大义用，<a id="a-1S"></a>能令菩萨摩诃萨众疾得无上正等菩提。</p>
  <p id="a1T">“是故，<a id="a-1U"></a>善现，<a id="a-1V"></a>若菩萨摩诃萨欲居一切有情上首，<a id="a-1W"></a>欲普饶益一切有情，<a id="a-1X"></a>无救护者为作救护，<a id="a-1Y"></a>无归依者为作归依，<a id="a-1Z"></a>无所趣者为作所趣，<a id="a-1a"></a>无眼目者为作眼目，<a id="a-1b"></a>无光明者为作光明，<a id="a-1c"></a>失正路者示以正路，<a id="a-1d"></a>未涅槃者令得涅槃，<a id="a-1e"></a>当学如是甚深般若波罗蜜多。</p>
  <p id="a1f">“善现，<a id="a-1g"></a>若菩萨摩诃萨欲得无上正等菩提，<a id="a-1h"></a>欲行如来所行境界，<a id="a-1i"></a>欲游戏佛所游戏处，<a id="a-1j"></a>欲作如来大师子吼，<a id="a-1k"></a>欲击诸佛无上法鼓，<a id="a-1l"></a>欲扣诸佛无上法锺，<a id="a-1m"></a>欲吹诸佛无上法螺，<a id="a-1n"></a>欲升诸佛无上法座，<a id="a-1o"></a>欲宣诸佛无上法义，<a id="a-1p"></a>欲决一切有情疑网，<a id="a-1q"></a>欲入诸佛妙甘露界，<a id="a-1r"></a>欲受诸佛微妙法乐，<a id="a-1s"></a>欲证如来殊胜功德，<a id="a-1t"></a>当学如是甚深般若波罗蜜多。</p>
  <p id="a1u">“善现，<a id="a-1v"></a>若菩萨摩诃萨能学如是甚深般若波罗蜜多，<a id="a-1w"></a>无有一切功德善根而不能摄，<a id="a-1x"></a>无有一切功德善根而不能得。<a id="a-1y"></a>所以者何？<a id="a-1z"></a>甚深般若波罗蜜多，<a id="a-20"></a>是一切种功德善根所依处故。<a id="a-21"></a>”</p>
  <p id="a22">具寿善现白言：<a id="a-23"></a>“世尊，<a id="a-24"></a>诸菩萨摩诃萨能学如是甚深般若波罗蜜多，<a id="a-25"></a>岂于一切声闻、<a id="a-26"></a>独觉功德善根能摄、<a id="a-27"></a>能得？<a id="a-28"></a>”</p>
  <p id="a29">佛告善现：<a id="a-2A"></a>“是菩萨摩诃萨亦于一切声闻、<a id="a-2B"></a>独觉功德善根能摄、<a id="a-2C"></a>能得，<a id="a-2D"></a>然于其中无住无著。<a id="a-2E"></a>以胜智见正观察已，<a id="a-2F"></a>超过声闻及独觉地，<a id="a-2G"></a>趣入菩萨正性离生故，<a id="a-2H"></a>此菩萨摩诃萨众无有一切功德善根而不摄得。<a id="a-2I"></a>善现，<a id="a-2J"></a>若菩萨摩诃萨能学如是甚深般若波罗蜜多，<a id="a-2K"></a>则为邻近一切智智，<a id="a-2L"></a>速证无上正等菩提。</p>
  <p id="a2M">“善现，<a id="a-2N"></a>若菩萨摩诃萨能学如是甚深般若波罗蜜多，<a id="a-2O"></a>则为一切世间天、<a id="a-2P"></a>人、<a id="a-2Q"></a>阿素洛等真实福田，<a id="a-2R"></a>超诸世间沙门、<a id="a-2S"></a>梵志、<a id="a-2T"></a>声闻、<a id="a-2U"></a>独觉福田之上，<a id="a-2V"></a>疾能证得一切智智，<a id="a-2W"></a>随所生处不舍般若波罗蜜多，<a id="a-2X"></a>不离般若波罗蜜多，<a id="a-2Y"></a>常行般若波罗蜜多。</p>
  <p id="a2Z">“善现，<a id="a-2a"></a>若菩萨摩诃萨能如是学甚深般若波罗蜜多，<a id="a-2b"></a>当知已于一切智智得不退转，<a id="a-2c"></a>于一切法能正觉知，<a id="a-2d"></a>远离声闻及独觉地，<a id="a-2e"></a>邻近无上正等菩提。</p>
  <p id="a2f">“善现，<a id="a-2g"></a>若菩萨摩诃萨作如是念：<a id="a-2h"></a>‘此是般若波罗蜜多，<a id="a-2i"></a>此是修时，<a id="a-2j"></a>此是修处。<a id="a-2k"></a>我能修此甚深般若波罗蜜多。<a id="a-2l"></a>我由如是甚深般若波罗蜜多，<a id="a-2m"></a>弃舍如是所应舍法，<a id="a-2n"></a>定当证得一切智智！<a id="a-2o"></a>’是菩萨摩诃萨非行般若波罗蜜多，<a id="a-2p"></a>亦于般若波罗蜜多不能解了。<a id="a-2q"></a>何以故？<a id="a-2r"></a>甚深般若波罗蜜多不作是念：<a id="a-2s"></a>‘我是般若波罗蜜多，<a id="a-2t"></a>此是修时，<a id="a-2u"></a>此是修处，<a id="a-2v"></a>此是修者，<a id="a-2w"></a>此是般若波罗蜜多所远离法，<a id="a-2x"></a>此是般若波罗蜜多所照了法，<a id="a-2y"></a>此是般若波罗蜜多所证无上正等菩提。<a id="a-2z"></a>’若如是知，<a id="a-30"></a>是行般若波罗蜜多。</p>
  <p id="a31">“善现，<a id="a-32"></a>若菩萨摩诃萨作如是念：<a id="a-33"></a>‘此非般若波罗蜜多，<a id="a-34"></a>此非修时，<a id="a-35"></a>此非修处，<a id="a-36"></a>此非修者，<a id="a-37"></a>非由般若波罗蜜多远离一切所应舍法，<a id="a-38"></a>非由般若波罗蜜多定能证得一切智智。<a id="a-39"></a>所以者何？<a id="a-3A"></a>以一切法皆住真如、<a id="a-3B"></a>法界、<a id="a-3C"></a>法性、<a id="a-3D"></a>不虚妄性、<a id="a-3E"></a>不变异性、<a id="a-3F"></a>平等性、<a id="a-3G"></a>离生性、<a id="a-3H"></a>法定、<a id="a-3I"></a>法住、<a id="a-3J"></a>实际、<a id="a-3K"></a>虚空界、<a id="a-3L"></a>不思议界，<a id="a-3M"></a>此中一切皆无差别。<a id="a-3N"></a>’善现，<a id="a-3O"></a>若菩萨摩诃萨能如是行，<a id="a-3P"></a>是行般若波罗蜜多。<a id="a-3Q"></a>”</p>
  <p data-pb></p>
  <h2 id="a3R">第二分无分别品第六十三</h2>
  <p id="a3S">尔时，<a id="a-3T"></a>天帝释窃作是念：<a id="a-3U"></a>“若菩萨摩诃萨修行般若波罗蜜多乃至布施波罗蜜多，<a id="a-3V"></a>安住内空乃至无性自性空，<a id="a-3W"></a>安住真如乃至不思议界，<a id="a-3X"></a>安住苦、<a id="a-3Y"></a>集、<a id="a-3Z"></a>灭、<a id="a-3a"></a>道圣谛，<a id="a-3b"></a>修行四念住乃至八圣道支，<a id="a-3c"></a>修行四静虑、<a id="a-3d"></a>四无量、<a id="a-3e"></a>四无色定，<a id="a-3f"></a>修行八解脱乃至十遍处，<a id="a-3g"></a>修行空、<a id="a-3h"></a>无相、<a id="a-3i"></a>无愿解脱门，<a id="a-3j"></a>修行极喜地乃至法云地，<a id="a-3k"></a>修行一切陀罗尼门、<a id="a-3l"></a>三摩地门，<a id="a-3m"></a>修行五眼、<a id="a-3n"></a>六神通，<a id="a-3o"></a>修行如来十力乃至十八佛不共法，<a id="a-3p"></a>修行无忘失法、<a id="a-3q"></a>恒住舍性，<a id="a-3r"></a>修行一切智、<a id="a-3s"></a>道相智、<a id="a-3t"></a>一切相智，<a id="a-3u"></a>修行菩萨摩诃萨行，<a id="a-3v"></a>修行无上正等菩提，<a id="a-3w"></a>尚超一切有情之上，<a id="a-3x"></a>况得无上正等菩提！</p>
  <p id="a3y">“若诸有情闻说一切智智名字，<a id="a-3z"></a>心生信解，<a id="a-40"></a>尚为获得人中善利，<a id="a-41"></a>及得世间最胜寿命，<a id="a-42"></a>况发无上正等觉心，<a id="a-43"></a>或常听闻如是般若波罗蜜多甚深经典！<a id="a-44"></a>若诸有情能发无上正等觉心，<a id="a-45"></a>听闻般若波罗蜜多甚深经典，<a id="a-46"></a>诸余有情皆应愿乐，<a id="a-47"></a>所获功德，<a id="a-48"></a>世间天、<a id="a-49"></a>人、<a id="a-4A"></a>阿素洛等不能及故。<a id="a-4B"></a>”</p>
  <p id="a4C">时，<a id="a-4D"></a>天帝释作是念已，<a id="a-4E"></a>即取天上微妙香华，<a id="a-4F"></a>奉散如来、<a id="a-4G"></a>应、<a id="a-4H"></a>正等觉及诸菩萨摩诃萨众。<a id="a-4I"></a>既散华已，<a id="a-4J"></a>作是愿言：<a id="a-4K"></a>“若菩萨乘诸善男子、<a id="a-4L"></a>善女人等求趣无上正等菩提，<a id="a-4M"></a>以我所集功德善根，<a id="a-4N"></a>令彼所求无上佛法一切智智速得圆满；<a id="a-4O"></a>以我所集功德善根，<a id="a-4P"></a>令彼所求自然人法、<a id="a-4Q"></a>真无漏法速得圆满；<a id="a-4R"></a>以我所集功德善根，<a id="a-4S"></a>令彼一切所欲闻法皆速圆满；<a id="a-4T"></a>以我所集功德善根，<a id="a-4U"></a>若求声闻、<a id="a-4V"></a>独觉乘者，<a id="a-4W"></a>亦令所愿疾得满足。<a id="a-4X"></a>”</p>
  <p id="a4Y">作是愿已，<a id="a-4Z"></a>即白佛言：<a id="a-4a"></a>“世尊，<a id="a-4b"></a>若菩萨乘诸善男子、<a id="a-4c"></a>善女人等已发无上正等觉心，<a id="a-4d"></a>我终不生一念异意令其退转大菩提心，<a id="a-4e"></a>我亦不生一念异意令诸菩萨摩诃萨众厌离无上正等菩提，<a id="a-4f"></a>退住声闻、<a id="a-4g"></a>独觉等地。</p>
  <p id="a4h">“世尊，<a id="a-4i"></a>若菩萨摩诃萨已于无上正等菩提心生欲乐，<a id="a-4j"></a>我愿彼心倍复增进，<a id="a-4k"></a>疾证无上正等菩提。<a id="a-4l"></a>愿彼菩萨摩诃萨众，<a id="a-4m"></a>见生死中种种苦已，<a id="a-4n"></a>为欲利乐世间天、<a id="a-4o"></a>人、<a id="a-4p"></a>阿素洛等，<a id="a-4q"></a>发起种种坚固大愿：<a id="a-4r"></a>‘我既自度生死大海，<a id="a-4s"></a>亦当精勤度未度者。<a id="a-4t"></a>我既自解生死系缚，<a id="a-4u"></a>亦当精勤解未解者。<a id="a-4v"></a>我于种种生死怖畏既自安隐，<a id="a-4w"></a>亦当精勤安未安者。<a id="a-4x"></a>我既自证究竟涅槃，<a id="a-4y"></a>亦当精勤令未证者皆同证得。<a id="a-4z"></a>’</p>
  <p id="a50">“世尊，<a id="a-51"></a>若善男子、<a id="a-52"></a>善女人等，<a id="a-53"></a>于初发心菩萨摩诃萨功德善根起随喜心，<a id="a-54"></a>得几许福？<a id="a-55"></a>于久发心菩萨摩诃萨功德善根起随喜心，<a id="a-56"></a>得几许福？<a id="a-57"></a>于不退转地菩萨摩诃萨功德善根起随喜心，<a id="a-58"></a>得几许福？<a id="a-59"></a>于一生所系菩萨摩诃萨功德善根起随喜心，<a id="a-5A"></a>得几许福？<a id="a-5B"></a>”</p>
  <p id="a5C">尔时，<a id="a-5D"></a>佛告天帝释言：<a id="a-5E"></a>“憍尸迦，<a id="a-5F"></a>四大洲界可知两数，<a id="a-5G"></a>此善男子、<a id="a-5H"></a>善女人等，<a id="a-5I"></a>随喜俱心所生福德不可知量。<a id="a-5J"></a>憍尸迦，<a id="a-5K"></a>乃至三千大千世界可知两数，<a id="a-5L"></a>此善男子、<a id="a-5M"></a>善女人等，<a id="a-5N"></a>随喜俱心所生福德不可知量。<a id="a-5O"></a>憍尸迦，<a id="a-5P"></a>假使三千大千世界为一大海，<a id="a-5Q"></a>有取一毛析为百分，<a id="a-5R"></a>持一分端沾大海水可知滴数；<a id="a-5S"></a>此善男子、<a id="a-5T"></a>善女人等，<a id="a-5U"></a>随喜俱心所生福德不可知量。<a id="a-5V"></a>”</p>
  <p id="a5W">时，<a id="a-5X"></a>天帝释复白佛言：<a id="a-5Y"></a>“世尊，<a id="a-5Z"></a>若诸有情于菩萨摩诃萨功德善根不随喜者，<a id="a-5a"></a>当知皆是魔所魅著。<a id="a-5b"></a>世尊，<a id="a-5c"></a>若诸有情于菩萨摩诃萨功德善根不随喜者，<a id="a-5d"></a>当知皆是恶魔朋党。<a id="a-5e"></a>世尊，<a id="a-5f"></a>若诸有情于菩萨摩诃萨功德善根不随喜者，<a id="a-5g"></a>当知皆从魔界中没来生是间。<a id="a-5h"></a>所以者何？<a id="a-5i"></a>若菩萨摩诃萨求趣无上正等菩提，<a id="a-5j"></a>修诸菩萨摩诃萨行；<a id="a-5k"></a>若诸有情于彼菩萨摩诃萨众功德善根随喜回向，<a id="a-5l"></a>皆能破坏一切魔军、<a id="a-5m"></a>宫殿、<a id="a-5n"></a>眷属。<a id="a-5o"></a>世尊，<a id="a-5p"></a>若诸有情深心敬爱佛、<a id="a-5q"></a>法、<a id="a-5r"></a>僧宝，<a id="a-5s"></a>随所生处常欲见佛、<a id="a-5t"></a>常欲闻法、<a id="a-5u"></a>常欲遇僧，<a id="a-5v"></a>于诸菩萨摩诃萨众功德善根应生随喜，<a id="a-5w"></a>既随喜已回向无上正等菩提，<a id="a-5x"></a>而不应生二、<a id="a-5y"></a>无二想。<a id="a-5z"></a>若能如是，<a id="a-60"></a>疾证无上正等菩提，<a id="a-61"></a>利乐有情，<a id="a-62"></a>破魔军众。<a id="a-63"></a>”</p>
  <p id="a64">尔时，<a id="a-65"></a>佛告天帝释言：<a id="a-66"></a>“如是，<a id="a-67"></a>如是，<a id="a-68"></a>如汝所说。<a id="a-69"></a>憍尸迦，<a id="a-6A"></a>若诸有情于菩萨摩诃萨功德善根深心随喜回向无上正等菩提，<a id="a-6B"></a>是诸有情速能圆满诸菩萨行，<a id="a-6C"></a>疾证无上正等菩提。<a id="a-6D"></a>若诸有情于菩萨摩诃萨功德善根深心随喜回向无上正等菩提，<a id="a-6E"></a>是诸有情具大威力，<a id="a-6F"></a>常能奉事一切如来、<a id="a-6G"></a>应、<a id="a-6H"></a>正等觉及善知识，<a id="a-6I"></a>恒闻般若波罗蜜多甚深经典，<a id="a-6J"></a>善知义趣。<a id="a-6K"></a>憍尸迦，<a id="a-6L"></a>是诸有情成就如是随喜回向功德善根，<a id="a-6M"></a>随所生处，<a id="a-6N"></a>常为一切世间天、<a id="a-6O"></a>人、<a id="a-6P"></a>阿素洛等供养恭敬、<a id="a-6Q"></a>尊重赞叹，<a id="a-6R"></a>不睹恶色、<a id="a-6S"></a>不闻恶声、<a id="a-6T"></a>不嗅恶香、<a id="a-6U"></a>不尝恶味、<a id="a-6V"></a>不觉恶触、<a id="a-6W"></a>不思恶法，<a id="a-6X"></a>常不远离诸佛世尊，<a id="a-6Y"></a>从一佛国趣一佛国，<a id="a-6Z"></a>亲近诸佛种诸善根，<a id="a-6a"></a>成熟有情、<a id="a-6b"></a>严净佛土。<a id="a-6c"></a>何以故？</p>
  <p id="a6d">“憍尸迦，<a id="a-6e"></a>是诸有情能于无数最初发心菩萨摩诃萨功德善根深心随喜回向无上正等菩提，<a id="a-6f"></a>能于无数已住初地乃至十地菩萨摩诃萨功德善根深心随喜回向无上正等菩提，<a id="a-6g"></a>能于无数一生所系菩萨摩诃萨功德善根深心随喜回向无上正等菩提。<a id="a-6h"></a>由此因缘，<a id="a-6i"></a>是诸有情善根增进，<a id="a-6j"></a>速证无上正等菩提；<a id="a-6k"></a>既证无上正等菩提，<a id="a-6l"></a>能尽未来如实利乐无量无数无边有情，<a id="a-6m"></a>令住无余般涅槃界。<a id="a-6n"></a>以是故，<a id="a-6o"></a>憍尸迦，<a id="a-6p"></a>住菩萨乘诸善男子、<a id="a-6q"></a>善女人等，<a id="a-6r"></a>于初发心菩萨摩诃萨功德善根，<a id="a-6s"></a>于久发心菩萨摩诃萨功德善根，<a id="a-6t"></a>于不退转地菩萨摩诃萨功德善根，<a id="a-6u"></a>于一生所系菩萨摩诃萨功德善根，<a id="a-6v"></a>皆应随喜回向无上正等菩提；<a id="a-6w"></a>于生随喜及回向时，<a id="a-6x"></a>不应执著即心、<a id="a-6y"></a>离心随喜回向，<a id="a-6z"></a>不应执著即心修行、<a id="a-70"></a>离心修行。<a id="a-71"></a>若能如是无所执著，<a id="a-72"></a>随喜回向修诸菩萨摩诃萨行，<a id="a-73"></a>速证无上正等菩提，<a id="a-74"></a>能尽未来利益安乐诸有情众，<a id="a-75"></a>皆令安住究竟涅槃。<a id="a-76"></a>”</p>
  <p id="a77">尔时，<a id="a-78"></a>具寿善现白佛言：<a id="a-79"></a>“世尊，<a id="a-7A"></a>如佛所说，<a id="a-7B"></a>诸法如幻，<a id="a-7C"></a>乃至诸法如变化事。<a id="a-7D"></a>云何菩萨摩诃萨以如幻心能证无上正等菩提？<a id="a-7E"></a>”</p>
  <p id="a7F">佛告善现：<a id="a-7G"></a>“于意云何？<a id="a-7H"></a>汝见菩萨摩诃萨等如幻心不？<a id="a-7I"></a>”</p>
  <p id="a7J">善现对曰：<a id="a-7K"></a>“不也，<a id="a-7L"></a>世尊。<a id="a-7M"></a>我不见幻，<a id="a-7N"></a>亦不见有如幻之心。<a id="a-7O"></a>”</p>
  <p id="a7P">佛告善现：<a id="a-7Q"></a>“于意云何？<a id="a-7R"></a>若处无幻、<a id="a-7S"></a>无如幻心，<a id="a-7T"></a>汝见有是心能证无上正等菩提不？<a id="a-7U"></a>”</p>
  <p id="a7V">善现对曰：<a id="a-7W"></a>“不也，<a id="a-7X"></a>世尊。<a id="a-7Y"></a>我都不见有处无幻、<a id="a-7Z"></a>无如幻心，<a id="a-7a"></a>更有是心能证无上正等菩提？<a id="a-7b"></a>”</p>
  <p id="a7c">佛告善现：<a id="a-7d"></a>“于意云何？<a id="a-7e"></a>若处离幻、<a id="a-7f"></a>离如幻心，<a id="a-7g"></a>汝见有是法能证无上正等菩提不？<a id="a-7h"></a>”</p>
  <p id="a7i">善现对曰：<a id="a-7j"></a>“不也，<a id="a-7k"></a>世尊。<a id="a-7l"></a>我都不见有处离幻、<a id="a-7m"></a>离如幻心，<a id="a-7n"></a>更有是法能证无上正等菩提？</p>
  <p id="a7o">“世尊，<a id="a-7p"></a>我都不见即、<a id="a-7q"></a>离心法，<a id="a-7r"></a>说何等法是有、<a id="a-7s"></a>是无，<a id="a-7t"></a>以一切法毕竟远离故。<a id="a-7u"></a>若一切法毕竟远离者，<a id="a-7v"></a>不可施设此法是有、<a id="a-7w"></a>此法是无。<a id="a-7x"></a>若法不可施设有、<a id="a-7y"></a>无，<a id="a-7z"></a>则不可说能证无上正等菩提，<a id="a-80"></a>非无所有法能证菩提故。<a id="a-81"></a>所以者何？<a id="a-82"></a>以一切法皆无所有，<a id="a-83"></a>性不可得，<a id="a-84"></a>无生无灭、<a id="a-85"></a>无染无净。<a id="a-86"></a>何以故？</p>
  <p id="a87">“世尊，<a id="a-88"></a>般若波罗蜜多乃至布施波罗蜜多毕竟远离故，<a id="a-89"></a>内空乃至无性自性空毕竟远离故，<a id="a-8A"></a>真如乃至不思议界毕竟远离故，<a id="a-8B"></a>苦、<a id="a-8C"></a>集、<a id="a-8D"></a>灭、<a id="a-8E"></a>道圣谛毕竟远离故，<a id="a-8F"></a>四念住乃至八圣道支毕竟远离故，<a id="a-8G"></a>四静虑、<a id="a-8H"></a>四无量、<a id="a-8I"></a>四无色定毕竟远离故，<a id="a-8J"></a>八解脱乃至十遍处毕竟远离故，<a id="a-8K"></a>空、<a id="a-8L"></a>无相、<a id="a-8M"></a>无愿解脱门毕竟远离故，<a id="a-8N"></a>极喜地乃至法云地毕竟远离故，<a id="a-8O"></a>一切陀罗尼门、<a id="a-8P"></a>三摩地门毕竟远离故，<a id="a-8Q"></a>五眼、<a id="a-8R"></a>六神通毕竟远离故，<a id="a-8S"></a>如来十力乃至十八佛不共法毕竟远离故，<a id="a-8T"></a>无忘失法、<a id="a-8U"></a>恒住舍性毕竟远离故，<a id="a-8V"></a>一切智、<a id="a-8W"></a>道相智、<a id="a-8X"></a>一切相智毕竟远离故，<a id="a-8Y"></a>一切菩萨摩诃萨行毕竟远离故，<a id="a-8Z"></a>诸佛无上正等菩提毕竟远离故，<a id="a-8a"></a>一切智智毕竟远离故。</p>
  <p id="a8b">“世尊，<a id="a-8c"></a>若法毕竟远离，<a id="a-8d"></a>是法不应修亦不应遣，<a id="a-8e"></a>亦复不应有所引发。<a id="a-8f"></a>甚深般若波罗蜜多亦毕竟远离故，<a id="a-8g"></a>于法不应有所引发。</p>
  <p id="a8h">“世尊，<a id="a-8i"></a>甚深般若波罗蜜多既毕竟远离，<a id="a-8j"></a>云何可说诸菩萨摩诃萨依甚深般若波罗蜜多证得无上正等菩提？<a id="a-8k"></a>诸佛无上正等菩提亦毕竟远离，<a id="a-8l"></a>云何远离法能证远离法？<a id="a-8m"></a>是故般若波罗蜜多应不可说证得无上正等菩提。<a id="a-8n"></a>”</p>
  <p id="a8o">佛告善现：<a id="a-8p"></a>“善哉！<a id="a-8q"></a>善哉！<a id="a-8r"></a>如是，<a id="a-8s"></a>如是，<a id="a-8t"></a>如汝所说。<a id="a-8u"></a>所以者何？<a id="a-8v"></a>善现，<a id="a-8w"></a>甚深般若波罗蜜多乃至布施波罗蜜多毕竟远离，<a id="a-8x"></a>如是乃至一切菩萨摩诃萨行毕竟远离，<a id="a-8y"></a>诸佛无上正等菩提毕竟远离，<a id="a-8z"></a>一切智智亦毕竟远离。<a id="a-90"></a>善现，<a id="a-91"></a>以甚深般若波罗蜜多乃至布施波罗蜜多毕竟远离，<a id="a-92"></a>可说菩萨摩诃萨证得毕竟远离无上正等菩提，<a id="a-93"></a>如是乃至以一切智智毕竟远离，<a id="a-94"></a>可说菩萨摩诃萨证得毕竟远离无上正等菩提。<a id="a-95"></a>善现，<a id="a-96"></a>若甚深般若波罗蜜多乃至布施波罗蜜多非毕竟远离，<a id="a-97"></a>应非般若波罗蜜多乃至布施波罗蜜多，<a id="a-98"></a>如是乃至若一切智智非毕竟远离，<a id="a-99"></a>应非一切智智。<a id="a-9A"></a>善现，<a id="a-9B"></a>以甚深般若波罗蜜多乃至布施波罗蜜多毕竟远离，<a id="a-9C"></a>得名般若波罗蜜多乃至布施波罗蜜多，<a id="a-9D"></a>如是乃至以一切智智毕竟远离，<a id="a-9E"></a>得名一切智智。<a id="a-9F"></a>是故，<a id="a-9G"></a>善现，<a id="a-9H"></a>诸菩萨摩诃萨非不依止甚深般若波罗蜜多证得无上正等菩提。<a id="a-9I"></a>善现，<a id="a-9J"></a>虽非远离法能证远离法，<a id="a-9K"></a>而证无上正等菩提非不依止甚深般若波罗蜜多。<a id="a-9L"></a>是故菩萨摩诃萨众欲得无上正等菩提，<a id="a-9M"></a>常应精勤修学如是甚深般若波罗蜜多。<a id="a-9N"></a>”</p>
  <p id="a9O">具寿善现白言：<a id="a-9P"></a>“世尊，<a id="a-9Q"></a>诸菩萨摩诃萨所行法义并为甚深。<a id="a-9R"></a>”</p>
  <p id="a9S">佛告善现：<a id="a-9T"></a>“如是，<a id="a-9U"></a>如是，<a id="a-9V"></a>诸菩萨摩诃萨所行法义并为甚深，<a id="a-9W"></a>难见难觉，<a id="a-9X"></a>非所寻思，<a id="a-9Y"></a>超寻思境，<a id="a-9Z"></a>微密智者自内所证，<a id="a-9a"></a>不可宣说。<a id="a-9b"></a>善现当知，<a id="a-9c"></a>诸菩萨摩诃萨能为难事，<a id="a-9d"></a>虽行如是甚深法义，<a id="a-9e"></a>而于声闻、<a id="a-9f"></a>独觉地法能不作证。<a id="a-9g"></a>”</p>
  <p id="a9h">具寿善现复白佛言：<a id="a-9i"></a>“如我解佛所说义者，<a id="a-9j"></a>诸菩萨摩诃萨所作无难，<a id="a-9k"></a>不应说彼能为难事。<a id="a-9l"></a>所以者何？<a id="a-9m"></a>诸菩萨摩诃萨所证法义都不可得，<a id="a-9n"></a>能证般若波罗蜜多亦不可得，<a id="a-9o"></a>证法、<a id="a-9p"></a>证者、<a id="a-9q"></a>证处、<a id="a-9r"></a>证时亦不可得。</p>
  <p id="a9s">“世尊，<a id="a-9t"></a>诸菩萨摩诃萨观一切法既不可得，<a id="a-9u"></a>有何法义可为所证？<a id="a-9v"></a>有何般若波罗蜜多可为能证？<a id="a-9w"></a>复有何等而可施设证法、<a id="a-9x"></a>证者、<a id="a-9y"></a>证处、<a id="a-9z"></a>证时？<a id="a-A0"></a>既尔，<a id="a-A1"></a>云何可执由此证得无上正等菩提？<a id="a-A2"></a>无上正等菩提尚不可证，<a id="a-A3"></a>况证声闻、<a id="a-A4"></a>独觉地法？<a id="a-A5"></a>世尊，<a id="a-A6"></a>若如是行，<a id="a-A7"></a>是名菩萨无所得行。<a id="a-A8"></a>若菩萨摩诃萨能行如是无所得行，<a id="a-A9"></a>于一切法无障无礙。</p>
  <p id="aAA">“世尊，<a id="a-AB"></a>若菩萨摩诃萨闻说此语，<a id="a-AC"></a>其心不惊、<a id="a-AD"></a>不恐、<a id="a-AE"></a>不怖、<a id="a-AF"></a>不忧、<a id="a-AG"></a>不悔、<a id="a-AH"></a>不沉、<a id="a-AI"></a>不没，<a id="a-AJ"></a>是行般若波罗蜜多。<a id="a-AK"></a>世尊，<a id="a-AL"></a>是菩萨摩诃萨如是行时，<a id="a-AM"></a>不见诸相，<a id="a-AN"></a>不见我行，<a id="a-AO"></a>不见不行，<a id="a-AP"></a>不见般若波罗蜜多是我所行，<a id="a-AQ"></a>不见无上正等菩提是我所证，<a id="a-AR"></a>亦复不见证时、<a id="a-AS"></a>处等。</p>
  <p id="aAT">“世尊，<a id="a-AU"></a>是菩萨摩诃萨行深般若波罗蜜多，<a id="a-AV"></a>不作是念：<a id="a-AW"></a>‘我远声闻、<a id="a-AX"></a>独觉等地，<a id="a-AY"></a>我近无上正等菩提。<a id="a-AZ"></a>’</p>
  <p id="aAa">“世尊，<a id="a-Ab"></a>譬如虚空不作是念：<a id="a-Ac"></a>‘我去彼法若远若近。<a id="a-Ad"></a>’何以故？<a id="a-Ae"></a>虚空无动亦无差别，<a id="a-Af"></a>无分别故。<a id="a-Ag"></a>诸菩萨摩诃萨亦复如是，<a id="a-Ah"></a>行深般若波罗蜜多不作是念：<a id="a-Ai"></a>‘我远声闻、<a id="a-Aj"></a>独觉等地，<a id="a-Ak"></a>我近无上正等菩提。<a id="a-Al"></a>’何以故？<a id="a-Am"></a>甚深般若波罗蜜多于一切法无分别故。</p>
  <p id="aAn">“世尊，<a id="a-Ao"></a>譬如幻士不作是念：<a id="a-Ap"></a>‘幻质、<a id="a-Aq"></a>幻师、<a id="a-Ar"></a>观众去我若远若近。<a id="a-As"></a>’何以故？<a id="a-At"></a>所幻之士无分别故。<a id="a-Au"></a>诸菩萨摩诃萨亦复如是，<a id="a-Av"></a>行深般若波罗蜜多不作是念：<a id="a-Aw"></a>‘我远声闻、<a id="a-Ax"></a>独觉等地，<a id="a-Ay"></a>我近无上正等菩提。<a id="a-Az"></a>’何以故？<a id="a-B0"></a>甚深般若波罗蜜多于一切法无分别故。</p>
  <p id="aB1">“世尊，<a id="a-B2"></a>譬如影像不作是念：<a id="a-B3"></a>‘我去本质及我所依若远若近。<a id="a-B4"></a>’何以故？<a id="a-B5"></a>所现影像无分别故。<a id="a-B6"></a>诸菩萨摩诃萨亦复如是，<a id="a-B7"></a>行深般若波罗蜜多不作是念：<a id="a-B8"></a>‘我远声闻、<a id="a-B9"></a>独觉等地，<a id="a-BA"></a>我近无上正等菩提。<a id="a-BB"></a>’何以故？<a id="a-BC"></a>甚深般若波罗蜜多于一切法无分别故。</p>
  <p id="aBD">“世尊，<a id="a-BE"></a>行深般若波罗蜜多诸菩萨摩诃萨无爱无憎。<a id="a-BF"></a>何以故？<a id="a-BG"></a>甚深般若波罗蜜多若爱若憎及境自性不可得故。</p>
  <p id="aBH">“世尊，<a id="a-BI"></a>如诸如来、<a id="a-BJ"></a>应、<a id="a-BK"></a>正等觉于一切法无爱无憎，<a id="a-BL"></a>行深般若波罗蜜多诸菩萨摩诃萨亦复如是，<a id="a-BM"></a>于一切法无爱无憎。<a id="a-BN"></a>何以故？<a id="a-BO"></a>诸佛菩萨甚深般若波罗蜜多爱憎断故。</p>
  <p id="aBP">“世尊，<a id="a-BQ"></a>如诸如来、<a id="a-BR"></a>应、<a id="a-BS"></a>正等觉，<a id="a-BT"></a>一切分别、<a id="a-BU"></a>种种分别、<a id="a-BV"></a>周遍分别皆毕竟断；<a id="a-BW"></a>行深般若波罗蜜多诸菩萨摩诃萨亦复如是，<a id="a-BX"></a>一切分别、<a id="a-BY"></a>种种分别、<a id="a-BZ"></a>周遍分别皆毕竟断。<a id="a-Ba"></a>何以故？<a id="a-Bb"></a>诸佛菩萨甚深般若波罗蜜多于一切法无分别故。</p>
  <p id="aBc">“世尊，<a id="a-Bd"></a>如诸如来、<a id="a-Be"></a>应、<a id="a-Bf"></a>正等觉不作是念：<a id="a-Bg"></a>‘我远声闻、<a id="a-Bh"></a>独觉等地，<a id="a-Bi"></a>我近无上正等菩提。<a id="a-Bj"></a>’行深般若波罗蜜多诸菩萨摩诃萨亦复如是，<a id="a-Bk"></a>不作是念：<a id="a-Bl"></a>‘我远声闻、<a id="a-Bm"></a>独觉等地，<a id="a-Bn"></a>我近无上正等菩提。<a id="a-Bo"></a>’何以故？<a id="a-Bp"></a>诸佛菩萨甚深般若波罗蜜多于一切法无分别故。</p>
  <p id="aBq">“世尊，<a id="a-Br"></a>如诸如来、<a id="a-Bs"></a>应、<a id="a-Bt"></a>正等觉所变化者不作是念：<a id="a-Bu"></a>‘我远声闻、<a id="a-Bv"></a>独觉等地，<a id="a-Bw"></a>我近无上正等菩提。<a id="a-Bx"></a>’何以故？<a id="a-By"></a>一切如来、<a id="a-Bz"></a>应、<a id="a-C0"></a>正等觉及所变化无分别故。<a id="a-C1"></a>行深般若波罗蜜多诸菩萨摩诃萨亦复如是，<a id="a-C2"></a>不作是念：<a id="a-C3"></a>‘我远声闻、<a id="a-C4"></a>独觉等地，<a id="a-C5"></a>我近无上正等菩提。<a id="a-C6"></a>’何以故？<a id="a-C7"></a>甚深般若波罗蜜多于一切法无分别故。</p>
  <p id="aC8">“世尊，<a id="a-C9"></a>如诸佛等欲有所作，<a id="a-CA"></a>化作化者令作彼事，<a id="a-CB"></a>而所化者不作是念：<a id="a-CC"></a>‘我能造作如是事业。<a id="a-CD"></a>’何以故？<a id="a-CE"></a>诸所化者，<a id="a-CF"></a>于所作业无分别故。<a id="a-CG"></a>甚深般若波罗蜜多亦复如是，<a id="a-CH"></a>有所为故而勤修习；<a id="a-CI"></a>既修习已，<a id="a-CJ"></a>虽能成办所作事业，<a id="a-CK"></a>而于所作无所分别。<a id="a-CL"></a>何以故？<a id="a-CM"></a>甚深般若波罗蜜多法尔于法无分别故。</p>
  <p id="aCN">“世尊，<a id="a-CO"></a>如巧工匠或彼弟子，<a id="a-CP"></a>有所为故造诸机关，<a id="a-CQ"></a>或女、<a id="a-CR"></a>或男、<a id="a-CS"></a>或象、<a id="a-CT"></a>马等。<a id="a-CU"></a>此诸机关虽有所作，<a id="a-CV"></a>而于彼事无所分别。<a id="a-CW"></a>何以故？<a id="a-CX"></a>机关法尔无分别故。<a id="a-CY"></a>甚深般若波罗蜜多亦复如是，<a id="a-CZ"></a>有所为故而成立之；<a id="a-Ca"></a>既成立已，<a id="a-Cb"></a>虽能成办所作所说，<a id="a-Cc"></a>而于其中都无分别。<a id="a-Cd"></a>何以故？<a id="a-Ce"></a>甚深般若波罗蜜多法尔于法无分别故。<a id="a-Cf"></a>”</p>
  <p id="aCg">时，<a id="a-Ch"></a>舍利子问善现言：<a id="a-Ci"></a>“为但般若波罗蜜多无分别，<a id="a-Cj"></a>为静虑、<a id="a-Ck"></a>精进、<a id="a-Cl"></a>安忍、<a id="a-Cm"></a>净戒、<a id="a-Cn"></a>布施波罗蜜多亦无分别？<a id="a-Co"></a>”</p>
  <p id="aCp">善现答言：<a id="a-Cq"></a>“非但般若波罗蜜多无分别，<a id="a-Cr"></a>静虑、<a id="a-Cs"></a>精进、<a id="a-Ct"></a>安忍、<a id="a-Cu"></a>净戒、<a id="a-Cv"></a>布施波罗蜜多亦无分别。<a id="a-Cw"></a>”</p>
  <p id="aCx">舍利子言：<a id="a-Cy"></a>“为但六波罗蜜多无分别，<a id="a-Cz"></a>为色、<a id="a-D0"></a>受、<a id="a-D1"></a>想、<a id="a-D2"></a>行、<a id="a-D3"></a>识亦无分别，<a id="a-D4"></a>为眼处乃至意处亦无分别，<a id="a-D5"></a>为色处乃至法处亦无分别，<a id="a-D6"></a>为眼界乃至意界亦无分别，<a id="a-D7"></a>为色界乃至法界亦无分别，<a id="a-D8"></a>为眼识界乃至意识界亦无分别，<a id="a-D9"></a>为眼触乃至意触亦无分别，<a id="a-DA"></a>为眼触为缘所生诸受乃至意触为缘所生诸受亦无分别，<a id="a-DB"></a>为地界乃至识界亦无分别，<a id="a-DC"></a>为无明乃至老死亦无分别，<a id="a-DD"></a>为内空乃至无性自性空亦无分别，<a id="a-DE"></a>为真如乃至不思议界亦无分别，<a id="a-DF"></a>为苦、<a id="a-DG"></a>集、<a id="a-DH"></a>灭、<a id="a-DI"></a>道圣谛亦无分别，<a id="a-DJ"></a>为四静虑、<a id="a-DK"></a>四无量、<a id="a-DL"></a>四无色定亦无分别，<a id="a-DM"></a>为八解脱乃至十遍处亦无分别，<a id="a-DN"></a>为四念住乃至八圣道支亦无分别，<a id="a-DO"></a>为空、<a id="a-DP"></a>无相、<a id="a-DQ"></a>无愿解脱门亦无分别，<a id="a-DR"></a>为净观地乃至如来地亦无分别，<a id="a-DS"></a>为极喜地乃至法云地亦无分别，<a id="a-DT"></a>为一切陀罗尼门、<a id="a-DU"></a>三摩地门亦无分别，<a id="a-DV"></a>为五眼、<a id="a-DW"></a>六神通亦无分别，<a id="a-DX"></a>为如来十力乃至十八佛不共法亦无分别，<a id="a-DY"></a>为无忘失法、<a id="a-DZ"></a>恒住舍性亦无分别，<a id="a-Da"></a>为一切智、<a id="a-Db"></a>道相智、<a id="a-Dc"></a>一切相智亦无分别，<a id="a-Dd"></a>为预流果乃至独觉菩提亦无分别，<a id="a-De"></a>为一切菩萨摩诃萨行亦无分别，<a id="a-Df"></a>为诸佛无上正等菩提亦无分别，<a id="a-Dg"></a>为有为界亦无分别，<a id="a-Dh"></a>为无为界亦无分别？<a id="a-Di"></a>”</p>
  <p id="aDj">善现答言：<a id="a-Dk"></a>“非但六波罗蜜多无分别，<a id="a-Dl"></a>色亦无分别，<a id="a-Dm"></a>受、<a id="a-Dn"></a>想、<a id="a-Do"></a>行、<a id="a-Dp"></a>识亦无分别，<a id="a-Dq"></a>乃至有为界亦无分别，<a id="a-Dr"></a>无为界亦无分别。<a id="a-Ds"></a>”</p>
  <p id="aDt">舍利子言：<a id="a-Du"></a>“若一切法皆无分别，<a id="a-Dv"></a>云何分别五趣差别，<a id="a-Dw"></a>谓是地狱、<a id="a-Dx"></a>是傍生、<a id="a-Dy"></a>是鬼界、<a id="a-Dz"></a>是人、<a id="a-E0"></a>是天？<a id="a-E1"></a>云何分别圣者差别，<a id="a-E2"></a>谓是预流、<a id="a-E3"></a>是一来、<a id="a-E4"></a>是不还、<a id="a-E5"></a>是阿罗汉、<a id="a-E6"></a>是独觉、<a id="a-E7"></a>是菩萨、<a id="a-E8"></a>是如来？<a id="a-E9"></a>”</p>
  <p id="aEA">善现答言：<a id="a-EB"></a>“有情颠倒烦恼因缘，<a id="a-EC"></a>发起种种身、<a id="a-ED"></a>语、<a id="a-EE"></a>意业，<a id="a-EF"></a>由此感得欲为根本业异熟果，<a id="a-EG"></a>依此施设地狱、<a id="a-EH"></a>傍生、<a id="a-EI"></a>鬼界、<a id="a-EJ"></a>人、<a id="a-EK"></a>天五趣差别。<a id="a-EL"></a>又所问言‘云何分别圣差别？<a id="a-EM"></a>’者，<a id="a-EN"></a>舍利子，<a id="a-EO"></a>无分别故施设预流及预流果，<a id="a-EP"></a>无分别故施设一来及一来果，<a id="a-EQ"></a>无分别故施设不还及不还果，<a id="a-ER"></a>无分别故施设阿罗汉及阿罗汉果，<a id="a-ES"></a>无分别故施设独觉及独觉菩提，<a id="a-ET"></a>无分别故施设菩萨摩诃萨及菩萨摩诃萨行，<a id="a-EU"></a>无分别故施设如来、<a id="a-EV"></a>应、<a id="a-EW"></a>正等觉及彼无上正等菩提。</p>
  <p id="aEX">“舍利子，<a id="a-EY"></a>过去如来、<a id="a-EZ"></a>应、<a id="a-Ea"></a>正等觉，<a id="a-Eb"></a>由无分别、<a id="a-Ec"></a>分别断故，<a id="a-Ed"></a>可施设有种种差别；<a id="a-Ee"></a>未来如来、<a id="a-Ef"></a>应、<a id="a-Eg"></a>正等觉，<a id="a-Eh"></a>亦无分别、<a id="a-Ei"></a>分别断故，<a id="a-Ej"></a>可施设有种种差别；<a id="a-Ek"></a>现在十方诸佛世界一切如来、<a id="a-El"></a>应、<a id="a-Em"></a>正等觉现说法者，<a id="a-En"></a>亦无分别、<a id="a-Eo"></a>分别断故，<a id="a-Ep"></a>可施设有种种差别。<a id="a-Eq"></a>舍利子，<a id="a-Er"></a>由是因缘，<a id="a-Es"></a>当知诸法皆无分别，<a id="a-Et"></a>由无分别真如、<a id="a-Eu"></a>法界广说乃至不思议界为定量故。</p>
  <p id="aEv">“舍利子，<a id="a-Ew"></a>诸菩萨摩诃萨应行如是无所分别甚深般若波罗蜜多。<a id="a-Ex"></a>若菩萨摩诃萨能行如是无所分别甚深般若波罗蜜多，<a id="a-Ey"></a>便能证得无所分别微妙无上正等菩提，<a id="a-Ez"></a>觉一切法无分别性，<a id="a-F0"></a>尽未来际利乐有情。<a id="a-F1"></a>”</p>
  <p data-pb></p>
  <h2 id="aF2">第二分坚非坚品第六十四之一</h2>
  <p id="aF3">时，<a id="a-F4"></a>舍利子问善现言：<a id="a-F5"></a>“诸菩萨摩诃萨修行般若波罗蜜多，<a id="a-F6"></a>为行坚法？<a id="a-F7"></a>为行非坚法？<a id="a-F8"></a>”</p>
  <p id="aF9">善现答言：<a id="a-FA"></a>“诸菩萨摩诃萨修行般若波罗蜜多，<a id="a-FB"></a>行非坚法，<a id="a-FC"></a>不行坚法。<a id="a-FD"></a>何以故？<a id="a-FE"></a>舍利子，<a id="a-FF"></a>般若波罗蜜多乃至布施波罗蜜多非坚法故，<a id="a-FG"></a>内空乃至无性自性空非坚法故，<a id="a-FH"></a>真如乃至不思议界非坚法故，<a id="a-FI"></a>苦、<a id="a-FJ"></a>集、<a id="a-FK"></a>灭、<a id="a-FL"></a>道圣谛非坚法故，<a id="a-FM"></a>四念住乃至八圣道支非坚法故，<a id="a-FN"></a>四静虑、<a id="a-FO"></a>四无量、<a id="a-FP"></a>四无色定非坚法故，<a id="a-FQ"></a>八解脱乃至十遍处非坚法故，<a id="a-FR"></a>空、<a id="a-FS"></a>无相、<a id="a-FT"></a>无愿解脱门非坚法故，<a id="a-FU"></a>极喜地乃至法云地非坚法故，<a id="a-FV"></a>一切陀罗尼门、<a id="a-FW"></a>三摩地门非坚法故，<a id="a-FX"></a>五眼、<a id="a-FY"></a>六神通非坚法故，<a id="a-FZ"></a>如来十力乃至十八佛不共法非坚法故，<a id="a-Fa"></a>无忘失法、<a id="a-Fb"></a>恒住舍性非坚法故，<a id="a-Fc"></a>一切智、<a id="a-Fd"></a>道相智、<a id="a-Fe"></a>一切相智非坚法故，<a id="a-Ff"></a>一切菩萨摩诃萨行非坚法故，<a id="a-Fg"></a>诸佛无上正等菩提非坚法故，<a id="a-Fh"></a>一切智智非坚法故。<a id="a-Fi"></a>所以者何？<a id="a-Fj"></a>诸菩萨摩诃萨行深般若波罗蜜多时，<a id="a-Fk"></a>于深般若波罗蜜多尚不见有非坚可得，<a id="a-Fl"></a>况见有坚可得？<a id="a-Fm"></a>如是乃至行一切智智时，<a id="a-Fn"></a>于一切智智尚不见有非坚可得，<a id="a-Fo"></a>况见有坚可得？<a id="a-Fp"></a>”</p>
  <p id="aFq">时，<a id="a-Fr"></a>有无量欲、<a id="a-Fs"></a>色界天咸作是念：<a id="a-Ft"></a>“住菩萨乘诸善男子、<a id="a-Fu"></a>善女人等，<a id="a-Fv"></a>能发无上正等觉心，<a id="a-Fw"></a>如深般若波罗蜜多所说义行，<a id="a-Fx"></a>不证实际平等法性，<a id="a-Fy"></a>不堕声闻及独觉地；<a id="a-Fz"></a>由此因缘，<a id="a-G0"></a>是善男子、<a id="a-G1"></a>善女人等甚为希有，<a id="a-G2"></a>能为难事，<a id="a-G3"></a>应当敬礼。<a id="a-G4"></a>”</p>
  <p id="aG5">尔时，<a id="a-G6"></a>善现知彼诸天心之所念，<a id="a-G7"></a>便告彼曰：<a id="a-G8"></a>“是善男子、<a id="a-G9"></a>善女人等，<a id="a-GA"></a>不证实际平等法性，<a id="a-GB"></a>不堕声闻及独觉地，<a id="a-GC"></a>非甚希有，<a id="a-GD"></a>亦未为难。<a id="a-GE"></a>若菩萨摩诃萨知一切法及诸有情皆不可得，<a id="a-GF"></a>而发无上正等觉心，<a id="a-GG"></a>被精进甲誓度无量无边有情，<a id="a-GH"></a>令入无余般涅槃界；<a id="a-GI"></a>是菩萨摩诃萨乃甚希有，<a id="a-GJ"></a>能为难事。</p>
  <p id="aGK">“诸天当知，<a id="a-GL"></a>若菩萨摩诃萨虽知有情都无所有，<a id="a-GM"></a>而发无上正等觉心，<a id="a-GN"></a>被精进甲为欲调伏诸有情类，<a id="a-GO"></a>如有为欲调伏虚空。<a id="a-GP"></a>所以者何？<a id="a-GQ"></a>虚空离故，<a id="a-GR"></a>当知一切有情亦离；<a id="a-GS"></a>虚空空故，<a id="a-GT"></a>当知一切有情亦空；<a id="a-GU"></a>虚空非坚实故，<a id="a-GV"></a>当知一切有情亦非坚实；<a id="a-GW"></a>虚空无所有故，<a id="a-GX"></a>当知一切有情亦无所有。<a id="a-GY"></a>由此因缘，<a id="a-GZ"></a>是菩萨摩诃萨乃甚希有，<a id="a-Ga"></a>能为难事。</p>
  <p id="aGb">“诸天当知，<a id="a-Gc"></a>是菩萨摩诃萨被大悲甲，<a id="a-Gd"></a>为欲调伏一切有情，<a id="a-Ge"></a>而诸有情都无所有，<a id="a-Gf"></a>如有被甲与虚空战。</p>
  <p id="aGg">“诸天当知，<a id="a-Gh"></a>是菩萨摩诃萨被大悲甲，<a id="a-Gi"></a>为欲利乐一切有情，<a id="a-Gj"></a>而诸有情及大悲甲俱不可得。<a id="a-Gk"></a>所以者何？<a id="a-Gl"></a>有情离故，<a id="a-Gm"></a>此大悲甲当知亦离；<a id="a-Gn"></a>有情空故，<a id="a-Go"></a>此大悲甲当知亦空；<a id="a-Gp"></a>有情非坚实故，<a id="a-Gq"></a>此大悲甲当知亦非坚实；<a id="a-Gr"></a>有情无所有故，<a id="a-Gs"></a>此大悲甲当知亦无所有。</p>
  <p id="aGt">“诸天当知，<a id="a-Gu"></a>是菩萨摩诃萨调伏利乐诸有情事亦不可得。<a id="a-Gv"></a>所以者何？<a id="a-Gw"></a>有情离、<a id="a-Gx"></a>空、<a id="a-Gy"></a>非坚实、<a id="a-Gz"></a>无所有故，<a id="a-H0"></a>此调伏利乐事当知亦离、<a id="a-H1"></a>空、<a id="a-H2"></a>非坚实、<a id="a-H3"></a>无所有。</p>
  <p id="aH4">“诸天当知，<a id="a-H5"></a>是菩萨摩诃萨亦无所有。<a id="a-H6"></a>所以者何？<a id="a-H7"></a>有情离、<a id="a-H8"></a>空、<a id="a-H9"></a>非坚实、<a id="a-HA"></a>无所有故，<a id="a-HB"></a>当知菩萨亦离、<a id="a-HC"></a>空、<a id="a-HD"></a>非坚实、<a id="a-HE"></a>无所有。</p>
  <p id="aHF">“诸天当知，<a id="a-HG"></a>若菩萨摩诃萨闻如是事，<a id="a-HH"></a>其心不惊、<a id="a-HI"></a>不恐、<a id="a-HJ"></a>不怖、<a id="a-HK"></a>不忧、<a id="a-HL"></a>不悔、<a id="a-HM"></a>不沉、<a id="a-HN"></a>不没，<a id="a-HO"></a>当知是菩萨摩诃萨行深般若波罗蜜多。</p>
  <p id="aHP">“所以者何？<a id="a-HQ"></a>诸色离即有情离，<a id="a-HR"></a>受、<a id="a-HS"></a>想、<a id="a-HT"></a>行、<a id="a-HU"></a>识离即有情离，<a id="a-HV"></a>眼处乃至意处离即有情离，<a id="a-HW"></a>色处乃至法处离即有情离，<a id="a-HX"></a>眼界乃至意界离即有情离，<a id="a-HY"></a>色界乃至法界离即有情离，<a id="a-HZ"></a>眼识界乃至意识界离即有情离，<a id="a-Ha"></a>眼触乃至意触离即有情离，<a id="a-Hb"></a>眼触为缘所生诸受乃至意触为缘所生诸受离即有情离，<a id="a-Hc"></a>地界乃至识界离即有情离，<a id="a-Hd"></a>因缘乃至增上缘离即有情离，<a id="a-He"></a>无明乃至老死离即有情离，<a id="a-Hf"></a>布施波罗蜜多乃至般若波罗蜜多离即有情离，<a id="a-Hg"></a>内空乃至无性自性空离即有情离，<a id="a-Hh"></a>真如乃至不思议界离即有情离，<a id="a-Hi"></a>苦、<a id="a-Hj"></a>集、<a id="a-Hk"></a>灭、<a id="a-Hl"></a>道圣谛离即有情离，<a id="a-Hm"></a>四念住乃至八圣道支离即有情离，<a id="a-Hn"></a>四静虑、<a id="a-Ho"></a>四无量、<a id="a-Hp"></a>四无色定离即有情离，<a id="a-Hq"></a>八解脱乃至十遍处离即有情离，<a id="a-Hr"></a>空、<a id="a-Hs"></a>无相、<a id="a-Ht"></a>无愿解脱门离即有情离，<a id="a-Hu"></a>净观地乃至如来地离即有情离，<a id="a-Hv"></a>极喜地乃至法云地离即有情离，<a id="a-Hw"></a>一切陀罗尼门、<a id="a-Hx"></a>三摩地门离即有情离，<a id="a-Hy"></a>五眼、<a id="a-Hz"></a>六神通离即有情离，<a id="a-I0"></a>如来十力乃至十八佛不共法离即有情离，<a id="a-I1"></a>三十二大士相、<a id="a-I2"></a>八十随好离即有情离，<a id="a-I3"></a>无忘失法、<a id="a-I4"></a>恒住舍性离即有情离，<a id="a-I5"></a>一切智、<a id="a-I6"></a>道相智、<a id="a-I7"></a>一切相智离即有情离，<a id="a-I8"></a>预流果乃至独觉菩提离即有情离，<a id="a-I9"></a>一切菩萨摩诃萨行离即有情离，<a id="a-IA"></a>诸佛无上正等菩提离即有情离，<a id="a-IB"></a>一切智智离即有情离。</p>
 </body>
</html>