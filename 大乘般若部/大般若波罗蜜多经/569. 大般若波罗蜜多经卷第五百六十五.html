<!doctype html>
<html id="z3IBT6Y9A" data-ver="1128">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百六十五</h1>
  <h2 id="a2">第五分根栽品第二十二之二</h2>
  <p id="a3">尔时，<a id="a-4"></a>善现便白佛言：<a id="a-5"></a>“此诸菩萨行甚深义。<a id="a-6"></a>”</p>
  <p id="a7">佛告善现：<a id="a-8"></a>“如是，<a id="a-9"></a>如是，<a id="a-A"></a>此诸菩萨行甚深义。<a id="a-B"></a>善现当知，<a id="a-C"></a>此诸菩萨能为难事，<a id="a-D"></a>谓所行义虽复甚深，<a id="a-E"></a>而于声闻、<a id="a-F"></a>独觉地法能不作证。<a id="a-G"></a>”</p>
  <p id="aH">具寿善现复白佛言：<a id="a-I"></a>“如我解佛所说义者，<a id="a-J"></a>此诸菩萨所作不难，<a id="a-K"></a>不应说彼能为难事。<a id="a-L"></a>所以者何？<a id="a-M"></a>此诸菩萨所证深义既不可得，<a id="a-N"></a>能证般若波罗蜜多亦不可得，<a id="a-O"></a>证法、<a id="a-P"></a>证者、<a id="a-Q"></a>证处、<a id="a-R"></a>证时亦不可得。<a id="a-S"></a>若诸菩萨闻如是语，<a id="a-T"></a>心不沉没亦不忧悔、<a id="a-U"></a>不惊、<a id="a-V"></a>不怖，<a id="a-W"></a>是行般若波罗蜜多。<a id="a-X"></a>此诸菩萨如是行时不见众相，<a id="a-Y"></a>亦复不见我行般若波罗蜜多，<a id="a-Z"></a>而近无上正等菩提，<a id="a-a"></a>远离声闻、<a id="a-b"></a>独觉等地，<a id="a-c"></a>此诸菩萨于如是事亦不分别。</p>
  <p id="ad">“譬如虚空，<a id="a-e"></a>不作是念：<a id="a-f"></a>‘我去彼事若远若近。<a id="a-g"></a>’所以者何？<a id="a-h"></a>虚空无动、<a id="a-i"></a>无分别故。<a id="a-j"></a>甚深般若波罗蜜多亦复如是，<a id="a-k"></a>不作是念：<a id="a-l"></a>‘声闻、<a id="a-m"></a>独觉去我为远，<a id="a-n"></a>无上菩提去我为近。<a id="a-o"></a>’所以者何？<a id="a-p"></a>甚深般若波罗蜜多于一切法无分别故。</p>
  <p id="aq">“譬如幻士，<a id="a-r"></a>不作是念：<a id="a-s"></a>‘幻质幻师去我为近，<a id="a-t"></a>傍观众等去我为远。<a id="a-u"></a>’所以者何？<a id="a-v"></a>所幻化者无分别故。<a id="a-w"></a>甚深般若波罗蜜多亦复如是，<a id="a-x"></a>不作是念：<a id="a-y"></a>‘声闻、<a id="a-z"></a>独觉去我为远，<a id="a-10"></a>无上菩提去我为近。<a id="a-11"></a>’所以者何？<a id="a-12"></a>甚深般若波罗蜜多于一切法无分别故。<a id="a-13"></a>影、<a id="a-14"></a>像等喻应知亦然。</p>
  <p id="a15">“譬如如来、<a id="a-16"></a>应、<a id="a-17"></a>正等觉于一切法无爱无憎。<a id="a-18"></a>所以者何？<a id="a-19"></a>如来永断一切分别爱憎等故。<a id="a-1A"></a>甚深般若波罗蜜多亦复如是，<a id="a-1B"></a>于一切法无爱无憎。<a id="a-1C"></a>所以者何？<a id="a-1D"></a>甚深般若波罗蜜多，<a id="a-1E"></a>一切分别皆永断故。</p>
  <p id="a1F">“譬如如来所变化者，<a id="a-1G"></a>虽有所作而无分别；<a id="a-1H"></a>甚深般若波罗蜜多亦复如是，<a id="a-1I"></a>虽能成办所作事业而无分别。</p>
  <p id="a1J">“譬如巧匠造男女等种种机关，<a id="a-1K"></a>此诸机关虽有动作而无分别；<a id="a-1L"></a>甚深般若波罗蜜多亦复如是，<a id="a-1M"></a>虽作种种所应作事而无分别。<a id="a-1N"></a>”</p>
  <p id="a1O">时，<a id="a-1P"></a>舍利子谓善现言：<a id="a-1Q"></a>“若诸菩萨行深般若波罗蜜多，<a id="a-1R"></a>为行坚固法、<a id="a-1S"></a>为行不坚固法？<a id="a-1T"></a>”</p>
  <p id="a1U">善现报言：<a id="a-1V"></a>“若诸菩萨行深般若波罗蜜多，<a id="a-1W"></a>行不坚固法，<a id="a-1X"></a>不行坚固法。<a id="a-1Y"></a>”</p>
  <p id="a1Z">时，<a id="a-1a"></a>有无量欲界天子作是念言：<a id="a-1b"></a>“若诸菩萨能发无上正等觉心，<a id="a-1c"></a>虽行般若波罗蜜多甚深义趣，<a id="a-1d"></a>而于实际能不作证，<a id="a-1e"></a>不堕声闻及独觉地。<a id="a-1f"></a>由此因缘，<a id="a-1g"></a>甚为希有，<a id="a-1h"></a>能为难事，<a id="a-1i"></a>一切世间皆应敬礼。<a id="a-1j"></a>”</p>
  <p id="a1k">具寿善现知诸天子心之所念，<a id="a-1l"></a>便告之言：<a id="a-1m"></a>“若诸菩萨行深般若波罗蜜多，<a id="a-1n"></a>不证实际，<a id="a-1o"></a>不堕声闻及独觉地，<a id="a-1p"></a>非甚希有，<a id="a-1q"></a>未为难事。<a id="a-1r"></a>若诸菩萨知一切法及诸有情毕竟非有皆不可得，<a id="a-1s"></a>而发无上正等觉心，<a id="a-1t"></a>被精进甲誓度无量、<a id="a-1u"></a>无边有情令入无余般涅槃界，<a id="a-1v"></a>乃甚希有，<a id="a-1w"></a>能为难事。</p>
  <p id="a1x">“天子当知，<a id="a-1y"></a>若诸菩萨虽知诸法及诸有情皆不可得，<a id="a-1z"></a>而发无上正等觉心，<a id="a-20"></a>被精进甲为欲调伏诸有情类，<a id="a-21"></a>如有为欲调伏虚空，<a id="a-22"></a>被坚固铠与虚空战。<a id="a-23"></a>何以故？<a id="a-24"></a>诸天子，<a id="a-25"></a>虚空离故有情亦离，<a id="a-26"></a>有情离故铠甲亦离，<a id="a-27"></a>有情离故饶益事亦离，<a id="a-28"></a>有情离故五蕴亦离，<a id="a-29"></a>有情离故一切法亦离。</p>
  <p id="a2A">“若诸菩萨闻如是语，<a id="a-2B"></a>心不沉没亦不忧悔、<a id="a-2C"></a>不惊、<a id="a-2D"></a>不怖，<a id="a-2E"></a>是行般若波罗蜜多。<a id="a-2F"></a>”</p>
  <p id="a2G">尔时，<a id="a-2H"></a>世尊告善现曰：<a id="a-2I"></a>“何因缘故，<a id="a-2J"></a>是诸菩萨闻如是语，<a id="a-2K"></a>心不沉没亦不忧悔、<a id="a-2L"></a>不惊、<a id="a-2M"></a>不怖？<a id="a-2N"></a>”</p>
  <p id="a2O">具寿善现白言：<a id="a-2P"></a>“世尊，<a id="a-2Q"></a>以一切法皆远离故、<a id="a-2R"></a>无所有故。<a id="a-2S"></a>所以者何？<a id="a-2T"></a>是诸菩萨于一切法，<a id="a-2U"></a>若能沉等、<a id="a-2V"></a>若所沉等、<a id="a-2W"></a>若沉等处、<a id="a-2X"></a>若沉等时、<a id="a-2Y"></a>若沉等者、<a id="a-2Z"></a>由此沉等皆无所得，<a id="a-2a"></a>以一切法不可得故。<a id="a-2b"></a>若诸菩萨闻如是事，<a id="a-2c"></a>心不沉没亦不忧悔、<a id="a-2d"></a>不惊不怖，<a id="a-2e"></a>是行般若波罗蜜多。<a id="a-2f"></a>若诸菩萨如是行时，<a id="a-2g"></a>诸天帝释、<a id="a-2h"></a>大梵天王、<a id="a-2i"></a>世界主等皆共敬礼。<a id="a-2j"></a>”</p>
  <p id="a2k">佛告善现：<a id="a-2l"></a>“若诸菩萨能如是行甚深般若波罗蜜多，<a id="a-2m"></a>非但恒为诸天帝释、<a id="a-2n"></a>大梵天王、<a id="a-2o"></a>世界主等皆共敬礼，<a id="a-2p"></a>是诸菩萨亦为过此极光净天、<a id="a-2q"></a>若遍净天、<a id="a-2r"></a>若广果天、<a id="a-2s"></a>若净居天及余天、<a id="a-2t"></a>龙、<a id="a-2u"></a>阿素洛等皆共敬礼，<a id="a-2v"></a>亦为十方无量无数无边世界诸佛、<a id="a-2w"></a>菩萨皆共护念。<a id="a-2x"></a>善现当知，<a id="a-2y"></a>是诸菩萨常为诸佛、<a id="a-2z"></a>诸菩萨众及诸天、<a id="a-30"></a>龙、<a id="a-31"></a>阿素洛等忆念守护，<a id="a-32"></a>功德善根念念增长，<a id="a-33"></a>疾证无上正等菩提。<a id="a-34"></a>善现当知，<a id="a-35"></a>是诸菩萨已住菩萨不退转位。<a id="a-36"></a>假使十方殑伽沙等诸佛世界一切有情皆变为魔，<a id="a-37"></a>是诸魔众各复化作尔所恶魔，<a id="a-38"></a>此诸恶魔皆有无量无数神力，<a id="a-39"></a>是诸恶魔尽其神力，<a id="a-3A"></a>不能留难此诸菩萨，<a id="a-3B"></a>令其不行甚深般若波罗蜜多，<a id="a-3C"></a>及于菩提或有退转。</p>
  <p id="a3D">“善现当知，<a id="a-3E"></a>若诸菩萨成就二法，<a id="a-3F"></a>一切恶魔不能留难，<a id="a-3G"></a>何等为二？<a id="a-3H"></a>一者、<a id="a-3I"></a>观察一切法空；<a id="a-3J"></a>二者、<a id="a-3K"></a>不舍一切有情。<a id="a-3L"></a>复次，<a id="a-3M"></a>善现，<a id="a-3N"></a>若诸菩萨成就二法，<a id="a-3O"></a>一切恶魔不能障礙，<a id="a-3P"></a>何等为二？<a id="a-3Q"></a>一者、<a id="a-3R"></a>如说皆悉能行；<a id="a-3S"></a>二者、<a id="a-3T"></a>常为诸佛护念。</p>
  <p id="a3U">“善现当知，<a id="a-3V"></a>若诸菩萨成就如是二种胜法，<a id="a-3W"></a>诸天神等常来礼敬，<a id="a-3X"></a>亲近供养请问劝发，<a id="a-3Y"></a>作如是言：<a id="a-3Z"></a>‘善哉！<a id="a-3a"></a>大士，<a id="a-3b"></a>汝能如实行深般若波罗蜜多方便善巧，<a id="a-3c"></a>疾能安住诸佛智地，<a id="a-3d"></a>一切有情无依怙者能作依怙，<a id="a-3e"></a>无救护者能作救护，<a id="a-3f"></a>无舍宅者能作舍宅，<a id="a-3g"></a>无投趣者能作投趣，<a id="a-3h"></a>无洲渚者能作洲渚，<a id="a-3i"></a>无归依者为作归依，<a id="a-3j"></a>与暗冥者能作光明，<a id="a-3k"></a>与聋盲者能作耳目。<a id="a-3l"></a>何以故？<a id="a-3m"></a>善男子，<a id="a-3n"></a>若能安住甚深般若波罗蜜多方便善巧，<a id="a-3o"></a>疾证无上正等菩提，<a id="a-3p"></a>一切恶魔不能留难。<a id="a-3q"></a>’</p>
  <p id="a3r">“善现当知，<a id="a-3s"></a>若诸菩萨能善安住甚深般若波罗蜜多，<a id="a-3t"></a>则为十方无量、<a id="a-3u"></a>无数、<a id="a-3v"></a>无边世界诸佛世尊处大众中，<a id="a-3w"></a>自然欢喜称扬赞叹名字、<a id="a-3x"></a>种姓、<a id="a-3y"></a>色相、<a id="a-3z"></a>功德，<a id="a-40"></a>如我今者在大众中自然欢喜称扬赞叹宝幢菩萨，<a id="a-41"></a>及余现住不动佛所净修梵行住深般若波罗蜜多诸菩萨等名字、<a id="a-42"></a>种姓、<a id="a-43"></a>色相、<a id="a-44"></a>功德。<a id="a-45"></a>”</p>
  <p id="a46">尔时，<a id="a-47"></a>善现便白佛言：<a id="a-48"></a>“一切如来、<a id="a-49"></a>应、<a id="a-4A"></a>正等觉，<a id="a-4B"></a>皆于众中自然欢喜称扬赞叹一切菩萨名字、<a id="a-4C"></a>种姓、<a id="a-4D"></a>色相功德不？<a id="a-4E"></a>”</p>
  <p id="a4F">佛言：<a id="a-4G"></a>“不也，<a id="a-4H"></a>若诸菩萨已于无上正等菩提得不退转行深般若波罗蜜多方便善巧，<a id="a-4I"></a>是诸菩萨蒙诸如来、<a id="a-4J"></a>应、<a id="a-4K"></a>正等觉在大众中自然欢喜称扬赞叹名字、<a id="a-4L"></a>种姓、<a id="a-4M"></a>色相、<a id="a-4N"></a>功德。<a id="a-4O"></a>”</p>
  <p id="a4P">具寿善现复白佛言：<a id="a-4Q"></a>“颇有菩萨未于无上正等菩提得不退转，<a id="a-4R"></a>而蒙如来、<a id="a-4S"></a>应、<a id="a-4T"></a>正等觉在大众中自然欢喜称扬赞叹名字、<a id="a-4U"></a>种姓、<a id="a-4V"></a>色相、<a id="a-4W"></a>功德不？<a id="a-4X"></a>”</p>
  <p id="a4Y">佛言：<a id="a-4Z"></a>“亦有！<a id="a-4a"></a>谓诸菩萨虽于无上正等菩提未得不退，<a id="a-4b"></a>而修般若波罗蜜多方便善巧，<a id="a-4c"></a>是诸菩萨亦蒙如来、<a id="a-4d"></a>应、<a id="a-4e"></a>正等觉在大众中自然欢喜称扬赞叹名字、<a id="a-4f"></a>种姓、<a id="a-4g"></a>色相、<a id="a-4h"></a>功德。<a id="a-4i"></a>如有菩萨随不动佛为菩萨时所修而学、<a id="a-4j"></a>所行而住，<a id="a-4k"></a>修行般若波罗蜜多方便善巧。<a id="a-4l"></a>复有菩萨随宝幢菩萨等所修而学、<a id="a-4m"></a>所行而住，<a id="a-4n"></a>修行般若波罗蜜多方便善巧。<a id="a-4o"></a>是诸菩萨虽于无上正等菩提未得不退，<a id="a-4p"></a>而蒙如来、<a id="a-4q"></a>应、<a id="a-4r"></a>正等觉在大众中自然欢喜称扬赞叹名字、<a id="a-4s"></a>种姓、<a id="a-4t"></a>色相、<a id="a-4u"></a>功德。</p>
  <p id="a4v">“复次，<a id="a-4w"></a>善现，<a id="a-4x"></a>有诸菩萨行深般若波罗蜜多，<a id="a-4y"></a>于一切法无生法中虽深信解，<a id="a-4z"></a>而未证得无生法忍；<a id="a-50"></a>于一切法毕竟空性虽深信解，<a id="a-51"></a>而于菩萨不退转地未得自在；<a id="a-52"></a>虽住诸法皆寂静性，<a id="a-53"></a>而未得入不退转地。<a id="a-54"></a>是诸菩萨亦蒙如来、<a id="a-55"></a>应、<a id="a-56"></a>正等觉在大众中自然欢喜称扬赞叹名字、<a id="a-57"></a>种姓、<a id="a-58"></a>色相、<a id="a-59"></a>功德。</p>
  <p id="a5A">“善现当知，<a id="a-5B"></a>若诸菩萨蒙诸如来、<a id="a-5C"></a>应、<a id="a-5D"></a>正等觉在大众中自然欢喜称扬赞叹名字、<a id="a-5E"></a>种姓、<a id="a-5F"></a>色相、<a id="a-5G"></a>功德，<a id="a-5H"></a>是诸菩萨超二乘地近大菩提，<a id="a-5I"></a>或已得受不退转记，<a id="a-5J"></a>或近当受不退转记。</p>
  <p data-pb></p>
  <h2 id="a5K">第五分付嘱品第二十三</h2>
  <p id="a5L">“复次，<a id="a-5M"></a>善现，<a id="a-5N"></a>若诸菩萨闻说般若波罗蜜多所有义趣深生信解，<a id="a-5O"></a>无惑、<a id="a-5P"></a>无疑、<a id="a-5Q"></a>不迷、<a id="a-5R"></a>不闷，<a id="a-5S"></a>但作是念：<a id="a-5T"></a>‘如佛所说理趣，<a id="a-5U"></a>必然定非颠倒。<a id="a-5V"></a>’是诸菩萨决定当于不动佛所及诸菩萨摩诃萨所，<a id="a-5W"></a>广闻般若波罗蜜多，<a id="a-5X"></a>于深义趣能生信解，<a id="a-5Y"></a>既信解已勤修梵行，<a id="a-5Z"></a>当得住于不退转地，<a id="a-5a"></a>住是地已疾证菩提。<a id="a-5b"></a>善现当知，<a id="a-5c"></a>若诸菩萨但闻般若波罗蜜多，<a id="a-5d"></a>尚获无边功德胜利，<a id="a-5e"></a>况深信解如说修行！<a id="a-5f"></a>是诸菩萨近一切智，<a id="a-5g"></a>安住真如，<a id="a-5h"></a>疾证菩提宣说法要。<a id="a-5i"></a>”</p>
  <p id="a5j">尔时，<a id="a-5k"></a>善现便白佛言：<a id="a-5l"></a>“法离真如无别可得，<a id="a-5m"></a>为说何法近一切智，<a id="a-5n"></a>安住真如？<a id="a-5o"></a>谁证菩提？<a id="a-5p"></a>谁说法要？<a id="a-5q"></a>”</p>
  <p id="a5r">佛告善现：<a id="a-5s"></a>“如是，<a id="a-5t"></a>如是，<a id="a-5u"></a>法离真如都不可得，<a id="a-5v"></a>说何等法近一切智，<a id="a-5w"></a>能住真如，<a id="a-5x"></a>疾证菩提宣说法要？<a id="a-5y"></a>真如自性尚不可得，<a id="a-5z"></a>况有余法能有所作？<a id="a-60"></a>随世俗故作如是说。<a id="a-61"></a>”</p>
  <p id="a62">时，<a id="a-63"></a>天帝释便白佛言：<a id="a-64"></a>“如是般若波罗蜜多理趣甚深极难信解。<a id="a-65"></a>若诸菩萨行深般若波罗蜜多，<a id="a-66"></a>虽知诸法皆不可得，<a id="a-67"></a>而求无上正等菩提，<a id="a-68"></a>欲为有情宣说法要甚为难事。<a id="a-69"></a>诸菩萨众闻说此语，<a id="a-6A"></a>心不沉没、<a id="a-6B"></a>无惑、<a id="a-6C"></a>无疑、<a id="a-6D"></a>不迷、<a id="a-6E"></a>不闷，<a id="a-6F"></a>如是等事甚为希有。<a id="a-6G"></a>”</p>
  <p id="a6H">尔时，<a id="a-6I"></a>善现谓帝释言：<a id="a-6J"></a>“如汝所说‘诸菩萨众闻如是语，<a id="a-6K"></a>心不沉没、<a id="a-6L"></a>无惑、<a id="a-6M"></a>无疑、<a id="a-6N"></a>不迷、<a id="a-6O"></a>不闷，<a id="a-6P"></a>如是等事甚希有’者，<a id="a-6Q"></a>憍尸迦，<a id="a-6R"></a>诸菩萨众行深般若波罗蜜多，<a id="a-6S"></a>观法皆空都无所有，<a id="a-6T"></a>谁沉、<a id="a-6U"></a>谁没、<a id="a-6V"></a>谁惑、<a id="a-6W"></a>谁疑、<a id="a-6X"></a>谁迷、<a id="a-6Y"></a>谁闷？<a id="a-6Z"></a>是故此事未为希有。<a id="a-6a"></a>然为有情愚痴颠倒，<a id="a-6b"></a>不能通达诸法皆空，<a id="a-6c"></a>故求菩提欲为宣说方便善巧，<a id="a-6d"></a>非极为难。<a id="a-6e"></a>”</p>
  <p id="a6f">天帝释言：<a id="a-6g"></a>“尊者善现诸有所说无不依空，<a id="a-6h"></a>是故所言常无滞礙，<a id="a-6i"></a>如有以箭仰射虚空，<a id="a-6j"></a>若近若远俱无滞礙。<a id="a-6k"></a>”</p>
  <p id="a6l">时，<a id="a-6m"></a>天帝释便白佛言：<a id="a-6n"></a>“我与尊者善现所说，<a id="a-6o"></a>为顺如来实语、<a id="a-6p"></a>法语，<a id="a-6q"></a>于法随法，<a id="a-6r"></a>为正说耶？<a id="a-6s"></a>”</p>
  <p id="a6t">尔时，<a id="a-6u"></a>世尊告天帝释：<a id="a-6v"></a>“汝与善现诸有所言，<a id="a-6w"></a>皆顺如来实语、<a id="a-6x"></a>法语，<a id="a-6y"></a>于法随法，<a id="a-6z"></a>皆为正说。<a id="a-70"></a>何以故？<a id="a-71"></a>憍尸迦，<a id="a-72"></a>具寿善现所有辩才无不依空而施设故。<a id="a-73"></a>所以者何？<a id="a-74"></a>具寿善现观一切法皆毕竟空，<a id="a-75"></a>尚不得般若波罗蜜多，<a id="a-76"></a>况得能行般若波罗蜜多者？<a id="a-77"></a>尚不得无上正等菩提，<a id="a-78"></a>况得能证无上正等菩提者？<a id="a-79"></a>尚不得一切智智，<a id="a-7A"></a>况得能证一切智智者？<a id="a-7B"></a>尚不得真如，<a id="a-7C"></a>况得能证真如成如来者？<a id="a-7D"></a>尚不得无生性，<a id="a-7E"></a>况得能证无生性者？<a id="a-7F"></a>尚不得菩萨，<a id="a-7G"></a>况得能证佛菩提者？<a id="a-7H"></a>尚不得十力、<a id="a-7I"></a>四无所畏，<a id="a-7J"></a>况得能成十力、<a id="a-7K"></a>四无所畏者？<a id="a-7L"></a>尚不得法，<a id="a-7M"></a>况得能说法者？</p>
  <p id="a7N">“憍尸迦，<a id="a-7O"></a>具寿善现于一切法住远离住、<a id="a-7P"></a>无所得住，<a id="a-7Q"></a>比诸菩萨所住般若波罗蜜多微妙行住，<a id="a-7R"></a>百分不及一，<a id="a-7S"></a>千分不及一，<a id="a-7T"></a>乃至邬波尼杀昙分亦不及一。<a id="a-7U"></a>憍尸迦，<a id="a-7V"></a>是诸菩萨所住般若波罗蜜多微妙行住，<a id="a-7W"></a>除如来住，<a id="a-7X"></a>于余菩萨及诸声闻、<a id="a-7Y"></a>独觉等住为最为胜、<a id="a-7Z"></a>为尊为高、<a id="a-7a"></a>为妙为微妙、<a id="a-7b"></a>为上为无上。<a id="a-7c"></a>以是故，<a id="a-7d"></a>憍尸迦，<a id="a-7e"></a>若诸菩萨欲于一切有情众中为最为胜、<a id="a-7f"></a>为尊为高、<a id="a-7g"></a>为妙为微妙、<a id="a-7h"></a>为上为无上者，<a id="a-7i"></a>当住般若波罗蜜多。<a id="a-7j"></a>”</p>
  <p id="a7k">尔时，<a id="a-7l"></a>众中无量无数三十三天闻法欢喜，<a id="a-7m"></a>各取天上微妙香花，<a id="a-7n"></a>奉散世尊及诸菩萨。<a id="a-7o"></a>六百苾蒭俱从座起，<a id="a-7p"></a>右膝著地向佛合掌。<a id="a-7q"></a>佛神力故，<a id="a-7r"></a>各于掌中微妙香花自然盈满。<a id="a-7s"></a>是苾蒭众踊跃欢喜，<a id="a-7t"></a>各以此花奉散佛上，<a id="a-7u"></a>既散花已同发愿言：<a id="a-7v"></a>“我等用斯胜善根力，<a id="a-7w"></a>愿常安住甚深般若波罗蜜多微妙行住，<a id="a-7x"></a>速趣无上正等菩提。<a id="a-7y"></a>”</p>
  <p id="a7z">尔时，<a id="a-80"></a>世尊即便微笑。<a id="a-81"></a>如佛常法，<a id="a-82"></a>从其面门放种种光，<a id="a-83"></a>青黄赤白红紫碧绿金银颇胝，<a id="a-84"></a>傍照无边诸佛国土，<a id="a-85"></a>上至梵世，<a id="a-86"></a>下彻风轮，<a id="a-87"></a>渐复还来绕佛右转，<a id="a-88"></a>经三匝已从顶上入。</p>
  <p id="a89">时，<a id="a-8A"></a>阿难陀即从座起，<a id="a-8B"></a>礼佛合掌白言：<a id="a-8C"></a>“世尊，<a id="a-8D"></a>何因何缘现此微笑？<a id="a-8E"></a>”</p>
  <p id="a8F">尔时，<a id="a-8G"></a>佛告阿难陀言：<a id="a-8H"></a>“此诸苾蒭于当来世星喻劫中皆得作佛，<a id="a-8I"></a>同名散花，<a id="a-8J"></a>具足十号，<a id="a-8K"></a>声闻僧数一切皆等，<a id="a-8L"></a>佛寿亦等二十千劫，<a id="a-8M"></a>随所住处雨五色花，<a id="a-8N"></a>由此因缘故我微笑。<a id="a-8O"></a>若诸菩萨欲得安住最胜住者，<a id="a-8P"></a>当住般若波罗蜜多；<a id="a-8Q"></a>若诸菩萨欲得安住如来住者，<a id="a-8R"></a>当住般若波罗蜜多。<a id="a-8S"></a>庆喜当知，<a id="a-8T"></a>若诸菩萨精进修行甚深般若波罗蜜多令究竟者，<a id="a-8U"></a>是诸菩萨先世或从人中没已还生此处，<a id="a-8V"></a>或从睹史多天上没来生人间。<a id="a-8W"></a>所以者何？<a id="a-8X"></a>如是二处易行般若波罗蜜多，<a id="a-8Y"></a>非余处故。<a id="a-8Z"></a>庆喜当知，<a id="a-8a"></a>如来现见，<a id="a-8b"></a>若诸菩萨精进修行甚深般若波罗蜜多，<a id="a-8c"></a>于身、<a id="a-8d"></a>命、<a id="a-8e"></a>财无所顾者，<a id="a-8f"></a>定于无上正等菩提得不退转。</p>
  <p id="a8g">“复次，<a id="a-8h"></a>庆喜，<a id="a-8i"></a>若诸菩萨听闻、<a id="a-8j"></a>受持读诵、<a id="a-8k"></a>书写甚深般若波罗蜜多，<a id="a-8l"></a>示现、<a id="a-8m"></a>劝导、<a id="a-8n"></a>赞励、<a id="a-8o"></a>庆喜住菩萨乘善男子等，<a id="a-8p"></a>是诸菩萨曾于过去无量佛所种诸善根，<a id="a-8q"></a>非唯声闻、<a id="a-8r"></a>独觉等所。</p>
  <p id="a8s">“复次，<a id="a-8t"></a>庆喜，<a id="a-8u"></a>若诸菩萨修学般若波罗蜜多，<a id="a-8v"></a>不惊不怖，<a id="a-8w"></a>受持读诵、<a id="a-8x"></a>系念、<a id="a-8y"></a>思惟，<a id="a-8z"></a>若法、<a id="a-90"></a>若义、<a id="a-91"></a>若文、<a id="a-92"></a>若意皆善通达随顺修行，<a id="a-93"></a>是诸菩萨则为现见我等如来、<a id="a-94"></a>应、<a id="a-95"></a>正等觉。</p>
  <p id="a96">“复次，<a id="a-97"></a>庆喜，<a id="a-98"></a>若诸菩萨闻说如是甚深般若波罗蜜多所有义趣深生信解，<a id="a-99"></a>不生毁谤，<a id="a-9A"></a>不可沮坏，<a id="a-9B"></a>是诸菩萨已曾供养无量诸佛，<a id="a-9C"></a>于诸佛所多种善根，<a id="a-9D"></a>亦为无量善友所摄。</p>
  <p id="a9E">“复次，<a id="a-9F"></a>庆喜，<a id="a-9G"></a>若诸有情能于如来、<a id="a-9H"></a>应、<a id="a-9I"></a>正等觉胜福田所种诸善根，<a id="a-9J"></a>虽定当得或声闻果、<a id="a-9K"></a>或独觉果、<a id="a-9L"></a>或如来果，<a id="a-9M"></a>而证无上正等菩提，<a id="a-9N"></a>要于般若波罗蜜多甚深义趣善达无礙，<a id="a-9O"></a>精进修行诸菩萨行令极圆满。</p>
  <p id="a9P">“是故，<a id="a-9Q"></a>庆喜，<a id="a-9R"></a>我以般若波罗蜜多甚深经典付嘱于汝，<a id="a-9S"></a>应正受持、<a id="a-9T"></a>读诵通利，<a id="a-9U"></a>莫令忘失。<a id="a-9V"></a>庆喜当知，<a id="a-9W"></a>除此般若波罗蜜多甚深经典，<a id="a-9X"></a>受持诸余我所说法设有忘失，<a id="a-9Y"></a>其罪尚轻；<a id="a-9Z"></a>若于般若波罗蜜多甚深经典不善受持，<a id="a-9a"></a>下至一句有所忘失，<a id="a-9b"></a>其罪甚重。<a id="a-9c"></a>庆喜当知，<a id="a-9d"></a>若于般若波罗蜜多甚深经典，<a id="a-9e"></a>下至一句能善受持不忘失者，<a id="a-9f"></a>获福无量；<a id="a-9g"></a>若于般若波罗蜜多甚深经典不善受持，<a id="a-9h"></a>下至一句有忘失者，<a id="a-9i"></a>所获重罪同前福量。<a id="a-9j"></a>是故，<a id="a-9k"></a>庆喜，<a id="a-9l"></a>我以般若波罗蜜多甚深经典殷勤付汝，<a id="a-9m"></a>当正受持、<a id="a-9n"></a>读诵通利、<a id="a-9o"></a>如理思惟、<a id="a-9p"></a>广为他说，<a id="a-9q"></a>分别开示，<a id="a-9r"></a>令受持者究竟解了文义意趣。<a id="a-9s"></a>所以者何？<a id="a-9t"></a>若诸菩萨于深般若波罗蜜多受持读诵、<a id="a-9u"></a>究竟通利、<a id="a-9v"></a>如理思惟、<a id="a-9w"></a>广为他说，<a id="a-9x"></a>分别开示令其易了，<a id="a-9y"></a>是诸菩萨则为受持过去、<a id="a-9z"></a>未来、<a id="a-A0"></a>现在诸佛甚深法藏，<a id="a-A1"></a>广为有情宣说开示。</p>
  <p id="aA2">“庆喜当知，<a id="a-A3"></a>若有情类起殷净心，<a id="a-A4"></a>现于我所欲持种种上妙供具供养恭敬无懈倦者，<a id="a-A5"></a>当于般若波罗蜜多至心听闻、<a id="a-A6"></a>受持读诵、<a id="a-A7"></a>精勤修学、<a id="a-A8"></a>如理思惟，<a id="a-A9"></a>广为有情分别解说，<a id="a-AA"></a>或复书写种种庄严，<a id="a-AB"></a>供养恭敬勿得暂舍。<a id="a-AC"></a>庆喜当知，<a id="a-AD"></a>若诸菩萨供养恭敬、<a id="a-AE"></a>尊重赞叹甚深般若波罗蜜多，<a id="a-AF"></a>则为现前供养恭敬、<a id="a-AG"></a>尊重赞叹我及十方三世诸佛。<a id="a-AH"></a>庆喜当知，<a id="a-AI"></a>若诸菩萨闻深般若波罗蜜多，<a id="a-AJ"></a>起殷净心恭敬爱乐，<a id="a-AK"></a>即于过去、<a id="a-AL"></a>未来、<a id="a-AM"></a>现在诸佛无上正等菩提，<a id="a-AN"></a>起殷净心恭敬爱乐。<a id="a-AO"></a>庆喜，<a id="a-AP"></a>汝若爱乐于我、<a id="a-AQ"></a>不舍于我，<a id="a-AR"></a>亦当爱乐、<a id="a-AS"></a>不舍般若波罗蜜多甚深经典，<a id="a-AT"></a>下至一句勿令忘失。</p>
  <p id="aAU">“庆喜，<a id="a-AV"></a>我说如是般若波罗蜜多甚深经典付嘱因缘，<a id="a-AW"></a>设经一劫乃至殑伽沙数大劫亦不能尽。<a id="a-AX"></a>举要言之，<a id="a-AY"></a>如我既是汝等大师，<a id="a-AZ"></a>甚深般若波罗蜜多当知亦是汝等大师；<a id="a-Aa"></a>如三世佛是诸天、<a id="a-Ab"></a>人、<a id="a-Ac"></a>阿素洛等无上大师，<a id="a-Ad"></a>甚深般若波罗蜜多当知亦是世间天、<a id="a-Ae"></a>人、<a id="a-Af"></a>阿素洛等无上大师。<a id="a-Ag"></a>汝等天、<a id="a-Ah"></a>人、<a id="a-Ai"></a>阿素洛等敬重于我，<a id="a-Aj"></a>亦当敬重甚深般若波罗蜜多。<a id="a-Ak"></a>是故，<a id="a-Al"></a>庆喜，<a id="a-Am"></a>我以无量善巧方便付汝般若波罗蜜多甚深经典，<a id="a-An"></a>汝当受持无令忘失。<a id="a-Ao"></a>我今持此甚深般若波罗蜜多，<a id="a-Ap"></a>对诸天、<a id="a-Aq"></a>人、<a id="a-Ar"></a>阿素洛等无量大众付嘱于汝，<a id="a-As"></a>应正受持勿令忘失。<a id="a-At"></a>庆喜，<a id="a-Au"></a>我今实言告汝，<a id="a-Av"></a>诸有净信善男子等，<a id="a-Aw"></a>若欲不舍佛、<a id="a-Ax"></a>法、<a id="a-Ay"></a>僧宝、<a id="a-Az"></a>三世诸佛无上菩提，<a id="a-B0"></a>定不应舍甚深般若波罗蜜多，<a id="a-B1"></a>如是名为我等诸佛教诫教授诸弟子法。</p>
  <p id="aB2">“庆喜当知，<a id="a-B3"></a>若有爱乐听闻般若波罗蜜多，<a id="a-B4"></a>受持读诵、<a id="a-B5"></a>究竟通利、<a id="a-B6"></a>如理思惟、<a id="a-B7"></a>书写解说，<a id="a-B8"></a>疾证无上正等菩提。<a id="a-B9"></a>所以者何？<a id="a-BA"></a>诸佛无上正等菩提，<a id="a-BB"></a>皆依般若波罗蜜多而得生故。<a id="a-BC"></a>是故，<a id="a-BD"></a>庆喜，<a id="a-BE"></a>若诸菩萨欲得无上正等菩提，<a id="a-BF"></a>当勤精进修学般若波罗蜜多。<a id="a-BG"></a>所以者何？<a id="a-BH"></a>甚深般若波罗蜜多是诸菩萨摩诃萨母，<a id="a-BI"></a>能令菩萨疾证菩提。</p>
  <p id="aBJ">“庆喜当知，<a id="a-BK"></a>若诸菩萨法欲灭时，<a id="a-BL"></a>护持般若波罗蜜多，<a id="a-BM"></a>则为护持三世诸佛一切智智，<a id="a-BN"></a>亦为护持三世诸佛无上法藏。<a id="a-BO"></a>庆喜当知，<a id="a-BP"></a>若诸菩萨勤学六种波罗蜜多，<a id="a-BQ"></a>疾证无上正等菩提。<a id="a-BR"></a>是故，<a id="a-BS"></a>庆喜，<a id="a-BT"></a>我以六种波罗蜜多更付嘱汝，<a id="a-BU"></a>当正受持勿令忘失。<a id="a-BV"></a>所以者何？<a id="a-BW"></a>如是六种波罗蜜多是三世佛无尽法藏。<a id="a-BX"></a>庆喜当知，<a id="a-BY"></a>十方三世诸佛世尊所说法要，<a id="a-BZ"></a>皆是六种波罗蜜多无尽法藏之所流出。<a id="a-Ba"></a>十方三世佛及弟子，<a id="a-Bb"></a>皆依如是无尽法藏精勤修学，<a id="a-Bc"></a>已、<a id="a-Bd"></a>正、<a id="a-Be"></a>当证无上菩提，<a id="a-Bf"></a>已、<a id="a-Bg"></a>正、<a id="a-Bh"></a>当入无余涅槃。</p>
  <p id="aBi">“复次，<a id="a-Bj"></a>庆喜，<a id="a-Bk"></a>假使汝为声闻乘人说声闻法，<a id="a-Bl"></a>由此法故三千大千世界有情一切皆得阿罗汉果，<a id="a-Bm"></a>犹未为我作弟子事，<a id="a-Bn"></a>我于汝事未甚随喜。<a id="a-Bo"></a>汝若能为菩萨乘人宣说一句甚深般若波罗蜜多相应之法，<a id="a-Bp"></a>即名为我作弟子事，<a id="a-Bq"></a>我于此事深生随喜。</p>
  <p id="aBr">“复次，<a id="a-Bs"></a>庆喜，<a id="a-Bt"></a>假使三千大千世界一切有情俱时证得阿罗汉果，<a id="a-Bu"></a>彼所成就施、<a id="a-Bv"></a>戒、<a id="a-Bw"></a>修性诸福业事。<a id="a-Bx"></a>于意云何？<a id="a-By"></a>宁为多不？<a id="a-Bz"></a>”</p>
  <p id="aC0">庆喜对曰：<a id="a-C1"></a>“甚多，<a id="a-C2"></a>世尊！<a id="a-C3"></a>”</p>
  <p id="aC4">佛告庆喜：<a id="a-C5"></a>“若有声闻能为菩萨宣说般若波罗蜜多相应之法，<a id="a-C6"></a>经一昼夜展转乃至经弹指顷，<a id="a-C7"></a>是声闻人所获福聚甚多于前。<a id="a-C8"></a>何以故？<a id="a-C9"></a>此声闻人所获福聚，<a id="a-CA"></a>超过一切声闻、<a id="a-CB"></a>独觉诸善根故。</p>
  <p id="aCC">“复次，<a id="a-CD"></a>庆喜，<a id="a-CE"></a>若有菩萨为声闻人说声闻法，<a id="a-CF"></a>假使三千大千世界一切有情由此法故悉皆证得阿罗汉果。<a id="a-CG"></a>于意云何？<a id="a-CH"></a>如是菩萨所获福聚宁为多不？<a id="a-CI"></a>”</p>
  <p id="aCJ">庆喜对曰：<a id="a-CK"></a>“甚多，<a id="a-CL"></a>世尊！<a id="a-CM"></a>”</p>
  <p id="aCN">佛告庆喜：<a id="a-CO"></a>“若有菩萨为诸有情宣说般若波罗蜜多相应之法，<a id="a-CP"></a>经一昼夜展转乃至经弹指顷，<a id="a-CQ"></a>如是菩萨所获福聚甚多于前。<a id="a-CR"></a>何以故？<a id="a-CS"></a>甚深般若波罗蜜多相应法施，<a id="a-CT"></a>超过一切声闻、<a id="a-CU"></a>独觉相应法施及彼二乘诸善根故。<a id="a-CV"></a>庆喜当知，<a id="a-CW"></a>若诸菩萨成就忆念如是善根，<a id="a-CX"></a>复于无上正等菩提有退转者，<a id="a-CY"></a>无有是处。<a id="a-CZ"></a>”</p>
  <p data-pb></p>
  <h2 id="aCa">第五分见不动佛品第二十四</h2>
  <p id="aCb">尔时，<a id="a-Cc"></a>如来四众围绕，<a id="a-Cd"></a>赞说般若波罗蜜多，<a id="a-Ce"></a>付阿难陀令受持已，<a id="a-Cf"></a>复于一切苾蒭、<a id="a-Cg"></a>苾蒭尼、<a id="a-Ch"></a>邬波索迦、<a id="a-Ci"></a>邬波斯迦、<a id="a-Cj"></a>天、<a id="a-Ck"></a>龙、<a id="a-Cl"></a>药叉、<a id="a-Cm"></a>健达缚等大众会中现神通力，<a id="a-Cn"></a>令众皆见不动如来、<a id="a-Co"></a>应、<a id="a-Cp"></a>正等觉，<a id="a-Cq"></a>声闻、<a id="a-Cr"></a>菩萨大众围绕，<a id="a-Cs"></a>为如大海不可动会宣说正法，<a id="a-Ct"></a>及见彼土严净之相。<a id="a-Cu"></a>其声闻僧皆阿罗汉诸漏已尽，<a id="a-Cv"></a>无复烦恼得真自在，<a id="a-Cw"></a>心善解脱，<a id="a-Cx"></a>慧善解脱，<a id="a-Cy"></a>如调慧马亦如大龙，<a id="a-Cz"></a>已作所作，<a id="a-D0"></a>已办所办，<a id="a-D1"></a>弃诸重担逮得己利，<a id="a-D2"></a>尽诸有结正知解脱，<a id="a-D3"></a>至心自在第一究竟。<a id="a-D4"></a>其菩萨僧一切皆是众望所识，<a id="a-D5"></a>得陀罗尼及无礙辩，<a id="a-D6"></a>成就无量不可思议、<a id="a-D7"></a>不可称量微妙功德。<a id="a-D8"></a>佛摄神力，<a id="a-D9"></a>令此四众、<a id="a-DA"></a>天、<a id="a-DB"></a>龙、<a id="a-DC"></a>药叉、<a id="a-DD"></a>健达缚等不复见彼不动如来、<a id="a-DE"></a>应、<a id="a-DF"></a>正等觉、<a id="a-DG"></a>声闻、<a id="a-DH"></a>菩萨及余大众并彼佛土严净之相。<a id="a-DI"></a>彼佛众会及严净土皆非此土眼根所照。<a id="a-DJ"></a>所以者何？<a id="a-DK"></a>佛摄神力，<a id="a-DL"></a>于彼远境无见缘故。</p>
  <p id="aDM">尔时，<a id="a-DN"></a>佛告阿难陀言：<a id="a-DO"></a>“不动如来、<a id="a-DP"></a>应、<a id="a-DQ"></a>正等觉国土众会，<a id="a-DR"></a>汝更见不？<a id="a-DS"></a>”</p>
  <p id="aDT">阿难陀言：<a id="a-DU"></a>“我不复见彼事，<a id="a-DV"></a>非此眼所行境故。<a id="a-DW"></a>”</p>
  <p id="aDX">时，<a id="a-DY"></a>佛复告阿难陀言：<a id="a-DZ"></a>“如彼如来众会国土非此土眼所行境界，<a id="a-Da"></a>当知诸法亦复如是，<a id="a-Db"></a>非眼根等所行境界。<a id="a-Dc"></a>庆喜当知，<a id="a-Dd"></a>法不行法，<a id="a-De"></a>法不见法，<a id="a-Df"></a>法不知法，<a id="a-Dg"></a>法不证法。<a id="a-Dh"></a>庆喜当知，<a id="a-Di"></a>一切法性无能行者、<a id="a-Dj"></a>无能见者、<a id="a-Dk"></a>无能知者、<a id="a-Dl"></a>无能证者、<a id="a-Dm"></a>无动、<a id="a-Dn"></a>无作。<a id="a-Do"></a>所以者何？<a id="a-Dp"></a>以一切法皆无作用，<a id="a-Dq"></a>能取、<a id="a-Dr"></a>所取俱如虚空，<a id="a-Ds"></a>性远离故；<a id="a-Dt"></a>以一切法不可思议，<a id="a-Du"></a>能、<a id="a-Dv"></a>所思议皆如幻士，<a id="a-Dw"></a>性远离故；<a id="a-Dx"></a>以一切法无作、<a id="a-Dy"></a>受者，<a id="a-Dz"></a>如光影等，<a id="a-E0"></a>不坚实故。<a id="a-E1"></a>庆喜当知，<a id="a-E2"></a>若诸菩萨能如是行，<a id="a-E3"></a>名行般若波罗蜜多，<a id="a-E4"></a>于诸法相无所执著；<a id="a-E5"></a>若诸菩萨能如是学，<a id="a-E6"></a>名学般若波罗蜜多，<a id="a-E7"></a>于一切法无所取舍。</p>
  <p id="aE8">“庆喜当知，<a id="a-E9"></a>若诸菩萨欲得一切波罗蜜多，<a id="a-EA"></a>速疾圆满至一切法究竟彼岸，<a id="a-EB"></a>应学般若波罗蜜多。<a id="a-EC"></a>所以者何？<a id="a-ED"></a>如是学者于诸学中为最为胜、<a id="a-EE"></a>为尊为高、<a id="a-EF"></a>为妙为微妙、<a id="a-EG"></a>为上为无上，<a id="a-EH"></a>利益安乐一切世间。<a id="a-EI"></a>庆喜当知，<a id="a-EJ"></a>若诸菩萨能如是学，<a id="a-EK"></a>无依怙者为作依怙，<a id="a-EL"></a>诸佛世尊开许称赞修学般若波罗蜜多。<a id="a-EM"></a>庆喜当知，<a id="a-EN"></a>诸佛菩萨学此学已，<a id="a-EO"></a>安住此中，<a id="a-EP"></a>能以右手若右足指，<a id="a-EQ"></a>举取三千大千世界，<a id="a-ER"></a>掷置他方或还本处，<a id="a-ES"></a>其中有情不知、<a id="a-ET"></a>不觉、<a id="a-EU"></a>无损、<a id="a-EV"></a>无怖。<a id="a-EW"></a>所以者何？<a id="a-EX"></a>甚深般若波罗蜜多功德威力不可思议。<a id="a-EY"></a>过去、<a id="a-EZ"></a>未来、<a id="a-Ea"></a>现在诸佛及诸菩萨，<a id="a-Eb"></a>学此般若波罗蜜多，<a id="a-Ec"></a>于去、<a id="a-Ed"></a>来、<a id="a-Ee"></a>今及无为法，<a id="a-Ef"></a>悉皆获得无礙智见。<a id="a-Eg"></a>是故，<a id="a-Eh"></a>庆喜，<a id="a-Ei"></a>我说能学甚深般若波罗蜜多，<a id="a-Ej"></a>于诸学中为最为胜、<a id="a-Ek"></a>为尊为高、<a id="a-El"></a>为妙为微妙、<a id="a-Em"></a>为上为无上。</p>
  <p id="aEn">“庆喜当知，<a id="a-Eo"></a>诸有欲取甚深般若波罗蜜多量、<a id="a-Ep"></a>边际者，<a id="a-Eq"></a>如愚痴者欲取虚空量及边际。<a id="a-Er"></a>何以故？<a id="a-Es"></a>甚深般若波罗蜜多功德无量、<a id="a-Et"></a>无边际故。<a id="a-Eu"></a>庆喜当知，<a id="a-Ev"></a>我终不说甚深般若波罗蜜多，<a id="a-Ew"></a>如名、<a id="a-Ex"></a>身等有量、<a id="a-Ey"></a>边际。<a id="a-Ez"></a>所以者何？<a id="a-F0"></a>名句、<a id="a-F1"></a>文身是有量法，<a id="a-F2"></a>甚深般若波罗蜜多功德胜利非有量法，<a id="a-F3"></a>非名、<a id="a-F4"></a>身等能量般若波罗蜜多功德胜利，<a id="a-F5"></a>亦非般若波罗蜜多功德胜利是彼所量。<a id="a-F6"></a>”</p>
  <p id="aF7">具寿庆喜便白佛言：<a id="a-F8"></a>“何因缘故，<a id="a-F9"></a>甚深般若波罗蜜多说为无量？<a id="a-FA"></a>”</p>
  <p id="aFB">佛告庆喜：<a id="a-FC"></a>“甚深般若波罗蜜多性无尽故、<a id="a-FD"></a>性远离故说为无量。<a id="a-FE"></a>庆喜当知，<a id="a-FF"></a>三世诸佛皆学般若波罗蜜多，<a id="a-FG"></a>究竟圆满证得无上正等菩提，<a id="a-FH"></a>为诸有情宣说开示，<a id="a-FI"></a>而此般若波罗蜜多常无减尽。<a id="a-FJ"></a>所以者何？<a id="a-FK"></a>甚深般若波罗蜜多如太虚空不可尽故，<a id="a-FL"></a>诸有欲尽甚深般若波罗蜜多则为欲尽虚空边际。<a id="a-FM"></a>是故，<a id="a-FN"></a>庆喜，<a id="a-FO"></a>甚深般若波罗蜜多说为无尽，<a id="a-FP"></a>由无尽故说为无量。<a id="a-FQ"></a>”</p>
  <p id="aFR">尔时，<a id="a-FS"></a>善现作是念言：<a id="a-FT"></a>“此处甚深，<a id="a-FU"></a>我当问佛。<a id="a-FV"></a>”</p>
  <p id="aFW">作是念已，<a id="a-FX"></a>便白佛言：<a id="a-FY"></a>“甚深般若波罗蜜多，<a id="a-FZ"></a>如来何故说为无尽？<a id="a-Fa"></a>”</p>
  <p id="aFb">佛告善现：<a id="a-Fc"></a>“甚深般若波罗蜜多犹如虚空不可尽故。<a id="a-Fd"></a>”</p>
  <p id="aFe">具寿善现复白佛言：<a id="a-Ff"></a>“云何菩萨引发般若波罗蜜多？<a id="a-Fg"></a>”</p>
  <p id="aFh">佛告善现：<a id="a-Fi"></a>“诸菩萨众应观诸色、<a id="a-Fj"></a>受、<a id="a-Fk"></a>想、<a id="a-Fl"></a>行、<a id="a-Fm"></a>识皆无尽故，<a id="a-Fn"></a>引发般若波罗蜜多，<a id="a-Fo"></a>应观无明乃至老死皆无尽故，<a id="a-Fp"></a>引发般若波罗蜜多。<a id="a-Fq"></a>如是，<a id="a-Fr"></a>善现，<a id="a-Fs"></a>诸菩萨众应作如是引发般若波罗蜜多。<a id="a-Ft"></a>善现当知，<a id="a-Fu"></a>诸菩萨众如是观察十二缘起远离二边，<a id="a-Fv"></a>如是观察十二缘起无中无边，<a id="a-Fw"></a>是诸菩萨不共妙观，<a id="a-Fx"></a>谓要安坐妙菩提座，<a id="a-Fy"></a>方能如是如实观察十二缘起，<a id="a-Fz"></a>理趣甚深如太虚空不可尽故，<a id="a-G0"></a>便能证得一切智智。<a id="a-G1"></a>善现当知，<a id="a-G2"></a>若诸菩萨以如虚空无尽行相，<a id="a-G3"></a>行深般若波罗蜜多，<a id="a-G4"></a>如实观察十二缘起，<a id="a-G5"></a>不堕声闻及独觉地，<a id="a-G6"></a>疾证无上正等菩提。</p>
  <p id="aG7">“善现当知，<a id="a-G8"></a>诸菩萨众若于无上正等菩提有退转者，<a id="a-G9"></a>皆由不依如是作意方便善巧，<a id="a-GA"></a>不如实知诸菩萨众行深般若波罗蜜多，<a id="a-GB"></a>云何应以无尽行相引发般若波罗蜜多，<a id="a-GC"></a>如实观察十二缘起？<a id="a-GD"></a>善现当知，<a id="a-GE"></a>诸菩萨众若于无上正等菩提有退转者，<a id="a-GF"></a>皆由远离引发般若波罗蜜多方便善巧。<a id="a-GG"></a>善现当知，<a id="a-GH"></a>诸菩萨众若于无上正等菩提不退转者，<a id="a-GI"></a>一切皆依引发般若波罗蜜多方便善巧。<a id="a-GJ"></a>是诸菩萨由依如是方便善巧，<a id="a-GK"></a>行深般若波罗蜜多，<a id="a-GL"></a>以如虚空无尽行相，<a id="a-GM"></a>如实观察十二缘起，<a id="a-GN"></a>如是观察缘起法时，<a id="a-GO"></a>不见有法无因而生，<a id="a-GP"></a>不见有法性相常住，<a id="a-GQ"></a>不见有法有作受者。<a id="a-GR"></a>是诸菩萨行深般若波罗蜜多，<a id="a-GS"></a>以如虚空无尽行相，<a id="a-GT"></a>如实观察十二缘起，<a id="a-GU"></a>引发般若波罗蜜多，<a id="a-GV"></a>能疾证得一切智智。</p>
  <p id="aGW">“善现当知，<a id="a-GX"></a>若时菩萨如实观察十二缘起，<a id="a-GY"></a>引发般若波罗蜜多，<a id="a-GZ"></a>是时菩萨都不见色、<a id="a-Ga"></a>受、<a id="a-Gb"></a>想、<a id="a-Gc"></a>行、<a id="a-Gd"></a>识，<a id="a-Ge"></a>不见此佛世界，<a id="a-Gf"></a>不见彼佛世界，<a id="a-Gg"></a>不见有法能见此彼诸佛世界。<a id="a-Gh"></a>若诸菩萨能如是行甚深般若波罗蜜多，<a id="a-Gi"></a>是时恶魔极生忧恼如中毒箭，<a id="a-Gj"></a>譬如有人父母卒丧身心苦痛，<a id="a-Gk"></a>恶魔亦尔。<a id="a-Gl"></a>”</p>
  <p id="aGm">具寿善现便白佛言：<a id="a-Gn"></a>“为一恶魔见诸菩萨行深般若波罗蜜多，<a id="a-Go"></a>极生忧恼如中毒箭，<a id="a-Gp"></a>为遍三千大千世界一切恶魔皆亦如是？<a id="a-Gq"></a>”</p>
  <p id="aGr">佛告善现：<a id="a-Gs"></a>“遍满三千大千世界一切恶魔，<a id="a-Gt"></a>见诸菩萨行深般若波罗蜜多，<a id="a-Gu"></a>极生忧恼如中毒箭，<a id="a-Gv"></a>各于本座不能自安。<a id="a-Gw"></a>所以者何？<a id="a-Gx"></a>若诸菩萨住深般若波罗蜜多，<a id="a-Gy"></a>世间天、<a id="a-Gz"></a>人、<a id="a-H0"></a>阿素洛等伺求其短皆不能得，<a id="a-H1"></a>亦复不能扰乱退坏。<a id="a-H2"></a>是故，<a id="a-H3"></a>善现，<a id="a-H4"></a>若诸菩萨欲证无上正等菩提，<a id="a-H5"></a>当勤安住甚深般若波罗蜜多。<a id="a-H6"></a>若诸菩萨能勤安住甚深般若波罗蜜多，<a id="a-H7"></a>则能修满布施、<a id="a-H8"></a>净戒、<a id="a-H9"></a>安忍、<a id="a-HA"></a>精进、<a id="a-HB"></a>静虑、<a id="a-HC"></a>般若波罗蜜多。<a id="a-HD"></a>若诸菩萨能正修行甚深般若波罗蜜多，<a id="a-HE"></a>便能具足修满一切波罗蜜多方便善巧，<a id="a-HF"></a>诸魔事起皆能如实觉知远离。</p>
  <p id="aHG">“是故，<a id="a-HH"></a>善现，<a id="a-HI"></a>若诸菩萨欲正摄受方便善巧，<a id="a-HJ"></a>应正修行甚深般若波罗蜜多。<a id="a-HK"></a>若时菩萨修行引发甚深般若波罗蜜多，<a id="a-HL"></a>是时无量无边世界诸佛世尊皆共护念。<a id="a-HM"></a>是诸菩萨应作是念：<a id="a-HN"></a>‘彼诸如来、<a id="a-HO"></a>应、<a id="a-HP"></a>正等觉亦从般若波罗蜜多生一切智。<a id="a-HQ"></a>’作是念已，<a id="a-HR"></a>复应思惟：<a id="a-HS"></a>‘如诸如来、<a id="a-HT"></a>应、<a id="a-HU"></a>正等觉所应证法，<a id="a-HV"></a>我亦当证。<a id="a-HW"></a>’</p>
  <p id="aHX">“如是，<a id="a-HY"></a>善现，<a id="a-HZ"></a>若诸菩萨修行引发甚深般若波罗蜜多，<a id="a-Ha"></a>作是思惟经弹指顷所生福聚，<a id="a-Hb"></a>胜有所得诸菩萨众经如殑伽沙数大劫修行布施所获功德，<a id="a-Hc"></a>何况能于一日、<a id="a-Hd"></a>半日！<a id="a-He"></a>是诸菩萨不久当住不退转地，<a id="a-Hf"></a>常为如来、<a id="a-Hg"></a>应、<a id="a-Hh"></a>正等觉共所护念。<a id="a-Hi"></a>诸菩萨众若为诸佛所护念者，<a id="a-Hj"></a>定证无上正等菩提，<a id="a-Hk"></a>不堕声闻、<a id="a-Hl"></a>独觉等地，<a id="a-Hm"></a>于诸恶趣决定不生，<a id="a-Hn"></a>常生天、<a id="a-Ho"></a>人，<a id="a-Hp"></a>不离诸佛。<a id="a-Hq"></a>若诸菩萨修行引发甚深般若波罗蜜多，<a id="a-Hr"></a>忆念思惟诸佛功德，<a id="a-Hs"></a>经弹指顷，<a id="a-Ht"></a>尚获无边功德胜利，<a id="a-Hu"></a>况经一日若过一日，<a id="a-Hv"></a>勇猛精进修行引发甚深般若波罗蜜多，<a id="a-Hw"></a>忆念思惟诸佛功德！<a id="a-Hx"></a>如香象等诸菩萨众，<a id="a-Hy"></a>不动佛所常修梵行，<a id="a-Hz"></a>不离般若波罗蜜多。<a id="a-I0"></a>”</p>
  <p id="aI1">时，<a id="a-I2"></a>薄伽梵说是经已，<a id="a-I3"></a>无量菩萨摩诃萨众，<a id="a-I4"></a>慈氏菩萨而为上首，<a id="a-I5"></a>具寿善现、<a id="a-I6"></a>舍利子等诸大声闻，<a id="a-I7"></a>并诸天、<a id="a-I8"></a>龙、<a id="a-I9"></a>健达缚等，<a id="a-IA"></a>一切大众闻佛所说，<a id="a-IB"></a>皆大欢喜信受奉行。</p>
 </body>
</html>