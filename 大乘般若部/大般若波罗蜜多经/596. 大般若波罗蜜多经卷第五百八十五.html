<!doctype html>
<html id="z3IBT7F9b" data-ver="966">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百八十五</h1>
  <h2 id="a2">第十二净戒波罗蜜多分之二</h2>
  <p id="a3">时，<a id="a-4"></a>舍利子复告具寿满慈子言：<a id="a-5"></a>“若诸菩萨修行净戒波罗蜜多，<a id="a-6"></a>见有少法名为作者，<a id="a-7"></a>当知虽住菩萨法中，<a id="a-8"></a>而名弃舍诸菩萨法，<a id="a-9"></a>是为菩萨非理作意。<a id="a-A"></a>若起如是非理作意，<a id="a-B"></a>应知名为犯戒菩萨。<a id="a-C"></a>”</p>
  <p id="aD">时，<a id="a-E"></a>满慈子便白具寿舍利子言：<a id="a-F"></a>“若诸菩萨不见少法名为作者，<a id="a-G"></a>是诸菩萨受持净戒波罗蜜多无所违犯，<a id="a-H"></a>何法于此菩萨净戒波罗蜜多为益为损？<a id="a-I"></a>”</p>
  <p id="aJ">舍利子言：<a id="a-K"></a>“无法于此菩萨净戒波罗蜜多为益为损，<a id="a-L"></a>若见少法于此净戒波罗蜜多为益为损，<a id="a-M"></a>当知执取菩萨净戒。<a id="a-N"></a>若诸菩萨见有少法于此净戒波罗蜜多为益为损，<a id="a-O"></a>是诸菩萨不能摄受菩萨净戒波罗蜜多。<a id="a-P"></a>若诸菩萨不见少法名为作者，<a id="a-Q"></a>是诸菩萨能正摄受菩萨净戒波罗蜜多。<a id="a-R"></a>若诸菩萨受持净戒，<a id="a-S"></a>回向趣求一切智智，<a id="a-T"></a>乃名净戒波罗蜜多。<a id="a-U"></a>若诸菩萨受持净戒，<a id="a-V"></a>不能回求一切智智，<a id="a-W"></a>应知此戒虽得戒名，<a id="a-X"></a>而非净戒波罗蜜多，<a id="a-Y"></a>或求二乘、<a id="a-Z"></a>世间果故。</p>
  <p id="aa">“又，<a id="a-b"></a>满慈子，<a id="a-c"></a>若诸菩萨随所行施，<a id="a-d"></a>无不皆用大悲为首，<a id="a-e"></a>常能发起随顺回向一切智智相应之心，<a id="a-f"></a>应知是名具戒菩萨。</p>
  <p id="ag">“又，<a id="a-h"></a>满慈子，<a id="a-i"></a>若诸菩萨随所护戒，<a id="a-j"></a>无不皆用大悲为首，<a id="a-k"></a>常能发起随顺回向一切智智相应之心，<a id="a-l"></a>应知名为具戒菩萨。</p>
  <p id="am">“又，<a id="a-n"></a>满慈子，<a id="a-o"></a>若诸菩萨于诸有情若打若骂、<a id="a-p"></a>诽谤、<a id="a-q"></a>凌辱、<a id="a-r"></a>轻弄等事，<a id="a-s"></a>随所修忍，<a id="a-t"></a>无不皆用大悲为首，<a id="a-u"></a>常能发起随顺回向一切智智相应之心，<a id="a-v"></a>应知是名具戒菩萨。</p>
  <p id="aw">“又，<a id="a-x"></a>满慈子，<a id="a-y"></a>若诸菩萨为欲拔济一切有情恶趣生死种种苦恼，<a id="a-z"></a>随行精进，<a id="a-10"></a>无不皆用大悲为首，<a id="a-11"></a>常能发起随顺回向一切智智相应之心，<a id="a-12"></a>应知是名具戒菩萨。</p>
  <p id="a13">“又，<a id="a-14"></a>满慈子，<a id="a-15"></a>若诸菩萨随起静虑，<a id="a-16"></a>作是思惟：<a id="a-17"></a>‘我应引发殊胜静虑，<a id="a-18"></a>由斯发起殊胜神通，<a id="a-19"></a>知诸有情心行差别说授法药，<a id="a-1A"></a>令脱恶趣生死众苦；<a id="a-1B"></a>又为调伏自身烦恼，<a id="a-1C"></a>与有情类作净福田，<a id="a-1D"></a>堪任引发一切智智。<a id="a-1E"></a>’如是思惟随修静虑，<a id="a-1F"></a>一切皆用大悲为首，<a id="a-1G"></a>常能发起随顺回向一切智智相应之心，<a id="a-1H"></a>应知是名具戒菩萨。</p>
  <p id="a1I">“又，<a id="a-1J"></a>满慈子，<a id="a-1K"></a>若诸菩萨随所修行甚深妙慧，<a id="a-1L"></a>皆为于法远离颠倒、<a id="a-1M"></a>得诸善巧，<a id="a-1N"></a>谓蕴善巧、<a id="a-1O"></a>若界善巧、<a id="a-1P"></a>若处善巧、<a id="a-1Q"></a>若谛善巧、<a id="a-1R"></a>若缘起善巧、<a id="a-1S"></a>若是处非处善巧。</p>
  <p id="a1T">“云何名为于蕴善巧？<a id="a-1U"></a>谓诸菩萨如实了知所有色蕴种种自相，<a id="a-1V"></a>如实了知所有受、<a id="a-1W"></a>想、<a id="a-1X"></a>行、<a id="a-1Y"></a>识蕴种种自相，<a id="a-1Z"></a>如是名为于蕴善巧。<a id="a-1a"></a>又诸菩萨如实了知所有色蕴种种自相皆不可得，<a id="a-1b"></a>如实了知所有受、<a id="a-1c"></a>想、<a id="a-1d"></a>行、<a id="a-1e"></a>识蕴种种自相皆不可得，<a id="a-1f"></a>如是名为于蕴善巧。<a id="a-1g"></a>又诸菩萨如实了知所有色蕴种种共相，<a id="a-1h"></a>如实了知所有受、<a id="a-1i"></a>想、<a id="a-1j"></a>行、<a id="a-1k"></a>识蕴种种共相，<a id="a-1l"></a>如是名为于蕴善巧。<a id="a-1m"></a>又诸菩萨如实了知所有色蕴种种共相皆不可得，<a id="a-1n"></a>如实了知所有受、<a id="a-1o"></a>想、<a id="a-1p"></a>行、<a id="a-1q"></a>识蕴种种共相皆不可得，<a id="a-1r"></a>如是名为于蕴善巧。<a id="a-1s"></a>又诸菩萨如实了知所有色蕴若常若无常皆不可得，<a id="a-1t"></a>如实了知所有受、<a id="a-1u"></a>想、<a id="a-1v"></a>行、<a id="a-1w"></a>识蕴若常若无常皆不可得，<a id="a-1x"></a>如是名为于蕴善巧。<a id="a-1y"></a>又诸菩萨如实了知所有色蕴若乐若苦皆不可得，<a id="a-1z"></a>如实了知所有受、<a id="a-20"></a>想、<a id="a-21"></a>行、<a id="a-22"></a>识蕴若乐若苦皆不可得，<a id="a-23"></a>如是名为于蕴善巧。<a id="a-24"></a>又诸菩萨如实了知所有色蕴若我若无我皆不可得，<a id="a-25"></a>如实了知所有受、<a id="a-26"></a>想、<a id="a-27"></a>行、<a id="a-28"></a>识蕴若我若无我皆不可得，<a id="a-29"></a>如是名为于蕴善巧。<a id="a-2A"></a>又诸菩萨如实了知所有色蕴若净若不净皆不可得，<a id="a-2B"></a>如实了知所有受、<a id="a-2C"></a>想、<a id="a-2D"></a>行、<a id="a-2E"></a>识蕴若净若不净皆不可得，<a id="a-2F"></a>如是名为于蕴善巧。<a id="a-2G"></a>又诸菩萨如实了知所有色蕴若空若不空皆不可得，<a id="a-2H"></a>如实了知所有受、<a id="a-2I"></a>想、<a id="a-2J"></a>行、<a id="a-2K"></a>识蕴若空若不空皆不可得，<a id="a-2L"></a>如是名为于蕴善巧。<a id="a-2M"></a>又诸菩萨如实了知所有色蕴若有相若无相皆不可得，<a id="a-2N"></a>如实了知所有受、<a id="a-2O"></a>想、<a id="a-2P"></a>行、<a id="a-2Q"></a>识蕴若有相若无相皆不可得，<a id="a-2R"></a>如是名为于蕴善巧。<a id="a-2S"></a>又诸菩萨如实了知所有色蕴若有愿若无愿皆不可得，<a id="a-2T"></a>如实了知所有受、<a id="a-2U"></a>想、<a id="a-2V"></a>行、<a id="a-2W"></a>识蕴若有愿若无愿皆不可得，<a id="a-2X"></a>如是名为于蕴善巧。<a id="a-2Y"></a>又诸菩萨如实了知所有色蕴若寂静若不寂静皆不可得，<a id="a-2Z"></a>如实了知所有受、<a id="a-2a"></a>想、<a id="a-2b"></a>行、<a id="a-2c"></a>识蕴若寂静若不寂静皆不可得，<a id="a-2d"></a>如是名为于蕴善巧。<a id="a-2e"></a>又诸菩萨如实了知所有色蕴若远离若不远离皆不可得，<a id="a-2f"></a>如实了知所有受、<a id="a-2g"></a>想、<a id="a-2h"></a>行、<a id="a-2i"></a>识蕴若远离若不远离皆不可得，<a id="a-2j"></a>如是名为于蕴善巧。</p>
  <p id="a2k">“云何名为于界善巧？<a id="a-2l"></a>谓诸菩萨如实了知所有眼界种种自相，<a id="a-2m"></a>如实了知所有耳、<a id="a-2n"></a>鼻、<a id="a-2o"></a>舌、<a id="a-2p"></a>身、<a id="a-2q"></a>意界种种自相，<a id="a-2r"></a>如是名为于界善巧。<a id="a-2s"></a>又诸菩萨如实了知所有眼界种种自相皆不可得，<a id="a-2t"></a>如实了知所有耳、<a id="a-2u"></a>鼻、<a id="a-2v"></a>舌、<a id="a-2w"></a>身、<a id="a-2x"></a>意界种种自相皆不可得，<a id="a-2y"></a>如是名为于界善巧。<a id="a-2z"></a>又诸菩萨如实了知所有眼界种种共相，<a id="a-30"></a>如实了知所有耳、<a id="a-31"></a>鼻、<a id="a-32"></a>舌、<a id="a-33"></a>身、<a id="a-34"></a>意界种种共相，<a id="a-35"></a>如是名为于界善巧。<a id="a-36"></a>又诸菩萨如实了知所有眼界种种共相皆不可得，<a id="a-37"></a>如实了知所有耳、<a id="a-38"></a>鼻、<a id="a-39"></a>舌、<a id="a-3A"></a>身、<a id="a-3B"></a>意界种种共相皆不可得，<a id="a-3C"></a>如是名为于界善巧。<a id="a-3D"></a>又诸菩萨如实了知所有眼界若常若无常皆不可得，<a id="a-3E"></a>如实了知所有耳、<a id="a-3F"></a>鼻、<a id="a-3G"></a>舌、<a id="a-3H"></a>身、<a id="a-3I"></a>意界若常若无常皆不可得，<a id="a-3J"></a>如是名为于界善巧。<a id="a-3K"></a>又诸菩萨如实了知所有眼界若乐若苦皆不可得，<a id="a-3L"></a>如实了知所有耳、<a id="a-3M"></a>鼻、<a id="a-3N"></a>舌、<a id="a-3O"></a>身、<a id="a-3P"></a>意界若乐若苦皆不可得，<a id="a-3Q"></a>如是名为于界善巧。<a id="a-3R"></a>又诸菩萨如实了知所有眼界若我若无我皆不可得，<a id="a-3S"></a>如实了知所有耳、<a id="a-3T"></a>鼻、<a id="a-3U"></a>舌、<a id="a-3V"></a>身、<a id="a-3W"></a>意界若我若无我皆不可得，<a id="a-3X"></a>如是名为于界善巧。<a id="a-3Y"></a>又诸菩萨如实了知所有眼界若净若不净皆不可得，<a id="a-3Z"></a>如实了知所有耳、<a id="a-3a"></a>鼻、<a id="a-3b"></a>舌、<a id="a-3c"></a>身、<a id="a-3d"></a>意界若净若不净皆不可得，<a id="a-3e"></a>如是名为于界善巧。<a id="a-3f"></a>又诸菩萨如实了知所有眼界若空若不空皆不可得，<a id="a-3g"></a>如实了知所有耳、<a id="a-3h"></a>鼻、<a id="a-3i"></a>舌、<a id="a-3j"></a>身、<a id="a-3k"></a>意界若空若不空皆不可得，<a id="a-3l"></a>如是名为于界善巧。<a id="a-3m"></a>又诸菩萨如实了知所有眼界若有相若无相皆不可得，<a id="a-3n"></a>如实了知所有耳、<a id="a-3o"></a>鼻、<a id="a-3p"></a>舌、<a id="a-3q"></a>身、<a id="a-3r"></a>意界若有相若无相皆不可得，<a id="a-3s"></a>如是名为于界善巧。<a id="a-3t"></a>又诸菩萨如实了知所有眼界若有愿若无愿皆不可得，<a id="a-3u"></a>如实了知所有耳、<a id="a-3v"></a>鼻、<a id="a-3w"></a>舌、<a id="a-3x"></a>身、<a id="a-3y"></a>意界若有愿若无愿皆不可得，<a id="a-3z"></a>如是名为于界善巧。<a id="a-40"></a>又诸菩萨如实了知所有眼界若寂静若不寂静皆不可得，<a id="a-41"></a>如实了知所有耳、<a id="a-42"></a>鼻、<a id="a-43"></a>舌、<a id="a-44"></a>身、<a id="a-45"></a>意界若寂静若不寂静皆不可得，<a id="a-46"></a>如是名为于界善巧。<a id="a-47"></a>又诸菩萨如实了知所有眼界若远离若不远离皆不可得，<a id="a-48"></a>如实了知所有耳、<a id="a-49"></a>鼻、<a id="a-4A"></a>舌、<a id="a-4B"></a>身、<a id="a-4C"></a>意界若远离若不远离皆不可得，<a id="a-4D"></a>如是名为于界善巧。</p>
  <p id="a4E">“又诸菩萨如实了知所有色界种种自相，<a id="a-4F"></a>如实了知所有声、<a id="a-4G"></a>香、<a id="a-4H"></a>味、<a id="a-4I"></a>触、<a id="a-4J"></a>法界种种自相，<a id="a-4K"></a>如是名为于界善巧。<a id="a-4L"></a>又诸菩萨如实了知所有色界种种自相皆不可得，<a id="a-4M"></a>如实了知所有声、<a id="a-4N"></a>香、<a id="a-4O"></a>味、<a id="a-4P"></a>触、<a id="a-4Q"></a>法界种种自相皆不可得，<a id="a-4R"></a>如是名为于界善巧。<a id="a-4S"></a>又诸菩萨如实了知所有色界种种共相，<a id="a-4T"></a>如实了知所有声、<a id="a-4U"></a>香、<a id="a-4V"></a>味、<a id="a-4W"></a>触、<a id="a-4X"></a>法界种种共相，<a id="a-4Y"></a>如是名为于界善巧。<a id="a-4Z"></a>又诸菩萨如实了知所有色界种种共相皆不可得，<a id="a-4a"></a>如实了知所有声、<a id="a-4b"></a>香、<a id="a-4c"></a>味、<a id="a-4d"></a>触、<a id="a-4e"></a>法界种种共相皆不可得，<a id="a-4f"></a>如是名为于界善巧。<a id="a-4g"></a>又诸菩萨如实了知所有色界若常若无常皆不可得，<a id="a-4h"></a>如实了知所有声、<a id="a-4i"></a>香、<a id="a-4j"></a>味、<a id="a-4k"></a>触、<a id="a-4l"></a>法界若常若无常皆不可得，<a id="a-4m"></a>如是名为于界善巧。<a id="a-4n"></a>又诸菩萨如实了知所有色界若乐若苦皆不可得，<a id="a-4o"></a>如实了知所有声、<a id="a-4p"></a>香、<a id="a-4q"></a>味、<a id="a-4r"></a>触、<a id="a-4s"></a>法界若乐若苦皆不可得，<a id="a-4t"></a>如是名为于界善巧。<a id="a-4u"></a>又诸菩萨如实了知所有色界若我若无我皆不可得，<a id="a-4v"></a>如实了知所有声、<a id="a-4w"></a>香、<a id="a-4x"></a>味、<a id="a-4y"></a>触、<a id="a-4z"></a>法界若我若无我皆不可得，<a id="a-50"></a>如是名为于界善巧。<a id="a-51"></a>又诸菩萨如实了知所有色界若净若不净皆不可得，<a id="a-52"></a>如实了知所有声、<a id="a-53"></a>香、<a id="a-54"></a>味、<a id="a-55"></a>触、<a id="a-56"></a>法界若净若不净皆不可得，<a id="a-57"></a>如是名为于界善巧。<a id="a-58"></a>又诸菩萨如实了知所有色界若空若不空皆不可得，<a id="a-59"></a>如实了知所有声、<a id="a-5A"></a>香、<a id="a-5B"></a>味、<a id="a-5C"></a>触、<a id="a-5D"></a>法界若空若不空皆不可得，<a id="a-5E"></a>如是名为于界善巧。<a id="a-5F"></a>又诸菩萨如实了知所有色界若有相若无相皆不可得，<a id="a-5G"></a>如实了知所有声、<a id="a-5H"></a>香、<a id="a-5I"></a>味、<a id="a-5J"></a>触、<a id="a-5K"></a>法界若有相若无相皆不可得，<a id="a-5L"></a>如是名为于界善巧。<a id="a-5M"></a>又诸菩萨如实了知所有色界若有愿若无愿皆不可得，<a id="a-5N"></a>如实了知所有声、<a id="a-5O"></a>香、<a id="a-5P"></a>味、<a id="a-5Q"></a>触、<a id="a-5R"></a>法界若有愿若无愿皆不可得，<a id="a-5S"></a>如是名为于界善巧。<a id="a-5T"></a>又诸菩萨如实了知所有色界若寂静若不寂静皆不可得，<a id="a-5U"></a>如实了知所有声、<a id="a-5V"></a>香、<a id="a-5W"></a>味、<a id="a-5X"></a>触、<a id="a-5Y"></a>法界若寂静若不寂静皆不可得，<a id="a-5Z"></a>如是名为于界善巧。<a id="a-5a"></a>又诸菩萨如实了知所有色界若远离若不远离皆不可得，<a id="a-5b"></a>如实了知所有声、<a id="a-5c"></a>香、<a id="a-5d"></a>味、<a id="a-5e"></a>触、<a id="a-5f"></a>法界若远离若不远离皆不可得，<a id="a-5g"></a>如是名为于界善巧。</p>
  <p id="a5h">“又诸菩萨如实了知所有眼识界种种自相，<a id="a-5i"></a>如实了知所有耳、<a id="a-5j"></a>鼻、<a id="a-5k"></a>舌、<a id="a-5l"></a>身、<a id="a-5m"></a>意识界种种自相，<a id="a-5n"></a>如是名为于界善巧。<a id="a-5o"></a>又诸菩萨如实了知所有眼识界种种自相皆不可得，<a id="a-5p"></a>如实了知所有耳、<a id="a-5q"></a>鼻、<a id="a-5r"></a>舌、<a id="a-5s"></a>身、<a id="a-5t"></a>意识界种种自相皆不可得，<a id="a-5u"></a>如是名为于界善巧。<a id="a-5v"></a>又诸菩萨如实了知所有眼识界种种共相，<a id="a-5w"></a>如实了知所有耳、<a id="a-5x"></a>鼻、<a id="a-5y"></a>舌、<a id="a-5z"></a>身、<a id="a-60"></a>意识界种种共相，<a id="a-61"></a>如是名为于界善巧。<a id="a-62"></a>又诸菩萨如实了知所有眼识界种种共相皆不可得，<a id="a-63"></a>如实了知所有耳、<a id="a-64"></a>鼻、<a id="a-65"></a>舌、<a id="a-66"></a>身、<a id="a-67"></a>意识界种种共相皆不可得，<a id="a-68"></a>如是名为于界善巧。<a id="a-69"></a>又诸菩萨如实了知所有眼识界若常若无常皆不可得，<a id="a-6A"></a>如实了知所有耳、<a id="a-6B"></a>鼻、<a id="a-6C"></a>舌、<a id="a-6D"></a>身、<a id="a-6E"></a>意识界若常若无常皆不可得，<a id="a-6F"></a>如是名为于界善巧。<a id="a-6G"></a>又诸菩萨如实了知所有眼识界若乐若苦皆不可得，<a id="a-6H"></a>如实了知所有耳、<a id="a-6I"></a>鼻、<a id="a-6J"></a>舌、<a id="a-6K"></a>身、<a id="a-6L"></a>意识界若乐若苦皆不可得，<a id="a-6M"></a>如是名为于界善巧。<a id="a-6N"></a>又诸菩萨如实了知所有眼识界若我若无我皆不可得，<a id="a-6O"></a>如实了知所有耳、<a id="a-6P"></a>鼻、<a id="a-6Q"></a>舌、<a id="a-6R"></a>身、<a id="a-6S"></a>意识界若我若无我皆不可得，<a id="a-6T"></a>如是名为于界善巧。<a id="a-6U"></a>又诸菩萨如实了知所有眼识界若净若不净皆不可得，<a id="a-6V"></a>如实了知所有耳、<a id="a-6W"></a>鼻、<a id="a-6X"></a>舌、<a id="a-6Y"></a>身、<a id="a-6Z"></a>意识界若净若不净皆不可得，<a id="a-6a"></a>如是名为于界善巧。<a id="a-6b"></a>又诸菩萨如实了知所有眼识界若空若不空皆不可得，<a id="a-6c"></a>如实了知所有耳、<a id="a-6d"></a>鼻、<a id="a-6e"></a>舌、<a id="a-6f"></a>身、<a id="a-6g"></a>意识界若空若不空皆不可得，<a id="a-6h"></a>如是名为于界善巧。<a id="a-6i"></a>又诸菩萨如实了知所有眼识界若有相若无相皆不可得，<a id="a-6j"></a>如实了知所有耳、<a id="a-6k"></a>鼻、<a id="a-6l"></a>舌、<a id="a-6m"></a>身、<a id="a-6n"></a>意识界若有相若无相皆不可得，<a id="a-6o"></a>如是名为于界善巧。<a id="a-6p"></a>又诸菩萨如实了知所有眼识界若有愿若无愿皆不可得，<a id="a-6q"></a>如实了知所有耳、<a id="a-6r"></a>鼻、<a id="a-6s"></a>舌、<a id="a-6t"></a>身、<a id="a-6u"></a>意识界若有愿若无愿皆不可得，<a id="a-6v"></a>如是名为于界善巧。<a id="a-6w"></a>又诸菩萨如实了知所有眼识界若寂静若不寂静皆不可得，<a id="a-6x"></a>如实了知所有耳、<a id="a-6y"></a>鼻、<a id="a-6z"></a>舌、<a id="a-70"></a>身、<a id="a-71"></a>意识界若寂静若不寂静皆不可得，<a id="a-72"></a>如是名为于界善巧。<a id="a-73"></a>又诸菩萨如实了知所有眼识界若远离若不远离皆不可得，<a id="a-74"></a>如实了知所有耳、<a id="a-75"></a>鼻、<a id="a-76"></a>舌、<a id="a-77"></a>身、<a id="a-78"></a>意识界若远离若不远离皆不可得，<a id="a-79"></a>如是名为于界善巧。</p>
  <p id="a7A">“又诸菩萨如实了知所有眼触种种自相，<a id="a-7B"></a>如实了知所有耳、<a id="a-7C"></a>鼻、<a id="a-7D"></a>舌、<a id="a-7E"></a>身、<a id="a-7F"></a>意触种种自相，<a id="a-7G"></a>如是名为于界善巧。<a id="a-7H"></a>又诸菩萨如实了知所有眼触种种自相皆不可得，<a id="a-7I"></a>如实了知所有耳、<a id="a-7J"></a>鼻、<a id="a-7K"></a>舌、<a id="a-7L"></a>身、<a id="a-7M"></a>意触种种自相皆不可得，<a id="a-7N"></a>如是名为于界善巧。<a id="a-7O"></a>又诸菩萨如实了知所有眼触种种共相，<a id="a-7P"></a>如实了知所有耳、<a id="a-7Q"></a>鼻、<a id="a-7R"></a>舌、<a id="a-7S"></a>身、<a id="a-7T"></a>意触种种共相，<a id="a-7U"></a>如是名为于界善巧。<a id="a-7V"></a>又诸菩萨如实了知所有眼触种种共相皆不可得，<a id="a-7W"></a>如实了知所有耳、<a id="a-7X"></a>鼻、<a id="a-7Y"></a>舌、<a id="a-7Z"></a>身、<a id="a-7a"></a>意触种种共相皆不可得，<a id="a-7b"></a>如是名为于界善巧。<a id="a-7c"></a>又诸菩萨如实了知所有眼触若常若无常皆不可得，<a id="a-7d"></a>如实了知所有耳、<a id="a-7e"></a>鼻、<a id="a-7f"></a>舌、<a id="a-7g"></a>身、<a id="a-7h"></a>意触若常若无常皆不可得，<a id="a-7i"></a>如是名为于界善巧。<a id="a-7j"></a>又诸菩萨如实了知所有眼触若乐若苦皆不可得，<a id="a-7k"></a>如实了知所有耳、<a id="a-7l"></a>鼻、<a id="a-7m"></a>舌、<a id="a-7n"></a>身、<a id="a-7o"></a>意触若乐若苦皆不可得，<a id="a-7p"></a>如是名为于界善巧。<a id="a-7q"></a>又诸菩萨如实了知所有眼触若我若无我皆不可得，<a id="a-7r"></a>如实了知所有耳、<a id="a-7s"></a>鼻、<a id="a-7t"></a>舌、<a id="a-7u"></a>身、<a id="a-7v"></a>意触若我若无我皆不可得，<a id="a-7w"></a>如是名为于界善巧。<a id="a-7x"></a>又诸菩萨如实了知所有眼触若净若不净皆不可得，<a id="a-7y"></a>如实了知所有耳、<a id="a-7z"></a>鼻、<a id="a-80"></a>舌、<a id="a-81"></a>身、<a id="a-82"></a>意触若净若不净皆不可得，<a id="a-83"></a>如是名为于界善巧。<a id="a-84"></a>又诸菩萨如实了知所有眼触若空若不空皆不可得，<a id="a-85"></a>如实了知所有耳、<a id="a-86"></a>鼻、<a id="a-87"></a>舌、<a id="a-88"></a>身、<a id="a-89"></a>意触若空若不空皆不可得，<a id="a-8A"></a>如是名为于界善巧。<a id="a-8B"></a>又诸菩萨如实了知所有眼触若有相若无相皆不可得，<a id="a-8C"></a>如实了知所有耳、<a id="a-8D"></a>鼻、<a id="a-8E"></a>舌、<a id="a-8F"></a>身、<a id="a-8G"></a>意触若有相若无相皆不可得，<a id="a-8H"></a>如是名为于界善巧。<a id="a-8I"></a>又诸菩萨如实了知所有眼触若有愿若无愿皆不可得，<a id="a-8J"></a>如实了知所有耳、<a id="a-8K"></a>鼻、<a id="a-8L"></a>舌、<a id="a-8M"></a>身、<a id="a-8N"></a>意触若有愿若无愿皆不可得，<a id="a-8O"></a>如是名为于界善巧。<a id="a-8P"></a>又诸菩萨如实了知所有眼触若寂静若不寂静皆不可得，<a id="a-8Q"></a>如实了知所有耳、<a id="a-8R"></a>鼻、<a id="a-8S"></a>舌、<a id="a-8T"></a>身、<a id="a-8U"></a>意触若寂静若不寂静皆不可得，<a id="a-8V"></a>如是名为于界善巧。<a id="a-8W"></a>又诸菩萨如实了知所有眼触若远离若不远离皆不可得，<a id="a-8X"></a>如实了知所有耳、<a id="a-8Y"></a>鼻、<a id="a-8Z"></a>舌、<a id="a-8a"></a>身、<a id="a-8b"></a>意触若远离若不远离皆不可得，<a id="a-8c"></a>如是名为于界善巧。</p>
  <p id="a8d">“又诸菩萨如实了知所有眼触为缘所生诸受种种自相，<a id="a-8e"></a>如实了知所有耳、<a id="a-8f"></a>鼻、<a id="a-8g"></a>舌、<a id="a-8h"></a>身、<a id="a-8i"></a>意触为缘所生诸受种种自相，<a id="a-8j"></a>如是名为于界善巧。<a id="a-8k"></a>又诸菩萨如实了知所有眼触为缘所生诸受种种自相皆不可得，<a id="a-8l"></a>如实了知所有耳、<a id="a-8m"></a>鼻、<a id="a-8n"></a>舌、<a id="a-8o"></a>身、<a id="a-8p"></a>意触为缘所生诸受种种自相皆不可得，<a id="a-8q"></a>如是名为于界善巧。<a id="a-8r"></a>又诸菩萨如实了知所有眼触为缘所生诸受种种共相，<a id="a-8s"></a>如实了知所有耳、<a id="a-8t"></a>鼻、<a id="a-8u"></a>舌、<a id="a-8v"></a>身、<a id="a-8w"></a>意触为缘所生诸受种种共相，<a id="a-8x"></a>如是名为于界善巧。<a id="a-8y"></a>又诸菩萨如实了知所有眼触为缘所生诸受种种共相皆不可得，<a id="a-8z"></a>如实了知所有耳、<a id="a-90"></a>鼻、<a id="a-91"></a>舌、<a id="a-92"></a>身、<a id="a-93"></a>意触为缘所生诸受种种共相皆不可得，<a id="a-94"></a>如是名为于界善巧。<a id="a-95"></a>又诸菩萨如实了知所有眼触为缘所生诸受若常若无常皆不可得，<a id="a-96"></a>如实了知所有耳、<a id="a-97"></a>鼻、<a id="a-98"></a>舌、<a id="a-99"></a>身、<a id="a-9A"></a>意触为缘所生诸受若常若无常皆不可得，<a id="a-9B"></a>如是名为于界善巧。<a id="a-9C"></a>又诸菩萨如实了知所有眼触为缘所生诸受若乐若苦皆不可得，<a id="a-9D"></a>如实了知所有耳、<a id="a-9E"></a>鼻、<a id="a-9F"></a>舌、<a id="a-9G"></a>身、<a id="a-9H"></a>意触为缘所生诸受若乐若苦皆不可得，<a id="a-9I"></a>如是名为于界善巧。<a id="a-9J"></a>又诸菩萨如实了知所有眼触为缘所生诸受若我若无我皆不可得，<a id="a-9K"></a>如实了知所有耳、<a id="a-9L"></a>鼻、<a id="a-9M"></a>舌、<a id="a-9N"></a>身、<a id="a-9O"></a>意触为缘所生诸受若我若无我皆不可得，<a id="a-9P"></a>如是名为于界善巧。<a id="a-9Q"></a>又诸菩萨如实了知所有眼触为缘所生诸受若净若不净皆不可得，<a id="a-9R"></a>如实了知所有耳、<a id="a-9S"></a>鼻、<a id="a-9T"></a>舌、<a id="a-9U"></a>身、<a id="a-9V"></a>意触为缘所生诸受若净若不净皆不可得，<a id="a-9W"></a>如是名为于界善巧。<a id="a-9X"></a>又诸菩萨如实了知所有眼触为缘所生诸受若空若不空皆不可得，<a id="a-9Y"></a>如实了知所有耳、<a id="a-9Z"></a>鼻、<a id="a-9a"></a>舌、<a id="a-9b"></a>身、<a id="a-9c"></a>意触为缘所生诸受若空若不空皆不可得，<a id="a-9d"></a>如是名为于界善巧。<a id="a-9e"></a>又诸菩萨如实了知所有眼触为缘所生诸受若有相若无相皆不可得，<a id="a-9f"></a>如实了知所有耳、<a id="a-9g"></a>鼻、<a id="a-9h"></a>舌、<a id="a-9i"></a>身、<a id="a-9j"></a>意触为缘所生诸受若有相若无相皆不可得，<a id="a-9k"></a>如是名为于界善巧。<a id="a-9l"></a>又诸菩萨如实了知所有眼触为缘所生诸受若有愿若无愿皆不可得，<a id="a-9m"></a>如实了知所有耳、<a id="a-9n"></a>鼻、<a id="a-9o"></a>舌、<a id="a-9p"></a>身、<a id="a-9q"></a>意触为缘所生诸受若有愿若无愿皆不可得，<a id="a-9r"></a>如是名为于界善巧。<a id="a-9s"></a>又诸菩萨如实了知所有眼触为缘所生诸受若寂静若不寂静皆不可得，<a id="a-9t"></a>如实了知所有耳、<a id="a-9u"></a>鼻、<a id="a-9v"></a>舌、<a id="a-9w"></a>身、<a id="a-9x"></a>意触为缘所生诸受若寂静若不寂静皆不可得，<a id="a-9y"></a>如是名为于界善巧。<a id="a-9z"></a>又诸菩萨如实了知所有眼触为缘所生诸受若远离若不远离皆不可得，<a id="a-A0"></a>如实了知所有耳、<a id="a-A1"></a>鼻、<a id="a-A2"></a>舌、<a id="a-A3"></a>身、<a id="a-A4"></a>意触为缘所生诸受若远离若不远离皆不可得，<a id="a-A5"></a>如是名为于界善巧。</p>
  <p id="aA6">“又诸菩萨如实了知所有地界种种自相，<a id="a-A7"></a>如实了知所有水、<a id="a-A8"></a>火、<a id="a-A9"></a>风、<a id="a-AA"></a>空、<a id="a-AB"></a>识界种种自相，<a id="a-AC"></a>如是名为于界善巧。<a id="a-AD"></a>又诸菩萨如实了知所有地界种种自相皆不可得，<a id="a-AE"></a>如实了知所有水、<a id="a-AF"></a>火、<a id="a-AG"></a>风、<a id="a-AH"></a>空、<a id="a-AI"></a>识界种种自相皆不可得，<a id="a-AJ"></a>如是名为于界善巧。<a id="a-AK"></a>又诸菩萨如实了知所有地界种种共相，<a id="a-AL"></a>如实了知所有水、<a id="a-AM"></a>火、<a id="a-AN"></a>风、<a id="a-AO"></a>空、<a id="a-AP"></a>识界种种共相，<a id="a-AQ"></a>如是名为于界善巧。<a id="a-AR"></a>又诸菩萨如实了知所有地界种种共相皆不可得，<a id="a-AS"></a>如实了知所有水、<a id="a-AT"></a>火、<a id="a-AU"></a>风、<a id="a-AV"></a>空、<a id="a-AW"></a>识界种种共相皆不可得，<a id="a-AX"></a>如是名为于界善巧。<a id="a-AY"></a>又诸菩萨如实了知所有地界若常若无常皆不可得，<a id="a-AZ"></a>如实了知所有水、<a id="a-Aa"></a>火、<a id="a-Ab"></a>风、<a id="a-Ac"></a>空、<a id="a-Ad"></a>识界若常若无常皆不可得，<a id="a-Ae"></a>如是名为于界善巧。<a id="a-Af"></a>又诸菩萨如实了知所有地界若乐若苦皆不可得，<a id="a-Ag"></a>如实了知所有水、<a id="a-Ah"></a>火、<a id="a-Ai"></a>风、<a id="a-Aj"></a>空、<a id="a-Ak"></a>识界若乐若苦皆不可得，<a id="a-Al"></a>如是名为于界善巧。<a id="a-Am"></a>又诸菩萨如实了知所有地界若我若无我皆不可得，<a id="a-An"></a>如实了知所有水、<a id="a-Ao"></a>火、<a id="a-Ap"></a>风、<a id="a-Aq"></a>空、<a id="a-Ar"></a>识界若我若无我皆不可得，<a id="a-As"></a>如是名为于界善巧。<a id="a-At"></a>又诸菩萨如实了知所有地界若净若不净皆不可得，<a id="a-Au"></a>如实了知所有水、<a id="a-Av"></a>火、<a id="a-Aw"></a>风、<a id="a-Ax"></a>空、<a id="a-Ay"></a>识界若净若不净皆不可得，<a id="a-Az"></a>如是名为于界善巧。<a id="a-B0"></a>又诸菩萨如实了知所有地界若空若不空皆不可得，<a id="a-B1"></a>如实了知所有水、<a id="a-B2"></a>火、<a id="a-B3"></a>风、<a id="a-B4"></a>空、<a id="a-B5"></a>识界若空若不空皆不可得，<a id="a-B6"></a>如是名为于界善巧。<a id="a-B7"></a>又诸菩萨如实了知所有地界若有相若无相皆不可得，<a id="a-B8"></a>如实了知所有水、<a id="a-B9"></a>火、<a id="a-BA"></a>风、<a id="a-BB"></a>空、<a id="a-BC"></a>识界若有相若无相皆不可得，<a id="a-BD"></a>如是名为于界善巧。<a id="a-BE"></a>又诸菩萨如实了知所有地界若有愿若无愿皆不可得，<a id="a-BF"></a>如实了知所有水、<a id="a-BG"></a>火、<a id="a-BH"></a>风、<a id="a-BI"></a>空、<a id="a-BJ"></a>识界若有愿若无愿皆不可得，<a id="a-BK"></a>如是名为于界善巧。<a id="a-BL"></a>又诸菩萨如实了知所有地界若寂静若不寂静皆不可得，<a id="a-BM"></a>如实了知所有水、<a id="a-BN"></a>火、<a id="a-BO"></a>风、<a id="a-BP"></a>空、<a id="a-BQ"></a>识界若寂静若不寂静皆不可得，<a id="a-BR"></a>如是名为于界善巧。<a id="a-BS"></a>又诸菩萨如实了知所有地界若远离若不远离皆不可得，<a id="a-BT"></a>如实了知所有水、<a id="a-BU"></a>火、<a id="a-BV"></a>风、<a id="a-BW"></a>空、<a id="a-BX"></a>识界若远离若不远离皆不可得，<a id="a-BY"></a>如是名为于界善巧。</p>
  <p id="aBZ">“云何名为于处善巧？<a id="a-Ba"></a>谓诸菩萨如实了知所有眼处种种自相，<a id="a-Bb"></a>如实了知所有耳、<a id="a-Bc"></a>鼻、<a id="a-Bd"></a>舌、<a id="a-Be"></a>身、<a id="a-Bf"></a>意处种种自相，<a id="a-Bg"></a>如是名为于处善巧。<a id="a-Bh"></a>又诸菩萨如实了知所有眼处种种自相皆不可得，<a id="a-Bi"></a>如实了知所有耳、<a id="a-Bj"></a>鼻、<a id="a-Bk"></a>舌、<a id="a-Bl"></a>身、<a id="a-Bm"></a>意处种种自相皆不可得，<a id="a-Bn"></a>如是名为于处善巧。<a id="a-Bo"></a>又诸菩萨如实了知所有眼处种种共相，<a id="a-Bp"></a>如实了知所有耳、<a id="a-Bq"></a>鼻、<a id="a-Br"></a>舌、<a id="a-Bs"></a>身、<a id="a-Bt"></a>意处种种共相，<a id="a-Bu"></a>如是名为于处善巧。<a id="a-Bv"></a>又诸菩萨如实了知所有眼处种种共相皆不可得，<a id="a-Bw"></a>如实了知所有耳、<a id="a-Bx"></a>鼻、<a id="a-By"></a>舌、<a id="a-Bz"></a>身、<a id="a-C0"></a>意处种种共相皆不可得，<a id="a-C1"></a>如是名为于处善巧。<a id="a-C2"></a>又诸菩萨如实了知所有眼处若常若无常皆不可得，<a id="a-C3"></a>如实了知所有耳、<a id="a-C4"></a>鼻、<a id="a-C5"></a>舌、<a id="a-C6"></a>身、<a id="a-C7"></a>意处若常若无常皆不可得，<a id="a-C8"></a>如是名为于处善巧。<a id="a-C9"></a>又诸菩萨如实了知所有眼处若乐若苦皆不可得，<a id="a-CA"></a>如实了知所有耳、<a id="a-CB"></a>鼻、<a id="a-CC"></a>舌、<a id="a-CD"></a>身、<a id="a-CE"></a>意处若乐若苦皆不可得，<a id="a-CF"></a>如是名为于处善巧。<a id="a-CG"></a>又诸菩萨如实了知所有眼处若我若无我皆不可得，<a id="a-CH"></a>如实了知所有耳、<a id="a-CI"></a>鼻、<a id="a-CJ"></a>舌、<a id="a-CK"></a>身、<a id="a-CL"></a>意处若我若无我皆不可得，<a id="a-CM"></a>如是名为于处善巧。<a id="a-CN"></a>又诸菩萨如实了知所有眼处若净若不净皆不可得，<a id="a-CO"></a>如实了知所有耳、<a id="a-CP"></a>鼻、<a id="a-CQ"></a>舌、<a id="a-CR"></a>身、<a id="a-CS"></a>意处若净若不净皆不可得，<a id="a-CT"></a>如是名为于处善巧。<a id="a-CU"></a>又诸菩萨如实了知所有眼处若空若不空皆不可得，<a id="a-CV"></a>如实了知所有耳、<a id="a-CW"></a>鼻、<a id="a-CX"></a>舌、<a id="a-CY"></a>身、<a id="a-CZ"></a>意处若空若不空皆不可得，<a id="a-Ca"></a>如是名为于处善巧。<a id="a-Cb"></a>又诸菩萨如实了知所有眼处若有相若无相皆不可得，<a id="a-Cc"></a>如实了知所有耳、<a id="a-Cd"></a>鼻、<a id="a-Ce"></a>舌、<a id="a-Cf"></a>身、<a id="a-Cg"></a>意处若有相若无相皆不可得，<a id="a-Ch"></a>如是名为于处善巧。<a id="a-Ci"></a>又诸菩萨如实了知所有眼处若有愿若无愿皆不可得，<a id="a-Cj"></a>如实了知所有耳、<a id="a-Ck"></a>鼻、<a id="a-Cl"></a>舌、<a id="a-Cm"></a>身、<a id="a-Cn"></a>意处若有愿若无愿皆不可得，<a id="a-Co"></a>如是名为于处善巧。<a id="a-Cp"></a>又诸菩萨如实了知所有眼处若寂静若不寂静皆不可得，<a id="a-Cq"></a>如实了知所有耳、<a id="a-Cr"></a>鼻、<a id="a-Cs"></a>舌、<a id="a-Ct"></a>身、<a id="a-Cu"></a>意处若寂静若不寂静皆不可得，<a id="a-Cv"></a>如是名为于处善巧。<a id="a-Cw"></a>又诸菩萨如实了知所有眼处若远离若不远离皆不可得，<a id="a-Cx"></a>如实了知所有耳、<a id="a-Cy"></a>鼻、<a id="a-Cz"></a>舌、<a id="a-D0"></a>身、<a id="a-D1"></a>意处若远离若不远离皆不可得，<a id="a-D2"></a>如是名为于处善巧。</p>
  <p id="aD3">“又诸菩萨如实了知所有色处种种自相，<a id="a-D4"></a>如实了知所有声、<a id="a-D5"></a>香、<a id="a-D6"></a>味、<a id="a-D7"></a>触、<a id="a-D8"></a>法处种种自相，<a id="a-D9"></a>如是名为于处善巧。<a id="a-DA"></a>又诸菩萨如实了知所有色处种种自相皆不可得，<a id="a-DB"></a>如实了知所有声、<a id="a-DC"></a>香、<a id="a-DD"></a>味、<a id="a-DE"></a>触、<a id="a-DF"></a>法处种种自相皆不可得，<a id="a-DG"></a>如是名为于处善巧。<a id="a-DH"></a>又诸菩萨如实了知所有色处种种共相，<a id="a-DI"></a>如实了知所有声、<a id="a-DJ"></a>香、<a id="a-DK"></a>味、<a id="a-DL"></a>触、<a id="a-DM"></a>法处种种共相，<a id="a-DN"></a>如是名为于处善巧。<a id="a-DO"></a>又诸菩萨如实了知所有色处种种共相皆不可得，<a id="a-DP"></a>如实了知所有声、<a id="a-DQ"></a>香、<a id="a-DR"></a>味、<a id="a-DS"></a>触、<a id="a-DT"></a>法处种种共相皆不可得，<a id="a-DU"></a>如是名为于处善巧。<a id="a-DV"></a>又诸菩萨如实了知所有色处若常若无常皆不可得，<a id="a-DW"></a>如实了知所有声、<a id="a-DX"></a>香、<a id="a-DY"></a>味、<a id="a-DZ"></a>触、<a id="a-Da"></a>法处若常若无常皆不可得，<a id="a-Db"></a>如是名为于处善巧。<a id="a-Dc"></a>又诸菩萨如实了知所有色处若乐若苦皆不可得，<a id="a-Dd"></a>如实了知所有声、<a id="a-De"></a>香、<a id="a-Df"></a>味、<a id="a-Dg"></a>触、<a id="a-Dh"></a>法处若乐若苦皆不可得，<a id="a-Di"></a>如是名为于处善巧。<a id="a-Dj"></a>又诸菩萨如实了知所有色处若我若无我皆不可得，<a id="a-Dk"></a>如实了知所有声、<a id="a-Dl"></a>香、<a id="a-Dm"></a>味、<a id="a-Dn"></a>触、<a id="a-Do"></a>法处若我若无我皆不可得，<a id="a-Dp"></a>如是名为于处善巧。<a id="a-Dq"></a>又诸菩萨如实了知所有色处若净若不净皆不可得，<a id="a-Dr"></a>如实了知所有声、<a id="a-Ds"></a>香、<a id="a-Dt"></a>味、<a id="a-Du"></a>触、<a id="a-Dv"></a>法处若净若不净皆不可得，<a id="a-Dw"></a>如是名为于处善巧。<a id="a-Dx"></a>又诸菩萨如实了知所有色处若空若不空皆不可得，<a id="a-Dy"></a>如实了知所有声、<a id="a-Dz"></a>香、<a id="a-E0"></a>味、<a id="a-E1"></a>触、<a id="a-E2"></a>法处若空若不空皆不可得，<a id="a-E3"></a>如是名为于处善巧。<a id="a-E4"></a>又诸菩萨如实了知所有色处若有相若无相皆不可得，<a id="a-E5"></a>如实了知所有声、<a id="a-E6"></a>香、<a id="a-E7"></a>味、<a id="a-E8"></a>触、<a id="a-E9"></a>法处若有相若无相皆不可得，<a id="a-EA"></a>如是名为于处善巧。<a id="a-EB"></a>又诸菩萨如实了知所有色处若有愿若无愿皆不可得，<a id="a-EC"></a>如实了知所有声、<a id="a-ED"></a>香、<a id="a-EE"></a>味、<a id="a-EF"></a>触、<a id="a-EG"></a>法处若有愿若无愿皆不可得，<a id="a-EH"></a>如是名为于处善巧。<a id="a-EI"></a>又诸菩萨如实了知所有色处若寂静若不寂静皆不可得，<a id="a-EJ"></a>如实了知所有声、<a id="a-EK"></a>香、<a id="a-EL"></a>味、<a id="a-EM"></a>触、<a id="a-EN"></a>法处若寂静若不寂静皆不可得，<a id="a-EO"></a>如是名为于处善巧。<a id="a-EP"></a>又诸菩萨如实了知所有色处若远离若不远离皆不可得，<a id="a-EQ"></a>如实了知所有声、<a id="a-ER"></a>香、<a id="a-ES"></a>味、<a id="a-ET"></a>触、<a id="a-EU"></a>法处若远离若不远离皆不可得，<a id="a-EV"></a>如是名为于处善巧。</p>
  <p id="aEW">“云何名为于谛善巧？<a id="a-EX"></a>谓诸菩萨如实了知所有苦圣谛种种自相，<a id="a-EY"></a>如实了知所有集、<a id="a-EZ"></a>灭、<a id="a-Ea"></a>道圣谛种种自相，<a id="a-Eb"></a>如是名为于谛善巧。<a id="a-Ec"></a>又诸菩萨如实了知所有苦圣谛种种自相皆不可得，<a id="a-Ed"></a>如实了知所有集、<a id="a-Ee"></a>灭、<a id="a-Ef"></a>道圣谛种种自相皆不可得，<a id="a-Eg"></a>如是名为于谛善巧。<a id="a-Eh"></a>又诸菩萨如实了知所有苦圣谛种种共相，<a id="a-Ei"></a>如实了知所有集、<a id="a-Ej"></a>灭、<a id="a-Ek"></a>道圣谛种种共相，<a id="a-El"></a>如是名为于谛善巧。<a id="a-Em"></a>又诸菩萨如实了知所有苦圣谛种种共相皆不可得，<a id="a-En"></a>如实了知所有集、<a id="a-Eo"></a>灭、<a id="a-Ep"></a>道圣谛种种共相皆不可得，<a id="a-Eq"></a>如是名为于谛善巧。<a id="a-Er"></a>又诸菩萨如实了知所有苦圣谛若常若无常皆不可得，<a id="a-Es"></a>如实了知所有集、<a id="a-Et"></a>灭、<a id="a-Eu"></a>道圣谛若常若无常皆不可得，<a id="a-Ev"></a>如是名为于谛善巧。<a id="a-Ew"></a>又诸菩萨如实了知所有苦圣谛若乐若苦皆不可得，<a id="a-Ex"></a>如实了知所有集、<a id="a-Ey"></a>灭、<a id="a-Ez"></a>道圣谛若乐若苦皆不可得，<a id="a-F0"></a>如是名为于谛善巧。<a id="a-F1"></a>又诸菩萨如实了知所有苦圣谛若我若无我皆不可得，<a id="a-F2"></a>如实了知所有集、<a id="a-F3"></a>灭、<a id="a-F4"></a>道圣谛若我若无我皆不可得，<a id="a-F5"></a>如是名为于谛善巧。<a id="a-F6"></a>又诸菩萨如实了知所有苦圣谛若净若不净皆不可得，<a id="a-F7"></a>如实了知所有集、<a id="a-F8"></a>灭、<a id="a-F9"></a>道圣谛若净若不净皆不可得，<a id="a-FA"></a>如是名为于谛善巧。<a id="a-FB"></a>又诸菩萨如实了知所有苦圣谛若空若不空皆不可得，<a id="a-FC"></a>如实了知所有集、<a id="a-FD"></a>灭、<a id="a-FE"></a>道圣谛若空若不空皆不可得，<a id="a-FF"></a>如是名为于谛善巧。<a id="a-FG"></a>又诸菩萨如实了知所有苦圣谛若有相若无相皆不可得，<a id="a-FH"></a>如实了知所有集、<a id="a-FI"></a>灭、<a id="a-FJ"></a>道圣谛若有相若无相皆不可得，<a id="a-FK"></a>如是名为于谛善巧。<a id="a-FL"></a>又诸菩萨如实了知所有苦圣谛若有愿若无愿皆不可得，<a id="a-FM"></a>如实了知所有集、<a id="a-FN"></a>灭、<a id="a-FO"></a>道圣谛若有愿若无愿皆不可得，<a id="a-FP"></a>如是名为于谛善巧。<a id="a-FQ"></a>又诸菩萨如实了知所有苦圣谛若寂静若不寂静皆不可得，<a id="a-FR"></a>如实了知所有集、<a id="a-FS"></a>灭、<a id="a-FT"></a>道圣谛若寂静若不寂静皆不可得，<a id="a-FU"></a>如是名为于谛善巧。<a id="a-FV"></a>又诸菩萨如实了知所有苦圣谛若远离若不远离皆不可得，<a id="a-FW"></a>如实了知所有集、<a id="a-FX"></a>灭、<a id="a-FY"></a>道圣谛若远离若不远离皆不可得，<a id="a-FZ"></a>如是名为于谛善巧。</p>
 </body>
</html>