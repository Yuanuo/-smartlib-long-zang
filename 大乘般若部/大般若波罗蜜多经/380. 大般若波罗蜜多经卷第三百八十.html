<!doctype html>
<html id="z3IBSyf67" data-ver="1495">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百八十</h1>
  <h2 id="a2">初分诸功德相品第六十八之二</h2>
  <p id="a3">时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>何等名为菩萨摩诃萨行深般若波罗蜜多时，<a id="a-7"></a>所有甚奇希有之法，<a id="a-8"></a>声闻、<a id="a-9"></a>独觉皆所非有？<a id="a-A"></a>”</p>
  <p id="aB">佛告善现：<a id="a-C"></a>“谛听！<a id="a-D"></a>谛听！<a id="a-E"></a>善思念之！<a id="a-F"></a>吾当为汝分别解说菩萨摩诃萨行深般若波罗蜜多时，<a id="a-G"></a>所有甚奇希有之法。</p>
  <p id="aH">“善现，<a id="a-I"></a>菩萨摩诃萨行深般若波罗蜜多时，<a id="a-J"></a>住异熟生布施、<a id="a-K"></a>净戒、<a id="a-L"></a>安忍、<a id="a-M"></a>精进、<a id="a-N"></a>静虑、<a id="a-O"></a>般若波罗蜜多、<a id="a-P"></a>五妙神通、<a id="a-Q"></a>三十七种菩提分法、<a id="a-R"></a>陀罗尼门、<a id="a-S"></a>三摩地门、<a id="a-T"></a>四静虑、<a id="a-U"></a>四无量、<a id="a-V"></a>四无色定、<a id="a-W"></a>四无礙解、<a id="a-X"></a>八解脱、<a id="a-Y"></a>八胜处、<a id="a-Z"></a>九次第定、<a id="a-a"></a>十遍处、<a id="a-b"></a>空、<a id="a-c"></a>无相、<a id="a-d"></a>无愿三摩地等无量功德往十方界，<a id="a-e"></a>若诸有情应以布施而摄益者，<a id="a-f"></a>则以布施而摄益之；<a id="a-g"></a>应以净戒而摄益者，<a id="a-h"></a>则以净戒而摄益之；<a id="a-i"></a>应以安忍而摄益者，<a id="a-j"></a>则以安忍而摄益之；<a id="a-k"></a>应以精进而摄益者，<a id="a-l"></a>则以精进而摄益之；<a id="a-m"></a>应以静虑而摄益者，<a id="a-n"></a>则以静虑而摄益之；<a id="a-o"></a>应以般若而摄益者，<a id="a-p"></a>则以般若而摄益之；<a id="a-q"></a>应以初静虑而摄益者，<a id="a-r"></a>则以初静虑而摄益之；<a id="a-s"></a>应以第二、<a id="a-t"></a>第三、<a id="a-u"></a>第四静虑而摄益者，<a id="a-v"></a>则以第二、<a id="a-w"></a>第三、<a id="a-x"></a>第四静虑而摄益之；<a id="a-y"></a>应以空无边处定而摄益者，<a id="a-z"></a>则以空无边处定而摄益之；<a id="a-10"></a>应以识无边处、<a id="a-11"></a>无所有处、<a id="a-12"></a>非想非非想处定而摄益者，<a id="a-13"></a>则以识无边处、<a id="a-14"></a>无所有处、<a id="a-15"></a>非想非非想处定而摄益之；<a id="a-16"></a>应以慈无量而摄益者，<a id="a-17"></a>则以慈无量而摄益之；<a id="a-18"></a>应以悲、<a id="a-19"></a>喜、<a id="a-1A"></a>舍无量而摄益者，<a id="a-1B"></a>则以悲、<a id="a-1C"></a>喜、<a id="a-1D"></a>舍无量而摄益之；<a id="a-1E"></a>应以四念住而摄益者，<a id="a-1F"></a>则以四念住而摄益之；<a id="a-1G"></a>应以四正断、<a id="a-1H"></a>四神足、<a id="a-1I"></a>五根、<a id="a-1J"></a>五力、<a id="a-1K"></a>七等觉支、<a id="a-1L"></a>八圣道支而摄益者，<a id="a-1M"></a>则以四正断乃至八圣道支而摄益之；<a id="a-1N"></a>应以空三摩地而摄益者，<a id="a-1O"></a>则以空三摩地而摄益之；<a id="a-1P"></a>应以无相、<a id="a-1Q"></a>无愿三摩地而摄益者，<a id="a-1R"></a>则以无相、<a id="a-1S"></a>无愿三摩地而摄益之；<a id="a-1T"></a>应以诸余种种善法而摄益者，<a id="a-1U"></a>则以诸余种种善法而摄益之。<a id="a-1V"></a>”</p>
  <p id="a1W">具寿善现白佛言：<a id="a-1X"></a>“世尊，<a id="a-1Y"></a>云何菩萨摩诃萨行深般若波罗蜜多时，<a id="a-1Z"></a>住异熟生布施、<a id="a-1a"></a>净戒、<a id="a-1b"></a>安忍、<a id="a-1c"></a>精进、<a id="a-1d"></a>静虑、<a id="a-1e"></a>般若波罗蜜多、<a id="a-1f"></a>五妙神通、<a id="a-1g"></a>三十七种菩提分法、<a id="a-1h"></a>陀罗尼门、<a id="a-1i"></a>三摩地门、<a id="a-1j"></a>四静虑、<a id="a-1k"></a>四无量、<a id="a-1l"></a>四无色定、<a id="a-1m"></a>四无礙解、<a id="a-1n"></a>八解脱、<a id="a-1o"></a>八胜处、<a id="a-1p"></a>九次第定、<a id="a-1q"></a>十遍处、<a id="a-1r"></a>空、<a id="a-1s"></a>无相、<a id="a-1t"></a>无愿三摩地等无量功德，<a id="a-1u"></a>以布施等摄益有情？<a id="a-1v"></a>”</p>
  <p id="a1w">佛言：<a id="a-1x"></a>“善现，<a id="a-1y"></a>菩萨摩诃萨行深般若波罗蜜多时，<a id="a-1z"></a>施诸有情所须之物：<a id="a-20"></a>须食与食，<a id="a-21"></a>须饮与饮，<a id="a-22"></a>须衣服与衣服，<a id="a-23"></a>须车乘与车乘，<a id="a-24"></a>须香花与香花，<a id="a-25"></a>须幢幡盖与幢幡盖，<a id="a-26"></a>须坐卧具与坐卧具，<a id="a-27"></a>须璎珞等诸庄严具与璎珞等诸庄严具，<a id="a-28"></a>须舍宅与舍宅，<a id="a-29"></a>须灯明与灯明，<a id="a-2A"></a>须妓乐与妓乐，<a id="a-2B"></a>须医药与医药，<a id="a-2C"></a>随诸所须种种资具，<a id="a-2D"></a>悉皆施与令无匮乏。<a id="a-2E"></a>如施如来、<a id="a-2F"></a>应、<a id="a-2G"></a>正等觉诸供养具，<a id="a-2H"></a>施诸独觉亦复如是；<a id="a-2I"></a>如施独觉诸供养具，<a id="a-2J"></a>施阿罗汉亦复如是；<a id="a-2K"></a>如施阿罗汉诸供养具，<a id="a-2L"></a>施诸不还亦复如是；<a id="a-2M"></a>如施不还诸供养具，<a id="a-2N"></a>施诸一来亦复如是；<a id="a-2O"></a>如施一来诸供养具，<a id="a-2P"></a>施诸预流亦复如是；<a id="a-2Q"></a>如施预流诸供养具，<a id="a-2R"></a>施诸正至正行亦复如是；<a id="a-2S"></a>如施正至正行诸供养具，<a id="a-2T"></a>施持戒者亦复如是；<a id="a-2U"></a>如施持戒者诸供养具，<a id="a-2V"></a>施犯戒者亦复如是；<a id="a-2W"></a>如施犯戒者诸供养具，<a id="a-2X"></a>施诸外道亦复如是；<a id="a-2Y"></a>如施外道诸供养具，<a id="a-2Z"></a>施余人趣亦复如是；<a id="a-2a"></a>如施人趣诸供养具，<a id="a-2b"></a>施诸非人亦复如是；<a id="a-2c"></a>如施非人诸供养具，<a id="a-2d"></a>施诸傍生亦复如是。<a id="a-2e"></a>于诸有情其心平等，<a id="a-2f"></a>无差别想而行布施。<a id="a-2g"></a>上从诸佛，<a id="a-2h"></a>下至傍生，<a id="a-2i"></a>平等平等，<a id="a-2j"></a>无所分别。<a id="a-2k"></a>何以故？<a id="a-2l"></a>诸菩萨摩诃萨了达诸法及诸有情自相皆空，<a id="a-2m"></a>都无差别，<a id="a-2n"></a>故无异想、<a id="a-2o"></a>无所分别而行布施。<a id="a-2p"></a>是菩萨摩诃萨由无异想、<a id="a-2q"></a>无所分别行布施故，<a id="a-2r"></a>当得无异、<a id="a-2s"></a>无分别果，<a id="a-2t"></a>谓得圆满一切相智及余无量诸佛功德。</p>
  <p id="a2u">“善现，<a id="a-2v"></a>若菩萨摩诃萨见乞丐者，<a id="a-2w"></a>便起是心：<a id="a-2x"></a>‘若是如来、<a id="a-2y"></a>应、<a id="a-2z"></a>正等觉是福田故，<a id="a-30"></a>我应施与供养恭敬。<a id="a-31"></a>若傍生等非福田故，<a id="a-32"></a>不应施与所须资具。<a id="a-33"></a>’是菩萨摩诃萨起如是心，<a id="a-34"></a>非菩萨法。<a id="a-35"></a>所以者何？<a id="a-36"></a>善现，<a id="a-37"></a>诸菩萨摩诃萨发菩提心，<a id="a-38"></a>求趣无上正等菩提，<a id="a-39"></a>要净自心，<a id="a-3A"></a>福田方净。<a id="a-3B"></a>见诸乞者，<a id="a-3C"></a>不应念言：<a id="a-3D"></a>‘如是有情，<a id="a-3E"></a>我应布施为作饶益。<a id="a-3F"></a>如是有情，<a id="a-3G"></a>我不应施不作饶益。<a id="a-3H"></a>’违本所发菩提心故，<a id="a-3I"></a>谓诸菩萨发菩提心：<a id="a-3J"></a>‘我为有情当作依怙、<a id="a-3K"></a>洲渚、<a id="a-3L"></a>舍宅、<a id="a-3M"></a>救护之处。<a id="a-3N"></a>’见诸乞者，<a id="a-3O"></a>应作念言：<a id="a-3P"></a>‘今此有情贫穷孤露，<a id="a-3Q"></a>我当以施而摄益之。<a id="a-3R"></a>彼由此缘，<a id="a-3S"></a>亦能转施，<a id="a-3T"></a>少欲喜足，<a id="a-3U"></a>离断生命，<a id="a-3V"></a>离不与取，<a id="a-3W"></a>离欲邪行，<a id="a-3X"></a>离虚诳语，<a id="a-3Y"></a>离离间语，<a id="a-3Z"></a>离粗恶语，<a id="a-3a"></a>离杂秽语，<a id="a-3b"></a>亦离贪欲、<a id="a-3c"></a>瞋恚、<a id="a-3d"></a>邪见。<a id="a-3e"></a>由此因缘，<a id="a-3f"></a>生刹帝利大族、<a id="a-3g"></a>或婆罗门大族、<a id="a-3h"></a>或长者大族、<a id="a-3i"></a>或居士大族、<a id="a-3j"></a>或余随一富贵处生，<a id="a-3k"></a>丰饶财宝修诸善业。<a id="a-3l"></a>或由此施摄益因缘，<a id="a-3m"></a>渐依三乘而得度脱，<a id="a-3n"></a>谓令趣入声闻、<a id="a-3o"></a>独觉及无上乘三无余依般涅槃界。<a id="a-3p"></a>’</p>
  <p id="a3q">“复次，<a id="a-3r"></a>善现，<a id="a-3s"></a>若菩萨摩诃萨有余怨敌或诸有情来至其所，<a id="a-3t"></a>为损害故、<a id="a-3u"></a>或匮乏故，<a id="a-3v"></a>有所求索。<a id="a-3w"></a>是菩萨摩诃萨终不发起分别异心：<a id="a-3x"></a>‘此应施与，<a id="a-3y"></a>此不应施。<a id="a-3z"></a>’但常发起平等之心，<a id="a-40"></a>随所求索悉皆施与。<a id="a-41"></a>所以者何？<a id="a-42"></a>是菩萨摩诃萨普为利乐诸有情故，<a id="a-43"></a>求趣无上正等菩提。<a id="a-44"></a>若当发起分别异心：<a id="a-45"></a>‘此应施与，<a id="a-46"></a>此不应施。<a id="a-47"></a>’便为如来、<a id="a-48"></a>应、<a id="a-49"></a>正等觉及诸菩萨、<a id="a-4A"></a>独觉、<a id="a-4B"></a>声闻、<a id="a-4C"></a>世间天、<a id="a-4D"></a>人、<a id="a-4E"></a>阿素洛等共所呵责：<a id="a-4F"></a>‘谁要请汝发菩提心？<a id="a-4G"></a>誓普利乐诸有情类，<a id="a-4H"></a>无归依者为作归依，<a id="a-4I"></a>无救护者为作救护，<a id="a-4J"></a>无室宅者为作室宅，<a id="a-4K"></a>无洲渚者为作洲渚，<a id="a-4L"></a>而今简别有施、<a id="a-4M"></a>不施！<a id="a-4N"></a>’</p>
  <p id="a4O">“复次，<a id="a-4P"></a>善现，<a id="a-4Q"></a>若菩萨摩诃萨行深般若波罗蜜多时，<a id="a-4R"></a>有人非人来至其所，<a id="a-4S"></a>求索身分、<a id="a-4T"></a>手足、<a id="a-4U"></a>支节。<a id="a-4V"></a>是菩萨摩诃萨不起二心为施、<a id="a-4W"></a>不施，<a id="a-4X"></a>唯作是念：<a id="a-4Y"></a>‘随所求索，<a id="a-4Z"></a>皆当施之。<a id="a-4a"></a>’何以故？<a id="a-4b"></a>是菩萨摩诃萨恒作是念：<a id="a-4c"></a>‘我为利乐诸有情故而受此身！<a id="a-4d"></a>诸有来求，<a id="a-4e"></a>定当施与，<a id="a-4f"></a>不应不施。<a id="a-4g"></a>’故见乞者，<a id="a-4h"></a>便起是心：<a id="a-4i"></a>‘吾今此身，<a id="a-4j"></a>本为他受。<a id="a-4k"></a>彼不来取，<a id="a-4l"></a>尚应自送，<a id="a-4m"></a>况来求索而当不与？<a id="a-4n"></a>’作是念已，<a id="a-4o"></a>欢喜踴躍，<a id="a-4p"></a>自解支节而授与之，<a id="a-4q"></a>复自庆言：<a id="a-4r"></a>‘今获大利。<a id="a-4s"></a>’善现，<a id="a-4t"></a>菩萨摩诃萨行深般若波罗蜜多应如是学。</p>
  <p id="a4u">“复次，<a id="a-4v"></a>善现，<a id="a-4w"></a>若菩萨摩诃萨见有乞者，<a id="a-4x"></a>便作是念：<a id="a-4y"></a>‘今于此中谁施？<a id="a-4z"></a>谁受？<a id="a-50"></a>所施何物？<a id="a-51"></a>由何而施？<a id="a-52"></a>为何而施？<a id="a-53"></a>云何而施？<a id="a-54"></a>诸法自性皆不可得。<a id="a-55"></a>所以者何？<a id="a-56"></a>如是诸法皆毕竟空，<a id="a-57"></a>非空法中有与有夺。<a id="a-58"></a>’善现，<a id="a-59"></a>菩萨摩诃萨行深般若波罗蜜多时，<a id="a-5A"></a>应如是学诸法皆空，<a id="a-5B"></a>谓或由内空故空，<a id="a-5C"></a>或由外空故空，<a id="a-5D"></a>或由内外空故空，<a id="a-5E"></a>或由空空故空，<a id="a-5F"></a>或由大空故空，<a id="a-5G"></a>或由胜义空故空，<a id="a-5H"></a>或由有为空故空，<a id="a-5I"></a>或由无为空故空，<a id="a-5J"></a>或由毕竟空故空，<a id="a-5K"></a>或由无际空故空，<a id="a-5L"></a>或由散空故空，<a id="a-5M"></a>或由无变异空故空，<a id="a-5N"></a>或由本性空故空，<a id="a-5O"></a>或由自相空故空，<a id="a-5P"></a>或由共相空故空，<a id="a-5Q"></a>或由一切法空故空，<a id="a-5R"></a>或由不可得空故空，<a id="a-5S"></a>或由无性空故空，<a id="a-5T"></a>或由自性空故空，<a id="a-5U"></a>或由无性自性空故空。<a id="a-5V"></a>是菩萨摩诃萨住此空中，<a id="a-5W"></a>而行布施恒时无间，<a id="a-5X"></a>圆满布施波罗蜜多；<a id="a-5Y"></a>由布施波罗蜜多得圆满故，<a id="a-5Z"></a>为他割截内外物时，<a id="a-5a"></a>其心都无瞋恨分别，<a id="a-5b"></a>但作是念：<a id="a-5c"></a>‘有情及法，<a id="a-5d"></a>一切皆空，<a id="a-5e"></a>谁割截我？<a id="a-5f"></a>谁受割截？<a id="a-5g"></a>谁复观空？<a id="a-5h"></a>’</p>
  <p id="a5i">“复次，<a id="a-5j"></a>善现，<a id="a-5k"></a>我以佛眼遍观十方无量殑伽沙等世界，<a id="a-5l"></a>诸菩萨摩诃萨为欲利乐诸有情类，<a id="a-5m"></a>以故思愿入大地狱，<a id="a-5n"></a>入已发起三种示导。<a id="a-5o"></a>何等为三？<a id="a-5p"></a>一者、<a id="a-5q"></a>神变示导，<a id="a-5r"></a>二者、<a id="a-5s"></a>记说示导，<a id="a-5t"></a>三者、<a id="a-5u"></a>教诫示导。<a id="a-5v"></a>是菩萨摩诃萨以神变示导，<a id="a-5w"></a>灭除地狱汤、<a id="a-5x"></a>火、<a id="a-5y"></a>刀等种种苦具；<a id="a-5z"></a>以记说示导，<a id="a-60"></a>记彼有情心之所念而为说法；<a id="a-61"></a>以教诫示导，<a id="a-62"></a>于彼发起大慈、<a id="a-63"></a>大悲、<a id="a-64"></a>大喜、<a id="a-65"></a>大舍而为说法。<a id="a-66"></a>令彼地狱诸有情类，<a id="a-67"></a>于菩萨所生净信心，<a id="a-68"></a>由此因缘从地狱出，<a id="a-69"></a>得生天上或生人中，<a id="a-6A"></a>渐依三乘作苦边际。</p>
  <p id="a6B">“复次，<a id="a-6C"></a>善现，<a id="a-6D"></a>我以佛眼遍观十方无量殑伽沙等世界，<a id="a-6E"></a>诸菩萨摩诃萨承事供养诸佛世尊。<a id="a-6F"></a>是菩萨摩诃萨承事供养佛世尊时，<a id="a-6G"></a>深心欢喜非不欢喜，<a id="a-6H"></a>深心爱乐非不爱乐，<a id="a-6I"></a>深心恭敬非不恭敬。<a id="a-6J"></a>是菩萨摩诃萨于诸如来、<a id="a-6K"></a>应、<a id="a-6L"></a>正等觉所说正法，<a id="a-6M"></a>恭敬听闻、<a id="a-6N"></a>受持读诵，<a id="a-6O"></a>乃至无上正等菩提终不忘失；<a id="a-6P"></a>随所闻法，<a id="a-6Q"></a>能为有情无倒解说，<a id="a-6R"></a>令获殊胜利益安乐，<a id="a-6S"></a>乃至无上正等菩提常无懈废。</p>
  <p id="a6T">“复次，<a id="a-6U"></a>善现，<a id="a-6V"></a>我以佛眼遍观十方无量殑伽沙等世界，<a id="a-6W"></a>诸菩萨摩诃萨为欲饶益傍生趣中诸有情故自舍身命。<a id="a-6X"></a>是菩萨摩诃萨见诸傍生，<a id="a-6Y"></a>饥火所逼欲相残害，<a id="a-6Z"></a>起慈愍心，<a id="a-6a"></a>自割身分断诸支节，<a id="a-6b"></a>散掷十方恣令食啖。<a id="a-6c"></a>诸傍生类得此菩萨身肉食者，<a id="a-6d"></a>皆于菩萨深起爱敬惭愧之心；<a id="a-6e"></a>由此因缘脱傍生趣，<a id="a-6f"></a>得生天上或生人中，<a id="a-6g"></a>值遇如来、<a id="a-6h"></a>应、<a id="a-6i"></a>正等觉，<a id="a-6j"></a>闻说正法如理修行，<a id="a-6k"></a>渐依三乘而得度脱，<a id="a-6l"></a>谓随证入声闻、<a id="a-6m"></a>独觉及无上乘三无余依般涅槃界。<a id="a-6n"></a>如是，<a id="a-6o"></a>善现，<a id="a-6p"></a>诸菩萨摩诃萨能为世间作难作事多所饶益，<a id="a-6q"></a>谓为利乐诸有情故，<a id="a-6r"></a>自发无上正等觉心亦令他发，<a id="a-6s"></a>厌离生死求菩提心；<a id="a-6t"></a>自行种种如实正行亦令他行，<a id="a-6u"></a>渐入三乘般涅槃界。</p>
  <p id="a6v">“复次，<a id="a-6w"></a>善现，<a id="a-6x"></a>我以佛眼遍观十方无量殑伽沙等世界，<a id="a-6y"></a>诸菩萨摩诃萨为欲饶益饿鬼界中诸有情类，<a id="a-6z"></a>以故思愿往彼界中，<a id="a-70"></a>方便息除饥渴等苦。<a id="a-71"></a>彼诸饿鬼众苦既息，<a id="a-72"></a>于此菩萨深起爱敬惭愧之心，<a id="a-73"></a>乘此善根脱饿鬼趣，<a id="a-74"></a>得生天上或生人中，<a id="a-75"></a>常遇如来、<a id="a-76"></a>应、<a id="a-77"></a>正等觉，<a id="a-78"></a>恭敬供养闻正法音，<a id="a-79"></a>渐次修行三乘正行，<a id="a-7A"></a>乃至得入三无余依般涅槃界。<a id="a-7B"></a>如是，<a id="a-7C"></a>善现，<a id="a-7D"></a>诸菩萨摩诃萨于有情类安住大悲，<a id="a-7E"></a>发起无边方便善巧，<a id="a-7F"></a>拔济令入三乘涅槃毕竟安乐。</p>
  <p id="a7G">“复次，<a id="a-7H"></a>善现，<a id="a-7I"></a>我以佛眼遍观十方无量殑伽沙等世界，<a id="a-7J"></a>诸菩萨摩诃萨或为四大王众天宣说正法，<a id="a-7K"></a>或为三十三天宣说正法，<a id="a-7L"></a>或为夜摩天宣说正法，<a id="a-7M"></a>或为睹史多天宣说正法，<a id="a-7N"></a>或为乐变化天宣说正法，<a id="a-7O"></a>或为他化自在天宣说正法。<a id="a-7P"></a>是诸天众于菩萨所闻正法已，<a id="a-7Q"></a>渐依三乘勤修正行，<a id="a-7R"></a>随应趣入三无余依般涅槃界。<a id="a-7S"></a>善现，<a id="a-7T"></a>彼天众中有诸天子，<a id="a-7U"></a>耽著天上五妙欲乐，<a id="a-7V"></a>及所居止众宝宫殿。<a id="a-7W"></a>是菩萨摩诃萨示现火起，<a id="a-7X"></a>烧其宫殿令生厌怖，<a id="a-7Y"></a>因为说法作是言：<a id="a-7Z"></a>‘诸天子，<a id="a-7a"></a>应审观察，<a id="a-7b"></a>诸行无常、<a id="a-7c"></a>苦、<a id="a-7d"></a>空、<a id="a-7e"></a>非我，<a id="a-7f"></a>不可保信。<a id="a-7g"></a>谁有智者，<a id="a-7h"></a>于斯乐著？<a id="a-7i"></a>’时，<a id="a-7j"></a>诸天子闻此法音，<a id="a-7k"></a>皆于五欲深生厌离，<a id="a-7l"></a>自观身命虚伪无常，<a id="a-7m"></a>犹如芭蕉、<a id="a-7n"></a>电光、<a id="a-7o"></a>阳焰，<a id="a-7p"></a>观诸宫殿譬如牢狱；<a id="a-7q"></a>作是观已，<a id="a-7r"></a>渐依三乘，<a id="a-7s"></a>勤修正行而取灭度。</p>
  <p id="a7t">“复次，<a id="a-7u"></a>善现，<a id="a-7v"></a>我以无障清净佛眼，<a id="a-7w"></a>遍观十方无量殑伽沙等世界，<a id="a-7x"></a>诸菩萨摩诃萨见诸梵天著诸见趣，<a id="a-7y"></a>方便化导令其远离，<a id="a-7z"></a>告言：<a id="a-80"></a>‘天仙，<a id="a-81"></a>汝等云何于空、<a id="a-82"></a>无相、<a id="a-83"></a>虚妄、<a id="a-84"></a>不实一切法中，<a id="a-85"></a>发起如是诸恶见趣？<a id="a-86"></a>当疾舍之，<a id="a-87"></a>信受正法，<a id="a-88"></a>令汝获得无上甘露！<a id="a-89"></a>’如是，<a id="a-8A"></a>善现，<a id="a-8B"></a>诸菩萨摩诃萨安住大悲，<a id="a-8C"></a>为诸有情宣说正法。<a id="a-8D"></a>善现，<a id="a-8E"></a>是为菩萨摩诃萨所有甚奇希有之法。</p>
  <p id="a8F">“复次，<a id="a-8G"></a>善现，<a id="a-8H"></a>我以佛眼遍观十方无量殑伽沙等世界，<a id="a-8I"></a>诸菩萨摩诃萨以四摄事摄诸有情。<a id="a-8J"></a>何等为四？<a id="a-8K"></a>一者、<a id="a-8L"></a>布施，<a id="a-8M"></a>二者、<a id="a-8N"></a>爱语，<a id="a-8O"></a>三者、<a id="a-8P"></a>利行，<a id="a-8Q"></a>四者、<a id="a-8R"></a>同事。</p>
  <p id="a8S">“善现，<a id="a-8T"></a>云何菩萨摩诃萨能以布施摄诸有情？<a id="a-8U"></a>善现，<a id="a-8V"></a>菩萨摩诃萨以二种施摄诸有情。<a id="a-8W"></a>何等为二？<a id="a-8X"></a>一者、<a id="a-8Y"></a>财施，<a id="a-8Z"></a>二者、<a id="a-8a"></a>法施。</p>
  <p id="a8b">“善现，<a id="a-8c"></a>云何菩萨摩诃萨能以财施摄诸有情？<a id="a-8d"></a>善现，<a id="a-8e"></a>菩萨摩诃萨行深般若波罗蜜多时，<a id="a-8f"></a>能以种种金、<a id="a-8g"></a>银、<a id="a-8h"></a>真珠、<a id="a-8i"></a>末尼、<a id="a-8j"></a>珊瑚、<a id="a-8k"></a>吠瑠璃宝、<a id="a-8l"></a>颇胝迦宝、<a id="a-8m"></a>珂贝、<a id="a-8n"></a>璧玉、<a id="a-8o"></a>帝青、<a id="a-8p"></a>大青石、<a id="a-8q"></a>藏杵、<a id="a-8r"></a>藏红、<a id="a-8s"></a>莲宝等生色可染施诸有情，<a id="a-8t"></a>或以种种衣服、<a id="a-8u"></a>饮食、<a id="a-8v"></a>殿阁、<a id="a-8w"></a>楼台、<a id="a-8x"></a>房舍、<a id="a-8y"></a>卧具、<a id="a-8z"></a>车乘、<a id="a-90"></a>香花、<a id="a-91"></a>灯明、<a id="a-92"></a>妓乐、<a id="a-93"></a>宝幢、<a id="a-94"></a>幡盖及璎珞等施诸有情，<a id="a-95"></a>或以妻妾、<a id="a-96"></a>男女、<a id="a-97"></a>僮仆及侍卫者施诸有情，<a id="a-98"></a>或以象、<a id="a-99"></a>马、<a id="a-9A"></a>牛、<a id="a-9B"></a>羊、<a id="a-9C"></a>驴等诸傍生类施诸有情，<a id="a-9D"></a>或以种种财物、<a id="a-9E"></a>库藏、<a id="a-9F"></a>城邑、<a id="a-9G"></a>聚落及王位等施诸有情，<a id="a-9H"></a>或以身分、<a id="a-9I"></a>手足、<a id="a-9J"></a>支节、<a id="a-9K"></a>头目、<a id="a-9L"></a>髓脑施诸有情。<a id="a-9M"></a>是菩萨摩诃萨以种种物置四衢道，<a id="a-9N"></a>升高台上唱如是言：<a id="a-9O"></a>‘一切有情有所须者，<a id="a-9P"></a>恣意来取，<a id="a-9Q"></a>勿生疑难！<a id="a-9R"></a>如取己物，<a id="a-9S"></a>莫作异想！<a id="a-9T"></a>’</p>
  <p id="a9U">“是菩萨摩诃萨施诸有情所须物已，<a id="a-9V"></a>复劝归依佛、<a id="a-9W"></a>法、<a id="a-9X"></a>僧宝，<a id="a-9Y"></a>或劝受持近事五戒，<a id="a-9Z"></a>或劝受持近住八戒，<a id="a-9a"></a>或劝受持十善业道；<a id="a-9b"></a>或劝修行初静虑，<a id="a-9c"></a>或劝修行第二、<a id="a-9d"></a>第三、<a id="a-9e"></a>第四静虑；<a id="a-9f"></a>或劝修行慈无量，<a id="a-9g"></a>或劝修行悲、<a id="a-9h"></a>喜、<a id="a-9i"></a>舍无量；<a id="a-9j"></a>或劝修行空无边处定，<a id="a-9k"></a>或劝修行识无边处、<a id="a-9l"></a>无所有处、<a id="a-9m"></a>非想非非想处定；<a id="a-9n"></a>或劝修行佛随念，<a id="a-9o"></a>或劝修行法随念、<a id="a-9p"></a>僧随念、<a id="a-9q"></a>戒随念、<a id="a-9r"></a>舍随念、<a id="a-9s"></a>天随念；<a id="a-9t"></a>或劝修行不净观，<a id="a-9u"></a>或劝修行持息念；<a id="a-9v"></a>或劝修行无常想，<a id="a-9w"></a>或劝修行无常苦想、<a id="a-9x"></a>苦无我想、<a id="a-9y"></a>不净想、<a id="a-9z"></a>厌食想、<a id="a-A0"></a>一切世间不可乐想、<a id="a-A1"></a>死想、<a id="a-A2"></a>断想、<a id="a-A3"></a>离想、<a id="a-A4"></a>灭想；<a id="a-A5"></a>或劝修行四念住，<a id="a-A6"></a>或劝修行四正断、<a id="a-A7"></a>四神足、<a id="a-A8"></a>五根、<a id="a-A9"></a>五力、<a id="a-AA"></a>七等觉支、<a id="a-AB"></a>八圣道支；<a id="a-AC"></a>或劝修行空三摩地，<a id="a-AD"></a>或劝修行无相、<a id="a-AE"></a>无愿三摩地；<a id="a-AF"></a>或劝修行空解脱门，<a id="a-AG"></a>或劝修行无相、<a id="a-AH"></a>无愿解脱门；<a id="a-AI"></a>或劝修行八解脱，<a id="a-AJ"></a>或劝修行八胜处、<a id="a-AK"></a>九次第定、<a id="a-AL"></a>十遍处；<a id="a-AM"></a>或劝修行布施波罗蜜多，<a id="a-AN"></a>或劝修行净戒、<a id="a-AO"></a>安忍、<a id="a-AP"></a>精进、<a id="a-AQ"></a>静虑、<a id="a-AR"></a>般若、<a id="a-AS"></a>方便善巧、<a id="a-AT"></a>愿、<a id="a-AU"></a>力、<a id="a-AV"></a>智波罗蜜多；<a id="a-AW"></a>或劝安住苦圣谛，<a id="a-AX"></a>或劝安住集、<a id="a-AY"></a>灭、<a id="a-AZ"></a>道圣谛；<a id="a-Aa"></a>或劝安住内空，<a id="a-Ab"></a>或劝安住外空、<a id="a-Ac"></a>内外空、<a id="a-Ad"></a>空空、<a id="a-Ae"></a>大空、<a id="a-Af"></a>胜义空、<a id="a-Ag"></a>有为空、<a id="a-Ah"></a>无为空、<a id="a-Ai"></a>毕竟空、<a id="a-Aj"></a>无际空、<a id="a-Ak"></a>散空、<a id="a-Al"></a>无变异空、<a id="a-Am"></a>本性空、<a id="a-An"></a>自相空、<a id="a-Ao"></a>共相空、<a id="a-Ap"></a>一切法空、<a id="a-Aq"></a>不可得空、<a id="a-Ar"></a>无性空、<a id="a-As"></a>自性空、<a id="a-At"></a>无性自性空；<a id="a-Au"></a>或劝安住真如，<a id="a-Av"></a>或劝安住法界、<a id="a-Aw"></a>法性、<a id="a-Ax"></a>不虚妄性、<a id="a-Ay"></a>不变异性、<a id="a-Az"></a>平等性、<a id="a-B0"></a>离生性、<a id="a-B1"></a>法定、<a id="a-B2"></a>法住、<a id="a-B3"></a>实际、<a id="a-B4"></a>虚空界、<a id="a-B5"></a>不思议界；<a id="a-B6"></a>或劝修行一切陀罗尼门，<a id="a-B7"></a>或劝修行一切三摩地门；<a id="a-B8"></a>或劝修行极喜地，<a id="a-B9"></a>或劝修行离垢地、<a id="a-BA"></a>发光地、<a id="a-BB"></a>焰慧地、<a id="a-BC"></a>极难胜地、<a id="a-BD"></a>现前地、<a id="a-BE"></a>远行地、<a id="a-BF"></a>不动地、<a id="a-BG"></a>善慧地、<a id="a-BH"></a>法云地；<a id="a-BI"></a>或劝修行五眼，<a id="a-BJ"></a>或劝修行六神通；<a id="a-BK"></a>或劝修行如来十力，<a id="a-BL"></a>或劝修行四无所畏、<a id="a-BM"></a>四无礙解、<a id="a-BN"></a>十八佛不共法；<a id="a-BO"></a>或劝修行大慈，<a id="a-BP"></a>或劝修行大悲、<a id="a-BQ"></a>大喜、<a id="a-BR"></a>大舍；<a id="a-BS"></a>或劝修行无忘失法，<a id="a-BT"></a>或劝修行恒住舍性；<a id="a-BU"></a>或劝修行一切智，<a id="a-BV"></a>或劝修行道相智、<a id="a-BW"></a>一切相智；<a id="a-BX"></a>或劝修行三十二大士相，<a id="a-BY"></a>或劝修行八十随好；<a id="a-BZ"></a>或劝修行预流果，<a id="a-Ba"></a>或劝修行一来、<a id="a-Bb"></a>不还、<a id="a-Bc"></a>阿罗汉果、<a id="a-Bd"></a>独觉菩提；<a id="a-Be"></a>或劝修行一切菩萨摩诃萨行，<a id="a-Bf"></a>或劝修行诸佛无上正等菩提。</p>
  <p id="aBg">“如是，<a id="a-Bh"></a>善现，<a id="a-Bi"></a>诸菩萨摩诃萨行深般若波罗蜜多方便善巧，<a id="a-Bj"></a>于诸有情行财施已，<a id="a-Bk"></a>复善安立诸有情类，<a id="a-Bl"></a>令住无上安隐法中，<a id="a-Bm"></a>乃至令得一切智智。<a id="a-Bn"></a>善现，<a id="a-Bo"></a>是为菩萨摩诃萨行深般若波罗蜜多所有甚奇希有之法。</p>
  <p id="aBp">“善现，<a id="a-Bq"></a>云何菩萨摩诃萨行深般若波罗蜜多时，<a id="a-Br"></a>能以法施摄诸有情？<a id="a-Bs"></a>善现，<a id="a-Bt"></a>菩萨摩诃萨法施有二种。<a id="a-Bu"></a>何等为二？<a id="a-Bv"></a>一者、<a id="a-Bw"></a>世间法施，<a id="a-Bx"></a>二者、<a id="a-By"></a>出世法施。</p>
  <p id="aBz">“善现，<a id="a-C0"></a>云何名为菩萨摩诃萨世间法施？<a id="a-C1"></a>善现，<a id="a-C2"></a>菩萨摩诃萨行深般若波罗蜜多时，<a id="a-C3"></a>为诸有情宣说开示、<a id="a-C4"></a>分别显了世间诸法，<a id="a-C5"></a>谓不净观、<a id="a-C6"></a>若持息念、<a id="a-C7"></a>若四静虑、<a id="a-C8"></a>若四梵住、<a id="a-C9"></a>若四无色定、<a id="a-CA"></a>若余世间共异生法，<a id="a-CB"></a>如是名为世间法施。<a id="a-CC"></a>善现，<a id="a-CD"></a>是菩萨摩诃萨行世间法施已，<a id="a-CE"></a>种种方便化导有情，<a id="a-CF"></a>令其远离世间诸法；<a id="a-CG"></a>种种方便化导有情，<a id="a-CH"></a>令住圣法及圣法果。</p>
  <p id="aCI">“善现，<a id="a-CJ"></a>云何圣法及圣法果？<a id="a-CK"></a>善现，<a id="a-CL"></a>圣法者，<a id="a-CM"></a>谓四念住、<a id="a-CN"></a>四正断、<a id="a-CO"></a>四神足、<a id="a-CP"></a>五根、<a id="a-CQ"></a>五力、<a id="a-CR"></a>七等觉支、<a id="a-CS"></a>八圣道支、<a id="a-CT"></a>空、<a id="a-CU"></a>无相、<a id="a-CV"></a>无愿解脱门、<a id="a-CW"></a>布施、<a id="a-CX"></a>净戒、<a id="a-CY"></a>安忍、<a id="a-CZ"></a>精进、<a id="a-Ca"></a>静虑、<a id="a-Cb"></a>般若波罗蜜多、<a id="a-Cc"></a>八解脱、<a id="a-Cd"></a>九次第定、<a id="a-Ce"></a>陀罗尼门、<a id="a-Cf"></a>三摩地门、<a id="a-Cg"></a>菩萨十地、<a id="a-Ch"></a>五眼、<a id="a-Ci"></a>六神通、<a id="a-Cj"></a>如来十力、<a id="a-Ck"></a>四无所畏、<a id="a-Cl"></a>四无礙解、<a id="a-Cm"></a>大慈、<a id="a-Cn"></a>大悲、<a id="a-Co"></a>大喜、<a id="a-Cp"></a>大舍、<a id="a-Cq"></a>十八佛不共法、<a id="a-Cr"></a>无忘失法、<a id="a-Cs"></a>恒住舍性、<a id="a-Ct"></a>一切智、<a id="a-Cu"></a>道相智、<a id="a-Cv"></a>一切相智等诸无漏法。<a id="a-Cw"></a>善现，<a id="a-Cx"></a>圣法果者，<a id="a-Cy"></a>谓预流果、<a id="a-Cz"></a>一来果、<a id="a-D0"></a>不还果、<a id="a-D1"></a>阿罗汉果、<a id="a-D2"></a>独觉菩提、<a id="a-D3"></a>诸佛无上正等菩提。</p>
  <p id="aD4">“复次，<a id="a-D5"></a>善现，<a id="a-D6"></a>菩萨摩诃萨圣法者，<a id="a-D7"></a>谓预流果智、<a id="a-D8"></a>一来果智、<a id="a-D9"></a>不还果智、<a id="a-DA"></a>阿罗汉果智、<a id="a-DB"></a>独觉菩提智、<a id="a-DC"></a>诸佛无上正等菩提智、<a id="a-DD"></a>四念住智、<a id="a-DE"></a>四正断、<a id="a-DF"></a>四神足、<a id="a-DG"></a>五根、<a id="a-DH"></a>五力、<a id="a-DI"></a>七等觉支、<a id="a-DJ"></a>八圣道支智、<a id="a-DK"></a>空解脱门智、<a id="a-DL"></a>无相、<a id="a-DM"></a>无愿解脱门智、<a id="a-DN"></a>四静虑智、<a id="a-DO"></a>四无量、<a id="a-DP"></a>四无色定智、<a id="a-DQ"></a>八解脱智、<a id="a-DR"></a>八胜处、<a id="a-DS"></a>九次第定、<a id="a-DT"></a>十遍处智、<a id="a-DU"></a>布施波罗蜜多智、<a id="a-DV"></a>净戒、<a id="a-DW"></a>安忍、<a id="a-DX"></a>精进、<a id="a-DY"></a>静虑、<a id="a-DZ"></a>般若波罗蜜多智、<a id="a-Da"></a>一切陀罗尼门智、<a id="a-Db"></a>一切三摩地门智、<a id="a-Dc"></a>苦圣谛智、<a id="a-Dd"></a>集、<a id="a-De"></a>灭、<a id="a-Df"></a>道圣谛智、<a id="a-Dg"></a>内空智、<a id="a-Dh"></a>外空、<a id="a-Di"></a>内外空、<a id="a-Dj"></a>空空、<a id="a-Dk"></a>大空、<a id="a-Dl"></a>胜义空、<a id="a-Dm"></a>有为空、<a id="a-Dn"></a>无为空、<a id="a-Do"></a>毕竟空、<a id="a-Dp"></a>无际空、<a id="a-Dq"></a>散空、<a id="a-Dr"></a>无变异空、<a id="a-Ds"></a>本性空、<a id="a-Dt"></a>自相空、<a id="a-Du"></a>共相空、<a id="a-Dv"></a>一切法空、<a id="a-Dw"></a>不可得空、<a id="a-Dx"></a>无性空、<a id="a-Dy"></a>自性空、<a id="a-Dz"></a>无性自性空智、<a id="a-E0"></a>真如智、<a id="a-E1"></a>法界、<a id="a-E2"></a>法性、<a id="a-E3"></a>不虚妄性、<a id="a-E4"></a>不变异性、<a id="a-E5"></a>平等性、<a id="a-E6"></a>离生性、<a id="a-E7"></a>法定、<a id="a-E8"></a>法住、<a id="a-E9"></a>实际、<a id="a-EA"></a>虚空界、<a id="a-EB"></a>不思议界智、<a id="a-EC"></a>菩萨十地智、<a id="a-ED"></a>五眼、<a id="a-EE"></a>六神通智、<a id="a-EF"></a>如来十力智、<a id="a-EG"></a>四无所畏、<a id="a-EH"></a>四无礙解、<a id="a-EI"></a>大慈、<a id="a-EJ"></a>大悲、<a id="a-EK"></a>大喜、<a id="a-EL"></a>大舍、<a id="a-EM"></a>十八佛不共法智、<a id="a-EN"></a>无忘失法智、<a id="a-EO"></a>恒住舍性智、<a id="a-EP"></a>一切智智、<a id="a-EQ"></a>道相智、<a id="a-ER"></a>一切相智智，<a id="a-ES"></a>及余一切世间出世间法智、<a id="a-ET"></a>有漏无漏法智、<a id="a-EU"></a>有为无为法智，<a id="a-EV"></a>是名圣法。<a id="a-EW"></a>圣法果者，<a id="a-EX"></a>谓永断一切烦恼习气相续，<a id="a-EY"></a>是名圣法果。<a id="a-EZ"></a>”</p>
  <p id="aEa">时，<a id="a-Eb"></a>具寿善现白佛言：<a id="a-Ec"></a>“世尊，<a id="a-Ed"></a>菩萨摩诃萨亦能得一切相智耶？<a id="a-Ee"></a>”</p>
  <p id="aEf">佛言：<a id="a-Eg"></a>“善现，<a id="a-Eh"></a>如是，<a id="a-Ei"></a>如是，<a id="a-Ej"></a>菩萨摩诃萨亦能得一切相智。<a id="a-Ek"></a>”</p>
  <p id="aEl">善现白佛言：<a id="a-Em"></a>“世尊，<a id="a-En"></a>若菩萨摩诃萨亦能得一切相智者，<a id="a-Eo"></a>与诸如来、<a id="a-Ep"></a>应、<a id="a-Eq"></a>正等觉有何差别？<a id="a-Er"></a>”</p>
  <p id="aEs">佛言：<a id="a-Et"></a>“善现，<a id="a-Eu"></a>菩萨摩诃萨名为随得一切相智，<a id="a-Ev"></a>一切如来、<a id="a-Ew"></a>应、<a id="a-Ex"></a>正等觉名为已得一切相智。<a id="a-Ey"></a>所以者何？<a id="a-Ez"></a>非诸菩萨摩诃萨心与诸如来、<a id="a-F0"></a>应、<a id="a-F1"></a>正等觉条然有异，<a id="a-F2"></a>谓诸菩萨摩诃萨众，<a id="a-F3"></a>与诸如来、<a id="a-F4"></a>应、<a id="a-F5"></a>正等觉，<a id="a-F6"></a>俱住诸法无差别性。<a id="a-F7"></a>于诸法相求正遍知，<a id="a-F8"></a>说为菩萨摩诃萨众；<a id="a-F9"></a>若至究竟，<a id="a-FA"></a>即名如来、<a id="a-FB"></a>应、<a id="a-FC"></a>正等觉。<a id="a-FD"></a>于一切法自相、<a id="a-FE"></a>共相，<a id="a-FF"></a>照了无暗，<a id="a-FG"></a>清净具足，<a id="a-FH"></a>住因位时，<a id="a-FI"></a>名为菩萨摩诃萨众；<a id="a-FJ"></a>若至果位，<a id="a-FK"></a>即名如来、<a id="a-FL"></a>应、<a id="a-FM"></a>正等觉。<a id="a-FN"></a>是故菩萨摩诃萨与诸如来、<a id="a-FO"></a>应、<a id="a-FP"></a>正等觉，<a id="a-FQ"></a>虽俱名得一切相智，<a id="a-FR"></a>而有差别。</p>
  <p id="aFS">“善现，<a id="a-FT"></a>是名菩萨摩诃萨世间法施。<a id="a-FU"></a>诸菩萨摩诃萨因依如是世间法施，<a id="a-FV"></a>复能修行出世法施，<a id="a-FW"></a>谓诸菩萨摩诃萨行深般若波罗蜜多方便善巧，<a id="a-FX"></a>先教有情世间善法，<a id="a-FY"></a>后令远离世间善法，<a id="a-FZ"></a>安住出世无漏圣法，<a id="a-Fa"></a>乃至令得一切智智。</p>
  <p id="aFb">“善现，<a id="a-Fc"></a>何等名为出世圣法，<a id="a-Fd"></a>诸菩萨摩诃萨为诸有情宣说开示、<a id="a-Fe"></a>分别显了，<a id="a-Ff"></a>说名法施？<a id="a-Fg"></a>善现，<a id="a-Fh"></a>一切不共异生善法，<a id="a-Fi"></a>若正修习，<a id="a-Fj"></a>令诸有情超出世间安隐而住，<a id="a-Fk"></a>故名出世，<a id="a-Fl"></a>谓四念住、<a id="a-Fm"></a>四正断、<a id="a-Fn"></a>四神足、<a id="a-Fo"></a>五根、<a id="a-Fp"></a>五力、<a id="a-Fq"></a>七等觉支、<a id="a-Fr"></a>八圣道支、<a id="a-Fs"></a>三解脱门、<a id="a-Ft"></a>八解脱、<a id="a-Fu"></a>九次第定、<a id="a-Fv"></a>四圣谛智、<a id="a-Fw"></a>波罗蜜多、<a id="a-Fx"></a>诸空等智、<a id="a-Fy"></a>菩萨十地、<a id="a-Fz"></a>五眼、<a id="a-G0"></a>六神通、<a id="a-G1"></a>如来十力、<a id="a-G2"></a>四无所畏、<a id="a-G3"></a>四无礙解、<a id="a-G4"></a>十八佛不共法、<a id="a-G5"></a>大慈、<a id="a-G6"></a>大悲、<a id="a-G7"></a>大喜、<a id="a-G8"></a>大舍、<a id="a-G9"></a>三十二大士相、<a id="a-GA"></a>八十随好、<a id="a-GB"></a>一切陀罗尼门、<a id="a-GC"></a>一切三摩地门，<a id="a-GD"></a>诸如是等无漏善法，<a id="a-GE"></a>一切皆名出世圣法。</p>
  <p id="aGF">“善现，<a id="a-GG"></a>云何名四念住？<a id="a-GH"></a>善现，<a id="a-GI"></a>谓于内身住循身观，<a id="a-GJ"></a>于外身住循身观，<a id="a-GK"></a>于内外身住循身观，<a id="a-GL"></a>具足正勤、<a id="a-GM"></a>正知、<a id="a-GN"></a>正念，<a id="a-GO"></a>除世贪爱，<a id="a-GP"></a>住身集观，<a id="a-GQ"></a>住身灭观；<a id="a-GR"></a>由彼于身住循身观，<a id="a-GS"></a>住身集观，<a id="a-GT"></a>住身灭观，<a id="a-GU"></a>无所依止，<a id="a-GV"></a>于诸世间无所执受，<a id="a-GW"></a>是为第一。<a id="a-GX"></a>于内受住循受观，<a id="a-GY"></a>于外受住循受观，<a id="a-GZ"></a>于内外受住循受观，<a id="a-Ga"></a>具足正勤、<a id="a-Gb"></a>正知、<a id="a-Gc"></a>正念，<a id="a-Gd"></a>除世贪爱，<a id="a-Ge"></a>住受集观，<a id="a-Gf"></a>住受灭观；<a id="a-Gg"></a>由彼于受住循受观，<a id="a-Gh"></a>住受集观，<a id="a-Gi"></a>住受灭观，<a id="a-Gj"></a>无所依止，<a id="a-Gk"></a>于诸世间无所执受，<a id="a-Gl"></a>是为第二。<a id="a-Gm"></a>于内心住循心观，<a id="a-Gn"></a>于外心住循心观，<a id="a-Go"></a>于内外心住循心观，<a id="a-Gp"></a>具足正勤、<a id="a-Gq"></a>正知、<a id="a-Gr"></a>正念，<a id="a-Gs"></a>除世贪爱，<a id="a-Gt"></a>住心集观，<a id="a-Gu"></a>住心灭观；<a id="a-Gv"></a>由彼于心住循心观，<a id="a-Gw"></a>住心集观，<a id="a-Gx"></a>住心灭观，<a id="a-Gy"></a>无所依止，<a id="a-Gz"></a>于诸世间无所执受，<a id="a-H0"></a>是为第三。<a id="a-H1"></a>于内法住循法观，<a id="a-H2"></a>于外法住循法观，<a id="a-H3"></a>于内外法住循法观，<a id="a-H4"></a>具足正勤、<a id="a-H5"></a>正知、<a id="a-H6"></a>正念，<a id="a-H7"></a>除世贪爱，<a id="a-H8"></a>住法集观，<a id="a-H9"></a>住法灭观；<a id="a-HA"></a>由彼于法住循法观，<a id="a-HB"></a>住法集观，<a id="a-HC"></a>住法灭观，<a id="a-HD"></a>无所依止，<a id="a-HE"></a>于诸世间无所执受，<a id="a-HF"></a>是为第四。<a id="a-HG"></a>善现，<a id="a-HH"></a>是名四念住。</p>
  <p id="aHI">“善现，<a id="a-HJ"></a>云何名四正断？<a id="a-HK"></a>善现，<a id="a-HL"></a>为令未生恶不善法不生故，<a id="a-HM"></a>起欲发勤精进策心持心，<a id="a-HN"></a>是为第一；<a id="a-HO"></a>为令已生恶不善法断故，<a id="a-HP"></a>起欲发勤精进策心持心，<a id="a-HQ"></a>是为第二；<a id="a-HR"></a>为令未生善法生故，<a id="a-HS"></a>起欲发勤精进策心持心，<a id="a-HT"></a>是为第三；<a id="a-HU"></a>为令已生善法坚住不忘，<a id="a-HV"></a>修满倍增广大智作证故，<a id="a-HW"></a>起欲发勤精进策心持心，<a id="a-HX"></a>是为第四。<a id="a-HY"></a>善现，<a id="a-HZ"></a>是名四正断。</p>
  <p id="aHa">“善现，<a id="a-Hb"></a>云何名四神足？<a id="a-Hc"></a>善现，<a id="a-Hd"></a>欲三摩地断行成就修习神足，<a id="a-He"></a>依止厌、<a id="a-Hf"></a>依止离、<a id="a-Hg"></a>依止灭、<a id="a-Hh"></a>回向于舍，<a id="a-Hi"></a>是为第一；<a id="a-Hj"></a>勤三摩地断行成就修习神足，<a id="a-Hk"></a>依止厌、<a id="a-Hl"></a>依止离、<a id="a-Hm"></a>依止灭、<a id="a-Hn"></a>回向于舍，<a id="a-Ho"></a>是为第二；<a id="a-Hp"></a>心三摩地断行成就修习神足，<a id="a-Hq"></a>依止厌、<a id="a-Hr"></a>依止离、<a id="a-Hs"></a>依止灭、<a id="a-Ht"></a>回向于舍，<a id="a-Hu"></a>是为第三；<a id="a-Hv"></a>观三摩地断行成就修习神足，<a id="a-Hw"></a>依止厌、<a id="a-Hx"></a>依止离、<a id="a-Hy"></a>依止灭、<a id="a-Hz"></a>回向于舍，<a id="a-I0"></a>是为第四。<a id="a-I1"></a>善现，<a id="a-I2"></a>是名四神足。</p>
  <p id="aI3">“善现，<a id="a-I4"></a>云何名五根？<a id="a-I5"></a>善现，<a id="a-I6"></a>信根、<a id="a-I7"></a>精进根、<a id="a-I8"></a>念根、<a id="a-I9"></a>定根、<a id="a-IA"></a>慧根。<a id="a-IB"></a>善现，<a id="a-IC"></a>是名五根。</p>
  <p id="aID">“善现，<a id="a-IE"></a>云何名五力？<a id="a-IF"></a>善现，<a id="a-IG"></a>信力、<a id="a-IH"></a>精进力、<a id="a-II"></a>念力、<a id="a-IJ"></a>定力、<a id="a-IK"></a>慧力。<a id="a-IL"></a>善现，<a id="a-IM"></a>是名五力。</p>
  <p id="aIN">“善现，<a id="a-IO"></a>云何名七等觉支？<a id="a-IP"></a>善现，<a id="a-IQ"></a>念等觉支、<a id="a-IR"></a>择法等觉支、<a id="a-IS"></a>精进等觉支、<a id="a-IT"></a>喜等觉支、<a id="a-IU"></a>轻安等觉支、<a id="a-IV"></a>定等觉支、<a id="a-IW"></a>舍等觉支。<a id="a-IX"></a>善现，<a id="a-IY"></a>是名七等觉支。</p>
  <p id="aIZ">“善现，<a id="a-Ia"></a>云何名八圣道支？<a id="a-Ib"></a>善现，<a id="a-Ic"></a>正见、<a id="a-Id"></a>正思惟、<a id="a-Ie"></a>正语、<a id="a-If"></a>正业、<a id="a-Ig"></a>正命、<a id="a-Ih"></a>正精进、<a id="a-Ii"></a>正念、<a id="a-Ij"></a>正定。<a id="a-Ik"></a>善现，<a id="a-Il"></a>是名八圣道支。</p>
  <p id="aIm">“善现，<a id="a-In"></a>云何名三解脱门？<a id="a-Io"></a>善现，<a id="a-Ip"></a>空解脱门、<a id="a-Iq"></a>无相解脱门、<a id="a-Ir"></a>无愿解脱门。<a id="a-Is"></a>善现，<a id="a-It"></a>是名三解脱门。</p>
  <p id="aIu">“善现，<a id="a-Iv"></a>云何名空解脱门？<a id="a-Iw"></a>善现，<a id="a-Ix"></a>若空行相、<a id="a-Iy"></a>无我行相、<a id="a-Iz"></a>虚伪行相、<a id="a-J0"></a>无自性行相，<a id="a-J1"></a>心一境性。<a id="a-J2"></a>善现，<a id="a-J3"></a>是名空解脱门。</p>
  <p id="aJ4">“善现，<a id="a-J5"></a>云何名无相解脱门？<a id="a-J6"></a>善现，<a id="a-J7"></a>若灭行相、<a id="a-J8"></a>寂静行相、<a id="a-J9"></a>远离行相，<a id="a-JA"></a>心一境性。<a id="a-JB"></a>善现，<a id="a-JC"></a>是名无相解脱门。</p>
  <p id="aJD">“善现，<a id="a-JE"></a>云何名无愿解脱门？<a id="a-JF"></a>善现，<a id="a-JG"></a>若苦行相、<a id="a-JH"></a>无常行相、<a id="a-JI"></a>颠倒行相，<a id="a-JJ"></a>心一境性。<a id="a-JK"></a>善现，<a id="a-JL"></a>是名无愿解脱门。</p>
  <p id="aJM">“善现，<a id="a-JN"></a>云何名八解脱？<a id="a-JO"></a>善现，<a id="a-JP"></a>有色观诸色，<a id="a-JQ"></a>是为第一解脱；<a id="a-JR"></a>内无色想观外诸色，<a id="a-JS"></a>是为第二解脱；<a id="a-JT"></a>净胜解身作证，<a id="a-JU"></a>是为第三解脱；<a id="a-JV"></a>超一切色想，<a id="a-JW"></a>灭有对想，<a id="a-JX"></a>不思惟种种想，<a id="a-JY"></a>入无边空，<a id="a-JZ"></a>空无边处定具足住，<a id="a-Ja"></a>是为第四解脱；<a id="a-Jb"></a>超一切空无边处，<a id="a-Jc"></a>入无边识，<a id="a-Jd"></a>识无边处定具足住，<a id="a-Je"></a>是为第五解脱；<a id="a-Jf"></a>超一切识无边处，<a id="a-Jg"></a>入无少所有，<a id="a-Jh"></a>无所有处定具足住，<a id="a-Ji"></a>是为第六解脱；<a id="a-Jj"></a>超一切无所有处，<a id="a-Jk"></a>入非想非非想处定具足住，<a id="a-Jl"></a>是为第七解脱；<a id="a-Jm"></a>超一切非想非非想处，<a id="a-Jn"></a>入想受灭定具足住，<a id="a-Jo"></a>是为第八解脱。<a id="a-Jp"></a>善现，<a id="a-Jq"></a>是名八解脱。</p>
  <p id="aJr">“善现，<a id="a-Js"></a>云何名为九次第定？<a id="a-Jt"></a>善现，<a id="a-Ju"></a>谓有一类，<a id="a-Jv"></a>离欲恶不善法，<a id="a-Jw"></a>有寻有伺，<a id="a-Jx"></a>离生喜乐，<a id="a-Jy"></a>初静虑具足住，<a id="a-Jz"></a>是为第一；<a id="a-K0"></a>复有一类，<a id="a-K1"></a>寻伺寂静，<a id="a-K2"></a>内等净，<a id="a-K3"></a>心一趣性，<a id="a-K4"></a>无寻无伺，<a id="a-K5"></a>定生喜乐，<a id="a-K6"></a>第二静虑具足住，<a id="a-K7"></a>是为第二；<a id="a-K8"></a>复有一类，<a id="a-K9"></a>离喜住舍，<a id="a-KA"></a>正念正知，<a id="a-KB"></a>身受乐，<a id="a-KC"></a>唯诸圣者，<a id="a-KD"></a>能说应舍，<a id="a-KE"></a>具念乐住，<a id="a-KF"></a>第三静虑具足住，<a id="a-KG"></a>是为第三；<a id="a-KH"></a>复有一类，<a id="a-KI"></a>断乐断苦，<a id="a-KJ"></a>先喜忧没，<a id="a-KK"></a>不苦不乐，<a id="a-KL"></a>舍念清净，<a id="a-KM"></a>第四静虑具足住，<a id="a-KN"></a>是为第四；<a id="a-KO"></a>复有一类，<a id="a-KP"></a>超一切色想，<a id="a-KQ"></a>灭有对想，<a id="a-KR"></a>不思惟种种想，<a id="a-KS"></a>入无边空，<a id="a-KT"></a>空无边处定具足住，<a id="a-KU"></a>是为第五；<a id="a-KV"></a>复有一类，<a id="a-KW"></a>超一切空无边处，<a id="a-KX"></a>入无边识，<a id="a-KY"></a>识无边处定具足住，<a id="a-KZ"></a>是为第六；<a id="a-Ka"></a>复有一类，<a id="a-Kb"></a>超一切识无边处，<a id="a-Kc"></a>入无少所有无所有处定具足住，<a id="a-Kd"></a>是为第七；<a id="a-Ke"></a>复有一类，<a id="a-Kf"></a>超一切无所有处，<a id="a-Kg"></a>入非想非非想处定具足住，<a id="a-Kh"></a>是为第八；<a id="a-Ki"></a>复有一类，<a id="a-Kj"></a>超一切非想非非想处，<a id="a-Kk"></a>入想受灭定具足住，<a id="a-Kl"></a>是为第九。<a id="a-Km"></a>善现，<a id="a-Kn"></a>是名九次第定。</p>
  <p id="aKo">“善现，<a id="a-Kp"></a>云何名为四圣谛智？<a id="a-Kq"></a>善现，<a id="a-Kr"></a>苦智、<a id="a-Ks"></a>集智、<a id="a-Kt"></a>灭智、<a id="a-Ku"></a>道智。<a id="a-Kv"></a>善现，<a id="a-Kw"></a>是名四圣谛智。</p>
  <p id="aKx">“善现，<a id="a-Ky"></a>云何名为波罗蜜多？<a id="a-Kz"></a>善现，<a id="a-L0"></a>布施、<a id="a-L1"></a>净戒、<a id="a-L2"></a>安忍、<a id="a-L3"></a>精进、<a id="a-L4"></a>静虑、<a id="a-L5"></a>般若、<a id="a-L6"></a>方便善巧、<a id="a-L7"></a>妙愿、<a id="a-L8"></a>力、<a id="a-L9"></a>智波罗蜜多。<a id="a-LA"></a>善现，<a id="a-LB"></a>是名波罗蜜多。</p>
  <p id="aLC">“善现，<a id="a-LD"></a>云何名为诸空等智？<a id="a-LE"></a>善现，<a id="a-LF"></a>内空智、<a id="a-LG"></a>外空智、<a id="a-LH"></a>内外空智、<a id="a-LI"></a>空空智、<a id="a-LJ"></a>大空智、<a id="a-LK"></a>胜义空智、<a id="a-LL"></a>有为空智、<a id="a-LM"></a>无为空智、<a id="a-LN"></a>毕竟空智、<a id="a-LO"></a>无际空智、<a id="a-LP"></a>散空智、<a id="a-LQ"></a>无变异空智、<a id="a-LR"></a>本性空智、<a id="a-LS"></a>自相空智、<a id="a-LT"></a>共相空智、<a id="a-LU"></a>一切法空智、<a id="a-LV"></a>不可得空智、<a id="a-LW"></a>无性空智、<a id="a-LX"></a>自性空智、<a id="a-LY"></a>无性自性空智，<a id="a-LZ"></a>若真如智、<a id="a-La"></a>法界智、<a id="a-Lb"></a>法性智、<a id="a-Lc"></a>不虚妄性智、<a id="a-Ld"></a>不变异性智、<a id="a-Le"></a>平等性智、<a id="a-Lf"></a>离生性智、<a id="a-Lg"></a>法定智、<a id="a-Lh"></a>法住智、<a id="a-Li"></a>实际智、<a id="a-Lj"></a>虚空界智、<a id="a-Lk"></a>不思议界智。<a id="a-Ll"></a>善现，<a id="a-Lm"></a>是名诸空等智。</p>
  <p id="aLn">“善现，<a id="a-Lo"></a>云何名为菩萨十地？<a id="a-Lp"></a>善现，<a id="a-Lq"></a>极喜地、<a id="a-Lr"></a>离垢地、<a id="a-Ls"></a>发光地、<a id="a-Lt"></a>焰慧地、<a id="a-Lu"></a>极难胜地、<a id="a-Lv"></a>现前地、<a id="a-Lw"></a>远行地、<a id="a-Lx"></a>不动地、<a id="a-Ly"></a>善慧地、<a id="a-Lz"></a>法云地。<a id="a-M0"></a>善现，<a id="a-M1"></a>是名菩萨十地。</p>
  <p id="aM2">“善现，<a id="a-M3"></a>云何名五眼？<a id="a-M4"></a>善现，<a id="a-M5"></a>肉眼、<a id="a-M6"></a>天眼、<a id="a-M7"></a>圣慧眼、<a id="a-M8"></a>法眼、<a id="a-M9"></a>佛眼。<a id="a-MA"></a>善现，<a id="a-MB"></a>是名五眼。</p>
  <p id="aMC">“善现，<a id="a-MD"></a>云何名六神通？<a id="a-ME"></a>善现，<a id="a-MF"></a>神境智证通、<a id="a-MG"></a>天眼智证通、<a id="a-MH"></a>天耳智证通、<a id="a-MI"></a>他心智证通、<a id="a-MJ"></a>宿住随念智证通、<a id="a-MK"></a>漏尽智证通。<a id="a-ML"></a>善现，<a id="a-MM"></a>是名六神通。</p>
  <p id="aMN">“善现，<a id="a-MO"></a>云何名为如来十力？<a id="a-MP"></a>善现，<a id="a-MQ"></a>一切如来、<a id="a-MR"></a>应、<a id="a-MS"></a>正等觉，<a id="a-MT"></a>是处如实知是处，<a id="a-MU"></a>非处如实知非处，<a id="a-MV"></a>是为第一。<a id="a-MW"></a>一切如来、<a id="a-MX"></a>应、<a id="a-MY"></a>正等觉，<a id="a-MZ"></a>于诸有情过去、<a id="a-Ma"></a>未来、<a id="a-Mb"></a>现在诸业及诸法受处因异熟皆如实知，<a id="a-Mc"></a>是为第二。<a id="a-Md"></a>一切如来、<a id="a-Me"></a>应、<a id="a-Mf"></a>正等觉，<a id="a-Mg"></a>于诸世间非一界种种界皆如实知，<a id="a-Mh"></a>是为第三。<a id="a-Mi"></a>一切如来、<a id="a-Mj"></a>应、<a id="a-Mk"></a>正等觉，<a id="a-Ml"></a>于诸世间非一胜解种种胜解皆如实知，<a id="a-Mm"></a>是为第四。<a id="a-Mn"></a>一切如来、<a id="a-Mo"></a>应、<a id="a-Mp"></a>正等觉，<a id="a-Mq"></a>于诸有情补特伽罗诸根胜劣皆如实知，<a id="a-Mr"></a>是为第五。<a id="a-Ms"></a>一切如来、<a id="a-Mt"></a>应、<a id="a-Mu"></a>正等觉，<a id="a-Mv"></a>于一切遍趣行皆如实知，<a id="a-Mw"></a>是为第六。<a id="a-Mx"></a>一切如来、<a id="a-My"></a>应、<a id="a-Mz"></a>正等觉，<a id="a-N0"></a>于诸根、<a id="a-N1"></a>力、<a id="a-N2"></a>觉支、<a id="a-N3"></a>道支、<a id="a-N4"></a>静虑、<a id="a-N5"></a>解脱、<a id="a-N6"></a>等持、<a id="a-N7"></a>等至、<a id="a-N8"></a>杂染、<a id="a-N9"></a>清净皆如实知，<a id="a-NA"></a>是为第七。<a id="a-NB"></a>一切如来、<a id="a-NC"></a>应、<a id="a-ND"></a>正等觉，<a id="a-NE"></a>以净天眼超过于人，<a id="a-NF"></a>见诸有情死时生时诸善恶事，<a id="a-NG"></a>如是有情因身、<a id="a-NH"></a>语、<a id="a-NI"></a>意三种恶行、<a id="a-NJ"></a>因诸邪见、<a id="a-NK"></a>因谤贤圣堕诸恶趣，<a id="a-NL"></a>如是有情因身、<a id="a-NM"></a>语、<a id="a-NN"></a>意三种妙行、<a id="a-NO"></a>因诸正见、<a id="a-NP"></a>因赞贤圣升诸善趣生诸天中；<a id="a-NQ"></a>复以天眼清净过人，<a id="a-NR"></a>见诸有情死时生时好色恶色，<a id="a-NS"></a>从此复生善趣恶趣，<a id="a-NT"></a>于诸有情随业势力生善恶趣皆如实知，<a id="a-NU"></a>是为第八。<a id="a-NV"></a>一切如来、<a id="a-NW"></a>应、<a id="a-NX"></a>正等觉，<a id="a-NY"></a>于诸有情过去无量诸宿住事，<a id="a-NZ"></a>或一生、<a id="a-Na"></a>或百生、<a id="a-Nb"></a>或千生、<a id="a-Nc"></a>或百千生、<a id="a-Nd"></a>或一俱胝生、<a id="a-Ne"></a>或百俱胝生、<a id="a-Nf"></a>或千俱胝生、<a id="a-Ng"></a>或百千俱胝那庾多生、<a id="a-Nh"></a>或一劫、<a id="a-Ni"></a>或百劫、<a id="a-Nj"></a>或千劫、<a id="a-Nk"></a>或百千劫、<a id="a-Nl"></a>或一俱胝劫、<a id="a-Nm"></a>或百俱胝劫、<a id="a-Nn"></a>或百千俱胝劫、<a id="a-No"></a>或百千俱胝那庾多劫，<a id="a-Np"></a>乃至前际所有诸行诸说诸相皆如实知，<a id="a-Nq"></a>是为第九。<a id="a-Nr"></a>一切如来、<a id="a-Ns"></a>应、<a id="a-Nt"></a>正等觉，<a id="a-Nu"></a>于诸漏尽无漏心解脱、<a id="a-Nv"></a>无漏慧解脱皆如实知，<a id="a-Nw"></a>于自漏尽真解脱法，<a id="a-Nx"></a>自证通慧具足而住，<a id="a-Ny"></a>如实觉受：<a id="a-Nz"></a>‘我生已尽，<a id="a-O0"></a>梵行已立，<a id="a-O1"></a>所作已办，<a id="a-O2"></a>不受后有。<a id="a-O3"></a>’是为第十。<a id="a-O4"></a>善现，<a id="a-O5"></a>是名如来十力。</p>
  <p id="aO6"></p>
 </body>
</html>