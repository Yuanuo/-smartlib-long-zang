<!doctype html>
<html id="z3IBSpp23" data-ver="1169">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百二十八</h1>
  <h2 id="a2">初分校量功德品第三十之二十六</h2>
  <p id="a3">“世尊，<a id="a-4"></a>若善男子、<a id="a-5"></a>善女人等，<a id="a-6"></a>于此般若波罗蜜多，<a id="a-7"></a>至心听闻、<a id="a-8"></a>受持读诵、<a id="a-9"></a>精勤修学、<a id="a-A"></a>如理思惟，<a id="a-B"></a>广为有情宣说流布；<a id="a-C"></a>是善男子、<a id="a-D"></a>善女人等，<a id="a-E"></a>于当来世不堕地狱、<a id="a-F"></a>傍生、<a id="a-G"></a>鬼界、<a id="a-H"></a>边鄙、<a id="a-I"></a>达絮、<a id="a-J"></a>蔑戾车中，<a id="a-K"></a>常具诸根，<a id="a-L"></a>聪明端正，<a id="a-M"></a>不堕声闻及独觉地。<a id="a-N"></a>何以故？<a id="a-O"></a>是善男子、<a id="a-P"></a>善女人等，<a id="a-Q"></a>决定当住菩萨摩诃萨不退地故。</p>
  <p id="aR">“世尊，<a id="a-S"></a>若善男子、<a id="a-T"></a>善女人等，<a id="a-U"></a>于此般若波罗蜜多，<a id="a-V"></a>至心听闻、<a id="a-W"></a>受持读诵、<a id="a-X"></a>精勤修学、<a id="a-Y"></a>如理思惟，<a id="a-Z"></a>广为有情宣说流布，<a id="a-a"></a>或复书写众宝严饰，<a id="a-b"></a>以无量种上妙华鬘、<a id="a-c"></a>涂散等香、<a id="a-d"></a>衣服、<a id="a-e"></a>璎珞、<a id="a-f"></a>宝幢、<a id="a-g"></a>幡盖、<a id="a-h"></a>众妙珍奇、<a id="a-i"></a>妓乐、<a id="a-j"></a>灯明，<a id="a-k"></a>尽诸所有供养恭敬、<a id="a-l"></a>尊重赞叹；<a id="a-m"></a>是善男子、<a id="a-n"></a>善女人等，<a id="a-o"></a>远离一切衰恼怖畏。<a id="a-p"></a>世尊，<a id="a-q"></a>如负债人怖畏债主，<a id="a-r"></a>即便奉事亲近于王，<a id="a-s"></a>依王势力得离怖畏。<a id="a-t"></a>世尊，<a id="a-u"></a>譬如有人依附王故，<a id="a-v"></a>王摄受故，<a id="a-w"></a>为诸世人供养恭敬、<a id="a-x"></a>尊重赞叹。<a id="a-y"></a>佛设利罗亦复如是，<a id="a-z"></a>由此般若波罗蜜多所薰修故，<a id="a-10"></a>为诸天、<a id="a-11"></a>人、<a id="a-12"></a>阿素洛等供养恭敬、<a id="a-13"></a>尊重赞叹。<a id="a-14"></a>世尊，<a id="a-15"></a>一切智智亦依般若波罗蜜多而得成就。</p>
  <p id="a16">“世尊，<a id="a-17"></a>由此缘故我作是说：<a id="a-18"></a>假使充满于此三千大千世界佛设利罗以为一分，<a id="a-19"></a>书写如是甚深般若波罗蜜多复为一分；<a id="a-1A"></a>此二分中，<a id="a-1B"></a>我意宁取如是般若波罗蜜多。<a id="a-1C"></a>何以故？<a id="a-1D"></a>世尊，<a id="a-1E"></a>由此般若波罗蜜多，<a id="a-1F"></a>佛设利罗及佛所得三十二种大丈夫相、<a id="a-1G"></a>八十随好所庄严身而得生故。</p>
  <p id="a1H">“世尊，<a id="a-1I"></a>由此般若波罗蜜多，<a id="a-1J"></a>布施、<a id="a-1K"></a>净戒、<a id="a-1L"></a>安忍、<a id="a-1M"></a>精进、<a id="a-1N"></a>静虑、<a id="a-1O"></a>般若波罗蜜多得圆净故。</p>
  <p id="a1P">“世尊，<a id="a-1Q"></a>由此般若波罗蜜多，<a id="a-1R"></a>内空、<a id="a-1S"></a>外空、<a id="a-1T"></a>内外空、<a id="a-1U"></a>空空、<a id="a-1V"></a>大空、<a id="a-1W"></a>胜义空、<a id="a-1X"></a>有为空、<a id="a-1Y"></a>无为空、<a id="a-1Z"></a>毕竟空、<a id="a-1a"></a>无际空、<a id="a-1b"></a>散空、<a id="a-1c"></a>无变异空、<a id="a-1d"></a>本性空、<a id="a-1e"></a>自相空、<a id="a-1f"></a>共相空、<a id="a-1g"></a>一切法空、<a id="a-1h"></a>不可得空、<a id="a-1i"></a>无性空、<a id="a-1j"></a>自性空、<a id="a-1k"></a>无性自性空得圆净故。</p>
  <p id="a1l">“世尊，<a id="a-1m"></a>由此般若波罗蜜多，<a id="a-1n"></a>真如、<a id="a-1o"></a>法界、<a id="a-1p"></a>法性、<a id="a-1q"></a>不虚妄性、<a id="a-1r"></a>不变异性、<a id="a-1s"></a>平等性、<a id="a-1t"></a>离生性、<a id="a-1u"></a>法定、<a id="a-1v"></a>法住、<a id="a-1w"></a>实际、<a id="a-1x"></a>虚空界、<a id="a-1y"></a>不思议界得圆净故。</p>
  <p id="a1z">“世尊，<a id="a-20"></a>由此般若波罗蜜多，<a id="a-21"></a>苦圣谛、<a id="a-22"></a>集圣谛、<a id="a-23"></a>灭圣谛、<a id="a-24"></a>道圣谛得圆净故。</p>
  <p id="a25">“世尊，<a id="a-26"></a>由此般若波罗蜜多，<a id="a-27"></a>四静虑、<a id="a-28"></a>四无量、<a id="a-29"></a>四无色定得圆净故。</p>
  <p id="a2A">“世尊，<a id="a-2B"></a>由此般若波罗蜜多，<a id="a-2C"></a>八解脱、<a id="a-2D"></a>八胜处、<a id="a-2E"></a>九次第定、<a id="a-2F"></a>十遍处得圆净故。</p>
  <p id="a2G">“世尊，<a id="a-2H"></a>由此般若波罗蜜多，<a id="a-2I"></a>四念住、<a id="a-2J"></a>四正断、<a id="a-2K"></a>四神足、<a id="a-2L"></a>五根、<a id="a-2M"></a>五力、<a id="a-2N"></a>七等觉支、<a id="a-2O"></a>八圣道支得圆净故。</p>
  <p id="a2P">“世尊，<a id="a-2Q"></a>由此般若波罗蜜多，<a id="a-2R"></a>空解脱门、<a id="a-2S"></a>无相解脱门、<a id="a-2T"></a>无愿解脱门得圆净故。</p>
  <p id="a2U">“世尊，<a id="a-2V"></a>由此般若波罗蜜多，<a id="a-2W"></a>五眼、<a id="a-2X"></a>六神通得圆净故。</p>
  <p id="a2Y">“世尊，<a id="a-2Z"></a>由此般若波罗蜜多，<a id="a-2a"></a>佛十力、<a id="a-2b"></a>四无所畏、<a id="a-2c"></a>四无礙解、<a id="a-2d"></a>大慈、<a id="a-2e"></a>大悲、<a id="a-2f"></a>大喜、<a id="a-2g"></a>大舍、<a id="a-2h"></a>十八佛不共法得圆净故。</p>
  <p id="a2i">“世尊，<a id="a-2j"></a>由此般若波罗蜜多，<a id="a-2k"></a>无忘失法、<a id="a-2l"></a>恒住舍性得圆净故。</p>
  <p id="a2m">“世尊，<a id="a-2n"></a>由此般若波罗蜜多，<a id="a-2o"></a>一切智、<a id="a-2p"></a>道相智、<a id="a-2q"></a>一切相智得圆净故。</p>
  <p id="a2r">“世尊，<a id="a-2s"></a>由此般若波罗蜜多，<a id="a-2t"></a>一切陀罗尼门、<a id="a-2u"></a>一切三摩地门得圆净故。</p>
  <p id="a2v">“世尊，<a id="a-2w"></a>由此般若波罗蜜多，<a id="a-2x"></a>一切菩萨摩诃萨行得圆净故。</p>
  <p id="a2y">“世尊，<a id="a-2z"></a>由此般若波罗蜜多，<a id="a-30"></a>诸佛无上正等菩提得圆净故。</p>
  <p id="a31">“世尊，<a id="a-32"></a>由此般若波罗蜜多，<a id="a-33"></a>诸佛身心俱不可坏，<a id="a-34"></a>踰于金刚无数倍故。</p>
  <p id="a35">“世尊，<a id="a-36"></a>由此般若波罗蜜多威神力故，<a id="a-37"></a>布施等五亦得名为波罗蜜多。<a id="a-38"></a>何以故？<a id="a-39"></a>若无般若波罗蜜多，<a id="a-3A"></a>布施等不能到彼岸故。</p>
  <p id="a3B">“世尊，<a id="a-3C"></a>若此三千大千世界，<a id="a-3D"></a>或余世界所有王都、<a id="a-3E"></a>城邑、<a id="a-3F"></a>聚落，<a id="a-3G"></a>其中若有受持读诵、<a id="a-3H"></a>书写解说、<a id="a-3I"></a>供养恭敬、<a id="a-3J"></a>尊重赞叹如是般若波罗蜜多；<a id="a-3K"></a>是处有情，<a id="a-3L"></a>不为一切人非人等之所恼害，<a id="a-3M"></a>唯除决定恶业应受，<a id="a-3N"></a>渐次修学随其所愿，<a id="a-3O"></a>乃至证得三乘涅槃。</p>
  <p id="a3P">“世尊，<a id="a-3Q"></a>如是般若波罗蜜多具大威力，<a id="a-3R"></a>随所在处与诸有情作大饶益。<a id="a-3S"></a>世尊，<a id="a-3T"></a>如是般若波罗蜜多有大神用，<a id="a-3U"></a>于此三千大千国土作大佛事。</p>
  <p id="a3V">“世尊，<a id="a-3W"></a>若世界中流行如是甚深般若波罗蜜多，<a id="a-3X"></a>当知是处则为有佛出现世间利乐一切。<a id="a-3Y"></a>世尊，<a id="a-3Z"></a>譬如无价大宝神珠，<a id="a-3a"></a>具无量种胜妙威德，<a id="a-3b"></a>随所住处有此神珠，<a id="a-3c"></a>人及非人终无恼害。<a id="a-3d"></a>设有男子或复女人，<a id="a-3e"></a>为鬼所执身心苦恼，<a id="a-3f"></a>若有持此神珠示之，<a id="a-3g"></a>由珠威力鬼便舍去。<a id="a-3h"></a>诸有热病、<a id="a-3i"></a>或风、<a id="a-3j"></a>或痰、<a id="a-3k"></a>或热风痰合集为病，<a id="a-3l"></a>若有系此神珠著身，<a id="a-3m"></a>如是诸病无不除愈。<a id="a-3n"></a>此珠在暗能作照明，<a id="a-3o"></a>热时能凉，<a id="a-3p"></a>寒时能暖，<a id="a-3q"></a>随地方所有此神珠，<a id="a-3r"></a>时节调和，<a id="a-3s"></a>不寒不热。<a id="a-3t"></a>若地方处有此神珠，<a id="a-3u"></a>蛇蝎等毒无敢停止。<a id="a-3v"></a>设有男子或复女人，<a id="a-3w"></a>为毒所中楚痛难忍，<a id="a-3x"></a>若有持此神珠令见，<a id="a-3y"></a>珠威势故毒即消灭。<a id="a-3z"></a>若诸有情身婴癞疾、<a id="a-40"></a>恶疮、<a id="a-41"></a>肿疱、<a id="a-42"></a>目眩翳等眼病、<a id="a-43"></a>耳病、<a id="a-44"></a>鼻病、<a id="a-45"></a>舌病、<a id="a-46"></a>喉病、<a id="a-47"></a>身病，<a id="a-48"></a>带此神珠，<a id="a-49"></a>众病皆愈。<a id="a-4A"></a>若诸池沼泉井等中，<a id="a-4B"></a>其水浊秽或将枯涸，<a id="a-4C"></a>以珠投之，<a id="a-4D"></a>水便盈满，<a id="a-4E"></a>香洁澄净具八功德。<a id="a-4F"></a>若以青黄赤白红紫碧绿杂绮种种色衣，<a id="a-4G"></a>裹此神珠投之于水，<a id="a-4H"></a>水随衣彩作种种色。<a id="a-4I"></a>如是无价大宝神珠，<a id="a-4J"></a>威德无边说不可尽。<a id="a-4K"></a>若置箱箧，<a id="a-4L"></a>亦令其器具足成就无边威德；<a id="a-4M"></a>设空箱箧，<a id="a-4N"></a>由曾置珠，<a id="a-4O"></a>其器仍为众人爱重。<a id="a-4P"></a>”</p>
  <p id="a4Q">时，<a id="a-4R"></a>具寿庆喜问天帝释言：<a id="a-4S"></a>“憍尸迦，<a id="a-4T"></a>如是神珠，<a id="a-4U"></a>为天独有，<a id="a-4V"></a>人亦有耶？<a id="a-4W"></a>”</p>
  <p id="a4X">天帝释言：<a id="a-4Y"></a>“大德，<a id="a-4Z"></a>人中、<a id="a-4a"></a>天上俱有此珠。<a id="a-4b"></a>若在人中形小而重，<a id="a-4c"></a>若在天上形大而轻。<a id="a-4d"></a>又人中者，<a id="a-4e"></a>相不具足；<a id="a-4f"></a>若在天上，<a id="a-4g"></a>其相周圆。<a id="a-4h"></a>天上有者，<a id="a-4i"></a>威德殊胜，<a id="a-4j"></a>比人中珠过无量倍。<a id="a-4k"></a>”</p>
  <p id="a4l">时，<a id="a-4m"></a>天帝释复白佛言：<a id="a-4n"></a>“世尊，<a id="a-4o"></a>甚深般若波罗蜜多亦复如是，<a id="a-4p"></a>为众德本，<a id="a-4q"></a>能灭无量恶不善法；<a id="a-4r"></a>随所在处，<a id="a-4s"></a>令诸有情身心苦恼悉皆销灭，<a id="a-4t"></a>人非人等不能为害。<a id="a-4u"></a>世尊，<a id="a-4v"></a>所说无价大宝神珠，<a id="a-4w"></a>非但喻于甚深般若波罗蜜多，<a id="a-4x"></a>亦喻如来一切智智。<a id="a-4y"></a>世尊，<a id="a-4z"></a>如是般若波罗蜜多具足无量殊胜功德，<a id="a-50"></a>亦能引发世、<a id="a-51"></a>出世间无量清净殊胜功德。</p>
  <p id="a52">“世尊，<a id="a-53"></a>甚深般若波罗蜜多功德分限难可称赞。<a id="a-54"></a>何以故？<a id="a-55"></a>如是般若波罗蜜多功德深广量无边故。<a id="a-56"></a>佛设利罗由此般若波罗蜜多而得生故，<a id="a-57"></a>堪受一切世间天、<a id="a-58"></a>人、<a id="a-59"></a>阿素洛等供养恭敬、<a id="a-5A"></a>尊重赞叹。</p>
  <p id="a5B">“世尊，<a id="a-5C"></a>甚深静虑、<a id="a-5D"></a>精进、<a id="a-5E"></a>安忍、<a id="a-5F"></a>净戒、<a id="a-5G"></a>布施波罗蜜多功德分限难可称赞。<a id="a-5H"></a>何以故？<a id="a-5I"></a>如是静虑、<a id="a-5J"></a>精进、<a id="a-5K"></a>安忍、<a id="a-5L"></a>净戒、<a id="a-5M"></a>布施波罗蜜多功德深广量无边故。<a id="a-5N"></a>佛设利罗由此静虑、<a id="a-5O"></a>精进、<a id="a-5P"></a>安忍、<a id="a-5Q"></a>净戒、<a id="a-5R"></a>布施波罗蜜多而得生故，<a id="a-5S"></a>堪受一切世间天、<a id="a-5T"></a>人、<a id="a-5U"></a>阿素洛等供养恭敬、<a id="a-5V"></a>尊重赞叹。</p>
  <p id="a5W">“世尊，<a id="a-5X"></a>甚深内空功德分限难可称赞。<a id="a-5Y"></a>何以故？<a id="a-5Z"></a>如是内空功德深广量无边故。<a id="a-5a"></a>佛设利罗由此内空而得生故，<a id="a-5b"></a>堪受一切世间天、<a id="a-5c"></a>人、<a id="a-5d"></a>阿素洛等供养恭敬、<a id="a-5e"></a>尊重赞叹。</p>
  <p id="a5f">“世尊，<a id="a-5g"></a>甚深外空、<a id="a-5h"></a>内外空、<a id="a-5i"></a>空空、<a id="a-5j"></a>大空、<a id="a-5k"></a>胜义空、<a id="a-5l"></a>有为空、<a id="a-5m"></a>无为空、<a id="a-5n"></a>毕竟空、<a id="a-5o"></a>无际空、<a id="a-5p"></a>散空、<a id="a-5q"></a>无变异空、<a id="a-5r"></a>本性空、<a id="a-5s"></a>自相空、<a id="a-5t"></a>共相空、<a id="a-5u"></a>一切法空、<a id="a-5v"></a>不可得空、<a id="a-5w"></a>无性空、<a id="a-5x"></a>自性空、<a id="a-5y"></a>无性自性空功德分限难可称赞。<a id="a-5z"></a>何以故？<a id="a-60"></a>如是外空乃至无性自性空功德深广量无边故。<a id="a-61"></a>佛设利罗由此外空乃至无性自性空而得生故，<a id="a-62"></a>堪受一切世间天、<a id="a-63"></a>人、<a id="a-64"></a>阿素洛等供养恭敬、<a id="a-65"></a>尊重赞叹。</p>
  <p id="a66">“世尊，<a id="a-67"></a>甚深真如功德分限难可称赞。<a id="a-68"></a>何以故？<a id="a-69"></a>如是真如功德深广量无边故。<a id="a-6A"></a>佛设利罗由此真如而得生故，<a id="a-6B"></a>堪受一切世间天、<a id="a-6C"></a>人、<a id="a-6D"></a>阿素洛等供养恭敬、<a id="a-6E"></a>尊重赞叹。</p>
  <p id="a6F">“世尊，<a id="a-6G"></a>甚深法界、<a id="a-6H"></a>法性、<a id="a-6I"></a>不虚妄性、<a id="a-6J"></a>不变异性、<a id="a-6K"></a>平等性、<a id="a-6L"></a>离生性、<a id="a-6M"></a>法定、<a id="a-6N"></a>法住、<a id="a-6O"></a>实际、<a id="a-6P"></a>虚空界、<a id="a-6Q"></a>不思议界功德分限难可称赞。<a id="a-6R"></a>何以故？<a id="a-6S"></a>如是法界乃至不思议界功德深广量无边故。<a id="a-6T"></a>佛设利罗由此法界乃至不思议界而得生故，<a id="a-6U"></a>堪受一切世间天、<a id="a-6V"></a>人、<a id="a-6W"></a>阿素洛等供养恭敬、<a id="a-6X"></a>尊重赞叹。</p>
  <p id="a6Y">“世尊，<a id="a-6Z"></a>甚深苦圣谛功德分限难可称赞。<a id="a-6a"></a>何以故？<a id="a-6b"></a>如是苦圣谛功德深广量无边故。<a id="a-6c"></a>佛设利罗由此苦圣谛而得生故，<a id="a-6d"></a>堪受一切世间天、<a id="a-6e"></a>人、<a id="a-6f"></a>阿素洛等供养恭敬、<a id="a-6g"></a>尊重赞叹。</p>
  <p id="a6h">“世尊，<a id="a-6i"></a>甚深集、<a id="a-6j"></a>灭、<a id="a-6k"></a>道圣谛功德分限难可称赞。<a id="a-6l"></a>何以故？<a id="a-6m"></a>如是集、<a id="a-6n"></a>灭、<a id="a-6o"></a>道圣谛功德深广量无边故。<a id="a-6p"></a>佛设利罗由此集、<a id="a-6q"></a>灭、<a id="a-6r"></a>道圣谛而得生故，<a id="a-6s"></a>堪受一切世间天、<a id="a-6t"></a>人、<a id="a-6u"></a>阿素洛等供养恭敬、<a id="a-6v"></a>尊重赞叹。</p>
  <p id="a6w">“世尊，<a id="a-6x"></a>甚深四静虑功德分限难可称赞。<a id="a-6y"></a>何以故？<a id="a-6z"></a>如是四静虑功德深广量无边故。<a id="a-70"></a>佛设利罗由此四静虑而得生故，<a id="a-71"></a>堪受一切世间天、<a id="a-72"></a>人、<a id="a-73"></a>阿素洛等供养恭敬、<a id="a-74"></a>尊重赞叹。</p>
  <p id="a75">“世尊，<a id="a-76"></a>甚深四无量、<a id="a-77"></a>四无色定功德分限难可称赞。<a id="a-78"></a>何以故？<a id="a-79"></a>如是四无量、<a id="a-7A"></a>四无色定功德深广量无边故。<a id="a-7B"></a>佛设利罗由此四无量、<a id="a-7C"></a>四无色定而得生故，<a id="a-7D"></a>堪受一切世间天、<a id="a-7E"></a>人、<a id="a-7F"></a>阿素洛等供养恭敬、<a id="a-7G"></a>尊重赞叹。</p>
  <p id="a7H">“世尊，<a id="a-7I"></a>甚深八解脱功德分限难可称赞。<a id="a-7J"></a>何以故？<a id="a-7K"></a>如是八解脱功德深广量无边故。<a id="a-7L"></a>佛设利罗由此八解脱而得生故，<a id="a-7M"></a>堪受一切世间天、<a id="a-7N"></a>人、<a id="a-7O"></a>阿素洛等供养恭敬、<a id="a-7P"></a>尊重赞叹。</p>
  <p id="a7Q">“世尊，<a id="a-7R"></a>甚深八胜处、<a id="a-7S"></a>九次第定、<a id="a-7T"></a>十遍处功德分限难可称赞。<a id="a-7U"></a>何以故？<a id="a-7V"></a>如是八胜处、<a id="a-7W"></a>九次第定、<a id="a-7X"></a>十遍处功德深广量无边故。<a id="a-7Y"></a>佛设利罗由此八胜处、<a id="a-7Z"></a>九次第定、<a id="a-7a"></a>十遍处而得生故，<a id="a-7b"></a>堪受一切世间天、<a id="a-7c"></a>人、<a id="a-7d"></a>阿素洛等供养恭敬、<a id="a-7e"></a>尊重赞叹。</p>
  <p id="a7f">“世尊，<a id="a-7g"></a>甚深四念住功德分限难可称赞。<a id="a-7h"></a>何以故？<a id="a-7i"></a>如是四念住功德深广量无边故。<a id="a-7j"></a>佛设利罗由此四念住而得生故，<a id="a-7k"></a>堪受一切世间天、<a id="a-7l"></a>人、<a id="a-7m"></a>阿素洛等供养恭敬、<a id="a-7n"></a>尊重赞叹。</p>
  <p id="a7o">“世尊，<a id="a-7p"></a>甚深四正断、<a id="a-7q"></a>四神足、<a id="a-7r"></a>五根、<a id="a-7s"></a>五力、<a id="a-7t"></a>七等觉支、<a id="a-7u"></a>八圣道支功德分限难可称赞。<a id="a-7v"></a>何以故？<a id="a-7w"></a>如是四正断、<a id="a-7x"></a>四神足、<a id="a-7y"></a>五根、<a id="a-7z"></a>五力、<a id="a-80"></a>七等觉支、<a id="a-81"></a>八圣道支功德深广量无边故。<a id="a-82"></a>佛设利罗由此四正断、<a id="a-83"></a>四神足、<a id="a-84"></a>五根、<a id="a-85"></a>五力、<a id="a-86"></a>七等觉支、<a id="a-87"></a>八圣道支而得生故，<a id="a-88"></a>堪受一切世间天、<a id="a-89"></a>人、<a id="a-8A"></a>阿素洛等供养恭敬、<a id="a-8B"></a>尊重赞叹。</p>
  <p id="a8C">“世尊，<a id="a-8D"></a>甚深空解脱门功德分限难可称赞。<a id="a-8E"></a>何以故？<a id="a-8F"></a>如是空解脱门功德深广量无边故。<a id="a-8G"></a>佛设利罗由此空解脱门而得生故，<a id="a-8H"></a>堪受一切世间天、<a id="a-8I"></a>人、<a id="a-8J"></a>阿素洛等供养恭敬、<a id="a-8K"></a>尊重赞叹。</p>
  <p id="a8L">“世尊，<a id="a-8M"></a>甚深无相、<a id="a-8N"></a>无愿解脱门功德分限难可称赞。<a id="a-8O"></a>何以故？<a id="a-8P"></a>如是无相、<a id="a-8Q"></a>无愿解脱门功德深广量无边故。<a id="a-8R"></a>佛设利罗由此无相、<a id="a-8S"></a>无愿解脱门而得生故，<a id="a-8T"></a>堪受一切世间天、<a id="a-8U"></a>人、<a id="a-8V"></a>阿素洛等供养恭敬、<a id="a-8W"></a>尊重赞叹。</p>
  <p id="a8X">“世尊，<a id="a-8Y"></a>甚深五眼功德分限难可称赞。<a id="a-8Z"></a>何以故？<a id="a-8a"></a>如是五眼功德深广量无边故。<a id="a-8b"></a>佛设利罗由此五眼而得生故，<a id="a-8c"></a>堪受一切世间天、<a id="a-8d"></a>人、<a id="a-8e"></a>阿素洛等供养恭敬、<a id="a-8f"></a>尊重赞叹。</p>
  <p id="a8g">“世尊，<a id="a-8h"></a>甚深六神通功德分限难可称赞。<a id="a-8i"></a>何以故？<a id="a-8j"></a>如是六神通功德深广量无边故。<a id="a-8k"></a>佛设利罗由此六神通而得生故，<a id="a-8l"></a>堪受一切世间天、<a id="a-8m"></a>人、<a id="a-8n"></a>阿素洛等供养恭敬、<a id="a-8o"></a>尊重赞叹。</p>
  <p id="a8p">“世尊，<a id="a-8q"></a>甚深佛十力功德分限难可称赞。<a id="a-8r"></a>何以故？<a id="a-8s"></a>如是佛十力功德深广量无边故。<a id="a-8t"></a>佛设利罗由此佛十力而得生故，<a id="a-8u"></a>堪受一切世间天、<a id="a-8v"></a>人、<a id="a-8w"></a>阿素洛等供养恭敬、<a id="a-8x"></a>尊重赞叹。</p>
  <p id="a8y">“世尊，<a id="a-8z"></a>甚深四无所畏、<a id="a-90"></a>四无礙解、<a id="a-91"></a>大慈、<a id="a-92"></a>大悲、<a id="a-93"></a>大喜、<a id="a-94"></a>大舍、<a id="a-95"></a>十八佛不共法功德分限难可称赞。<a id="a-96"></a>何以故？<a id="a-97"></a>如是四无所畏、<a id="a-98"></a>四无礙解、<a id="a-99"></a>大慈、<a id="a-9A"></a>大悲、<a id="a-9B"></a>大喜、<a id="a-9C"></a>大舍、<a id="a-9D"></a>十八佛不共法功德深广量无边故。<a id="a-9E"></a>佛设利罗由此四无所畏、<a id="a-9F"></a>四无礙解、<a id="a-9G"></a>大慈、<a id="a-9H"></a>大悲、<a id="a-9I"></a>大喜、<a id="a-9J"></a>大舍、<a id="a-9K"></a>十八佛不共法而得生故，<a id="a-9L"></a>堪受一切世间天、<a id="a-9M"></a>人、<a id="a-9N"></a>阿素洛等供养恭敬、<a id="a-9O"></a>尊重赞叹。</p>
  <p id="a9P">“世尊，<a id="a-9Q"></a>甚深一切陀罗尼门功德分限难可称赞。<a id="a-9R"></a>何以故？<a id="a-9S"></a>如是一切陀罗尼门功德深广量无边故。<a id="a-9T"></a>佛设利罗由此一切陀罗尼门而得生故，<a id="a-9U"></a>堪受一切世间天、<a id="a-9V"></a>人、<a id="a-9W"></a>阿素洛等供养恭敬、<a id="a-9X"></a>尊重赞叹。</p>
  <p id="a9Y">“世尊，<a id="a-9Z"></a>甚深一切三摩地门功德分限难可称赞。<a id="a-9a"></a>何以故？<a id="a-9b"></a>如是一切三摩地门功德深广量无边故。<a id="a-9c"></a>佛设利罗由此一切三摩地门而得生故，<a id="a-9d"></a>堪受一切世间天、<a id="a-9e"></a>人、<a id="a-9f"></a>阿素洛等供养恭敬、<a id="a-9g"></a>尊重赞叹。</p>
  <p id="a9h">“世尊，<a id="a-9i"></a>甚深一切智功德分限难可称赞。<a id="a-9j"></a>何以故？<a id="a-9k"></a>如是一切智功德深广量无边故。<a id="a-9l"></a>佛设利罗由此一切智而得生故，<a id="a-9m"></a>堪受一切世间天、<a id="a-9n"></a>人、<a id="a-9o"></a>阿素洛等供养恭敬、<a id="a-9p"></a>尊重赞叹。</p>
  <p id="a9q">“世尊，<a id="a-9r"></a>甚深道相智、<a id="a-9s"></a>一切相智功德分限难可称赞。<a id="a-9t"></a>何以故？<a id="a-9u"></a>如是道相智、<a id="a-9v"></a>一切相智功德深广量无边故。<a id="a-9w"></a>佛设利罗由此道相智、<a id="a-9x"></a>一切相智而得生故，<a id="a-9y"></a>堪受一切世间天、<a id="a-9z"></a>人、<a id="a-A0"></a>阿素洛等供养恭敬、<a id="a-A1"></a>尊重赞叹。</p>
  <p id="aA2">“世尊，<a id="a-A3"></a>甚深无忘失法功德分限难可称赞。<a id="a-A4"></a>何以故？<a id="a-A5"></a>如是无忘失法功德深广量无边故。<a id="a-A6"></a>佛设利罗由此无忘失法而得生故，<a id="a-A7"></a>堪受一切世间天、<a id="a-A8"></a>人、<a id="a-A9"></a>阿素洛等供养恭敬、<a id="a-AA"></a>尊重赞叹。</p>
  <p id="aAB">“世尊，<a id="a-AC"></a>甚深恒住舍性功德分限难可称赞。<a id="a-AD"></a>何以故？<a id="a-AE"></a>如是恒住舍性功德深广量无边故。<a id="a-AF"></a>佛设利罗由此恒住舍性而得生故，<a id="a-AG"></a>堪受一切世间天、<a id="a-AH"></a>人、<a id="a-AI"></a>阿素洛等供养恭敬、<a id="a-AJ"></a>尊重赞叹。</p>
  <p id="aAK">“世尊，<a id="a-AL"></a>甚深永断一切相续烦恼习气功德分限难可称赞。<a id="a-AM"></a>何以故？<a id="a-AN"></a>如是永断一切相续烦恼习气功德深广量无边故。<a id="a-AO"></a>佛设利罗由此永断一切相续烦恼习气而得生故，<a id="a-AP"></a>堪受一切世间天、<a id="a-AQ"></a>人、<a id="a-AR"></a>阿素洛等供养恭敬、<a id="a-AS"></a>尊重赞叹。</p>
  <p id="aAT">“复次，<a id="a-AU"></a>世尊，<a id="a-AV"></a>佛设利罗是极圆满甚深般若波罗蜜多所薰修故，<a id="a-AW"></a>是极清净甚深般若波罗蜜多所依器故，<a id="a-AX"></a>堪受一切世间天、<a id="a-AY"></a>人、<a id="a-AZ"></a>阿素洛等供养恭敬、<a id="a-Aa"></a>尊重赞叹。</p>
  <p id="aAb">“世尊，<a id="a-Ac"></a>佛设利罗是极圆满静虑、<a id="a-Ad"></a>精进、<a id="a-Ae"></a>安忍、<a id="a-Af"></a>净戒、<a id="a-Ag"></a>布施波罗蜜多所薰修故，<a id="a-Ah"></a>是极清净静虑、<a id="a-Ai"></a>精进、<a id="a-Aj"></a>安忍、<a id="a-Ak"></a>净戒、<a id="a-Al"></a>布施波罗蜜多所依器故，<a id="a-Am"></a>堪受一切世间天、<a id="a-An"></a>人、<a id="a-Ao"></a>阿素洛等供养恭敬、<a id="a-Ap"></a>尊重赞叹。</p>
  <p id="aAq">“世尊，<a id="a-Ar"></a>佛设利罗是极圆满安住内空所薰修故，<a id="a-As"></a>是极清净安住内空所依器故，<a id="a-At"></a>堪受一切世间天、<a id="a-Au"></a>人、<a id="a-Av"></a>阿素洛等供养恭敬、<a id="a-Aw"></a>尊重赞叹。</p>
  <p id="aAx">“世尊，<a id="a-Ay"></a>佛设利罗是极圆满安住外空、<a id="a-Az"></a>内外空、<a id="a-B0"></a>空空、<a id="a-B1"></a>大空、<a id="a-B2"></a>胜义空、<a id="a-B3"></a>有为空、<a id="a-B4"></a>无为空、<a id="a-B5"></a>毕竟空、<a id="a-B6"></a>无际空、<a id="a-B7"></a>散空、<a id="a-B8"></a>无变异空、<a id="a-B9"></a>本性空、<a id="a-BA"></a>自相空、<a id="a-BB"></a>共相空、<a id="a-BC"></a>一切法空、<a id="a-BD"></a>不可得空、<a id="a-BE"></a>无性空、<a id="a-BF"></a>自性空、<a id="a-BG"></a>无性自性空所薰修故，<a id="a-BH"></a>是极清净安住外空乃至无性自性空所依器故，<a id="a-BI"></a>堪受一切世间天、<a id="a-BJ"></a>人、<a id="a-BK"></a>阿素洛等供养恭敬、<a id="a-BL"></a>尊重赞叹。</p>
  <p id="aBM">“世尊，<a id="a-BN"></a>佛设利罗是极圆满安住真如所薰修故，<a id="a-BO"></a>是极清净安住真如所依器故，<a id="a-BP"></a>堪受一切世间天、<a id="a-BQ"></a>人、<a id="a-BR"></a>阿素洛等供养恭敬、<a id="a-BS"></a>尊重赞叹。</p>
  <p id="aBT">“世尊，<a id="a-BU"></a>佛设利罗是极圆满安住法界、<a id="a-BV"></a>法性、<a id="a-BW"></a>不虚妄性、<a id="a-BX"></a>不变异性、<a id="a-BY"></a>平等性、<a id="a-BZ"></a>离生性、<a id="a-Ba"></a>法定、<a id="a-Bb"></a>法住、<a id="a-Bc"></a>实际、<a id="a-Bd"></a>虚空界、<a id="a-Be"></a>不思议界所薰修故，<a id="a-Bf"></a>是极清净安住法界乃至不思议界所依器故，<a id="a-Bg"></a>堪受一切世间天、<a id="a-Bh"></a>人、<a id="a-Bi"></a>阿素洛等供养恭敬、<a id="a-Bj"></a>尊重赞叹。</p>
  <p id="aBk">“世尊，<a id="a-Bl"></a>佛设利罗是极圆满安住苦圣谛所薰修故，<a id="a-Bm"></a>是极清净安住苦圣谛所依器故，<a id="a-Bn"></a>堪受一切世间天、<a id="a-Bo"></a>人、<a id="a-Bp"></a>阿素洛等供养恭敬、<a id="a-Bq"></a>尊重赞叹。</p>
  <p id="aBr">“世尊，<a id="a-Bs"></a>佛设利罗是极圆满安住集、<a id="a-Bt"></a>灭、<a id="a-Bu"></a>道圣谛所薰修故，<a id="a-Bv"></a>是极清净安住集、<a id="a-Bw"></a>灭、<a id="a-Bx"></a>道圣谛所依器故，<a id="a-By"></a>堪受一切世间天、<a id="a-Bz"></a>人、<a id="a-C0"></a>阿素洛等供养恭敬、<a id="a-C1"></a>尊重赞叹。</p>
  <p id="aC2">“世尊，<a id="a-C3"></a>佛设利罗是极圆满四静虑所薰修故，<a id="a-C4"></a>是极清净四静虑所依器故，<a id="a-C5"></a>堪受一切世间天、<a id="a-C6"></a>人、<a id="a-C7"></a>阿素洛等供养恭敬、<a id="a-C8"></a>尊重赞叹。</p>
  <p id="aC9">“世尊，<a id="a-CA"></a>佛设利罗是极圆满四无量、<a id="a-CB"></a>四无色定所薰修故，<a id="a-CC"></a>是极清净四无量、<a id="a-CD"></a>四无色定所依器故，<a id="a-CE"></a>堪受一切世间天、<a id="a-CF"></a>人、<a id="a-CG"></a>阿素洛等供养恭敬、<a id="a-CH"></a>尊重赞叹。</p>
  <p id="aCI">“世尊，<a id="a-CJ"></a>佛设利罗是极圆满八解脱所薰修故，<a id="a-CK"></a>是极清净八解脱所依器故，<a id="a-CL"></a>堪受一切世间天、<a id="a-CM"></a>人、<a id="a-CN"></a>阿素洛等供养恭敬、<a id="a-CO"></a>尊重赞叹。</p>
  <p id="aCP">“世尊，<a id="a-CQ"></a>佛设利罗是极圆满八胜处、<a id="a-CR"></a>九次第定、<a id="a-CS"></a>十遍处所薰修故，<a id="a-CT"></a>是极清净八胜处、<a id="a-CU"></a>九次第定、<a id="a-CV"></a>十遍处所依器故，<a id="a-CW"></a>堪受一切世间天、<a id="a-CX"></a>人、<a id="a-CY"></a>阿素洛等供养恭敬、<a id="a-CZ"></a>尊重赞叹。</p>
  <p id="aCa">“世尊，<a id="a-Cb"></a>佛设利罗是极圆满四念住所薰修故，<a id="a-Cc"></a>是极清净四念住所依器故，<a id="a-Cd"></a>堪受一切世间天、<a id="a-Ce"></a>人、<a id="a-Cf"></a>阿素洛等供养恭敬、<a id="a-Cg"></a>尊重赞叹。</p>
  <p id="aCh">“世尊，<a id="a-Ci"></a>佛设利罗是极圆满四正断、<a id="a-Cj"></a>四神足、<a id="a-Ck"></a>五根、<a id="a-Cl"></a>五力、<a id="a-Cm"></a>七等觉支、<a id="a-Cn"></a>八圣道支所薰修故，<a id="a-Co"></a>是极清净四正断、<a id="a-Cp"></a>四神足、<a id="a-Cq"></a>五根、<a id="a-Cr"></a>五力、<a id="a-Cs"></a>七等觉支、<a id="a-Ct"></a>八圣道支所依器故，<a id="a-Cu"></a>堪受一切世间天、<a id="a-Cv"></a>人、<a id="a-Cw"></a>阿素洛等供养恭敬、<a id="a-Cx"></a>尊重赞叹。</p>
  <p id="aCy">“世尊，<a id="a-Cz"></a>佛设利罗是极圆满空解脱门所薰修故，<a id="a-D0"></a>是极清净空解脱门所依器故，<a id="a-D1"></a>堪受一切世间天、<a id="a-D2"></a>人、<a id="a-D3"></a>阿素洛等供养恭敬、<a id="a-D4"></a>尊重赞叹。</p>
  <p id="aD5">“世尊，<a id="a-D6"></a>佛设利罗是极圆满无相、<a id="a-D7"></a>无愿解脱门所薰修故，<a id="a-D8"></a>是极清净无相、<a id="a-D9"></a>无愿解脱门所依器故，<a id="a-DA"></a>堪受一切世间天、<a id="a-DB"></a>人、<a id="a-DC"></a>阿素洛等供养恭敬、<a id="a-DD"></a>尊重赞叹。</p>
  <p id="aDE">“世尊，<a id="a-DF"></a>佛设利罗是极圆满五眼所薰修故，<a id="a-DG"></a>是极清净五眼所依器故，<a id="a-DH"></a>堪受一切世间天、<a id="a-DI"></a>人、<a id="a-DJ"></a>阿素洛等供养恭敬、<a id="a-DK"></a>尊重赞叹。</p>
  <p id="aDL">“世尊，<a id="a-DM"></a>佛设利罗是极圆满六神通所薰修故，<a id="a-DN"></a>是极清净六神通所依器故，<a id="a-DO"></a>堪受一切世间天、<a id="a-DP"></a>人、<a id="a-DQ"></a>阿素洛等供养恭敬、<a id="a-DR"></a>尊重赞叹。</p>
  <p id="aDS">“世尊，<a id="a-DT"></a>佛设利罗是极圆满佛十力所薰修故，<a id="a-DU"></a>是极清净佛十力所依器故，<a id="a-DV"></a>堪受一切世间天、<a id="a-DW"></a>人、<a id="a-DX"></a>阿素洛等供养恭敬、<a id="a-DY"></a>尊重赞叹。</p>
  <p id="aDZ">“世尊，<a id="a-Da"></a>佛设利罗是极圆满四无所畏、<a id="a-Db"></a>四无礙解、<a id="a-Dc"></a>大慈、<a id="a-Dd"></a>大悲、<a id="a-De"></a>大喜、<a id="a-Df"></a>大舍、<a id="a-Dg"></a>十八佛不共法所薰修故，<a id="a-Dh"></a>是极清净四无所畏、<a id="a-Di"></a>四无礙解、<a id="a-Dj"></a>大慈、<a id="a-Dk"></a>大悲、<a id="a-Dl"></a>大喜、<a id="a-Dm"></a>大舍、<a id="a-Dn"></a>十八佛不共法所依器故，<a id="a-Do"></a>堪受一切世间天、<a id="a-Dp"></a>人、<a id="a-Dq"></a>阿素洛等供养恭敬、<a id="a-Dr"></a>尊重赞叹。</p>
  <p id="aDs">“世尊，<a id="a-Dt"></a>佛设利罗是极圆满一切陀罗尼门所薰修故，<a id="a-Du"></a>是极清净一切陀罗尼门所依器故，<a id="a-Dv"></a>堪受一切世间天、<a id="a-Dw"></a>人、<a id="a-Dx"></a>阿素洛等供养恭敬、<a id="a-Dy"></a>尊重赞叹。</p>
  <p id="aDz">“世尊，<a id="a-E0"></a>佛设利罗是极圆满一切三摩地门所薰修故，<a id="a-E1"></a>是极清净一切三摩地门所依器故，<a id="a-E2"></a>堪受一切世间天、<a id="a-E3"></a>人、<a id="a-E4"></a>阿素洛等供养恭敬、<a id="a-E5"></a>尊重赞叹。</p>
  <p id="aE6">“世尊，<a id="a-E7"></a>佛设利罗是极圆满一切智所薰修故，<a id="a-E8"></a>是极清净一切智所依器故，<a id="a-E9"></a>堪受一切世间天、<a id="a-EA"></a>人、<a id="a-EB"></a>阿素洛等供养恭敬、<a id="a-EC"></a>尊重赞叹。</p>
  <p id="aED">“世尊，<a id="a-EE"></a>佛设利罗是极圆满道相智、<a id="a-EF"></a>一切相智所薰修故，<a id="a-EG"></a>是极清净道相智、<a id="a-EH"></a>一切相智所依器故，<a id="a-EI"></a>堪受一切世间天、<a id="a-EJ"></a>人、<a id="a-EK"></a>阿素洛等供养恭敬、<a id="a-EL"></a>尊重赞叹。</p>
  <p id="aEM">“世尊，<a id="a-EN"></a>佛设利罗是极圆满无忘失法所薰修故，<a id="a-EO"></a>是极清净无忘失法所依器故，<a id="a-EP"></a>堪受一切世间天、<a id="a-EQ"></a>人、<a id="a-ER"></a>阿素洛等供养恭敬、<a id="a-ES"></a>尊重赞叹。</p>
  <p id="aET">“世尊，<a id="a-EU"></a>佛设利罗是极圆满恒住舍性所薰修故，<a id="a-EV"></a>是极清净恒住舍性所依器故，<a id="a-EW"></a>堪受一切世间天、<a id="a-EX"></a>人、<a id="a-EY"></a>阿素洛等供养恭敬、<a id="a-EZ"></a>尊重赞叹。</p>
  <p id="aEa">“世尊，<a id="a-Eb"></a>佛设利罗是极圆满永断一切相续烦恼习气所薰修故，<a id="a-Ec"></a>是极清净永断一切相续烦恼习气所依器故，<a id="a-Ed"></a>堪受一切世间天、<a id="a-Ee"></a>人、<a id="a-Ef"></a>阿素洛等供养恭敬、<a id="a-Eg"></a>尊重赞叹。</p>
  <p id="aEh">“世尊，<a id="a-Ei"></a>佛设利罗是极圆满功德珍宝波罗蜜多所薰修故，<a id="a-Ej"></a>是极清净功德珍宝波罗蜜多所依器故，<a id="a-Ek"></a>堪受一切世间天、<a id="a-El"></a>人、<a id="a-Em"></a>阿素洛等供养恭敬、<a id="a-En"></a>尊重赞叹。</p>
  <p id="aEo">“世尊，<a id="a-Ep"></a>佛设利罗是极圆满无染无净波罗蜜多所薰修故，<a id="a-Eq"></a>是极清净无染无净波罗蜜多所依器故，<a id="a-Er"></a>堪受一切世间天、<a id="a-Es"></a>人、<a id="a-Et"></a>阿素洛等供养恭敬、<a id="a-Eu"></a>尊重赞叹。</p>
  <p id="aEv">“世尊，<a id="a-Ew"></a>佛设利罗是极圆满无生无灭波罗蜜多所薰修故，<a id="a-Ex"></a>是极清净无生无灭波罗蜜多所依器故，<a id="a-Ey"></a>堪受一切世间天、<a id="a-Ez"></a>人、<a id="a-F0"></a>阿素洛等供养恭敬、<a id="a-F1"></a>尊重赞叹。</p>
  <p id="aF2">“世尊，<a id="a-F3"></a>佛设利罗是极圆满无入无出波罗蜜多所薰修故，<a id="a-F4"></a>是极清净无入无出波罗蜜多所依器故，<a id="a-F5"></a>堪受一切世间天、<a id="a-F6"></a>人、<a id="a-F7"></a>阿素洛等供养恭敬、<a id="a-F8"></a>尊重赞叹。</p>
  <p id="aF9">“世尊，<a id="a-FA"></a>佛设利罗是极圆满无增无减波罗蜜多所薰修故，<a id="a-FB"></a>是极清净无增无减波罗蜜多所依器故，<a id="a-FC"></a>堪受一切世间天、<a id="a-FD"></a>人、<a id="a-FE"></a>阿素洛等供养恭敬、<a id="a-FF"></a>尊重赞叹。</p>
  <p id="aFG">“世尊，<a id="a-FH"></a>佛设利罗是极圆满无来无去波罗蜜多所薰修故，<a id="a-FI"></a>是极清净无来无去波罗蜜多所依器故，<a id="a-FJ"></a>堪受一切世间天、<a id="a-FK"></a>人、<a id="a-FL"></a>阿素洛等供养恭敬、<a id="a-FM"></a>尊重赞叹。</p>
  <p id="aFN">“世尊，<a id="a-FO"></a>佛设利罗是极圆满无动无止波罗蜜多所薰修故，<a id="a-FP"></a>是极清净无动无止波罗蜜多所依器故，<a id="a-FQ"></a>堪受一切世间天、<a id="a-FR"></a>人、<a id="a-FS"></a>阿素洛等供养恭敬、<a id="a-FT"></a>尊重赞叹。</p>
  <p id="aFU">“世尊，<a id="a-FV"></a>佛设利罗是极圆满无此无彼波罗蜜多所薰修故，<a id="a-FW"></a>是极清净无此无彼波罗蜜多所依器故，<a id="a-FX"></a>堪受一切世间天、<a id="a-FY"></a>人、<a id="a-FZ"></a>阿素洛等供养恭敬、<a id="a-Fa"></a>尊重赞叹。</p>
  <p id="aFb">“世尊，<a id="a-Fc"></a>佛设利罗是极圆满诸法实性波罗蜜多所薰修故，<a id="a-Fd"></a>是极清净诸法实性波罗蜜多所依器故，<a id="a-Fe"></a>堪受一切世间天、<a id="a-Ff"></a>人、<a id="a-Fg"></a>阿素洛等供养恭敬、<a id="a-Fh"></a>尊重赞叹。</p>
  <p id="aFi">“复次，<a id="a-Fj"></a>世尊，<a id="a-Fk"></a>置满三千大千世界佛设利罗，<a id="a-Fl"></a>假使充满十方各如殑伽沙等诸佛世界佛设利罗以为一分，<a id="a-Fm"></a>书写如是甚深般若波罗蜜多复为一分；<a id="a-Fn"></a>此二分中，<a id="a-Fo"></a>我意宁取如是般若波罗蜜多。<a id="a-Fp"></a>何以故？<a id="a-Fq"></a>一切如来、<a id="a-Fr"></a>应、<a id="a-Fs"></a>正等觉诸设利罗，<a id="a-Ft"></a>皆因如是甚深般若波罗蜜多而得生故；<a id="a-Fu"></a>一切如来、<a id="a-Fv"></a>应、<a id="a-Fw"></a>正等觉诸设利罗，<a id="a-Fx"></a>皆由如是甚深般若波罗蜜多所薰修故；<a id="a-Fy"></a>一切如来、<a id="a-Fz"></a>应、<a id="a-G0"></a>正等觉诸设利罗，<a id="a-G1"></a>皆为如是甚深般若波罗蜜多所依器故。<a id="a-G2"></a>堪受一切天、<a id="a-G3"></a>龙、<a id="a-G4"></a>药叉、<a id="a-G5"></a>健达缚、<a id="a-G6"></a>阿素洛、<a id="a-G7"></a>揭路荼、<a id="a-G8"></a>紧捺洛、<a id="a-G9"></a>莫呼洛伽、<a id="a-GA"></a>人非人等供养恭敬、<a id="a-GB"></a>尊重赞叹。</p>
  <p id="aGC">“世尊，<a id="a-GD"></a>若善男子、<a id="a-GE"></a>善女人等，<a id="a-GF"></a>供养恭敬、<a id="a-GG"></a>尊重赞叹佛设利罗；<a id="a-GH"></a>是善男子、<a id="a-GI"></a>善女人等，<a id="a-GJ"></a>由此善根于人天中受富贵乐，<a id="a-GK"></a>所谓刹帝利大族、<a id="a-GL"></a>婆罗门大族、<a id="a-GM"></a>长者大族、<a id="a-GN"></a>居士大族、<a id="a-GO"></a>四大王众天、<a id="a-GP"></a>三十三天、<a id="a-GQ"></a>夜摩天、<a id="a-GR"></a>睹史多天、<a id="a-GS"></a>乐变化天、<a id="a-GT"></a>他化自在天中受富贵乐，<a id="a-GU"></a>即由如是殊胜善根至最后身得尽苦际。</p>
  <p id="aGV">“世尊，<a id="a-GW"></a>若善男子、<a id="a-GX"></a>善女人等，<a id="a-GY"></a>于此般若波罗蜜多，<a id="a-GZ"></a>至心听闻、<a id="a-Ga"></a>受持读诵、<a id="a-Gb"></a>书写解说、<a id="a-Gc"></a>如理思惟，<a id="a-Gd"></a>由此般若波罗蜜多便得圆满；<a id="a-Ge"></a>如是般若波罗蜜多得圆满故，<a id="a-Gf"></a>复令静虑波罗蜜多而得圆满；<a id="a-Gg"></a>如是静虑波罗蜜多得圆满故，<a id="a-Gh"></a>复令精进波罗蜜多而得圆满；<a id="a-Gi"></a>如是精进波罗蜜多得圆满故，<a id="a-Gj"></a>复令安忍波罗蜜多而得圆满；<a id="a-Gk"></a>如是安忍波罗蜜多得圆满故，<a id="a-Gl"></a>复令净戒波罗蜜多而得圆满；<a id="a-Gm"></a>如是净戒波罗蜜多得圆满故，<a id="a-Gn"></a>复令布施波罗蜜多而得圆满。</p>
  <p id="aGo">“世尊，<a id="a-Gp"></a>由此复令安住内空、<a id="a-Gq"></a>外空、<a id="a-Gr"></a>内外空、<a id="a-Gs"></a>空空、<a id="a-Gt"></a>大空、<a id="a-Gu"></a>胜义空、<a id="a-Gv"></a>有为空、<a id="a-Gw"></a>无为空、<a id="a-Gx"></a>毕竟空、<a id="a-Gy"></a>无际空、<a id="a-Gz"></a>散空、<a id="a-H0"></a>无变异空、<a id="a-H1"></a>本性空、<a id="a-H2"></a>自相空、<a id="a-H3"></a>共相空、<a id="a-H4"></a>一切法空、<a id="a-H5"></a>不可得空、<a id="a-H6"></a>无性空、<a id="a-H7"></a>自性空、<a id="a-H8"></a>无性自性空而得圆满。</p>
  <p id="aH9">“世尊，<a id="a-HA"></a>由此复令安住真如、<a id="a-HB"></a>法界、<a id="a-HC"></a>法性、<a id="a-HD"></a>不虚妄性、<a id="a-HE"></a>不变异性、<a id="a-HF"></a>平等性、<a id="a-HG"></a>离生性、<a id="a-HH"></a>法定、<a id="a-HI"></a>法住、<a id="a-HJ"></a>实际、<a id="a-HK"></a>虚空界、<a id="a-HL"></a>不思议界而得圆满。</p>
  <p id="aHM">“世尊，<a id="a-HN"></a>由此复令安住苦圣谛、<a id="a-HO"></a>集圣谛、<a id="a-HP"></a>灭圣谛、<a id="a-HQ"></a>道圣谛而得圆满。</p>
  <p id="aHR">“世尊，<a id="a-HS"></a>由此复令修习四静虑、<a id="a-HT"></a>四无量、<a id="a-HU"></a>四无色定而得圆满。</p>
  <p id="aHV">“世尊，<a id="a-HW"></a>由此复令修习八解脱、<a id="a-HX"></a>八胜处、<a id="a-HY"></a>九次第定、<a id="a-HZ"></a>十遍处而得圆满。</p>
  <p id="aHa">“世尊，<a id="a-Hb"></a>由此复令修习四念住、<a id="a-Hc"></a>四正断、<a id="a-Hd"></a>四神足、<a id="a-He"></a>五根、<a id="a-Hf"></a>五力、<a id="a-Hg"></a>七等觉支、<a id="a-Hh"></a>八圣道支而得圆满。</p>
  <p id="aHi">“世尊，<a id="a-Hj"></a>由此复令修习空解脱门、<a id="a-Hk"></a>无相解脱门、<a id="a-Hl"></a>无愿解脱门而得圆满。</p>
  <p id="aHm">“世尊，<a id="a-Hn"></a>由此复令修习五眼、<a id="a-Ho"></a>六神通而得圆满。</p>
  <p id="aHp">“世尊，<a id="a-Hq"></a>由此复令修习佛十力、<a id="a-Hr"></a>四无所畏、<a id="a-Hs"></a>四无礙解、<a id="a-Ht"></a>大慈、<a id="a-Hu"></a>大悲、<a id="a-Hv"></a>大喜、<a id="a-Hw"></a>大舍、<a id="a-Hx"></a>十八佛不共法而得圆满。</p>
  <p id="aHy">“世尊，<a id="a-Hz"></a>由此复令修习一切智、<a id="a-I0"></a>道相智、<a id="a-I1"></a>一切相智而得圆满。</p>
  <p id="aI2">“世尊，<a id="a-I3"></a>由此复令修习无忘失法、<a id="a-I4"></a>恒住舍性而得圆满。</p>
  <p id="aI5">“世尊，<a id="a-I6"></a>由此复令修习一切陀罗尼门、<a id="a-I7"></a>一切三摩地门而得圆满。</p>
  <p id="aI8">“世尊，<a id="a-I9"></a>由此复令超声闻地及独觉地，<a id="a-IA"></a>证入菩萨正性离生；<a id="a-IB"></a>既得证入菩萨正性离生位已，<a id="a-IC"></a>复得菩萨胜妙神通，<a id="a-ID"></a>乘此神通游诸佛土，<a id="a-IE"></a>从一佛国至一佛国，<a id="a-IF"></a>供养恭敬、<a id="a-IG"></a>尊重赞叹诸佛世尊，<a id="a-IH"></a>听闻正法严净佛土；<a id="a-II"></a>为欲成熟诸有情故，<a id="a-IJ"></a>起胜思愿受种种身，<a id="a-IK"></a>或作大转轮王、<a id="a-IL"></a>或作小转轮王、<a id="a-IM"></a>或作大国王、<a id="a-IN"></a>或作小国王、<a id="a-IO"></a>或生刹帝利大族、<a id="a-IP"></a>或生婆罗门大族、<a id="a-IQ"></a>或生长者大族、<a id="a-IR"></a>或生居士大族、<a id="a-IS"></a>或为天帝释、<a id="a-IT"></a>或为大梵王、<a id="a-IU"></a>或为毗沙门、<a id="a-IV"></a>或为持国等，<a id="a-IW"></a>随所应现而作饶益，<a id="a-IX"></a>渐次乃至证得无上正等菩提。</p>
  <p id="aIY">“是故，<a id="a-IZ"></a>世尊，<a id="a-Ia"></a>我于诸佛设利罗所非不信受，<a id="a-Ib"></a>非不欣乐供养恭敬、<a id="a-Ic"></a>尊重赞叹，<a id="a-Id"></a>然于如是甚深般若波罗蜜多供养恭敬、<a id="a-Ie"></a>尊重赞叹，<a id="a-If"></a>所获功德甚多于彼；<a id="a-Ig"></a>由是因缘，<a id="a-Ih"></a>我意宁取如是般若波罗蜜多。</p>
  <p id="aIi">“世尊，<a id="a-Ij"></a>若善男子、<a id="a-Ik"></a>善女人等供养恭敬、<a id="a-Il"></a>尊重赞叹如是般若波罗蜜多，<a id="a-Im"></a>则为增长一切佛法，<a id="a-In"></a>亦为摄受世、<a id="a-Io"></a>出世间一切富贵安乐自在，<a id="a-Ip"></a>如是已为供养恭敬、<a id="a-Iq"></a>尊重赞叹佛设利罗。</p>
 </body>
</html>