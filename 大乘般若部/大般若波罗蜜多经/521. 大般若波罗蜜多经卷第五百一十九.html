<!doctype html>
<html id="z3IBT4x8O" data-ver="1619">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百一十九</h1>
  <h2 id="a2">第三分巧便品第二十三之三</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>甚深般若波罗蜜多用何为相？<a id="a-7"></a>”</p>
  <p id="a8">佛告善现：<a id="a-9"></a>“甚深般若波罗蜜多用空为相，<a id="a-A"></a>无著为相，<a id="a-B"></a>无相为相，<a id="a-C"></a>寂静为相，<a id="a-D"></a>远离为相。<a id="a-E"></a>所以者何？<a id="a-F"></a>如是般若波罗蜜多甚深相中，<a id="a-G"></a>诸法、<a id="a-H"></a>诸相皆不可得无所有故。<a id="a-I"></a>”</p>
  <p id="aJ">具寿善现复白佛言：<a id="a-K"></a>“颇有因缘可说般若波罗蜜多所有妙相，<a id="a-L"></a>余一切法亦有如是诸妙相耶？<a id="a-M"></a>”</p>
  <p id="aN">佛告善现：<a id="a-O"></a>“如是，<a id="a-P"></a>如是，<a id="a-Q"></a>有因缘故可说般若波罗蜜多所有妙相，<a id="a-R"></a>余法亦有如是妙相。<a id="a-S"></a>所以者何？<a id="a-T"></a>甚深般若波罗蜜多性空为相，<a id="a-U"></a>余法亦以性空为相；<a id="a-V"></a>甚深般若波罗蜜多无著为相，<a id="a-W"></a>余法亦以无著为相；<a id="a-X"></a>甚深般若波罗蜜多无相为相，<a id="a-Y"></a>余法亦以无相为相；<a id="a-Z"></a>甚深般若波罗蜜多寂静为相，<a id="a-a"></a>余法亦以寂静为相；<a id="a-b"></a>甚深般若波罗蜜多远离为相，<a id="a-c"></a>余法亦以远离为相。<a id="a-d"></a>由此因缘可作是说：<a id="a-e"></a>甚深般若波罗蜜多所有妙相，<a id="a-f"></a>余法亦有如是妙相，<a id="a-g"></a>以一切法皆自性空、<a id="a-h"></a>自性离故。<a id="a-i"></a>”</p>
  <p id="aj">尔时，<a id="a-k"></a>善现复白佛言：<a id="a-l"></a>“若一切法皆自性空、<a id="a-m"></a>自性离者，<a id="a-n"></a>即一切法一切法空，<a id="a-o"></a>亦一切法一切法离，<a id="a-p"></a>云何有情可得施设有染有净？<a id="a-q"></a>非性空法有染有净，<a id="a-r"></a>亦非离法有染有净；<a id="a-s"></a>非性空法能证无上正等菩提，<a id="a-t"></a>亦非离法能证无上正等菩提；<a id="a-u"></a>非性空中有法可得，<a id="a-v"></a>亦非离中有法可得；<a id="a-w"></a>非性空中有菩萨摩诃萨证得无上正等菩提，<a id="a-x"></a>亦非离中有菩萨摩诃萨证得无上正等菩提，<a id="a-y"></a>云何令我解佛所说甚深义趣？<a id="a-z"></a>”</p>
  <p id="a10">佛告善现：<a id="a-11"></a>“于意云何？<a id="a-12"></a>有情长夜有我、<a id="a-13"></a>我所，<a id="a-14"></a>心执我、<a id="a-15"></a>我所不？<a id="a-16"></a>”</p>
  <p id="a17">善现答言：<a id="a-18"></a>“如是，<a id="a-19"></a>世尊。<a id="a-1A"></a>如是，<a id="a-1B"></a>善逝。<a id="a-1C"></a>有情长夜有我、<a id="a-1D"></a>我所，<a id="a-1E"></a>心执著我、<a id="a-1F"></a>我所。<a id="a-1G"></a>”</p>
  <p id="a1H">佛告善现：<a id="a-1I"></a>“于意云何？<a id="a-1J"></a>有情所执我及我所，<a id="a-1K"></a>空、<a id="a-1L"></a>远离不？<a id="a-1M"></a>”</p>
  <p id="a1N">善现答言：<a id="a-1O"></a>“如是，<a id="a-1P"></a>世尊。<a id="a-1Q"></a>如是，<a id="a-1R"></a>善逝。<a id="a-1S"></a>有情所执我及我所，<a id="a-1T"></a>皆空、<a id="a-1U"></a>远离。<a id="a-1V"></a>”</p>
  <p id="a1W">佛告善现：<a id="a-1X"></a>“于意云何？<a id="a-1Y"></a>岂不有情由我、<a id="a-1Z"></a>我所执流转生死？<a id="a-1a"></a>”</p>
  <p id="a1b">善现答言：<a id="a-1c"></a>“如是，<a id="a-1d"></a>世尊。<a id="a-1e"></a>如是，<a id="a-1f"></a>善逝。<a id="a-1g"></a>诸有情类由我、<a id="a-1h"></a>我所执流转生死。<a id="a-1i"></a>”</p>
  <p id="a1j">佛告善现：<a id="a-1k"></a>“如是有情流转生死由有杂染，<a id="a-1l"></a>是故有情施设有染。<a id="a-1m"></a>若诸有情无心染著，<a id="a-1n"></a>我及我所即无杂染，<a id="a-1o"></a>若无杂染即不得有流转生死，<a id="a-1p"></a>流转生死既不可得，<a id="a-1q"></a>当知有情远离杂染，<a id="a-1r"></a>由无杂染施设有净。<a id="a-1s"></a>是故，<a id="a-1t"></a>善现，<a id="a-1u"></a>虽一切法自性皆空、<a id="a-1v"></a>自性皆离，<a id="a-1w"></a>而诸有情亦可施设有染有净。<a id="a-1x"></a>”</p>
  <p id="a1y">具寿善现复白佛言：<a id="a-1z"></a>“若菩萨摩诃萨能如是行甚深般若波罗蜜多，<a id="a-20"></a>及一切法性皆空、<a id="a-21"></a>离，<a id="a-22"></a>是菩萨摩诃萨则不行色蕴乃至识蕴，<a id="a-23"></a>亦不行眼处乃至意处，<a id="a-24"></a>亦不行色处乃至法处，<a id="a-25"></a>亦不行眼界乃至意界，<a id="a-26"></a>亦不行色界乃至法界，<a id="a-27"></a>亦不行眼识界乃至意识界，<a id="a-28"></a>亦不行眼触乃至意触，<a id="a-29"></a>亦不行眼触为缘所生诸受乃至意触为缘所生诸受，<a id="a-2A"></a>亦不行地界乃至识界，<a id="a-2B"></a>亦不行因缘乃至增上缘，<a id="a-2C"></a>亦不行无明乃至老死，<a id="a-2D"></a>亦不行布施波罗蜜多乃至般若波罗蜜多，<a id="a-2E"></a>亦不行内空乃至无性自性空，<a id="a-2F"></a>亦不行真如乃至不思议界，<a id="a-2G"></a>亦不行苦圣谛乃至道圣谛，<a id="a-2H"></a>亦不行四念住乃至八圣道支，<a id="a-2I"></a>亦不行四静虑、<a id="a-2J"></a>四无量、<a id="a-2K"></a>四无色定，<a id="a-2L"></a>亦不行离害生命乃至离邪见，<a id="a-2M"></a>亦不行空、<a id="a-2N"></a>无相、<a id="a-2O"></a>无愿解脱门，<a id="a-2P"></a>亦不行八解脱乃至十遍处，<a id="a-2Q"></a>亦不行净观地乃至如来地，<a id="a-2R"></a>亦不行极喜地乃至法云地，<a id="a-2S"></a>亦不行陀罗尼门、<a id="a-2T"></a>三摩地门，<a id="a-2U"></a>亦不行五眼、<a id="a-2V"></a>六神通，<a id="a-2W"></a>亦不行如来十力乃至十八佛不共法，<a id="a-2X"></a>亦不行大慈、<a id="a-2Y"></a>大悲、<a id="a-2Z"></a>大喜、<a id="a-2a"></a>大舍，<a id="a-2b"></a>亦不行三十二大士相、<a id="a-2c"></a>八十随好，<a id="a-2d"></a>亦不行无忘失法、<a id="a-2e"></a>恒住舍性，<a id="a-2f"></a>亦不行预流果乃至独觉菩提，<a id="a-2g"></a>亦不行一切菩萨摩诃萨行、<a id="a-2h"></a>诸佛无上正等菩提，<a id="a-2i"></a>亦不行一切智、<a id="a-2j"></a>道相智、<a id="a-2k"></a>一切相智。<a id="a-2l"></a>所以者何？<a id="a-2m"></a>如是诸法皆不可得，<a id="a-2n"></a>能行、<a id="a-2o"></a>所行、<a id="a-2p"></a>行时、<a id="a-2q"></a>行处及由此行皆无所有。</p>
  <p id="a2r">“世尊，<a id="a-2s"></a>若菩萨摩诃萨能如是行，<a id="a-2t"></a>不为一切世间天、<a id="a-2u"></a>人、<a id="a-2v"></a>阿素洛等之所降伏，<a id="a-2w"></a>而能伏彼。<a id="a-2x"></a>世尊，<a id="a-2y"></a>若菩萨摩诃萨能如是行，<a id="a-2z"></a>不为一切声闻、<a id="a-30"></a>独觉之所降伏，<a id="a-31"></a>而能伏彼。<a id="a-32"></a>所以者何？<a id="a-33"></a>是菩萨摩诃萨已得安住无能伏位，<a id="a-34"></a>谓菩萨离生位。<a id="a-35"></a>世尊，<a id="a-36"></a>是菩萨摩诃萨常住一切智智作意不可屈伏。<a id="a-37"></a>世尊，<a id="a-38"></a>是菩萨摩诃萨如是行时，<a id="a-39"></a>则为亲近一切智智，<a id="a-3A"></a>速证无上正等菩提，<a id="a-3B"></a>转妙法轮度有情众。<a id="a-3C"></a>”</p>
  <p id="a3D">佛告善现：<a id="a-3E"></a>“如是，<a id="a-3F"></a>如是，<a id="a-3G"></a>如汝所说，<a id="a-3H"></a>若菩萨摩诃萨能行如是甚深般若波罗蜜多，<a id="a-3I"></a>及一切法空、<a id="a-3J"></a>远离相，<a id="a-3K"></a>是菩萨摩诃萨即不行色蕴广说乃至一切相智，<a id="a-3L"></a>如是乃至则为亲近一切智智，<a id="a-3M"></a>速证无上正等菩提，<a id="a-3N"></a>转妙法轮度有情众。</p>
  <p id="a3O">“复次，<a id="a-3P"></a>善现，<a id="a-3Q"></a>于意云何？<a id="a-3R"></a>假使于此南赡部洲诸有情类皆得人身，<a id="a-3S"></a>得人身已发心修学诸菩萨行，<a id="a-3T"></a>皆证无上正等菩提；<a id="a-3U"></a>有善男子、<a id="a-3V"></a>善女人等，<a id="a-3W"></a>尽其形寿以诸世间上妙乐具，<a id="a-3X"></a>供养恭敬、<a id="a-3Y"></a>尊重赞叹此诸如来、<a id="a-3Z"></a>应、<a id="a-3a"></a>正等觉，<a id="a-3b"></a>复持如是所集善根，<a id="a-3c"></a>与诸有情平等共有回向无上正等菩提。<a id="a-3d"></a>是善男子、<a id="a-3e"></a>善女人等，<a id="a-3f"></a>由此因缘获福多不？<a id="a-3g"></a>”</p>
  <p id="a3h">善现答言：<a id="a-3i"></a>“甚多，<a id="a-3j"></a>世尊！<a id="a-3k"></a>甚多，<a id="a-3l"></a>善逝！<a id="a-3m"></a>”</p>
  <p id="a3n">佛告善现：<a id="a-3o"></a>“若善男子、<a id="a-3p"></a>善女人等，<a id="a-3q"></a>于大众中宣说如是甚深般若波罗蜜多，<a id="a-3r"></a>施设建立、<a id="a-3s"></a>分别开示、<a id="a-3t"></a>令其易了，<a id="a-3u"></a>及住如是甚深般若波罗蜜多相应作意；<a id="a-3v"></a>此善男子、<a id="a-3w"></a>善女人等，<a id="a-3x"></a>由是因缘所获功德，<a id="a-3y"></a>甚多于前无量无数不可称计。</p>
  <p id="a3z">“复次，<a id="a-40"></a>善现，<a id="a-41"></a>于意云何？<a id="a-42"></a>如是乃至假使三千大千世界诸有情类皆得人身，<a id="a-43"></a>得人身已发心修学诸菩萨行，<a id="a-44"></a>皆证无上正等菩提；<a id="a-45"></a>有善男子、<a id="a-46"></a>善女人等，<a id="a-47"></a>尽其形寿以诸世间上妙乐具，<a id="a-48"></a>供养恭敬、<a id="a-49"></a>尊重赞叹此诸如来、<a id="a-4A"></a>应、<a id="a-4B"></a>正等觉，<a id="a-4C"></a>复持如是所集善根，<a id="a-4D"></a>与诸有情平等共有回向无上正等菩提。<a id="a-4E"></a>是善男子、<a id="a-4F"></a>善女人等，<a id="a-4G"></a>由此因缘获福多不？<a id="a-4H"></a>”</p>
  <p id="a4I">善现答言：<a id="a-4J"></a>“甚多，<a id="a-4K"></a>世尊！<a id="a-4L"></a>甚多，<a id="a-4M"></a>善逝！<a id="a-4N"></a>”</p>
  <p id="a4O">佛告善现：<a id="a-4P"></a>“若善男子、<a id="a-4Q"></a>善女人等，<a id="a-4R"></a>于大众中宣说如是甚深般若波罗蜜多，<a id="a-4S"></a>施设建立、<a id="a-4T"></a>分别开示、<a id="a-4U"></a>令其易了，<a id="a-4V"></a>及住如是甚深般若波罗蜜多相应作意；<a id="a-4W"></a>此善男子、<a id="a-4X"></a>善女人等，<a id="a-4Y"></a>由是因缘所获功德，<a id="a-4Z"></a>甚多于前无量无数不可称计。</p>
  <p id="a4a">“复次，<a id="a-4b"></a>善现，<a id="a-4c"></a>于意云何？<a id="a-4d"></a>假使于此南赡部洲诸有情类，<a id="a-4e"></a>非前非后皆得人身；<a id="a-4f"></a>有善男子、<a id="a-4g"></a>善女人等，<a id="a-4h"></a>方便化导皆令安住十善业道、<a id="a-4i"></a>或四静虑、<a id="a-4j"></a>或四无量、<a id="a-4k"></a>或四无色定、<a id="a-4l"></a>或五神通、<a id="a-4m"></a>或预流果、<a id="a-4n"></a>或一来果、<a id="a-4o"></a>或不还果、<a id="a-4p"></a>或阿罗汉果、<a id="a-4q"></a>或独觉菩提、<a id="a-4r"></a>或复无上正等菩提，<a id="a-4s"></a>复持如是化导善根，<a id="a-4t"></a>与诸有情平等共有回向无上正等菩提。<a id="a-4u"></a>是善男子、<a id="a-4v"></a>善女人等，<a id="a-4w"></a>由此因缘获福多不？<a id="a-4x"></a>”</p>
  <p id="a4y">善现答言：<a id="a-4z"></a>“甚多，<a id="a-50"></a>世尊！<a id="a-51"></a>甚多，<a id="a-52"></a>善逝！<a id="a-53"></a>”</p>
  <p id="a54">佛告善现：<a id="a-55"></a>“若善男子、<a id="a-56"></a>善女人等，<a id="a-57"></a>于大众中宣说如是甚深般若波罗蜜多，<a id="a-58"></a>施设建立、<a id="a-59"></a>分别开示、<a id="a-5A"></a>令其易了，<a id="a-5B"></a>及正安住一切智智相应作意；<a id="a-5C"></a>此善男子、<a id="a-5D"></a>善女人等，<a id="a-5E"></a>由是因缘所获功德，<a id="a-5F"></a>甚多于前无量无数不可称计。</p>
  <p id="a5G">“复次，<a id="a-5H"></a>善现，<a id="a-5I"></a>于意云何？<a id="a-5J"></a>如是乃至假使三千大千世界诸有情类，<a id="a-5K"></a>非前非后皆得人身；<a id="a-5L"></a>有善男子、<a id="a-5M"></a>善女人等，<a id="a-5N"></a>方便化导皆令安住十善业道、<a id="a-5O"></a>或四静虑、<a id="a-5P"></a>或四无量、<a id="a-5Q"></a>或四无色定、<a id="a-5R"></a>或五神通、<a id="a-5S"></a>或预流果、<a id="a-5T"></a>或一来果、<a id="a-5U"></a>或不还果、<a id="a-5V"></a>或阿罗汉果、<a id="a-5W"></a>或独觉菩提、<a id="a-5X"></a>或复无上正等菩提，<a id="a-5Y"></a>复持如是化导善根，<a id="a-5Z"></a>与诸有情平等共有回向无上正等菩提。<a id="a-5a"></a>是善男子、<a id="a-5b"></a>善女人等，<a id="a-5c"></a>由此因缘获福多不？<a id="a-5d"></a>”</p>
  <p id="a5e">善现答言：<a id="a-5f"></a>“甚多，<a id="a-5g"></a>世尊！<a id="a-5h"></a>甚多，<a id="a-5i"></a>善逝！<a id="a-5j"></a>”</p>
  <p id="a5k">佛告善现：<a id="a-5l"></a>“若善男子、<a id="a-5m"></a>善女人等，<a id="a-5n"></a>于大众中宣说如是甚深般若波罗蜜多，<a id="a-5o"></a>施设建立、<a id="a-5p"></a>分别开示、<a id="a-5q"></a>令其易了，<a id="a-5r"></a>及正安住一切智智相应作意；<a id="a-5s"></a>此善男子、<a id="a-5t"></a>善女人等，<a id="a-5u"></a>由是因缘所获功德，<a id="a-5v"></a>甚多于前无量无数不可称计。</p>
  <p id="a5w">“善现当知，<a id="a-5x"></a>是菩萨摩诃萨由此精进增上威力，<a id="a-5y"></a>到诸有情福田彼岸。<a id="a-5z"></a>所以者何？<a id="a-60"></a>是菩萨摩诃萨于法精进增上威力，<a id="a-61"></a>一切有情无能及者，<a id="a-62"></a>唯除如来、<a id="a-63"></a>应、<a id="a-64"></a>正等觉。<a id="a-65"></a>所以者何？<a id="a-66"></a>是菩萨摩诃萨行深般若波罗蜜多，<a id="a-67"></a>见诸有情无利乐者起大慈心，<a id="a-68"></a>见诸有情有衰苦者起大悲心，<a id="a-69"></a>见诸有情得利乐者起大喜心，<a id="a-6A"></a>见诸有情离性离相起大舍心，<a id="a-6B"></a>非诸声闻、<a id="a-6C"></a>独觉所得。<a id="a-6D"></a>善现当知，<a id="a-6E"></a>是菩萨摩诃萨虽于有情平等发起大慈、<a id="a-6F"></a>大悲、<a id="a-6G"></a>大喜、<a id="a-6H"></a>大舍，<a id="a-6I"></a>而于一切无所执著，<a id="a-6J"></a>不同异生、<a id="a-6K"></a>声闻、<a id="a-6L"></a>独觉随有所得起执著心。</p>
  <p id="a6M">“善现当知，<a id="a-6N"></a>是菩萨摩诃萨行深般若波罗蜜多得大光明，<a id="a-6O"></a>谓得布施乃至般若波罗蜜多大光明故。<a id="a-6P"></a>善现当知，<a id="a-6Q"></a>是菩萨摩诃萨虽未证得一切智智，<a id="a-6R"></a>而于无上正等菩提得不退转故，<a id="a-6S"></a>到有情福田彼岸，<a id="a-6T"></a>堪受一切衣服、<a id="a-6U"></a>饮食、<a id="a-6V"></a>床座、<a id="a-6W"></a>医药、<a id="a-6X"></a>诸资生具。<a id="a-6Y"></a>善现当知，<a id="a-6Z"></a>是菩萨摩诃萨常住般若波罗蜜多相应作意，<a id="a-6a"></a>故能究竟报施主恩，<a id="a-6b"></a>亦能亲近一切智智。<a id="a-6c"></a>是故，<a id="a-6d"></a>善现，<a id="a-6e"></a>若菩萨摩诃萨欲不虚受国王、<a id="a-6f"></a>大臣及余有情所有信施，<a id="a-6g"></a>欲示有情真净道路，<a id="a-6h"></a>欲为有情作大明照，<a id="a-6i"></a>欲脱有情三界牢狱，<a id="a-6j"></a>欲施有情清净法眼，<a id="a-6k"></a>应常安住甚深般若波罗蜜多相应作意。</p>
  <p id="a6l">“善现当知，<a id="a-6m"></a>若菩萨摩诃萨常住般若波罗蜜多相应作意，<a id="a-6n"></a>诸余作意于其中间无容暂起。<a id="a-6o"></a>善现当知，<a id="a-6p"></a>是菩萨摩诃萨昼夜精勤，<a id="a-6q"></a>常住般若波罗蜜多相应作意无时暂舍。<a id="a-6r"></a>譬如有人先未曾有末尼宝珠，<a id="a-6s"></a>后时遇得，<a id="a-6t"></a>欢喜自庆；<a id="a-6u"></a>遇缘还失，<a id="a-6v"></a>生大苦恼，<a id="a-6w"></a>常怀叹惜，<a id="a-6x"></a>未尝离念，<a id="a-6y"></a>思当何计还得此珠。<a id="a-6z"></a>彼人由是相应作意，<a id="a-70"></a>缘此宝珠无时暂舍。<a id="a-71"></a>诸菩萨摩诃萨亦复如是，<a id="a-72"></a>应常安住甚深般若波罗蜜多相应作意。<a id="a-73"></a>若不安住甚深般若波罗蜜多相应作意，<a id="a-74"></a>则为丧失一切智智相应作意。<a id="a-75"></a>”</p>
  <p id="a76">尔时，<a id="a-77"></a>善现便白佛言：<a id="a-78"></a>“一切作意皆自性空，<a id="a-79"></a>一切作意皆自性离，<a id="a-7A"></a>诸法亦尔。<a id="a-7B"></a>于一切法皆自性空、<a id="a-7C"></a>自性离中，<a id="a-7D"></a>若菩萨摩诃萨、<a id="a-7E"></a>若般若波罗蜜多、<a id="a-7F"></a>若一切智智、<a id="a-7G"></a>若诸作意皆不可得，<a id="a-7H"></a>云何菩萨摩诃萨不离般若波罗蜜多相应作意，<a id="a-7I"></a>亦复不离一切智智相应作意？<a id="a-7J"></a>”</p>
  <p id="a7K">佛告善现：<a id="a-7L"></a>“若菩萨摩诃萨知一切法、<a id="a-7M"></a>一切作意自性皆空、<a id="a-7N"></a>自性皆离，<a id="a-7O"></a>如是空、<a id="a-7P"></a>离非声闻作、<a id="a-7Q"></a>非独觉作、<a id="a-7R"></a>非菩萨作、<a id="a-7S"></a>非如来作亦非诸余有情所作，<a id="a-7T"></a>然一切法法定、<a id="a-7U"></a>法住、<a id="a-7V"></a>法性、<a id="a-7W"></a>法界、<a id="a-7X"></a>不虚妄性、<a id="a-7Y"></a>不变异性、<a id="a-7Z"></a>平等性、<a id="a-7a"></a>离生性、<a id="a-7b"></a>真如、<a id="a-7c"></a>实际及虚空界、<a id="a-7d"></a>不思议界，<a id="a-7e"></a>法尔常住。<a id="a-7f"></a>是菩萨摩诃萨不离般若波罗蜜多相应作意，<a id="a-7g"></a>亦复不离一切智智相应作意。<a id="a-7h"></a>所以者何？<a id="a-7i"></a>甚深般若波罗蜜多、<a id="a-7j"></a>一切智智及诸作意自性皆空、<a id="a-7k"></a>自性皆离，<a id="a-7l"></a>如是空、<a id="a-7m"></a>离无增无减，<a id="a-7n"></a>若正通达即名不离。<a id="a-7o"></a>”</p>
  <p id="a7p">具寿善现复白佛言：<a id="a-7q"></a>“若深般若波罗蜜多亦自性空、<a id="a-7r"></a>自性离者，<a id="a-7s"></a>云何菩萨摩诃萨众修证般若波罗蜜多平等性已，<a id="a-7t"></a>便得无上正等菩提？<a id="a-7u"></a>”</p>
  <p id="a7v">佛告善现：<a id="a-7w"></a>“诸菩萨摩诃萨修证般若波罗蜜多平等性时，<a id="a-7x"></a>非诸佛法有增有减，<a id="a-7y"></a>亦非诸法法定、<a id="a-7z"></a>法住、<a id="a-80"></a>法性、<a id="a-81"></a>法界、<a id="a-82"></a>不虚妄性、<a id="a-83"></a>不变异性、<a id="a-84"></a>平等性、<a id="a-85"></a>离生性、<a id="a-86"></a>真如、<a id="a-87"></a>实际及虚空界、<a id="a-88"></a>不思议界有增有减。<a id="a-89"></a>何以故？<a id="a-8A"></a>甚深般若波罗蜜多非一、<a id="a-8B"></a>非二亦非多故。<a id="a-8C"></a>善现当知，<a id="a-8D"></a>若菩萨摩诃萨闻说如是甚深般若波罗蜜多，<a id="a-8E"></a>其心不惊、<a id="a-8F"></a>不恐、<a id="a-8G"></a>不怖、<a id="a-8H"></a>不沉、<a id="a-8I"></a>不没亦无犹豫，<a id="a-8J"></a>是菩萨摩诃萨行深般若波罗蜜多已到究竟，<a id="a-8K"></a>安住菩萨不退转地，<a id="a-8L"></a>速证无上正等菩提。<a id="a-8M"></a>”</p>
  <p id="a8N">具寿善现复白佛言：<a id="a-8O"></a>“世尊，<a id="a-8P"></a>为即深般若波罗蜜多，<a id="a-8Q"></a>能行深般若波罗蜜多不？<a id="a-8R"></a>”</p>
  <p id="a8S">“不尔，<a id="a-8T"></a>善现。<a id="a-8U"></a>”</p>
  <p id="a8V">“世尊，<a id="a-8W"></a>为离深般若波罗蜜多有法可得，<a id="a-8X"></a>能行深般若波罗蜜多不？<a id="a-8Y"></a>”</p>
  <p id="a8Z">“不尔，<a id="a-8a"></a>善现。<a id="a-8b"></a>”</p>
  <p id="a8c">“世尊，<a id="a-8d"></a>为即深般若波罗蜜多空虚、<a id="a-8e"></a>非有、<a id="a-8f"></a>不自在性、<a id="a-8g"></a>不坚实性，<a id="a-8h"></a>能行深般若波罗蜜多不？<a id="a-8i"></a>”</p>
  <p id="a8j">“不尔，<a id="a-8k"></a>善现。<a id="a-8l"></a>”</p>
  <p id="a8m">“世尊，<a id="a-8n"></a>为离深般若波罗蜜多空虚、<a id="a-8o"></a>非有、<a id="a-8p"></a>不自在性、<a id="a-8q"></a>不坚实性有法可得，<a id="a-8r"></a>能行深般若波罗蜜多不？<a id="a-8s"></a>”</p>
  <p id="a8t">“不尔，<a id="a-8u"></a>善现。<a id="a-8v"></a>”</p>
  <p id="a8w">“世尊，<a id="a-8x"></a>为即空性，<a id="a-8y"></a>能行空不？<a id="a-8z"></a>”</p>
  <p id="a90">“不尔，<a id="a-91"></a>善现。<a id="a-92"></a>”</p>
  <p id="a93">“世尊，<a id="a-94"></a>为离空性有法可得，<a id="a-95"></a>能行空不？<a id="a-96"></a>”</p>
  <p id="a97">“不尔，<a id="a-98"></a>善现。<a id="a-99"></a>”</p>
  <p id="a9A">“世尊，<a id="a-9B"></a>为即色蕴乃至识蕴，<a id="a-9C"></a>能行深般若波罗蜜多不？<a id="a-9D"></a>”</p>
  <p id="a9E">“不尔，<a id="a-9F"></a>善现。<a id="a-9G"></a>”</p>
  <p id="a9H">“世尊，<a id="a-9I"></a>为离色蕴乃至识蕴有法可得，<a id="a-9J"></a>能行深般若波罗蜜多不？<a id="a-9K"></a>”</p>
  <p id="a9L">“不尔，<a id="a-9M"></a>善现。<a id="a-9N"></a>”</p>
  <p id="a9O">“世尊，<a id="a-9P"></a>为即眼处乃至意处，<a id="a-9Q"></a>能行深般若波罗蜜多不？<a id="a-9R"></a>”</p>
  <p id="a9S">“不尔，<a id="a-9T"></a>善现。<a id="a-9U"></a>”</p>
  <p id="a9V">“世尊，<a id="a-9W"></a>为离眼处乃至意处有法可得，<a id="a-9X"></a>能行深般若波罗蜜多不？<a id="a-9Y"></a>”</p>
  <p id="a9Z">“不尔，<a id="a-9a"></a>善现。<a id="a-9b"></a>”</p>
  <p id="a9c">“世尊，<a id="a-9d"></a>为即色处乃至法处，<a id="a-9e"></a>能行深般若波罗蜜多不？<a id="a-9f"></a>”</p>
  <p id="a9g">“不尔，<a id="a-9h"></a>善现。<a id="a-9i"></a>”</p>
  <p id="a9j">“世尊，<a id="a-9k"></a>为离色处乃至法处有法可得，<a id="a-9l"></a>能行深般若波罗蜜多不？<a id="a-9m"></a>”</p>
  <p id="a9n">“不尔，<a id="a-9o"></a>善现。<a id="a-9p"></a>”</p>
  <p id="a9q">“世尊，<a id="a-9r"></a>为即眼界乃至意界，<a id="a-9s"></a>能行深般若波罗蜜多不？<a id="a-9t"></a>”</p>
  <p id="a9u">“不尔，<a id="a-9v"></a>善现。<a id="a-9w"></a>”</p>
  <p id="a9x">“世尊，<a id="a-9y"></a>为离眼界乃至意界有法可得，<a id="a-9z"></a>能行深般若波罗蜜多不？<a id="a-A0"></a>”</p>
  <p id="aA1">“不尔，<a id="a-A2"></a>善现。<a id="a-A3"></a>”</p>
  <p id="aA4">“世尊，<a id="a-A5"></a>为即色界乃至法界，<a id="a-A6"></a>能行深般若波罗蜜多不？<a id="a-A7"></a>”</p>
  <p id="aA8">“不尔，<a id="a-A9"></a>善现。<a id="a-AA"></a>”</p>
  <p id="aAB">“世尊，<a id="a-AC"></a>为离色界乃至法界有法可得，<a id="a-AD"></a>能行深般若波罗蜜多不？<a id="a-AE"></a>”</p>
  <p id="aAF">“不尔，<a id="a-AG"></a>善现。<a id="a-AH"></a>”</p>
  <p id="aAI">“世尊，<a id="a-AJ"></a>为即眼识界乃至意识界，<a id="a-AK"></a>能行深般若波罗蜜多不？<a id="a-AL"></a>”</p>
  <p id="aAM">“不尔，<a id="a-AN"></a>善现。<a id="a-AO"></a>”</p>
  <p id="aAP">“世尊，<a id="a-AQ"></a>为离眼识界乃至意识界有法可得，<a id="a-AR"></a>能行深般若波罗蜜多不？<a id="a-AS"></a>”</p>
  <p id="aAT">“不尔，<a id="a-AU"></a>善现。<a id="a-AV"></a>”</p>
  <p id="aAW">“世尊，<a id="a-AX"></a>为即眼触乃至意触，<a id="a-AY"></a>能行深般若波罗蜜多不？<a id="a-AZ"></a>”</p>
  <p id="aAa">“不尔，<a id="a-Ab"></a>善现。<a id="a-Ac"></a>”</p>
  <p id="aAd">“世尊，<a id="a-Ae"></a>为离眼触乃至意触有法可得，<a id="a-Af"></a>能行深般若波罗蜜多不？<a id="a-Ag"></a>”</p>
  <p id="aAh">“不尔，<a id="a-Ai"></a>善现。<a id="a-Aj"></a>”</p>
  <p id="aAk">“世尊，<a id="a-Al"></a>为即眼触为缘所生诸受乃至意触为缘所生诸受，<a id="a-Am"></a>能行深般若波罗蜜多不？<a id="a-An"></a>”</p>
  <p id="aAo">“不尔，<a id="a-Ap"></a>善现。<a id="a-Aq"></a>”</p>
  <p id="aAr">“世尊，<a id="a-As"></a>为离眼触为缘所生诸受乃至意触为缘所生诸受有法可得，<a id="a-At"></a>能行深般若波罗蜜多不？<a id="a-Au"></a>”</p>
  <p id="aAv">“不尔，<a id="a-Aw"></a>善现。<a id="a-Ax"></a>”</p>
  <p id="aAy">“世尊，<a id="a-Az"></a>为即地界乃至识界，<a id="a-B0"></a>能行深般若波罗蜜多不？<a id="a-B1"></a>”</p>
  <p id="aB2">“不尔，<a id="a-B3"></a>善现。<a id="a-B4"></a>”</p>
  <p id="aB5">“世尊，<a id="a-B6"></a>为离地界乃至识界有法可得，<a id="a-B7"></a>能行深般若波罗蜜多不？<a id="a-B8"></a>”</p>
  <p id="aB9">“不尔，<a id="a-BA"></a>善现。<a id="a-BB"></a>”</p>
  <p id="aBC">“世尊，<a id="a-BD"></a>为即因缘乃至增上缘，<a id="a-BE"></a>能行深般若波罗蜜多不？<a id="a-BF"></a>”</p>
  <p id="aBG">“不尔，<a id="a-BH"></a>善现。<a id="a-BI"></a>”</p>
  <p id="aBJ">“世尊，<a id="a-BK"></a>为离因缘乃至增上缘有法可得，<a id="a-BL"></a>能行深般若波罗蜜多不？<a id="a-BM"></a>”</p>
  <p id="aBN">“不尔，<a id="a-BO"></a>善现。<a id="a-BP"></a>”</p>
  <p id="aBQ">“世尊，<a id="a-BR"></a>为即无明乃至老死，<a id="a-BS"></a>能行深般若波罗蜜多不？<a id="a-BT"></a>”</p>
  <p id="aBU">“不尔，<a id="a-BV"></a>善现。<a id="a-BW"></a>”</p>
  <p id="aBX">“世尊，<a id="a-BY"></a>为离无明乃至老死有法可得，<a id="a-BZ"></a>能行深般若波罗蜜多不？<a id="a-Ba"></a>”</p>
  <p id="aBb">“不尔，<a id="a-Bc"></a>善现。<a id="a-Bd"></a>”</p>
  <p id="aBe">“世尊，<a id="a-Bf"></a>为即布施乃至般若波罗蜜多，<a id="a-Bg"></a>能行深般若波罗蜜多不？<a id="a-Bh"></a>”</p>
  <p id="aBi">“不尔，<a id="a-Bj"></a>善现。<a id="a-Bk"></a>”</p>
  <p id="aBl">“世尊，<a id="a-Bm"></a>为离布施乃至般若波罗蜜多有法可得，<a id="a-Bn"></a>能行深般若波罗蜜多不？<a id="a-Bo"></a>”</p>
  <p id="aBp">“不尔，<a id="a-Bq"></a>善现。<a id="a-Br"></a>”</p>
  <p id="aBs">“世尊，<a id="a-Bt"></a>为即内空乃至无性自性空，<a id="a-Bu"></a>能行深般若波罗蜜多不？<a id="a-Bv"></a>”</p>
  <p id="aBw">“不尔，<a id="a-Bx"></a>善现。<a id="a-By"></a>”</p>
  <p id="aBz">“世尊，<a id="a-C0"></a>为离内空乃至无性自性空有法可得，<a id="a-C1"></a>能行深般若波罗蜜多不？<a id="a-C2"></a>”</p>
  <p id="aC3">“不尔，<a id="a-C4"></a>善现。<a id="a-C5"></a>”</p>
  <p id="aC6">“世尊，<a id="a-C7"></a>为即真如乃至不思议界，<a id="a-C8"></a>能行深般若波罗蜜多不？<a id="a-C9"></a>”</p>
  <p id="aCA">“不尔，<a id="a-CB"></a>善现。<a id="a-CC"></a>”</p>
  <p id="aCD">“世尊，<a id="a-CE"></a>为离真如乃至不思议界有法可得，<a id="a-CF"></a>能行深般若波罗蜜多不？<a id="a-CG"></a>”</p>
  <p id="aCH">“不尔，<a id="a-CI"></a>善现。<a id="a-CJ"></a>”</p>
  <p id="aCK">“世尊，<a id="a-CL"></a>为即苦、<a id="a-CM"></a>集、<a id="a-CN"></a>灭、<a id="a-CO"></a>道圣谛，<a id="a-CP"></a>能行深般若波罗蜜多不？<a id="a-CQ"></a>”</p>
  <p id="aCR">“不尔，<a id="a-CS"></a>善现。<a id="a-CT"></a>”</p>
  <p id="aCU">“世尊，<a id="a-CV"></a>为离苦、<a id="a-CW"></a>集、<a id="a-CX"></a>灭、<a id="a-CY"></a>道圣谛有法可得，<a id="a-CZ"></a>能行深般若波罗蜜多不？<a id="a-Ca"></a>”</p>
  <p id="aCb">“不尔，<a id="a-Cc"></a>善现。<a id="a-Cd"></a>”</p>
  <p id="aCe">“世尊，<a id="a-Cf"></a>为即四念住乃至八圣道支，<a id="a-Cg"></a>能行深般若波罗蜜多不？<a id="a-Ch"></a>”</p>
  <p id="aCi">“不尔，<a id="a-Cj"></a>善现。<a id="a-Ck"></a>”</p>
  <p id="aCl">“世尊，<a id="a-Cm"></a>为离四念住乃至八圣道支有法可得，<a id="a-Cn"></a>能行深般若波罗蜜多不？<a id="a-Co"></a>”</p>
  <p id="aCp">“不尔，<a id="a-Cq"></a>善现。<a id="a-Cr"></a>”</p>
  <p id="aCs">“世尊，<a id="a-Ct"></a>为即四静虑、<a id="a-Cu"></a>四无量、<a id="a-Cv"></a>四无色定，<a id="a-Cw"></a>能行深般若波罗蜜多不？<a id="a-Cx"></a>”</p>
  <p id="aCy">“不尔，<a id="a-Cz"></a>善现。<a id="a-D0"></a>”</p>
  <p id="aD1">“世尊，<a id="a-D2"></a>为离四静虑、<a id="a-D3"></a>四无量、<a id="a-D4"></a>四无色定有法可得，<a id="a-D5"></a>能行深般若波罗蜜多不？<a id="a-D6"></a>”</p>
  <p id="aD7">“不尔，<a id="a-D8"></a>善现。<a id="a-D9"></a>”</p>
  <p id="aDA">“世尊，<a id="a-DB"></a>为即八解脱乃至十遍处，<a id="a-DC"></a>能行深般若波罗蜜多不？<a id="a-DD"></a>”</p>
  <p id="aDE">“不尔，<a id="a-DF"></a>善现。<a id="a-DG"></a>”</p>
  <p id="aDH">“世尊，<a id="a-DI"></a>为离八解脱乃至十遍处有法可得，<a id="a-DJ"></a>能行深般若波罗蜜多不？<a id="a-DK"></a>”</p>
  <p id="aDL">“不尔，<a id="a-DM"></a>善现。<a id="a-DN"></a>”</p>
  <p id="aDO">“世尊，<a id="a-DP"></a>为即空、<a id="a-DQ"></a>无相、<a id="a-DR"></a>无愿解脱门，<a id="a-DS"></a>能行深般若波罗蜜多不？<a id="a-DT"></a>”</p>
  <p id="aDU">“不尔，<a id="a-DV"></a>善现。<a id="a-DW"></a>”</p>
  <p id="aDX">“世尊，<a id="a-DY"></a>为离空、<a id="a-DZ"></a>无相、<a id="a-Da"></a>无愿解脱门有法可得，<a id="a-Db"></a>能行深般若波罗蜜多不？<a id="a-Dc"></a>”</p>
  <p id="aDd">“不尔，<a id="a-De"></a>善现。<a id="a-Df"></a>”</p>
  <p id="aDg">“世尊，<a id="a-Dh"></a>为即净观地乃至如来地，<a id="a-Di"></a>能行深般若波罗蜜多不？<a id="a-Dj"></a>”</p>
  <p id="aDk">“不尔，<a id="a-Dl"></a>善现。<a id="a-Dm"></a>”</p>
  <p id="aDn">“世尊，<a id="a-Do"></a>为离净观地乃至如来地有法可得，<a id="a-Dp"></a>能行深般若波罗蜜多不？<a id="a-Dq"></a>”</p>
  <p id="aDr">“不尔，<a id="a-Ds"></a>善现。<a id="a-Dt"></a>”</p>
  <p id="aDu">“世尊，<a id="a-Dv"></a>为即极喜地乃至法云地，<a id="a-Dw"></a>能行深般若波罗蜜多不？<a id="a-Dx"></a>”</p>
  <p id="aDy">“不尔，<a id="a-Dz"></a>善现。<a id="a-E0"></a>”</p>
  <p id="aE1">“世尊，<a id="a-E2"></a>为离极喜地乃至法云地有法可得，<a id="a-E3"></a>能行深般若波罗蜜多不？<a id="a-E4"></a>”</p>
  <p id="aE5">“不尔，<a id="a-E6"></a>善现。<a id="a-E7"></a>”</p>
  <p id="aE8">“世尊，<a id="a-E9"></a>为即陀罗尼门、<a id="a-EA"></a>三摩地门，<a id="a-EB"></a>能行深般若波罗蜜多不？<a id="a-EC"></a>”</p>
  <p id="aED">“不尔，<a id="a-EE"></a>善现。<a id="a-EF"></a>”</p>
  <p id="aEG">“世尊，<a id="a-EH"></a>为离陀罗尼门、<a id="a-EI"></a>三摩地门有法可得，<a id="a-EJ"></a>能行深般若波罗蜜多不？<a id="a-EK"></a>”</p>
  <p id="aEL">“不尔，<a id="a-EM"></a>善现。<a id="a-EN"></a>”</p>
  <p id="aEO">“世尊，<a id="a-EP"></a>为即五眼、<a id="a-EQ"></a>六神通，<a id="a-ER"></a>能行深般若波罗蜜多不？<a id="a-ES"></a>”</p>
  <p id="aET">“不尔，<a id="a-EU"></a>善现。<a id="a-EV"></a>”</p>
  <p id="aEW">“世尊，<a id="a-EX"></a>为离五眼、<a id="a-EY"></a>六神通有法可得，<a id="a-EZ"></a>能行深般若波罗蜜多不？<a id="a-Ea"></a>”</p>
  <p id="aEb">“不尔，<a id="a-Ec"></a>善现。<a id="a-Ed"></a>”</p>
  <p id="aEe">“世尊，<a id="a-Ef"></a>为即如来十力乃至十八佛不共法，<a id="a-Eg"></a>能行深般若波罗蜜多不？<a id="a-Eh"></a>”</p>
  <p id="aEi">“不尔，<a id="a-Ej"></a>善现。<a id="a-Ek"></a>”</p>
  <p id="aEl">“世尊，<a id="a-Em"></a>为离如来十力乃至十八佛不共法有法可得，<a id="a-En"></a>能行深般若波罗蜜多不？<a id="a-Eo"></a>”</p>
  <p id="aEp">“不尔，<a id="a-Eq"></a>善现。<a id="a-Er"></a>”</p>
  <p id="aEs">“世尊，<a id="a-Et"></a>为即大慈、<a id="a-Eu"></a>大悲、<a id="a-Ev"></a>大喜、<a id="a-Ew"></a>大舍，<a id="a-Ex"></a>能行深般若波罗蜜多不？<a id="a-Ey"></a>”</p>
  <p id="aEz">“不尔，<a id="a-F0"></a>善现。<a id="a-F1"></a>”</p>
  <p id="aF2">“世尊，<a id="a-F3"></a>为离大慈、<a id="a-F4"></a>大悲、<a id="a-F5"></a>大喜、<a id="a-F6"></a>大舍有法可得，<a id="a-F7"></a>能行深般若波罗蜜多不？<a id="a-F8"></a>”</p>
  <p id="aF9">“不尔，<a id="a-FA"></a>善现。<a id="a-FB"></a>”</p>
  <p id="aFC">“世尊，<a id="a-FD"></a>为即三十二大士相、<a id="a-FE"></a>八十随好，<a id="a-FF"></a>能行深般若波罗蜜多不？<a id="a-FG"></a>”</p>
  <p id="aFH">“不尔，<a id="a-FI"></a>善现。<a id="a-FJ"></a>”</p>
  <p id="aFK">“世尊，<a id="a-FL"></a>为离三十二大士相、<a id="a-FM"></a>八十随好有法可得，<a id="a-FN"></a>能行深般若波罗蜜多不？<a id="a-FO"></a>”</p>
  <p id="aFP">“不尔，<a id="a-FQ"></a>善现。<a id="a-FR"></a>”</p>
  <p id="aFS">“世尊，<a id="a-FT"></a>为即无忘失法、<a id="a-FU"></a>恒住舍性，<a id="a-FV"></a>能行深般若波罗蜜多不？<a id="a-FW"></a>”</p>
  <p id="aFX">“不尔，<a id="a-FY"></a>善现。<a id="a-FZ"></a>”</p>
  <p id="aFa">“世尊，<a id="a-Fb"></a>为离无忘失法、<a id="a-Fc"></a>恒住舍性有法可得，<a id="a-Fd"></a>能行深般若波罗蜜多不？<a id="a-Fe"></a>”</p>
  <p id="aFf">“不尔，<a id="a-Fg"></a>善现。<a id="a-Fh"></a>”</p>
  <p id="aFi">“世尊，<a id="a-Fj"></a>为即预流果乃至独觉菩提，<a id="a-Fk"></a>能行深般若波罗蜜多不？<a id="a-Fl"></a>”</p>
  <p id="aFm">“不尔，<a id="a-Fn"></a>善现。<a id="a-Fo"></a>”</p>
  <p id="aFp">“世尊，<a id="a-Fq"></a>为离预流果乃至独觉菩提有法可得，<a id="a-Fr"></a>能行深般若波罗蜜多不？<a id="a-Fs"></a>”</p>
  <p id="aFt">“不尔，<a id="a-Fu"></a>善现。<a id="a-Fv"></a>”</p>
  <p id="aFw">“世尊，<a id="a-Fx"></a>为即一切菩萨摩诃萨行，<a id="a-Fy"></a>能行深般若波罗蜜多不？<a id="a-Fz"></a>”</p>
  <p id="aG0">“不尔，<a id="a-G1"></a>善现。<a id="a-G2"></a>”</p>
  <p id="aG3">“世尊，<a id="a-G4"></a>为离一切菩萨摩诃萨行有法可得，<a id="a-G5"></a>能行深般若波罗蜜多不？<a id="a-G6"></a>”</p>
  <p id="aG7">“不尔，<a id="a-G8"></a>善现。<a id="a-G9"></a>”</p>
  <p id="aGA">“世尊，<a id="a-GB"></a>为即诸佛无上正等菩提，<a id="a-GC"></a>能行深般若波罗蜜多不？<a id="a-GD"></a>”</p>
  <p id="aGE">“不尔，<a id="a-GF"></a>善现。<a id="a-GG"></a>”</p>
  <p id="aGH">“世尊，<a id="a-GI"></a>为离诸佛无上正等菩提有法可得，<a id="a-GJ"></a>能行深般若波罗蜜多不？<a id="a-GK"></a>”</p>
  <p id="aGL">“不尔，<a id="a-GM"></a>善现。<a id="a-GN"></a>”</p>
  <p id="aGO">“世尊，<a id="a-GP"></a>为即一切智、<a id="a-GQ"></a>道相智、<a id="a-GR"></a>一切相智，<a id="a-GS"></a>能行深般若波罗蜜多不？<a id="a-GT"></a>”</p>
  <p id="aGU">“不尔，<a id="a-GV"></a>善现。<a id="a-GW"></a>”</p>
  <p id="aGX">“世尊，<a id="a-GY"></a>为离一切智、<a id="a-GZ"></a>道相智、<a id="a-Ga"></a>一切相智有法可得，<a id="a-Gb"></a>能行深般若波罗蜜多不？<a id="a-Gc"></a>”</p>
  <p id="aGd">“不尔，<a id="a-Ge"></a>善现。<a id="a-Gf"></a>”</p>
  <p id="aGg">“世尊，<a id="a-Gh"></a>为即色蕴乃至识蕴空虚、<a id="a-Gi"></a>非有、<a id="a-Gj"></a>不自在性、<a id="a-Gk"></a>不坚实性，<a id="a-Gl"></a>能行深般若波罗蜜多不？<a id="a-Gm"></a>”</p>
  <p id="aGn">“不尔，<a id="a-Go"></a>善现。<a id="a-Gp"></a>”</p>
  <p id="aGq">“世尊，<a id="a-Gr"></a>为离色蕴乃至识蕴空虚、<a id="a-Gs"></a>非有、<a id="a-Gt"></a>不自在性、<a id="a-Gu"></a>不坚实性有法可得，<a id="a-Gv"></a>能行深般若波罗蜜多不？<a id="a-Gw"></a>”</p>
  <p id="aGx">“不尔，<a id="a-Gy"></a>善现。<a id="a-Gz"></a>”</p>
  <p id="aH0">“世尊，<a id="a-H1"></a>如是乃至为即一切智、<a id="a-H2"></a>道相智、<a id="a-H3"></a>一切相智空虚、<a id="a-H4"></a>非有、<a id="a-H5"></a>不自在性，<a id="a-H6"></a>不坚实性，<a id="a-H7"></a>能行深般若波罗蜜多不？<a id="a-H8"></a>”</p>
  <p id="aH9">“不尔，<a id="a-HA"></a>善现。<a id="a-HB"></a>”</p>
  <p id="aHC">“世尊，<a id="a-HD"></a>为离一切智、<a id="a-HE"></a>道相智、<a id="a-HF"></a>一切相智空虚、<a id="a-HG"></a>非有、<a id="a-HH"></a>不自在性、<a id="a-HI"></a>不坚实性有法可得，<a id="a-HJ"></a>能行深般若波罗蜜多不？<a id="a-HK"></a>”</p>
  <p id="aHL">“不尔，<a id="a-HM"></a>善现。<a id="a-HN"></a>”</p>
  <p id="aHO">“世尊，<a id="a-HP"></a>为即色蕴乃至识蕴真如、<a id="a-HQ"></a>法界、<a id="a-HR"></a>法性、<a id="a-HS"></a>不虚妄性、<a id="a-HT"></a>不变异性、<a id="a-HU"></a>平等性、<a id="a-HV"></a>离生性、<a id="a-HW"></a>法定、<a id="a-HX"></a>法住、<a id="a-HY"></a>实际、<a id="a-HZ"></a>虚空界、<a id="a-Ha"></a>不思议界，<a id="a-Hb"></a>能行深般若波罗蜜多不？<a id="a-Hc"></a>”</p>
  <p id="aHd">“不尔，<a id="a-He"></a>善现。<a id="a-Hf"></a>”</p>
  <p id="aHg">“世尊，<a id="a-Hh"></a>为离色蕴乃至识蕴真如、<a id="a-Hi"></a>法界、<a id="a-Hj"></a>法性、<a id="a-Hk"></a>不虚妄性、<a id="a-Hl"></a>不变异性、<a id="a-Hm"></a>平等性、<a id="a-Hn"></a>离生性、<a id="a-Ho"></a>法定、<a id="a-Hp"></a>法住、<a id="a-Hq"></a>实际、<a id="a-Hr"></a>虚空界、<a id="a-Hs"></a>不思议界有法可得，<a id="a-Ht"></a>能行深般若波罗蜜多不？<a id="a-Hu"></a>”</p>
  <p id="aHv">“不尔，<a id="a-Hw"></a>善现。<a id="a-Hx"></a>”</p>
  <p id="aHy">“世尊，<a id="a-Hz"></a>如是乃至为即一切智、<a id="a-I0"></a>道相智、<a id="a-I1"></a>一切相智真如、<a id="a-I2"></a>法界、<a id="a-I3"></a>法性、<a id="a-I4"></a>不虚妄性、<a id="a-I5"></a>不变异性、<a id="a-I6"></a>平等性、<a id="a-I7"></a>离生性、<a id="a-I8"></a>法定、<a id="a-I9"></a>法住、<a id="a-IA"></a>实际、<a id="a-IB"></a>虚空界、<a id="a-IC"></a>不思议界，<a id="a-ID"></a>能行深般若波罗蜜多不？<a id="a-IE"></a>”</p>
  <p id="aIF">“不尔，<a id="a-IG"></a>善现。<a id="a-IH"></a>”</p>
  <p id="aII">“世尊，<a id="a-IJ"></a>为离一切智、<a id="a-IK"></a>道相智、<a id="a-IL"></a>一切相智真如、<a id="a-IM"></a>法界、<a id="a-IN"></a>法性、<a id="a-IO"></a>不虚妄性、<a id="a-IP"></a>不变异性、<a id="a-IQ"></a>平等性、<a id="a-IR"></a>离生性、<a id="a-IS"></a>法定、<a id="a-IT"></a>法住、<a id="a-IU"></a>实际、<a id="a-IV"></a>虚空界、<a id="a-IW"></a>不思议界有法可得，<a id="a-IX"></a>能行深般若波罗蜜多不？<a id="a-IY"></a>”</p>
  <p id="aIZ">“不尔，<a id="a-Ia"></a>善现。<a id="a-Ib"></a>”</p>
  <p id="aIc">“世尊，<a id="a-Id"></a>若如是诸法皆不能行深般若波罗蜜多者，<a id="a-Ie"></a>诸菩萨摩诃萨云何能行深般若波罗蜜多？<a id="a-If"></a>”</p>
  <p id="aIg">佛告善现：<a id="a-Ih"></a>“于意云何？<a id="a-Ii"></a>汝见有法能行深般若波罗蜜多不？<a id="a-Ij"></a>”</p>
  <p id="aIk">善现答言：<a id="a-Il"></a>“不也，<a id="a-Im"></a>世尊。<a id="a-In"></a>”</p>
  <p id="aIo">佛告善现：<a id="a-Ip"></a>“于意云何？<a id="a-Iq"></a>汝见深般若波罗蜜多是菩萨摩诃萨所行处不？<a id="a-Ir"></a>”</p>
  <p id="aIs">善现答言：<a id="a-It"></a>“不也，<a id="a-Iu"></a>世尊。<a id="a-Iv"></a>”</p>
  <p id="aIw">佛告善现：<a id="a-Ix"></a>“于意云何？<a id="a-Iy"></a>汝所不见法，<a id="a-Iz"></a>是法可得不？<a id="a-J0"></a>”</p>
  <p id="aJ1">善现答言：<a id="a-J2"></a>“不也，<a id="a-J3"></a>世尊。<a id="a-J4"></a>”</p>
  <p id="aJ5">佛告善现：<a id="a-J6"></a>“于意云何？<a id="a-J7"></a>不可得法为有生不？<a id="a-J8"></a>”</p>
  <p id="aJ9">善现答言：<a id="a-JA"></a>“不也，<a id="a-JB"></a>世尊。<a id="a-JC"></a>”</p>
  <p id="aJD">佛告善现：<a id="a-JE"></a>“如汝所见诸法实性，<a id="a-JF"></a>即是菩萨无生法忍。<a id="a-JG"></a>若菩萨摩诃萨成就如是无生法忍，<a id="a-JH"></a>便于无上正等菩提堪得受记。<a id="a-JI"></a>善现当知，<a id="a-JJ"></a>是菩萨摩诃萨于佛十力、<a id="a-JK"></a>四无所畏、<a id="a-JL"></a>四无礙解、<a id="a-JM"></a>大慈、<a id="a-JN"></a>大悲、<a id="a-JO"></a>大喜、<a id="a-JP"></a>大舍及十八佛不共法等，<a id="a-JQ"></a>无量无边殊胜功德，<a id="a-JR"></a>名能精进如实行者。<a id="a-JS"></a>若能如是精进修行，<a id="a-JT"></a>不得无上正等觉智、<a id="a-JU"></a>一切相智、<a id="a-JV"></a>大智、<a id="a-JW"></a>妙智，<a id="a-JX"></a>无有是处。<a id="a-JY"></a>所以者何？<a id="a-JZ"></a>是菩萨摩诃萨既已证得无生法忍，<a id="a-Ja"></a>乃至无上正等菩提，<a id="a-Jb"></a>于所得法无退无减。<a id="a-Jc"></a>”</p>
  <p id="aJd">具寿善现复白佛言：<a id="a-Je"></a>“世尊，<a id="a-Jf"></a>诸菩萨摩诃萨为以一切法无生性，<a id="a-Jg"></a>于佛无上正等菩提得受记不？<a id="a-Jh"></a>”</p>
  <p id="aJi">“不尔，<a id="a-Jj"></a>善现。<a id="a-Jk"></a>”</p>
  <p id="aJl">“世尊，<a id="a-Jm"></a>诸菩萨摩诃萨为以一切法生性，<a id="a-Jn"></a>于佛无上正等菩提得受记不？<a id="a-Jo"></a>”</p>
  <p id="aJp">“不尔，<a id="a-Jq"></a>善现。<a id="a-Jr"></a>”</p>
  <p id="aJs">“世尊，<a id="a-Jt"></a>诸菩萨摩诃萨为以一切法生、<a id="a-Ju"></a>无生性，<a id="a-Jv"></a>于佛无上正等菩提得受记不？<a id="a-Jw"></a>”</p>
  <p id="aJx">“不尔，<a id="a-Jy"></a>善现。<a id="a-Jz"></a>”</p>
  <p id="aK0">“世尊，<a id="a-K1"></a>诸菩萨摩诃萨为以一切法非生、<a id="a-K2"></a>非无生性，<a id="a-K3"></a>于佛无上正等菩提得受记不？<a id="a-K4"></a>”</p>
  <p id="aK5">“不尔，<a id="a-K6"></a>善现。<a id="a-K7"></a>”</p>
  <p id="aK8">具寿善现复白佛言：<a id="a-K9"></a>“若尔，<a id="a-KA"></a>云何诸菩萨摩诃萨于佛无上正等菩提堪得受记？<a id="a-KB"></a>”</p>
  <p id="aKC">佛告善现：<a id="a-KD"></a>“于意云何？<a id="a-KE"></a>汝见有法于佛无上正等菩提得受记不？<a id="a-KF"></a>”</p>
  <p id="aKG">善现答言：<a id="a-KH"></a>“不也，<a id="a-KI"></a>世尊。<a id="a-KJ"></a>我不见法于佛无上正等菩提堪得受记，<a id="a-KK"></a>亦不见法于佛无上正等菩提有能证者，<a id="a-KL"></a>证时、<a id="a-KM"></a>证处及由此证皆不可得。<a id="a-KN"></a>”</p>
  <p id="aKO">佛告善现：<a id="a-KP"></a>“如是，<a id="a-KQ"></a>如是，<a id="a-KR"></a>如汝所说。<a id="a-KS"></a>善现当知，<a id="a-KT"></a>若菩萨摩诃萨于一切法无所得时，<a id="a-KU"></a>不作是念：<a id="a-KV"></a>‘我于无上正等菩提当能证得，<a id="a-KW"></a>我用是法于如是时、<a id="a-KX"></a>于如是处证得无上正等菩提。<a id="a-KY"></a>’所以者何？<a id="a-KZ"></a>诸菩萨摩诃萨行深般若波罗蜜多，<a id="a-Ka"></a>无如是等一切分别。<a id="a-Kb"></a>何以故？<a id="a-Kc"></a>甚深般若波罗蜜多离诸分别，<a id="a-Kd"></a>若起分别非行般若波罗蜜多。<a id="a-Ke"></a>”</p>
  <p id="aKf">尔时，<a id="a-Kg"></a>天帝释白佛言：<a id="a-Kh"></a>“世尊，<a id="a-Ki"></a>如是般若波罗蜜多最为甚深，<a id="a-Kj"></a>难见难觉，<a id="a-Kk"></a>不可寻思，<a id="a-Kl"></a>超寻思境，<a id="a-Km"></a>微密聪敏智者所证，<a id="a-Kn"></a>诸相分别毕竟离故。<a id="a-Ko"></a>若诸有情于此般若波罗蜜多甚深经典，<a id="a-Kp"></a>常乐听闻、<a id="a-Kq"></a>受持读诵、<a id="a-Kr"></a>究竟通利、<a id="a-Ks"></a>如理思惟、<a id="a-Kt"></a>依教修行、<a id="a-Ku"></a>为他正说，<a id="a-Kv"></a>乃至无上正等菩提不杂诸余心、<a id="a-Kw"></a>心所者，<a id="a-Kx"></a>当知如是诸有情类，<a id="a-Ky"></a>决定成就无量善根，<a id="a-Kz"></a>可于此中能办是事。<a id="a-L0"></a>”</p>
  <p id="aL1">尔时，<a id="a-L2"></a>佛告天帝释言：<a id="a-L3"></a>“如是，<a id="a-L4"></a>如是，<a id="a-L5"></a>如汝所说。<a id="a-L6"></a>憍尸迦，<a id="a-L7"></a>若诸有情于此般若波罗蜜多甚深经典，<a id="a-L8"></a>常乐听闻、<a id="a-L9"></a>受持读诵、<a id="a-LA"></a>究竟通利、<a id="a-LB"></a>如理思惟、<a id="a-LC"></a>依教修行、<a id="a-LD"></a>为他正说，<a id="a-LE"></a>乃至无上正等菩提不杂诸余心、<a id="a-LF"></a>心所者，<a id="a-LG"></a>当知如是诸有情类，<a id="a-LH"></a>决定成就无量善根，<a id="a-LI"></a>乃于此中能办是事。</p>
  <p id="aLJ">“憍尸迦，<a id="a-LK"></a>假使于此南赡部洲乃至三千大千世界诸有情类，<a id="a-LL"></a>悉皆成就十善业道、<a id="a-LM"></a>若四静虑、<a id="a-LN"></a>若四无量、<a id="a-LO"></a>若四无色定、<a id="a-LP"></a>若五神通等无量功德。<a id="a-LQ"></a>有善男子、<a id="a-LR"></a>善女人等，<a id="a-LS"></a>于此般若波罗蜜多甚深经典，<a id="a-LT"></a>常乐听闻、<a id="a-LU"></a>受持读诵、<a id="a-LV"></a>究竟通利、<a id="a-LW"></a>如理思惟、<a id="a-LX"></a>依教修行、<a id="a-LY"></a>为他正说，<a id="a-LZ"></a>是善男子、<a id="a-La"></a>善女人等所获功德于前福聚，<a id="a-Lb"></a>百倍为胜，<a id="a-Lc"></a>千倍为胜，<a id="a-Ld"></a>乃至邬波尼杀昙倍亦复为胜。<a id="a-Le"></a>”</p>
  <p id="aLf">尔时，<a id="a-Lg"></a>会中有一苾蒭告天帝释言：<a id="a-Lh"></a>“憍尸迦，<a id="a-Li"></a>若善男子、<a id="a-Lj"></a>善女人等，<a id="a-Lk"></a>于此般若波罗蜜多甚深经典，<a id="a-Ll"></a>摄心不乱、<a id="a-Lm"></a>常乐听闻、<a id="a-Ln"></a>受持读诵、<a id="a-Lo"></a>令极通利、<a id="a-Lp"></a>如理思惟、<a id="a-Lq"></a>依教修行、<a id="a-Lr"></a>为他正说，<a id="a-Ls"></a>乃至无上正等菩提不杂诸余心、<a id="a-Lt"></a>心所者，<a id="a-Lu"></a>是善男子、<a id="a-Lv"></a>善女人等，<a id="a-Lw"></a>所获功德胜赡部洲乃至三千大千世界诸有情类，<a id="a-Lx"></a>一切成就十善业道、<a id="a-Ly"></a>若四静虑、<a id="a-Lz"></a>若四无量、<a id="a-M0"></a>若四无色定、<a id="a-M1"></a>若五神通等无量功德。<a id="a-M2"></a>”</p>
  <p id="aM3">时，<a id="a-M4"></a>天帝释报苾蒭言：<a id="a-M5"></a>“是善男子、<a id="a-M6"></a>善女人等，<a id="a-M7"></a>初发一念一切相智相应心时所获功德，<a id="a-M8"></a>已胜一切南赡部洲乃至三千大千世界诸有情类，<a id="a-M9"></a>悉皆成就十善业道、<a id="a-MA"></a>若四静虑、<a id="a-MB"></a>若四无量、<a id="a-MC"></a>若四无色定、<a id="a-MD"></a>若五神通等无量功德多百千倍，<a id="a-ME"></a>何况复能于此般若波罗蜜多甚深经典，<a id="a-MF"></a>摄心不乱、<a id="a-MG"></a>常乐听闻、<a id="a-MH"></a>受持读诵、<a id="a-MI"></a>令极通利、<a id="a-MJ"></a>如理思惟、<a id="a-MK"></a>依教修行、<a id="a-ML"></a>为他正说，<a id="a-MM"></a>乃至无上正等菩提不杂诸余心、<a id="a-MN"></a>心所者，<a id="a-MO"></a>所获功德而可校量！</p>
  <p id="aMP">“苾蒭当知，<a id="a-MQ"></a>是善男子、<a id="a-MR"></a>善女人等功德智慧，<a id="a-MS"></a>非但胜彼南赡部洲乃至三千大千世界诸有情类，<a id="a-MT"></a>一切成就十善业道、<a id="a-MU"></a>四静虑等无量功德，<a id="a-MV"></a>亦胜一切世间天、<a id="a-MW"></a>人、<a id="a-MX"></a>阿素洛等所有功德。<a id="a-MY"></a>所以者何？<a id="a-MZ"></a>是善男子、<a id="a-Ma"></a>善女人等，<a id="a-Mb"></a>疾证无上正等菩提，<a id="a-Mc"></a>利乐有情无穷尽故。</p>
  <p id="aMd">“苾蒭当知，<a id="a-Me"></a>是善男子、<a id="a-Mf"></a>善女人等功德智慧，<a id="a-Mg"></a>非但普胜世间天、<a id="a-Mh"></a>人、<a id="a-Mi"></a>阿素洛等所有功德，<a id="a-Mj"></a>亦胜一切预流、<a id="a-Mk"></a>一来、<a id="a-Ml"></a>不还、<a id="a-Mm"></a>阿罗汉、<a id="a-Mn"></a>独觉所有功德。<a id="a-Mo"></a>所以者何？<a id="a-Mp"></a>是善男子、<a id="a-Mq"></a>善女人等，<a id="a-Mr"></a>疾证无上正等菩提，<a id="a-Ms"></a>利乐有情无穷尽故。</p>
  <p id="aMt">“苾蒭当知，<a id="a-Mu"></a>是善男子、<a id="a-Mv"></a>善女人等功德智慧，<a id="a-Mw"></a>非但普胜一切预流、<a id="a-Mx"></a>一来、<a id="a-My"></a>不还、<a id="a-Mz"></a>阿罗汉、<a id="a-N0"></a>独觉所有功德，<a id="a-N1"></a>亦胜一切菩萨摩诃萨远离般若波罗蜜多方便善巧，<a id="a-N2"></a>修行布施波罗蜜多乃至静虑波罗蜜多，<a id="a-N3"></a>安住内空乃至无性自性空，<a id="a-N4"></a>安住真如乃至不思议界，<a id="a-N5"></a>安住苦、<a id="a-N6"></a>集、<a id="a-N7"></a>灭、<a id="a-N8"></a>道圣谛，<a id="a-N9"></a>修行四念住乃至八圣道支，<a id="a-NA"></a>修行四静虑、<a id="a-NB"></a>四无量、<a id="a-NC"></a>四无色定，<a id="a-ND"></a>修行八解脱乃至十遍处，<a id="a-NE"></a>修行空、<a id="a-NF"></a>无相、<a id="a-NG"></a>无愿解脱门，<a id="a-NH"></a>修行极喜地乃至法云地，<a id="a-NI"></a>修行一切陀罗尼门、<a id="a-NJ"></a>三摩地门，<a id="a-NK"></a>修行五眼、<a id="a-NL"></a>六神通，<a id="a-NM"></a>修行如来十力乃至十八佛不共法，<a id="a-NN"></a>修行大慈、<a id="a-NO"></a>大悲、<a id="a-NP"></a>大喜、<a id="a-NQ"></a>大舍，<a id="a-NR"></a>修行无忘失法、<a id="a-NS"></a>恒住舍性，<a id="a-NT"></a>修行一切智、<a id="a-NU"></a>道相智、<a id="a-NV"></a>一切相智，<a id="a-NW"></a>修行顺逆观十二缘起支，<a id="a-NX"></a>成熟有情，<a id="a-NY"></a>严净佛土，<a id="a-NZ"></a>修诸菩萨摩诃萨行及佛无上正等觉者所有功德。<a id="a-Na"></a>所以者何？<a id="a-Nb"></a>是善男子、<a id="a-Nc"></a>善女人等，<a id="a-Nd"></a>疾证无上正等菩提，<a id="a-Ne"></a>利乐有情无穷尽故。</p>
  <p id="aNf">“苾蒭当知，<a id="a-Ng"></a>是善男子、<a id="a-Nh"></a>善女人等功德智慧，<a id="a-Ni"></a>亦胜一切菩萨摩诃萨远离方便善巧，<a id="a-Nj"></a>修行般若波罗蜜多者所有功德。<a id="a-Nk"></a>所以者何？<a id="a-Nl"></a>是善男子、<a id="a-Nm"></a>善女人等，<a id="a-Nn"></a>疾证无上正等菩提，<a id="a-No"></a>利乐有情无穷尽故。</p>
  <p id="aNp">“复次，<a id="a-Nq"></a>苾蒭，<a id="a-Nr"></a>是善男子、<a id="a-Ns"></a>善女人等，<a id="a-Nt"></a>当知即是菩萨摩诃萨。<a id="a-Nu"></a>是菩萨摩诃萨如说修行甚深般若波罗蜜多，<a id="a-Nv"></a>有方便善巧故，<a id="a-Nw"></a>不为一切世间天、<a id="a-Nx"></a>人、<a id="a-Ny"></a>阿素洛等及余菩萨、<a id="a-Nz"></a>独觉、<a id="a-O0"></a>声闻之所胜伏，<a id="a-O1"></a>能绍一切智智种性令不断绝，<a id="a-O2"></a>常不远离诸佛、<a id="a-O3"></a>菩萨真净善友，<a id="a-O4"></a>不久当坐妙菩提座，<a id="a-O5"></a>降伏一切恶魔眷属，<a id="a-O6"></a>证得无上正等菩提转妙法轮，<a id="a-O7"></a>拔有情类生死大苦，<a id="a-O8"></a>令得究竟常乐涅槃。<a id="a-O9"></a>苾蒭当知，<a id="a-OA"></a>是菩萨摩诃萨如说修行甚深般若波罗蜜多，<a id="a-OB"></a>有方便善巧故，<a id="a-OC"></a>常学菩萨摩诃萨众所应学法，<a id="a-OD"></a>不学声闻及独觉等所应学法。</p>
  <p id="aOE">“苾蒭当知，<a id="a-OF"></a>是菩萨摩诃萨行深般若波罗蜜多方便善巧，<a id="a-OG"></a>常学菩萨摩诃萨众所应学故，<a id="a-OH"></a>四大天王各领自天众来至其所，<a id="a-OI"></a>供养恭敬、<a id="a-OJ"></a>尊重赞叹，<a id="a-OK"></a>咸作是言：<a id="a-OL"></a>‘善哉！<a id="a-OM"></a>大士，<a id="a-ON"></a>当勤精进学诸菩萨摩诃萨众所应学法，<a id="a-OO"></a>勿学声闻及独觉等所应学法。<a id="a-OP"></a>若如是学，<a id="a-OQ"></a>速当安坐妙菩提座，<a id="a-OR"></a>疾证无上正等菩提。<a id="a-OS"></a>如先如来、<a id="a-OT"></a>应、<a id="a-OU"></a>正等觉受四天王所奉四钵，<a id="a-OV"></a>汝亦当受。<a id="a-OW"></a>如昔护世四大天王奉上四钵，<a id="a-OX"></a>我亦当奉。<a id="a-OY"></a>’</p>
  <p id="aOZ">“苾蒭当知，<a id="a-Oa"></a>是菩萨摩诃萨行深般若波罗蜜多方便善巧，<a id="a-Ob"></a>常学菩萨摩诃萨众所应学故，<a id="a-Oc"></a>我等天帝各领自天众来至其所，<a id="a-Od"></a>供养恭敬、<a id="a-Oe"></a>尊重赞叹，<a id="a-Of"></a>咸作是言：<a id="a-Og"></a>‘善哉！<a id="a-Oh"></a>大士，<a id="a-Oi"></a>当勤精进学诸菩萨摩诃萨众所应学法，<a id="a-Oj"></a>勿学声闻及独觉等所应学法。<a id="a-Ok"></a>若如是学，<a id="a-Ol"></a>速当安坐妙菩提座，<a id="a-Om"></a>疾证无上正等菩提，<a id="a-On"></a>转妙法轮度有情众。<a id="a-Oo"></a>’</p>
  <p id="aOp">“苾蒭当知，<a id="a-Oq"></a>是菩萨摩诃萨行深般若波罗蜜多方便善巧，<a id="a-Or"></a>常学菩萨摩诃萨众所应学故，<a id="a-Os"></a>妙时分天子、<a id="a-Ot"></a>妙喜足天子、<a id="a-Ou"></a>妙变化天子、<a id="a-Ov"></a>妙自在天子各领自天众来至其所，<a id="a-Ow"></a>供养恭敬、<a id="a-Ox"></a>尊重赞叹，<a id="a-Oy"></a>咸作是言：<a id="a-Oz"></a>‘善哉！<a id="a-P0"></a>大士，<a id="a-P1"></a>当勤精进学诸菩萨摩诃萨众所应学法，<a id="a-P2"></a>勿学声闻及独觉等所应学法。<a id="a-P3"></a>若如是学，<a id="a-P4"></a>速当安坐妙菩提座，<a id="a-P5"></a>疾证无上正等菩提，<a id="a-P6"></a>转妙法轮度有情众。<a id="a-P7"></a>’</p>
  <p id="aP8">“苾蒭当知，<a id="a-P9"></a>是菩萨摩诃萨行深般若波罗蜜多方便善巧，<a id="a-PA"></a>常学菩萨摩诃萨众所应学故，<a id="a-PB"></a>堪忍界主大梵天王领梵天众来至其所，<a id="a-PC"></a>供养恭敬、<a id="a-PD"></a>尊重赞叹，<a id="a-PE"></a>作如是言：<a id="a-PF"></a>‘善哉！<a id="a-PG"></a>大士，<a id="a-PH"></a>当勤精进学诸菩萨摩诃萨众所应学法，<a id="a-PI"></a>勿学声闻及独觉等所应学法。<a id="a-PJ"></a>若如是学，<a id="a-PK"></a>速当安坐妙菩提座，<a id="a-PL"></a>疾证无上正等菩提。<a id="a-PM"></a>我当往诣菩提树下，<a id="a-PN"></a>殷勤劝请转妙法轮，<a id="a-PO"></a>利乐无边诸有情类。<a id="a-PP"></a>’</p>
  <p id="aPQ">“苾蒭当知，<a id="a-PR"></a>是菩萨摩诃萨行深般若波罗蜜多方便善巧，<a id="a-PS"></a>常学菩萨摩诃萨众所应学故，<a id="a-PT"></a>极光净天广说乃至色究竟天各领自天众来至其所，<a id="a-PU"></a>供养恭敬、<a id="a-PV"></a>尊重赞叹，<a id="a-PW"></a>咸作是言：<a id="a-PX"></a>‘善哉！<a id="a-PY"></a>大士，<a id="a-PZ"></a>当勤精进学诸菩萨摩诃萨众所应学法，<a id="a-Pa"></a>勿学声闻及独觉等所应学法。<a id="a-Pb"></a>若如是学，<a id="a-Pc"></a>速当安坐妙菩提座，<a id="a-Pd"></a>疾证无上正等菩提，<a id="a-Pe"></a>转妙法轮度有情众。<a id="a-Pf"></a>’</p>
  <p id="aPg">“苾蒭当知，<a id="a-Ph"></a>是菩萨摩诃萨行深般若波罗蜜多方便善巧，<a id="a-Pi"></a>常学菩萨摩诃萨众所应学故，<a id="a-Pj"></a>一切如来、<a id="a-Pk"></a>应、<a id="a-Pl"></a>正等觉及诸菩萨摩诃萨众，<a id="a-Pm"></a>并诸天、<a id="a-Pn"></a>龙、<a id="a-Po"></a>阿素洛等常随护念。<a id="a-Pp"></a>由此因缘，<a id="a-Pq"></a>是菩萨摩诃萨，<a id="a-Pr"></a>一切世间险难危厄、<a id="a-Ps"></a>身心忧苦皆不侵害。<a id="a-Pt"></a>世间所有四大相违所起诸病，<a id="a-Pu"></a>所谓眼病、<a id="a-Pv"></a>耳病、<a id="a-Pw"></a>鼻病、<a id="a-Px"></a>舌病、<a id="a-Py"></a>身病、<a id="a-Pz"></a>诸支节病，<a id="a-Q0"></a>如是一切四百四病皆于身中永无所有，<a id="a-Q1"></a>唯除重业转现轻受。</p>
  <p id="aQ2">“苾蒭当知，<a id="a-Q3"></a>是菩萨摩诃萨如说修行甚深般若波罗蜜多方便善巧，<a id="a-Q4"></a>获如是等现世功德、<a id="a-Q5"></a>后世功德无量无边。<a id="a-Q6"></a>”</p>
 </body>
</html>