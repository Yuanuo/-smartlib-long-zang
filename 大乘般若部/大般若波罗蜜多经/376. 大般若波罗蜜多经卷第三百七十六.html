<!doctype html>
<html id="z3IBSyZ63" data-ver="1398">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百七十六</h1>
  <h2 id="a2">初分无相无得品第六十六之四</h2>
  <p id="a3">“善现，<a id="a-4"></a>是菩萨摩诃萨修行般若波罗蜜多故，<a id="a-5"></a>若住内空时，<a id="a-6"></a>住无漏心而住内空；<a id="a-7"></a>若住外空、<a id="a-8"></a>内外空、<a id="a-9"></a>空空、<a id="a-A"></a>大空、<a id="a-B"></a>胜义空、<a id="a-C"></a>有为空、<a id="a-D"></a>无为空、<a id="a-E"></a>毕竟空、<a id="a-F"></a>无际空、<a id="a-G"></a>散空、<a id="a-H"></a>无变异空、<a id="a-I"></a>本性空、<a id="a-J"></a>自相空、<a id="a-K"></a>共相空、<a id="a-L"></a>一切法空、<a id="a-M"></a>不可得空、<a id="a-N"></a>无性空、<a id="a-O"></a>自性空、<a id="a-P"></a>无性自性空时，<a id="a-Q"></a>住无漏心而住外空乃至无性自性空。<a id="a-R"></a>是故，<a id="a-S"></a>虽住内空乃至无性自性空而无二想。</p>
  <p id="aT">“善现，<a id="a-U"></a>是菩萨摩诃萨修行般若波罗蜜多故，<a id="a-V"></a>若住真如时，<a id="a-W"></a>住无漏心而住真如；<a id="a-X"></a>若住法界、<a id="a-Y"></a>法性、<a id="a-Z"></a>不虚妄性、<a id="a-a"></a>不变异性、<a id="a-b"></a>平等性、<a id="a-c"></a>离生性、<a id="a-d"></a>法定、<a id="a-e"></a>法住、<a id="a-f"></a>实际、<a id="a-g"></a>虚空界、<a id="a-h"></a>不思议界时，<a id="a-i"></a>住无漏心而住法界乃至不思议界。<a id="a-j"></a>是故，<a id="a-k"></a>虽住真如乃至不思议界而无二想。</p>
  <p id="al">“善现，<a id="a-m"></a>是菩萨摩诃萨修行般若波罗蜜多故，<a id="a-n"></a>若修五眼时，<a id="a-o"></a>住无漏心而修五眼；<a id="a-p"></a>若修六神通时，<a id="a-q"></a>住无漏心而修六神通。<a id="a-r"></a>是故，<a id="a-s"></a>虽修五眼、<a id="a-t"></a>六神通而无二想。</p>
  <p id="au">“善现，<a id="a-v"></a>是菩萨摩诃萨修行般若波罗蜜多故，<a id="a-w"></a>若修佛十力时，<a id="a-x"></a>住无漏心而修佛十力；<a id="a-y"></a>若修四无所畏、<a id="a-z"></a>四无礙解、<a id="a-10"></a>十八佛不共法时，<a id="a-11"></a>住无漏心而修四无所畏、<a id="a-12"></a>四无礙解、<a id="a-13"></a>十八佛不共法。<a id="a-14"></a>是故，<a id="a-15"></a>虽修佛十力、<a id="a-16"></a>四无所畏、<a id="a-17"></a>四无礙解、<a id="a-18"></a>十八佛不共法而无二想。</p>
  <p id="a19">“善现，<a id="a-1A"></a>是菩萨摩诃萨修行般若波罗蜜多故，<a id="a-1B"></a>若修大慈时，<a id="a-1C"></a>住无漏心而修大慈；<a id="a-1D"></a>若修大悲、<a id="a-1E"></a>大喜、<a id="a-1F"></a>大舍时，<a id="a-1G"></a>住无漏心而修大悲、<a id="a-1H"></a>大喜、<a id="a-1I"></a>大舍。<a id="a-1J"></a>是故，<a id="a-1K"></a>虽修大慈、<a id="a-1L"></a>大悲、<a id="a-1M"></a>大喜、<a id="a-1N"></a>大舍而无二想。</p>
  <p id="a1O">“善现，<a id="a-1P"></a>是菩萨摩诃萨修行般若波罗蜜多故，<a id="a-1Q"></a>若修无忘失法时，<a id="a-1R"></a>住无漏心而修无忘失法；<a id="a-1S"></a>若修恒住舍性时，<a id="a-1T"></a>住无漏心而修恒住舍性。<a id="a-1U"></a>是故，<a id="a-1V"></a>虽修无忘失法、<a id="a-1W"></a>恒住舍性而无二想。</p>
  <p id="a1X">“善现，<a id="a-1Y"></a>是菩萨摩诃萨修行般若波罗蜜多故，<a id="a-1Z"></a>若修一切智时，<a id="a-1a"></a>住无漏心而修一切智；<a id="a-1b"></a>若修道相智、<a id="a-1c"></a>一切相智时，<a id="a-1d"></a>住无漏心而修道相智、<a id="a-1e"></a>一切相智。<a id="a-1f"></a>是故，<a id="a-1g"></a>虽修一切智、<a id="a-1h"></a>道相智、<a id="a-1i"></a>一切相智而无二想。</p>
  <p id="a1j">“善现，<a id="a-1k"></a>是菩萨摩诃萨修行般若波罗蜜多故，<a id="a-1l"></a>若引三十二大士相时，<a id="a-1m"></a>住无漏心而引三十二大士相；<a id="a-1n"></a>若引八十随好时，<a id="a-1o"></a>住无漏心而引八十随好。<a id="a-1p"></a>是故，<a id="a-1q"></a>虽引三十二大士相、<a id="a-1r"></a>八十随好而无二想。<a id="a-1s"></a>”</p>
  <p id="a1t">具寿善现白佛言：<a id="a-1u"></a>“世尊，<a id="a-1v"></a>云何菩萨摩诃萨修行般若波罗蜜多故，<a id="a-1w"></a>行布施波罗蜜多时，<a id="a-1x"></a>住无漏心而行布施波罗蜜多；<a id="a-1y"></a>行净戒、<a id="a-1z"></a>安忍、<a id="a-20"></a>精进、<a id="a-21"></a>静虑、<a id="a-22"></a>般若波罗蜜多时，<a id="a-23"></a>住无漏心而行净戒乃至般若波罗蜜多？</p>
  <p id="a24">“世尊，<a id="a-25"></a>云何菩萨摩诃萨修行般若波罗蜜多故，<a id="a-26"></a>修四静虑时，<a id="a-27"></a>住无漏心而修四静虑；<a id="a-28"></a>修四无量、<a id="a-29"></a>四无色定时，<a id="a-2A"></a>住无漏心而修四无量、<a id="a-2B"></a>四无色定？</p>
  <p id="a2C">“世尊，<a id="a-2D"></a>云何菩萨摩诃萨修行般若波罗蜜多故，<a id="a-2E"></a>修四念住时，<a id="a-2F"></a>住无漏心而修四念住；<a id="a-2G"></a>修四正断、<a id="a-2H"></a>四神足、<a id="a-2I"></a>五根、<a id="a-2J"></a>五力、<a id="a-2K"></a>七等觉支、<a id="a-2L"></a>八圣道支时，<a id="a-2M"></a>住无漏心而修四正断乃至八圣道支？</p>
  <p id="a2N">“世尊，<a id="a-2O"></a>云何菩萨摩诃萨修行般若波罗蜜多故，<a id="a-2P"></a>修空解脱门时，<a id="a-2Q"></a>住无漏心而修空解脱门；<a id="a-2R"></a>修无相、<a id="a-2S"></a>无愿解脱门时，<a id="a-2T"></a>住无漏心而修无相、<a id="a-2U"></a>无愿解脱门？</p>
  <p id="a2V">“世尊，<a id="a-2W"></a>云何菩萨摩诃萨修行般若波罗蜜多故，<a id="a-2X"></a>住苦圣谛时，<a id="a-2Y"></a>住无漏心而住苦圣谛；<a id="a-2Z"></a>住集、<a id="a-2a"></a>灭、<a id="a-2b"></a>道圣谛时，<a id="a-2c"></a>住无漏心而住集、<a id="a-2d"></a>灭、<a id="a-2e"></a>道圣谛？</p>
  <p id="a2f">“世尊，<a id="a-2g"></a>云何菩萨摩诃萨修行般若波罗蜜多故，<a id="a-2h"></a>修八解脱时，<a id="a-2i"></a>住无漏心而修八解脱；<a id="a-2j"></a>修八胜处、<a id="a-2k"></a>九次第定、<a id="a-2l"></a>十遍处时，<a id="a-2m"></a>住无漏心而修八胜处、<a id="a-2n"></a>九次第定、<a id="a-2o"></a>十遍处？</p>
  <p id="a2p">“世尊，<a id="a-2q"></a>云何菩萨摩诃萨修行般若波罗蜜多故，<a id="a-2r"></a>修一切三摩地门时，<a id="a-2s"></a>住无漏心而修一切三摩地门；<a id="a-2t"></a>修一切陀罗尼门时，<a id="a-2u"></a>住无漏心而修一切陀罗尼门？</p>
  <p id="a2v">“世尊，<a id="a-2w"></a>云何菩萨摩诃萨修行般若波罗蜜多故，<a id="a-2x"></a>住内空时，<a id="a-2y"></a>住无漏心而住内空；<a id="a-2z"></a>住外空、<a id="a-30"></a>内外空、<a id="a-31"></a>空空、<a id="a-32"></a>大空、<a id="a-33"></a>胜义空、<a id="a-34"></a>有为空、<a id="a-35"></a>无为空、<a id="a-36"></a>毕竟空、<a id="a-37"></a>无际空、<a id="a-38"></a>散空、<a id="a-39"></a>无变异空、<a id="a-3A"></a>本性空、<a id="a-3B"></a>自相空、<a id="a-3C"></a>共相空、<a id="a-3D"></a>一切法空、<a id="a-3E"></a>不可得空、<a id="a-3F"></a>无性空、<a id="a-3G"></a>自性空、<a id="a-3H"></a>无性自性空时，<a id="a-3I"></a>住无漏心而住外空乃至无性自性空？</p>
  <p id="a3J">“世尊，<a id="a-3K"></a>云何菩萨摩诃萨修行般若波罗蜜多故，<a id="a-3L"></a>住真如时，<a id="a-3M"></a>住无漏心而住真如；<a id="a-3N"></a>住法界、<a id="a-3O"></a>法性、<a id="a-3P"></a>不虚妄性、<a id="a-3Q"></a>不变异性、<a id="a-3R"></a>平等性、<a id="a-3S"></a>离生性、<a id="a-3T"></a>法定、<a id="a-3U"></a>法住、<a id="a-3V"></a>实际、<a id="a-3W"></a>虚空界、<a id="a-3X"></a>不思议界时，<a id="a-3Y"></a>住无漏心而住法界乃至不思议界？</p>
  <p id="a3Z">“世尊，<a id="a-3a"></a>云何菩萨摩诃萨修行般若波罗蜜多故，<a id="a-3b"></a>修五眼时，<a id="a-3c"></a>住无漏心而修五眼；<a id="a-3d"></a>修六神通时，<a id="a-3e"></a>住无漏心而修六神通？</p>
  <p id="a3f">“世尊，<a id="a-3g"></a>云何菩萨摩诃萨修行般若波罗蜜多故，<a id="a-3h"></a>修佛十力时，<a id="a-3i"></a>住无漏心而修佛十力；<a id="a-3j"></a>修四无所畏、<a id="a-3k"></a>四无礙解、<a id="a-3l"></a>十八佛不共法时，<a id="a-3m"></a>住无漏心而修四无所畏、<a id="a-3n"></a>四无礙解、<a id="a-3o"></a>十八佛不共法？</p>
  <p id="a3p">“世尊，<a id="a-3q"></a>云何菩萨摩诃萨修行般若波罗蜜多故，<a id="a-3r"></a>修大慈时，<a id="a-3s"></a>住无漏心而修大慈；<a id="a-3t"></a>修大悲、<a id="a-3u"></a>大喜、<a id="a-3v"></a>大舍时，<a id="a-3w"></a>住无漏心而修大悲、<a id="a-3x"></a>大喜、<a id="a-3y"></a>大舍？</p>
  <p id="a3z">“世尊，<a id="a-40"></a>云何菩萨摩诃萨修行般若波罗蜜多故，<a id="a-41"></a>修无忘失法时，<a id="a-42"></a>住无漏心而修无忘失法；<a id="a-43"></a>修恒住舍性时，<a id="a-44"></a>住无漏心而修恒住舍性？</p>
  <p id="a45">“世尊，<a id="a-46"></a>云何菩萨摩诃萨修行般若波罗蜜多故，<a id="a-47"></a>修一切智时，<a id="a-48"></a>住无漏心而修一切智；<a id="a-49"></a>修道相智、<a id="a-4A"></a>一切相智时，<a id="a-4B"></a>住无漏心而修道相智、<a id="a-4C"></a>一切相智？</p>
  <p id="a4D">“世尊，<a id="a-4E"></a>云何菩萨摩诃萨修行般若波罗蜜多故，<a id="a-4F"></a>引三十二大士相时，<a id="a-4G"></a>住无漏心而引三十二大士相；<a id="a-4H"></a>引八十随好时，<a id="a-4I"></a>住无漏心而引八十随好？<a id="a-4J"></a>”</p>
  <p id="a4K">佛告善现：<a id="a-4L"></a>“若菩萨摩诃萨修行般若波罗蜜多时，<a id="a-4M"></a>以离相心修行布施波罗蜜多，<a id="a-4N"></a>所谓不见我能行施、<a id="a-4O"></a>我能舍此、<a id="a-4P"></a>于此行施、<a id="a-4Q"></a>由此故施、<a id="a-4R"></a>为此故施、<a id="a-4S"></a>如是行施。<a id="a-4T"></a>住是离相无漏心中，<a id="a-4U"></a>离爱、<a id="a-4V"></a>离悭而行布施波罗蜜多，<a id="a-4W"></a>尔时不见所行布施，<a id="a-4X"></a>亦复不见此无漏心，<a id="a-4Y"></a>乃至不见一切佛法。<a id="a-4Z"></a>如是菩萨摩诃萨住无漏心，<a id="a-4a"></a>而行布施波罗蜜多。</p>
  <p id="a4b">“善现，<a id="a-4c"></a>若菩萨摩诃萨修行般若波罗蜜多时，<a id="a-4d"></a>以离相心修行净戒波罗蜜多，<a id="a-4e"></a>所谓不见我能持戒、<a id="a-4f"></a>我能舍此、<a id="a-4g"></a>于此持戒、<a id="a-4h"></a>由此持戒、<a id="a-4i"></a>为此持戒、<a id="a-4j"></a>如是持戒。<a id="a-4k"></a>住是离相无漏心中，<a id="a-4l"></a>无染、<a id="a-4m"></a>无著而行净戒波罗蜜多，<a id="a-4n"></a>尔时不见所行净戒，<a id="a-4o"></a>亦复不见此无漏心，<a id="a-4p"></a>乃至不见一切佛法。<a id="a-4q"></a>如是菩萨摩诃萨住无漏心，<a id="a-4r"></a>而行净戒波罗蜜多。</p>
  <p id="a4s">“善现，<a id="a-4t"></a>若菩萨摩诃萨修行般若波罗蜜多时，<a id="a-4u"></a>以离相心修行安忍波罗蜜多，<a id="a-4v"></a>所谓不见我能修忍、<a id="a-4w"></a>我能舍此、<a id="a-4x"></a>于此修忍、<a id="a-4y"></a>由此修忍、<a id="a-4z"></a>为此修忍、<a id="a-50"></a>如是修忍。<a id="a-51"></a>住是离相无漏心中，<a id="a-52"></a>无染、<a id="a-53"></a>无著而行安忍波罗蜜多，<a id="a-54"></a>尔时不见所行安忍，<a id="a-55"></a>亦复不见此无漏心，<a id="a-56"></a>乃至不见一切佛法。<a id="a-57"></a>如是菩萨摩诃萨住无漏心，<a id="a-58"></a>而行安忍波罗蜜多。</p>
  <p id="a59">“善现，<a id="a-5A"></a>若菩萨摩诃萨修行般若波罗蜜多时，<a id="a-5B"></a>以离相心修行精进波罗蜜多，<a id="a-5C"></a>所谓不见我能精进、<a id="a-5D"></a>我能舍此、<a id="a-5E"></a>于此精进、<a id="a-5F"></a>由此精进、<a id="a-5G"></a>为此精进、<a id="a-5H"></a>如是精进。<a id="a-5I"></a>住是离相无漏心中，<a id="a-5J"></a>无染、<a id="a-5K"></a>无著而行精进波罗蜜多，<a id="a-5L"></a>尔时不见所行精进，<a id="a-5M"></a>亦复不见此无漏心，<a id="a-5N"></a>乃至不见一切佛法。<a id="a-5O"></a>如是菩萨摩诃萨住无漏心，<a id="a-5P"></a>而行精进波罗蜜多。</p>
  <p id="a5Q">“善现，<a id="a-5R"></a>若菩萨摩诃萨修行般若波罗蜜多时，<a id="a-5S"></a>以离相心修行静虑波罗蜜多，<a id="a-5T"></a>所谓不见我能修定、<a id="a-5U"></a>我能舍此、<a id="a-5V"></a>于此修定、<a id="a-5W"></a>由此修定、<a id="a-5X"></a>为此修定、<a id="a-5Y"></a>如是修定。<a id="a-5Z"></a>住是离相无漏心中，<a id="a-5a"></a>无染、<a id="a-5b"></a>无著而行静虑波罗蜜多，<a id="a-5c"></a>尔时不见所行静虑，<a id="a-5d"></a>亦复不见此无漏心，<a id="a-5e"></a>乃至不见一切佛法。<a id="a-5f"></a>如是菩萨摩诃萨住无漏心，<a id="a-5g"></a>而行静虑波罗蜜多。</p>
  <p id="a5h">“善现，<a id="a-5i"></a>若菩萨摩诃萨修行般若波罗蜜多时，<a id="a-5j"></a>以离相心修行般若波罗蜜多，<a id="a-5k"></a>所谓不见我能修慧、<a id="a-5l"></a>我能舍此、<a id="a-5m"></a>于此修慧、<a id="a-5n"></a>由此修慧、<a id="a-5o"></a>为此修慧、<a id="a-5p"></a>如是修慧。<a id="a-5q"></a>住是离相无漏心中，<a id="a-5r"></a>无染、<a id="a-5s"></a>无著而行般若波罗蜜多，<a id="a-5t"></a>尔时不见所行般若，<a id="a-5u"></a>亦复不见此无漏心，<a id="a-5v"></a>乃至不见一切佛法。<a id="a-5w"></a>如是菩萨摩诃萨住无漏心，<a id="a-5x"></a>而行般若波罗蜜多。</p>
  <p id="a5y">“善现，<a id="a-5z"></a>若菩萨摩诃萨修行般若波罗蜜多时，<a id="a-60"></a>以离相心修行四静虑、<a id="a-61"></a>四无量、<a id="a-62"></a>四无色定，<a id="a-63"></a>所谓不见我能修四静虑、<a id="a-64"></a>四无量、<a id="a-65"></a>四无色定，<a id="a-66"></a>我能舍此、<a id="a-67"></a>于此、<a id="a-68"></a>由此、<a id="a-69"></a>为此如是修四静虑、<a id="a-6A"></a>四无量、<a id="a-6B"></a>四无色定。<a id="a-6C"></a>住是离相无漏心中，<a id="a-6D"></a>无染、<a id="a-6E"></a>无著而修四静虑、<a id="a-6F"></a>四无量、<a id="a-6G"></a>四无色定，<a id="a-6H"></a>尔时不见所修四静虑、<a id="a-6I"></a>四无量、<a id="a-6J"></a>四无色定，<a id="a-6K"></a>亦复不见此无漏心，<a id="a-6L"></a>乃至不见一切佛法。<a id="a-6M"></a>如是菩萨摩诃萨住无漏心，<a id="a-6N"></a>而修四静虑、<a id="a-6O"></a>四无量、<a id="a-6P"></a>四无色定。</p>
  <p id="a6Q">“善现，<a id="a-6R"></a>若菩萨摩诃萨修行般若波罗蜜多时，<a id="a-6S"></a>以离相心修行四念住、<a id="a-6T"></a>四正断、<a id="a-6U"></a>四神足、<a id="a-6V"></a>五根、<a id="a-6W"></a>五力、<a id="a-6X"></a>七等觉支、<a id="a-6Y"></a>八圣道支，<a id="a-6Z"></a>所谓不见我能修四念住乃至八圣道支，<a id="a-6a"></a>我能舍此、<a id="a-6b"></a>于此、<a id="a-6c"></a>由此、<a id="a-6d"></a>为此如是修四念住乃至八圣道支。<a id="a-6e"></a>住是离相无漏心中，<a id="a-6f"></a>无染、<a id="a-6g"></a>无著而修四念住乃至八圣道支，<a id="a-6h"></a>尔时不见所修四念住乃至八圣道支，<a id="a-6i"></a>亦复不见此无漏心，<a id="a-6j"></a>乃至不见一切佛法。<a id="a-6k"></a>如是菩萨摩诃萨住无漏心，<a id="a-6l"></a>而修四念住乃至八圣道支。</p>
  <p id="a6m">“善现，<a id="a-6n"></a>若菩萨摩诃萨修行般若波罗蜜多时，<a id="a-6o"></a>以离相心修行空、<a id="a-6p"></a>无相、<a id="a-6q"></a>无愿解脱门，<a id="a-6r"></a>所谓不见我能修空、<a id="a-6s"></a>无相、<a id="a-6t"></a>无愿解脱门，<a id="a-6u"></a>我能舍此、<a id="a-6v"></a>于此、<a id="a-6w"></a>由此、<a id="a-6x"></a>为此如是修空、<a id="a-6y"></a>无相、<a id="a-6z"></a>无愿解脱门。<a id="a-70"></a>住是离相无漏心中，<a id="a-71"></a>无染、<a id="a-72"></a>无著而修空、<a id="a-73"></a>无相、<a id="a-74"></a>无愿解脱门，<a id="a-75"></a>尔时不见所修空、<a id="a-76"></a>无相、<a id="a-77"></a>无愿解脱门，<a id="a-78"></a>亦复不见此无漏心，<a id="a-79"></a>乃至不见一切佛法。<a id="a-7A"></a>如是菩萨摩诃萨住无漏心，<a id="a-7B"></a>而修空、<a id="a-7C"></a>无相、<a id="a-7D"></a>无愿解脱门。</p>
  <p id="a7E">“善现，<a id="a-7F"></a>若菩萨摩诃萨修行般若波罗蜜多时，<a id="a-7G"></a>以离相心住苦、<a id="a-7H"></a>集、<a id="a-7I"></a>灭、<a id="a-7J"></a>道圣谛，<a id="a-7K"></a>所谓不见我能住苦、<a id="a-7L"></a>集、<a id="a-7M"></a>灭、<a id="a-7N"></a>道圣谛，<a id="a-7O"></a>我能舍此、<a id="a-7P"></a>于此、<a id="a-7Q"></a>由此、<a id="a-7R"></a>为此如是住苦、<a id="a-7S"></a>集、<a id="a-7T"></a>灭、<a id="a-7U"></a>道圣谛。<a id="a-7V"></a>住是离相无漏心中，<a id="a-7W"></a>无染、<a id="a-7X"></a>无著而住苦、<a id="a-7Y"></a>集、<a id="a-7Z"></a>灭、<a id="a-7a"></a>道圣谛，<a id="a-7b"></a>尔时不见所住苦、<a id="a-7c"></a>集、<a id="a-7d"></a>灭、<a id="a-7e"></a>道圣谛，<a id="a-7f"></a>亦复不见此无漏心，<a id="a-7g"></a>乃至不见一切佛法。<a id="a-7h"></a>如是菩萨摩诃萨住无漏心，<a id="a-7i"></a>而住苦、<a id="a-7j"></a>集、<a id="a-7k"></a>灭、<a id="a-7l"></a>道圣谛。</p>
  <p id="a7m">“善现，<a id="a-7n"></a>若菩萨摩诃萨修行般若波罗蜜多时，<a id="a-7o"></a>以离相心修八解脱、<a id="a-7p"></a>八胜处、<a id="a-7q"></a>九次第定、<a id="a-7r"></a>十遍处，<a id="a-7s"></a>所谓不见我能修八解脱、<a id="a-7t"></a>八胜处、<a id="a-7u"></a>九次第定、<a id="a-7v"></a>十遍处，<a id="a-7w"></a>我能舍此、<a id="a-7x"></a>于此、<a id="a-7y"></a>由此、<a id="a-7z"></a>为此如是修八解脱、<a id="a-80"></a>八胜处、<a id="a-81"></a>九次第定、<a id="a-82"></a>十遍处。<a id="a-83"></a>住是离相无漏心中，<a id="a-84"></a>无染、<a id="a-85"></a>无著而修八解脱、<a id="a-86"></a>八胜处、<a id="a-87"></a>九次第定、<a id="a-88"></a>十遍处，<a id="a-89"></a>尔时不见所修八解脱、<a id="a-8A"></a>八胜处、<a id="a-8B"></a>九次第定、<a id="a-8C"></a>十遍处，<a id="a-8D"></a>亦复不见此无漏心，<a id="a-8E"></a>乃至不见一切佛法。<a id="a-8F"></a>如是菩萨摩诃萨住无漏心，<a id="a-8G"></a>而修八解脱、<a id="a-8H"></a>八胜处、<a id="a-8I"></a>九次第定、<a id="a-8J"></a>十遍处。</p>
  <p id="a8K">“善现，<a id="a-8L"></a>若菩萨摩诃萨修行般若波罗蜜多时，<a id="a-8M"></a>以离相心修一切三摩地门、<a id="a-8N"></a>陀罗尼门，<a id="a-8O"></a>所谓不见我能修一切三摩地门、<a id="a-8P"></a>陀罗尼门，<a id="a-8Q"></a>我能舍此、<a id="a-8R"></a>于此、<a id="a-8S"></a>由此、<a id="a-8T"></a>为此如是修一切三摩地门、<a id="a-8U"></a>陀罗尼门。<a id="a-8V"></a>住是离相无漏心中，<a id="a-8W"></a>无染、<a id="a-8X"></a>无著而修一切三摩地门、<a id="a-8Y"></a>陀罗尼门，<a id="a-8Z"></a>尔时不见所修一切三摩地门、<a id="a-8a"></a>陀罗尼门，<a id="a-8b"></a>亦复不见此无漏心，<a id="a-8c"></a>乃至不见一切佛法。<a id="a-8d"></a>如是菩萨摩诃萨住无漏心，<a id="a-8e"></a>而修一切三摩地门、<a id="a-8f"></a>陀罗尼门。</p>
  <p id="a8g">“善现，<a id="a-8h"></a>若菩萨摩诃萨修行般若波罗蜜多时，<a id="a-8i"></a>以离相心住内空、<a id="a-8j"></a>外空、<a id="a-8k"></a>内外空、<a id="a-8l"></a>空空、<a id="a-8m"></a>大空、<a id="a-8n"></a>胜义空、<a id="a-8o"></a>有为空、<a id="a-8p"></a>无为空、<a id="a-8q"></a>毕竟空、<a id="a-8r"></a>无际空、<a id="a-8s"></a>散空、<a id="a-8t"></a>无变异空、<a id="a-8u"></a>本性空、<a id="a-8v"></a>自相空、<a id="a-8w"></a>共相空、<a id="a-8x"></a>一切法空、<a id="a-8y"></a>不可得空、<a id="a-8z"></a>无性空、<a id="a-90"></a>自性空、<a id="a-91"></a>无性自性空，<a id="a-92"></a>所谓不见我能住内空乃至无性自性空，<a id="a-93"></a>我能舍此、<a id="a-94"></a>于此、<a id="a-95"></a>由此、<a id="a-96"></a>为此如是住内空乃至无性自性空。<a id="a-97"></a>住是离相无漏心中，<a id="a-98"></a>无染、<a id="a-99"></a>无著而住内空乃至无性自性空，<a id="a-9A"></a>尔时不见所住内空乃至无性自性空，<a id="a-9B"></a>亦复不见此无漏心，<a id="a-9C"></a>乃至不见一切佛法。<a id="a-9D"></a>如是菩萨摩诃萨住无漏心，<a id="a-9E"></a>而住内空乃至无性自性空。</p>
  <p id="a9F">“善现，<a id="a-9G"></a>若菩萨摩诃萨修行般若波罗蜜多时，<a id="a-9H"></a>以离相心住真如、<a id="a-9I"></a>法界、<a id="a-9J"></a>法性、<a id="a-9K"></a>不虚妄性、<a id="a-9L"></a>不变异性、<a id="a-9M"></a>平等性、<a id="a-9N"></a>离生性、<a id="a-9O"></a>法定、<a id="a-9P"></a>法住、<a id="a-9Q"></a>实际、<a id="a-9R"></a>虚空界、<a id="a-9S"></a>不思议界，<a id="a-9T"></a>所谓不见我能住真如乃至不思议界，<a id="a-9U"></a>我能舍此、<a id="a-9V"></a>于此、<a id="a-9W"></a>由此、<a id="a-9X"></a>为此如是住真如乃至不思议界。<a id="a-9Y"></a>住是离相无漏心中，<a id="a-9Z"></a>无染、<a id="a-9a"></a>无著而住真如乃至不思议界，<a id="a-9b"></a>尔时不见所住真如乃至不思议界，<a id="a-9c"></a>亦复不见此无漏心，<a id="a-9d"></a>乃至不见一切佛法。<a id="a-9e"></a>如是菩萨摩诃萨住无漏心，<a id="a-9f"></a>而住真如乃至不思议界。</p>
  <p id="a9g">“善现，<a id="a-9h"></a>若菩萨摩诃萨修行般若波罗蜜多时，<a id="a-9i"></a>以离相心修五眼、<a id="a-9j"></a>六神通，<a id="a-9k"></a>所谓不见我能修五眼、<a id="a-9l"></a>六神通，<a id="a-9m"></a>我能舍此、<a id="a-9n"></a>于此、<a id="a-9o"></a>由此、<a id="a-9p"></a>为此如是修五眼、<a id="a-9q"></a>六神通。<a id="a-9r"></a>住是离相无漏心中，<a id="a-9s"></a>无染、<a id="a-9t"></a>无著而修五眼、<a id="a-9u"></a>六神通，<a id="a-9v"></a>尔时不见所修五眼、<a id="a-9w"></a>六神通，<a id="a-9x"></a>亦复不见此无漏心，<a id="a-9y"></a>乃至不见一切佛法。<a id="a-9z"></a>如是菩萨摩诃萨住无漏心，<a id="a-A0"></a>而修五眼、<a id="a-A1"></a>六神通。</p>
  <p id="aA2">“善现，<a id="a-A3"></a>若菩萨摩诃萨修行般若波罗蜜多时，<a id="a-A4"></a>以离相心修佛十力、<a id="a-A5"></a>四无所畏、<a id="a-A6"></a>四无礙解、<a id="a-A7"></a>十八佛不共法，<a id="a-A8"></a>所谓不见我能修佛十力、<a id="a-A9"></a>四无所畏、<a id="a-AA"></a>四无礙解、<a id="a-AB"></a>十八佛不共法，<a id="a-AC"></a>我能舍此、<a id="a-AD"></a>于此、<a id="a-AE"></a>由此、<a id="a-AF"></a>为此如是修佛十力、<a id="a-AG"></a>四无所畏、<a id="a-AH"></a>四无礙解、<a id="a-AI"></a>十八佛不共法。<a id="a-AJ"></a>住是离相无漏心中，<a id="a-AK"></a>无染、<a id="a-AL"></a>无著而修佛十力、<a id="a-AM"></a>四无所畏、<a id="a-AN"></a>四无礙解、<a id="a-AO"></a>十八佛不共法，<a id="a-AP"></a>尔时不见所修佛十力、<a id="a-AQ"></a>四无所畏、<a id="a-AR"></a>四无礙解、<a id="a-AS"></a>十八佛不共法，<a id="a-AT"></a>亦复不见此无漏心，<a id="a-AU"></a>乃至不见一切佛法。<a id="a-AV"></a>如是菩萨摩诃萨住无漏心，<a id="a-AW"></a>而修佛十力、<a id="a-AX"></a>四无所畏、<a id="a-AY"></a>四无礙解、<a id="a-AZ"></a>十八佛不共法。</p>
  <p id="aAa">“善现，<a id="a-Ab"></a>若菩萨摩诃萨修行般若波罗蜜多时，<a id="a-Ac"></a>以离相心修大慈、<a id="a-Ad"></a>大悲、<a id="a-Ae"></a>大喜、<a id="a-Af"></a>大舍，<a id="a-Ag"></a>所谓不见我能修大慈、<a id="a-Ah"></a>大悲、<a id="a-Ai"></a>大喜、<a id="a-Aj"></a>大舍，<a id="a-Ak"></a>我能舍此、<a id="a-Al"></a>于此、<a id="a-Am"></a>由此、<a id="a-An"></a>为此如是修大慈、<a id="a-Ao"></a>大悲、<a id="a-Ap"></a>大喜、<a id="a-Aq"></a>大舍。<a id="a-Ar"></a>住是离相无漏心中，<a id="a-As"></a>无染、<a id="a-At"></a>无著而修大慈、<a id="a-Au"></a>大悲、<a id="a-Av"></a>大喜、<a id="a-Aw"></a>大舍，<a id="a-Ax"></a>尔时不见所修大慈、<a id="a-Ay"></a>大悲、<a id="a-Az"></a>大喜、<a id="a-B0"></a>大舍，<a id="a-B1"></a>亦复不见此无漏心，<a id="a-B2"></a>乃至不见一切佛法。<a id="a-B3"></a>如是菩萨摩诃萨住无漏心，<a id="a-B4"></a>而修大慈、<a id="a-B5"></a>大悲、<a id="a-B6"></a>大喜、<a id="a-B7"></a>大舍。</p>
  <p id="aB8">“善现，<a id="a-B9"></a>若菩萨摩诃萨修行般若波罗蜜多时，<a id="a-BA"></a>以离相心修无忘失法、<a id="a-BB"></a>恒住舍性，<a id="a-BC"></a>所谓不见我能修无忘失法、<a id="a-BD"></a>恒住舍性，<a id="a-BE"></a>我能舍此、<a id="a-BF"></a>于此、<a id="a-BG"></a>由此、<a id="a-BH"></a>为此如是修无忘失法、<a id="a-BI"></a>恒住舍性。<a id="a-BJ"></a>住是离相无漏心中，<a id="a-BK"></a>无染、<a id="a-BL"></a>无著而修无忘失法、<a id="a-BM"></a>恒住舍性，<a id="a-BN"></a>尔时不见所修无忘失法、<a id="a-BO"></a>恒住舍性，<a id="a-BP"></a>亦复不见此无漏心，<a id="a-BQ"></a>乃至不见一切佛法。<a id="a-BR"></a>如是菩萨摩诃萨住无漏心，<a id="a-BS"></a>而修无忘失法、<a id="a-BT"></a>恒住舍性。</p>
  <p id="aBU">“善现，<a id="a-BV"></a>若菩萨摩诃萨修行般若波罗蜜多时，<a id="a-BW"></a>以离相心修一切智、<a id="a-BX"></a>道相智、<a id="a-BY"></a>一切相智，<a id="a-BZ"></a>所谓不见我能修一切智、<a id="a-Ba"></a>道相智、<a id="a-Bb"></a>一切相智，<a id="a-Bc"></a>我能舍此、<a id="a-Bd"></a>于此、<a id="a-Be"></a>由此、<a id="a-Bf"></a>为此如是修一切智、<a id="a-Bg"></a>道相智、<a id="a-Bh"></a>一切相智。<a id="a-Bi"></a>住是离相无漏心中，<a id="a-Bj"></a>无染、<a id="a-Bk"></a>无著而修一切智、<a id="a-Bl"></a>道相智、<a id="a-Bm"></a>一切相智，<a id="a-Bn"></a>尔时不见所修一切智、<a id="a-Bo"></a>道相智、<a id="a-Bp"></a>一切相智，<a id="a-Bq"></a>亦复不见此无漏心，<a id="a-Br"></a>乃至不见一切佛法。<a id="a-Bs"></a>如是菩萨摩诃萨住无漏心，<a id="a-Bt"></a>而修一切智、<a id="a-Bu"></a>道相智、<a id="a-Bv"></a>一切相智。</p>
  <p id="aBw">“善现，<a id="a-Bx"></a>若菩萨摩诃萨修行般若波罗蜜多时，<a id="a-By"></a>以离相心引三十二大士相、<a id="a-Bz"></a>八十随好，<a id="a-C0"></a>所谓不见我能引三十二大士相、<a id="a-C1"></a>八十随好，<a id="a-C2"></a>我能舍此、<a id="a-C3"></a>于此、<a id="a-C4"></a>由此、<a id="a-C5"></a>为此如是引三十二大士相、<a id="a-C6"></a>八十随好。<a id="a-C7"></a>住是离相无漏心中，<a id="a-C8"></a>无染、<a id="a-C9"></a>无著而引三十二大士相、<a id="a-CA"></a>八十随好，<a id="a-CB"></a>尔时不见所引三十二大士相、<a id="a-CC"></a>八十随好，<a id="a-CD"></a>亦复不见此无漏心，<a id="a-CE"></a>乃至不见一切佛法。<a id="a-CF"></a>如是菩萨摩诃萨住无漏心，<a id="a-CG"></a>而引三十二大士相、<a id="a-CH"></a>八十随好。<a id="a-CI"></a>”</p>
  <p id="aCJ">尔时，<a id="a-CK"></a>具寿善现白佛言：<a id="a-CL"></a>“世尊，<a id="a-CM"></a>菩萨摩诃萨行深般若波罗蜜多时，<a id="a-CN"></a>于一切无相、<a id="a-CO"></a>无觉、<a id="a-CP"></a>无得、<a id="a-CQ"></a>无影、<a id="a-CR"></a>无作法中，<a id="a-CS"></a>云何能圆满布施、<a id="a-CT"></a>净戒、<a id="a-CU"></a>安忍、<a id="a-CV"></a>精进、<a id="a-CW"></a>静虑、<a id="a-CX"></a>般若波罗蜜多？<a id="a-CY"></a>云何能圆满四念住、<a id="a-CZ"></a>四正断、<a id="a-Ca"></a>四神足、<a id="a-Cb"></a>五根、<a id="a-Cc"></a>五力、<a id="a-Cd"></a>七等觉支、<a id="a-Ce"></a>八圣道支？<a id="a-Cf"></a>云何能圆满空、<a id="a-Cg"></a>无相、<a id="a-Ch"></a>无愿解脱门？<a id="a-Ci"></a>云何能圆满内空、<a id="a-Cj"></a>外空、<a id="a-Ck"></a>内外空、<a id="a-Cl"></a>空空、<a id="a-Cm"></a>大空、<a id="a-Cn"></a>胜义空、<a id="a-Co"></a>有为空、<a id="a-Cp"></a>无为空、<a id="a-Cq"></a>毕竟空、<a id="a-Cr"></a>无际空、<a id="a-Cs"></a>散空、<a id="a-Ct"></a>无变异空、<a id="a-Cu"></a>本性空、<a id="a-Cv"></a>自相空、<a id="a-Cw"></a>共相空、<a id="a-Cx"></a>一切法空、<a id="a-Cy"></a>不可得空、<a id="a-Cz"></a>无性空、<a id="a-D0"></a>自性空、<a id="a-D1"></a>无性自性空？<a id="a-D2"></a>云何能圆满真如、<a id="a-D3"></a>法界、<a id="a-D4"></a>法性、<a id="a-D5"></a>不虚妄性、<a id="a-D6"></a>不变异性、<a id="a-D7"></a>平等性、<a id="a-D8"></a>离生性、<a id="a-D9"></a>法定、<a id="a-DA"></a>法住、<a id="a-DB"></a>实际、<a id="a-DC"></a>虚空界、<a id="a-DD"></a>不思议界？<a id="a-DE"></a>云何能圆满苦、<a id="a-DF"></a>集、<a id="a-DG"></a>灭、<a id="a-DH"></a>道圣谛？<a id="a-DI"></a>云何能圆满四静虑、<a id="a-DJ"></a>四无量、<a id="a-DK"></a>四无色定？<a id="a-DL"></a>云何能圆满八解脱、<a id="a-DM"></a>八胜处、<a id="a-DN"></a>九次第定、<a id="a-DO"></a>十遍处？<a id="a-DP"></a>云何能圆满一切三摩地门、<a id="a-DQ"></a>陀罗尼门？<a id="a-DR"></a>云何能圆满五眼、<a id="a-DS"></a>六神通？<a id="a-DT"></a>云何能圆满佛十力、<a id="a-DU"></a>四无所畏、<a id="a-DV"></a>四无礙解、<a id="a-DW"></a>十八佛不共法？<a id="a-DX"></a>云何能圆满大慈、<a id="a-DY"></a>大悲、<a id="a-DZ"></a>大喜、<a id="a-Da"></a>大舍？<a id="a-Db"></a>云何能圆满无忘失法、<a id="a-Dc"></a>恒住舍性？<a id="a-Dd"></a>云何能圆满一切智、<a id="a-De"></a>道相智、<a id="a-Df"></a>一切相智？<a id="a-Dg"></a>云何能圆满三十二大士相、<a id="a-Dh"></a>八十随好？<a id="a-Di"></a>”</p>
  <p id="aDj">佛告善现：<a id="a-Dk"></a>“菩萨摩诃萨行深般若波罗蜜多时，<a id="a-Dl"></a>能以离相无漏之心而行布施。<a id="a-Dm"></a>若诸有情须食与食，<a id="a-Dn"></a>须饮与饮，<a id="a-Do"></a>须衣服与衣服，<a id="a-Dp"></a>须卧具与卧具，<a id="a-Dq"></a>须车乘与车乘，<a id="a-Dr"></a>须僮仆与僮仆，<a id="a-Ds"></a>须珍宝与珍宝，<a id="a-Dt"></a>须财谷与财谷，<a id="a-Du"></a>须香华与香华，<a id="a-Dv"></a>须舍宅与舍宅，<a id="a-Dw"></a>须庄严具与庄严具，<a id="a-Dx"></a>乃至随彼所须资具，<a id="a-Dy"></a>悉皆施与。<a id="a-Dz"></a>若有须内头目、<a id="a-E0"></a>髓脑、<a id="a-E1"></a>皮肉、<a id="a-E2"></a>支节、<a id="a-E3"></a>筋骨、<a id="a-E4"></a>身命，<a id="a-E5"></a>亦皆施与。<a id="a-E6"></a>若有须外国城、<a id="a-E7"></a>妻子、<a id="a-E8"></a>所爱亲属、<a id="a-E9"></a>种种庄严，<a id="a-EA"></a>欢喜施与。<a id="a-EB"></a>如是施时，<a id="a-EC"></a>设有人来现前诃毁：<a id="a-ED"></a>‘咄哉！<a id="a-EE"></a>大士，<a id="a-EF"></a>何用行此无益施？<a id="a-EG"></a>为如是施者，<a id="a-EH"></a>今世后世多诸苦恼！<a id="a-EI"></a>’是菩萨摩诃萨行深般若波罗蜜多故，<a id="a-EJ"></a>虽闻其言而不退屈，<a id="a-EK"></a>但作是念：<a id="a-EL"></a>‘彼人虽来诃毁于我，<a id="a-EM"></a>而我不应心生忧悔。<a id="a-EN"></a>我当勇猛施诸有情所须财物，<a id="a-EO"></a>身心无倦。<a id="a-EP"></a>’</p>
  <p id="aEQ">“是菩萨摩诃萨持此施福，<a id="a-ER"></a>与诸有情平等共有回向无上正等菩提。<a id="a-ES"></a>如是布施及回向时不见其相，<a id="a-ET"></a>所谓不见谁施、<a id="a-EU"></a>谁受、<a id="a-EV"></a>所施何物、<a id="a-EW"></a>于何而施、<a id="a-EX"></a>由何而施、<a id="a-EY"></a>为何故施、<a id="a-EZ"></a>云何行施，<a id="a-Ea"></a>亦复不见谁能回向、<a id="a-Eb"></a>何所回向、<a id="a-Ec"></a>于何回向、<a id="a-Ed"></a>由何回向、<a id="a-Ee"></a>为何回向、<a id="a-Ef"></a>云何回向，<a id="a-Eg"></a>于如是等一切事物皆悉不见。<a id="a-Eh"></a>何以故？<a id="a-Ei"></a>如是诸法，<a id="a-Ej"></a>或由内空故空，<a id="a-Ek"></a>或由外空故空，<a id="a-El"></a>或由内外空故空，<a id="a-Em"></a>或由空空故空，<a id="a-En"></a>或由大空故空，<a id="a-Eo"></a>或由胜义空故空，<a id="a-Ep"></a>或由有为空故空，<a id="a-Eq"></a>或由无为空故空，<a id="a-Er"></a>或由毕竟空故空，<a id="a-Es"></a>或由无际空故空，<a id="a-Et"></a>或由散空故空，<a id="a-Eu"></a>或由无变异空故空，<a id="a-Ev"></a>或由本性空故空，<a id="a-Ew"></a>或由自相空故空，<a id="a-Ex"></a>或由共相空故空，<a id="a-Ey"></a>或由一切法空故空，<a id="a-Ez"></a>或由不可得空故空，<a id="a-F0"></a>或由无性空故空，<a id="a-F1"></a>或由自性空故空，<a id="a-F2"></a>或由无性自性空故空。</p>
  <p id="aF3">“是菩萨摩诃萨观一切法无不空已，<a id="a-F4"></a>复作是念：<a id="a-F5"></a>‘谁能回向、<a id="a-F6"></a>何所回向、<a id="a-F7"></a>于何回向、<a id="a-F8"></a>由何回向、<a id="a-F9"></a>为何回向、<a id="a-FA"></a>云何回向，<a id="a-FB"></a>如是等法皆不可得。<a id="a-FC"></a>’是菩萨摩诃萨由如是观及如是念所作回向，<a id="a-FD"></a>名善回向、<a id="a-FE"></a>离毒回向，<a id="a-FF"></a>亦名悟入法界回向。<a id="a-FG"></a>由此复能严净佛土、<a id="a-FH"></a>成熟有情，<a id="a-FI"></a>亦能圆满布施、<a id="a-FJ"></a>净戒、<a id="a-FK"></a>安忍、<a id="a-FL"></a>精进、<a id="a-FM"></a>静虑、<a id="a-FN"></a>般若波罗蜜多，<a id="a-FO"></a>亦能圆满四念住、<a id="a-FP"></a>四正断、<a id="a-FQ"></a>四神足、<a id="a-FR"></a>五根、<a id="a-FS"></a>五力、<a id="a-FT"></a>七等觉支、<a id="a-FU"></a>八圣道支，<a id="a-FV"></a>亦能圆满空、<a id="a-FW"></a>无相、<a id="a-FX"></a>无愿解脱门，<a id="a-FY"></a>亦能圆满内空、<a id="a-FZ"></a>外空、<a id="a-Fa"></a>内外空、<a id="a-Fb"></a>空空、<a id="a-Fc"></a>大空、<a id="a-Fd"></a>胜义空、<a id="a-Fe"></a>有为空、<a id="a-Ff"></a>无为空、<a id="a-Fg"></a>毕竟空、<a id="a-Fh"></a>无际空、<a id="a-Fi"></a>散空、<a id="a-Fj"></a>无变异空、<a id="a-Fk"></a>本性空、<a id="a-Fl"></a>自相空、<a id="a-Fm"></a>共相空、<a id="a-Fn"></a>一切法空、<a id="a-Fo"></a>不可得空、<a id="a-Fp"></a>无性空、<a id="a-Fq"></a>自性空、<a id="a-Fr"></a>无性自性空，<a id="a-Fs"></a>亦能圆满真如、<a id="a-Ft"></a>法界、<a id="a-Fu"></a>法性、<a id="a-Fv"></a>不虚妄性、<a id="a-Fw"></a>不变异性、<a id="a-Fx"></a>平等性、<a id="a-Fy"></a>离生性、<a id="a-Fz"></a>法定、<a id="a-G0"></a>法住、<a id="a-G1"></a>实际、<a id="a-G2"></a>虚空界、<a id="a-G3"></a>不思议界，<a id="a-G4"></a>亦能圆满苦、<a id="a-G5"></a>集、<a id="a-G6"></a>灭、<a id="a-G7"></a>道圣谛，<a id="a-G8"></a>亦能圆满四静虑、<a id="a-G9"></a>四无量、<a id="a-GA"></a>四无色定，<a id="a-GB"></a>亦能圆满八解脱、<a id="a-GC"></a>八胜处、<a id="a-GD"></a>九次第定、<a id="a-GE"></a>十遍处，<a id="a-GF"></a>亦能圆满一切三摩地门、<a id="a-GG"></a>陀罗尼门，<a id="a-GH"></a>亦能圆满五眼、<a id="a-GI"></a>六神通，<a id="a-GJ"></a>亦能圆满佛十力、<a id="a-GK"></a>四无所畏、<a id="a-GL"></a>四无礙解、<a id="a-GM"></a>十八佛不共法，<a id="a-GN"></a>亦能圆满大慈、<a id="a-GO"></a>大悲、<a id="a-GP"></a>大喜、<a id="a-GQ"></a>大舍，<a id="a-GR"></a>亦能圆满无忘失法、<a id="a-GS"></a>恒住舍性，<a id="a-GT"></a>亦能圆满一切智、<a id="a-GU"></a>道相智、<a id="a-GV"></a>一切相智，<a id="a-GW"></a>亦能圆满三十二大士相、<a id="a-GX"></a>八十随好。</p>
  <p id="aGY">“是菩萨摩诃萨虽能如是圆满布施波罗蜜多，<a id="a-GZ"></a>而不摄受施异熟果；<a id="a-Ga"></a>虽不摄受施异熟果，<a id="a-Gb"></a>而由布施波罗蜜多善清净故，<a id="a-Gc"></a>随意能办一切财物。<a id="a-Gd"></a>譬如他化自在诸天，<a id="a-Ge"></a>一切所须随意皆现；<a id="a-Gf"></a>是菩萨摩诃萨亦复如是，<a id="a-Gg"></a>诸有所须随意能办，<a id="a-Gh"></a>由此布施增上势力，<a id="a-Gi"></a>能以种种上妙供具，<a id="a-Gj"></a>供养恭敬、<a id="a-Gk"></a>尊重赞叹诸佛世尊，<a id="a-Gl"></a>亦能充足世间天、<a id="a-Gm"></a>人、<a id="a-Gn"></a>阿素洛等所欲资具。<a id="a-Go"></a>是菩萨摩诃萨由此布施波罗蜜多摄诸有情，<a id="a-Gp"></a>方便善巧以三乘法而安立之，<a id="a-Gq"></a>令随所宜各得利乐。</p>
  <p id="aGr">“如是，<a id="a-Gs"></a>善现，<a id="a-Gt"></a>菩萨摩诃萨行深般若波罗蜜多时，<a id="a-Gu"></a>由离诸相无漏心力，<a id="a-Gv"></a>能于一切无相、<a id="a-Gw"></a>无觉、<a id="a-Gx"></a>无得、<a id="a-Gy"></a>无影、<a id="a-Gz"></a>无作法中，<a id="a-H0"></a>圆满布施波罗蜜多，<a id="a-H1"></a>亦能圆满诸余功德。</p>
  <p id="aH2">“复次，<a id="a-H3"></a>善现，<a id="a-H4"></a>云何菩萨摩诃萨行深般若波罗蜜多时，<a id="a-H5"></a>能于一切无相、<a id="a-H6"></a>无觉、<a id="a-H7"></a>无得、<a id="a-H8"></a>无影、<a id="a-H9"></a>无作法中，<a id="a-HA"></a>圆满净戒波罗蜜多？</p>
  <p id="aHB">“善现，<a id="a-HC"></a>菩萨摩诃萨行深般若波罗蜜多时，<a id="a-HD"></a>能以离相无漏之心受持净戒，<a id="a-HE"></a>谓圣无漏道支所摄法尔时得善清净戒。<a id="a-HF"></a>如是净戒，<a id="a-HG"></a>无缺无隙、<a id="a-HH"></a>无瑕无秽、<a id="a-HI"></a>无所取著，<a id="a-HJ"></a>应受供养，<a id="a-HK"></a>智者所赞，<a id="a-HL"></a>妙善受持，<a id="a-HM"></a>妙善究竟，<a id="a-HN"></a>随顺胜定不可屈伏。</p>
  <p id="aHO">“由此净戒，<a id="a-HP"></a>于一切法无所取著，<a id="a-HQ"></a>谓不取著色，<a id="a-HR"></a>亦不取著受、<a id="a-HS"></a>想、<a id="a-HT"></a>行、<a id="a-HU"></a>识；<a id="a-HV"></a>不取著眼处，<a id="a-HW"></a>亦不取著耳、<a id="a-HX"></a>鼻、<a id="a-HY"></a>舌、<a id="a-HZ"></a>身、<a id="a-Ha"></a>意处；<a id="a-Hb"></a>不取著色处，<a id="a-Hc"></a>亦不取著声、<a id="a-Hd"></a>香、<a id="a-He"></a>味、<a id="a-Hf"></a>触、<a id="a-Hg"></a>法处；<a id="a-Hh"></a>不取著眼界，<a id="a-Hi"></a>亦不取著耳、<a id="a-Hj"></a>鼻、<a id="a-Hk"></a>舌、<a id="a-Hl"></a>身、<a id="a-Hm"></a>意界；<a id="a-Hn"></a>不取著色界，<a id="a-Ho"></a>亦不取著声、<a id="a-Hp"></a>香、<a id="a-Hq"></a>味、<a id="a-Hr"></a>触、<a id="a-Hs"></a>法界；<a id="a-Ht"></a>不取著眼识界，<a id="a-Hu"></a>亦不取著耳、<a id="a-Hv"></a>鼻、<a id="a-Hw"></a>舌、<a id="a-Hx"></a>身、<a id="a-Hy"></a>意识界；<a id="a-Hz"></a>不取著三十二大士相，<a id="a-I0"></a>亦不取著八十随好；<a id="a-I1"></a>不取著刹帝利大族，<a id="a-I2"></a>亦不取著婆罗门大族、<a id="a-I3"></a>长者大族、<a id="a-I4"></a>居士大族；<a id="a-I5"></a>不取著四大王众天，<a id="a-I6"></a>亦不取著三十三天、<a id="a-I7"></a>夜摩天、<a id="a-I8"></a>睹史多天、<a id="a-I9"></a>乐变化天、<a id="a-IA"></a>他化自在天；<a id="a-IB"></a>不取著梵众天，<a id="a-IC"></a>亦不取著梵辅天、<a id="a-ID"></a>梵会天、<a id="a-IE"></a>大梵天；<a id="a-IF"></a>不取著光天，<a id="a-IG"></a>亦不取著少光天、<a id="a-IH"></a>无量光天、<a id="a-II"></a>极光净天；<a id="a-IJ"></a>不取著净天，<a id="a-IK"></a>亦不取著少净天、<a id="a-IL"></a>无量净天、<a id="a-IM"></a>遍净天；<a id="a-IN"></a>不取著广天，<a id="a-IO"></a>亦不取著少广天、<a id="a-IP"></a>无量广天、<a id="a-IQ"></a>广果天及无想天；<a id="a-IR"></a>不取著无烦天，<a id="a-IS"></a>亦不取著无热天、<a id="a-IT"></a>善现天、<a id="a-IU"></a>善见天、<a id="a-IV"></a>色究竟天；<a id="a-IW"></a>不取著空无边处天，<a id="a-IX"></a>亦不取著识无边处天、<a id="a-IY"></a>无所有处天、<a id="a-IZ"></a>非想非非想处天；<a id="a-Ia"></a>不取著预流果，<a id="a-Ib"></a>亦不取著一来、<a id="a-Ic"></a>不还、<a id="a-Id"></a>阿罗汉果、<a id="a-Ie"></a>独觉菩提；<a id="a-If"></a>不取著转轮王位，<a id="a-Ig"></a>亦不取著诸余王位及诸宰官富贵自在。</p>
  <p id="aIh">“但以如是所护净戒，<a id="a-Ii"></a>与诸有情平等共有回向无上正等菩提。<a id="a-Ij"></a>以无相、<a id="a-Ik"></a>无得、<a id="a-Il"></a>无二为方便而有回向，<a id="a-Im"></a>非有相、<a id="a-In"></a>有得、<a id="a-Io"></a>有二为方便。<a id="a-Ip"></a>以世俗故而有回向，<a id="a-Iq"></a>非胜义故。<a id="a-Ir"></a>由此因缘，<a id="a-Is"></a>一切佛法无不圆满。</p>
  <p id="aIt">“是菩萨摩诃萨由此净戒波罗蜜多圆满清净方便善巧，<a id="a-Iu"></a>起四静虑胜进分，<a id="a-Iv"></a>无味著为方便故发诸神通。<a id="a-Iw"></a>是菩萨摩诃萨用异熟生清净天眼，<a id="a-Ix"></a>恒见十方无边世界现在诸佛安隐住持，<a id="a-Iy"></a>为诸有情宣说正法，<a id="a-Iz"></a>见已乃至证得无上正等菩提能不忘失。<a id="a-J0"></a>是菩萨摩诃萨用超过人清净天耳，<a id="a-J1"></a>恒闻十方诸佛说法，<a id="a-J2"></a>闻已乃至证得无上正等菩提能不忘失，<a id="a-J3"></a>随所闻法能作自他诸利乐事无空过者。<a id="a-J4"></a>是菩萨摩诃萨用他心差别智，<a id="a-J5"></a>知十方佛及诸有情心、<a id="a-J6"></a>心所法，<a id="a-J7"></a>知已能起一切有情诸利乐事。<a id="a-J8"></a>是菩萨摩诃萨用宿住随念智，<a id="a-J9"></a>知诸有情先所造业，<a id="a-JA"></a>由所造业不失坏故，<a id="a-JB"></a>生彼彼处受诸苦乐，<a id="a-JC"></a>知已为说本业因缘，<a id="a-JD"></a>令其忆知作饶益事。<a id="a-JE"></a>是菩萨摩诃萨用漏尽智安立有情，<a id="a-JF"></a>或令住预流果，<a id="a-JG"></a>或令住一来果，<a id="a-JH"></a>或令住不还果，<a id="a-JI"></a>或令住阿罗汉果，<a id="a-JJ"></a>或令住独觉菩提，<a id="a-JK"></a>或令住菩萨摩诃萨位，<a id="a-JL"></a>或令住阿耨多罗三藐三菩提。<a id="a-JM"></a>以要言之，<a id="a-JN"></a>是菩萨摩诃萨在在处处，<a id="a-JO"></a>随诸有情堪能差别，<a id="a-JP"></a>方便善巧令其安住诸善法中。</p>
  <p id="aJQ">“如是，<a id="a-JR"></a>善现，<a id="a-JS"></a>菩萨摩诃萨行深般若波罗蜜多时，<a id="a-JT"></a>由离诸相无漏心力，<a id="a-JU"></a>能于一切无相、<a id="a-JV"></a>无觉、<a id="a-JW"></a>无得、<a id="a-JX"></a>无影、<a id="a-JY"></a>无作法中，<a id="a-JZ"></a>圆满净戒波罗蜜多，<a id="a-Ja"></a>亦能圆满诸余功德。</p>
  <p id="aJb">“复次，<a id="a-Jc"></a>善现，<a id="a-Jd"></a>云何菩萨摩诃萨行深般若波罗蜜多时，<a id="a-Je"></a>能于一切无相、<a id="a-Jf"></a>无觉、<a id="a-Jg"></a>无得、<a id="a-Jh"></a>无影、<a id="a-Ji"></a>无作法中，<a id="a-Jj"></a>圆满安忍波罗蜜多？</p>
  <p id="aJk">“善现，<a id="a-Jl"></a>菩萨摩诃萨行深般若波罗蜜多时，<a id="a-Jm"></a>能以离相无漏之心而修安忍。<a id="a-Jn"></a>是菩萨摩诃萨从初发心，<a id="a-Jo"></a>乃至安坐妙菩提座，<a id="a-Jp"></a>其中假使一切有情各以种种瓦石、<a id="a-Jq"></a>刀仗竞来加害，<a id="a-Jr"></a>是菩萨摩诃萨不起一念忿恨之心。<a id="a-Js"></a>尔时菩萨应修二忍，<a id="a-Jt"></a>何等为二？<a id="a-Ju"></a>一者、<a id="a-Jv"></a>应受一切有情骂辱加害，<a id="a-Jw"></a>不生忿恨，<a id="a-Jx"></a>伏瞋恚忍；<a id="a-Jy"></a>二者、<a id="a-Jz"></a>应起无生法忍。<a id="a-K0"></a>是菩萨摩诃萨若被种种恶言骂辱，<a id="a-K1"></a>或被种种刀仗加害，<a id="a-K2"></a>应审思惟筹量观察：<a id="a-K3"></a>‘谁能骂辱？<a id="a-K4"></a>谁能加害？<a id="a-K5"></a>谁受骂辱？<a id="a-K6"></a>谁受加害？<a id="a-K7"></a>谁起忿恨？<a id="a-K8"></a>谁应忍受？<a id="a-K9"></a>’复应观察一切法性皆毕竟空，<a id="a-KA"></a>法尚不可得，<a id="a-KB"></a>况当有法性？<a id="a-KC"></a>尚无法性，<a id="a-KD"></a>况有有情？<a id="a-KE"></a>如是观时，<a id="a-KF"></a>若能骂辱、<a id="a-KG"></a>若所骂辱、<a id="a-KH"></a>若能加害、<a id="a-KI"></a>若所加害皆不见有，<a id="a-KJ"></a>乃至分分割截身支，<a id="a-KK"></a>其心安忍都无异念。<a id="a-KL"></a>于诸法性如实观察，<a id="a-KM"></a>复能证得无生法忍。<a id="a-KN"></a>云何名为无生法忍？<a id="a-KO"></a>谓令烦恼毕竟不生，<a id="a-KP"></a>及观诸法毕竟不起，<a id="a-KQ"></a>微妙智慧常无间断，<a id="a-KR"></a>是故名为无生法忍。</p>
  <p id="aKS">“是菩萨摩诃萨安住如是二种忍中，<a id="a-KT"></a>速能圆满布施、<a id="a-KU"></a>净戒、<a id="a-KV"></a>安忍、<a id="a-KW"></a>精进、<a id="a-KX"></a>静虑、<a id="a-KY"></a>般若波罗蜜多，<a id="a-KZ"></a>亦能圆满四念住、<a id="a-Ka"></a>四正断、<a id="a-Kb"></a>四神足、<a id="a-Kc"></a>五根、<a id="a-Kd"></a>五力、<a id="a-Ke"></a>七等觉支、<a id="a-Kf"></a>八圣道支，<a id="a-Kg"></a>亦能圆满空、<a id="a-Kh"></a>无相、<a id="a-Ki"></a>无愿解脱门，<a id="a-Kj"></a>亦能圆满内空、<a id="a-Kk"></a>外空、<a id="a-Kl"></a>内外空、<a id="a-Km"></a>空空、<a id="a-Kn"></a>大空、<a id="a-Ko"></a>胜义空、<a id="a-Kp"></a>有为空、<a id="a-Kq"></a>无为空、<a id="a-Kr"></a>毕竟空、<a id="a-Ks"></a>无际空、<a id="a-Kt"></a>散空、<a id="a-Ku"></a>无变异空、<a id="a-Kv"></a>本性空、<a id="a-Kw"></a>自相空、<a id="a-Kx"></a>共相空、<a id="a-Ky"></a>一切法空、<a id="a-Kz"></a>不可得空、<a id="a-L0"></a>无性空、<a id="a-L1"></a>自性空、<a id="a-L2"></a>无性自性空，<a id="a-L3"></a>亦能圆满真如、<a id="a-L4"></a>法界、<a id="a-L5"></a>法性、<a id="a-L6"></a>不虚妄性、<a id="a-L7"></a>不变异性、<a id="a-L8"></a>平等性、<a id="a-L9"></a>离生性、<a id="a-LA"></a>法定、<a id="a-LB"></a>法住、<a id="a-LC"></a>实际、<a id="a-LD"></a>虚空界、<a id="a-LE"></a>不思议界，<a id="a-LF"></a>亦能圆满苦、<a id="a-LG"></a>集、<a id="a-LH"></a>灭、<a id="a-LI"></a>道圣谛，<a id="a-LJ"></a>亦能圆满四静虑、<a id="a-LK"></a>四无量、<a id="a-LL"></a>四无色定，<a id="a-LM"></a>亦能圆满八解脱、<a id="a-LN"></a>八胜处、<a id="a-LO"></a>九次第定、<a id="a-LP"></a>十遍处，<a id="a-LQ"></a>亦能圆满一切三摩地门、<a id="a-LR"></a>陀罗尼门，<a id="a-LS"></a>亦能圆满五眼、<a id="a-LT"></a>六神通，<a id="a-LU"></a>亦能圆满佛十力、<a id="a-LV"></a>四无所畏、<a id="a-LW"></a>四无礙解、<a id="a-LX"></a>十八佛不共法，<a id="a-LY"></a>亦能圆满大慈、<a id="a-LZ"></a>大悲、<a id="a-La"></a>大喜、<a id="a-Lb"></a>大舍，<a id="a-Lc"></a>亦能圆满无忘失法、<a id="a-Ld"></a>恒住舍性，<a id="a-Le"></a>亦能圆满一切智、<a id="a-Lf"></a>道相智、<a id="a-Lg"></a>一切相智，<a id="a-Lh"></a>亦能圆满三十二大士相、<a id="a-Li"></a>八十随好。</p>
  <p id="aLj">“是菩萨摩诃萨安住如是诸佛法已，<a id="a-Lk"></a>于圣无漏、<a id="a-Ll"></a>出世、<a id="a-Lm"></a>不共一切声闻、<a id="a-Ln"></a>独觉神通皆得自在。<a id="a-Lo"></a>安住如是胜神通已，<a id="a-Lp"></a>是菩萨摩诃萨以净天眼，<a id="a-Lq"></a>恒见十方无边世界现在诸佛安隐住持，<a id="a-Lr"></a>为诸有情宣说正法，<a id="a-Ls"></a>见已乃至证得无上正等菩提，<a id="a-Lt"></a>起佛随念常无间断。<a id="a-Lu"></a>是菩萨摩诃萨以净天耳，<a id="a-Lv"></a>恒闻十方诸佛说法，<a id="a-Lw"></a>闻已受持常不忘失，<a id="a-Lx"></a>为诸有情如实宣说。<a id="a-Ly"></a>是菩萨摩诃萨以清净他心智，<a id="a-Lz"></a>能正测量十方诸佛心、<a id="a-M0"></a>心所法，<a id="a-M1"></a>亦能正知一切菩萨、<a id="a-M2"></a>独觉、<a id="a-M3"></a>声闻心、<a id="a-M4"></a>心所法，<a id="a-M5"></a>亦能正知一切有情心、<a id="a-M6"></a>心所法，<a id="a-M7"></a>随其所应为说正法。<a id="a-M8"></a>是菩萨摩诃萨以宿住随念智，<a id="a-M9"></a>知诸有情宿种善根种种差别，<a id="a-MA"></a>知已方便示现、<a id="a-MB"></a>劝导、<a id="a-MC"></a>赞励、<a id="a-MD"></a>庆喜，<a id="a-ME"></a>令获殊胜利益安乐。<a id="a-MF"></a>是菩萨摩诃萨以漏尽智，<a id="a-MG"></a>随其所宜安立有情于三乘法。<a id="a-MH"></a>是菩萨摩诃萨修行般若波罗蜜多，<a id="a-MI"></a>善巧方便成熟有情、<a id="a-MJ"></a>严净佛土，<a id="a-MK"></a>速能具足一切相智，<a id="a-ML"></a>证得无上正等菩提，<a id="a-MM"></a>转妙法轮度无量众。</p>
  <p id="aMN">“如是，<a id="a-MO"></a>善现，<a id="a-MP"></a>菩萨摩诃萨行深般若波罗蜜多时，<a id="a-MQ"></a>由离诸相无漏心力，<a id="a-MR"></a>能于一切无相、<a id="a-MS"></a>无觉、<a id="a-MT"></a>无得、<a id="a-MU"></a>无影、<a id="a-MV"></a>无作法中，<a id="a-MW"></a>圆满安忍波罗蜜多，<a id="a-MX"></a>亦能圆满诸余功德。</p>
 </body>
</html>