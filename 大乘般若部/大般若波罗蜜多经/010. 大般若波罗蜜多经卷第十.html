<!doctype html>
<html id="z3IBSff9" data-ver="1385">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第十</h1>
  <h2 id="a2">初分赞胜德品第五</h2>
  <p id="a3">尔时，<a id="a-4"></a>具寿舍利子、<a id="a-5"></a>具寿大目连、<a id="a-6"></a>具寿大饮光、<a id="a-7"></a>具寿善现等，<a id="a-8"></a>众望所识诸大苾蒭及苾蒭尼，<a id="a-9"></a>并诸菩萨摩诃萨众、<a id="a-A"></a>邬波索迦、<a id="a-B"></a>邬波斯迦，<a id="a-C"></a>皆从座起，<a id="a-D"></a>恭敬合掌，<a id="a-E"></a>俱白佛言：<a id="a-F"></a>“世尊，<a id="a-G"></a>菩萨摩诃萨所有般若波罗蜜多，<a id="a-H"></a>是大波罗蜜多。</p>
  <p id="aI">“世尊，<a id="a-J"></a>菩萨摩诃萨所有般若波罗蜜多，<a id="a-K"></a>是广波罗蜜多。</p>
  <p id="aL">“世尊，<a id="a-M"></a>菩萨摩诃萨所有般若波罗蜜多，<a id="a-N"></a>是第一波罗蜜多。</p>
  <p id="aO">“世尊，<a id="a-P"></a>菩萨摩诃萨所有般若波罗蜜多，<a id="a-Q"></a>是胜波罗蜜多。</p>
  <p id="aR">“世尊，<a id="a-S"></a>菩萨摩诃萨所有般若波罗蜜多，<a id="a-T"></a>是妙波罗蜜多。</p>
  <p id="aU">“世尊，<a id="a-V"></a>菩萨摩诃萨所有般若波罗蜜多，<a id="a-W"></a>是微妙波罗蜜多。</p>
  <p id="aX">“世尊，<a id="a-Y"></a>菩萨摩诃萨所有般若波罗蜜多，<a id="a-Z"></a>是尊波罗蜜多。</p>
  <p id="aa">“世尊，<a id="a-b"></a>菩萨摩诃萨所有般若波罗蜜多，<a id="a-c"></a>是高波罗蜜多。</p>
  <p id="ad">“世尊，<a id="a-e"></a>菩萨摩诃萨所有般若波罗蜜多，<a id="a-f"></a>是最波罗蜜多。</p>
  <p id="ag">“世尊，<a id="a-h"></a>菩萨摩诃萨所有般若波罗蜜多，<a id="a-i"></a>是极波罗蜜多。</p>
  <p id="aj">“世尊，<a id="a-k"></a>菩萨摩诃萨所有般若波罗蜜多，<a id="a-l"></a>是上波罗蜜多。</p>
  <p id="am">“世尊，<a id="a-n"></a>菩萨摩诃萨所有般若波罗蜜多，<a id="a-o"></a>是无上波罗蜜多。</p>
  <p id="ap">“世尊，<a id="a-q"></a>菩萨摩诃萨所有般若波罗蜜多，<a id="a-r"></a>是无上上波罗蜜多。</p>
  <p id="as">“世尊，<a id="a-t"></a>菩萨摩诃萨所有般若波罗蜜多，<a id="a-u"></a>是等波罗蜜多。</p>
  <p id="av">“世尊，<a id="a-w"></a>菩萨摩诃萨所有般若波罗蜜多，<a id="a-x"></a>是无等波罗蜜多。</p>
  <p id="ay">“世尊，<a id="a-z"></a>菩萨摩诃萨所有般若波罗蜜多，<a id="a-10"></a>是无等等波罗蜜多。</p>
  <p id="a11">“世尊，<a id="a-12"></a>菩萨摩诃萨所有般若波罗蜜多，<a id="a-13"></a>是无待对波罗蜜多。</p>
  <p id="a14">“世尊，<a id="a-15"></a>菩萨摩诃萨所有般若波罗蜜多，<a id="a-16"></a>是如虚空波罗蜜多。</p>
  <p id="a17">“世尊，<a id="a-18"></a>菩萨摩诃萨所有般若波罗蜜多，<a id="a-19"></a>是自相空波罗蜜多。</p>
  <p id="a1A">“世尊，<a id="a-1B"></a>菩萨摩诃萨所有般若波罗蜜多，<a id="a-1C"></a>是共相空波罗蜜多。</p>
  <p id="a1D">“世尊，<a id="a-1E"></a>菩萨摩诃萨所有般若波罗蜜多，<a id="a-1F"></a>是一切法空波罗蜜多。</p>
  <p id="a1G">“世尊，<a id="a-1H"></a>菩萨摩诃萨所有般若波罗蜜多，<a id="a-1I"></a>是不可得空波罗蜜多。</p>
  <p id="a1J">“世尊，<a id="a-1K"></a>菩萨摩诃萨所有般若波罗蜜多，<a id="a-1L"></a>是无性空波罗蜜多。</p>
  <p id="a1M">“世尊，<a id="a-1N"></a>菩萨摩诃萨所有般若波罗蜜多，<a id="a-1O"></a>是自性空波罗蜜多。</p>
  <p id="a1P">“世尊，<a id="a-1Q"></a>菩萨摩诃萨所有般若波罗蜜多，<a id="a-1R"></a>是无性自性空波罗蜜多。</p>
  <p id="a1S">“世尊，<a id="a-1T"></a>菩萨摩诃萨所有般若波罗蜜多，<a id="a-1U"></a>是无变异空波罗蜜多。</p>
  <p id="a1V">“世尊，<a id="a-1W"></a>菩萨摩诃萨所有般若波罗蜜多，<a id="a-1X"></a>是无生波罗蜜多。</p>
  <p id="a1Y">“世尊，<a id="a-1Z"></a>菩萨摩诃萨所有般若波罗蜜多，<a id="a-1a"></a>是无灭波罗蜜多。</p>
  <p id="a1b">“世尊，<a id="a-1c"></a>菩萨摩诃萨所有般若波罗蜜多，<a id="a-1d"></a>是无染波罗蜜多。</p>
  <p id="a1e">“世尊，<a id="a-1f"></a>菩萨摩诃萨所有般若波罗蜜多，<a id="a-1g"></a>是无净波罗蜜多。</p>
  <p id="a1h">“世尊，<a id="a-1i"></a>菩萨摩诃萨所有般若波罗蜜多，<a id="a-1j"></a>是寂静波罗蜜多。</p>
  <p id="a1k">“世尊，<a id="a-1l"></a>菩萨摩诃萨所有般若波罗蜜多，<a id="a-1m"></a>是远离波罗蜜多。</p>
  <p id="a1n">“世尊，<a id="a-1o"></a>菩萨摩诃萨所有般若波罗蜜多，<a id="a-1p"></a>是寂止波罗蜜多。</p>
  <p id="a1q">“世尊，<a id="a-1r"></a>菩萨摩诃萨所有般若波罗蜜多，<a id="a-1s"></a>是调伏波罗蜜多。</p>
  <p id="a1t">“世尊，<a id="a-1u"></a>菩萨摩诃萨所有般若波罗蜜多，<a id="a-1v"></a>是明咒波罗蜜多。</p>
  <p id="a1w">“世尊，<a id="a-1x"></a>菩萨摩诃萨所有般若波罗蜜多，<a id="a-1y"></a>是诚谛波罗蜜多。</p>
  <p id="a1z">“世尊，<a id="a-20"></a>菩萨摩诃萨所有般若波罗蜜多，<a id="a-21"></a>是开发一切功德波罗蜜多。</p>
  <p id="a22">“世尊，<a id="a-23"></a>菩萨摩诃萨所有般若波罗蜜多，<a id="a-24"></a>是成就一切功德波罗蜜多。</p>
  <p id="a25">“世尊，<a id="a-26"></a>菩萨摩诃萨所有般若波罗蜜多，<a id="a-27"></a>是能破一切波罗蜜多。</p>
  <p id="a28">“世尊，<a id="a-29"></a>菩萨摩诃萨所有般若波罗蜜多，<a id="a-2A"></a>是不可屈伏波罗蜜多。</p>
  <p id="a2B">“世尊，<a id="a-2C"></a>修行般若波罗蜜多诸菩萨摩诃萨，<a id="a-2D"></a>最尊最胜、<a id="a-2E"></a>最上最妙、<a id="a-2F"></a>具大势力，<a id="a-2G"></a>能修行无等等布施，<a id="a-2H"></a>能圆满无等等布施，<a id="a-2I"></a>能具足无等等布施波罗蜜多；<a id="a-2J"></a>能得无等等自体，<a id="a-2K"></a>所谓无边殊胜相好妙庄严身；<a id="a-2L"></a>能证无等等妙法，<a id="a-2M"></a>所谓无上正等菩提。</p>
  <p id="a2N">“世尊，<a id="a-2O"></a>修行般若波罗蜜多诸菩萨摩诃萨，<a id="a-2P"></a>最尊最胜、<a id="a-2Q"></a>最上最妙、<a id="a-2R"></a>具大势力，<a id="a-2S"></a>能修行无等等净戒，<a id="a-2T"></a>能圆满无等等净戒，<a id="a-2U"></a>能具足无等等净戒波罗蜜多；<a id="a-2V"></a>能得无等等自体，<a id="a-2W"></a>所谓无边殊胜相好妙庄严身；<a id="a-2X"></a>能证无等等妙法，<a id="a-2Y"></a>所谓无上正等菩提。</p>
  <p id="a2Z">“世尊，<a id="a-2a"></a>修行般若波罗蜜多诸菩萨摩诃萨，<a id="a-2b"></a>最尊最胜、<a id="a-2c"></a>最上最妙、<a id="a-2d"></a>具大势力，<a id="a-2e"></a>能修行无等等安忍，<a id="a-2f"></a>能圆满无等等安忍，<a id="a-2g"></a>能具足无等等安忍波罗蜜多；<a id="a-2h"></a>能得无等等自体，<a id="a-2i"></a>所谓无边殊胜相好妙庄严身；<a id="a-2j"></a>能证无等等妙法，<a id="a-2k"></a>所谓无上正等菩提。</p>
  <p id="a2l">“世尊，<a id="a-2m"></a>修行般若波罗蜜多诸菩萨摩诃萨，<a id="a-2n"></a>最尊最胜、<a id="a-2o"></a>最上最妙、<a id="a-2p"></a>具大势力，<a id="a-2q"></a>能修行无等等精进，<a id="a-2r"></a>能圆满无等等精进，<a id="a-2s"></a>能具足无等等精进波罗蜜多；<a id="a-2t"></a>能得无等等自体，<a id="a-2u"></a>所谓无边殊胜相好妙庄严身；<a id="a-2v"></a>能证无等等妙法，<a id="a-2w"></a>所谓无上正等菩提。</p>
  <p id="a2x">“世尊，<a id="a-2y"></a>修行般若波罗蜜多诸菩萨摩诃萨，<a id="a-2z"></a>最尊最胜、<a id="a-30"></a>最上最妙、<a id="a-31"></a>具大势力，<a id="a-32"></a>能修行无等等静虑，<a id="a-33"></a>能圆满无等等静虑，<a id="a-34"></a>能具足无等等静虑波罗蜜多；<a id="a-35"></a>能得无等等自体，<a id="a-36"></a>所谓无边殊胜相好妙庄严身；<a id="a-37"></a>能证无等等妙法，<a id="a-38"></a>所谓无上正等菩提。</p>
  <p id="a39">“世尊，<a id="a-3A"></a>修行般若波罗蜜多诸菩萨摩诃萨，<a id="a-3B"></a>最尊最胜、<a id="a-3C"></a>最上最妙、<a id="a-3D"></a>具大势力，<a id="a-3E"></a>能修行无等等般若，<a id="a-3F"></a>能圆满无等等般若，<a id="a-3G"></a>能具足无等等般若波罗蜜多；<a id="a-3H"></a>能得无等等自体，<a id="a-3I"></a>所谓无边殊胜相好妙庄严身；<a id="a-3J"></a>能证无等等妙法，<a id="a-3K"></a>所谓无上正等菩提。</p>
  <p id="a3L">“世尊，<a id="a-3M"></a>修行般若波罗蜜多诸菩萨摩诃萨，<a id="a-3N"></a>最尊最胜、<a id="a-3O"></a>最上最妙、<a id="a-3P"></a>具大势力，<a id="a-3Q"></a>能安住无等等内空、<a id="a-3R"></a>外空、<a id="a-3S"></a>内外空、<a id="a-3T"></a>空空、<a id="a-3U"></a>大空、<a id="a-3V"></a>胜义空、<a id="a-3W"></a>有为空、<a id="a-3X"></a>无为空、<a id="a-3Y"></a>毕竟空、<a id="a-3Z"></a>无际空、<a id="a-3a"></a>散空、<a id="a-3b"></a>无变异空、<a id="a-3c"></a>本性空、<a id="a-3d"></a>自相空、<a id="a-3e"></a>共相空、<a id="a-3f"></a>一切法空、<a id="a-3g"></a>不可得空、<a id="a-3h"></a>无性空、<a id="a-3i"></a>自性空、<a id="a-3j"></a>无性自性空，<a id="a-3k"></a>能圆满无等等内空乃至无性自性空，<a id="a-3l"></a>能具足无等等内空乃至无性自性空；<a id="a-3m"></a>能得无等等自体，<a id="a-3n"></a>所谓无边殊胜相好妙庄严身；<a id="a-3o"></a>能证无等等妙法，<a id="a-3p"></a>所谓无上正等菩提。</p>
  <p id="a3q">“世尊，<a id="a-3r"></a>修行般若波罗蜜多诸菩萨摩诃萨，<a id="a-3s"></a>最尊最胜、<a id="a-3t"></a>最上最妙、<a id="a-3u"></a>具大势力，<a id="a-3v"></a>能安住无等等真如、<a id="a-3w"></a>法界、<a id="a-3x"></a>法性、<a id="a-3y"></a>不虚妄性、<a id="a-3z"></a>不变异性、<a id="a-40"></a>平等性、<a id="a-41"></a>离生性、<a id="a-42"></a>法定、<a id="a-43"></a>法住、<a id="a-44"></a>实际、<a id="a-45"></a>虚空界、<a id="a-46"></a>不思议界，<a id="a-47"></a>能圆满无等等真如乃至不思议界，<a id="a-48"></a>能具足无等等真如乃至不思议界；<a id="a-49"></a>能得无等等自体，<a id="a-4A"></a>所谓无边殊胜相好妙庄严身；<a id="a-4B"></a>能证无等等妙法，<a id="a-4C"></a>所谓无上正等菩提。</p>
  <p id="a4D">“世尊，<a id="a-4E"></a>修行般若波罗蜜多诸菩萨摩诃萨，<a id="a-4F"></a>最尊最胜、<a id="a-4G"></a>最上最妙、<a id="a-4H"></a>具大势力，<a id="a-4I"></a>能修行无等等四念住、<a id="a-4J"></a>四正断、<a id="a-4K"></a>四神足、<a id="a-4L"></a>五根、<a id="a-4M"></a>五力、<a id="a-4N"></a>七等觉支、<a id="a-4O"></a>八圣道支，<a id="a-4P"></a>能圆满无等等四念住乃至八圣道支，<a id="a-4Q"></a>能具足无等等四念住乃至八圣道支；<a id="a-4R"></a>能得无等等自体，<a id="a-4S"></a>所谓无边殊胜相好妙庄严身；<a id="a-4T"></a>能证无等等妙法，<a id="a-4U"></a>所谓无上正等菩提。</p>
  <p id="a4V">“世尊，<a id="a-4W"></a>修行般若波罗蜜多诸菩萨摩诃萨，<a id="a-4X"></a>最尊最胜、<a id="a-4Y"></a>最上最妙、<a id="a-4Z"></a>具大势力，<a id="a-4a"></a>能安住无等等苦、<a id="a-4b"></a>集、<a id="a-4c"></a>灭、<a id="a-4d"></a>道圣谛，<a id="a-4e"></a>能圆满无等等苦、<a id="a-4f"></a>集、<a id="a-4g"></a>灭、<a id="a-4h"></a>道圣谛，<a id="a-4i"></a>能具足无等等苦、<a id="a-4j"></a>集、<a id="a-4k"></a>灭、<a id="a-4l"></a>道圣谛；<a id="a-4m"></a>能得无等等自体，<a id="a-4n"></a>所谓无边殊胜相好妙庄严身；<a id="a-4o"></a>能证无等等妙法，<a id="a-4p"></a>所谓无上正等菩提。</p>
  <p id="a4q">“世尊，<a id="a-4r"></a>修行般若波罗蜜多诸菩萨摩诃萨，<a id="a-4s"></a>最尊最胜、<a id="a-4t"></a>最上最妙、<a id="a-4u"></a>具大势力，<a id="a-4v"></a>能修行无等等四静虑、<a id="a-4w"></a>四无量、<a id="a-4x"></a>四无色定，<a id="a-4y"></a>能圆满无等等四静虑、<a id="a-4z"></a>四无量、<a id="a-50"></a>四无色定，<a id="a-51"></a>能具足无等等四静虑、<a id="a-52"></a>四无量、<a id="a-53"></a>四无色定；<a id="a-54"></a>能得无等等自体，<a id="a-55"></a>所谓无边殊胜相好妙庄严身；<a id="a-56"></a>能证无等等妙法，<a id="a-57"></a>所谓无上正等菩提。</p>
  <p id="a58">“世尊，<a id="a-59"></a>修行般若波罗蜜多诸菩萨摩诃萨，<a id="a-5A"></a>最尊最胜、<a id="a-5B"></a>最上最妙、<a id="a-5C"></a>具大势力，<a id="a-5D"></a>能修行无等等八解脱、<a id="a-5E"></a>八胜处、<a id="a-5F"></a>九次第定、<a id="a-5G"></a>十遍处，<a id="a-5H"></a>能圆满无等等八解脱、<a id="a-5I"></a>八胜处、<a id="a-5J"></a>九次第定、<a id="a-5K"></a>十遍处，<a id="a-5L"></a>能具足无等等八解脱、<a id="a-5M"></a>八胜处、<a id="a-5N"></a>九次第定、<a id="a-5O"></a>十遍处；<a id="a-5P"></a>能得无等等自体，<a id="a-5Q"></a>所谓无边殊胜相好妙庄严身；<a id="a-5R"></a>能证无等等妙法，<a id="a-5S"></a>所谓无上正等菩提。</p>
  <p id="a5T">“世尊，<a id="a-5U"></a>修行般若波罗蜜多诸菩萨摩诃萨，<a id="a-5V"></a>最尊最胜、<a id="a-5W"></a>最上最妙、<a id="a-5X"></a>具大势力，<a id="a-5Y"></a>能修行无等等空、<a id="a-5Z"></a>无相、<a id="a-5a"></a>无愿解脱门，<a id="a-5b"></a>能圆满无等等空、<a id="a-5c"></a>无相、<a id="a-5d"></a>无愿解脱门，<a id="a-5e"></a>能具足无等等空、<a id="a-5f"></a>无相、<a id="a-5g"></a>无愿解脱门；<a id="a-5h"></a>能得无等等自体，<a id="a-5i"></a>所谓无边殊胜相好妙庄严身；<a id="a-5j"></a>能证无等等妙法，<a id="a-5k"></a>所谓无上正等菩提。</p>
  <p id="a5l">“世尊，<a id="a-5m"></a>修行般若波罗蜜多诸菩萨摩诃萨，<a id="a-5n"></a>最尊最胜、<a id="a-5o"></a>最上最妙、<a id="a-5p"></a>具大势力，<a id="a-5q"></a>能修行无等等陀罗尼门、<a id="a-5r"></a>三摩地门，<a id="a-5s"></a>能圆满无等等陀罗尼门、<a id="a-5t"></a>三摩地门，<a id="a-5u"></a>能具足无等等陀罗尼门、<a id="a-5v"></a>三摩地门；<a id="a-5w"></a>能得无等等自体，<a id="a-5x"></a>所谓无边殊胜相好妙庄严身；<a id="a-5y"></a>能证无等等妙法，<a id="a-5z"></a>所谓无上正等菩提。</p>
  <p id="a60">“世尊，<a id="a-61"></a>修行般若波罗蜜多诸菩萨摩诃萨，<a id="a-62"></a>最尊最胜、<a id="a-63"></a>最上最妙、<a id="a-64"></a>具大势力，<a id="a-65"></a>能修行无等等菩萨摩诃萨地，<a id="a-66"></a>能圆满无等等菩萨摩诃萨地，<a id="a-67"></a>能具足无等等菩萨摩诃萨地；<a id="a-68"></a>能得无等等自体，<a id="a-69"></a>所谓无边殊胜相好妙庄严身；<a id="a-6A"></a>能证无等等妙法，<a id="a-6B"></a>所谓无上正等菩提。</p>
  <p id="a6C">“世尊，<a id="a-6D"></a>修行般若波罗蜜多诸菩萨摩诃萨，<a id="a-6E"></a>最尊最胜、<a id="a-6F"></a>最上最妙、<a id="a-6G"></a>具大势力，<a id="a-6H"></a>能修行无等等五眼、<a id="a-6I"></a>六神通，<a id="a-6J"></a>能圆满无等等五眼、<a id="a-6K"></a>六神通，<a id="a-6L"></a>能具足无等等五眼、<a id="a-6M"></a>六神通；<a id="a-6N"></a>能得无等等自体，<a id="a-6O"></a>所谓无边殊胜相好妙庄严身；<a id="a-6P"></a>能证无等等妙法，<a id="a-6Q"></a>所谓无上正等菩提。</p>
  <p id="a6R">“世尊，<a id="a-6S"></a>修行般若波罗蜜多诸菩萨摩诃萨，<a id="a-6T"></a>最尊最胜、<a id="a-6U"></a>最上最妙、<a id="a-6V"></a>具大势力，<a id="a-6W"></a>能修行无等等佛十力、<a id="a-6X"></a>四无所畏、<a id="a-6Y"></a>四无礙解、<a id="a-6Z"></a>大慈、<a id="a-6a"></a>大悲、<a id="a-6b"></a>大喜、<a id="a-6c"></a>大舍、<a id="a-6d"></a>十八佛不共法，<a id="a-6e"></a>能圆满无等等佛十力乃至十八佛不共法，<a id="a-6f"></a>能具足无等等佛十力乃至十八佛不共法；<a id="a-6g"></a>能得无等等自体，<a id="a-6h"></a>所谓无边殊胜相好妙庄严身；<a id="a-6i"></a>能证无等等妙法，<a id="a-6j"></a>所谓无上正等菩提。</p>
  <p id="a6k">“世尊，<a id="a-6l"></a>修行般若波罗蜜多诸菩萨摩诃萨，<a id="a-6m"></a>最尊最胜、<a id="a-6n"></a>最上最妙、<a id="a-6o"></a>具大势力，<a id="a-6p"></a>能修行无等等无忘失法、<a id="a-6q"></a>恒住舍性，<a id="a-6r"></a>能圆满无等等无忘失法、<a id="a-6s"></a>恒住舍性，<a id="a-6t"></a>能具足无等等无忘失法、<a id="a-6u"></a>恒住舍性；<a id="a-6v"></a>能得无等等自体，<a id="a-6w"></a>所谓无边殊胜相好妙庄严身；<a id="a-6x"></a>能证无等等妙法，<a id="a-6y"></a>所谓无上正等菩提。</p>
  <p id="a6z">“世尊，<a id="a-70"></a>修行般若波罗蜜多诸菩萨摩诃萨，<a id="a-71"></a>最尊最胜、<a id="a-72"></a>最上最妙、<a id="a-73"></a>具大势力，<a id="a-74"></a>能修行无等等一切智、<a id="a-75"></a>道相智、<a id="a-76"></a>一切相智，<a id="a-77"></a>能圆满无等等一切智、<a id="a-78"></a>道相智、<a id="a-79"></a>一切相智，<a id="a-7A"></a>能具足无等等一切智、<a id="a-7B"></a>道相智、<a id="a-7C"></a>一切相智；<a id="a-7D"></a>能得无等等自体，<a id="a-7E"></a>所谓无边殊胜相好妙庄严身；<a id="a-7F"></a>能证无等等妙法，<a id="a-7G"></a>所谓无上正等菩提。</p>
  <p id="a7H">“世尊，<a id="a-7I"></a>如来亦由修行般若波罗蜜多，<a id="a-7J"></a>能修行安住圆满具足种种功德故，<a id="a-7K"></a>得无等等色，<a id="a-7L"></a>得无等等受、<a id="a-7M"></a>想、<a id="a-7N"></a>行、<a id="a-7O"></a>识，<a id="a-7P"></a>证无等等菩提，<a id="a-7Q"></a>转无等等法轮，<a id="a-7R"></a>度脱无量诸有情类，<a id="a-7S"></a>令获殊胜利益安乐。<a id="a-7T"></a>过去、<a id="a-7U"></a>未来、<a id="a-7V"></a>现在诸佛亦于般若波罗蜜多精勤修学，<a id="a-7W"></a>种种功德皆悉圆满，<a id="a-7X"></a>已证无上正等菩提，<a id="a-7Y"></a>当证无上正等菩提，<a id="a-7Z"></a>现证无上正等菩提，<a id="a-7a"></a>转妙法轮度无量众，<a id="a-7b"></a>令获殊胜利益安乐。<a id="a-7c"></a>是故，<a id="a-7d"></a>世尊，<a id="a-7e"></a>若菩萨摩诃萨欲于一切法度至彼岸者，<a id="a-7f"></a>当学般若波罗蜜多。<a id="a-7g"></a>世尊，<a id="a-7h"></a>修行般若波罗蜜多诸菩萨摩诃萨，<a id="a-7i"></a>一切世间若天、<a id="a-7j"></a>若人、<a id="a-7k"></a>阿素洛等，<a id="a-7l"></a>皆应供养恭敬、<a id="a-7m"></a>尊重赞叹、<a id="a-7n"></a>守护，<a id="a-7o"></a>令于般若波罗蜜多精进修行，<a id="a-7p"></a>无障无礙。<a id="a-7q"></a>”</p>
  <p id="a7r">尔时，<a id="a-7s"></a>世尊告诸声闻及诸菩萨摩诃萨等言：<a id="a-7t"></a>“如是，<a id="a-7u"></a>如是，<a id="a-7v"></a>如汝所说，<a id="a-7w"></a>修行般若波罗蜜多诸菩萨摩诃萨，<a id="a-7x"></a>一切世间若天、<a id="a-7y"></a>若人、<a id="a-7z"></a>阿素洛等，<a id="a-80"></a>皆应供养恭敬、<a id="a-81"></a>尊重赞叹、<a id="a-82"></a>守护，<a id="a-83"></a>令于般若波罗蜜多精进修行，<a id="a-84"></a>无障无礙。<a id="a-85"></a>何以故？<a id="a-86"></a>由此菩萨摩诃萨故，<a id="a-87"></a>世间得有人天出现，<a id="a-88"></a>所谓刹帝利大族、<a id="a-89"></a>婆罗门大族、<a id="a-8A"></a>长者大族、<a id="a-8B"></a>居士大族，<a id="a-8C"></a>若转轮王，<a id="a-8D"></a>若四大王众天、<a id="a-8E"></a>三十三天、<a id="a-8F"></a>夜摩天、<a id="a-8G"></a>睹史多天、<a id="a-8H"></a>乐变化天、<a id="a-8I"></a>他化自在天，<a id="a-8J"></a>若梵众天——梵辅天、<a id="a-8K"></a>梵会天、<a id="a-8L"></a>大梵天，<a id="a-8M"></a>若光天——少光天、<a id="a-8N"></a>无量光天、<a id="a-8O"></a>极光净天，<a id="a-8P"></a>若净天——少净天、<a id="a-8Q"></a>无量净天、<a id="a-8R"></a>遍净天，<a id="a-8S"></a>若广天——少广天、<a id="a-8T"></a>无量广天、<a id="a-8U"></a>广果天，<a id="a-8V"></a>若无想有情天，<a id="a-8W"></a>若无烦天、<a id="a-8X"></a>无热天、<a id="a-8Y"></a>善现天、<a id="a-8Z"></a>善见天、<a id="a-8a"></a>色究竟天，<a id="a-8b"></a>若空无边处天、<a id="a-8c"></a>识无边处天、<a id="a-8d"></a>无所有处天、<a id="a-8e"></a>非想非非想处天，<a id="a-8f"></a>出现于世；<a id="a-8g"></a>由此菩萨摩诃萨故，<a id="a-8h"></a>得有预流、<a id="a-8i"></a>一来、<a id="a-8j"></a>不还、<a id="a-8k"></a>阿罗汉、<a id="a-8l"></a>独觉、<a id="a-8m"></a>菩萨摩诃萨及诸如来、<a id="a-8n"></a>应、<a id="a-8o"></a>正等觉出现于世；<a id="a-8p"></a>由此菩萨摩诃萨故，<a id="a-8q"></a>世间得有三宝出现，<a id="a-8r"></a>与诸有情作大饶益；<a id="a-8s"></a>由此菩萨摩诃萨故，<a id="a-8t"></a>世间得有种种资生乐具出现，<a id="a-8u"></a>所谓饮食、<a id="a-8v"></a>衣服、<a id="a-8w"></a>卧具、<a id="a-8x"></a>房舍、<a id="a-8y"></a>灯明、<a id="a-8z"></a>末尼、<a id="a-90"></a>真珠、<a id="a-91"></a>琉璃、<a id="a-92"></a>螺贝、<a id="a-93"></a>璧玉、<a id="a-94"></a>珊瑚、<a id="a-95"></a>金银等宝出现于世。</p>
  <p id="a96">“以要言之，<a id="a-97"></a>一切世间人天等乐及涅槃乐，<a id="a-98"></a>无不皆由如是菩萨摩诃萨有。<a id="a-99"></a>所以者何？<a id="a-9A"></a>是菩萨摩诃萨自正修行布施、<a id="a-9B"></a>净戒、<a id="a-9C"></a>安忍、<a id="a-9D"></a>精进、<a id="a-9E"></a>静虑、<a id="a-9F"></a>般若波罗蜜多，<a id="a-9G"></a>亦教他修行；<a id="a-9H"></a>自正安住内空、<a id="a-9I"></a>外空、<a id="a-9J"></a>内外空、<a id="a-9K"></a>空空、<a id="a-9L"></a>大空、<a id="a-9M"></a>胜义空、<a id="a-9N"></a>有为空、<a id="a-9O"></a>无为空、<a id="a-9P"></a>毕竟空、<a id="a-9Q"></a>无际空、<a id="a-9R"></a>散空、<a id="a-9S"></a>无变异空、<a id="a-9T"></a>本性空、<a id="a-9U"></a>自相空、<a id="a-9V"></a>共相空、<a id="a-9W"></a>一切法空、<a id="a-9X"></a>不可得空、<a id="a-9Y"></a>无性空、<a id="a-9Z"></a>自性空、<a id="a-9a"></a>无性自性空，<a id="a-9b"></a>亦教他安住；<a id="a-9c"></a>自安住真如、<a id="a-9d"></a>法界、<a id="a-9e"></a>法性、<a id="a-9f"></a>不虚妄性、<a id="a-9g"></a>不变异性、<a id="a-9h"></a>平等性、<a id="a-9i"></a>离生性、<a id="a-9j"></a>法定、<a id="a-9k"></a>法住、<a id="a-9l"></a>实际、<a id="a-9m"></a>虚空界、<a id="a-9n"></a>不思议界，<a id="a-9o"></a>亦教他安住；<a id="a-9p"></a>自正修行四念住、<a id="a-9q"></a>四正断、<a id="a-9r"></a>四神足、<a id="a-9s"></a>五根、<a id="a-9t"></a>五力、<a id="a-9u"></a>七等觉支、<a id="a-9v"></a>八圣道支，<a id="a-9w"></a>亦教他修行；<a id="a-9x"></a>自正安住苦、<a id="a-9y"></a>集、<a id="a-9z"></a>灭、<a id="a-A0"></a>道圣谛，<a id="a-A1"></a>亦教他安住；<a id="a-A2"></a>自正修行四静虑、<a id="a-A3"></a>四无量、<a id="a-A4"></a>四无色定，<a id="a-A5"></a>亦教他修行；<a id="a-A6"></a>自正修行八解脱、<a id="a-A7"></a>八胜处、<a id="a-A8"></a>九次第定、<a id="a-A9"></a>十遍处，<a id="a-AA"></a>亦教他修行；<a id="a-AB"></a>自正修行空、<a id="a-AC"></a>无相、<a id="a-AD"></a>无愿解脱门，<a id="a-AE"></a>亦教他修行；<a id="a-AF"></a>自正修行陀罗尼门、<a id="a-AG"></a>三摩地门，<a id="a-AH"></a>亦教他修行；<a id="a-AI"></a>自正修行诸菩萨地，<a id="a-AJ"></a>亦教他修行；<a id="a-AK"></a>自正修行五眼、<a id="a-AL"></a>六神通，<a id="a-AM"></a>亦教他修行；<a id="a-AN"></a>自正修行佛十力、<a id="a-AO"></a>四无所畏、<a id="a-AP"></a>四无礙解、<a id="a-AQ"></a>大慈、<a id="a-AR"></a>大悲、<a id="a-AS"></a>大喜、<a id="a-AT"></a>大舍、<a id="a-AU"></a>十八佛不共法，<a id="a-AV"></a>亦教他修行；<a id="a-AW"></a>自正修行无忘失法、<a id="a-AX"></a>恒住舍性，<a id="a-AY"></a>亦教他修行；<a id="a-AZ"></a>自正修行一切智、<a id="a-Aa"></a>道相智、<a id="a-Ab"></a>一切相智，<a id="a-Ac"></a>亦教他修行。<a id="a-Ad"></a>是故由此修行般若波罗蜜多诸菩萨摩诃萨，<a id="a-Ae"></a>一切有情皆得殊胜利益安乐。<a id="a-Af"></a>”</p>
  <p data-pb></p>
  <h2 id="aAg">初分现舌相品第六</h2>
  <p id="aAh">尔时，<a id="a-Ai"></a>世尊现广长舌相，<a id="a-Aj"></a>遍覆三千大千世界。<a id="a-Ak"></a>复从舌相出无量无数种种色光，<a id="a-Al"></a>普照十方殑伽沙等诸佛世界。</p>
  <p id="aAm">是时，<a id="a-An"></a>东方殑伽沙等诸佛土中，<a id="a-Ao"></a>各有无量无数菩萨摩诃萨，<a id="a-Ap"></a>睹斯光已，<a id="a-Aq"></a>各诣其佛，<a id="a-Ar"></a>顶礼恭敬，<a id="a-As"></a>白言：<a id="a-At"></a>“世尊，<a id="a-Au"></a>是谁神力？<a id="a-Av"></a>复以何缘而有此瑞？<a id="a-Aw"></a>”</p>
  <p id="aAx">时，<a id="a-Ay"></a>彼诸佛各告菩萨摩诃萨言：<a id="a-Az"></a>“善男子，<a id="a-B0"></a>于此西方有佛世界，<a id="a-B1"></a>名曰堪忍，<a id="a-B2"></a>佛号释迦牟尼如来、<a id="a-B3"></a>应、<a id="a-B4"></a>正等觉、<a id="a-B5"></a>明行圆满、<a id="a-B6"></a>善逝、<a id="a-B7"></a>世间解、<a id="a-B8"></a>无上丈夫、<a id="a-B9"></a>调御士、<a id="a-BA"></a>天人师、<a id="a-BB"></a>佛、<a id="a-BC"></a>薄伽梵，<a id="a-BD"></a>今为菩萨摩诃萨众说大般若波罗蜜多，<a id="a-BE"></a>现广长舌相，<a id="a-BF"></a>遍覆三千大千世界。<a id="a-BG"></a>复从舌相出无量无数种种色光，<a id="a-BH"></a>普照十方殑伽沙等诸佛世界。<a id="a-BI"></a>今所见光，<a id="a-BJ"></a>即是彼佛舌相所现。<a id="a-BK"></a>”</p>
  <p id="aBL">时，<a id="a-BM"></a>诸菩萨摩诃萨闻是事已，<a id="a-BN"></a>欢喜踊跃，<a id="a-BO"></a>各白佛言：<a id="a-BP"></a>“我等欲往堪忍世界，<a id="a-BQ"></a>观礼供养释迦牟尼佛及诸菩萨摩诃萨众，<a id="a-BR"></a>并听般若波罗蜜多。<a id="a-BS"></a>唯愿世尊，<a id="a-BT"></a>哀愍听许！<a id="a-BU"></a>”</p>
  <p id="aBV">时，<a id="a-BW"></a>彼诸佛各各告言：<a id="a-BX"></a>“今正是时，<a id="a-BY"></a>随汝意往。<a id="a-BZ"></a>”</p>
  <p id="aBa">一一佛土无量无数菩萨摩诃萨众，<a id="a-Bb"></a>各礼佛足，<a id="a-Bc"></a>右绕七匝，<a id="a-Bd"></a>严持无量宝幢、<a id="a-Be"></a>幡盖、<a id="a-Bf"></a>香鬘、<a id="a-Bg"></a>璎珞、<a id="a-Bh"></a>金银等花，<a id="a-Bi"></a>奏击种种上妙妓乐，<a id="a-Bj"></a>经须臾间至此佛所，<a id="a-Bk"></a>供养恭敬、<a id="a-Bl"></a>尊重赞叹，<a id="a-Bm"></a>顶礼佛足，<a id="a-Bn"></a>却住一面。</p>
  <p id="aBo">尔时，<a id="a-Bp"></a>南方殑伽沙等诸佛土中，<a id="a-Bq"></a>各有无量无数菩萨摩诃萨，<a id="a-Br"></a>睹斯光已，<a id="a-Bs"></a>各诣其佛，<a id="a-Bt"></a>顶礼恭敬，<a id="a-Bu"></a>白言：<a id="a-Bv"></a>“世尊，<a id="a-Bw"></a>是谁神力？<a id="a-Bx"></a>复以何缘而有此瑞？<a id="a-By"></a>”</p>
  <p id="aBz">时，<a id="a-C0"></a>彼诸佛各告菩萨摩诃萨言：<a id="a-C1"></a>“善男子，<a id="a-C2"></a>于此北方有佛世界，<a id="a-C3"></a>名曰堪忍，<a id="a-C4"></a>佛号释迦牟尼如来、<a id="a-C5"></a>应、<a id="a-C6"></a>正等觉、<a id="a-C7"></a>明行圆满、<a id="a-C8"></a>善逝、<a id="a-C9"></a>世间解、<a id="a-CA"></a>无上丈夫、<a id="a-CB"></a>调御士、<a id="a-CC"></a>天人师、<a id="a-CD"></a>佛、<a id="a-CE"></a>薄伽梵，<a id="a-CF"></a>今为菩萨摩诃萨众说大般若波罗蜜多，<a id="a-CG"></a>现广长舌相，<a id="a-CH"></a>遍覆三千大千世界。<a id="a-CI"></a>复从舌相出无量无数种种色光，<a id="a-CJ"></a>普照十方殑伽沙等诸佛世界。<a id="a-CK"></a>今所见光，<a id="a-CL"></a>即是彼佛舌相所现。<a id="a-CM"></a>”</p>
  <p id="aCN">时，<a id="a-CO"></a>诸菩萨摩诃萨闻是事已，<a id="a-CP"></a>欢喜踊跃各白佛言：<a id="a-CQ"></a>“我等欲往堪忍世界，<a id="a-CR"></a>观礼供养释迦牟尼佛及诸菩萨摩诃萨众，<a id="a-CS"></a>并听般若波罗蜜多。<a id="a-CT"></a>唯愿世尊，<a id="a-CU"></a>哀愍听许！<a id="a-CV"></a>”</p>
  <p id="aCW">时，<a id="a-CX"></a>彼诸佛各各告言：<a id="a-CY"></a>“今正是时，<a id="a-CZ"></a>随汝意往。<a id="a-Ca"></a>”</p>
  <p id="aCb">一一佛土无量无数菩萨摩诃萨众，<a id="a-Cc"></a>各礼佛足，<a id="a-Cd"></a>右绕七匝，<a id="a-Ce"></a>严持无量宝幢、<a id="a-Cf"></a>幡盖、<a id="a-Cg"></a>香鬘、<a id="a-Ch"></a>璎珞、<a id="a-Ci"></a>金银等花，<a id="a-Cj"></a>奏击种种上妙妓乐，<a id="a-Ck"></a>经须臾间至此佛所，<a id="a-Cl"></a>供养恭敬、<a id="a-Cm"></a>尊重赞叹，<a id="a-Cn"></a>顶礼佛足，<a id="a-Co"></a>却住一面。</p>
  <p id="aCp">尔时，<a id="a-Cq"></a>西方殑伽沙等诸佛土中，<a id="a-Cr"></a>各有无量无数菩萨摩诃萨，<a id="a-Cs"></a>睹斯光已，<a id="a-Ct"></a>各诣其佛，<a id="a-Cu"></a>顶礼恭敬，<a id="a-Cv"></a>白言：<a id="a-Cw"></a>“世尊，<a id="a-Cx"></a>是谁神力？<a id="a-Cy"></a>复以何缘而有此瑞？<a id="a-Cz"></a>”</p>
  <p id="aD0">时，<a id="a-D1"></a>彼诸佛各告菩萨摩诃萨言：<a id="a-D2"></a>“善男子，<a id="a-D3"></a>于此东方有佛世界，<a id="a-D4"></a>名曰堪忍，<a id="a-D5"></a>佛号释迦牟尼如来、<a id="a-D6"></a>应、<a id="a-D7"></a>正等觉、<a id="a-D8"></a>明行圆满、<a id="a-D9"></a>善逝、<a id="a-DA"></a>世间解、<a id="a-DB"></a>无上丈夫、<a id="a-DC"></a>调御士、<a id="a-DD"></a>天人师、<a id="a-DE"></a>佛、<a id="a-DF"></a>薄伽梵，<a id="a-DG"></a>今为菩萨摩诃萨众说大般若波罗蜜多，<a id="a-DH"></a>现广长舌相，<a id="a-DI"></a>遍覆三千大千世界。<a id="a-DJ"></a>复从舌相出无量无数种种色光，<a id="a-DK"></a>普照十方殑伽沙等诸佛世界。<a id="a-DL"></a>今所见光，<a id="a-DM"></a>即是彼佛舌相所现。<a id="a-DN"></a>”</p>
  <p id="aDO">时，<a id="a-DP"></a>诸菩萨摩诃萨闻是事已，<a id="a-DQ"></a>欢喜踊跃各白佛言：<a id="a-DR"></a>“我等欲往堪忍世界，<a id="a-DS"></a>观礼供养释迦牟尼佛及诸菩萨摩诃萨众，<a id="a-DT"></a>并听般若波罗蜜多。<a id="a-DU"></a>唯愿世尊，<a id="a-DV"></a>哀愍听许！<a id="a-DW"></a>”</p>
  <p id="aDX">时，<a id="a-DY"></a>彼诸佛各各告言：<a id="a-DZ"></a>“今正是时，<a id="a-Da"></a>随汝意往。<a id="a-Db"></a>”</p>
  <p id="aDc">一一佛土无量无数菩萨摩诃萨众，<a id="a-Dd"></a>各礼佛足，<a id="a-De"></a>右绕七匝，<a id="a-Df"></a>严持无量宝幢、<a id="a-Dg"></a>幡盖、<a id="a-Dh"></a>香鬘、<a id="a-Di"></a>璎珞、<a id="a-Dj"></a>金银等花，<a id="a-Dk"></a>奏击种种上妙妓乐，<a id="a-Dl"></a>经须臾间至此佛所，<a id="a-Dm"></a>供养恭敬、<a id="a-Dn"></a>尊重赞叹，<a id="a-Do"></a>顶礼佛足，<a id="a-Dp"></a>却住一面。</p>
  <p id="aDq">尔时，<a id="a-Dr"></a>北方殑伽沙等诸佛土中，<a id="a-Ds"></a>各有无量无数菩萨摩诃萨，<a id="a-Dt"></a>睹斯光已，<a id="a-Du"></a>各诣其佛，<a id="a-Dv"></a>顶礼恭敬，<a id="a-Dw"></a>白言：<a id="a-Dx"></a>“世尊，<a id="a-Dy"></a>是谁神力？<a id="a-Dz"></a>复以何缘而有此瑞？<a id="a-E0"></a>”</p>
  <p id="aE1">时，<a id="a-E2"></a>彼诸佛各告菩萨摩诃萨言：<a id="a-E3"></a>“善男子，<a id="a-E4"></a>于此南方有佛世界，<a id="a-E5"></a>名曰堪忍，<a id="a-E6"></a>佛号释迦牟尼如来、<a id="a-E7"></a>应、<a id="a-E8"></a>正等觉、<a id="a-E9"></a>明行圆满、<a id="a-EA"></a>善逝、<a id="a-EB"></a>世间解、<a id="a-EC"></a>无上丈夫、<a id="a-ED"></a>调御士、<a id="a-EE"></a>天人师、<a id="a-EF"></a>佛、<a id="a-EG"></a>薄伽梵，<a id="a-EH"></a>今为菩萨摩诃萨众说大般若波罗蜜多，<a id="a-EI"></a>现广长舌相，<a id="a-EJ"></a>遍覆三千大千世界。<a id="a-EK"></a>复从舌相出无量无数种种色光，<a id="a-EL"></a>普照十方殑伽沙等诸佛世界。<a id="a-EM"></a>今所见光，<a id="a-EN"></a>即是彼佛舌相所现。<a id="a-EO"></a>”</p>
  <p id="aEP">时，<a id="a-EQ"></a>诸菩萨摩诃萨闻是事已，<a id="a-ER"></a>欢喜踊跃各白佛言：<a id="a-ES"></a>“我等欲往堪忍世界，<a id="a-ET"></a>观礼供养释迦牟尼佛及诸菩萨摩诃萨众，<a id="a-EU"></a>并听般若波罗蜜多。<a id="a-EV"></a>唯愿世尊，<a id="a-EW"></a>哀愍听许！<a id="a-EX"></a>”</p>
  <p id="aEY">时，<a id="a-EZ"></a>彼诸佛各各告言：<a id="a-Ea"></a>“今正是时，<a id="a-Eb"></a>随汝意往。<a id="a-Ec"></a>”</p>
  <p id="aEd">一一佛土无量无数菩萨摩诃萨众，<a id="a-Ee"></a>各礼佛足，<a id="a-Ef"></a>右绕七匝，<a id="a-Eg"></a>严持无量宝幢、<a id="a-Eh"></a>幡盖、<a id="a-Ei"></a>香鬘、<a id="a-Ej"></a>璎珞、<a id="a-Ek"></a>金银等花，<a id="a-El"></a>奏击种种上妙妓乐，<a id="a-Em"></a>经须臾间至此佛所，<a id="a-En"></a>供养恭敬、<a id="a-Eo"></a>尊重赞叹，<a id="a-Ep"></a>顶礼佛足，<a id="a-Eq"></a>却住一面。</p>
  <p id="aEr">尔时，<a id="a-Es"></a>东北方殑伽沙等诸佛土中，<a id="a-Et"></a>各有无量无数菩萨摩诃萨，<a id="a-Eu"></a>睹斯光已，<a id="a-Ev"></a>各诣其佛，<a id="a-Ew"></a>顶礼恭敬，<a id="a-Ex"></a>白言：<a id="a-Ey"></a>“世尊，<a id="a-Ez"></a>是谁神力？<a id="a-F0"></a>复以何缘而有此瑞？<a id="a-F1"></a>”</p>
  <p id="aF2">时，<a id="a-F3"></a>彼诸佛各告菩萨摩诃萨言：<a id="a-F4"></a>“善男子，<a id="a-F5"></a>于此西南方有佛世界，<a id="a-F6"></a>名曰堪忍，<a id="a-F7"></a>佛号释迦牟尼如来、<a id="a-F8"></a>应、<a id="a-F9"></a>正等觉、<a id="a-FA"></a>明行圆满、<a id="a-FB"></a>善逝、<a id="a-FC"></a>世间解、<a id="a-FD"></a>无上丈夫、<a id="a-FE"></a>调御士、<a id="a-FF"></a>天人师、<a id="a-FG"></a>佛、<a id="a-FH"></a>薄伽梵，<a id="a-FI"></a>今为菩萨摩诃萨众说大般若波罗蜜多，<a id="a-FJ"></a>现广长舌相，<a id="a-FK"></a>遍覆三千大千世界。<a id="a-FL"></a>复从舌相出无量无数种种色光，<a id="a-FM"></a>普照十方殑伽沙等诸佛世界。<a id="a-FN"></a>今所见光，<a id="a-FO"></a>即是彼佛舌相所现。<a id="a-FP"></a>”</p>
  <p id="aFQ">时，<a id="a-FR"></a>诸菩萨摩诃萨闻是事已，<a id="a-FS"></a>欢喜踊跃各白佛言：<a id="a-FT"></a>“我等欲往堪忍世界，<a id="a-FU"></a>观礼供养释迦牟尼佛及诸菩萨摩诃萨众，<a id="a-FV"></a>并听般若波罗蜜多。<a id="a-FW"></a>唯愿世尊，<a id="a-FX"></a>哀愍听许！<a id="a-FY"></a>”</p>
  <p id="aFZ">时，<a id="a-Fa"></a>彼诸佛各各告言：<a id="a-Fb"></a>“今正是时，<a id="a-Fc"></a>随汝意往。<a id="a-Fd"></a>”</p>
  <p id="aFe">一一佛土无量无数菩萨摩诃萨众，<a id="a-Ff"></a>各礼佛足，<a id="a-Fg"></a>右绕七匝，<a id="a-Fh"></a>严持无量宝幢、<a id="a-Fi"></a>幡盖、<a id="a-Fj"></a>香鬘、<a id="a-Fk"></a>璎珞、<a id="a-Fl"></a>金银等花，<a id="a-Fm"></a>奏击种种上妙妓乐，<a id="a-Fn"></a>经须臾间至此佛所，<a id="a-Fo"></a>供养恭敬、<a id="a-Fp"></a>尊重赞叹，<a id="a-Fq"></a>顶礼佛足，<a id="a-Fr"></a>却住一面。</p>
  <p id="aFs">尔时，<a id="a-Ft"></a>东南方殑伽沙等诸佛土中，<a id="a-Fu"></a>各有无量无数菩萨摩诃萨，<a id="a-Fv"></a>睹斯光已，<a id="a-Fw"></a>各诣其佛，<a id="a-Fx"></a>顶礼恭敬，<a id="a-Fy"></a>白言：<a id="a-Fz"></a>“世尊，<a id="a-G0"></a>是谁神力？<a id="a-G1"></a>复以何缘而有此瑞？<a id="a-G2"></a>”</p>
  <p id="aG3">时，<a id="a-G4"></a>彼诸佛各告菩萨摩诃萨言：<a id="a-G5"></a>“善男子，<a id="a-G6"></a>于此西北方有佛世界，<a id="a-G7"></a>名曰堪忍，<a id="a-G8"></a>佛号释迦牟尼如来、<a id="a-G9"></a>应、<a id="a-GA"></a>正等觉、<a id="a-GB"></a>明行圆满、<a id="a-GC"></a>善逝、<a id="a-GD"></a>世间解、<a id="a-GE"></a>无上丈夫、<a id="a-GF"></a>调御士、<a id="a-GG"></a>天人师、<a id="a-GH"></a>佛、<a id="a-GI"></a>薄伽梵，<a id="a-GJ"></a>今为菩萨摩诃萨众说大般若波罗蜜多，<a id="a-GK"></a>现广长舌相，<a id="a-GL"></a>遍覆三千大千世界。<a id="a-GM"></a>复从舌相出无量无数种种色光，<a id="a-GN"></a>普照十方殑伽沙等诸佛世界。<a id="a-GO"></a>今所见光，<a id="a-GP"></a>即是彼佛舌相所现。<a id="a-GQ"></a>”</p>
  <p id="aGR">时，<a id="a-GS"></a>诸菩萨摩诃萨闻是事已，<a id="a-GT"></a>欢喜踊跃各白佛言：<a id="a-GU"></a>“我等欲往堪忍世界，<a id="a-GV"></a>观礼供养释迦牟尼佛及诸菩萨摩诃萨众，<a id="a-GW"></a>并听般若波罗蜜多。<a id="a-GX"></a>唯愿世尊，<a id="a-GY"></a>哀愍听许！<a id="a-GZ"></a>”</p>
  <p id="aGa">时，<a id="a-Gb"></a>彼诸佛各各告言：<a id="a-Gc"></a>“今正是时，<a id="a-Gd"></a>随汝意往。<a id="a-Ge"></a>”</p>
  <p id="aGf">一一佛土无量无数菩萨摩诃萨众，<a id="a-Gg"></a>各礼佛足，<a id="a-Gh"></a>右绕七匝，<a id="a-Gi"></a>严持无量宝幢、<a id="a-Gj"></a>幡盖、<a id="a-Gk"></a>香鬘、<a id="a-Gl"></a>璎珞、<a id="a-Gm"></a>金银等花，<a id="a-Gn"></a>奏击种种上妙妓乐，<a id="a-Go"></a>经须臾间至此佛所，<a id="a-Gp"></a>供养恭敬、<a id="a-Gq"></a>尊重赞叹，<a id="a-Gr"></a>顶礼佛足，<a id="a-Gs"></a>却住一面。</p>
  <p id="aGt">尔时，<a id="a-Gu"></a>西南方殑伽沙等诸佛土中，<a id="a-Gv"></a>各有无量无数菩萨摩诃萨，<a id="a-Gw"></a>睹斯光已，<a id="a-Gx"></a>各诣其佛，<a id="a-Gy"></a>顶礼恭敬，<a id="a-Gz"></a>白言：<a id="a-H0"></a>“世尊，<a id="a-H1"></a>是谁神力？<a id="a-H2"></a>复以何缘而有此瑞？<a id="a-H3"></a>”</p>
  <p id="aH4">时，<a id="a-H5"></a>彼诸佛各告菩萨摩诃萨言：<a id="a-H6"></a>“善男子，<a id="a-H7"></a>于此东北方有佛世界，<a id="a-H8"></a>名曰堪忍，<a id="a-H9"></a>佛号释迦牟尼如来、<a id="a-HA"></a>应、<a id="a-HB"></a>正等觉、<a id="a-HC"></a>明行圆满、<a id="a-HD"></a>善逝、<a id="a-HE"></a>世间解、<a id="a-HF"></a>无上丈夫、<a id="a-HG"></a>调御士、<a id="a-HH"></a>天人师、<a id="a-HI"></a>佛、<a id="a-HJ"></a>薄伽梵，<a id="a-HK"></a>今为菩萨摩诃萨众说大般若波罗蜜多，<a id="a-HL"></a>现广长舌相，<a id="a-HM"></a>遍覆三千大千世界。<a id="a-HN"></a>复从舌相出无量无数种种色光，<a id="a-HO"></a>普照十方殑伽沙等诸佛世界。<a id="a-HP"></a>今所见光，<a id="a-HQ"></a>即是彼佛舌相所现。<a id="a-HR"></a>”</p>
  <p id="aHS">时，<a id="a-HT"></a>诸菩萨摩诃萨闻是事已，<a id="a-HU"></a>欢喜踊跃各白佛言：<a id="a-HV"></a>“我等欲往堪忍世界，<a id="a-HW"></a>观礼供养释迦牟尼佛及诸菩萨摩诃萨众，<a id="a-HX"></a>并听般若波罗蜜多。<a id="a-HY"></a>唯愿世尊，<a id="a-HZ"></a>哀愍听许！<a id="a-Ha"></a>”</p>
  <p id="aHb">时，<a id="a-Hc"></a>彼诸佛各各告言：<a id="a-Hd"></a>“今正是时，<a id="a-He"></a>随汝意往。<a id="a-Hf"></a>”</p>
  <p id="aHg">一一佛土无量无数菩萨摩诃萨众，<a id="a-Hh"></a>各礼佛足，<a id="a-Hi"></a>右绕七匝，<a id="a-Hj"></a>严持无量宝幢、<a id="a-Hk"></a>幡盖、<a id="a-Hl"></a>香鬘、<a id="a-Hm"></a>璎珞、<a id="a-Hn"></a>金银等花，<a id="a-Ho"></a>奏击种种上妙妓乐，<a id="a-Hp"></a>经须臾间至此佛所，<a id="a-Hq"></a>供养恭敬、<a id="a-Hr"></a>尊重赞叹，<a id="a-Hs"></a>顶礼佛足，<a id="a-Ht"></a>却住一面。</p>
  <p id="aHu">尔时，<a id="a-Hv"></a>西北方殑伽沙等诸佛土中，<a id="a-Hw"></a>各有无量无数菩萨摩诃萨，<a id="a-Hx"></a>睹斯光已，<a id="a-Hy"></a>各诣其佛，<a id="a-Hz"></a>顶礼恭敬，<a id="a-I0"></a>白言：<a id="a-I1"></a>“世尊，<a id="a-I2"></a>是谁神力？<a id="a-I3"></a>复以何缘而有此瑞？<a id="a-I4"></a>”</p>
  <p id="aI5">时，<a id="a-I6"></a>彼诸佛各告菩萨摩诃萨言：<a id="a-I7"></a>“善男子，<a id="a-I8"></a>于此东南方有佛世界，<a id="a-I9"></a>名曰堪忍，<a id="a-IA"></a>佛号释迦牟尼如来、<a id="a-IB"></a>应、<a id="a-IC"></a>正等觉、<a id="a-ID"></a>明行圆满、<a id="a-IE"></a>善逝、<a id="a-IF"></a>世间解、<a id="a-IG"></a>无上丈夫、<a id="a-IH"></a>调御士、<a id="a-II"></a>天人师、<a id="a-IJ"></a>佛、<a id="a-IK"></a>薄伽梵，<a id="a-IL"></a>今为菩萨摩诃萨众说大般若波罗蜜多，<a id="a-IM"></a>现广长舌相，<a id="a-IN"></a>遍覆三千大千世界。<a id="a-IO"></a>复从舌相出无量无数种种色光，<a id="a-IP"></a>普照十方殑伽沙等诸佛世界。<a id="a-IQ"></a>今所见光，<a id="a-IR"></a>即是彼佛舌相所现。<a id="a-IS"></a>”</p>
  <p id="aIT">时，<a id="a-IU"></a>诸菩萨摩诃萨闻是事已，<a id="a-IV"></a>欢喜踊跃各白佛言：<a id="a-IW"></a>“我等欲往堪忍世界，<a id="a-IX"></a>观礼供养释迦牟尼佛及诸菩萨摩诃萨众，<a id="a-IY"></a>并听般若波罗蜜多。<a id="a-IZ"></a>唯愿世尊，<a id="a-Ia"></a>哀愍听许！<a id="a-Ib"></a>”</p>
  <p id="aIc">时，<a id="a-Id"></a>彼诸佛各各告言：<a id="a-Ie"></a>“今正是时，<a id="a-If"></a>随汝意往。<a id="a-Ig"></a>”</p>
  <p id="aIh">一一佛土无量无数菩萨摩诃萨众，<a id="a-Ii"></a>各礼佛足，<a id="a-Ij"></a>右绕七匝，<a id="a-Ik"></a>严持无量宝幢、<a id="a-Il"></a>幡盖、<a id="a-Im"></a>香鬘、<a id="a-In"></a>璎珞、<a id="a-Io"></a>金银等花，<a id="a-Ip"></a>奏击种种上妙妓乐，<a id="a-Iq"></a>经须臾间至此佛所，<a id="a-Ir"></a>供养恭敬、<a id="a-Is"></a>尊重赞叹，<a id="a-It"></a>顶礼佛足，<a id="a-Iu"></a>却住一面。</p>
  <p id="aIv">尔时，<a id="a-Iw"></a>下方殑伽沙等诸佛土中，<a id="a-Ix"></a>各有无量无数菩萨摩诃萨，<a id="a-Iy"></a>睹斯光已，<a id="a-Iz"></a>各诣其佛，<a id="a-J0"></a>顶礼恭敬，<a id="a-J1"></a>白言：<a id="a-J2"></a>“世尊，<a id="a-J3"></a>是谁神力？<a id="a-J4"></a>复以何缘而有此瑞？<a id="a-J5"></a>”</p>
  <p id="aJ6">时，<a id="a-J7"></a>彼诸佛各告菩萨摩诃萨言：<a id="a-J8"></a>“善男子，<a id="a-J9"></a>于此上方有佛世界，<a id="a-JA"></a>名曰堪忍，<a id="a-JB"></a>佛号释迦牟尼如来、<a id="a-JC"></a>应、<a id="a-JD"></a>正等觉、<a id="a-JE"></a>明行圆满、<a id="a-JF"></a>善逝、<a id="a-JG"></a>世间解、<a id="a-JH"></a>无上丈夫、<a id="a-JI"></a>调御士、<a id="a-JJ"></a>天人师、<a id="a-JK"></a>佛、<a id="a-JL"></a>薄伽梵，<a id="a-JM"></a>今为菩萨摩诃萨众说大般若波罗蜜多，<a id="a-JN"></a>现广长舌相，<a id="a-JO"></a>遍覆三千大千世界。<a id="a-JP"></a>复从舌相出无量无数种种色光，<a id="a-JQ"></a>普照十方殑伽沙等诸佛世界。<a id="a-JR"></a>今所见光，<a id="a-JS"></a>即是彼佛舌相所现。<a id="a-JT"></a>”</p>
  <p id="aJU">时，<a id="a-JV"></a>诸菩萨摩诃萨闻是事已，<a id="a-JW"></a>欢喜踊跃各白佛言：<a id="a-JX"></a>“我等欲往堪忍世界，<a id="a-JY"></a>观礼供养释迦牟尼佛及诸菩萨摩诃萨众，<a id="a-JZ"></a>并听般若波罗蜜多。<a id="a-Ja"></a>唯愿世尊，<a id="a-Jb"></a>哀愍听许！<a id="a-Jc"></a>”</p>
  <p id="aJd">时，<a id="a-Je"></a>彼诸佛各各告言：<a id="a-Jf"></a>“今正是时，<a id="a-Jg"></a>随汝意往。<a id="a-Jh"></a>”</p>
  <p id="aJi">一一佛土无量无数菩萨摩诃萨众，<a id="a-Jj"></a>各礼佛足，<a id="a-Jk"></a>右绕七匝，<a id="a-Jl"></a>严持无量宝幢、<a id="a-Jm"></a>幡盖、<a id="a-Jn"></a>香鬘、<a id="a-Jo"></a>璎珞、<a id="a-Jp"></a>金银等花，<a id="a-Jq"></a>奏击种种上妙妓乐，<a id="a-Jr"></a>经须臾间至此佛所，<a id="a-Js"></a>供养恭敬、<a id="a-Jt"></a>尊重赞叹，<a id="a-Ju"></a>顶礼佛足，<a id="a-Jv"></a>却住一面。</p>
  <p id="aJw">尔时，<a id="a-Jx"></a>上方殑伽沙等诸佛土中，<a id="a-Jy"></a>各有无量无数菩萨摩诃萨，<a id="a-Jz"></a>睹斯光已，<a id="a-K0"></a>各诣其佛，<a id="a-K1"></a>顶礼恭敬，<a id="a-K2"></a>白言：<a id="a-K3"></a>“世尊，<a id="a-K4"></a>是谁神力？<a id="a-K5"></a>复以何缘而有此瑞？<a id="a-K6"></a>”</p>
  <p id="aK7">时，<a id="a-K8"></a>彼诸佛各告菩萨摩诃萨言：<a id="a-K9"></a>“善男子，<a id="a-KA"></a>于此下方有佛世界，<a id="a-KB"></a>名曰堪忍，<a id="a-KC"></a>佛号释迦牟尼如来、<a id="a-KD"></a>应、<a id="a-KE"></a>正等觉、<a id="a-KF"></a>明行圆满、<a id="a-KG"></a>善逝、<a id="a-KH"></a>世间解、<a id="a-KI"></a>无上丈夫、<a id="a-KJ"></a>调御士、<a id="a-KK"></a>天人师、<a id="a-KL"></a>佛、<a id="a-KM"></a>薄伽梵，<a id="a-KN"></a>今为菩萨摩诃萨众说大般若波罗蜜多，<a id="a-KO"></a>现广长舌相，<a id="a-KP"></a>遍覆三千大千世界。<a id="a-KQ"></a>复从舌相出无量无数种种色光，<a id="a-KR"></a>普照十方殑伽沙等诸佛世界。<a id="a-KS"></a>今所见光，<a id="a-KT"></a>即是彼佛舌相所现。<a id="a-KU"></a>”</p>
  <p id="aKV">时，<a id="a-KW"></a>诸菩萨摩诃萨闻是事已，<a id="a-KX"></a>欢喜踊跃各白佛言：<a id="a-KY"></a>“我等欲往堪忍世界，<a id="a-KZ"></a>观礼供养释迦牟尼佛及诸菩萨摩诃萨众，<a id="a-Ka"></a>并听般若波罗蜜多。<a id="a-Kb"></a>唯愿世尊，<a id="a-Kc"></a>哀愍听许！<a id="a-Kd"></a>”</p>
  <p id="aKe">时，<a id="a-Kf"></a>彼诸佛各各告言：<a id="a-Kg"></a>“今正是时，<a id="a-Kh"></a>随汝意往。<a id="a-Ki"></a>”</p>
  <p id="aKj">一一佛土无量无数菩萨摩诃萨众，<a id="a-Kk"></a>各礼佛足，<a id="a-Kl"></a>右绕七匝，<a id="a-Km"></a>严持无量宝幢、<a id="a-Kn"></a>幡盖、<a id="a-Ko"></a>香鬘、<a id="a-Kp"></a>璎珞、<a id="a-Kq"></a>金银等花，<a id="a-Kr"></a>奏击种种上妙妓乐，<a id="a-Ks"></a>经须臾间至此佛所，<a id="a-Kt"></a>供养恭敬、<a id="a-Ku"></a>尊重赞叹，<a id="a-Kv"></a>顶礼佛足，<a id="a-Kw"></a>却住一面。</p>
  <p id="aKx">尔时，<a id="a-Ky"></a>四大王众天乃至他化自在天，<a id="a-Kz"></a>梵众天乃至色究竟天，<a id="a-L0"></a>各持无量种种香鬘，<a id="a-L1"></a>所谓涂香、<a id="a-L2"></a>末香、<a id="a-L3"></a>烧香、<a id="a-L4"></a>树香、<a id="a-L5"></a>叶香、<a id="a-L6"></a>诸杂和香，<a id="a-L7"></a>悦意花鬘、<a id="a-L8"></a>生类花鬘、<a id="a-L9"></a>龙钱花鬘并无量种众杂花鬘，<a id="a-LA"></a>及持无量种种天花、<a id="a-LB"></a>嗢钵罗花、<a id="a-LC"></a>钵特摩花、<a id="a-LD"></a>俱某陀花、<a id="a-LE"></a>奔荼利花、<a id="a-LF"></a>微妙音花、<a id="a-LG"></a>大微妙音花及余无量种种天花，<a id="a-LH"></a>来至佛所供养恭敬，<a id="a-LI"></a>尊重赞叹，<a id="a-LJ"></a>顶礼佛足，<a id="a-LK"></a>却住一面。</p>
  <p id="aLL">尔时，<a id="a-LM"></a>十方诸来菩萨摩诃萨众及余无量欲、<a id="a-LN"></a>色界天，<a id="a-LO"></a>所献种种宝幢、<a id="a-LP"></a>幡盖、<a id="a-LQ"></a>珍妙、<a id="a-LR"></a>璎珞、<a id="a-LS"></a>种种香花，<a id="a-LT"></a>以佛神力，<a id="a-LU"></a>上涌空中合成台盖，<a id="a-LV"></a>遍覆三千大千佛土。<a id="a-LW"></a>台顶四角各有宝幢，<a id="a-LX"></a>台盖、<a id="a-LY"></a>宝幡皆垂璎珞，<a id="a-LZ"></a>胜幡、<a id="a-La"></a>妙彩、<a id="a-Lb"></a>珍异花鬘，<a id="a-Lc"></a>种种庄严甚可爱乐。</p>
  <p id="aLd">时，<a id="a-Le"></a>此会中有百千俱胝那庾多有情皆从座起，<a id="a-Lf"></a>合掌恭敬而白佛言：<a id="a-Lg"></a>“世尊，<a id="a-Lh"></a>我等未来愿得作佛，<a id="a-Li"></a>相好威德如今世尊。<a id="a-Lj"></a>国土庄严，<a id="a-Lk"></a>声闻、<a id="a-Ll"></a>菩萨、<a id="a-Lm"></a>天人众会，<a id="a-Ln"></a>所转法轮，<a id="a-Lo"></a>并如今佛。<a id="a-Lp"></a>”</p>
  <p id="aLq">尔时，<a id="a-Lr"></a>世尊知其心愿，<a id="a-Ls"></a>已于诸法悟无生忍，<a id="a-Lt"></a>了达一切不生不灭、<a id="a-Lu"></a>无作无为，<a id="a-Lv"></a>即便微笑，<a id="a-Lw"></a>面门复出种种色光。</p>
  <p id="aLx">尊者阿难即从座起，<a id="a-Ly"></a>合掌恭敬，<a id="a-Lz"></a>白言：<a id="a-M0"></a>“世尊，<a id="a-M1"></a>何因何缘现此微笑？<a id="a-M2"></a>”</p>
  <p id="aM3">佛告阿难：<a id="a-M4"></a>“是从座起百千俱胝那庾多众，<a id="a-M5"></a>已于诸法悟无生忍，<a id="a-M6"></a>于当来世经六十八俱胝大劫修菩萨行，<a id="a-M7"></a>花积劫中当得作佛，<a id="a-M8"></a>皆同一号，<a id="a-M9"></a>谓觉分花如来、<a id="a-MA"></a>应、<a id="a-MB"></a>正等觉、<a id="a-MC"></a>明行圆满、<a id="a-MD"></a>善逝、<a id="a-ME"></a>世间解、<a id="a-MF"></a>无上丈夫、<a id="a-MG"></a>调御士、<a id="a-MH"></a>天人师、<a id="a-MI"></a>佛、<a id="a-MJ"></a>薄伽梵。<a id="a-MK"></a>”</p>
 </body>
</html>