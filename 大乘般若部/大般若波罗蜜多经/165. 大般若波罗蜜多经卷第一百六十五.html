<!doctype html>
<html id="z3IBSqr2e" data-ver="1311">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百六十五</h1>
  <h2 id="a2">初分校量功德品第三十之六十三</h2>
  <p id="a3">“复次，<a id="a-4"></a>憍尸迦，<a id="a-5"></a>若善男子、<a id="a-6"></a>善女人等，<a id="a-7"></a>为发无上菩提心者，<a id="a-8"></a>宣说布施波罗蜜多，<a id="a-9"></a>作如是言：<a id="a-A"></a>‘汝善男子应修布施波罗蜜多，<a id="a-B"></a>不应观预流向预流果若常若无常，<a id="a-C"></a>不应观一来向一来果、<a id="a-D"></a>不还向不还果、<a id="a-E"></a>阿罗汉向阿罗汉果若常若无常。<a id="a-F"></a>何以故？<a id="a-G"></a>预流向预流果预流向预流果自性空，<a id="a-H"></a>一来向一来果、<a id="a-I"></a>不还向不还果、<a id="a-J"></a>阿罗汉向阿罗汉果一来向乃至阿罗汉果自性空；<a id="a-K"></a>是预流向预流果自性即非自性，<a id="a-L"></a>是一来向乃至阿罗汉果自性亦非自性，<a id="a-M"></a>若非自性即是布施波罗蜜多。<a id="a-N"></a>于此布施波罗蜜多，<a id="a-O"></a>预流向预流果不可得，<a id="a-P"></a>彼常无常亦不可得；<a id="a-Q"></a>一来向乃至阿罗汉果皆不可得，<a id="a-R"></a>彼常无常亦不可得。<a id="a-S"></a>所以者何？<a id="a-T"></a>此中尚无预流向等可得，<a id="a-U"></a>何况有彼常与无常？<a id="a-V"></a>汝若能修如是布施，<a id="a-W"></a>是修布施波罗蜜多。<a id="a-X"></a>’</p>
  <p id="aY">“复作是言：<a id="a-Z"></a>‘汝善男子应修布施波罗蜜多，<a id="a-a"></a>不应观预流向预流果若乐若苦，<a id="a-b"></a>不应观一来向一来果、<a id="a-c"></a>不还向不还果、<a id="a-d"></a>阿罗汉向阿罗汉果若乐若苦。<a id="a-e"></a>何以故？<a id="a-f"></a>预流向预流果预流向预流果自性空，<a id="a-g"></a>一来向一来果、<a id="a-h"></a>不还向不还果、<a id="a-i"></a>阿罗汉向阿罗汉果一来向乃至阿罗汉果自性空；<a id="a-j"></a>是预流向预流果自性即非自性，<a id="a-k"></a>是一来向乃至阿罗汉果自性亦非自性，<a id="a-l"></a>若非自性即是布施波罗蜜多。<a id="a-m"></a>于此布施波罗蜜多，<a id="a-n"></a>预流向预流果不可得，<a id="a-o"></a>彼乐与苦亦不可得；<a id="a-p"></a>一来向乃至阿罗汉果皆不可得，<a id="a-q"></a>彼乐与苦亦不可得。<a id="a-r"></a>所以者何？<a id="a-s"></a>此中尚无预流向等可得，<a id="a-t"></a>何况有彼乐之与苦？<a id="a-u"></a>汝若能修如是布施，<a id="a-v"></a>是修布施波罗蜜多。<a id="a-w"></a>’</p>
  <p id="ax">“复作是言：<a id="a-y"></a>‘汝善男子应修布施波罗蜜多，<a id="a-z"></a>不应观预流向预流果若我若无我，<a id="a-10"></a>不应观一来向一来果、<a id="a-11"></a>不还向不还果、<a id="a-12"></a>阿罗汉向阿罗汉果若我若无我。<a id="a-13"></a>何以故？<a id="a-14"></a>预流向预流果预流向预流果自性空，<a id="a-15"></a>一来向一来果、<a id="a-16"></a>不还向不还果、<a id="a-17"></a>阿罗汉向阿罗汉果一来向乃至阿罗汉果自性空；<a id="a-18"></a>是预流向预流果自性即非自性，<a id="a-19"></a>是一来向乃至阿罗汉果自性亦非自性，<a id="a-1A"></a>若非自性即是布施波罗蜜多。<a id="a-1B"></a>于此布施波罗蜜多，<a id="a-1C"></a>预流向预流果不可得，<a id="a-1D"></a>彼我无我亦不可得；<a id="a-1E"></a>一来向乃至阿罗汉果皆不可得，<a id="a-1F"></a>彼我无我亦不可得。<a id="a-1G"></a>所以者何？<a id="a-1H"></a>此中尚无预流向等可得，<a id="a-1I"></a>何况有彼我与无我？<a id="a-1J"></a>汝若能修如是布施，<a id="a-1K"></a>是修布施波罗蜜多。<a id="a-1L"></a>’</p>
  <p id="a1M">“复作是言：<a id="a-1N"></a>‘汝善男子应修布施波罗蜜多，<a id="a-1O"></a>不应观预流向预流果若净若不净，<a id="a-1P"></a>不应观一来向一来果、<a id="a-1Q"></a>不还向不还果、<a id="a-1R"></a>阿罗汉向阿罗汉果若净若不净。<a id="a-1S"></a>何以故？<a id="a-1T"></a>预流向预流果预流向预流果自性空，<a id="a-1U"></a>一来向一来果、<a id="a-1V"></a>不还向不还果、<a id="a-1W"></a>阿罗汉向阿罗汉果一来向乃至阿罗汉果自性空；<a id="a-1X"></a>是预流向预流果自性即非自性，<a id="a-1Y"></a>是一来向乃至阿罗汉果自性亦非自性，<a id="a-1Z"></a>若非自性即是布施波罗蜜多。<a id="a-1a"></a>于此布施波罗蜜多，<a id="a-1b"></a>预流向预流果不可得，<a id="a-1c"></a>彼净不净亦不可得；<a id="a-1d"></a>一来向乃至阿罗汉果皆不可得，<a id="a-1e"></a>彼净不净亦不可得。<a id="a-1f"></a>所以者何？<a id="a-1g"></a>此中尚无预流向等可得，<a id="a-1h"></a>何况有彼净与不净？<a id="a-1i"></a>汝若能修如是布施，<a id="a-1j"></a>是修布施波罗蜜多。<a id="a-1k"></a>’</p>
  <p id="a1l">“憍尸迦，<a id="a-1m"></a>是善男子、<a id="a-1n"></a>善女人等作此等说，<a id="a-1o"></a>是为宣说真正布施波罗蜜多。</p>
  <p id="a1p">“复次，<a id="a-1q"></a>憍尸迦，<a id="a-1r"></a>若善男子、<a id="a-1s"></a>善女人等，<a id="a-1t"></a>为发无上菩提心者，<a id="a-1u"></a>宣说布施波罗蜜多，<a id="a-1v"></a>作如是言：<a id="a-1w"></a>‘汝善男子应修布施波罗蜜多，<a id="a-1x"></a>不应观一切独觉菩提若常若无常。<a id="a-1y"></a>何以故？<a id="a-1z"></a>一切独觉菩提一切独觉菩提自性空，<a id="a-20"></a>是一切独觉菩提自性即非自性，<a id="a-21"></a>若非自性即是布施波罗蜜多。<a id="a-22"></a>于此布施波罗蜜多，<a id="a-23"></a>一切独觉菩提不可得，<a id="a-24"></a>彼常无常亦不可得。<a id="a-25"></a>所以者何？<a id="a-26"></a>此中尚无一切独觉菩提可得，<a id="a-27"></a>何况有彼常与无常？<a id="a-28"></a>汝若能修如是布施，<a id="a-29"></a>是修布施波罗蜜多。<a id="a-2A"></a>’</p>
  <p id="a2B">“复作是言：<a id="a-2C"></a>‘汝善男子应修布施波罗蜜多，<a id="a-2D"></a>不应观一切独觉菩提若乐若苦。<a id="a-2E"></a>何以故？<a id="a-2F"></a>一切独觉菩提一切独觉菩提自性空，<a id="a-2G"></a>是一切独觉菩提自性即非自性，<a id="a-2H"></a>若非自性即是布施波罗蜜多。<a id="a-2I"></a>于此布施波罗蜜多，<a id="a-2J"></a>一切独觉菩提不可得，<a id="a-2K"></a>彼乐与苦亦不可得。<a id="a-2L"></a>所以者何？<a id="a-2M"></a>此中尚无一切独觉菩提可得，<a id="a-2N"></a>何况有彼乐之与苦？<a id="a-2O"></a>汝若能修如是布施，<a id="a-2P"></a>是修布施波罗蜜多。<a id="a-2Q"></a>’</p>
  <p id="a2R">“复作是言：<a id="a-2S"></a>‘汝善男子应修布施波罗蜜多，<a id="a-2T"></a>不应观一切独觉菩提若我若无我。<a id="a-2U"></a>何以故？<a id="a-2V"></a>一切独觉菩提一切独觉菩提自性空，<a id="a-2W"></a>是一切独觉菩提自性即非自性，<a id="a-2X"></a>若非自性即是布施波罗蜜多。<a id="a-2Y"></a>于此布施波罗蜜多，<a id="a-2Z"></a>一切独觉菩提不可得，<a id="a-2a"></a>彼我无我亦不可得。<a id="a-2b"></a>所以者何？<a id="a-2c"></a>此中尚无一切独觉菩提可得，<a id="a-2d"></a>何况有彼我与无我？<a id="a-2e"></a>汝若能修如是布施，<a id="a-2f"></a>是修布施波罗蜜多。<a id="a-2g"></a>’</p>
  <p id="a2h">“复作是言：<a id="a-2i"></a>‘汝善男子应修布施波罗蜜多，<a id="a-2j"></a>不应观一切独觉菩提若净若不净。<a id="a-2k"></a>何以故？<a id="a-2l"></a>一切独觉菩提一切独觉菩提自性空，<a id="a-2m"></a>是一切独觉菩提自性即非自性，<a id="a-2n"></a>若非自性即是布施波罗蜜多。<a id="a-2o"></a>于此布施波罗蜜多，<a id="a-2p"></a>一切独觉菩提不可得，<a id="a-2q"></a>彼净不净亦不可得。<a id="a-2r"></a>所以者何？<a id="a-2s"></a>此中尚无一切独觉菩提可得，<a id="a-2t"></a>何况有彼净与不净？<a id="a-2u"></a>汝若能修如是布施，<a id="a-2v"></a>是修布施波罗蜜多。<a id="a-2w"></a>’</p>
  <p id="a2x">“憍尸迦，<a id="a-2y"></a>是善男子、<a id="a-2z"></a>善女人等作此等说，<a id="a-30"></a>是为宣说真正布施波罗蜜多。</p>
  <p id="a31">“复次，<a id="a-32"></a>憍尸迦，<a id="a-33"></a>若善男子、<a id="a-34"></a>善女人等，<a id="a-35"></a>为发无上菩提心者，<a id="a-36"></a>宣说布施波罗蜜多，<a id="a-37"></a>作如是言：<a id="a-38"></a>‘汝善男子应修布施波罗蜜多，<a id="a-39"></a>不应观一切菩萨摩诃萨行若常若无常。<a id="a-3A"></a>何以故？<a id="a-3B"></a>一切菩萨摩诃萨行一切菩萨摩诃萨行自性空，<a id="a-3C"></a>是一切菩萨摩诃萨行自性即非自性，<a id="a-3D"></a>若非自性即是布施波罗蜜多。<a id="a-3E"></a>于此布施波罗蜜多，<a id="a-3F"></a>一切菩萨摩诃萨行不可得，<a id="a-3G"></a>彼常无常亦不可得。<a id="a-3H"></a>所以者何？<a id="a-3I"></a>此中尚无一切菩萨摩诃萨行可得，<a id="a-3J"></a>何况有彼常与无常？<a id="a-3K"></a>汝若能修如是布施，<a id="a-3L"></a>是修布施波罗蜜多。<a id="a-3M"></a>’</p>
  <p id="a3N">“复作是言：<a id="a-3O"></a>‘汝善男子应修布施波罗蜜多，<a id="a-3P"></a>不应观一切菩萨摩诃萨行若乐若苦。<a id="a-3Q"></a>何以故？<a id="a-3R"></a>一切菩萨摩诃萨行一切菩萨摩诃萨行自性空，<a id="a-3S"></a>是一切菩萨摩诃萨行自性即非自性，<a id="a-3T"></a>若非自性即是布施波罗蜜多。<a id="a-3U"></a>于此布施波罗蜜多，<a id="a-3V"></a>一切菩萨摩诃萨行不可得，<a id="a-3W"></a>彼乐与苦亦不可得。<a id="a-3X"></a>所以者何？<a id="a-3Y"></a>此中尚无一切菩萨摩诃萨行可得，<a id="a-3Z"></a>何况有彼乐之与苦？<a id="a-3a"></a>汝若能修如是布施，<a id="a-3b"></a>是修布施波罗蜜多。<a id="a-3c"></a>’</p>
  <p id="a3d">“复作是言：<a id="a-3e"></a>‘汝善男子应修布施波罗蜜多，<a id="a-3f"></a>不应观一切菩萨摩诃萨行若我若无我。<a id="a-3g"></a>何以故？<a id="a-3h"></a>一切菩萨摩诃萨行一切菩萨摩诃萨行自性空，<a id="a-3i"></a>是一切菩萨摩诃萨行自性即非自性，<a id="a-3j"></a>若非自性即是布施波罗蜜多。<a id="a-3k"></a>于此布施波罗蜜多，<a id="a-3l"></a>一切菩萨摩诃萨行不可得，<a id="a-3m"></a>彼我无我亦不可得。<a id="a-3n"></a>所以者何？<a id="a-3o"></a>此中尚无一切菩萨摩诃萨行可得，<a id="a-3p"></a>何况有彼我与无我？<a id="a-3q"></a>汝若能修如是布施，<a id="a-3r"></a>是修布施波罗蜜多。<a id="a-3s"></a>’</p>
  <p id="a3t">“复作是言：<a id="a-3u"></a>‘汝善男子应修布施波罗蜜多，<a id="a-3v"></a>不应观一切菩萨摩诃萨行若净若不净。<a id="a-3w"></a>何以故？<a id="a-3x"></a>一切菩萨摩诃萨行一切菩萨摩诃萨行自性空，<a id="a-3y"></a>是一切菩萨摩诃萨行自性即非自性，<a id="a-3z"></a>若非自性即是布施波罗蜜多。<a id="a-40"></a>于此布施波罗蜜多，<a id="a-41"></a>一切菩萨摩诃萨行不可得，<a id="a-42"></a>彼净不净亦不可得。<a id="a-43"></a>所以者何？<a id="a-44"></a>此中尚无一切菩萨摩诃萨行可得，<a id="a-45"></a>何况有彼净与不净？<a id="a-46"></a>汝若能修如是布施，<a id="a-47"></a>是修布施波罗蜜多。<a id="a-48"></a>’</p>
  <p id="a49">“憍尸迦，<a id="a-4A"></a>是善男子、<a id="a-4B"></a>善女人等作此等说，<a id="a-4C"></a>是为宣说真正布施波罗蜜多。</p>
  <p id="a4D">“复次，<a id="a-4E"></a>憍尸迦，<a id="a-4F"></a>若善男子、<a id="a-4G"></a>善女人等，<a id="a-4H"></a>为发无上菩提心者，<a id="a-4I"></a>宣说布施波罗蜜多，<a id="a-4J"></a>作如是言：<a id="a-4K"></a>‘汝善男子应修布施波罗蜜多，<a id="a-4L"></a>不应观诸佛无上正等菩提若常若无常。<a id="a-4M"></a>何以故？<a id="a-4N"></a>诸佛无上正等菩提诸佛无上正等菩提自性空，<a id="a-4O"></a>是诸佛无上正等菩提自性即非自性，<a id="a-4P"></a>若非自性即是布施波罗蜜多。<a id="a-4Q"></a>于此布施波罗蜜多，<a id="a-4R"></a>诸佛无上正等菩提不可得，<a id="a-4S"></a>彼常无常亦不可得。<a id="a-4T"></a>所以者何？<a id="a-4U"></a>此中尚无诸佛无上正等菩提可得，<a id="a-4V"></a>何况有彼常与无常？<a id="a-4W"></a>汝若能修如是布施，<a id="a-4X"></a>是修布施波罗蜜多。<a id="a-4Y"></a>’</p>
  <p id="a4Z">“复作是言：<a id="a-4a"></a>‘汝善男子应修布施波罗蜜多，<a id="a-4b"></a>不应观诸佛无上正等菩提若乐若苦。<a id="a-4c"></a>何以故？<a id="a-4d"></a>诸佛无上正等菩提诸佛无上正等菩提自性空，<a id="a-4e"></a>是诸佛无上正等菩提自性即非自性，<a id="a-4f"></a>若非自性即是布施波罗蜜多。<a id="a-4g"></a>于此布施波罗蜜多，<a id="a-4h"></a>诸佛无上正等菩提不可得，<a id="a-4i"></a>彼乐与苦亦不可得。<a id="a-4j"></a>所以者何？<a id="a-4k"></a>此中尚无诸佛无上正等菩提可得，<a id="a-4l"></a>何况有彼乐之与苦？<a id="a-4m"></a>汝若能修如是布施，<a id="a-4n"></a>是修布施波罗蜜多。<a id="a-4o"></a>’</p>
  <p id="a4p">“复作是言：<a id="a-4q"></a>‘汝善男子应修布施波罗蜜多，<a id="a-4r"></a>不应观诸佛无上正等菩提若我若无我。<a id="a-4s"></a>何以故？<a id="a-4t"></a>诸佛无上正等菩提诸佛无上正等菩提自性空，<a id="a-4u"></a>是诸佛无上正等菩提自性即非自性，<a id="a-4v"></a>若非自性即是布施波罗蜜多。<a id="a-4w"></a>于此布施波罗蜜多，<a id="a-4x"></a>诸佛无上正等菩提不可得，<a id="a-4y"></a>彼我无我亦不可得。<a id="a-4z"></a>所以者何？<a id="a-50"></a>此中尚无诸佛无上正等菩提可得，<a id="a-51"></a>何况有彼我与无我？<a id="a-52"></a>汝若能修如是布施，<a id="a-53"></a>是修布施波罗蜜多。<a id="a-54"></a>’</p>
  <p id="a55">“复作是言：<a id="a-56"></a>‘汝善男子应修布施波罗蜜多，<a id="a-57"></a>不应观诸佛无上正等菩提若净若不净。<a id="a-58"></a>何以故？<a id="a-59"></a>诸佛无上正等菩提诸佛无上正等菩提自性空，<a id="a-5A"></a>是诸佛无上正等菩提自性即非自性，<a id="a-5B"></a>若非自性即是布施波罗蜜多。<a id="a-5C"></a>于此布施波罗蜜多，<a id="a-5D"></a>诸佛无上正等菩提不可得，<a id="a-5E"></a>彼净不净亦不可得。<a id="a-5F"></a>所以者何？<a id="a-5G"></a>此中尚无诸佛无上正等菩提可得，<a id="a-5H"></a>何况有彼净与不净？<a id="a-5I"></a>汝若能修如是布施，<a id="a-5J"></a>是修布施波罗蜜多。<a id="a-5K"></a>’</p>
  <p id="a5L">“憍尸迦，<a id="a-5M"></a>是善男子、<a id="a-5N"></a>善女人等作此等说，<a id="a-5O"></a>是为宣说真正布施波罗蜜多。</p>
  <p id="a5P">“复次，<a id="a-5Q"></a>憍尸迦，<a id="a-5R"></a>若善男子、<a id="a-5S"></a>善女人等，<a id="a-5T"></a>为发无上菩提心者，<a id="a-5U"></a>宣说般若波罗蜜多，<a id="a-5V"></a>或说静虑波罗蜜多，<a id="a-5W"></a>或说精进波罗蜜多，<a id="a-5X"></a>或说安忍波罗蜜多，<a id="a-5Y"></a>或说净戒波罗蜜多，<a id="a-5Z"></a>或说布施波罗蜜多，<a id="a-5a"></a>作如是言：<a id="a-5b"></a>‘来！<a id="a-5c"></a>善男子，<a id="a-5d"></a>我当教汝修学般若乃至布施波罗蜜多。<a id="a-5e"></a>汝修学时，<a id="a-5f"></a>勿观诸法有少可住、<a id="a-5g"></a>可超、<a id="a-5h"></a>可入、<a id="a-5i"></a>可得、<a id="a-5j"></a>可证、<a id="a-5k"></a>可受持等所获功德及可随喜回向菩提。<a id="a-5l"></a>何以故？<a id="a-5m"></a>于此般若乃至布施波罗蜜多，<a id="a-5n"></a>毕竟无有少法可住、<a id="a-5o"></a>可超、<a id="a-5p"></a>可入、<a id="a-5q"></a>可得、<a id="a-5r"></a>可证、<a id="a-5s"></a>可受持等所获功德及可随喜回向菩提。<a id="a-5t"></a>所以者何？<a id="a-5u"></a>以一切法自性皆空都无所有，<a id="a-5v"></a>若无所有即是般若乃至布施波罗蜜多。<a id="a-5w"></a>于此般若乃至布施波罗蜜多，<a id="a-5x"></a>毕竟无少法有入有出、<a id="a-5y"></a>有生有灭、<a id="a-5z"></a>有断有常、<a id="a-60"></a>有一有异、<a id="a-61"></a>有来有去而可得者。<a id="a-62"></a>’</p>
  <p id="a63">“憍尸迦，<a id="a-64"></a>是善男子、<a id="a-65"></a>善女人等作此等说，<a id="a-66"></a>是说真正般若、<a id="a-67"></a>静虑、<a id="a-68"></a>精进、<a id="a-69"></a>安忍、<a id="a-6A"></a>净戒、<a id="a-6B"></a>布施波罗蜜多。<a id="a-6C"></a>以是故，<a id="a-6D"></a>憍尸迦，<a id="a-6E"></a>诸善男子、<a id="a-6F"></a>善女人等，<a id="a-6G"></a>应于般若波罗蜜多，<a id="a-6H"></a>以无所得而为方便，<a id="a-6I"></a>受持读诵、<a id="a-6J"></a>如理思惟，<a id="a-6K"></a>当以种种巧妙文义为他广说，<a id="a-6L"></a>宣示开演、<a id="a-6M"></a>显了解释，<a id="a-6N"></a>分别义趣令其易解。</p>
  <p id="a6O">“憍尸迦，<a id="a-6P"></a>由此缘故我作是说：<a id="a-6Q"></a>若善男子、<a id="a-6R"></a>善女人等，<a id="a-6S"></a>于此般若波罗蜜多，<a id="a-6T"></a>以无所得而为方便，<a id="a-6U"></a>受持读诵、<a id="a-6V"></a>如理思惟，<a id="a-6W"></a>复以种种巧妙文义，<a id="a-6X"></a>经须臾间为他辩说，<a id="a-6Y"></a>宣示开演、<a id="a-6Z"></a>显了解释，<a id="a-6a"></a>分别义趣令其易解，<a id="a-6b"></a>所获福聚甚多于前。</p>
  <p id="a6c">“复次，<a id="a-6d"></a>憍尸迦，<a id="a-6e"></a>若善男子、<a id="a-6f"></a>善女人等，<a id="a-6g"></a>教赡部洲诸有情类皆令住预流果。<a id="a-6h"></a>于意云何？<a id="a-6i"></a>是善男子、<a id="a-6j"></a>善女人等，<a id="a-6k"></a>由此因缘得福多不？<a id="a-6l"></a>”</p>
  <p id="a6m">天帝释言：<a id="a-6n"></a>“甚多，<a id="a-6o"></a>世尊！<a id="a-6p"></a>甚多，<a id="a-6q"></a>善逝！<a id="a-6r"></a>”</p>
  <p id="a6s">佛言：<a id="a-6t"></a>“憍尸迦，<a id="a-6u"></a>若善男子、<a id="a-6v"></a>善女人等，<a id="a-6w"></a>于此般若波罗蜜多，<a id="a-6x"></a>以无量门巧妙文义为他广说，<a id="a-6y"></a>宣示开演、<a id="a-6z"></a>显了解释，<a id="a-70"></a>分别义趣令其易解，<a id="a-71"></a>复作是言：<a id="a-72"></a>‘来！<a id="a-73"></a>善男子，<a id="a-74"></a>汝当于此甚深般若波罗蜜多，<a id="a-75"></a>至心听闻、<a id="a-76"></a>受持读诵、<a id="a-77"></a>令善通利、<a id="a-78"></a>如理思惟，<a id="a-79"></a>随此法门应勤修学。<a id="a-7A"></a>’是善男子、<a id="a-7B"></a>善女人等，<a id="a-7C"></a>所获功德甚多于前。<a id="a-7D"></a>何以故？<a id="a-7E"></a>憍尸迦，<a id="a-7F"></a>一切预流及预流果，<a id="a-7G"></a>皆是般若波罗蜜多所流出故。</p>
  <p id="a7H">“复次，<a id="a-7I"></a>憍尸迦，<a id="a-7J"></a>置赡部洲诸有情类，<a id="a-7K"></a>若善男子、<a id="a-7L"></a>善女人等，<a id="a-7M"></a>教赡部洲、<a id="a-7N"></a>东胜身洲诸有情类皆令住预流果。<a id="a-7O"></a>于意云何？<a id="a-7P"></a>是善男子、<a id="a-7Q"></a>善女人等，<a id="a-7R"></a>由此因缘得福多不？<a id="a-7S"></a>”</p>
  <p id="a7T">天帝释言：<a id="a-7U"></a>“甚多，<a id="a-7V"></a>世尊！<a id="a-7W"></a>甚多，<a id="a-7X"></a>善逝！<a id="a-7Y"></a>”</p>
  <p id="a7Z">佛言：<a id="a-7a"></a>“憍尸迦，<a id="a-7b"></a>若善男子、<a id="a-7c"></a>善女人等，<a id="a-7d"></a>于此般若波罗蜜多，<a id="a-7e"></a>以无量门巧妙文义为他广说，<a id="a-7f"></a>宣示开演、<a id="a-7g"></a>显了解释，<a id="a-7h"></a>分别义趣令其易解，<a id="a-7i"></a>复作是言：<a id="a-7j"></a>‘来！<a id="a-7k"></a>善男子，<a id="a-7l"></a>汝当于此甚深般若波罗蜜多，<a id="a-7m"></a>至心听闻、<a id="a-7n"></a>受持读诵、<a id="a-7o"></a>令善通利、<a id="a-7p"></a>如理思惟，<a id="a-7q"></a>随此法门应勤修学。<a id="a-7r"></a>’是善男子、<a id="a-7s"></a>善女人等，<a id="a-7t"></a>所获功德甚多于前。<a id="a-7u"></a>何以故？<a id="a-7v"></a>憍尸迦，<a id="a-7w"></a>一切预流及预流果，<a id="a-7x"></a>皆是般若波罗蜜多所流出故。</p>
  <p id="a7y">“复次，<a id="a-7z"></a>憍尸迦，<a id="a-80"></a>置赡部洲、<a id="a-81"></a>东胜身洲诸有情类，<a id="a-82"></a>若善男子、<a id="a-83"></a>善女人等，<a id="a-84"></a>教赡部洲、<a id="a-85"></a>东胜身洲、<a id="a-86"></a>西牛货洲诸有情类皆令住预流果。<a id="a-87"></a>于意云何？<a id="a-88"></a>是善男子、<a id="a-89"></a>善女人等，<a id="a-8A"></a>由此因缘得福多不？<a id="a-8B"></a>”</p>
  <p id="a8C">天帝释言：<a id="a-8D"></a>“甚多，<a id="a-8E"></a>世尊！<a id="a-8F"></a>甚多，<a id="a-8G"></a>善逝！<a id="a-8H"></a>”</p>
  <p id="a8I">佛言：<a id="a-8J"></a>“憍尸迦，<a id="a-8K"></a>若善男子、<a id="a-8L"></a>善女人等，<a id="a-8M"></a>于此般若波罗蜜多，<a id="a-8N"></a>以无量门巧妙文义为他广说，<a id="a-8O"></a>宣示开演、<a id="a-8P"></a>显了解释，<a id="a-8Q"></a>分别义趣令其易解，<a id="a-8R"></a>复作是言：<a id="a-8S"></a>‘来！<a id="a-8T"></a>善男子，<a id="a-8U"></a>汝当于此甚深般若波罗蜜多，<a id="a-8V"></a>至心听闻、<a id="a-8W"></a>受持读诵、<a id="a-8X"></a>令善通利、<a id="a-8Y"></a>如理思惟，<a id="a-8Z"></a>随此法门应勤修学。<a id="a-8a"></a>’是善男子、<a id="a-8b"></a>善女人等，<a id="a-8c"></a>所获功德甚多于前。<a id="a-8d"></a>何以故？<a id="a-8e"></a>憍尸迦，<a id="a-8f"></a>一切预流及预流果，<a id="a-8g"></a>皆是般若波罗蜜多所流出故。</p>
  <p id="a8h">“复次，<a id="a-8i"></a>憍尸迦，<a id="a-8j"></a>置赡部洲、<a id="a-8k"></a>东胜身洲、<a id="a-8l"></a>西牛货洲诸有情类，<a id="a-8m"></a>若善男子、<a id="a-8n"></a>善女人等，<a id="a-8o"></a>教赡部洲、<a id="a-8p"></a>东胜身洲、<a id="a-8q"></a>西牛货洲、<a id="a-8r"></a>北俱卢洲诸有情类皆令住预流果。<a id="a-8s"></a>于意云何？<a id="a-8t"></a>是善男子、<a id="a-8u"></a>善女人等，<a id="a-8v"></a>由此因缘得福多不？<a id="a-8w"></a>”</p>
  <p id="a8x">天帝释言：<a id="a-8y"></a>“甚多，<a id="a-8z"></a>世尊！<a id="a-90"></a>甚多，<a id="a-91"></a>善逝！<a id="a-92"></a>”</p>
  <p id="a93">佛言：<a id="a-94"></a>“憍尸迦，<a id="a-95"></a>若善男子、<a id="a-96"></a>善女人等，<a id="a-97"></a>于此般若波罗蜜多，<a id="a-98"></a>以无量门巧妙文义为他广说，<a id="a-99"></a>宣示开演、<a id="a-9A"></a>显了解释，<a id="a-9B"></a>分别义趣令其易解，<a id="a-9C"></a>复作是言：<a id="a-9D"></a>‘来！<a id="a-9E"></a>善男子，<a id="a-9F"></a>汝当于此甚深般若波罗蜜多，<a id="a-9G"></a>至心听闻、<a id="a-9H"></a>受持读诵、<a id="a-9I"></a>令善通利、<a id="a-9J"></a>如理思惟，<a id="a-9K"></a>随此法门应勤修学。<a id="a-9L"></a>’是善男子、<a id="a-9M"></a>善女人等，<a id="a-9N"></a>所获功德甚多于前。<a id="a-9O"></a>何以故？<a id="a-9P"></a>憍尸迦，<a id="a-9Q"></a>一切预流及预流果，<a id="a-9R"></a>皆是般若波罗蜜多所流出故。</p>
  <p id="a9S">“复次，<a id="a-9T"></a>憍尸迦，<a id="a-9U"></a>置四大洲诸有情类，<a id="a-9V"></a>若善男子、<a id="a-9W"></a>善女人等，<a id="a-9X"></a>教小千界诸有情类皆令住预流果。<a id="a-9Y"></a>于意云何？<a id="a-9Z"></a>是善男子、<a id="a-9a"></a>善女人等，<a id="a-9b"></a>由此因缘得福多不？<a id="a-9c"></a>”</p>
  <p id="a9d">天帝释言：<a id="a-9e"></a>“甚多，<a id="a-9f"></a>世尊！<a id="a-9g"></a>甚多，<a id="a-9h"></a>善逝！<a id="a-9i"></a>”</p>
  <p id="a9j">佛言：<a id="a-9k"></a>“憍尸迦，<a id="a-9l"></a>若善男子、<a id="a-9m"></a>善女人等，<a id="a-9n"></a>于此般若波罗蜜多，<a id="a-9o"></a>以无量门巧妙文义为他广说，<a id="a-9p"></a>宣示开演、<a id="a-9q"></a>显了解释，<a id="a-9r"></a>分别义趣令其易解，<a id="a-9s"></a>复作是言：<a id="a-9t"></a>‘来！<a id="a-9u"></a>善男子，<a id="a-9v"></a>汝当于此甚深般若波罗蜜多，<a id="a-9w"></a>至心听闻、<a id="a-9x"></a>受持读诵、<a id="a-9y"></a>令善通利、<a id="a-9z"></a>如理思惟，<a id="a-A0"></a>随此法门应勤修学。<a id="a-A1"></a>’是善男子、<a id="a-A2"></a>善女人等，<a id="a-A3"></a>所获功德甚多于前。<a id="a-A4"></a>何以故？<a id="a-A5"></a>憍尸迦，<a id="a-A6"></a>一切预流及预流果，<a id="a-A7"></a>皆是般若波罗蜜多所流出故。</p>
  <p id="aA8">“复次，<a id="a-A9"></a>憍尸迦，<a id="a-AA"></a>置小千界诸有情类，<a id="a-AB"></a>若善男子、<a id="a-AC"></a>善女人等，<a id="a-AD"></a>教中千界诸有情类皆令住预流果。<a id="a-AE"></a>于意云何？<a id="a-AF"></a>是善男子、<a id="a-AG"></a>善女人等，<a id="a-AH"></a>由此因缘得福多不？<a id="a-AI"></a>”</p>
  <p id="aAJ">天帝释言：<a id="a-AK"></a>“甚多，<a id="a-AL"></a>世尊！<a id="a-AM"></a>甚多，<a id="a-AN"></a>善逝！<a id="a-AO"></a>”</p>
  <p id="aAP">佛言：<a id="a-AQ"></a>“憍尸迦，<a id="a-AR"></a>若善男子、<a id="a-AS"></a>善女人等，<a id="a-AT"></a>于此般若波罗蜜多，<a id="a-AU"></a>以无量门巧妙文义为他广说，<a id="a-AV"></a>宣示开演、<a id="a-AW"></a>显了解释，<a id="a-AX"></a>分别义趣令其易解，<a id="a-AY"></a>复作是言：<a id="a-AZ"></a>‘来！<a id="a-Aa"></a>善男子，<a id="a-Ab"></a>汝当于此甚深般若波罗蜜多，<a id="a-Ac"></a>至心听闻、<a id="a-Ad"></a>受持读诵、<a id="a-Ae"></a>令善通利、<a id="a-Af"></a>如理思惟，<a id="a-Ag"></a>随此法门应勤修学。<a id="a-Ah"></a>’是善男子、<a id="a-Ai"></a>善女人等，<a id="a-Aj"></a>所获功德甚多于前。<a id="a-Ak"></a>何以故？<a id="a-Al"></a>憍尸迦，<a id="a-Am"></a>一切预流及预流果，<a id="a-An"></a>皆是般若波罗蜜多所流出故。</p>
  <p id="aAo">“复次，<a id="a-Ap"></a>憍尸迦，<a id="a-Aq"></a>置中千界诸有情类，<a id="a-Ar"></a>若善男子、<a id="a-As"></a>善女人等，<a id="a-At"></a>教化三千大千世界诸有情类皆令住预流果。<a id="a-Au"></a>于意云何？<a id="a-Av"></a>是善男子、<a id="a-Aw"></a>善女人等，<a id="a-Ax"></a>由此因缘得福多不？<a id="a-Ay"></a>”</p>
  <p id="aAz">天帝释言：<a id="a-B0"></a>“甚多，<a id="a-B1"></a>世尊！<a id="a-B2"></a>甚多，<a id="a-B3"></a>善逝！<a id="a-B4"></a>”</p>
  <p id="aB5">佛言：<a id="a-B6"></a>“憍尸迦，<a id="a-B7"></a>若善男子、<a id="a-B8"></a>善女人等，<a id="a-B9"></a>于此般若波罗蜜多，<a id="a-BA"></a>以无量门巧妙文义为他广说，<a id="a-BB"></a>宣示开演、<a id="a-BC"></a>显了解释，<a id="a-BD"></a>分别义趣令其易解，<a id="a-BE"></a>复作是言：<a id="a-BF"></a>‘来！<a id="a-BG"></a>善男子，<a id="a-BH"></a>汝当于此甚深般若波罗蜜多，<a id="a-BI"></a>至心听闻、<a id="a-BJ"></a>受持读诵、<a id="a-BK"></a>令善通利、<a id="a-BL"></a>如理思惟，<a id="a-BM"></a>随此法门应勤修学。<a id="a-BN"></a>’是善男子、<a id="a-BO"></a>善女人等，<a id="a-BP"></a>所获功德甚多于前。<a id="a-BQ"></a>何以故？<a id="a-BR"></a>憍尸迦，<a id="a-BS"></a>一切预流及预流果，<a id="a-BT"></a>皆是般若波罗蜜多所流出故。</p>
  <p id="aBU">“复次，<a id="a-BV"></a>憍尸迦，<a id="a-BW"></a>置此三千大千世界诸有情类，<a id="a-BX"></a>若善男子、<a id="a-BY"></a>善女人等，<a id="a-BZ"></a>教化十方各如殑伽沙等世界诸有情类皆令住预流果。<a id="a-Ba"></a>于意云何？<a id="a-Bb"></a>是善男子、<a id="a-Bc"></a>善女人等，<a id="a-Bd"></a>由此因缘得福多不？<a id="a-Be"></a>”</p>
  <p id="aBf">天帝释言：<a id="a-Bg"></a>“甚多，<a id="a-Bh"></a>世尊！<a id="a-Bi"></a>甚多，<a id="a-Bj"></a>善逝！<a id="a-Bk"></a>”</p>
  <p id="aBl">佛言：<a id="a-Bm"></a>“憍尸迦，<a id="a-Bn"></a>若善男子、<a id="a-Bo"></a>善女人等，<a id="a-Bp"></a>于此般若波罗蜜多，<a id="a-Bq"></a>以无量门巧妙文义为他广说，<a id="a-Br"></a>宣示开演、<a id="a-Bs"></a>显了解释，<a id="a-Bt"></a>分别义趣令其易解，<a id="a-Bu"></a>复作是言：<a id="a-Bv"></a>‘来！<a id="a-Bw"></a>善男子，<a id="a-Bx"></a>汝当于此甚深般若波罗蜜多，<a id="a-By"></a>至心听闻、<a id="a-Bz"></a>受持读诵、<a id="a-C0"></a>令善通利、<a id="a-C1"></a>如理思惟，<a id="a-C2"></a>随此法门应勤修学。<a id="a-C3"></a>’是善男子、<a id="a-C4"></a>善女人等，<a id="a-C5"></a>所获功德甚多于前。<a id="a-C6"></a>何以故？<a id="a-C7"></a>憍尸迦，<a id="a-C8"></a>一切预流及预流果，<a id="a-C9"></a>皆是般若波罗蜜多所流出故。</p>
  <p id="aCA">“复次，<a id="a-CB"></a>憍尸迦，<a id="a-CC"></a>置此十方各如殑伽沙等世界诸有情类，<a id="a-CD"></a>若善男子、<a id="a-CE"></a>善女人等，<a id="a-CF"></a>教化十方一切世界诸有情类皆令住预流果。<a id="a-CG"></a>于意云何？<a id="a-CH"></a>是善男子、<a id="a-CI"></a>善女人等，<a id="a-CJ"></a>由此因缘得福多不？<a id="a-CK"></a>”</p>
  <p id="aCL">天帝释言：<a id="a-CM"></a>“甚多，<a id="a-CN"></a>世尊！<a id="a-CO"></a>甚多，<a id="a-CP"></a>善逝！<a id="a-CQ"></a>”</p>
  <p id="aCR">佛言：<a id="a-CS"></a>“憍尸迦，<a id="a-CT"></a>若善男子、<a id="a-CU"></a>善女人等，<a id="a-CV"></a>于此般若波罗蜜多，<a id="a-CW"></a>以无量门巧妙文义为他广说，<a id="a-CX"></a>宣示开演、<a id="a-CY"></a>显了解释，<a id="a-CZ"></a>分别义趣令其易解，<a id="a-Ca"></a>复作是言：<a id="a-Cb"></a>‘来！<a id="a-Cc"></a>善男子，<a id="a-Cd"></a>汝当于此甚深般若波罗蜜多，<a id="a-Ce"></a>至心听闻、<a id="a-Cf"></a>受持读诵、<a id="a-Cg"></a>令善通利、<a id="a-Ch"></a>如理思惟，<a id="a-Ci"></a>随此法门应勤修学。<a id="a-Cj"></a>’是善男子、<a id="a-Ck"></a>善女人等，<a id="a-Cl"></a>所获功德甚多于前。<a id="a-Cm"></a>何以故？<a id="a-Cn"></a>憍尸迦，<a id="a-Co"></a>一切预流及预流果，<a id="a-Cp"></a>皆是般若波罗蜜多所流出故。</p>
  <p id="aCq">“复次，<a id="a-Cr"></a>憍尸迦，<a id="a-Cs"></a>若善男子、<a id="a-Ct"></a>善女人等，<a id="a-Cu"></a>教赡部洲诸有情类皆令住一来果。<a id="a-Cv"></a>于意云何？<a id="a-Cw"></a>是善男子、<a id="a-Cx"></a>善女人等，<a id="a-Cy"></a>由此因缘得福多不？<a id="a-Cz"></a>”</p>
  <p id="aD0">天帝释言：<a id="a-D1"></a>“甚多，<a id="a-D2"></a>世尊！<a id="a-D3"></a>甚多，<a id="a-D4"></a>善逝！<a id="a-D5"></a>”</p>
  <p id="aD6">佛言：<a id="a-D7"></a>“憍尸迦，<a id="a-D8"></a>若善男子、<a id="a-D9"></a>善女人等，<a id="a-DA"></a>于此般若波罗蜜多，<a id="a-DB"></a>以无量门巧妙文义为他广说，<a id="a-DC"></a>宣示开演、<a id="a-DD"></a>显了解释，<a id="a-DE"></a>分别义趣令其易解，<a id="a-DF"></a>复作是言：<a id="a-DG"></a>‘来！<a id="a-DH"></a>善男子，<a id="a-DI"></a>汝当于此甚深般若波罗蜜多，<a id="a-DJ"></a>至心听闻、<a id="a-DK"></a>受持读诵、<a id="a-DL"></a>令善通利、<a id="a-DM"></a>如理思惟，<a id="a-DN"></a>随此法门应勤修学。<a id="a-DO"></a>’是善男子、<a id="a-DP"></a>善女人等，<a id="a-DQ"></a>所获功德甚多于前。<a id="a-DR"></a>何以故？<a id="a-DS"></a>憍尸迦，<a id="a-DT"></a>一切一来及一来果，<a id="a-DU"></a>皆是般若波罗蜜多所流出故。</p>
  <p id="aDV">“复次，<a id="a-DW"></a>憍尸迦，<a id="a-DX"></a>置赡部洲诸有情类，<a id="a-DY"></a>若善男子、<a id="a-DZ"></a>善女人等，<a id="a-Da"></a>教赡部洲、<a id="a-Db"></a>东胜身洲诸有情类皆令住一来果。<a id="a-Dc"></a>于意云何？<a id="a-Dd"></a>是善男子、<a id="a-De"></a>善女人等，<a id="a-Df"></a>由此因缘得福多不？<a id="a-Dg"></a>”</p>
  <p id="aDh">天帝释言：<a id="a-Di"></a>“甚多，<a id="a-Dj"></a>世尊！<a id="a-Dk"></a>甚多，<a id="a-Dl"></a>善逝！<a id="a-Dm"></a>”</p>
  <p id="aDn">佛言：<a id="a-Do"></a>“憍尸迦，<a id="a-Dp"></a>若善男子、<a id="a-Dq"></a>善女人等，<a id="a-Dr"></a>于此般若波罗蜜多，<a id="a-Ds"></a>以无量门巧妙文义为他广说，<a id="a-Dt"></a>宣示开演、<a id="a-Du"></a>显了解释，<a id="a-Dv"></a>分别义趣令其易解，<a id="a-Dw"></a>复作是言：<a id="a-Dx"></a>‘来！<a id="a-Dy"></a>善男子，<a id="a-Dz"></a>汝当于此甚深般若波罗蜜多，<a id="a-E0"></a>至心听闻、<a id="a-E1"></a>受持读诵、<a id="a-E2"></a>令善通利、<a id="a-E3"></a>如理思惟，<a id="a-E4"></a>随此法门应勤修学。<a id="a-E5"></a>’是善男子、<a id="a-E6"></a>善女人等，<a id="a-E7"></a>所获功德甚多于前。<a id="a-E8"></a>何以故？<a id="a-E9"></a>憍尸迦，<a id="a-EA"></a>一切一来及一来果，<a id="a-EB"></a>皆是般若波罗蜜多所流出故。</p>
  <p id="aEC">“复次，<a id="a-ED"></a>憍尸迦，<a id="a-EE"></a>置赡部洲、<a id="a-EF"></a>东胜身洲诸有情类，<a id="a-EG"></a>若善男子、<a id="a-EH"></a>善女人等，<a id="a-EI"></a>教赡部洲、<a id="a-EJ"></a>东胜身洲、<a id="a-EK"></a>西牛货洲诸有情类皆令住一来果。<a id="a-EL"></a>于意云何？<a id="a-EM"></a>是善男子、<a id="a-EN"></a>善女人等，<a id="a-EO"></a>由此因缘得福多不？<a id="a-EP"></a>”</p>
  <p id="aEQ">天帝释言：<a id="a-ER"></a>“甚多，<a id="a-ES"></a>世尊！<a id="a-ET"></a>甚多，<a id="a-EU"></a>善逝！<a id="a-EV"></a>”</p>
  <p id="aEW">佛言：<a id="a-EX"></a>“憍尸迦，<a id="a-EY"></a>若善男子、<a id="a-EZ"></a>善女人等，<a id="a-Ea"></a>于此般若波罗蜜多，<a id="a-Eb"></a>以无量门巧妙文义为他广说，<a id="a-Ec"></a>宣示开演、<a id="a-Ed"></a>显了解释，<a id="a-Ee"></a>分别义趣令其易解，<a id="a-Ef"></a>复作是言：<a id="a-Eg"></a>‘来！<a id="a-Eh"></a>善男子，<a id="a-Ei"></a>汝当于此甚深般若波罗蜜多，<a id="a-Ej"></a>至心听闻、<a id="a-Ek"></a>受持读诵、<a id="a-El"></a>令善通利、<a id="a-Em"></a>如理思惟，<a id="a-En"></a>随此法门应勤修学。<a id="a-Eo"></a>’是善男子、<a id="a-Ep"></a>善女人等，<a id="a-Eq"></a>所获功德甚多于前。<a id="a-Er"></a>何以故？<a id="a-Es"></a>憍尸迦，<a id="a-Et"></a>一切一来及一来果，<a id="a-Eu"></a>皆是般若波罗蜜多所流出故。</p>
  <p id="aEv">“复次，<a id="a-Ew"></a>憍尸迦，<a id="a-Ex"></a>置赡部洲、<a id="a-Ey"></a>东胜身洲、<a id="a-Ez"></a>西牛货洲诸有情类，<a id="a-F0"></a>若善男子、<a id="a-F1"></a>善女人等，<a id="a-F2"></a>教赡部洲、<a id="a-F3"></a>东胜身洲、<a id="a-F4"></a>西牛货洲、<a id="a-F5"></a>北俱卢洲诸有情类皆令住一来果。<a id="a-F6"></a>于意云何？<a id="a-F7"></a>是善男子、<a id="a-F8"></a>善女人等，<a id="a-F9"></a>由此因缘得福多不？<a id="a-FA"></a>”</p>
  <p id="aFB">天帝释言：<a id="a-FC"></a>“甚多，<a id="a-FD"></a>世尊！<a id="a-FE"></a>甚多，<a id="a-FF"></a>善逝！<a id="a-FG"></a>”</p>
  <p id="aFH">佛言：<a id="a-FI"></a>“憍尸迦，<a id="a-FJ"></a>若善男子、<a id="a-FK"></a>善女人等，<a id="a-FL"></a>于此般若波罗蜜多，<a id="a-FM"></a>以无量门巧妙文义为他广说，<a id="a-FN"></a>宣示开演、<a id="a-FO"></a>显了解释，<a id="a-FP"></a>分别义趣令其易解，<a id="a-FQ"></a>复作是言：<a id="a-FR"></a>‘来！<a id="a-FS"></a>善男子，<a id="a-FT"></a>汝当于此甚深般若波罗蜜多，<a id="a-FU"></a>至心听闻、<a id="a-FV"></a>受持读诵、<a id="a-FW"></a>令善通利、<a id="a-FX"></a>如理思惟，<a id="a-FY"></a>随此法门应勤修学。<a id="a-FZ"></a>’是善男子、<a id="a-Fa"></a>善女人等，<a id="a-Fb"></a>所获功德甚多于前。<a id="a-Fc"></a>何以故？<a id="a-Fd"></a>憍尸迦，<a id="a-Fe"></a>一切一来及一来果，<a id="a-Ff"></a>皆是般若波罗蜜多所流出故。</p>
  <p id="aFg">“复次，<a id="a-Fh"></a>憍尸迦，<a id="a-Fi"></a>置四大洲诸有情类，<a id="a-Fj"></a>若善男子、<a id="a-Fk"></a>善女人等，<a id="a-Fl"></a>教小千界诸有情类皆令住一来果。<a id="a-Fm"></a>于意云何？<a id="a-Fn"></a>是善男子、<a id="a-Fo"></a>善女人等，<a id="a-Fp"></a>由此因缘得福多不？<a id="a-Fq"></a>”</p>
  <p id="aFr">天帝释言：<a id="a-Fs"></a>“甚多，<a id="a-Ft"></a>世尊！<a id="a-Fu"></a>甚多，<a id="a-Fv"></a>善逝！<a id="a-Fw"></a>”</p>
  <p id="aFx">佛言：<a id="a-Fy"></a>“憍尸迦，<a id="a-Fz"></a>若善男子、<a id="a-G0"></a>善女人等，<a id="a-G1"></a>于此般若波罗蜜多，<a id="a-G2"></a>以无量门巧妙文义为他广说，<a id="a-G3"></a>宣示开演、<a id="a-G4"></a>显了解释，<a id="a-G5"></a>分别义趣令其易解，<a id="a-G6"></a>复作是言：<a id="a-G7"></a>‘来！<a id="a-G8"></a>善男子，<a id="a-G9"></a>汝当于此甚深般若波罗蜜多，<a id="a-GA"></a>至心听闻、<a id="a-GB"></a>受持读诵，<a id="a-GC"></a>令善通利、<a id="a-GD"></a>如理思惟，<a id="a-GE"></a>随此法门应勤修学。<a id="a-GF"></a>’是善男子、<a id="a-GG"></a>善女人等，<a id="a-GH"></a>所获功德甚多于前。<a id="a-GI"></a>何以故？<a id="a-GJ"></a>憍尸迦，<a id="a-GK"></a>一切一来及一来果，<a id="a-GL"></a>皆是般若波罗蜜多所流出故。</p>
  <p id="aGM">“复次，<a id="a-GN"></a>憍尸迦，<a id="a-GO"></a>置小千界诸有情类，<a id="a-GP"></a>若善男子、<a id="a-GQ"></a>善女人等，<a id="a-GR"></a>教中千界诸有情类皆令住一来果。<a id="a-GS"></a>于意云何？<a id="a-GT"></a>是善男子、<a id="a-GU"></a>善女人等，<a id="a-GV"></a>由此因缘得福多不？<a id="a-GW"></a>”</p>
  <p id="aGX">天帝释言：<a id="a-GY"></a>“甚多，<a id="a-GZ"></a>世尊！<a id="a-Ga"></a>甚多，<a id="a-Gb"></a>善逝！<a id="a-Gc"></a>”</p>
  <p id="aGd">佛言：<a id="a-Ge"></a>“憍尸迦，<a id="a-Gf"></a>若善男子、<a id="a-Gg"></a>善女人等，<a id="a-Gh"></a>于此般若波罗蜜多，<a id="a-Gi"></a>以无量门巧妙文义为他广说，<a id="a-Gj"></a>宣示开演、<a id="a-Gk"></a>显了解释，<a id="a-Gl"></a>分别义趣令其易解，<a id="a-Gm"></a>复作是言：<a id="a-Gn"></a>‘来！<a id="a-Go"></a>善男子，<a id="a-Gp"></a>汝当于此甚深般若波罗蜜多，<a id="a-Gq"></a>至心听闻、<a id="a-Gr"></a>受持读诵、<a id="a-Gs"></a>令善通利、<a id="a-Gt"></a>如理思惟，<a id="a-Gu"></a>随此法门应勤修学。<a id="a-Gv"></a>’是善男子、<a id="a-Gw"></a>善女人等，<a id="a-Gx"></a>所获功德甚多于前。<a id="a-Gy"></a>何以故？<a id="a-Gz"></a>憍尸迦，<a id="a-H0"></a>一切一来及一来果，<a id="a-H1"></a>皆是般若波罗蜜多所流出故。</p>
  <p id="aH2">“复次，<a id="a-H3"></a>憍尸迦，<a id="a-H4"></a>置中千界诸有情类，<a id="a-H5"></a>若善男子、<a id="a-H6"></a>善女人等，<a id="a-H7"></a>教化三千大千世界诸有情类皆令住一来果。<a id="a-H8"></a>于意云何？<a id="a-H9"></a>是善男子、<a id="a-HA"></a>善女人等，<a id="a-HB"></a>由此因缘得福多不？<a id="a-HC"></a>”</p>
  <p id="aHD">天帝释言：<a id="a-HE"></a>“甚多，<a id="a-HF"></a>世尊！<a id="a-HG"></a>甚多，<a id="a-HH"></a>善逝！<a id="a-HI"></a>”</p>
  <p id="aHJ">佛言：<a id="a-HK"></a>“憍尸迦，<a id="a-HL"></a>若善男子、<a id="a-HM"></a>善女人等，<a id="a-HN"></a>于此般若波罗蜜多，<a id="a-HO"></a>以无量门巧妙文义为他广说，<a id="a-HP"></a>宣示开演、<a id="a-HQ"></a>显了解释，<a id="a-HR"></a>分别义趣令其易解，<a id="a-HS"></a>复作是言：<a id="a-HT"></a>‘来！<a id="a-HU"></a>善男子，<a id="a-HV"></a>汝当于此甚深般若波罗蜜多，<a id="a-HW"></a>至心听闻、<a id="a-HX"></a>受持读诵、<a id="a-HY"></a>令善通利、<a id="a-HZ"></a>如理思惟，<a id="a-Ha"></a>随此法门应勤修学。<a id="a-Hb"></a>’是善男子、<a id="a-Hc"></a>善女人等，<a id="a-Hd"></a>所获功德甚多于前。<a id="a-He"></a>何以故？<a id="a-Hf"></a>憍尸迦，<a id="a-Hg"></a>一切一来及一来果，<a id="a-Hh"></a>皆是般若波罗蜜多所流出故。</p>
  <p id="aHi">“复次，<a id="a-Hj"></a>憍尸迦，<a id="a-Hk"></a>置此三千大千世界诸有情类，<a id="a-Hl"></a>若善男子、<a id="a-Hm"></a>善女人等，<a id="a-Hn"></a>教化十方各如殑伽沙等世界诸有情类皆令住一来果。<a id="a-Ho"></a>于意云何？<a id="a-Hp"></a>是善男子、<a id="a-Hq"></a>善女人等，<a id="a-Hr"></a>由此因缘得福多不？<a id="a-Hs"></a>”</p>
  <p id="aHt">天帝释言：<a id="a-Hu"></a>“甚多，<a id="a-Hv"></a>世尊！<a id="a-Hw"></a>甚多，<a id="a-Hx"></a>善逝！<a id="a-Hy"></a>”</p>
  <p id="aHz">佛言：<a id="a-I0"></a>“憍尸迦，<a id="a-I1"></a>若善男子、<a id="a-I2"></a>善女人等，<a id="a-I3"></a>于此般若波罗蜜多，<a id="a-I4"></a>以无量门巧妙文义为他广说，<a id="a-I5"></a>宣示开演、<a id="a-I6"></a>显了解释，<a id="a-I7"></a>分别义趣令其易解，<a id="a-I8"></a>复作是言：<a id="a-I9"></a>‘来！<a id="a-IA"></a>善男子，<a id="a-IB"></a>汝当于此甚深般若波罗蜜多，<a id="a-IC"></a>至心听闻、<a id="a-ID"></a>受持读诵、<a id="a-IE"></a>令善通利、<a id="a-IF"></a>如理思惟，<a id="a-IG"></a>随此法门应勤修学。<a id="a-IH"></a>’是善男子、<a id="a-II"></a>善女人等，<a id="a-IJ"></a>所获功德甚多于前。<a id="a-IK"></a>何以故？<a id="a-IL"></a>憍尸迦，<a id="a-IM"></a>一切一来及一来果，<a id="a-IN"></a>皆是般若波罗蜜多所流出故。</p>
  <p id="aIO">“复次，<a id="a-IP"></a>憍尸迦，<a id="a-IQ"></a>置此十方各如殑伽沙等世界诸有情类，<a id="a-IR"></a>若善男子、<a id="a-IS"></a>善女人等，<a id="a-IT"></a>教化十方一切世界诸有情类皆令住一来果。<a id="a-IU"></a>于意云何？<a id="a-IV"></a>是善男子、<a id="a-IW"></a>善女人等，<a id="a-IX"></a>由此因缘得福多不？<a id="a-IY"></a>”</p>
  <p id="aIZ">天帝释言：<a id="a-Ia"></a>“甚多，<a id="a-Ib"></a>世尊！<a id="a-Ic"></a>甚多，<a id="a-Id"></a>善逝！<a id="a-Ie"></a>”</p>
  <p id="aIf">佛言：<a id="a-Ig"></a>“憍尸迦，<a id="a-Ih"></a>若善男子、<a id="a-Ii"></a>善女人等，<a id="a-Ij"></a>于此般若波罗蜜多，<a id="a-Ik"></a>以无量门巧妙文义为他广说，<a id="a-Il"></a>宣示开演、<a id="a-Im"></a>显了解释，<a id="a-In"></a>分别义趣令其易解，<a id="a-Io"></a>复作是言：<a id="a-Ip"></a>‘来！<a id="a-Iq"></a>善男子，<a id="a-Ir"></a>汝当于此甚深般若波罗蜜多，<a id="a-Is"></a>至心听闻、<a id="a-It"></a>受持读诵、<a id="a-Iu"></a>令善通利、<a id="a-Iv"></a>如理思惟，<a id="a-Iw"></a>随此法门应勤修学。<a id="a-Ix"></a>’是善男子、<a id="a-Iy"></a>善女人等，<a id="a-Iz"></a>所获功德甚多于前。<a id="a-J0"></a>何以故？<a id="a-J1"></a>憍尸迦，<a id="a-J2"></a>一切一来及一来果，<a id="a-J3"></a>皆是般若波罗蜜多所流出故。</p>
  <p id="aJ4">“复次，<a id="a-J5"></a>憍尸迦，<a id="a-J6"></a>若善男子、<a id="a-J7"></a>善女人等，<a id="a-J8"></a>教赡部洲诸有情类皆令住不还果。<a id="a-J9"></a>于意云何？<a id="a-JA"></a>是善男子、<a id="a-JB"></a>善女人等，<a id="a-JC"></a>由此因缘得福多不？<a id="a-JD"></a>”</p>
  <p id="aJE">天帝释言：<a id="a-JF"></a>“甚多，<a id="a-JG"></a>世尊！<a id="a-JH"></a>甚多，<a id="a-JI"></a>善逝！<a id="a-JJ"></a>”</p>
  <p id="aJK">佛言：<a id="a-JL"></a>“憍尸迦，<a id="a-JM"></a>若善男子、<a id="a-JN"></a>善女人等，<a id="a-JO"></a>于此般若波罗蜜多，<a id="a-JP"></a>以无量门巧妙文义为他广说，<a id="a-JQ"></a>宣示开演、<a id="a-JR"></a>显了解释，<a id="a-JS"></a>分别义趣令其易解，<a id="a-JT"></a>复作是言：<a id="a-JU"></a>‘来！<a id="a-JV"></a>善男子，<a id="a-JW"></a>汝当于此甚深般若波罗蜜多，<a id="a-JX"></a>至心听闻、<a id="a-JY"></a>受持读诵、<a id="a-JZ"></a>令善通利、<a id="a-Ja"></a>如理思惟，<a id="a-Jb"></a>随此法门应勤修学。<a id="a-Jc"></a>’是善男子、<a id="a-Jd"></a>善女人等，<a id="a-Je"></a>所获功德甚多于前。<a id="a-Jf"></a>何以故？<a id="a-Jg"></a>憍尸迦，<a id="a-Jh"></a>一切不还及不还果，<a id="a-Ji"></a>皆是般若波罗蜜多所流出故。</p>
  <p id="aJj">“复次，<a id="a-Jk"></a>憍尸迦，<a id="a-Jl"></a>置赡部洲诸有情类，<a id="a-Jm"></a>若善男子、<a id="a-Jn"></a>善女人等，<a id="a-Jo"></a>教赡部洲、<a id="a-Jp"></a>东胜身洲诸有情类皆令住不还果。<a id="a-Jq"></a>于意云何？<a id="a-Jr"></a>是善男子、<a id="a-Js"></a>善女人等，<a id="a-Jt"></a>由此因缘得福多不？<a id="a-Ju"></a>”</p>
  <p id="aJv">天帝释言：<a id="a-Jw"></a>“甚多，<a id="a-Jx"></a>世尊！<a id="a-Jy"></a>甚多，<a id="a-Jz"></a>善逝！<a id="a-K0"></a>”</p>
  <p id="aK1">佛言：<a id="a-K2"></a>“憍尸迦，<a id="a-K3"></a>若善男子、<a id="a-K4"></a>善女人等，<a id="a-K5"></a>于此般若波罗蜜多，<a id="a-K6"></a>以无量门巧妙文义为他广说，<a id="a-K7"></a>宣示开演、<a id="a-K8"></a>显了解释，<a id="a-K9"></a>分别义趣令其易解，<a id="a-KA"></a>复作是言：<a id="a-KB"></a>‘来！<a id="a-KC"></a>善男子，<a id="a-KD"></a>汝当于此甚深般若波罗蜜多，<a id="a-KE"></a>至心听闻、<a id="a-KF"></a>受持读诵、<a id="a-KG"></a>令善通利、<a id="a-KH"></a>如理思惟，<a id="a-KI"></a>随此法门应勤修学。<a id="a-KJ"></a>’是善男子、<a id="a-KK"></a>善女人等，<a id="a-KL"></a>所获功德甚多于前。<a id="a-KM"></a>何以故？<a id="a-KN"></a>憍尸迦，<a id="a-KO"></a>一切不还及不还果，<a id="a-KP"></a>皆是般若波罗蜜多所流出故。</p>
  <p id="aKQ">“复次，<a id="a-KR"></a>憍尸迦，<a id="a-KS"></a>置赡部洲、<a id="a-KT"></a>东胜身洲诸有情类，<a id="a-KU"></a>若善男子、<a id="a-KV"></a>善女人等，<a id="a-KW"></a>教赡部洲、<a id="a-KX"></a>东胜身洲、<a id="a-KY"></a>西牛货洲诸有情类皆令住不还果。<a id="a-KZ"></a>于意云何？<a id="a-Ka"></a>是善男子、<a id="a-Kb"></a>善女人等，<a id="a-Kc"></a>由此因缘得福多不？<a id="a-Kd"></a>”</p>
  <p id="aKe">天帝释言：<a id="a-Kf"></a>“甚多，<a id="a-Kg"></a>世尊！<a id="a-Kh"></a>甚多，<a id="a-Ki"></a>善逝！<a id="a-Kj"></a>”</p>
  <p id="aKk">佛言：<a id="a-Kl"></a>“憍尸迦，<a id="a-Km"></a>若善男子、<a id="a-Kn"></a>善女人等，<a id="a-Ko"></a>于此般若波罗蜜多，<a id="a-Kp"></a>以无量门巧妙文义为他广说，<a id="a-Kq"></a>宣示开演、<a id="a-Kr"></a>显了解释，<a id="a-Ks"></a>分别义趣令其易解，<a id="a-Kt"></a>复作是言：<a id="a-Ku"></a>‘来！<a id="a-Kv"></a>善男子，<a id="a-Kw"></a>汝当于此甚深般若波罗蜜多，<a id="a-Kx"></a>至心听闻、<a id="a-Ky"></a>受持读诵、<a id="a-Kz"></a>令善通利、<a id="a-L0"></a>如理思惟，<a id="a-L1"></a>随此法门应勤修学。<a id="a-L2"></a>’是善男子、<a id="a-L3"></a>善女人等，<a id="a-L4"></a>所获功德甚多于前。<a id="a-L5"></a>何以故？<a id="a-L6"></a>憍尸迦，<a id="a-L7"></a>一切不还及不还果，<a id="a-L8"></a>皆是般若波罗蜜多所流出故。</p>
 </body>
</html>