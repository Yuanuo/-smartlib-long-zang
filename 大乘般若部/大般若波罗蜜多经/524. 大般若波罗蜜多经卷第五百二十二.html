<!doctype html>
<html id="z3IBT538R" data-ver="1224">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百二十二</h1>
  <h2 id="a2">第三分见不动品第二十五之二</h2>
  <p id="a3">“复次，<a id="a-4"></a>善现，<a id="a-5"></a>是菩萨摩诃萨其心坚固逾于金刚，<a id="a-6"></a>假使十方殑伽沙等诸佛世界一切有情皆变为魔，<a id="a-7"></a>是诸魔众各复化作尔所恶魔，<a id="a-8"></a>此诸恶魔皆有无量无数神力，<a id="a-9"></a>是诸恶魔尽其神力不能留难是菩萨摩诃萨，<a id="a-A"></a>令不能行甚深般若波罗蜜多。<a id="a-B"></a>所以者何？<a id="a-C"></a>是菩萨摩诃萨已得般若波罗蜜多方便善巧，<a id="a-D"></a>知一切法不可得故。</p>
  <p id="aE">“善现当知，<a id="a-F"></a>若菩萨摩诃萨成就二法，<a id="a-G"></a>一切恶魔不能留难，<a id="a-H"></a>令不能行甚深般若波罗蜜多。<a id="a-I"></a>何等为二？<a id="a-J"></a>一者、<a id="a-K"></a>观察诸法皆空；<a id="a-L"></a>二者、<a id="a-M"></a>不舍诸有情类。<a id="a-N"></a>善现当知，<a id="a-O"></a>若菩萨摩诃萨成就二法，<a id="a-P"></a>一切恶魔不能障礙，<a id="a-Q"></a>令不能行甚深般若波罗蜜多。<a id="a-R"></a>何等为二？<a id="a-S"></a>一者、<a id="a-T"></a>如说悉皆能作；<a id="a-U"></a>二者、<a id="a-V"></a>常为诸佛护念。</p>
  <p id="aW">“善现当知，<a id="a-X"></a>若菩萨摩诃萨能如是行甚深般若波罗蜜多，<a id="a-Y"></a>诸天子等常来礼敬、<a id="a-Z"></a>亲近供养、<a id="a-a"></a>请问劝发，<a id="a-b"></a>作如是言：<a id="a-c"></a>‘善哉！<a id="a-d"></a>大士，<a id="a-e"></a>欲证无上正等菩提，<a id="a-f"></a>当勤住空、<a id="a-g"></a>无相、<a id="a-h"></a>无愿。<a id="a-i"></a>何以故？<a id="a-j"></a>善男子，<a id="a-k"></a>若勤住空、<a id="a-l"></a>无相、<a id="a-m"></a>无愿，<a id="a-n"></a>一切有情无依怙者能作依怙，<a id="a-o"></a>无归依者能作归依，<a id="a-p"></a>无救护者能作救护，<a id="a-q"></a>无投趣者能作投趣，<a id="a-r"></a>无舍宅者能作舍宅，<a id="a-s"></a>无洲渚者能作洲渚，<a id="a-t"></a>与暗冥者能作光明，<a id="a-u"></a>与聋盲者能作耳目。<a id="a-v"></a>何以故？<a id="a-w"></a>善男子，<a id="a-x"></a>如是住空、<a id="a-y"></a>无相、<a id="a-z"></a>无愿，<a id="a-10"></a>即为安住甚深般若波罗蜜多。<a id="a-11"></a>若能安住甚深般若波罗蜜多，<a id="a-12"></a>速证无上正等菩提。<a id="a-13"></a>’善现当知，<a id="a-14"></a>若菩萨摩诃萨能如是住甚深般若波罗蜜多，<a id="a-15"></a>则为十方无量、<a id="a-16"></a>无数、<a id="a-17"></a>无边世界现在诸佛处大众中自然欢喜称扬赞叹是菩萨摩诃萨名字、<a id="a-18"></a>种姓及诸功德，<a id="a-19"></a>所谓安住甚深般若波罗蜜多真净功德。</p>
  <p id="a1A">“善现当知，<a id="a-1B"></a>如我今者为众宣说甚深般若波罗蜜多，<a id="a-1C"></a>在大众中自然欢喜称扬赞叹宝幢菩萨摩诃萨、<a id="a-1D"></a>尸弃菩萨摩诃萨等诸菩萨摩诃萨，<a id="a-1E"></a>及余现住不动佛所净修梵行住深般若波罗蜜多诸菩萨摩诃萨名字、<a id="a-1F"></a>种姓及诸功德，<a id="a-1G"></a>所谓安住甚深般若波罗蜜多真净功德。<a id="a-1H"></a>现在东方无量、<a id="a-1I"></a>无数、<a id="a-1J"></a>无边世界一切如来、<a id="a-1K"></a>应、<a id="a-1L"></a>正等觉为众宣说甚深般若波罗蜜多，<a id="a-1M"></a>于彼亦有诸菩萨摩诃萨净修梵行不离般若波罗蜜多，<a id="a-1N"></a>彼诸如来、<a id="a-1O"></a>应、<a id="a-1P"></a>正等觉各于众中自然欢喜称扬赞叹彼菩萨摩诃萨名字、<a id="a-1Q"></a>种姓及诸功德，<a id="a-1R"></a>所谓不离甚深般若波罗蜜多真净功德。<a id="a-1S"></a>南西北方、<a id="a-1T"></a>四维、<a id="a-1U"></a>上下亦复如是。</p>
  <p id="a1V">“善现当知，<a id="a-1W"></a>有菩萨摩诃萨从初发心行深般若波罗蜜多，<a id="a-1X"></a>渐次圆满大菩提道，<a id="a-1Y"></a>渐次圆满甚深般若波罗蜜多，<a id="a-1Z"></a>乃至当得一切相智，<a id="a-1a"></a>亦为十方无量、<a id="a-1b"></a>无数、<a id="a-1c"></a>无边世界一切如来、<a id="a-1d"></a>应、<a id="a-1e"></a>正等觉在大众中自然欢喜称扬赞叹是菩萨摩诃萨名字、<a id="a-1f"></a>种姓及诸功德，<a id="a-1g"></a>所谓修行甚深般若波罗蜜多真净功德。<a id="a-1h"></a>所以者何？<a id="a-1i"></a>是菩萨摩诃萨能为难事，<a id="a-1j"></a>不断佛种，<a id="a-1k"></a>利益安乐一切有情。<a id="a-1l"></a>”</p>
  <p id="a1m">尔时，<a id="a-1n"></a>善现便白佛言：<a id="a-1o"></a>“何等菩萨摩诃萨蒙佛世尊在大众中自然欢喜称扬赞叹名字、<a id="a-1p"></a>种姓及诸功德？<a id="a-1q"></a>为不退转、<a id="a-1r"></a>为退转耶？<a id="a-1s"></a>”</p>
  <p id="a1t">佛告善现：<a id="a-1u"></a>“有菩萨摩诃萨住不退转行深般若波罗蜜多，<a id="a-1v"></a>蒙佛世尊在大众中自然欢喜称扬赞叹名字、<a id="a-1w"></a>种姓及诸功德。<a id="a-1x"></a>复有菩萨摩诃萨虽未受记而修般若波罗蜜多方便善巧，<a id="a-1y"></a>亦蒙诸佛在大众中自然欢喜称扬赞叹名字种姓及诸功德。<a id="a-1z"></a>”</p>
  <p id="a20">具寿善现复白佛言：<a id="a-21"></a>“此所说者是何菩萨？<a id="a-22"></a>”</p>
  <p id="a23">佛告善现：<a id="a-24"></a>“有菩萨摩诃萨随不动佛为菩萨时所修而学，<a id="a-25"></a>已得安住不退转位，<a id="a-26"></a>是菩萨摩诃萨蒙佛世尊在大众中自然欢喜称扬赞叹名字、<a id="a-27"></a>种姓及诸功德。<a id="a-28"></a>复有菩萨摩诃萨随宝幢菩萨摩诃萨、<a id="a-29"></a>尸弃菩萨摩诃萨等所修而学，<a id="a-2A"></a>是菩萨摩诃萨虽未受记而勤精进，<a id="a-2B"></a>行深般若波罗蜜多方便善巧，<a id="a-2C"></a>亦蒙诸佛在大众中自然欢喜称扬赞叹名字、<a id="a-2D"></a>种姓及诸功德。</p>
  <p id="a2E">“复次，<a id="a-2F"></a>善现，<a id="a-2G"></a>有菩萨摩诃萨行深般若波罗蜜多，<a id="a-2H"></a>于一切法无生性中虽深信解而未证得无生法忍，<a id="a-2I"></a>于深般若波罗蜜多虽深信解而未证得无生法忍，<a id="a-2J"></a>于一切法毕竟空性虽深信解而未证得无生法忍，<a id="a-2K"></a>于一切法皆寂静性虽深信解而未证得无生法忍，<a id="a-2L"></a>于一切法皆远离性虽深信解而未证得无生法忍，<a id="a-2M"></a>于一切法无所有性虽深信解而未证得无生法忍，<a id="a-2N"></a>于一切法不自在性虽深信解而未证得无生法忍，<a id="a-2O"></a>于一切法不坚实性虽深信解而未证得无生法忍。<a id="a-2P"></a>善现，<a id="a-2Q"></a>如是等菩萨摩诃萨亦蒙诸佛在大众中自然欢喜称扬赞叹名字、<a id="a-2R"></a>种姓及诸功德。</p>
  <p id="a2S">“善现当知，<a id="a-2T"></a>若菩萨摩诃萨蒙佛世尊在大众中自然欢喜称扬赞叹名字、<a id="a-2U"></a>种姓及诸功德，<a id="a-2V"></a>是菩萨摩诃萨超诸声闻、<a id="a-2W"></a>独觉等地，<a id="a-2X"></a>必得无上正等菩提。<a id="a-2Y"></a>善现当知，<a id="a-2Z"></a>若菩萨摩诃萨行深般若波罗蜜多方便善巧，<a id="a-2a"></a>蒙佛世尊在大众中自然欢喜称扬赞叹名字、<a id="a-2b"></a>种姓及诸功德，<a id="a-2c"></a>是菩萨摩诃萨必当安住不退转位，<a id="a-2d"></a>住是位已疾证无上正等菩提。</p>
  <p id="a2e">“复次，<a id="a-2f"></a>善现，<a id="a-2g"></a>若菩萨摩诃萨闻说如是甚深般若波罗蜜多所有义趣，<a id="a-2h"></a>无疑无惑、<a id="a-2i"></a>不迷不闷，<a id="a-2j"></a>但作是念：<a id="a-2k"></a>‘如佛所说甚深般若波罗蜜多，<a id="a-2l"></a>其理必然无有颠倒。<a id="a-2m"></a>’是菩萨摩诃萨由于般若波罗蜜多深生净信，<a id="a-2n"></a>渐次当于不动佛所及诸菩萨摩诃萨所广闻般若波罗蜜多，<a id="a-2o"></a>于其义趣深生信解，<a id="a-2p"></a>既信解已当得住于不退转位，<a id="a-2q"></a>住是位已疾证无上正等菩提。</p>
  <p id="a2r">“善现当知，<a id="a-2s"></a>若菩萨摩诃萨但闻如是甚深般若波罗蜜多，<a id="a-2t"></a>能生信解、<a id="a-2u"></a>不生诽谤，<a id="a-2v"></a>尚多获得殊胜善根，<a id="a-2w"></a>况能受持、<a id="a-2x"></a>读诵通利，<a id="a-2y"></a>依真如理系念思惟，<a id="a-2z"></a>安住真如精勤修学！<a id="a-30"></a>是菩萨摩诃萨速当安住不退转地，<a id="a-31"></a>疾证无上正等菩提，<a id="a-32"></a>能尽未来利乐一切。<a id="a-33"></a>”</p>
  <p id="a34">尔时，<a id="a-35"></a>善现即白佛言：<a id="a-36"></a>“诸法实性皆不可得，<a id="a-37"></a>如何可说诸菩萨摩诃萨安住真如精勤修学，<a id="a-38"></a>速当安住不退转地，<a id="a-39"></a>疾证无上正等菩提，<a id="a-3A"></a>能尽未来利乐一切？<a id="a-3B"></a>”</p>
  <p id="a3C">佛告善现：<a id="a-3D"></a>“如佛所化，<a id="a-3E"></a>安住真如修诸菩萨摩诃萨行，<a id="a-3F"></a>速当安住不退转地，<a id="a-3G"></a>疾证无上正等菩提，<a id="a-3H"></a>为诸有情作大饶益；<a id="a-3I"></a>诸菩萨摩诃萨亦复如是，<a id="a-3J"></a>安住真如修诸菩萨摩诃萨行，<a id="a-3K"></a>速当安住不退转地，<a id="a-3L"></a>疾证无上正等菩提，<a id="a-3M"></a>为诸有情作大饶益。<a id="a-3N"></a>”</p>
  <p id="a3O">具寿善现复白佛言：<a id="a-3P"></a>“如来所化都无所有，<a id="a-3Q"></a>法离真如竟不可得，<a id="a-3R"></a>谁住真如修菩萨行？<a id="a-3S"></a>谁当安住不退转地？<a id="a-3T"></a>谁证无上正等菩提？<a id="a-3U"></a>谁为有情作大饶益？<a id="a-3V"></a>世尊，<a id="a-3W"></a>真如尚不可得，<a id="a-3X"></a>何况得有安住真如修菩萨行，<a id="a-3Y"></a>速当安住不退转地，<a id="a-3Z"></a>疾证无上正等菩提，<a id="a-3a"></a>为诸有情作大饶益？<a id="a-3b"></a>此若实有，<a id="a-3c"></a>必无是处。<a id="a-3d"></a>”</p>
  <p id="a3e">佛告善现：<a id="a-3f"></a>“如是，<a id="a-3g"></a>如是，<a id="a-3h"></a>如汝所说，<a id="a-3i"></a>如来所化都无所有，<a id="a-3j"></a>法离真如竟不可得，<a id="a-3k"></a>谁住真如修菩萨行？<a id="a-3l"></a>谁当安住不退转地？<a id="a-3m"></a>谁证无上正等菩提？<a id="a-3n"></a>谁为有情作大饶益？<a id="a-3o"></a>善现，<a id="a-3p"></a>真如尚不可得，<a id="a-3q"></a>何况得有安住真如修菩萨行，<a id="a-3r"></a>速当安住不退转地，<a id="a-3s"></a>疾证无上正等菩提，<a id="a-3t"></a>为诸有情作大饶益？<a id="a-3u"></a>此若实有，<a id="a-3v"></a>必无是处。<a id="a-3w"></a>所以者何？<a id="a-3x"></a>如来出世若不出世，<a id="a-3y"></a>诸法法尔不离真如、<a id="a-3z"></a>法界、<a id="a-40"></a>法性，<a id="a-41"></a>广说乃至不思议界。<a id="a-42"></a>决定无有安住真如修菩萨行，<a id="a-43"></a>速当安住不退转地，<a id="a-44"></a>疾证无上正等菩提，<a id="a-45"></a>为诸有情作饶益事。<a id="a-46"></a>何以故？<a id="a-47"></a>诸法真如无生无灭，<a id="a-48"></a>亦无住异少分可得。<a id="a-49"></a>善现，<a id="a-4A"></a>若法无生无灭，<a id="a-4B"></a>亦无住异少分可得，<a id="a-4C"></a>谁住其中修菩萨行？<a id="a-4D"></a>谁当安住不退转地？<a id="a-4E"></a>谁证无上正等菩提？<a id="a-4F"></a>谁为有情作大饶益？<a id="a-4G"></a>此若实有，<a id="a-4H"></a>必无是处，<a id="a-4I"></a>但依世俗假施设有。<a id="a-4J"></a>”</p>
  <p id="a4K">时，<a id="a-4L"></a>天帝释便白佛言：<a id="a-4M"></a>“如是般若波罗蜜多，<a id="a-4N"></a>微妙甚深，<a id="a-4O"></a>极难信解！<a id="a-4P"></a>诸菩萨摩诃萨行深般若波罗蜜多，<a id="a-4Q"></a>虽知诸法皆不可得，<a id="a-4R"></a>而求无上正等菩提，<a id="a-4S"></a>欲为有情作大饶益，<a id="a-4T"></a>甚为难事！<a id="a-4U"></a>所以者何？<a id="a-4V"></a>决定无有安住真如修菩萨行，<a id="a-4W"></a>速当安住不退转地，<a id="a-4X"></a>疾证无上正等菩提，<a id="a-4Y"></a>为诸有情作饶益事。<a id="a-4Z"></a>而诸菩萨摩诃萨行深般若波罗蜜多时，<a id="a-4a"></a>观一切法都无所有，<a id="a-4b"></a>于深法性心不沉没，<a id="a-4c"></a>无惑、<a id="a-4d"></a>无疑、<a id="a-4e"></a>不惊、<a id="a-4f"></a>不恐亦不迷闷，<a id="a-4g"></a>如是等事甚为希有！<a id="a-4h"></a>”</p>
  <p id="a4i">尔时，<a id="a-4j"></a>善现语帝释言：<a id="a-4k"></a>“憍尸迦，<a id="a-4l"></a>如汝所说，<a id="a-4m"></a>诸菩萨摩诃萨行深般若波罗蜜多，<a id="a-4n"></a>观一切法都无所有，<a id="a-4o"></a>于深法性心不沉没，<a id="a-4p"></a>无惑、<a id="a-4q"></a>无疑、<a id="a-4r"></a>不惊、<a id="a-4s"></a>不恐亦不迷闷，<a id="a-4t"></a>如是等事甚希有者。<a id="a-4u"></a>憍尸迦，<a id="a-4v"></a>诸菩萨摩诃萨行深般若波罗蜜多，<a id="a-4w"></a>观一切法本性皆空，<a id="a-4x"></a>于此空中都无所有，<a id="a-4y"></a>谁沉？<a id="a-4z"></a>谁没？<a id="a-50"></a>谁惑？<a id="a-51"></a>谁疑？<a id="a-52"></a>谁惊？<a id="a-53"></a>谁恐？<a id="a-54"></a>谁迷？<a id="a-55"></a>谁闷？<a id="a-56"></a>是故菩萨摩诃萨行深般若波罗蜜多时，<a id="a-57"></a>于深法性心不沉没、<a id="a-58"></a>无惑、<a id="a-59"></a>无疑、<a id="a-5A"></a>不惊、<a id="a-5B"></a>不恐亦不迷闷，<a id="a-5C"></a>甚为希有。<a id="a-5D"></a>”</p>
  <p id="a5E">时，<a id="a-5F"></a>天帝释白善现言：<a id="a-5G"></a>“尊者所说无不依空，<a id="a-5H"></a>是故所言常无滞礙。<a id="a-5I"></a>譬如以箭仰射虚空，<a id="a-5J"></a>若近若远俱无滞礙；<a id="a-5K"></a>尊者所说亦复如是，<a id="a-5L"></a>谁能于中敢作留难？<a id="a-5M"></a>”</p>
  <p id="a5N">时，<a id="a-5O"></a>天帝释即白佛言：<a id="a-5P"></a>“我如是说、<a id="a-5Q"></a>如是赞、<a id="a-5R"></a>如是记，<a id="a-5S"></a>为顺如来、<a id="a-5T"></a>应、<a id="a-5U"></a>正等觉实语、<a id="a-5V"></a>法语，<a id="a-5W"></a>于法随法为正记不？<a id="a-5X"></a>”</p>
  <p id="a5Y">尔时，<a id="a-5Z"></a>佛告天帝释言：<a id="a-5a"></a>“憍尸迦，<a id="a-5b"></a>汝如是说、<a id="a-5c"></a>如是赞、<a id="a-5d"></a>如是记，<a id="a-5e"></a>皆顺如来、<a id="a-5f"></a>应、<a id="a-5g"></a>正等觉实语、<a id="a-5h"></a>法语，<a id="a-5i"></a>于法随法无颠倒记。<a id="a-5j"></a>”</p>
  <p id="a5k">时，<a id="a-5l"></a>天帝释复白佛言：<a id="a-5m"></a>“希有，<a id="a-5n"></a>世尊！<a id="a-5o"></a>大德善现诸有所说，<a id="a-5p"></a>无不依空、<a id="a-5q"></a>无相、<a id="a-5r"></a>无愿，<a id="a-5s"></a>亦依四念住乃至八圣道支，<a id="a-5t"></a>亦依四静虑、<a id="a-5u"></a>四无量、<a id="a-5v"></a>四无色定，<a id="a-5w"></a>亦依八解脱乃至十遍处，<a id="a-5x"></a>亦依布施乃至般若波罗蜜多，<a id="a-5y"></a>亦依内空乃至无性自性空，<a id="a-5z"></a>亦依真如乃至不思议界，<a id="a-60"></a>亦依苦、<a id="a-61"></a>集、<a id="a-62"></a>灭、<a id="a-63"></a>道圣谛，<a id="a-64"></a>亦依菩萨摩诃萨地，<a id="a-65"></a>亦依一切陀罗尼门、<a id="a-66"></a>三摩地门，<a id="a-67"></a>亦依五眼、<a id="a-68"></a>六神通，<a id="a-69"></a>亦依如来十力乃至十八佛不共法，<a id="a-6A"></a>亦依大慈、<a id="a-6B"></a>大悲、<a id="a-6C"></a>大喜、<a id="a-6D"></a>大舍，<a id="a-6E"></a>亦依三十二大士相、<a id="a-6F"></a>八十随好，<a id="a-6G"></a>亦依无忘失法、<a id="a-6H"></a>恒住舍性，<a id="a-6I"></a>亦依一切智、<a id="a-6J"></a>道相智、<a id="a-6K"></a>一切相智，<a id="a-6L"></a>亦依菩萨摩诃萨行及佛无上正等菩提。<a id="a-6M"></a>”</p>
  <p id="a6N">尔时，<a id="a-6O"></a>世尊告天帝释：<a id="a-6P"></a>“憍尸迦，<a id="a-6Q"></a>具寿善现住诸法空，<a id="a-6R"></a>观布施波罗蜜多乃至般若波罗蜜多尚不可得，<a id="a-6S"></a>况有行布施波罗蜜多乃至般若波罗蜜多者可得？<a id="a-6T"></a>观四念住乃至八圣道支尚不可得，<a id="a-6U"></a>况有修四念住乃至八圣道支者可得？<a id="a-6V"></a>观四静虑、<a id="a-6W"></a>四无量、<a id="a-6X"></a>四无色定尚不可得，<a id="a-6Y"></a>况有修四静虑、<a id="a-6Z"></a>四无量、<a id="a-6a"></a>四无色定者可得？<a id="a-6b"></a>观八解脱乃至十遍处尚不可得，<a id="a-6c"></a>况有修八解脱乃至十遍处者可得？<a id="a-6d"></a>观内空乃至无性自性空尚不可得，<a id="a-6e"></a>况有住内空乃至无性自性空者可得？<a id="a-6f"></a>观真如乃至不思议界尚不可得，<a id="a-6g"></a>况有住真如乃至不思议界者可得？<a id="a-6h"></a>观苦、<a id="a-6i"></a>集、<a id="a-6j"></a>灭、<a id="a-6k"></a>道圣谛尚不可得，<a id="a-6l"></a>况有住苦、<a id="a-6m"></a>集、<a id="a-6n"></a>灭、<a id="a-6o"></a>道圣谛者可得？<a id="a-6p"></a>观空、<a id="a-6q"></a>无相、<a id="a-6r"></a>无愿解脱门尚不可得，<a id="a-6s"></a>况有修空、<a id="a-6t"></a>无相、<a id="a-6u"></a>无愿解脱门者可得？<a id="a-6v"></a>观诸菩萨摩诃萨地尚不可得，<a id="a-6w"></a>况有修菩萨摩诃萨地者可得？<a id="a-6x"></a>观陀罗尼门、<a id="a-6y"></a>三摩地门尚不可得，<a id="a-6z"></a>况有修陀罗尼门、<a id="a-70"></a>三摩地门者可得？<a id="a-71"></a>观五眼、<a id="a-72"></a>六神通尚不可得，<a id="a-73"></a>况有引发五眼、<a id="a-74"></a>六神通者可得？<a id="a-75"></a>观如来十力乃至十八佛不共法尚不可得，<a id="a-76"></a>况有引发如来十力乃至十八佛不共法者可得？<a id="a-77"></a>观大慈、<a id="a-78"></a>大悲、<a id="a-79"></a>大喜、<a id="a-7A"></a>大舍尚不可得，<a id="a-7B"></a>况有安住大慈、<a id="a-7C"></a>大悲、<a id="a-7D"></a>大喜、<a id="a-7E"></a>大舍者可得？<a id="a-7F"></a>观三十二大士相、<a id="a-7G"></a>八十随好尚不可得，<a id="a-7H"></a>况有以此相好庄严身者可得？<a id="a-7I"></a>观无忘失法、<a id="a-7J"></a>恒住舍性尚不可得，<a id="a-7K"></a>况有引发无忘失法、<a id="a-7L"></a>恒住舍性者可得？<a id="a-7M"></a>观一切智、<a id="a-7N"></a>道相智、<a id="a-7O"></a>一切相智尚不可得，<a id="a-7P"></a>况有引发一切智、<a id="a-7Q"></a>道相智、<a id="a-7R"></a>一切相智者可得？<a id="a-7S"></a>观一切菩萨摩诃萨行尚不可得，<a id="a-7T"></a>况有能行一切菩萨摩诃萨行者可得？<a id="a-7U"></a>观诸佛无上正等菩提尚不可得，<a id="a-7V"></a>况有能证诸佛无上正等菩提者可得？<a id="a-7W"></a>观一切智智尚不可得，<a id="a-7X"></a>况有能得一切智智者可得？<a id="a-7Y"></a>观诸如来、<a id="a-7Z"></a>应、<a id="a-7a"></a>正等觉尚不可得，<a id="a-7b"></a>况有能转无上法轮者可得？<a id="a-7c"></a>观无生灭法尚不可得，<a id="a-7d"></a>况有能证无生灭法者可得？<a id="a-7e"></a>何以故？<a id="a-7f"></a>憍尸迦，<a id="a-7g"></a>具寿善现于一切法住远离住，<a id="a-7h"></a>住寂静住，<a id="a-7i"></a>住无所有住，<a id="a-7j"></a>住无所得住，<a id="a-7k"></a>住空住，<a id="a-7l"></a>住无相住，<a id="a-7m"></a>住无愿住。</p>
  <p id="a7n">“憍尸迦，<a id="a-7o"></a>具寿善现于一切法住如是等无量胜住，<a id="a-7p"></a>比诸菩萨摩诃萨众所住般若波罗蜜多深妙行住，<a id="a-7q"></a>百分、<a id="a-7r"></a>千分乃至邬波尼杀昙分亦不及一。<a id="a-7s"></a>何以故？<a id="a-7t"></a>憍尸迦，<a id="a-7u"></a>除诸佛住，<a id="a-7v"></a>是诸菩萨摩诃萨众所住般若波罗蜜多深妙行住，<a id="a-7w"></a>于诸声闻、<a id="a-7x"></a>独觉等住为最为胜、<a id="a-7y"></a>为尊为高、<a id="a-7z"></a>为妙为微妙、<a id="a-80"></a>为上为无上。<a id="a-81"></a>以是故，<a id="a-82"></a>憍尸迦，<a id="a-83"></a>若菩萨摩诃萨欲住一切有情上者，<a id="a-84"></a>当住般若波罗蜜多深妙行住。<a id="a-85"></a>何以故？<a id="a-86"></a>憍尸迦，<a id="a-87"></a>诸菩萨摩诃萨住此住中，<a id="a-88"></a>超诸声闻、<a id="a-89"></a>独觉等地，<a id="a-8A"></a>证入菩萨正性离生，<a id="a-8B"></a>疾能圆满一切佛法，<a id="a-8C"></a>永断烦恼习气相续，<a id="a-8D"></a>速能证得一切智智，<a id="a-8E"></a>得名如来、<a id="a-8F"></a>应、<a id="a-8G"></a>正等觉，<a id="a-8H"></a>毕竟利乐一切有情，<a id="a-8I"></a>令住人、<a id="a-8J"></a>天、<a id="a-8K"></a>三乘解脱。<a id="a-8L"></a>”</p>
  <p id="a8M">时，<a id="a-8N"></a>众会中无量无数三十三天，<a id="a-8O"></a>欢喜踊跃，<a id="a-8P"></a>各取天上微妙香花，<a id="a-8Q"></a>奉散如来及诸弟子。</p>
  <p id="a8R">是时，<a id="a-8S"></a>众内八百苾蒭，<a id="a-8T"></a>俱从座起，<a id="a-8U"></a>顶礼佛足，<a id="a-8V"></a>偏覆左肩，<a id="a-8W"></a>右膝著地，<a id="a-8X"></a>曲躬恭敬，<a id="a-8Y"></a>合掌向佛，<a id="a-8Z"></a>瞻仰尊颜目不暂舍。<a id="a-8a"></a>佛神力故，<a id="a-8b"></a>各于掌中微妙香花自然盈满。<a id="a-8c"></a>是苾蒭众踊跃欢喜，<a id="a-8d"></a>得未曾有，<a id="a-8e"></a>各以此花奉散佛上及诸菩萨；<a id="a-8f"></a>既散花已，<a id="a-8g"></a>同发愿言：<a id="a-8h"></a>“我等用斯胜善根力，<a id="a-8i"></a>愿常安住甚深般若波罗蜜多微妙行住，<a id="a-8j"></a>声闻、<a id="a-8k"></a>独觉所不能住，<a id="a-8l"></a>速趣无上正等菩提，<a id="a-8m"></a>超诸声闻、<a id="a-8n"></a>独觉等地。<a id="a-8o"></a>”</p>
  <p id="a8p">尔时，<a id="a-8q"></a>如来知苾蒭众意乐清净，<a id="a-8r"></a>定不退转，<a id="a-8s"></a>即便微笑。<a id="a-8t"></a>如佛常法，<a id="a-8u"></a>从其面门放种种光，<a id="a-8v"></a>青黄赤白红紫碧绿金银颇胝，<a id="a-8w"></a>遍照三千大千世界。<a id="a-8x"></a>其光渐摄还绕佛身，<a id="a-8y"></a>经三匝已从顶上入。</p>
  <p id="a8z">时，<a id="a-90"></a>阿难陀既睹斯瑞，<a id="a-91"></a>欢喜踊跃，<a id="a-92"></a>即从座起，<a id="a-93"></a>礼佛合掌，<a id="a-94"></a>白言：<a id="a-95"></a>“世尊，<a id="a-96"></a>何因何缘现此微笑？<a id="a-97"></a>诸佛现笑非无因缘，<a id="a-98"></a>唯愿如来哀愍为说！<a id="a-99"></a>”</p>
  <p id="a9A">尔时，<a id="a-9B"></a>佛告阿难陀言：<a id="a-9C"></a>“此诸苾蒭，<a id="a-9D"></a>于当来世星喻劫中，<a id="a-9E"></a>皆得作佛，<a id="a-9F"></a>同名散花，<a id="a-9G"></a>十号具足。<a id="a-9H"></a>彼佛寿量、<a id="a-9I"></a>所居国土、<a id="a-9J"></a>苾蒭弟子，<a id="a-9K"></a>一切皆同。<a id="a-9L"></a>是诸如来皆住千岁，<a id="a-9M"></a>初生、<a id="a-9N"></a>出家及成佛后，<a id="a-9O"></a>随所在处若昼若夜，<a id="a-9P"></a>常雨五色微妙香花。<a id="a-9Q"></a>由此因缘故我微笑。<a id="a-9R"></a>是故，<a id="a-9S"></a>庆喜，<a id="a-9T"></a>若菩萨摩诃萨欲得安住最胜住者，<a id="a-9U"></a>当学般若波罗蜜多。<a id="a-9V"></a>若菩萨摩诃萨欲得安住如来住者，<a id="a-9W"></a>当学般若波罗蜜多。</p>
  <p id="a9X">“庆喜当知，<a id="a-9Y"></a>若善男子、<a id="a-9Z"></a>善女人等，<a id="a-9a"></a>精勤修学甚深般若波罗蜜多；<a id="a-9b"></a>是善男子、<a id="a-9c"></a>善女人等，<a id="a-9d"></a>先世或从人中没已还生此处，<a id="a-9e"></a>或从睹史多天上没来生人间。<a id="a-9f"></a>彼于先世或在人中、<a id="a-9g"></a>或居天上，<a id="a-9h"></a>由曾广闻甚深般若波罗蜜多故，<a id="a-9i"></a>于今生能勤修学甚深般若波罗蜜多。<a id="a-9j"></a>庆喜当知，<a id="a-9k"></a>如来现见若善男子、<a id="a-9l"></a>善女人等能勤修学甚深般若波罗蜜多，<a id="a-9m"></a>于身、<a id="a-9n"></a>命、<a id="a-9o"></a>财无所顾著，<a id="a-9p"></a>当知决定是大菩萨。</p>
  <p id="a9q">“复次，<a id="a-9r"></a>庆喜，<a id="a-9s"></a>若善男子、<a id="a-9t"></a>善女人等，<a id="a-9u"></a>爱乐听闻甚深般若波罗蜜多，<a id="a-9v"></a>闻已受持、<a id="a-9w"></a>读诵通利、<a id="a-9x"></a>精勤修学、<a id="a-9y"></a>如理思惟，<a id="a-9z"></a>为菩萨乘善男子等宣说开示、<a id="a-A0"></a>教诫教授；<a id="a-A1"></a>当知彼人是大菩萨，<a id="a-A2"></a>曾于过去亲从如来闻说如是甚深般若波罗蜜多，<a id="a-A3"></a>闻已受持、<a id="a-A4"></a>读诵通利、<a id="a-A5"></a>精勤修学、<a id="a-A6"></a>如理思惟，<a id="a-A7"></a>亦曾为他宣说开示、<a id="a-A8"></a>教诫教授甚深般若波罗蜜多故，<a id="a-A9"></a>于今生能办是事。</p>
  <p id="aAA">“庆喜当知，<a id="a-AB"></a>是善男子、<a id="a-AC"></a>善女人等，<a id="a-AD"></a>曾于过去无量佛所种诸善根故，<a id="a-AE"></a>于今生能作是事。<a id="a-AF"></a>此善男子、<a id="a-AG"></a>善女人等应作是念：<a id="a-AH"></a>‘我先不从声闻、<a id="a-AI"></a>独觉闻说如是甚深般若波罗蜜多，<a id="a-AJ"></a>定从诸佛闻说如是甚深般若波罗蜜多。<a id="a-AK"></a>我先不于声闻、<a id="a-AL"></a>独觉亲近供养种诸善根，<a id="a-AM"></a>定于如来、<a id="a-AN"></a>应、<a id="a-AO"></a>正等觉亲近供养种诸善根。<a id="a-AP"></a>由是因缘今得闻此甚深般若波罗蜜多，<a id="a-AQ"></a>爱乐受持、<a id="a-AR"></a>读诵通利、<a id="a-AS"></a>精勤修学、<a id="a-AT"></a>如理思惟、<a id="a-AU"></a>广为有情宣说无倦。<a id="a-AV"></a>’</p>
  <p id="aAW">“庆喜当知，<a id="a-AX"></a>若善男子、<a id="a-AY"></a>善女人等，<a id="a-AZ"></a>爱乐听闻甚深般若波罗蜜多，<a id="a-Aa"></a>闻已受持、<a id="a-Ab"></a>读诵通利、<a id="a-Ac"></a>精勤修学、<a id="a-Ad"></a>如理思惟，<a id="a-Ae"></a>若法、<a id="a-Af"></a>若义、<a id="a-Ag"></a>若文、<a id="a-Ah"></a>若意皆善通达随顺修行；<a id="a-Ai"></a>是善男子、<a id="a-Aj"></a>善女人等，<a id="a-Ak"></a>则为现见我等如来、<a id="a-Al"></a>应、<a id="a-Am"></a>正等觉。</p>
  <p id="aAn">“庆喜当知，<a id="a-Ao"></a>若善男子、<a id="a-Ap"></a>善女人等，<a id="a-Aq"></a>闻说如是甚深般若波罗蜜多所有义趣，<a id="a-Ar"></a>深心信解、<a id="a-As"></a>不生毁谤、<a id="a-At"></a>不可沮坏；<a id="a-Au"></a>是善男子、<a id="a-Av"></a>善女人等，<a id="a-Aw"></a>已曾供养无量诸佛，<a id="a-Ax"></a>于诸佛所多种善根，<a id="a-Ay"></a>亦为无量善友摄受。</p>
  <p id="aAz">“庆喜当知，<a id="a-B0"></a>若善男子、<a id="a-B1"></a>善女人等，<a id="a-B2"></a>能于如来、<a id="a-B3"></a>应、<a id="a-B4"></a>正等觉胜福田所种诸善根，<a id="a-B5"></a>虽定当得或声闻果、<a id="a-B6"></a>或独觉果、<a id="a-B7"></a>或如来果而证无上正等菩提，<a id="a-B8"></a>要于般若波罗蜜多甚深义趣善达无礙，<a id="a-B9"></a>修行布施乃至般若波罗蜜多，<a id="a-BA"></a>安住内空乃至无性自性空，<a id="a-BB"></a>安住真如乃至不思议界，<a id="a-BC"></a>安住苦、<a id="a-BD"></a>集、<a id="a-BE"></a>灭、<a id="a-BF"></a>道圣谛，<a id="a-BG"></a>修行四念住乃至八圣道支，<a id="a-BH"></a>修行四静虑、<a id="a-BI"></a>四无量、<a id="a-BJ"></a>四无色定，<a id="a-BK"></a>修行空、<a id="a-BL"></a>无相、<a id="a-BM"></a>无愿解脱门，<a id="a-BN"></a>修行八解脱乃至十遍处，<a id="a-BO"></a>修行菩萨摩诃萨地，<a id="a-BP"></a>修行一切陀罗尼门、<a id="a-BQ"></a>三摩地门，<a id="a-BR"></a>修行五眼、<a id="a-BS"></a>六神通，<a id="a-BT"></a>修行如来十力乃至十八佛不共法，<a id="a-BU"></a>修行大慈、<a id="a-BV"></a>大悲、<a id="a-BW"></a>大喜、<a id="a-BX"></a>大舍，<a id="a-BY"></a>修行无忘失法、<a id="a-BZ"></a>恒住舍性，<a id="a-Ba"></a>修行一切智、<a id="a-Bb"></a>道相智、<a id="a-Bc"></a>一切相智，<a id="a-Bd"></a>令极圆满。</p>
  <p id="aBe">“庆喜当知，<a id="a-Bf"></a>若菩萨摩诃萨能于般若波罗蜜多甚深义趣善达无礙，<a id="a-Bg"></a>修行布施波罗蜜多广说乃至一切相智令极圆满；<a id="a-Bh"></a>是菩萨摩诃萨不证无上正等菩提，<a id="a-Bi"></a>而住声闻、<a id="a-Bj"></a>独觉地者，<a id="a-Bk"></a>必无是处。<a id="a-Bl"></a>是故菩萨摩诃萨众欲得无上正等菩提，<a id="a-Bm"></a>应于般若波罗蜜多甚深义趣善达无礙，<a id="a-Bn"></a>修行布施波罗蜜多广说乃至一切相智令极圆满。<a id="a-Bo"></a>是故，<a id="a-Bp"></a>庆喜，<a id="a-Bq"></a>我以般若波罗蜜多甚深经典付嘱于汝，<a id="a-Br"></a>应正受持、<a id="a-Bs"></a>读诵通利，<a id="a-Bt"></a>莫令忘失。</p>
  <p id="aBu">“庆喜当知，<a id="a-Bv"></a>除此般若波罗蜜多甚深经典，<a id="a-Bw"></a>受持诸余我所说法，<a id="a-Bx"></a>设有忘失，<a id="a-By"></a>其罪尚轻。<a id="a-Bz"></a>若于般若波罗蜜多甚深经典不善受持，<a id="a-C0"></a>下至一句有所忘失，<a id="a-C1"></a>其罪甚重。<a id="a-C2"></a>庆喜当知，<a id="a-C3"></a>若于般若波罗蜜多甚深经典，<a id="a-C4"></a>下至一句能善受持不忘失者，<a id="a-C5"></a>获福无量。<a id="a-C6"></a>若于般若波罗蜜多甚深经典不善受持，<a id="a-C7"></a>下至一句有忘失者，<a id="a-C8"></a>所获重罪同前福量。<a id="a-C9"></a>是故，<a id="a-CA"></a>庆喜，<a id="a-CB"></a>我以般若波罗蜜多甚深经典殷勤付汝，<a id="a-CC"></a>当正受持、<a id="a-CD"></a>读诵通利、<a id="a-CE"></a>如理思惟、<a id="a-CF"></a>广为他说、<a id="a-CG"></a>分别开示，<a id="a-CH"></a>令受持者究竟解了文义意趣。</p>
  <p id="aCI">“庆喜当知，<a id="a-CJ"></a>若善男子、<a id="a-CK"></a>善女人等，<a id="a-CL"></a>于深般若波罗蜜多受持读诵、<a id="a-CM"></a>究竟通利、<a id="a-CN"></a>如理思惟、<a id="a-CO"></a>广为他说、<a id="a-CP"></a>分别开示令其解了，<a id="a-CQ"></a>则为受持摄取过去、<a id="a-CR"></a>未来、<a id="a-CS"></a>现在诸佛世尊所证无上正等菩提。</p>
  <p id="aCT">“庆喜当知，<a id="a-CU"></a>若善男子、<a id="a-CV"></a>善女人等起殷净心，<a id="a-CW"></a>现于我所欲持种种上妙花鬘乃至灯明，<a id="a-CX"></a>供养恭敬、<a id="a-CY"></a>尊重赞叹无懈倦者，<a id="a-CZ"></a>当于般若波罗蜜多，<a id="a-Ca"></a>至心听闻、<a id="a-Cb"></a>受持读诵、<a id="a-Cc"></a>究竟通利、<a id="a-Cd"></a>如理思惟、<a id="a-Ce"></a>广为他说、<a id="a-Cf"></a>分别开示令其解了，<a id="a-Cg"></a>或复书写众宝庄严，<a id="a-Ch"></a>恒以种种上妙花鬘乃至灯明供养恭敬、<a id="a-Ci"></a>尊重赞叹无得懈息。<a id="a-Cj"></a>庆喜当知，<a id="a-Ck"></a>若善男子、<a id="a-Cl"></a>善女人等，<a id="a-Cm"></a>供养恭敬、<a id="a-Cn"></a>尊重赞叹甚深般若波罗蜜多，<a id="a-Co"></a>则为现前供养恭敬、<a id="a-Cp"></a>尊重赞叹我及十方三世诸佛。<a id="a-Cq"></a>庆喜当知，<a id="a-Cr"></a>若善男子、<a id="a-Cs"></a>善女人等，<a id="a-Ct"></a>闻深般若波罗蜜多，<a id="a-Cu"></a>起殷净心恭敬爱乐，<a id="a-Cv"></a>即于过去、<a id="a-Cw"></a>未来、<a id="a-Cx"></a>现在一切如来、<a id="a-Cy"></a>应、<a id="a-Cz"></a>正等觉所证无上正等菩提，<a id="a-D0"></a>起殷净心恭敬爱乐。<a id="a-D1"></a>庆喜，<a id="a-D2"></a>若汝爱乐于我、<a id="a-D3"></a>不舍于我，<a id="a-D4"></a>亦当爱乐、<a id="a-D5"></a>不舍般若波罗蜜多甚深经典，<a id="a-D6"></a>下至一句无令忘失。</p>
  <p id="aD7">“庆喜，<a id="a-D8"></a>我说如是般若波罗蜜多甚深经典付嘱因缘，<a id="a-D9"></a>虽经无量百千大劫亦不可尽，<a id="a-DA"></a>举要而言，<a id="a-DB"></a>如我既是汝等大师，<a id="a-DC"></a>甚深般若波罗蜜多当知亦是汝等大师！<a id="a-DD"></a>汝等天、<a id="a-DE"></a>人敬重于我，<a id="a-DF"></a>亦当敬重甚深般若波罗蜜多！<a id="a-DG"></a>是故，<a id="a-DH"></a>庆喜，<a id="a-DI"></a>我以无量善巧方便，<a id="a-DJ"></a>付汝般若波罗蜜多甚深经典，<a id="a-DK"></a>汝当受持，<a id="a-DL"></a>勿令忘失。<a id="a-DM"></a>我今持此甚深般若波罗蜜多，<a id="a-DN"></a>对诸天、<a id="a-DO"></a>人、<a id="a-DP"></a>阿素洛等无量大众付嘱于汝，<a id="a-DQ"></a>应正受持，<a id="a-DR"></a>无令忘失。</p>
  <p id="aDS">“庆喜，<a id="a-DT"></a>我今实言告汝，<a id="a-DU"></a>诸有净信，<a id="a-DV"></a>欲不舍佛、<a id="a-DW"></a>欲不舍法、<a id="a-DX"></a>欲不舍僧，<a id="a-DY"></a>复欲不舍三世诸佛所证无上正等菩提，<a id="a-DZ"></a>定不应舍甚深般若波罗蜜多，<a id="a-Da"></a>如是名为我等诸佛教诫教授诸弟子法。</p>
  <p id="aDb">“庆喜当知，<a id="a-Dc"></a>若善男子、<a id="a-Dd"></a>善女人等，<a id="a-De"></a>爱乐听闻甚深般若波罗蜜多，<a id="a-Df"></a>受持读诵、<a id="a-Dg"></a>究竟通利、<a id="a-Dh"></a>如理思惟，<a id="a-Di"></a>以无量门广为他说、<a id="a-Dj"></a>分别开示、<a id="a-Dk"></a>施设建立、<a id="a-Dl"></a>令其解了精进修行；<a id="a-Dm"></a>是善男子、<a id="a-Dn"></a>善女人等，<a id="a-Do"></a>速证无上正等菩提，<a id="a-Dp"></a>能近圆满一切智智。<a id="a-Dq"></a>所以者何？<a id="a-Dr"></a>诸佛无上正等菩提、<a id="a-Ds"></a>一切智智，<a id="a-Dt"></a>皆依如是甚深般若波罗蜜多而得生故。</p>
  <p id="aDu">“庆喜当知，<a id="a-Dv"></a>三世诸佛皆依如是甚深般若波罗蜜多，<a id="a-Dw"></a>出生无上正等菩提。<a id="a-Dx"></a>是故，<a id="a-Dy"></a>庆喜，<a id="a-Dz"></a>若菩萨摩诃萨欲得无上正等菩提，<a id="a-E0"></a>当勤精进修学如是甚深般若波罗蜜多。<a id="a-E1"></a>所以者何？<a id="a-E2"></a>甚深般若波罗蜜多是诸菩萨摩诃萨母，<a id="a-E3"></a>生诸菩萨摩诃萨故。</p>
  <p id="aE4">“庆喜当知，<a id="a-E5"></a>若菩萨摩诃萨勤学六种波罗蜜多，<a id="a-E6"></a>速证无上正等菩提。<a id="a-E7"></a>是故，<a id="a-E8"></a>庆喜，<a id="a-E9"></a>我以此六波罗蜜多更付嘱汝，<a id="a-EA"></a>当正受持，<a id="a-EB"></a>无令忘失。<a id="a-EC"></a>所以者何？<a id="a-ED"></a>如是六种波罗蜜多，<a id="a-EE"></a>是诸如来、<a id="a-EF"></a>应、<a id="a-EG"></a>正等觉无尽法藏，<a id="a-EH"></a>一切佛法从此生故。</p>
  <p id="aEI">“庆喜当知，<a id="a-EJ"></a>十方三世诸佛世尊所说法要，<a id="a-EK"></a>皆是六种波罗蜜多无尽法藏之所流出。<a id="a-EL"></a>庆喜当知，<a id="a-EM"></a>十方三世诸佛世尊，<a id="a-EN"></a>皆依六种波罗蜜多无尽法藏精勤修学，<a id="a-EO"></a>证得无上正等菩提。<a id="a-EP"></a>庆喜当知，<a id="a-EQ"></a>十方三世诸佛世尊声闻弟子，<a id="a-ER"></a>皆依六种波罗蜜多无尽法藏精勤修学，<a id="a-ES"></a>已、<a id="a-ET"></a>正、<a id="a-EU"></a>当入无余涅槃。</p>
  <p id="aEV">“复次，<a id="a-EW"></a>庆喜，<a id="a-EX"></a>假使汝为声闻乘人说声闻法，<a id="a-EY"></a>由此法故三千大千世界有情一切皆得阿罗汉果，<a id="a-EZ"></a>犹未为我作佛弟子所应作事。<a id="a-Ea"></a>汝若能为菩萨乘人宣说一句甚深般若波罗蜜多相应之法，<a id="a-Eb"></a>即名为我作佛弟子所应作事。<a id="a-Ec"></a>我于此事深生随喜，<a id="a-Ed"></a>胜汝教化三千大千世界有情一切皆得阿罗汉果。</p>
  <p id="aEe">“复次，<a id="a-Ef"></a>庆喜，<a id="a-Eg"></a>假使三千大千世界一切有情，<a id="a-Eh"></a>由他教力非前非后皆得人身，<a id="a-Ei"></a>俱时证得阿罗汉果，<a id="a-Ej"></a>是诸阿罗汉所有施性、<a id="a-Ek"></a>戒性、<a id="a-El"></a>修性诸福业事。<a id="a-Em"></a>于汝意云何？<a id="a-En"></a>彼福业事宁为多不？<a id="a-Eo"></a>”</p>
  <p id="aEp">庆喜答言：<a id="a-Eq"></a>“甚多，<a id="a-Er"></a>世尊！<a id="a-Es"></a>甚多，<a id="a-Et"></a>善逝！<a id="a-Eu"></a>彼福业事无量无边。<a id="a-Ev"></a>”</p>
  <p id="aEw">佛告庆喜：<a id="a-Ex"></a>“若有声闻能为菩萨宣说般若波罗蜜多相应之法，<a id="a-Ey"></a>经一日夜所获福聚甚多于彼。<a id="a-Ez"></a>庆喜当知，<a id="a-F0"></a>置一日夜但经一日，<a id="a-F1"></a>复置一日但经半日，<a id="a-F2"></a>复置半日但经一时，<a id="a-F3"></a>复置一时但经食顷，<a id="a-F4"></a>复置食顷但经须臾，<a id="a-F5"></a>复置须臾但经俄尔，<a id="a-F6"></a>复置俄尔经弹指顷，<a id="a-F7"></a>是声闻人能为菩萨宣说般若波罗蜜多相应之法，<a id="a-F8"></a>所获福聚甚多于前。<a id="a-F9"></a>何以故？<a id="a-FA"></a>此声闻人所获福聚，<a id="a-FB"></a>超过一切声闻、<a id="a-FC"></a>独觉诸善根故。</p>
  <p id="aFD">“复次，<a id="a-FE"></a>庆喜，<a id="a-FF"></a>若菩萨摩诃萨为声闻人宣说种种声闻乘法，<a id="a-FG"></a>假使三千大千世界一切有情由此法故，<a id="a-FH"></a>悉皆证得阿罗汉果，<a id="a-FI"></a>皆具种种殊胜功德。<a id="a-FJ"></a>于意云何？<a id="a-FK"></a>是菩萨摩诃萨，<a id="a-FL"></a>由此因缘所获福聚，<a id="a-FM"></a>宁为多不？<a id="a-FN"></a>”</p>
  <p id="aFO">庆喜答言：<a id="a-FP"></a>“甚多，<a id="a-FQ"></a>世尊！<a id="a-FR"></a>甚多，<a id="a-FS"></a>善逝！<a id="a-FT"></a>是菩萨摩诃萨所获福聚无量无边。<a id="a-FU"></a>”</p>
  <p id="aFV">佛告庆喜：<a id="a-FW"></a>“若菩萨摩诃萨为声闻乘、<a id="a-FX"></a>或独觉乘、<a id="a-FY"></a>或无上乘善男子等，<a id="a-FZ"></a>宣说般若波罗蜜多相应之法，<a id="a-Fa"></a>经一日夜所获福聚甚多于前。<a id="a-Fb"></a>庆喜当知，<a id="a-Fc"></a>置一日夜但经一日，<a id="a-Fd"></a>复置一日但经半日，<a id="a-Fe"></a>复置半日但经一时，<a id="a-Ff"></a>复置一时但经食顷，<a id="a-Fg"></a>复置食顷但经须臾，<a id="a-Fh"></a>复置须臾但经俄尔，<a id="a-Fi"></a>复置俄尔经弹指顷，<a id="a-Fj"></a>是菩萨摩诃萨能为三乘善男子等，<a id="a-Fk"></a>宣说般若波罗蜜多相应之法，<a id="a-Fl"></a>所获福聚甚多于前无量无数。<a id="a-Fm"></a>何以故？<a id="a-Fn"></a>甚深般若波罗蜜多相应法施，<a id="a-Fo"></a>超过一切声闻、<a id="a-Fp"></a>独觉相应法施及彼三乘诸善根故。<a id="a-Fq"></a>所以者何？<a id="a-Fr"></a>是菩萨摩诃萨自求无上正等菩提，<a id="a-Fs"></a>亦以大乘相应之法示现教道赞励庆喜他诸有情令于无上正等菩提得不退转。</p>
  <p id="aFt">“庆喜当知，<a id="a-Fu"></a>是菩萨摩诃萨自修六种波罗蜜多，<a id="a-Fv"></a>亦教他修六种波罗蜜多，<a id="a-Fw"></a>广说乃至自修一切智智，<a id="a-Fx"></a>亦教他修一切智智。<a id="a-Fy"></a>由是因缘善根增长，<a id="a-Fz"></a>若于无上正等菩提有退转者，<a id="a-G0"></a>无有是处。<a id="a-G1"></a>”</p>
  <p id="aG2">尔时，<a id="a-G3"></a>世尊四众围绕，<a id="a-G4"></a>赞说般若波罗蜜多付阿难陀令受持已，<a id="a-G5"></a>复于一切天、<a id="a-G6"></a>龙、<a id="a-G7"></a>药叉、<a id="a-G8"></a>健达缚等大众会前现神通力，<a id="a-G9"></a>令众皆见不动如来、<a id="a-GA"></a>应、<a id="a-GB"></a>正等觉，<a id="a-GC"></a>声闻、<a id="a-GD"></a>菩萨、<a id="a-GE"></a>大众围绕，<a id="a-GF"></a>为海喻会宣说妙法，<a id="a-GG"></a>及见彼土严净之相。<a id="a-GH"></a>其声闻僧皆阿罗汉，<a id="a-GI"></a>诸漏已尽无复烦恼得真自在，<a id="a-GJ"></a>心善解脱，<a id="a-GK"></a>慧善解脱，<a id="a-GL"></a>如调慧马亦如大龙，<a id="a-GM"></a>已作所作，<a id="a-GN"></a>已办所办，<a id="a-GO"></a>弃诸重担逮得己利，<a id="a-GP"></a>尽诸有结正知解脱，<a id="a-GQ"></a>至心自在第一究竟。<a id="a-GR"></a>其菩萨僧一切皆是众望所识，<a id="a-GS"></a>得陀罗尼及无礙辩，<a id="a-GT"></a>成就无量殊胜功德。<a id="a-GU"></a>佛摄神力，<a id="a-GV"></a>令此众会天、<a id="a-GW"></a>龙、<a id="a-GX"></a>药叉、<a id="a-GY"></a>健达缚等，<a id="a-GZ"></a>不复见彼不动如来应正等觉、<a id="a-Ga"></a>声闻、<a id="a-Gb"></a>菩萨及余大众并彼佛土严净之相。<a id="a-Gc"></a>彼佛众会及严净土，<a id="a-Gd"></a>皆非此土眼根所对。<a id="a-Ge"></a>所以者何？<a id="a-Gf"></a>佛摄神力，<a id="a-Gg"></a>于彼远境无见缘故。</p>
  <p id="aGh">尔时，<a id="a-Gi"></a>佛告阿难陀言：<a id="a-Gj"></a>“不动如来、<a id="a-Gk"></a>应、<a id="a-Gl"></a>正等觉国土众会，<a id="a-Gm"></a>汝更见不？<a id="a-Gn"></a>”</p>
  <p id="aGo">阿难陀言：<a id="a-Gp"></a>“我不复见，<a id="a-Gq"></a>彼事非此眼所行故。<a id="a-Gr"></a>”</p>
  <p id="aGs">佛告具寿阿难陀言：<a id="a-Gt"></a>“如彼如来众会国土，<a id="a-Gu"></a>非此土眼所行境界；<a id="a-Gv"></a>当知诸法亦复如是，<a id="a-Gw"></a>非眼根等所行境界。<a id="a-Gx"></a>庆喜当知，<a id="a-Gy"></a>法不行法，<a id="a-Gz"></a>法不见法，<a id="a-H0"></a>法不知法，<a id="a-H1"></a>法不证法。</p>
  <p id="aH2">“庆喜当知，<a id="a-H3"></a>一切法性无能行者，<a id="a-H4"></a>无能见者，<a id="a-H5"></a>无能知者，<a id="a-H6"></a>无能证者，<a id="a-H7"></a>无动、<a id="a-H8"></a>无作。<a id="a-H9"></a>所以者何？<a id="a-HA"></a>以一切法皆无作用，<a id="a-HB"></a>能取、<a id="a-HC"></a>所取性远离故；<a id="a-HD"></a>以一切法不可思议，<a id="a-HE"></a>能、<a id="a-HF"></a>所思议性远离故；<a id="a-HG"></a>以一切法如幻事等，<a id="a-HH"></a>众缘和合相似有故；<a id="a-HI"></a>以一切法无作、<a id="a-HJ"></a>受者，<a id="a-HK"></a>妄现似有无坚实故。<a id="a-HL"></a>庆喜当知，<a id="a-HM"></a>若菩萨摩诃萨能如是行，<a id="a-HN"></a>能如是见，<a id="a-HO"></a>能如是知，<a id="a-HP"></a>能如是证，<a id="a-HQ"></a>是行般若波罗蜜多，<a id="a-HR"></a>亦不执著此诸法相。<a id="a-HS"></a>庆喜当知，<a id="a-HT"></a>若菩萨摩诃萨如是学时，<a id="a-HU"></a>是学般若波罗蜜多。</p>
  <p id="aHV">“庆喜当知，<a id="a-HW"></a>若菩萨摩诃萨欲得一切波罗蜜多速疾圆满至一切法究竟彼岸，<a id="a-HX"></a>应学般若波罗蜜多。<a id="a-HY"></a>所以者何？<a id="a-HZ"></a>如是学者，<a id="a-Ha"></a>于诸学中为最为胜、<a id="a-Hb"></a>为尊为高、<a id="a-Hc"></a>为妙为微妙、<a id="a-Hd"></a>为上为无上，<a id="a-He"></a>利益安乐一切有情，<a id="a-Hf"></a>无依护者为作依护，<a id="a-Hg"></a>诸佛世尊开许称赞修学般若波罗蜜多。</p>
  <p id="aHh">“庆喜当知，<a id="a-Hi"></a>诸佛、<a id="a-Hj"></a>菩萨学此学已，<a id="a-Hk"></a>住此学中，<a id="a-Hl"></a>能以右手若右足指，<a id="a-Hm"></a>举取三千大千世界，<a id="a-Hn"></a>掷置他方或还本处，<a id="a-Ho"></a>其中有情不知不觉、<a id="a-Hp"></a>无损无怖。<a id="a-Hq"></a>所以者何？<a id="a-Hr"></a>甚深般若波罗蜜多功德威力不可思议，<a id="a-Hs"></a>过去、<a id="a-Ht"></a>未来、<a id="a-Hu"></a>现在诸佛及诸菩萨，<a id="a-Hv"></a>学此般若波罗蜜多，<a id="a-Hw"></a>于去来今及无为法，<a id="a-Hx"></a>悉皆获得无礙智见。<a id="a-Hy"></a>是故，<a id="a-Hz"></a>庆喜，<a id="a-I0"></a>我说能学甚深般若波罗蜜多，<a id="a-I1"></a>于诸学中为最为胜、<a id="a-I2"></a>为尊为高、<a id="a-I3"></a>为妙为微妙、<a id="a-I4"></a>为上为无上。</p>
  <p id="aI5">“庆喜当知，<a id="a-I6"></a>诸有欲取甚深般若波罗蜜多量、<a id="a-I7"></a>边际者，<a id="a-I8"></a>如愚痴者欲取虚空量及边际。<a id="a-I9"></a>何以故？<a id="a-IA"></a>甚深般若波罗蜜多功德无量、<a id="a-IB"></a>无边际故。</p>
  <p id="aIC">“庆喜当知，<a id="a-ID"></a>我终不说甚深般若波罗蜜多功德胜利如名、<a id="a-IE"></a>身等有量、<a id="a-IF"></a>边际。<a id="a-IG"></a>所以者何？<a id="a-IH"></a>名句、<a id="a-II"></a>文身是有量法，<a id="a-IJ"></a>甚深般若波罗蜜多功德胜利非有量法，<a id="a-IK"></a>非名、<a id="a-IL"></a>身等能量般若波罗蜜多功德胜利，<a id="a-IM"></a>亦非般若波罗蜜多功德胜利是彼所量。<a id="a-IN"></a>”</p>
  <p id="aIO">尔时，<a id="a-IP"></a>庆喜便白佛言：<a id="a-IQ"></a>“何因缘故，<a id="a-IR"></a>甚深般若波罗蜜多说为无量？<a id="a-IS"></a>”</p>
  <p id="aIT">佛告庆喜：<a id="a-IU"></a>“甚深般若波罗蜜多性无尽故、<a id="a-IV"></a>性远离故、<a id="a-IW"></a>性寂静故、<a id="a-IX"></a>如实际故、<a id="a-IY"></a>如虚空故，<a id="a-IZ"></a>说为无量。<a id="a-Ia"></a>庆喜当知，<a id="a-Ib"></a>三世诸佛皆学般若波罗蜜多，<a id="a-Ic"></a>究竟圆满证得无上正等菩提，<a id="a-Id"></a>为诸有情宣说开示，<a id="a-Ie"></a>而此般若波罗蜜多常无灭尽。<a id="a-If"></a>所以者何？<a id="a-Ig"></a>甚深般若波罗蜜多犹如虚空不可尽故。<a id="a-Ih"></a>诸有欲尽甚深般若波罗蜜多，<a id="a-Ii"></a>则为欲尽虚空边际。</p>
  <p id="aIj">“庆喜当知，<a id="a-Ik"></a>布施等六波罗蜜多广说乃至一切智智不可尽故，<a id="a-Il"></a>皆非已尽、<a id="a-Im"></a>今尽、<a id="a-In"></a>当尽。<a id="a-Io"></a>所以者何？<a id="a-Ip"></a>如是等法无生、<a id="a-Iq"></a>无灭亦无住异，<a id="a-Ir"></a>如何可得施设有尽？<a id="a-Is"></a>”</p>
  <p id="aIt">尔时，<a id="a-Iu"></a>如来从面门出广长舌相遍覆面轮，<a id="a-Iv"></a>现舌相已还从口入，<a id="a-Iw"></a>告庆喜曰：<a id="a-Ix"></a>“于意云何？<a id="a-Iy"></a>世间若有如是舌相，<a id="a-Iz"></a>所发语言有虚妄不？<a id="a-J0"></a>”</p>
  <p id="aJ1">庆喜对曰：<a id="a-J2"></a>“不也，<a id="a-J3"></a>世尊。<a id="a-J4"></a>”</p>
  <p id="aJ5">佛告庆喜：<a id="a-J6"></a>“汝从今去，<a id="a-J7"></a>应为四众广说如是甚深般若波罗蜜多，<a id="a-J8"></a>分别开示、<a id="a-J9"></a>施设建立、<a id="a-JA"></a>令其易了。<a id="a-JB"></a>庆喜当知，<a id="a-JC"></a>如是般若波罗蜜多深密藏中，<a id="a-JD"></a>广说一切菩提分法及诸法相，<a id="a-JE"></a>是故一切求声闻乘、<a id="a-JF"></a>求独觉乘、<a id="a-JG"></a>求无上乘善男子等，<a id="a-JH"></a>皆应依此甚深般若波罗蜜多所说法门常勤修学勿生厌倦。<a id="a-JI"></a>若能如是常勤修学，<a id="a-JJ"></a>速当证得自所求义。</p>
  <p id="aJK">“复次，<a id="a-JL"></a>庆喜，<a id="a-JM"></a>甚深般若波罗蜜多是能悟入一切法相，<a id="a-JN"></a>是能悟入一切文字，<a id="a-JO"></a>是能悟入陀罗尼门，<a id="a-JP"></a>诸菩萨摩诃萨应于如是陀罗尼门常勤修学。<a id="a-JQ"></a>若菩萨摩诃萨受持如是陀罗尼门，<a id="a-JR"></a>疾能证得一切辩才诸无礙解。<a id="a-JS"></a>庆喜当知，<a id="a-JT"></a>甚深般若波罗蜜多，<a id="a-JU"></a>乃是过去、<a id="a-JV"></a>未来、<a id="a-JW"></a>现在诸佛世尊无尽法藏，<a id="a-JX"></a>住持一切微妙佛法。<a id="a-JY"></a>是故我今分明告汝，<a id="a-JZ"></a>若有于此甚深般若波罗蜜多受持读诵、<a id="a-Ja"></a>究竟通利、<a id="a-Jb"></a>如理思惟，<a id="a-Jc"></a>则为受持三世诸佛所得无上正等菩提。<a id="a-Jd"></a>庆喜当知，<a id="a-Je"></a>我说如是甚深般若波罗蜜多，<a id="a-Jf"></a>是能游趣菩提道者之坚固足，<a id="a-Jg"></a>亦是一切无上佛法大陀罗尼。<a id="a-Jh"></a>汝等若能受持如是甚深般若波罗蜜多陀罗尼者，<a id="a-Ji"></a>则为总持一切佛法利益安乐一切有情。<a id="a-Jj"></a>”</p>
 </body>
</html>