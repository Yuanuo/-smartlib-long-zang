<!doctype html>
<html id="z3IBT4X8A" data-ver="1161">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百五</h1>
  <h2 id="a2">第三分随喜回向品第九之二</h2>
  <p id="a3">尔时，<a id="a-4"></a>天帝释白具寿善现言：<a id="a-5"></a>“新学大乘诸菩萨摩诃萨闻如是法，<a id="a-6"></a>其心将无惊恐疑惑？<a id="a-7"></a>新学大乘诸菩萨摩诃萨，<a id="a-8"></a>云何能以所修善根回向无上正等菩提？<a id="a-9"></a>云何摄受随喜俱行诸福业事回向无上正等菩提？<a id="a-A"></a>”</p>
  <p id="aB">时，<a id="a-C"></a>具寿善现告天帝释言：<a id="a-D"></a>“新学大乘诸菩萨摩诃萨，<a id="a-E"></a>若修般若波罗蜜多广说乃至一切相智，<a id="a-F"></a>以无所得而为方便，<a id="a-G"></a>及以无相而为方便，<a id="a-H"></a>摄受般若波罗蜜多广说乃至一切相智。<a id="a-I"></a>是菩萨摩诃萨由此因缘，<a id="a-J"></a>能于般若波罗蜜多广说乃至一切相智自相空义多生胜解，<a id="a-K"></a>常为善友之所摄受。<a id="a-L"></a>如是善友以无量门巧妙文义，<a id="a-M"></a>为其辩说甚深般若波罗蜜多，<a id="a-N"></a>广说乃至一切相智相应之法，<a id="a-O"></a>以如是法教诫教授，<a id="a-P"></a>令其乃至得入菩萨正性离生；<a id="a-Q"></a>未入菩萨正性离生，<a id="a-R"></a>亦常不离甚深般若波罗蜜多，<a id="a-S"></a>广说乃至一切相智。<a id="a-T"></a>亦为辩说诸恶魔事，<a id="a-U"></a>令其闻已于诸魔事心无增减。<a id="a-V"></a>何以故？<a id="a-W"></a>诸恶魔事，<a id="a-X"></a>性无所有不可得故。<a id="a-Y"></a>亦以是法教诫教授，<a id="a-Z"></a>令其乃至得入菩萨正性离生，<a id="a-a"></a>常不离佛，<a id="a-b"></a>于诸佛所种诸善根；<a id="a-c"></a>复由善根所摄受故，<a id="a-d"></a>常生菩萨摩诃萨家，<a id="a-e"></a>乃至无上正等菩提于诸善根常不远离。<a id="a-f"></a>憍尸迦，<a id="a-g"></a>新学大乘诸菩萨摩诃萨，<a id="a-h"></a>若能如是以无所得而为方便，<a id="a-i"></a>及以无相而为方便，<a id="a-j"></a>摄诸功德，<a id="a-k"></a>于诸功德多生胜解，<a id="a-l"></a>常为善友之所摄受，<a id="a-m"></a>闻如是法心不惊恐亦无疑惑。</p>
  <p id="an">“复次，<a id="a-o"></a>憍尸迦，<a id="a-p"></a>新学大乘诸菩萨摩诃萨，<a id="a-q"></a>随所修集布施等六波罗蜜多广说乃至一切相智，<a id="a-r"></a>皆应以无所得而为方便，<a id="a-s"></a>及以无相而为方便，<a id="a-t"></a>与诸有情平等共有回向无上正等菩提。<a id="a-u"></a>复次，<a id="a-v"></a>憍尸迦，<a id="a-w"></a>新学大乘诸菩萨摩诃萨普于十方无量无数无边世界一切如来、<a id="a-x"></a>应、<a id="a-y"></a>正等觉断诸有路、<a id="a-z"></a>绝戏论道、<a id="a-10"></a>弃诸重担、<a id="a-11"></a>摧聚落刺、<a id="a-12"></a>尽诸有结、<a id="a-13"></a>具足正智、<a id="a-14"></a>心善解脱、<a id="a-15"></a>巧说法者，<a id="a-16"></a>及彼弟子所成戒蕴、<a id="a-17"></a>定蕴、<a id="a-18"></a>慧蕴、<a id="a-19"></a>解脱蕴、<a id="a-1A"></a>解脱知见蕴，<a id="a-1B"></a>及余所作种种功德，<a id="a-1C"></a>并于是处所种善根，<a id="a-1D"></a>谓刹帝利大族乃至居士大族等所种善根，<a id="a-1E"></a>若四大王众天乃至净居天等所种善根，<a id="a-1F"></a>如是一切合集称量现前发起，<a id="a-1G"></a>比余善根为最为胜、<a id="a-1H"></a>为尊为高、<a id="a-1I"></a>为妙为微妙、<a id="a-1J"></a>为上为无上、<a id="a-1K"></a>无等无等等随喜之心，<a id="a-1L"></a>复以如是随喜俱行诸福业事，<a id="a-1M"></a>与诸有情平等共有回向无上正等菩提。<a id="a-1N"></a>”</p>
  <p id="a1O">尔时，<a id="a-1P"></a>慈氏菩萨问具寿善现言：<a id="a-1Q"></a>“新学大乘诸菩萨摩诃萨，<a id="a-1R"></a>若念如来及诸弟子所有功德，<a id="a-1S"></a>并人天等所种善根，<a id="a-1T"></a>如是一切合集称量现前发起，<a id="a-1U"></a>比余善根为最胜等随喜之心，<a id="a-1V"></a>复以如是随喜善根与诸有情平等共有回向无上正等菩提，<a id="a-1W"></a>是菩萨摩诃萨云何不堕想、<a id="a-1X"></a>心、<a id="a-1Y"></a>见倒？<a id="a-1Z"></a>”</p>
  <p id="a1a">具寿善现答言：<a id="a-1b"></a>“大士，<a id="a-1c"></a>若菩萨摩诃萨于所念佛及诸弟子所有功德，<a id="a-1d"></a>不起诸佛及诸弟子、<a id="a-1e"></a>功德之想；<a id="a-1f"></a>于人天等所种善根，<a id="a-1g"></a>不起善根、<a id="a-1h"></a>人、<a id="a-1i"></a>天等想；<a id="a-1j"></a>于所发起随喜回向大菩提心，<a id="a-1k"></a>亦复不起随喜回向菩提心想，<a id="a-1l"></a>是菩萨摩诃萨所起随喜回向之心，<a id="a-1m"></a>则不堕于想、<a id="a-1n"></a>心、<a id="a-1o"></a>见倒。<a id="a-1p"></a>若菩萨摩诃萨，<a id="a-1q"></a>于所念佛及诸弟子所有功德，<a id="a-1r"></a>取佛、<a id="a-1s"></a>弟子、<a id="a-1t"></a>功德之相；<a id="a-1u"></a>于人天等所种善根，<a id="a-1v"></a>取彼善根、<a id="a-1w"></a>人、<a id="a-1x"></a>天等相；<a id="a-1y"></a>于所发起随喜回向大菩提心，<a id="a-1z"></a>取所发起随喜回向菩提心相。<a id="a-20"></a>是菩萨摩诃萨所起随喜回向之心，<a id="a-21"></a>则便堕于想、<a id="a-22"></a>心、<a id="a-23"></a>见倒。</p>
  <p id="a24">“复次，<a id="a-25"></a>大士，<a id="a-26"></a>若菩萨摩诃萨以如是心，<a id="a-27"></a>念一切佛及诸弟子功德善根，<a id="a-28"></a>正知此心尽灭离变非能随喜，<a id="a-29"></a>正知彼法其性亦然非所随喜，<a id="a-2A"></a>又正了达能回向心法性亦尔非能回向，<a id="a-2B"></a>及正了达所回向法其性亦尔非所回向。<a id="a-2C"></a>若有能依如是所说随喜回向，<a id="a-2D"></a>是正非邪，<a id="a-2E"></a>诸菩萨摩诃萨皆应如是随喜回向。</p>
  <p id="a2F">“复次，<a id="a-2G"></a>大士，<a id="a-2H"></a>若菩萨摩诃萨普于三世诸佛世尊，<a id="a-2I"></a>从初发心至得无上正等菩提乃至法灭，<a id="a-2J"></a>于其中间所有功德，<a id="a-2K"></a>若佛弟子及诸独觉依彼佛法所起善根，<a id="a-2L"></a>若诸异生闻彼说法所种善根，<a id="a-2M"></a>若诸龙、<a id="a-2N"></a>神、<a id="a-2O"></a>阿素洛等闻彼说法所种善根，<a id="a-2P"></a>若刹帝利大族乃至居士大族闻彼说法所种善根，<a id="a-2Q"></a>若四大王众天乃至色究竟天闻彼说法所种善根，<a id="a-2R"></a>若善男子、<a id="a-2S"></a>善女人等，<a id="a-2T"></a>闻彼说法发起无上正等觉心，<a id="a-2U"></a>勤修种种诸菩萨行。<a id="a-2V"></a>如是一切合集称量现前发起，<a id="a-2W"></a>比余善根为最胜等随喜之心，<a id="a-2X"></a>复以如是随喜善根与诸有情平等共有回向无上正等菩提。<a id="a-2Y"></a>于如是时，<a id="a-2Z"></a>若正解了诸能随喜回向之法尽灭离变，<a id="a-2a"></a>诸所随喜回向之法自性皆空，<a id="a-2b"></a>虽如是知而能随喜回向无上正等菩提。<a id="a-2c"></a>复于是时，<a id="a-2d"></a>若正解了都无有法可能随喜回向于法。<a id="a-2e"></a>何以故？<a id="a-2f"></a>以一切法自性皆空，<a id="a-2g"></a>空中都无能所随喜回向法故，<a id="a-2h"></a>虽如是知而能随喜回向无上正等菩提。<a id="a-2i"></a>是菩萨摩诃萨若能如是随喜回向，<a id="a-2j"></a>修行般若波罗蜜多广说乃至一切相智，<a id="a-2k"></a>便能不堕想、<a id="a-2l"></a>心、<a id="a-2m"></a>见倒。<a id="a-2n"></a>所以者何？<a id="a-2o"></a>是菩萨摩诃萨于随喜心及所随喜功德善根不生执著，<a id="a-2p"></a>于回向心及所回向无上菩提亦不执著，<a id="a-2q"></a>由无执著不堕颠倒。<a id="a-2r"></a>如是菩萨所起随喜回向之心，<a id="a-2s"></a>名为无上随喜回向，<a id="a-2t"></a>远离一切虚妄分别。</p>
  <p id="a2u">“复次，<a id="a-2v"></a>大士，<a id="a-2w"></a>若菩萨摩诃萨于所修作诸福业事，<a id="a-2x"></a>如实了知离蕴、<a id="a-2y"></a>处、<a id="a-2z"></a>界，<a id="a-30"></a>亦离般若波罗蜜多广说乃至一切相智。<a id="a-31"></a>是菩萨摩诃萨于所修作诸福业事如是知已，<a id="a-32"></a>能正随喜回向无上正等菩提。</p>
  <p id="a33">“复次，<a id="a-34"></a>大士，<a id="a-35"></a>若菩萨摩诃萨如实了知随喜俱行诸福业事远离随喜俱行诸福业事自性，<a id="a-36"></a>诸佛世尊远离诸佛世尊自性，<a id="a-37"></a>功德善根远离功德善根自性，<a id="a-38"></a>声闻、<a id="a-39"></a>独觉及诸异生远离声闻、<a id="a-3A"></a>独觉及诸异生自性，<a id="a-3B"></a>随喜回向大菩提心远离随喜回向大菩提心自性，<a id="a-3C"></a>菩萨摩诃萨远离菩萨摩诃萨自性，<a id="a-3D"></a>般若波罗蜜多乃至一切相智远离般若波罗蜜多乃至一切相智自性，<a id="a-3E"></a>一切菩萨摩诃萨行远离一切菩萨摩诃萨行自性，<a id="a-3F"></a>诸佛无上正等菩提远离诸佛无上正等菩提自性。<a id="a-3G"></a>是菩萨摩诃萨如是修行离性般若波罗蜜多，<a id="a-3H"></a>名真修行甚深般若波罗蜜多，<a id="a-3I"></a>能正随喜回向无上正等菩提。</p>
  <p id="a3J">“复次，<a id="a-3K"></a>大士，<a id="a-3L"></a>诸菩萨摩诃萨于已涅槃一切如来、<a id="a-3M"></a>应、<a id="a-3N"></a>正等觉及诸弟子功德善根，<a id="a-3O"></a>若欲发起随喜回向无上正等菩提心者，<a id="a-3P"></a>应作如是随喜回向，<a id="a-3Q"></a>谓作是念：<a id="a-3R"></a>‘如诸如来、<a id="a-3S"></a>应、<a id="a-3T"></a>正等觉及诸弟子皆已灭度，<a id="a-3U"></a>自性非有，<a id="a-3V"></a>功德善根亦复如是；<a id="a-3W"></a>我所发起随喜回向无上正等菩提之心，<a id="a-3X"></a>及所回向无上菩提，<a id="a-3Y"></a>其性亦尔。<a id="a-3Z"></a>’如是知已，<a id="a-3a"></a>于诸善根发生随喜回向无上正等菩提，<a id="a-3b"></a>便能不生想、<a id="a-3c"></a>心、<a id="a-3d"></a>见倒。<a id="a-3e"></a>若菩萨摩诃萨以取相为方便行深般若波罗蜜多，<a id="a-3f"></a>于已灭度诸佛世尊及诸弟子功德善根取相随喜回向无上正等菩提，<a id="a-3g"></a>是为非善随喜回向。<a id="a-3h"></a>以过去佛及诸弟子功德善根，<a id="a-3i"></a>非相无相所取境界，<a id="a-3j"></a>是菩萨摩诃萨以取相念发生随喜回向无上正等菩提，<a id="a-3k"></a>是故非善随喜回向，<a id="a-3l"></a>由斯便堕想、<a id="a-3m"></a>心、<a id="a-3n"></a>见倒。<a id="a-3o"></a>若菩萨摩诃萨不取相为方便行深般若波罗蜜多，<a id="a-3p"></a>于已灭度诸佛世尊及诸弟子功德善根，<a id="a-3q"></a>离相随喜回向无上正等菩提，<a id="a-3r"></a>是名为善随喜回向，<a id="a-3s"></a>由斯不堕想、<a id="a-3t"></a>心、<a id="a-3u"></a>见倒。<a id="a-3v"></a>”</p>
  <p id="a3w">尔时，<a id="a-3x"></a>慈氏菩萨问具寿善现言：<a id="a-3y"></a>“云何菩萨摩诃萨于诸如来、<a id="a-3z"></a>应、<a id="a-40"></a>正等觉及弟子众功德善根随喜俱行福业事等皆不取相，<a id="a-41"></a>而能随喜回向无上正等菩提？<a id="a-42"></a>”</p>
  <p id="a43">善现答言：<a id="a-44"></a>“应知菩萨摩诃萨所学般若波罗蜜多，<a id="a-45"></a>有如是等方便善巧，<a id="a-46"></a>虽不取相而所作成，<a id="a-47"></a>非离般若波罗蜜多有能正起随喜俱行诸福业事回向无上正等菩提。<a id="a-48"></a>是故菩萨摩诃萨众欲成所作，<a id="a-49"></a>应学般若波罗蜜多。<a id="a-4A"></a>”</p>
  <p id="a4B">慈氏菩萨摩诃萨言：<a id="a-4C"></a>“大德善现，<a id="a-4D"></a>莫作是说。<a id="a-4E"></a>何以故？<a id="a-4F"></a>以甚深般若波罗蜜多中，<a id="a-4G"></a>诸佛世尊及弟子众并所成就功德善根皆无所有不可得故，<a id="a-4H"></a>所作随喜诸福业事发心回向无上菩提亦无所有不可得故。<a id="a-4I"></a>此中菩萨摩诃萨行深般若波罗蜜多时，<a id="a-4J"></a>应作是观：<a id="a-4K"></a>‘过去诸佛及弟子众功德善根性皆已灭，<a id="a-4L"></a>所作随喜诸福业事、<a id="a-4M"></a>发心回向无上菩提性皆寂灭。<a id="a-4N"></a>我若于彼诸佛世尊及弟子众功德善根取相分别，<a id="a-4O"></a>及于所作随喜俱行诸福业事、<a id="a-4P"></a>发心回向无上菩提取相分别，<a id="a-4Q"></a>以是取相分别方便发生随喜回向无上正等菩提，<a id="a-4R"></a>诸佛世尊皆所不许。<a id="a-4S"></a>所以者何？<a id="a-4T"></a>于已灭度诸佛世尊及弟子等，<a id="a-4U"></a>取相分别随喜回向无上菩提，<a id="a-4V"></a>是则名为大有所得。<a id="a-4W"></a>’是故菩萨摩诃萨众，<a id="a-4X"></a>欲于如来及诸弟子功德善根，<a id="a-4Y"></a>正发随喜回向无上正等菩提，<a id="a-4Z"></a>不应于中起有所得取相分别随喜回向。<a id="a-4a"></a>若于其中起有所得取相分别随喜回向，<a id="a-4b"></a>佛不说彼有大义利。<a id="a-4c"></a>何以故？<a id="a-4d"></a>如是随喜回向之心，<a id="a-4e"></a>妄想分别名杂毒故。<a id="a-4f"></a>如有饮食，<a id="a-4g"></a>虽具上妙色香美味而杂毒药，<a id="a-4h"></a>愚人浅识，<a id="a-4i"></a>贪取啖之，<a id="a-4j"></a>初虽适意欢喜快乐，<a id="a-4k"></a>而后食消倍受众苦，<a id="a-4l"></a>或便致死，<a id="a-4m"></a>若近失命。</p>
  <p id="a4n">“如是一类补特伽罗不善受持、<a id="a-4o"></a>不善观察甚深般若波罗蜜多文句义理，<a id="a-4p"></a>不善读诵、<a id="a-4q"></a>不善通达甚深义趣，<a id="a-4r"></a>而告大乘种性者曰：<a id="a-4s"></a>‘来！<a id="a-4t"></a>善男子，<a id="a-4u"></a>汝于三世诸佛世尊，<a id="a-4v"></a>从初发心至得无上正等菩提，<a id="a-4w"></a>转妙法轮度有情众，<a id="a-4x"></a>入无余依涅槃界已乃至法灭，<a id="a-4y"></a>于其中间若修般若波罗蜜多广说乃至一切相智已集、<a id="a-4z"></a>当集、<a id="a-50"></a>现集善根，<a id="a-51"></a>若成熟有情、<a id="a-52"></a>严净佛土已集、<a id="a-53"></a>当集、<a id="a-54"></a>现集善根。<a id="a-55"></a>若诸如来所有戒蕴、<a id="a-56"></a>定蕴、<a id="a-57"></a>慧蕴、<a id="a-58"></a>解脱蕴、<a id="a-59"></a>解脱知见蕴及余无量无边功德，<a id="a-5A"></a>若佛弟子一切有漏、<a id="a-5B"></a>无漏善根，<a id="a-5C"></a>若诸如来已、<a id="a-5D"></a>现、<a id="a-5E"></a>当记诸天、<a id="a-5F"></a>人等独觉菩提所有功德，<a id="a-5G"></a>若诸天、<a id="a-5H"></a>龙、<a id="a-5I"></a>阿素洛等已集、<a id="a-5J"></a>当集、<a id="a-5K"></a>现集善根，<a id="a-5L"></a>若善男子、<a id="a-5M"></a>善女人等于诸功德发生随喜回向善根，<a id="a-5N"></a>如是一切合集称量现前随喜，<a id="a-5O"></a>与诸有情平等共有回向无上正等菩提。<a id="a-5P"></a>’如是所说随喜回向，<a id="a-5Q"></a>以有所得取相分别而为方便。<a id="a-5R"></a>譬如世间杂毒饮食初益后损，<a id="a-5S"></a>故此非善随喜回向。<a id="a-5T"></a>所以者何？<a id="a-5U"></a>以有所得取相分别发起随喜回向之心，<a id="a-5V"></a>有因、<a id="a-5W"></a>有缘、<a id="a-5X"></a>有作意、<a id="a-5Y"></a>有戏论，<a id="a-5Z"></a>不应般若波罗蜜多。<a id="a-5a"></a>彼杂毒故则为谤佛，<a id="a-5b"></a>不随佛教不随法说，<a id="a-5c"></a>菩萨种性补特伽罗不应随彼所说而学。</p>
  <p id="a5d">“是故，<a id="a-5e"></a>大德应说：<a id="a-5f"></a>云何住菩萨乘善男子等，<a id="a-5g"></a>应于三世十方诸佛及弟子等功德善根随喜回向？<a id="a-5h"></a>谓彼诸佛从初发心乃至法灭，<a id="a-5i"></a>于其中间若修般若波罗蜜多，<a id="a-5j"></a>广说乃至一切相智集诸善根，<a id="a-5k"></a>如是乃至若善男子、<a id="a-5l"></a>善女人等，<a id="a-5m"></a>于诸功德发生随喜回向善根。<a id="a-5n"></a>住菩萨乘诸善男子、<a id="a-5o"></a>善女人等，<a id="a-5p"></a>云何于彼功德善根发生随喜回向无上正等菩提？<a id="a-5q"></a>”</p>
  <p id="a5r">具寿善现答慈氏菩萨言：<a id="a-5s"></a>“住菩萨乘诸善男子、<a id="a-5t"></a>善女人等，<a id="a-5u"></a>行深般若波罗蜜多，<a id="a-5v"></a>欲不谤佛而发随喜回向心者，<a id="a-5w"></a>应作是念：<a id="a-5x"></a>‘如诸如来无上佛智了达遍知功德善根有如是性、<a id="a-5y"></a>有如是相、<a id="a-5z"></a>有如是法而可随喜，<a id="a-60"></a>我今亦应如是随喜。<a id="a-61"></a>如诸如来无上佛智了达遍知应以如是诸福业事回向无上正等菩提，<a id="a-62"></a>我今亦应如是回向。<a id="a-63"></a>’住菩萨乘诸善男子、<a id="a-64"></a>善女人等，<a id="a-65"></a>于诸如来及弟子等功德善根，<a id="a-66"></a>应作如是随喜回向。<a id="a-67"></a>若作如是随喜回向，<a id="a-68"></a>则不谤佛，<a id="a-69"></a>随佛所教，<a id="a-6A"></a>随法而说。<a id="a-6B"></a>是菩萨摩诃萨如是随喜回向之心，<a id="a-6C"></a>不杂众毒，<a id="a-6D"></a>能至究竟。</p>
  <p id="a6E">“复次，<a id="a-6F"></a>大士，<a id="a-6G"></a>住菩萨乘诸善男子、<a id="a-6H"></a>善女人等，<a id="a-6I"></a>行深般若波罗蜜多，<a id="a-6J"></a>于诸如来及弟子等功德善根，<a id="a-6K"></a>应作如是随喜回向：<a id="a-6L"></a>如色等蕴，<a id="a-6M"></a>不堕三界，<a id="a-6N"></a>非三世摄，<a id="a-6O"></a>随喜回向亦应如是；<a id="a-6P"></a>广说乃至如一切智、<a id="a-6Q"></a>道相智、<a id="a-6R"></a>一切相智，<a id="a-6S"></a>不堕三界，<a id="a-6T"></a>非三世摄，<a id="a-6U"></a>随喜回向亦应如是；<a id="a-6V"></a>如诸戒蕴、<a id="a-6W"></a>定蕴、<a id="a-6X"></a>慧蕴、<a id="a-6Y"></a>解脱蕴、<a id="a-6Z"></a>解脱知见蕴，<a id="a-6a"></a>不堕三界，<a id="a-6b"></a>非三世摄，<a id="a-6c"></a>随喜回向亦应如是。<a id="a-6d"></a>所以者何？<a id="a-6e"></a>如彼诸法自性空故，<a id="a-6f"></a>不堕三界，<a id="a-6g"></a>非三世摄，<a id="a-6h"></a>随喜回向亦复如是，<a id="a-6i"></a>谓诸如来自性空故，<a id="a-6j"></a>不堕三界，<a id="a-6k"></a>非三世摄；<a id="a-6l"></a>诸佛功德自性空故，<a id="a-6m"></a>不堕三界，<a id="a-6n"></a>非三世摄；<a id="a-6o"></a>声闻、<a id="a-6p"></a>独觉及人天等自性空故，<a id="a-6q"></a>不堕三界，<a id="a-6r"></a>非三世摄；<a id="a-6s"></a>彼诸善根自性空故，<a id="a-6t"></a>不堕三界，<a id="a-6u"></a>非三世摄；<a id="a-6v"></a>于彼随喜自性空故，<a id="a-6w"></a>不堕三界，<a id="a-6x"></a>非三世摄；<a id="a-6y"></a>所回向法自性空故，<a id="a-6z"></a>不堕三界，<a id="a-70"></a>非三世摄；<a id="a-71"></a>能回向者自性空故，<a id="a-72"></a>不堕三界，<a id="a-73"></a>非三世摄。<a id="a-74"></a>若菩萨摩诃萨行深般若波罗蜜多时，<a id="a-75"></a>如实了知五蕴等法不堕三界，<a id="a-76"></a>非三世摄；<a id="a-77"></a>若不堕三界，<a id="a-78"></a>非三世摄，<a id="a-79"></a>则不可以彼有相为方便、<a id="a-7A"></a>有所得为方便发生随喜回向无上正等菩提。<a id="a-7B"></a>何以故？<a id="a-7C"></a>以蕴等法自性不生，<a id="a-7D"></a>若法不生则无所有，<a id="a-7E"></a>不可以彼无所有法随喜回向无所有故。<a id="a-7F"></a>是菩萨摩诃萨如是随喜回向无上正等菩提，<a id="a-7G"></a>不杂众毒，<a id="a-7H"></a>能至究竟。<a id="a-7I"></a>住菩萨乘诸善男子、<a id="a-7J"></a>善女人等，<a id="a-7K"></a>若以有相而为方便，<a id="a-7L"></a>或有所得而为方便，<a id="a-7M"></a>于诸如来及弟子等功德善根发生随喜回向之心，<a id="a-7N"></a>当知是邪随喜回向。<a id="a-7O"></a>此邪随喜回向之心，<a id="a-7P"></a>诸佛世尊所不称赞；<a id="a-7Q"></a>如是随喜回向之心非佛世尊所称赞故，<a id="a-7R"></a>不能圆满布施等六波罗蜜多，<a id="a-7S"></a>广说乃至不能圆满一切智、<a id="a-7T"></a>道相智、<a id="a-7U"></a>一切相智；<a id="a-7V"></a>由诸功德不圆满故，<a id="a-7W"></a>不能严净佛土、<a id="a-7X"></a>成熟有情；<a id="a-7Y"></a>由不能严净佛土、<a id="a-7Z"></a>成熟有情故，<a id="a-7a"></a>不证无上正等菩提。<a id="a-7b"></a>何以故？<a id="a-7c"></a>由彼所起随喜回向有相、<a id="a-7d"></a>有得杂众毒故。</p>
  <p id="a7e">“复次，<a id="a-7f"></a>大士，<a id="a-7g"></a>诸菩萨摩诃萨行深般若波罗蜜多时，<a id="a-7h"></a>应作是念：<a id="a-7i"></a>‘如十方界一切如来、<a id="a-7j"></a>应、<a id="a-7k"></a>正等觉如实通达功德善根有如是法，<a id="a-7l"></a>可依是法发生无倒随喜回向，<a id="a-7m"></a>我今亦应依如是法发生随喜回向无上正等菩提。<a id="a-7n"></a>’是为正发随喜回向，<a id="a-7o"></a>由斯定证无上菩提，<a id="a-7p"></a>能尽未来度有情众。<a id="a-7q"></a>”</p>
  <p id="a7r">尔时，<a id="a-7s"></a>世尊赞善现言：<a id="a-7t"></a>“善哉！<a id="a-7u"></a>善哉！<a id="a-7v"></a>汝今已为一切菩萨摩诃萨等作大佛事，<a id="a-7w"></a>谓为菩萨摩诃萨等善说无倒随喜回向。<a id="a-7x"></a>如是所说随喜回向，<a id="a-7y"></a>以无相无得、<a id="a-7z"></a>无生无灭、<a id="a-80"></a>无染无净、<a id="a-81"></a>无性自性、<a id="a-82"></a>自相性空而为方便，<a id="a-83"></a>亦以真如、<a id="a-84"></a>法界、<a id="a-85"></a>法性广说乃至不思议界为方便故。</p>
  <p id="a86">“善现当知，<a id="a-87"></a>假使三千大千世界一切有情，<a id="a-88"></a>皆得成就十善业道、<a id="a-89"></a>四静虑、<a id="a-8A"></a>四无量、<a id="a-8B"></a>四无色定、<a id="a-8C"></a>五神通。<a id="a-8D"></a>于意云何？<a id="a-8E"></a>是诸有情福德多不？<a id="a-8F"></a>”</p>
  <p id="a8G">善现答言：<a id="a-8H"></a>“甚多，<a id="a-8I"></a>世尊！<a id="a-8J"></a>甚多，<a id="a-8K"></a>善逝！<a id="a-8L"></a>”</p>
  <p id="a8M">佛告善现：<a id="a-8N"></a>“若善男子、<a id="a-8O"></a>善女人等，<a id="a-8P"></a>于诸如来及弟子等功德善根起无染著随喜回向，<a id="a-8Q"></a>所获功德甚多于前。<a id="a-8R"></a>善现当知，<a id="a-8S"></a>是善男子、<a id="a-8T"></a>善女人等，<a id="a-8U"></a>所起如是随喜回向，<a id="a-8V"></a>于余善根为最为胜、<a id="a-8W"></a>为尊为高、<a id="a-8X"></a>为妙为微妙、<a id="a-8Y"></a>为上为无上、<a id="a-8Z"></a>无等无等等。</p>
  <p id="a8a">“复次，<a id="a-8b"></a>善现，<a id="a-8c"></a>假使三千大千世界一切有情，<a id="a-8d"></a>皆得预流、<a id="a-8e"></a>一来、<a id="a-8f"></a>不还、<a id="a-8g"></a>阿罗汉果、<a id="a-8h"></a>独觉菩提，<a id="a-8i"></a>若善男子、<a id="a-8j"></a>善女人等于彼预流乃至独觉，<a id="a-8k"></a>尽其形寿以诸供具而奉施之，<a id="a-8l"></a>供养恭敬、<a id="a-8m"></a>尊重赞叹。<a id="a-8n"></a>于意云何？<a id="a-8o"></a>是善男子、<a id="a-8p"></a>善女人等，<a id="a-8q"></a>由此因缘得福多不？<a id="a-8r"></a>”</p>
  <p id="a8s">善现答言：<a id="a-8t"></a>“甚多，<a id="a-8u"></a>世尊！<a id="a-8v"></a>甚多，<a id="a-8w"></a>善逝！<a id="a-8x"></a>”</p>
  <p id="a8y">佛告善现：<a id="a-8z"></a>“若善男子、<a id="a-90"></a>善女人等，<a id="a-91"></a>于诸如来及弟子等功德善根，<a id="a-92"></a>起无染著随喜回向，<a id="a-93"></a>所获功德甚多于前。<a id="a-94"></a>善现当知，<a id="a-95"></a>是善男子、<a id="a-96"></a>善女人等，<a id="a-97"></a>所起如是随喜回向，<a id="a-98"></a>于余善根为最为胜乃至广说。</p>
  <p id="a99">“复次，<a id="a-9A"></a>善现，<a id="a-9B"></a>假使三千大千世界一切有情皆趣无上正等菩提，<a id="a-9C"></a>设有十方各如殑伽沙等世界一切有情，<a id="a-9D"></a>一一于彼以诸供具而奉施之，<a id="a-9E"></a>经如殑伽沙等大劫，<a id="a-9F"></a>供养恭敬、<a id="a-9G"></a>尊重赞叹。<a id="a-9H"></a>于意云何？<a id="a-9I"></a>是诸有情由此因缘得福多不？<a id="a-9J"></a>”</p>
  <p id="a9K">善现答言：<a id="a-9L"></a>“甚多，<a id="a-9M"></a>世尊！<a id="a-9N"></a>甚多，<a id="a-9O"></a>善逝！<a id="a-9P"></a>如是福聚若有形色，<a id="a-9Q"></a>十方各如殑伽沙界不能容受。<a id="a-9R"></a>”</p>
  <p id="a9S">佛告善现：<a id="a-9T"></a>“如是，<a id="a-9U"></a>如是，<a id="a-9V"></a>如汝所说。<a id="a-9W"></a>善现当知，<a id="a-9X"></a>若善男子、<a id="a-9Y"></a>善女人等，<a id="a-9Z"></a>于诸如来及弟子等功德善根起无染著随喜回向，<a id="a-9a"></a>所获功德甚多于前。<a id="a-9b"></a>善现当知，<a id="a-9c"></a>是善男子、<a id="a-9d"></a>善女人等，<a id="a-9e"></a>所起如是随喜回向，<a id="a-9f"></a>于余善根为最为胜乃至广说。<a id="a-9g"></a>善现当知，<a id="a-9h"></a>以前福聚比后功德，<a id="a-9i"></a>百分不及一，<a id="a-9j"></a>千分不及一，<a id="a-9k"></a>乃至邬波尼杀昙分亦不及一。<a id="a-9l"></a>所以者何？<a id="a-9m"></a>彼有情类十善业道、<a id="a-9n"></a>四静虑等，<a id="a-9o"></a>皆以有相及有所得为方便故。<a id="a-9p"></a>彼善男子、<a id="a-9q"></a>善女人等，<a id="a-9r"></a>以诸供具奉施预流乃至发趣大菩提者，<a id="a-9s"></a>亦以有相及有所得为方便故。<a id="a-9t"></a>”</p>
  <p id="a9u">尔时，<a id="a-9v"></a>四大天王各与眷属三万二千诸天子俱，<a id="a-9w"></a>顶礼佛足，<a id="a-9x"></a>合掌恭敬白言：<a id="a-9y"></a>“世尊，<a id="a-9z"></a>彼诸菩萨摩诃萨乃能发起如是广大随喜回向，<a id="a-A0"></a>谓彼菩萨摩诃萨方便善巧，<a id="a-A1"></a>以无相、<a id="a-A2"></a>无所得、<a id="a-A3"></a>无染著、<a id="a-A4"></a>无思作而为方便，<a id="a-A5"></a>于诸如来及弟子等功德善根发起无倒随喜回向。<a id="a-A6"></a>如是所起随喜回向，<a id="a-A7"></a>不堕二法、<a id="a-A8"></a>不二法中。<a id="a-A9"></a>”</p>
  <p id="aAA">时，<a id="a-AB"></a>天帝释及苏夜摩天子、<a id="a-AC"></a>珊睹史多天子、<a id="a-AD"></a>善变化天子、<a id="a-AE"></a>最自在天子，<a id="a-AF"></a>各与眷属无量百千诸天子俱，<a id="a-AG"></a>皆持种种天妙华鬘、<a id="a-AH"></a>涂散等香、<a id="a-AI"></a>衣服、<a id="a-AJ"></a>璎珞、<a id="a-AK"></a>宝幢、<a id="a-AL"></a>幡盖、<a id="a-AM"></a>众妙珍奇，<a id="a-AN"></a>奏天乐音，<a id="a-AO"></a>以供养佛。<a id="a-AP"></a>顶礼双足，<a id="a-AQ"></a>合掌白言：<a id="a-AR"></a>“彼诸菩萨摩诃萨乃能发起如是广大随喜回向，<a id="a-AS"></a>谓彼菩萨摩诃萨方便善巧，<a id="a-AT"></a>以无相、<a id="a-AU"></a>无所得、<a id="a-AV"></a>无染著、<a id="a-AW"></a>无思作而为方便，<a id="a-AX"></a>于诸如来及弟子等功德善根发起无倒随喜回向。<a id="a-AY"></a>如是所起随喜回向，<a id="a-AZ"></a>不堕二法、<a id="a-Aa"></a>不二法中。<a id="a-Ab"></a>”</p>
  <p id="aAc">时，<a id="a-Ad"></a>大梵天王及极光净天、<a id="a-Ae"></a>遍净天、<a id="a-Af"></a>广果天、<a id="a-Ag"></a>色究竟天，<a id="a-Ah"></a>各与无量百千俱胝那庾多天众，<a id="a-Ai"></a>前诣佛所顶礼双足，<a id="a-Aj"></a>合掌恭敬俱发声言：<a id="a-Ak"></a>“希有，<a id="a-Al"></a>世尊！<a id="a-Am"></a>彼诸菩萨摩诃萨为般若波罗蜜多方便善巧所摄受故，<a id="a-An"></a>超胜于前无方便善巧、<a id="a-Ao"></a>有相、<a id="a-Ap"></a>有所得善男子等所修善根。<a id="a-Aq"></a>”</p>
  <p id="aAr">尔时，<a id="a-As"></a>佛告四大王众天乃至色究竟天等言：<a id="a-At"></a>“假使三千大千世界一切有情皆趣无上正等菩提，<a id="a-Au"></a>普于过去、<a id="a-Av"></a>未来、<a id="a-Aw"></a>现在十方世界一切如来从初发心乃至法住，<a id="a-Ax"></a>于其中间所修布施波罗蜜多广说乃至一切相智相应善根，<a id="a-Ay"></a>若诸弟子所有善根，<a id="a-Az"></a>若诸如来所有戒蕴、<a id="a-B0"></a>定蕴、<a id="a-B1"></a>慧蕴、<a id="a-B2"></a>解脱蕴、<a id="a-B3"></a>解脱知见蕴及余无量无边佛法，<a id="a-B4"></a>若诸如来所说正法，<a id="a-B5"></a>若依彼法修习施性、<a id="a-B6"></a>戒性、<a id="a-B7"></a>修性三福业事，<a id="a-B8"></a>若依彼法精勤修学，<a id="a-B9"></a>得预流果、<a id="a-BA"></a>一来、<a id="a-BB"></a>不还、<a id="a-BC"></a>阿罗汉果、<a id="a-BD"></a>独觉菩提，<a id="a-BE"></a>得入菩萨正性离生，<a id="a-BF"></a>若诸有情修布施、<a id="a-BG"></a>净戒、<a id="a-BH"></a>安忍、<a id="a-BI"></a>精进、<a id="a-BJ"></a>静虑、<a id="a-BK"></a>般若等所引善根。<a id="a-BL"></a>如是一切合集称量，<a id="a-BM"></a>以有相、<a id="a-BN"></a>有所得、<a id="a-BO"></a>有染著、<a id="a-BP"></a>有思作、<a id="a-BQ"></a>有二不二而为方便现前随喜，<a id="a-BR"></a>既随喜已，<a id="a-BS"></a>回向无上正等菩提。</p>
  <p id="aBT">“有善男子、<a id="a-BU"></a>善女人等发趣无上正等菩提，<a id="a-BV"></a>普于过去、<a id="a-BW"></a>未来、<a id="a-BX"></a>现在十方世界一切如来从初发心乃至法住，<a id="a-BY"></a>于其中间所修布施波罗蜜多相应善根，<a id="a-BZ"></a>广说乃至若诸有情修布施、<a id="a-Ba"></a>净戒、<a id="a-Bb"></a>安忍、<a id="a-Bc"></a>精进、<a id="a-Bd"></a>静虑、<a id="a-Be"></a>般若等所引善根。<a id="a-Bf"></a>如是一切合集称量，<a id="a-Bg"></a>以无相、<a id="a-Bh"></a>无所得、<a id="a-Bi"></a>无染著、<a id="a-Bj"></a>无思作、<a id="a-Bk"></a>无二不二而为方便现前随喜，<a id="a-Bl"></a>既随喜已，<a id="a-Bm"></a>回向无上正等菩提。<a id="a-Bn"></a>是善男子、<a id="a-Bo"></a>善女人等随喜回向，<a id="a-Bp"></a>于余善根为最为胜乃至广说，<a id="a-Bq"></a>于前有情随喜回向百倍为胜，<a id="a-Br"></a>千倍为胜，<a id="a-Bs"></a>乃至邬波尼杀昙倍亦最为胜。<a id="a-Bt"></a>”</p>
  <p id="aBu">具寿善现前白佛言：<a id="a-Bv"></a>“如佛所说，<a id="a-Bw"></a>是善男子、<a id="a-Bx"></a>善女人等随喜回向，<a id="a-By"></a>于余善根为最为胜乃至广说。<a id="a-Bz"></a>齐何说是随喜回向，<a id="a-C0"></a>于余善根为最胜等？<a id="a-C1"></a>”</p>
  <p id="aC2">佛告善现：<a id="a-C3"></a>“是善男子、<a id="a-C4"></a>善女人等，<a id="a-C5"></a>普于过去、<a id="a-C6"></a>未来、<a id="a-C7"></a>现在十方世界一切如来、<a id="a-C8"></a>声闻、<a id="a-C9"></a>独觉、<a id="a-CA"></a>菩萨及余一切有情诸善根等，<a id="a-CB"></a>不取不舍、<a id="a-CC"></a>不矜不蔑，<a id="a-CD"></a>非有所得、<a id="a-CE"></a>非无所得，<a id="a-CF"></a>达一切法无生无灭、<a id="a-CG"></a>无染无净、<a id="a-CH"></a>无增无减、<a id="a-CI"></a>无去无来、<a id="a-CJ"></a>无集无散、<a id="a-CK"></a>无入无出，<a id="a-CL"></a>作如是念：<a id="a-CM"></a>‘如三世法真如、<a id="a-CN"></a>法界广说乃至不思议界，<a id="a-CO"></a>我亦如是于诸善法以无所得而为方便随喜回向。<a id="a-CP"></a>’善现，<a id="a-CQ"></a>齐是所起随喜回向，<a id="a-CR"></a>我说于余善根为最胜等。<a id="a-CS"></a>如是随喜回向胜余随喜回向百倍、<a id="a-CT"></a>千倍乃至邬波尼杀昙倍，<a id="a-CU"></a>是故我说如是所起随喜回向于余善根为最胜等。</p>
  <p id="aCV">“复次，<a id="a-CW"></a>善现，<a id="a-CX"></a>住菩萨乘诸善男子、<a id="a-CY"></a>善女人等，<a id="a-CZ"></a>欲于三世十方如来从初发心乃至法住，<a id="a-Ca"></a>于其中间所修布施乃至般若波罗蜜多相应善根，<a id="a-Cb"></a>广说乃至无量无数无边佛法，<a id="a-Cc"></a>若诸声闻、<a id="a-Cd"></a>独觉、<a id="a-Ce"></a>菩萨功德善根，<a id="a-Cf"></a>若余有情所有施性、<a id="a-Cg"></a>戒性、<a id="a-Ch"></a>修性三福业事及余善根，<a id="a-Ci"></a>如是一切合集称量现前发起无倒随喜回向心者，<a id="a-Cj"></a>应作是念：<a id="a-Ck"></a>‘色乃至识与解脱等，<a id="a-Cl"></a>广说乃至一切相智与解脱等，<a id="a-Cm"></a>戒蕴等五与解脱等，<a id="a-Cn"></a>于一切法所起胜解与解脱等，<a id="a-Co"></a>三世诸佛与解脱等，<a id="a-Cp"></a>三世诸法与解脱等，<a id="a-Cq"></a>一切随喜及诸回向与解脱等，<a id="a-Cr"></a>佛及弟子并诸独觉诸根熟变与解脱等，<a id="a-Cs"></a>佛及弟子并诸独觉所得涅槃与解脱等，<a id="a-Ct"></a>诸佛、<a id="a-Cu"></a>菩萨、<a id="a-Cv"></a>独觉、<a id="a-Cw"></a>声闻诸法法性与解脱等，<a id="a-Cx"></a>一切有情及一切法并彼法性与解脱等，<a id="a-Cy"></a>如诸法性无缚无解、<a id="a-Cz"></a>无染无净、<a id="a-D0"></a>无起无尽、<a id="a-D1"></a>无生无灭、<a id="a-D2"></a>无取无舍。<a id="a-D3"></a>我于如是功德善根现前随喜，<a id="a-D4"></a>持此善根与诸有情平等共有回向无上正等菩提。<a id="a-D5"></a>如是随喜回向非能随喜回向，<a id="a-D6"></a>无所随喜所回向故。<a id="a-D7"></a>如是所起随喜回向非转非息，<a id="a-D8"></a>无生灭故。<a id="a-D9"></a>’善现，<a id="a-DA"></a>是菩萨摩诃萨随喜回向，<a id="a-DB"></a>于余所起随喜回向，<a id="a-DC"></a>为最为胜乃至广说。<a id="a-DD"></a>若菩萨摩诃萨成就如是随喜回向，<a id="a-DE"></a>疾证无上正等菩提。</p>
  <p id="aDF">“复次，<a id="a-DG"></a>善现，<a id="a-DH"></a>若趣大乘诸善男子、<a id="a-DI"></a>善女人等，<a id="a-DJ"></a>假使能于十方现在各如殑伽沙等世界一切如来及诸弟子，<a id="a-DK"></a>以有相、<a id="a-DL"></a>有所得为方便，<a id="a-DM"></a>尽其形寿常以种种上妙供具供养恭敬、<a id="a-DN"></a>尊重赞叹。<a id="a-DO"></a>彼诸如来及弟子众般涅槃后，<a id="a-DP"></a>取设利罗以妙七宝造立高广诸窣堵波，<a id="a-DQ"></a>昼夜精勤礼拜右绕，<a id="a-DR"></a>复以种种上妙花鬘乃至灯明供养恭敬、<a id="a-DS"></a>尊重赞叹，<a id="a-DT"></a>复以有相及有所得而为方便，<a id="a-DU"></a>勤修布施乃至般若及余善根。<a id="a-DV"></a>有善男子、<a id="a-DW"></a>善女人等发趣大乘，<a id="a-DX"></a>能以无相及无所得而为方便，<a id="a-DY"></a>修行六种波罗蜜多相应善根方便善巧，<a id="a-DZ"></a>于余一切功德善根发正随喜，<a id="a-Da"></a>持此善根与诸有情平等共有回向无上正等菩提。<a id="a-Db"></a>是善男子、<a id="a-Dc"></a>善女人等，<a id="a-Dd"></a>由依般若波罗蜜多方便善巧随喜回向，<a id="a-De"></a>胜前所说发趣大乘善男子等所作功德百倍、<a id="a-Df"></a>千倍乃至邬波尼杀昙倍，<a id="a-Dg"></a>故说如是随喜回向，<a id="a-Dh"></a>于余善根为最胜等。</p>
  <p id="aDi">“是故，<a id="a-Dj"></a>善现，<a id="a-Dk"></a>发趣大乘诸菩萨摩诃萨，<a id="a-Dl"></a>应以无相及无所得而为方便，<a id="a-Dm"></a>勤修布施乃至般若波罗蜜多相应善根，<a id="a-Dn"></a>及依般若波罗蜜多方便善巧，<a id="a-Do"></a>于诸如来及弟子等功德善根发生无倒随喜回向。<a id="a-Dp"></a>若菩萨摩诃萨能以无相及无所得而为方便随喜回向，<a id="a-Dq"></a>是菩萨摩诃萨疾证无上正等菩提，<a id="a-Dr"></a>能尽未来利乐一切。<a id="a-Ds"></a>”</p>
  <p data-pb></p>
  <h2 id="aDt">第三分地狱品第十之一</h2>
  <p id="aDu">尔时，<a id="a-Dv"></a>舍利子白佛言：<a id="a-Dw"></a>“世尊，<a id="a-Dx"></a>甚深般若波罗蜜多能作照明，<a id="a-Dy"></a>毕竟净故；<a id="a-Dz"></a>皆应敬礼，<a id="a-E0"></a>诸人天等所钦重故；<a id="a-E1"></a>无所染著，<a id="a-E2"></a>世间诸法不能污故；<a id="a-E3"></a>远离一切三界翳眩，<a id="a-E4"></a>能除烦恼诸见暗故；<a id="a-E5"></a>最为上首，<a id="a-E6"></a>于一切种菩提分法极尊胜故；<a id="a-E7"></a>能作安隐，<a id="a-E8"></a>永断一切惊恐逼迫灾横事故；<a id="a-E9"></a>能施光明，<a id="a-EA"></a>摄受诸有情令得五眼故；<a id="a-EB"></a>能示中道，<a id="a-EC"></a>令失路者离二边故；<a id="a-ED"></a>善能发生一切智智，<a id="a-EE"></a>永断一切烦恼相续并习气故；<a id="a-EF"></a>是诸菩萨摩诃萨母，<a id="a-EG"></a>菩萨所修一切佛法从此生故；<a id="a-EH"></a>不生不灭，<a id="a-EI"></a>自相空故；<a id="a-EJ"></a>脱一切生死，<a id="a-EK"></a>非常非坏故；<a id="a-EL"></a>能为依怙，<a id="a-EM"></a>施诸有情诸法宝故；<a id="a-EN"></a>能成圆满如来十力，<a id="a-EO"></a>一切他论不能屈故；<a id="a-EP"></a>能转三转十二行相无上法轮，<a id="a-EQ"></a>达一切法无转还故；<a id="a-ER"></a>能示诸法无倒自性，<a id="a-ES"></a>显了无性自性空故。<a id="a-ET"></a>世尊，<a id="a-EU"></a>诸有情类于此般若波罗蜜多应云何住？<a id="a-EV"></a>”</p>
  <p id="aEW">尔时，<a id="a-EX"></a>佛告舍利子言：<a id="a-EY"></a>“诸有情类于此般若波罗蜜多应如佛住，<a id="a-EZ"></a>供养、<a id="a-Ea"></a>礼敬、<a id="a-Eb"></a>思惟般若波罗蜜多应如供养、<a id="a-Ec"></a>礼敬、<a id="a-Ed"></a>思惟佛薄伽梵。<a id="a-Ee"></a>何以故？<a id="a-Ef"></a>舍利子，<a id="a-Eg"></a>佛不异般若波罗蜜多，<a id="a-Eh"></a>般若波罗蜜多不异佛，<a id="a-Ei"></a>佛即是般若波罗蜜多，<a id="a-Ej"></a>般若波罗蜜多即是佛。<a id="a-Ek"></a>所以者何？<a id="a-El"></a>诸佛、<a id="a-Em"></a>菩萨、<a id="a-En"></a>独觉、<a id="a-Eo"></a>声闻皆由般若波罗蜜多而得出现，<a id="a-Ep"></a>一切世间十善业道、<a id="a-Eq"></a>四静虑、<a id="a-Er"></a>四无量、<a id="a-Es"></a>四无色定、<a id="a-Et"></a>五神通亦由般若波罗蜜多而得出现，<a id="a-Eu"></a>一切布施波罗蜜多广说乃至一切相智亦由般若波罗蜜多而得出现。<a id="a-Ev"></a>”</p>
  <p id="aEw">时，<a id="a-Ex"></a>天帝释窃作是念：<a id="a-Ey"></a>“今舍利子以何因缘问佛斯事？<a id="a-Ez"></a>”</p>
  <p id="aF0">时，<a id="a-F1"></a>舍利子知彼心念，<a id="a-F2"></a>便告之言：<a id="a-F3"></a>“憍尸迦，<a id="a-F4"></a>诸菩萨摩诃萨由此般若波罗蜜多所摄受故方便善巧，<a id="a-F5"></a>能于三世十方诸佛从初发心乃至法住，<a id="a-F6"></a>于其中间所有功德，<a id="a-F7"></a>若诸声闻、<a id="a-F8"></a>独觉、<a id="a-F9"></a>菩萨、<a id="a-FA"></a>余有情类所有善根，<a id="a-FB"></a>如是一切能以无相及无所得而为方便，<a id="a-FC"></a>合集称量现前随喜，<a id="a-FD"></a>既随喜已，<a id="a-FE"></a>与诸有情平等共有回向无上正等菩提，<a id="a-FF"></a>由此因缘故问斯事。</p>
  <p id="aFG">“复次，<a id="a-FH"></a>憍尸迦，<a id="a-FI"></a>诸菩萨摩诃萨所学般若波罗蜜多，<a id="a-FJ"></a>超胜布施乃至静虑波罗蜜多无边倍数。<a id="a-FK"></a>如生盲人百千等众，<a id="a-FL"></a>无净眼者善引导之，<a id="a-FM"></a>犹尚不能近趣正道，<a id="a-FN"></a>况能远达丰乐大城？<a id="a-FO"></a>如是前五波罗蜜多诸生盲众，<a id="a-FP"></a>若无般若波罗蜜多净眼者导，<a id="a-FQ"></a>尚不能趣菩萨正道，<a id="a-FR"></a>况能远达一切智城？</p>
  <p id="aFS">“复次，<a id="a-FT"></a>憍尸迦，<a id="a-FU"></a>布施等五波罗蜜多，<a id="a-FV"></a>要由般若波罗蜜多，<a id="a-FW"></a>名有目者；<a id="a-FX"></a>复由般若波罗蜜多之所摄受，<a id="a-FY"></a>名到彼岸。<a id="a-FZ"></a>”</p>
  <p id="aFa">天帝释言：<a id="a-Fb"></a>“岂不前五波罗蜜多亦互为首，<a id="a-Fc"></a>摄受余五波罗蜜多令到彼岸？<a id="a-Fd"></a>既尔，<a id="a-Fe"></a>何缘独赞般若超胜余五波罗蜜多？<a id="a-Ff"></a>”</p>
  <p id="aFg">舍利子言：<a id="a-Fh"></a>“天主所说，<a id="a-Fi"></a>理不应尔。<a id="a-Fj"></a>所以者何？<a id="a-Fk"></a>非由前五波罗蜜多为首摄余令到彼岸；<a id="a-Fl"></a>要由般若波罗蜜多具大势力方便善巧，<a id="a-Fm"></a>摄受余五波罗蜜多，<a id="a-Fn"></a>令无执著速到彼岸。<a id="a-Fo"></a>是故般若波罗蜜多于前五种为最为胜、<a id="a-Fp"></a>为尊为高、<a id="a-Fq"></a>为妙为微妙、<a id="a-Fr"></a>为上为无上、<a id="a-Fs"></a>无等无等等。<a id="a-Ft"></a>”</p>
  <p id="aFu">尔时，<a id="a-Fv"></a>舍利子白佛言：<a id="a-Fw"></a>“世尊，<a id="a-Fx"></a>诸菩萨摩诃萨云何应引发般若波罗蜜多？<a id="a-Fy"></a>”</p>
  <p id="aFz">佛告舍利子：<a id="a-G0"></a>“诸菩萨摩诃萨不为引发色故，<a id="a-G1"></a>应引发般若波罗蜜多；<a id="a-G2"></a>不为引发受、<a id="a-G3"></a>想、<a id="a-G4"></a>行、<a id="a-G5"></a>识故，<a id="a-G6"></a>应引发般若波罗蜜多；<a id="a-G7"></a>广说乃至不为引发一切智故，<a id="a-G8"></a>应引发般若波罗蜜多；<a id="a-G9"></a>不为引发道相智、<a id="a-GA"></a>一切相智故，<a id="a-GB"></a>应引发般若波罗蜜多；<a id="a-GC"></a>不为引发一切法故，<a id="a-GD"></a>应引发般若波罗蜜多。<a id="a-GE"></a>”</p>
  <p id="aGF">舍利子言：<a id="a-GG"></a>“云何菩萨摩诃萨不为引发色乃至一切法故，<a id="a-GH"></a>应引发般若波罗蜜多？<a id="a-GI"></a>”</p>
  <p id="aGJ">佛告舍利子：<a id="a-GK"></a>“以色乃至一切法无作、<a id="a-GL"></a>无生、<a id="a-GM"></a>无得、<a id="a-GN"></a>无坏、<a id="a-GO"></a>无自性故，<a id="a-GP"></a>诸菩萨摩诃萨不为引发色乃至一切法故，<a id="a-GQ"></a>应引发般若波罗蜜多。<a id="a-GR"></a>”</p>
  <p id="aGS">时，<a id="a-GT"></a>舍利子复白佛言：<a id="a-GU"></a>“诸菩萨摩诃萨如是引发般若波罗蜜多与何法合？<a id="a-GV"></a>”</p>
  <p id="aGW">佛告舍利子：<a id="a-GX"></a>“诸菩萨摩诃萨如是引发般若波罗蜜多，<a id="a-GY"></a>不与一切法合，<a id="a-GZ"></a>由不合故得名般若波罗蜜多。<a id="a-Ga"></a>”</p>
  <p id="aGb">舍利子言：<a id="a-Gc"></a>“如是般若波罗蜜多，<a id="a-Gd"></a>不与何等一切法合？<a id="a-Ge"></a>”</p>
  <p id="aGf">世尊告曰：<a id="a-Gg"></a>“如是般若波罗蜜多，<a id="a-Gh"></a>不与善法合，<a id="a-Gi"></a>不与非善法合；<a id="a-Gj"></a>不与有罪法合，<a id="a-Gk"></a>不与无罪法合；<a id="a-Gl"></a>不与有漏法合，<a id="a-Gm"></a>不与无漏法合；<a id="a-Gn"></a>不与有为法合，<a id="a-Go"></a>不与无为法合；<a id="a-Gp"></a>不与有染法合，<a id="a-Gq"></a>不与无染法合；<a id="a-Gr"></a>不与世间法合，<a id="a-Gs"></a>不与出世法合；<a id="a-Gt"></a>不与杂染法合，<a id="a-Gu"></a>不与清净法合；<a id="a-Gv"></a>不与生死法合，<a id="a-Gw"></a>不与涅槃法合。<a id="a-Gx"></a>何以故？<a id="a-Gy"></a>舍利子，<a id="a-Gz"></a>甚深般若波罗蜜多于一切法无所得故，<a id="a-H0"></a>不可说与如是法合。<a id="a-H1"></a>”</p>
  <p id="aH2">时，<a id="a-H3"></a>天帝释便白佛言：<a id="a-H4"></a>“甚深般若波罗蜜多，<a id="a-H5"></a>岂亦不与一切智合？<a id="a-H6"></a>”</p>
  <p id="aH7">佛言：<a id="a-H8"></a>“如是，<a id="a-H9"></a>如汝所说，<a id="a-HA"></a>甚深般若波罗蜜多，<a id="a-HB"></a>亦不说与一切智合，<a id="a-HC"></a>由此于彼无所得故。<a id="a-HD"></a>”</p>
  <p id="aHE">天帝释言：<a id="a-HF"></a>“云何般若波罗蜜多于一切智无合无得？<a id="a-HG"></a>”</p>
  <p id="aHH">世尊告曰：<a id="a-HI"></a>“非深般若波罗蜜多于一切智如名、<a id="a-HJ"></a>如相、<a id="a-HK"></a>如所造作有合有得。<a id="a-HL"></a>”</p>
  <p id="aHM">天帝释言：<a id="a-HN"></a>“云何般若波罗蜜多于一切智亦有合得？<a id="a-HO"></a>”</p>
  <p id="aHP">世尊告曰：<a id="a-HQ"></a>“由深般若波罗蜜多于一切智如名相等，<a id="a-HR"></a>无受无取、<a id="a-HS"></a>无住无断、<a id="a-HT"></a>无执无舍，<a id="a-HU"></a>如是合得而无合得。<a id="a-HV"></a>于一切法亦复如是如名相等，<a id="a-HW"></a>无受无取、<a id="a-HX"></a>无住无断、<a id="a-HY"></a>无执无舍，<a id="a-HZ"></a>如是合得而无合得。<a id="a-Ha"></a>”</p>
  <p id="aHb">时，<a id="a-Hc"></a>天帝释复白佛言：<a id="a-Hd"></a>“甚奇，<a id="a-He"></a>世尊！<a id="a-Hf"></a>希有，<a id="a-Hg"></a>善逝！<a id="a-Hh"></a>如是般若波罗蜜多为一切法无生无灭、<a id="a-Hi"></a>无作无成、<a id="a-Hj"></a>无得无坏、<a id="a-Hk"></a>无自性故出现世间，<a id="a-Hl"></a>虽有合得而无合得。<a id="a-Hm"></a>如是理趣不可思议，<a id="a-Hn"></a>唯佛世尊能觉能说。<a id="a-Ho"></a>”</p>
  <p id="aHp">时，<a id="a-Hq"></a>具寿善现白佛言：<a id="a-Hr"></a>“世尊，<a id="a-Hs"></a>若菩萨摩诃萨行深般若波罗蜜多时，<a id="a-Ht"></a>起如是想：<a id="a-Hu"></a>‘甚深般若波罗蜜多，<a id="a-Hv"></a>与一切法若合不合。<a id="a-Hw"></a>’是菩萨摩诃萨俱舍、<a id="a-Hx"></a>俱远甚深般若波罗蜜多。<a id="a-Hy"></a>”</p>
  <p id="aHz">佛告善现：<a id="a-I0"></a>“复有因缘，<a id="a-I1"></a>诸菩萨摩诃萨舍、<a id="a-I2"></a>远般若波罗蜜多，<a id="a-I3"></a>谓彼修行甚深般若波罗蜜多时，<a id="a-I4"></a>起如是想：<a id="a-I5"></a>‘甚深般若波罗蜜多，<a id="a-I6"></a>无所有、<a id="a-I7"></a>非真实，<a id="a-I8"></a>不坚固、<a id="a-I9"></a>不自在。<a id="a-IA"></a>’是菩萨摩诃萨舍、<a id="a-IB"></a>远般若波罗蜜多。<a id="a-IC"></a>”</p>
  <p id="aID">尔时，<a id="a-IE"></a>善现复白佛言：<a id="a-IF"></a>“若菩萨摩诃萨信甚深般若波罗蜜多时，<a id="a-IG"></a>为不信何法？<a id="a-IH"></a>”</p>
  <p id="aII">佛告善现：<a id="a-IJ"></a>“若菩萨摩诃萨信甚深般若波罗蜜多时，<a id="a-IK"></a>则不信色，<a id="a-IL"></a>不信受、<a id="a-IM"></a>想、<a id="a-IN"></a>行、<a id="a-IO"></a>识，<a id="a-IP"></a>广说乃至不信一切智，<a id="a-IQ"></a>不信道相智、<a id="a-IR"></a>一切相智。<a id="a-IS"></a>”</p>
  <p id="aIT">具寿善现复白佛言：<a id="a-IU"></a>“云何菩萨摩诃萨信甚深般若波罗蜜多时，<a id="a-IV"></a>则不信色，<a id="a-IW"></a>乃至不信一切相智？<a id="a-IX"></a>”</p>
  <p id="aIY">佛告善现：<a id="a-IZ"></a>“诸菩萨摩诃萨行深般若波罗蜜多时，<a id="a-Ia"></a>观一切色广说乃至一切相智不可得故，<a id="a-Ib"></a>虽信般若波罗蜜多，<a id="a-Ic"></a>而不信色广说乃至一切相智。<a id="a-Id"></a>如是，<a id="a-Ie"></a>善现，<a id="a-If"></a>诸菩萨摩诃萨信甚深般若波罗蜜多时，<a id="a-Ig"></a>则不信色，<a id="a-Ih"></a>乃至不信一切相智。<a id="a-Ii"></a>”</p>
 </body>
</html>