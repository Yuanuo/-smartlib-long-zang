<!doctype html>
<html id="z3IBSw74v" data-ver="1334">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百六</h1>
  <h2 id="a2">初分佛母品第四十一之二</h2>
  <p id="a3">“复次，<a id="a-4"></a>善现，<a id="a-5"></a>一切如来、<a id="a-6"></a>应、<a id="a-7"></a>正等觉依甚深般若波罗蜜多，<a id="a-8"></a>如实知色，<a id="a-9"></a>如实知受、<a id="a-A"></a>想、<a id="a-B"></a>行、<a id="a-C"></a>识。<a id="a-D"></a>”</p>
  <p id="aE">“世尊，<a id="a-F"></a>云何如来、<a id="a-G"></a>应、<a id="a-H"></a>正等觉如实知色，<a id="a-I"></a>如实知受、<a id="a-J"></a>想、<a id="a-K"></a>行、<a id="a-L"></a>识？<a id="a-M"></a>”</p>
  <p id="aN">“善现，<a id="a-O"></a>一切如来、<a id="a-P"></a>应、<a id="a-Q"></a>正等觉如实知色如真如、<a id="a-R"></a>如法界、<a id="a-S"></a>如法性，<a id="a-T"></a>不虚妄、<a id="a-U"></a>不变异、<a id="a-V"></a>无分别、<a id="a-W"></a>无相状、<a id="a-X"></a>无作用、<a id="a-Y"></a>无戏论、<a id="a-Z"></a>无所得，<a id="a-a"></a>如实知受、<a id="a-b"></a>想、<a id="a-c"></a>行、<a id="a-d"></a>识如真如、<a id="a-e"></a>如法界、<a id="a-f"></a>如法性，<a id="a-g"></a>不虚妄、<a id="a-h"></a>不变异、<a id="a-i"></a>无分别、<a id="a-j"></a>无相状、<a id="a-k"></a>无作用、<a id="a-l"></a>无戏论、<a id="a-m"></a>无所得。</p>
  <p id="an">“善现，<a id="a-o"></a>如是如来、<a id="a-p"></a>应、<a id="a-q"></a>正等觉依甚深般若波罗蜜多，<a id="a-r"></a>如实知他诸有情类出没屈伸心、<a id="a-s"></a>心所法，<a id="a-t"></a>亦如真如、<a id="a-u"></a>如法界、<a id="a-v"></a>如法性，<a id="a-w"></a>不虚妄、<a id="a-x"></a>不变异、<a id="a-y"></a>无分别、<a id="a-z"></a>无相状、<a id="a-10"></a>无作用、<a id="a-11"></a>无戏论、<a id="a-12"></a>无所得。</p>
  <p id="a13">“善现，<a id="a-14"></a>诸有情类出没屈伸心、<a id="a-15"></a>心所法真如即五蕴真如，<a id="a-16"></a>五蕴真如即十二处真如，<a id="a-17"></a>十二处真如即十八界真如，<a id="a-18"></a>十八界真如即六界真如，<a id="a-19"></a>六界真如即十二缘起真如，<a id="a-1A"></a>十二缘起真如即一切法真如，<a id="a-1B"></a>一切法真如即六波罗蜜多真如，<a id="a-1C"></a>六波罗蜜多真如即内空、<a id="a-1D"></a>外空、<a id="a-1E"></a>内外空、<a id="a-1F"></a>空空、<a id="a-1G"></a>大空、<a id="a-1H"></a>胜义空、<a id="a-1I"></a>有为空、<a id="a-1J"></a>无为空、<a id="a-1K"></a>毕竟空、<a id="a-1L"></a>无际空、<a id="a-1M"></a>散空、<a id="a-1N"></a>无变异空、<a id="a-1O"></a>本性空、<a id="a-1P"></a>自相空、<a id="a-1Q"></a>共相空、<a id="a-1R"></a>一切法空、<a id="a-1S"></a>不可得空、<a id="a-1T"></a>无性空、<a id="a-1U"></a>自性空、<a id="a-1V"></a>无性自性空真如，<a id="a-1W"></a>内空乃至无性自性空真如即真如、<a id="a-1X"></a>法界、<a id="a-1Y"></a>法性、<a id="a-1Z"></a>不虚妄性、<a id="a-1a"></a>不变异性、<a id="a-1b"></a>平等性、<a id="a-1c"></a>离生性、<a id="a-1d"></a>法定、<a id="a-1e"></a>法住、<a id="a-1f"></a>实际、<a id="a-1g"></a>虚空界、<a id="a-1h"></a>不思议界真如，<a id="a-1i"></a>真如乃至不思议界真如即苦、<a id="a-1j"></a>集、<a id="a-1k"></a>灭、<a id="a-1l"></a>道圣谛真如，<a id="a-1m"></a>苦、<a id="a-1n"></a>集、<a id="a-1o"></a>灭、<a id="a-1p"></a>道圣谛真如即四念住真如，<a id="a-1q"></a>四念住真如即四正断真如，<a id="a-1r"></a>四正断真如即四神足真如，<a id="a-1s"></a>四神足真如即五根真如，<a id="a-1t"></a>五根真如即五力真如，<a id="a-1u"></a>五力真如即七等觉支真如，<a id="a-1v"></a>七等觉支真如即八圣道支真如，<a id="a-1w"></a>八圣道支真如即四静虑真如，<a id="a-1x"></a>四静虑真如即四无量真如，<a id="a-1y"></a>四无量真如即四无色定真如，<a id="a-1z"></a>四无色定真如即八解脱真如，<a id="a-20"></a>八解脱真如即八胜处真如，<a id="a-21"></a>八胜处真如即九次第定真如，<a id="a-22"></a>九次第定真如即十遍处真如，<a id="a-23"></a>十遍处真如即三解脱门真如，<a id="a-24"></a>三解脱门真如即菩萨十地真如，<a id="a-25"></a>菩萨十地真如即五眼真如，<a id="a-26"></a>五眼真如即六神通真如，<a id="a-27"></a>六神通真如即一切陀罗尼门真如，<a id="a-28"></a>一切陀罗尼门真如即一切三摩地门真如，<a id="a-29"></a>一切三摩地门真如即佛十力真如，<a id="a-2A"></a>佛十力真如即四无所畏真如，<a id="a-2B"></a>四无所畏真如即四无礙解真如，<a id="a-2C"></a>四无礙解真如即大慈、<a id="a-2D"></a>大悲、<a id="a-2E"></a>大喜、<a id="a-2F"></a>大舍真如，<a id="a-2G"></a>大慈、<a id="a-2H"></a>大悲、<a id="a-2I"></a>大喜、<a id="a-2J"></a>大舍真如即十八佛不共法真如，<a id="a-2K"></a>十八佛不共法真如即无忘失法真如，<a id="a-2L"></a>无忘失法真如即恒住舍性真如，<a id="a-2M"></a>恒住舍性真如即一切智真如，<a id="a-2N"></a>一切智真如即道相智真如，<a id="a-2O"></a>道相智真如即一切相智真如，<a id="a-2P"></a>一切相智真如即善法真如，<a id="a-2Q"></a>善法真如即不善法真如，<a id="a-2R"></a>不善法真如即无记法真如，<a id="a-2S"></a>无记法真如即世间法真如，<a id="a-2T"></a>世间法真如即出世间法真如，<a id="a-2U"></a>出世间法真如即有漏法真如，<a id="a-2V"></a>有漏法真如即无漏法真如，<a id="a-2W"></a>无漏法真如即有罪法真如，<a id="a-2X"></a>有罪法真如即无罪法真如，<a id="a-2Y"></a>无罪法真如即杂染法真如，<a id="a-2Z"></a>杂染法真如即清净法真如，<a id="a-2a"></a>清净法真如即过去法真如，<a id="a-2b"></a>过去法真如即未来法真如，<a id="a-2c"></a>未来法真如即现在法真如，<a id="a-2d"></a>现在法真如即欲界法真如，<a id="a-2e"></a>欲界法真如即色界法真如，<a id="a-2f"></a>色界法真如即无色界法真如，<a id="a-2g"></a>无色界法真如即有为法真如，<a id="a-2h"></a>有为法真如即无为法真如，<a id="a-2i"></a>无为法真如即预流果真如，<a id="a-2j"></a>预流果真如即一来果真如，<a id="a-2k"></a>一来果真如即不还果真如，<a id="a-2l"></a>不还果真如即阿罗汉果真如，<a id="a-2m"></a>阿罗汉果真如即独觉菩提真如，<a id="a-2n"></a>独觉菩提真如即一切菩萨摩诃萨行真如，<a id="a-2o"></a>一切菩萨摩诃萨行真如即诸佛无上正等菩提真如，<a id="a-2p"></a>诸佛无上正等菩提真如即一切如来、<a id="a-2q"></a>应、<a id="a-2r"></a>正等觉真如，<a id="a-2s"></a>一切如来、<a id="a-2t"></a>应、<a id="a-2u"></a>正等觉真如即一切有情真如。</p>
  <p id="a2v">“善现，<a id="a-2w"></a>若一切如来、<a id="a-2x"></a>应、<a id="a-2y"></a>正等觉真如，<a id="a-2z"></a>若一切有情真如，<a id="a-30"></a>若一切法真如，<a id="a-31"></a>无二、<a id="a-32"></a>无别，<a id="a-33"></a>是一真如，<a id="a-34"></a>如是真如无别异故，<a id="a-35"></a>无坏、<a id="a-36"></a>无尽，<a id="a-37"></a>不可分别。<a id="a-38"></a>善现，<a id="a-39"></a>一切如来、<a id="a-3A"></a>应、<a id="a-3B"></a>正等觉依甚深般若波罗蜜多，<a id="a-3C"></a>证一切法真如究竟乃得无上正等菩提。<a id="a-3D"></a>由此故说甚深般若波罗蜜多能生诸佛，<a id="a-3E"></a>是诸佛母，<a id="a-3F"></a>能示诸佛世间实相。<a id="a-3G"></a>善现，<a id="a-3H"></a>如是如来、<a id="a-3I"></a>应、<a id="a-3J"></a>正等觉依甚深般若波罗蜜多，<a id="a-3K"></a>如实觉一切法真如不虚妄、<a id="a-3L"></a>不变异。<a id="a-3M"></a>由如实觉真如相故，<a id="a-3N"></a>说名如来、<a id="a-3O"></a>应、<a id="a-3P"></a>正等觉。<a id="a-3Q"></a>”</p>
  <p id="a3R">时，<a id="a-3S"></a>具寿善现白佛言：<a id="a-3T"></a>“世尊，<a id="a-3U"></a>甚深般若波罗蜜多所证一切法真如不虚妄、<a id="a-3V"></a>不变异，<a id="a-3W"></a>极为甚深，<a id="a-3X"></a>难见难觉。<a id="a-3Y"></a>世尊，<a id="a-3Z"></a>一切如来、<a id="a-3a"></a>应、<a id="a-3b"></a>正等觉，<a id="a-3c"></a>皆用一切法真如不虚妄、<a id="a-3d"></a>不变异，<a id="a-3e"></a>显示分别诸佛无上正等菩提。<a id="a-3f"></a>世尊，<a id="a-3g"></a>一切法真如甚深谁能信解？<a id="a-3h"></a>唯有不退位菩萨摩诃萨，<a id="a-3i"></a>及具足正见漏尽阿罗汉，<a id="a-3j"></a>闻佛说此甚深真如能生信解，<a id="a-3k"></a>如来为彼依自所证真如之相显示分别。<a id="a-3l"></a>”</p>
  <p id="a3m">佛言：<a id="a-3n"></a>“善现，<a id="a-3o"></a>如是，<a id="a-3p"></a>如是，<a id="a-3q"></a>如汝所说。<a id="a-3r"></a>所以者何？<a id="a-3s"></a>善现，<a id="a-3t"></a>真如无尽是故甚深。<a id="a-3u"></a>”</p>
  <p id="a3v">“世尊，<a id="a-3w"></a>何故真如无尽？<a id="a-3x"></a>”</p>
  <p id="a3y">“善现，<a id="a-3z"></a>以一切法皆无尽故真如无尽。<a id="a-40"></a>善现，<a id="a-41"></a>一切如来、<a id="a-42"></a>应、<a id="a-43"></a>正等觉，<a id="a-44"></a>证真如故获得无上正等菩提，<a id="a-45"></a>为诸有情显示分别一切法真如相，<a id="a-46"></a>由此故名真实说者。<a id="a-47"></a>”</p>
  <p id="a48">尔时，<a id="a-49"></a>三千大千世界所有欲界、<a id="a-4A"></a>色界天子，<a id="a-4B"></a>各以种种天妙华香遥散供养，<a id="a-4C"></a>来至佛所，<a id="a-4D"></a>顶礼双足，<a id="a-4E"></a>却住一面，<a id="a-4F"></a>合掌恭敬，<a id="a-4G"></a>俱白佛言：<a id="a-4H"></a>“世尊，<a id="a-4I"></a>所说甚深般若波罗蜜多，<a id="a-4J"></a>以何为相？<a id="a-4K"></a>”</p>
  <p id="a4L">尔时，<a id="a-4M"></a>佛告诸天子言：<a id="a-4N"></a>“天子当知，<a id="a-4O"></a>甚深般若波罗蜜多以空为相，<a id="a-4P"></a>甚深般若波罗蜜多以无相为相，<a id="a-4Q"></a>甚深般若波罗蜜多以无愿为相，<a id="a-4R"></a>甚深般若波罗蜜多以无作为相，<a id="a-4S"></a>甚深般若波罗蜜多以无生无灭为相，<a id="a-4T"></a>甚深般若波罗蜜多以无染无净为相，<a id="a-4U"></a>甚深般若波罗蜜多以无性为相，<a id="a-4V"></a>甚深般若波罗蜜多以无自性为相，<a id="a-4W"></a>甚深般若波罗蜜多以无性自性为相，<a id="a-4X"></a>甚深般若波罗蜜多以无所依止为相，<a id="a-4Y"></a>甚深般若波罗蜜多以非断非常为相，<a id="a-4Z"></a>甚深般若波罗蜜多以非一非异为相，<a id="a-4a"></a>甚深般若波罗蜜多以无来无去为相，<a id="a-4b"></a>甚深般若波罗蜜多以虚空为相，<a id="a-4c"></a>甚深般若波罗蜜多有如是等无量诸相。<a id="a-4d"></a>天子当知，<a id="a-4e"></a>如是诸相，<a id="a-4f"></a>一切如来、<a id="a-4g"></a>应、<a id="a-4h"></a>正等觉依世俗说，<a id="a-4i"></a>不依胜义。<a id="a-4j"></a>天子当知，<a id="a-4k"></a>甚深般若波罗蜜多如是诸相，<a id="a-4l"></a>世间天、<a id="a-4m"></a>人、<a id="a-4n"></a>阿素洛等皆不能坏。<a id="a-4o"></a>何以故？<a id="a-4p"></a>世间天、<a id="a-4q"></a>人、<a id="a-4r"></a>阿素洛等亦是相故。<a id="a-4s"></a>天子当知，<a id="a-4t"></a>诸相不能破坏诸相，<a id="a-4u"></a>诸相不能了知诸相；<a id="a-4v"></a>诸相不能破坏无相，<a id="a-4w"></a>诸相不能了知无相；<a id="a-4x"></a>无相不能破坏诸相，<a id="a-4y"></a>无相不能了知诸相；<a id="a-4z"></a>无相不能破坏无相，<a id="a-50"></a>无相不能了知无相。<a id="a-51"></a>何以故？<a id="a-52"></a>若相、<a id="a-53"></a>若无相、<a id="a-54"></a>若相无相皆无所有，<a id="a-55"></a>能破、<a id="a-56"></a>能知、<a id="a-57"></a>所破、<a id="a-58"></a>所知及破、<a id="a-59"></a>知者不可得故。</p>
  <p id="a5A">“天子当知，<a id="a-5B"></a>如是诸相，<a id="a-5C"></a>非色所作，<a id="a-5D"></a>非受、<a id="a-5E"></a>想、<a id="a-5F"></a>行、<a id="a-5G"></a>识所作；<a id="a-5H"></a>非眼处所作，<a id="a-5I"></a>非耳、<a id="a-5J"></a>鼻、<a id="a-5K"></a>舌、<a id="a-5L"></a>身、<a id="a-5M"></a>意处所作；<a id="a-5N"></a>非色处所作，<a id="a-5O"></a>非声、<a id="a-5P"></a>香、<a id="a-5Q"></a>味、<a id="a-5R"></a>触、<a id="a-5S"></a>法处所作；<a id="a-5T"></a>非眼界所作，<a id="a-5U"></a>非色界、<a id="a-5V"></a>眼识界及眼触、<a id="a-5W"></a>眼触为缘所生诸受所作；<a id="a-5X"></a>非耳界所作，<a id="a-5Y"></a>非声界、<a id="a-5Z"></a>耳识界及耳触、<a id="a-5a"></a>耳触为缘所生诸受所作；<a id="a-5b"></a>非鼻界所作，<a id="a-5c"></a>非香界、<a id="a-5d"></a>鼻识界及鼻触、<a id="a-5e"></a>鼻触为缘所生诸受所作；<a id="a-5f"></a>非舌界所作，<a id="a-5g"></a>非味界、<a id="a-5h"></a>舌识界及舌触、<a id="a-5i"></a>舌触为缘所生诸受所作；<a id="a-5j"></a>非身界所作，<a id="a-5k"></a>非触界、<a id="a-5l"></a>身识界及身触、<a id="a-5m"></a>身触为缘所生诸受所作；<a id="a-5n"></a>非意界所作，<a id="a-5o"></a>非法界、<a id="a-5p"></a>意识界及意触、<a id="a-5q"></a>意触为缘所生诸受所作；<a id="a-5r"></a>非地界所作，<a id="a-5s"></a>非水、<a id="a-5t"></a>火、<a id="a-5u"></a>风、<a id="a-5v"></a>空、<a id="a-5w"></a>识界所作；<a id="a-5x"></a>非无明所作，<a id="a-5y"></a>非行、<a id="a-5z"></a>识、<a id="a-60"></a>名色、<a id="a-61"></a>六处、<a id="a-62"></a>触、<a id="a-63"></a>受、<a id="a-64"></a>爱、<a id="a-65"></a>取、<a id="a-66"></a>有、<a id="a-67"></a>生、<a id="a-68"></a>老死愁叹苦忧恼所作；<a id="a-69"></a>非布施波罗蜜多所作，<a id="a-6A"></a>非净戒、<a id="a-6B"></a>安忍、<a id="a-6C"></a>精进、<a id="a-6D"></a>静虑、<a id="a-6E"></a>般若波罗蜜多所作；<a id="a-6F"></a>非内空所作，<a id="a-6G"></a>非外空、<a id="a-6H"></a>内外空、<a id="a-6I"></a>空空、<a id="a-6J"></a>大空、<a id="a-6K"></a>胜义空、<a id="a-6L"></a>有为空、<a id="a-6M"></a>无为空、<a id="a-6N"></a>毕竟空、<a id="a-6O"></a>无际空、<a id="a-6P"></a>散空、<a id="a-6Q"></a>无变异空、<a id="a-6R"></a>本性空、<a id="a-6S"></a>自相空、<a id="a-6T"></a>共相空、<a id="a-6U"></a>一切法空、<a id="a-6V"></a>不可得空、<a id="a-6W"></a>无性空、<a id="a-6X"></a>自性空、<a id="a-6Y"></a>无性自性空所作；<a id="a-6Z"></a>非真如所作，<a id="a-6a"></a>非法界、<a id="a-6b"></a>法性、<a id="a-6c"></a>不虚妄性、<a id="a-6d"></a>不变异性、<a id="a-6e"></a>平等性、<a id="a-6f"></a>离生性、<a id="a-6g"></a>法定、<a id="a-6h"></a>法住、<a id="a-6i"></a>实际、<a id="a-6j"></a>虚空界、<a id="a-6k"></a>不思议界所作；<a id="a-6l"></a>非苦圣谛所作，<a id="a-6m"></a>非集、<a id="a-6n"></a>灭、<a id="a-6o"></a>道圣谛所作；<a id="a-6p"></a>非四静虑所作，<a id="a-6q"></a>非四无量、<a id="a-6r"></a>四无色定所作；<a id="a-6s"></a>非八解脱所作，<a id="a-6t"></a>非八胜处、<a id="a-6u"></a>九次第定、<a id="a-6v"></a>十遍处所作；<a id="a-6w"></a>非四念住所作，<a id="a-6x"></a>非四正断、<a id="a-6y"></a>四神足、<a id="a-6z"></a>五根、<a id="a-70"></a>五力、<a id="a-71"></a>七等觉支、<a id="a-72"></a>八圣道支所作；<a id="a-73"></a>非空解脱门所作，<a id="a-74"></a>非无相、<a id="a-75"></a>无愿解脱门所作；<a id="a-76"></a>非菩萨十地所作；<a id="a-77"></a>非五眼所作，<a id="a-78"></a>非六神通所作；<a id="a-79"></a>非佛十力所作，<a id="a-7A"></a>非四无所畏、<a id="a-7B"></a>四无礙解、<a id="a-7C"></a>大慈、<a id="a-7D"></a>大悲、<a id="a-7E"></a>大喜、<a id="a-7F"></a>大舍、<a id="a-7G"></a>十八佛不共法所作；<a id="a-7H"></a>非无忘失法所作，<a id="a-7I"></a>非恒住舍性所作；<a id="a-7J"></a>非一切智所作，<a id="a-7K"></a>非道相智、<a id="a-7L"></a>一切相智所作；<a id="a-7M"></a>非一切陀罗尼门所作，<a id="a-7N"></a>非一切三摩地门所作；<a id="a-7O"></a>非预流果所作，<a id="a-7P"></a>非一来、<a id="a-7Q"></a>不还、<a id="a-7R"></a>阿罗汉果所作；<a id="a-7S"></a>非独觉菩提所作；<a id="a-7T"></a>非一切菩萨摩诃萨行所作；<a id="a-7U"></a>非诸佛无上正等菩提所作。</p>
  <p id="a7V">“天子当知，<a id="a-7W"></a>如是诸相，<a id="a-7X"></a>非天所作、<a id="a-7Y"></a>非非天所作，<a id="a-7Z"></a>非人所作、<a id="a-7a"></a>非非人所作，<a id="a-7b"></a>非有漏、<a id="a-7c"></a>非无漏，<a id="a-7d"></a>非世间、<a id="a-7e"></a>非出世间，<a id="a-7f"></a>非有为、<a id="a-7g"></a>非无为，<a id="a-7h"></a>无所系属，<a id="a-7i"></a>不可宣说。<a id="a-7j"></a>天子当知，<a id="a-7k"></a>甚深般若波罗蜜多远离众相，<a id="a-7l"></a>不应致问甚深般若波罗蜜多以何为相。<a id="a-7m"></a>”</p>
  <p id="a7n">佛告诸天子：<a id="a-7o"></a>“于汝意云何？<a id="a-7p"></a>如有问言虚空何相，<a id="a-7q"></a>如是发问为正问不？<a id="a-7r"></a>”</p>
  <p id="a7s">诸天子曰：<a id="a-7t"></a>“不也，<a id="a-7u"></a>世尊。<a id="a-7v"></a>何以故？<a id="a-7w"></a>虚空无体、<a id="a-7x"></a>无相、<a id="a-7y"></a>无为，<a id="a-7z"></a>不应问故。<a id="a-80"></a>”</p>
  <p id="a81">佛告天子：<a id="a-82"></a>“甚深般若波罗蜜多亦复如是，<a id="a-83"></a>不应为问。<a id="a-84"></a>然诸法相，<a id="a-85"></a>有佛无佛，<a id="a-86"></a>法界法尔。<a id="a-87"></a>佛于此相如实现觉，<a id="a-88"></a>故名如来。<a id="a-89"></a>”</p>
  <p id="a8A">时，<a id="a-8B"></a>诸天子复白佛言：<a id="a-8C"></a>“如来所觉如是诸相，<a id="a-8D"></a>极为甚深，<a id="a-8E"></a>难见难觉。<a id="a-8F"></a>如来现觉如是相故，<a id="a-8G"></a>于一切法无礙智转。<a id="a-8H"></a>一切如来、<a id="a-8I"></a>应、<a id="a-8J"></a>正等觉住如是相，<a id="a-8K"></a>分别开示甚深般若波罗蜜多，<a id="a-8L"></a>为诸有情集诸法相方便开示，<a id="a-8M"></a>令于般若波罗蜜多得无礙智。</p>
  <p id="a8N">“希有，<a id="a-8O"></a>世尊！<a id="a-8P"></a>甚深般若波罗蜜多，<a id="a-8Q"></a>是诸如来、<a id="a-8R"></a>应、<a id="a-8S"></a>正等觉常所行处。<a id="a-8T"></a>一切如来、<a id="a-8U"></a>应、<a id="a-8V"></a>正等觉行是处故，<a id="a-8W"></a>证得无上正等菩提，<a id="a-8X"></a>为诸有情分别开示一切法相，<a id="a-8Y"></a>所谓分别开示色相，<a id="a-8Z"></a>分别开示受、<a id="a-8a"></a>想、<a id="a-8b"></a>行、<a id="a-8c"></a>识相；<a id="a-8d"></a>分别开示眼处相，<a id="a-8e"></a>分别开示耳、<a id="a-8f"></a>鼻、<a id="a-8g"></a>舌、<a id="a-8h"></a>身、<a id="a-8i"></a>意处相；<a id="a-8j"></a>分别开示色处相，<a id="a-8k"></a>分别开示声、<a id="a-8l"></a>香、<a id="a-8m"></a>味、<a id="a-8n"></a>触、<a id="a-8o"></a>法处相；<a id="a-8p"></a>分别开示眼界相，<a id="a-8q"></a>分别开示色界、<a id="a-8r"></a>眼识界及眼触、<a id="a-8s"></a>眼触为缘所生诸受相；<a id="a-8t"></a>分别开示耳界相，<a id="a-8u"></a>分别开示声界、<a id="a-8v"></a>耳识界及耳触、<a id="a-8w"></a>耳触为缘所生诸受相；<a id="a-8x"></a>分别开示鼻界相，<a id="a-8y"></a>分别开示香界、<a id="a-8z"></a>鼻识界及鼻触、<a id="a-90"></a>鼻触为缘所生诸受相；<a id="a-91"></a>分别开示舌界相，<a id="a-92"></a>分别开示味界、<a id="a-93"></a>舌识界及舌触、<a id="a-94"></a>舌触为缘所生诸受相；<a id="a-95"></a>分别开示身界相，<a id="a-96"></a>分别开示触界、<a id="a-97"></a>身识界及身触、<a id="a-98"></a>身触为缘所生诸受相；<a id="a-99"></a>分别开示意界相，<a id="a-9A"></a>分别开示法界、<a id="a-9B"></a>意识界及意触、<a id="a-9C"></a>意触为缘所生诸受相；<a id="a-9D"></a>分别开示地界相，<a id="a-9E"></a>分别开示水、<a id="a-9F"></a>火、<a id="a-9G"></a>风、<a id="a-9H"></a>空、<a id="a-9I"></a>识界相；<a id="a-9J"></a>分别开示无明相，<a id="a-9K"></a>分别开示行、<a id="a-9L"></a>识、<a id="a-9M"></a>名色、<a id="a-9N"></a>六处、<a id="a-9O"></a>触、<a id="a-9P"></a>受、<a id="a-9Q"></a>爱、<a id="a-9R"></a>取、<a id="a-9S"></a>有、<a id="a-9T"></a>生、<a id="a-9U"></a>老死愁叹苦忧恼相；<a id="a-9V"></a>分别开示布施波罗蜜多相，<a id="a-9W"></a>分别开示净戒、<a id="a-9X"></a>安忍、<a id="a-9Y"></a>精进、<a id="a-9Z"></a>静虑、<a id="a-9a"></a>般若波罗蜜多相；<a id="a-9b"></a>分别开示内空相，<a id="a-9c"></a>分别开示外空、<a id="a-9d"></a>内外空、<a id="a-9e"></a>空空、<a id="a-9f"></a>大空、<a id="a-9g"></a>胜义空、<a id="a-9h"></a>有为空、<a id="a-9i"></a>无为空、<a id="a-9j"></a>毕竟空、<a id="a-9k"></a>无际空、<a id="a-9l"></a>散空、<a id="a-9m"></a>无变异空、<a id="a-9n"></a>本性空、<a id="a-9o"></a>自相空、<a id="a-9p"></a>共相空、<a id="a-9q"></a>一切法空、<a id="a-9r"></a>不可得空、<a id="a-9s"></a>无性空、<a id="a-9t"></a>自性空、<a id="a-9u"></a>无性自性空相；<a id="a-9v"></a>分别开示真如相，<a id="a-9w"></a>分别开示法界、<a id="a-9x"></a>法性、<a id="a-9y"></a>不虚妄性、<a id="a-9z"></a>不变异性、<a id="a-A0"></a>平等性、<a id="a-A1"></a>离生性、<a id="a-A2"></a>法定、<a id="a-A3"></a>法住、<a id="a-A4"></a>实际、<a id="a-A5"></a>虚空界、<a id="a-A6"></a>不思议界相；<a id="a-A7"></a>分别开示苦圣谛相，<a id="a-A8"></a>分别开示集、<a id="a-A9"></a>灭、<a id="a-AA"></a>道圣谛相；<a id="a-AB"></a>分别开示四静虑相，<a id="a-AC"></a>分别开示四无量、<a id="a-AD"></a>四无色定相；<a id="a-AE"></a>分别开示八解脱相，<a id="a-AF"></a>分别开示八胜处、<a id="a-AG"></a>九次第定、<a id="a-AH"></a>十遍处相；<a id="a-AI"></a>分别开示四念住相，<a id="a-AJ"></a>分别开示四正断、<a id="a-AK"></a>四神足、<a id="a-AL"></a>五根、<a id="a-AM"></a>五力、<a id="a-AN"></a>七等觉支、<a id="a-AO"></a>八圣道支相；<a id="a-AP"></a>分别开示空解脱门相，<a id="a-AQ"></a>分别开示无相、<a id="a-AR"></a>无愿解脱门相；<a id="a-AS"></a>分别开示菩萨十地相；<a id="a-AT"></a>分别开示五眼相，<a id="a-AU"></a>分别开示六神通相；<a id="a-AV"></a>分别开示佛十力相，<a id="a-AW"></a>分别开示四无所畏、<a id="a-AX"></a>四无礙解、<a id="a-AY"></a>大慈、<a id="a-AZ"></a>大悲、<a id="a-Aa"></a>大喜、<a id="a-Ab"></a>大舍、<a id="a-Ac"></a>十八佛不共法相；<a id="a-Ad"></a>分别开示无忘失法相，<a id="a-Ae"></a>分别开示恒住舍性相；<a id="a-Af"></a>分别开示一切智相，<a id="a-Ag"></a>分别开示道相智、<a id="a-Ah"></a>一切相智相；<a id="a-Ai"></a>分别开示一切陀罗尼门相，<a id="a-Aj"></a>分别开示一切三摩地门相；<a id="a-Ak"></a>分别开示预流果相，<a id="a-Al"></a>分别开示一来、<a id="a-Am"></a>不还、<a id="a-An"></a>阿罗汉果相；<a id="a-Ao"></a>分别开示独觉菩提相；<a id="a-Ap"></a>分别开示一切菩萨摩诃萨行相；<a id="a-Aq"></a>分别开示诸佛无上正等菩提相。<a id="a-Ar"></a>”</p>
  <p id="aAs">尔时，<a id="a-At"></a>世尊告诸天子：<a id="a-Au"></a>“如是，<a id="a-Av"></a>如是，<a id="a-Aw"></a>如汝所说。<a id="a-Ax"></a>天子当知，<a id="a-Ay"></a>一切法相，<a id="a-Az"></a>如来如实觉为无相，<a id="a-B0"></a>所谓变礙是色相，<a id="a-B1"></a>如来如实觉为无相；<a id="a-B2"></a>领纳是受相，<a id="a-B3"></a>如来如实觉为无相；<a id="a-B4"></a>取像是想相，<a id="a-B5"></a>如来如实觉为无相；<a id="a-B6"></a>造作是行相，<a id="a-B7"></a>如来如实觉为无相；<a id="a-B8"></a>了别是识相，<a id="a-B9"></a>如来如实觉为无相；<a id="a-BA"></a>苦恼聚是蕴相，<a id="a-BB"></a>如来如实觉为无相；<a id="a-BC"></a>生长门是处相，<a id="a-BD"></a>如来如实觉为无相；<a id="a-BE"></a>多毒害是界相，<a id="a-BF"></a>如来如实觉为无相；<a id="a-BG"></a>和合起是缘起相，<a id="a-BH"></a>如来如实觉为无相；<a id="a-BI"></a>能惠舍是布施波罗蜜多相，<a id="a-BJ"></a>如来如实觉为无相；<a id="a-BK"></a>无热恼是净戒波罗蜜多相，<a id="a-BL"></a>如来如实觉为无相；<a id="a-BM"></a>不忿恚是安忍波罗蜜多相，<a id="a-BN"></a>如来如实觉为无相；<a id="a-BO"></a>不可伏是精进波罗蜜多相，<a id="a-BP"></a>如来如实觉为无相；<a id="a-BQ"></a>摄持心是静虑波罗蜜多相，<a id="a-BR"></a>如来如实觉为无相；<a id="a-BS"></a>无挂礙是般若波罗蜜多相，<a id="a-BT"></a>如来如实觉为无相；<a id="a-BU"></a>无所有是内空等相，<a id="a-BV"></a>如来如实觉为无相；<a id="a-BW"></a>不颠倒是真如等相，<a id="a-BX"></a>如来如实觉为无相；<a id="a-BY"></a>不虚妄是四圣谛相，<a id="a-BZ"></a>如来如实觉为无相；<a id="a-Ba"></a>无扰恼是四静虑相，<a id="a-Bb"></a>如来如实觉为无相；<a id="a-Bc"></a>无限礙是四无量相，<a id="a-Bd"></a>如来如实觉为无相；<a id="a-Be"></a>无喧杂是四无色定相，<a id="a-Bf"></a>如来如实觉为无相；<a id="a-Bg"></a>无系缚是八解脱相，<a id="a-Bh"></a>如来如实觉为无相；<a id="a-Bi"></a>能制伏是八胜处相，<a id="a-Bj"></a>如来如实觉为无相；<a id="a-Bk"></a>不散乱是九次第定相，<a id="a-Bl"></a>如来如实觉为无相；<a id="a-Bm"></a>无边际是十遍处相，<a id="a-Bn"></a>如来如实觉为无相；<a id="a-Bo"></a>能出离是三十七菩提分法相，<a id="a-Bp"></a>如来如实觉为无相；<a id="a-Bq"></a>极远离是空解脱门相，<a id="a-Br"></a>如来如实觉为无相；<a id="a-Bs"></a>最寂静是无相解脱门相，<a id="a-Bt"></a>如来如实觉为无相；<a id="a-Bu"></a>厌众苦是无愿解脱门相，<a id="a-Bv"></a>如来如实觉为无相；<a id="a-Bw"></a>趣大觉是菩萨十地相，<a id="a-Bx"></a>如来如实觉为无相；<a id="a-By"></a>能观照是五眼相，<a id="a-Bz"></a>如来如实觉为无相；<a id="a-C0"></a>无壅滞是六神通相，<a id="a-C1"></a>如来如实觉为无相；<a id="a-C2"></a>善决定是佛十力相，<a id="a-C3"></a>如来如实觉为无相；<a id="a-C4"></a>善安立是四无所畏相，<a id="a-C5"></a>如来如实觉为无相；<a id="a-C6"></a>无断绝是四无礙解相，<a id="a-C7"></a>如来如实觉为无相；<a id="a-C8"></a>与利乐是大慈相，<a id="a-C9"></a>如来如实觉为无相；<a id="a-CA"></a>拔衰苦是大悲相，<a id="a-CB"></a>如来如实觉为无相；<a id="a-CC"></a>庆善事是大喜相，<a id="a-CD"></a>如来如实觉为无相；<a id="a-CE"></a>弃喧杂是大舍相，<a id="a-CF"></a>如来如实觉为无相；<a id="a-CG"></a>不可夺是十八佛不共法相，<a id="a-CH"></a>如来如实觉为无相；<a id="a-CI"></a>善忆念是无忘失法相，<a id="a-CJ"></a>如来如实觉为无相；<a id="a-CK"></a>无取著是恒住舍性相，<a id="a-CL"></a>如来如实觉为无相；<a id="a-CM"></a>现等觉是一切智相，<a id="a-CN"></a>如来如实觉为无相；<a id="a-CO"></a>善通达是道相智相，<a id="a-CP"></a>如来如实觉为无相；<a id="a-CQ"></a>现别觉是一切相智相，<a id="a-CR"></a>如来如实觉为无相；<a id="a-CS"></a>遍摄持是一切陀罗尼门相，<a id="a-CT"></a>如来如实觉为无相；<a id="a-CU"></a>遍摄受是一切三摩地门相，<a id="a-CV"></a>如来如实觉为无相；<a id="a-CW"></a>善受教是声闻果相，<a id="a-CX"></a>如来如实觉为无相；<a id="a-CY"></a>自开悟是独觉菩提相，<a id="a-CZ"></a>如来如实觉为无相；<a id="a-Ca"></a>趣大果是一切菩萨摩诃萨行相，<a id="a-Cb"></a>如来如实觉为无相；<a id="a-Cc"></a>无与等是诸佛无上正等菩提相，<a id="a-Cd"></a>如来如实觉为无相。<a id="a-Ce"></a>天子当知，<a id="a-Cf"></a>一切如来、<a id="a-Cg"></a>应、<a id="a-Ch"></a>正等觉，<a id="a-Ci"></a>于如是等一切法相，<a id="a-Cj"></a>皆能如实觉为无相。<a id="a-Ck"></a>由是因缘，<a id="a-Cl"></a>我说诸佛得无礙智，<a id="a-Cm"></a>无与等者。<a id="a-Cn"></a>”</p>
  <p id="aCo">尔时，<a id="a-Cp"></a>佛告具寿善现言：<a id="a-Cq"></a>“善现当知，<a id="a-Cr"></a>甚深般若波罗蜜多是诸佛母，<a id="a-Cs"></a>甚深般若波罗蜜多能示世间诸法实相。<a id="a-Ct"></a>是故如来、<a id="a-Cu"></a>应、<a id="a-Cv"></a>正等觉依法而住，<a id="a-Cw"></a>供养恭敬、<a id="a-Cx"></a>尊重赞叹、<a id="a-Cy"></a>摄受护持所依住法，<a id="a-Cz"></a>此法即是甚深般若波罗蜜多。<a id="a-D0"></a>何以故？<a id="a-D1"></a>善现，<a id="a-D2"></a>甚深般若波罗蜜多能生诸佛，<a id="a-D3"></a>能与诸佛作所依处，<a id="a-D4"></a>能示世间诸法实相。<a id="a-D5"></a>善现，<a id="a-D6"></a>一切如来、<a id="a-D7"></a>应、<a id="a-D8"></a>正等觉是知恩者、<a id="a-D9"></a>能报恩者。<a id="a-DA"></a>善现，<a id="a-DB"></a>若有问言：<a id="a-DC"></a>‘谁是知恩能报恩者？<a id="a-DD"></a>’应正答言：<a id="a-DE"></a>‘佛是知恩能报恩者。<a id="a-DF"></a>’何以故？<a id="a-DG"></a>善现，<a id="a-DH"></a>一切世间知恩报恩，<a id="a-DI"></a>无过佛故。<a id="a-DJ"></a>”</p>
  <p id="aDK">“世尊，<a id="a-DL"></a>云何如来、<a id="a-DM"></a>应、<a id="a-DN"></a>正等觉知恩报恩？<a id="a-DO"></a>”</p>
  <p id="aDP">“善现，<a id="a-DQ"></a>一切如来、<a id="a-DR"></a>应、<a id="a-DS"></a>正等觉，<a id="a-DT"></a>乘如是乘，<a id="a-DU"></a>行如是道，<a id="a-DV"></a>来至无上正等菩提。<a id="a-DW"></a>得菩提已，<a id="a-DX"></a>于一切时供养恭敬、<a id="a-DY"></a>尊重赞叹、<a id="a-DZ"></a>摄受护持是乘是道，<a id="a-Da"></a>曾无暂废。<a id="a-Db"></a>此乘此道，<a id="a-Dc"></a>当知即是甚深般若波罗蜜多。<a id="a-Dd"></a>善现，<a id="a-De"></a>是名如来、<a id="a-Df"></a>应、<a id="a-Dg"></a>正等觉知恩报恩。</p>
  <p id="aDh">“复次，<a id="a-Di"></a>善现，<a id="a-Dj"></a>一切如来、<a id="a-Dk"></a>应、<a id="a-Dl"></a>正等觉，<a id="a-Dm"></a>无不皆依甚深般若波罗蜜多，<a id="a-Dn"></a>于诸有相及无相法，<a id="a-Do"></a>皆现等觉无实作用，<a id="a-Dp"></a>以能作者无所有故。<a id="a-Dq"></a>一切如来、<a id="a-Dr"></a>应、<a id="a-Ds"></a>正等觉，<a id="a-Dt"></a>无不皆依甚深般若波罗蜜多，<a id="a-Du"></a>于诸有相及无相法，<a id="a-Dv"></a>皆现等觉无所成办，<a id="a-Dw"></a>以诸形质不可得故。<a id="a-Dx"></a>善现，<a id="a-Dy"></a>以诸如来、<a id="a-Dz"></a>应、<a id="a-E0"></a>正等觉知依如是甚深般若波罗蜜多，<a id="a-E1"></a>能现等觉相无相法，<a id="a-E2"></a>皆无作用，<a id="a-E3"></a>无所成办，<a id="a-E4"></a>于一切时供养恭敬、<a id="a-E5"></a>尊重赞叹、<a id="a-E6"></a>摄受护持无有间断，<a id="a-E7"></a>故名真实知恩报恩。</p>
  <p id="aE8">“复次，<a id="a-E9"></a>善现，<a id="a-EA"></a>一切如来、<a id="a-EB"></a>应、<a id="a-EC"></a>正等觉，<a id="a-ED"></a>无不皆依甚深般若波罗蜜多，<a id="a-EE"></a>于一切法无作、<a id="a-EF"></a>无成，<a id="a-EG"></a>无生转智，<a id="a-EH"></a>复能知此无转因缘。<a id="a-EI"></a>是故应知，<a id="a-EJ"></a>甚深般若波罗蜜多能生诸佛，<a id="a-EK"></a>亦能如实示世间相。<a id="a-EL"></a>”</p>
  <p id="aEM">尔时，<a id="a-EN"></a>具寿善现白佛言：<a id="a-EO"></a>“世尊，<a id="a-EP"></a>一切法性无生无起、<a id="a-EQ"></a>无知无见，<a id="a-ER"></a>如何可说甚深般若波罗蜜多能生诸佛，<a id="a-ES"></a>是诸佛母，<a id="a-ET"></a>亦能如实示世间相？<a id="a-EU"></a>”</p>
  <p id="aEV">佛言：<a id="a-EW"></a>“善现，<a id="a-EX"></a>如是，<a id="a-EY"></a>如是，<a id="a-EZ"></a>如汝所说，<a id="a-Ea"></a>一切法性无生无起、<a id="a-Eb"></a>无知无见。<a id="a-Ec"></a>依世俗说，<a id="a-Ed"></a>甚深般若波罗蜜多能生诸佛，<a id="a-Ee"></a>是诸佛母，<a id="a-Ef"></a>亦能如实示世间相。<a id="a-Eg"></a>”</p>
  <p id="aEh">“世尊，<a id="a-Ei"></a>云何诸法无生无起、<a id="a-Ej"></a>无知无见？<a id="a-Ek"></a>”</p>
  <p id="aEl">“善现，<a id="a-Em"></a>以一切法空无所有、<a id="a-En"></a>皆不自在、<a id="a-Eo"></a>虚诳不坚故，<a id="a-Ep"></a>一切法无生无起、<a id="a-Eq"></a>无知无见。</p>
  <p id="aEr">“复次，<a id="a-Es"></a>善现，<a id="a-Et"></a>一切法性无所依止、<a id="a-Eu"></a>无所系属，<a id="a-Ev"></a>由是因缘，<a id="a-Ew"></a>无生无起、<a id="a-Ex"></a>无知无见。</p>
  <p id="aEy">“善现，<a id="a-Ez"></a>甚深般若波罗蜜多虽能生诸佛，<a id="a-F0"></a>能示世间相，<a id="a-F1"></a>而无所生亦无所示。</p>
  <p id="aF2">“善现，<a id="a-F3"></a>甚深般若波罗蜜多，<a id="a-F4"></a>不见色故名示色相，<a id="a-F5"></a>不见受、<a id="a-F6"></a>想、<a id="a-F7"></a>行、<a id="a-F8"></a>识故名示受、<a id="a-F9"></a>想、<a id="a-FA"></a>行、<a id="a-FB"></a>识相。</p>
  <p id="aFC">“善现，<a id="a-FD"></a>甚深般若波罗蜜多，<a id="a-FE"></a>不见眼处故名示眼处相，<a id="a-FF"></a>不见耳、<a id="a-FG"></a>鼻、<a id="a-FH"></a>舌、<a id="a-FI"></a>身、<a id="a-FJ"></a>意处故名示耳、<a id="a-FK"></a>鼻、<a id="a-FL"></a>舌、<a id="a-FM"></a>身、<a id="a-FN"></a>意处相。</p>
  <p id="aFO">“善现，<a id="a-FP"></a>甚深般若波罗蜜多，<a id="a-FQ"></a>不见色处故名示色处相，<a id="a-FR"></a>不见声、<a id="a-FS"></a>香、<a id="a-FT"></a>味、<a id="a-FU"></a>触、<a id="a-FV"></a>法处故名示声、<a id="a-FW"></a>香、<a id="a-FX"></a>味、<a id="a-FY"></a>触、<a id="a-FZ"></a>法处相。</p>
  <p id="aFa">“善现，<a id="a-Fb"></a>甚深般若波罗蜜多，<a id="a-Fc"></a>不见眼界故名示眼界相，<a id="a-Fd"></a>不见色界、<a id="a-Fe"></a>眼识界及眼触、<a id="a-Ff"></a>眼触为缘所生诸受故名示色界乃至眼触为缘所生诸受相。</p>
  <p id="aFg">“善现，<a id="a-Fh"></a>甚深般若波罗蜜多，<a id="a-Fi"></a>不见耳界故名示耳界相，<a id="a-Fj"></a>不见声界、<a id="a-Fk"></a>耳识界及耳触、<a id="a-Fl"></a>耳触为缘所生诸受故名示声界乃至耳触为缘所生诸受相。</p>
  <p id="aFm">“善现，<a id="a-Fn"></a>甚深般若波罗蜜多，<a id="a-Fo"></a>不见鼻界故名示鼻界相，<a id="a-Fp"></a>不见香界、<a id="a-Fq"></a>鼻识界及鼻触、<a id="a-Fr"></a>鼻触为缘所生诸受故名示香界乃至鼻触为缘所生诸受相。</p>
  <p id="aFs">“善现，<a id="a-Ft"></a>甚深般若波罗蜜多，<a id="a-Fu"></a>不见舌界故名示舌界相，<a id="a-Fv"></a>不见味界、<a id="a-Fw"></a>舌识界及舌触、<a id="a-Fx"></a>舌触为缘所生诸受故名示味界乃至舌触为缘所生诸受相。</p>
  <p id="aFy">“善现，<a id="a-Fz"></a>甚深般若波罗蜜多，<a id="a-G0"></a>不见身界故名示身界相，<a id="a-G1"></a>不见触界、<a id="a-G2"></a>身识界及身触、<a id="a-G3"></a>身触为缘所生诸受故名示触界乃至身触为缘所生诸受相。</p>
  <p id="aG4">“善现，<a id="a-G5"></a>甚深般若波罗蜜多，<a id="a-G6"></a>不见意界故名示意界相，<a id="a-G7"></a>不见法界、<a id="a-G8"></a>意识界及意触、<a id="a-G9"></a>意触为缘所生诸受故名示法界乃至意触为缘所生诸受相。</p>
  <p id="aGA">“善现，<a id="a-GB"></a>甚深般若波罗蜜多，<a id="a-GC"></a>不见地界故名示地界相，<a id="a-GD"></a>不见水、<a id="a-GE"></a>火、<a id="a-GF"></a>风、<a id="a-GG"></a>空、<a id="a-GH"></a>识界故名示水、<a id="a-GI"></a>火、<a id="a-GJ"></a>风、<a id="a-GK"></a>空、<a id="a-GL"></a>识界相。</p>
  <p id="aGM">“善现，<a id="a-GN"></a>甚深般若波罗蜜多，<a id="a-GO"></a>不见无明故名示无明相，<a id="a-GP"></a>不见行、<a id="a-GQ"></a>识、<a id="a-GR"></a>名色、<a id="a-GS"></a>六处、<a id="a-GT"></a>触、<a id="a-GU"></a>受、<a id="a-GV"></a>爱、<a id="a-GW"></a>取、<a id="a-GX"></a>有、<a id="a-GY"></a>生、<a id="a-GZ"></a>老死愁叹苦忧恼故名示行乃至老死愁叹苦忧恼相。</p>
  <p id="aGa">“善现，<a id="a-Gb"></a>甚深般若波罗蜜多，<a id="a-Gc"></a>不见布施波罗蜜多故名示布施波罗蜜多相，<a id="a-Gd"></a>不见净戒、<a id="a-Ge"></a>安忍、<a id="a-Gf"></a>精进、<a id="a-Gg"></a>静虑、<a id="a-Gh"></a>般若波罗蜜多故名示净戒乃至般若波罗蜜多相。</p>
  <p id="aGi">“善现，<a id="a-Gj"></a>甚深般若波罗蜜多，<a id="a-Gk"></a>不见内空故名示内空相，<a id="a-Gl"></a>不见外空、<a id="a-Gm"></a>内外空、<a id="a-Gn"></a>空空、<a id="a-Go"></a>大空、<a id="a-Gp"></a>胜义空、<a id="a-Gq"></a>有为空、<a id="a-Gr"></a>无为空、<a id="a-Gs"></a>毕竟空、<a id="a-Gt"></a>无际空、<a id="a-Gu"></a>散空、<a id="a-Gv"></a>无变异空、<a id="a-Gw"></a>本性空、<a id="a-Gx"></a>自相空、<a id="a-Gy"></a>共相空、<a id="a-Gz"></a>一切法空、<a id="a-H0"></a>不可得空、<a id="a-H1"></a>无性空、<a id="a-H2"></a>自性空、<a id="a-H3"></a>无性自性空故名示外空乃至无性自性空相。</p>
  <p id="aH4">“善现，<a id="a-H5"></a>甚深般若波罗蜜多，<a id="a-H6"></a>不见真如故名示真如相，<a id="a-H7"></a>不见法界、<a id="a-H8"></a>法性、<a id="a-H9"></a>不虚妄性、<a id="a-HA"></a>不变异性、<a id="a-HB"></a>平等性、<a id="a-HC"></a>离生性、<a id="a-HD"></a>法定、<a id="a-HE"></a>法住、<a id="a-HF"></a>实际、<a id="a-HG"></a>虚空界、<a id="a-HH"></a>不思议界故名示法界乃至不思议界相。</p>
  <p id="aHI">“善现，<a id="a-HJ"></a>甚深般若波罗蜜多，<a id="a-HK"></a>不见苦圣谛故名示苦圣谛相，<a id="a-HL"></a>不见集、<a id="a-HM"></a>灭、<a id="a-HN"></a>道圣谛故名示集、<a id="a-HO"></a>灭、<a id="a-HP"></a>道圣谛相。</p>
  <p id="aHQ">“善现，<a id="a-HR"></a>甚深般若波罗蜜多，<a id="a-HS"></a>不见四静虑故名示四静虑相，<a id="a-HT"></a>不见四无量、<a id="a-HU"></a>四无色定故名示四无量、<a id="a-HV"></a>四无色定相。</p>
  <p id="aHW">“善现，<a id="a-HX"></a>甚深般若波罗蜜多，<a id="a-HY"></a>不见八解脱故名示八解脱相，<a id="a-HZ"></a>不见八胜处、<a id="a-Ha"></a>九次第定、<a id="a-Hb"></a>十遍处故名示八胜处、<a id="a-Hc"></a>九次第定、<a id="a-Hd"></a>十遍处相。</p>
  <p id="aHe">“善现，<a id="a-Hf"></a>甚深般若波罗蜜多，<a id="a-Hg"></a>不见四念住故名示四念住相，<a id="a-Hh"></a>不见四正断、<a id="a-Hi"></a>四神足、<a id="a-Hj"></a>五根、<a id="a-Hk"></a>五力、<a id="a-Hl"></a>七等觉支、<a id="a-Hm"></a>八圣道支故名示四正断乃至八圣道支相。</p>
  <p id="aHn">“善现，<a id="a-Ho"></a>甚深般若波罗蜜多，<a id="a-Hp"></a>不见空解脱门故名示空解脱门相，<a id="a-Hq"></a>不见无相、<a id="a-Hr"></a>无愿解脱门故名示无相、<a id="a-Hs"></a>无愿解脱门相。</p>
  <p id="aHt">“善现，<a id="a-Hu"></a>甚深般若波罗蜜多，<a id="a-Hv"></a>不见菩萨十地故名示菩萨十地相。</p>
  <p id="aHw">“善现，<a id="a-Hx"></a>甚深般若波罗蜜多，<a id="a-Hy"></a>不见五眼故名示五眼相，<a id="a-Hz"></a>不见六神通故名示六神通相。</p>
  <p id="aI0">“善现，<a id="a-I1"></a>甚深般若波罗蜜多，<a id="a-I2"></a>不见佛十力故名示佛十力相，<a id="a-I3"></a>不见四无所畏、<a id="a-I4"></a>四无礙解、<a id="a-I5"></a>大慈、<a id="a-I6"></a>大悲、<a id="a-I7"></a>大喜、<a id="a-I8"></a>大舍、<a id="a-I9"></a>十八佛不共法故名示四无所畏乃至十八佛不共法相。</p>
  <p id="aIA">“善现，<a id="a-IB"></a>甚深般若波罗蜜多，<a id="a-IC"></a>不见无忘失法故名示无忘失法相，<a id="a-ID"></a>不见恒住舍性故名示恒住舍性相。</p>
  <p id="aIE">“善现，<a id="a-IF"></a>甚深般若波罗蜜多，<a id="a-IG"></a>不见一切智故名示一切智相，<a id="a-IH"></a>不见道相智、<a id="a-II"></a>一切相智故名示道相智、<a id="a-IJ"></a>一切相智相。</p>
  <p id="aIK">“善现，<a id="a-IL"></a>甚深般若波罗蜜多，<a id="a-IM"></a>不见一切陀罗尼门故名示一切陀罗尼门相，<a id="a-IN"></a>不见一切三摩地门故名示一切三摩地门相。</p>
  <p id="aIO">“善现，<a id="a-IP"></a>甚深般若波罗蜜多，<a id="a-IQ"></a>不见预流果故名示预流果相，<a id="a-IR"></a>不见一来、<a id="a-IS"></a>不还、<a id="a-IT"></a>阿罗汉果故名示一来、<a id="a-IU"></a>不还、<a id="a-IV"></a>阿罗汉果相。</p>
  <p id="aIW">“善现，<a id="a-IX"></a>甚深般若波罗蜜多，<a id="a-IY"></a>不见独觉菩提故名示独觉菩提相。</p>
  <p id="aIZ">“善现，<a id="a-Ia"></a>甚深般若波罗蜜多，<a id="a-Ib"></a>不见一切菩萨摩诃萨行故名示一切菩萨摩诃萨行相。</p>
  <p id="aIc">“善现，<a id="a-Id"></a>甚深般若波罗蜜多，<a id="a-Ie"></a>不见诸佛无上正等菩提故名示诸佛无上正等菩提相。</p>
  <p id="aIf">“善现，<a id="a-Ig"></a>由如是义，<a id="a-Ih"></a>甚深般若波罗蜜多，<a id="a-Ii"></a>能示诸佛世间实相，<a id="a-Ij"></a>名诸佛母。<a id="a-Ik"></a>”</p>
  <p id="aIl">具寿善现白佛言：<a id="a-Im"></a>“世尊，<a id="a-In"></a>甚深般若波罗蜜多，<a id="a-Io"></a>云何不见色故名示色相，<a id="a-Ip"></a>不见受、<a id="a-Iq"></a>想、<a id="a-Ir"></a>行、<a id="a-Is"></a>识故名示受、<a id="a-It"></a>想、<a id="a-Iu"></a>行、<a id="a-Iv"></a>识相？</p>
  <p id="aIw">“云何不见眼处故名示眼处相，<a id="a-Ix"></a>不见耳、<a id="a-Iy"></a>鼻、<a id="a-Iz"></a>舌、<a id="a-J0"></a>身、<a id="a-J1"></a>意处故名示耳、<a id="a-J2"></a>鼻、<a id="a-J3"></a>舌、<a id="a-J4"></a>身、<a id="a-J5"></a>意处相？</p>
  <p id="aJ6">“云何不见色处故名示色处相，<a id="a-J7"></a>不见声、<a id="a-J8"></a>香、<a id="a-J9"></a>味、<a id="a-JA"></a>触、<a id="a-JB"></a>法处故名示声、<a id="a-JC"></a>香、<a id="a-JD"></a>味、<a id="a-JE"></a>触、<a id="a-JF"></a>法处相？</p>
  <p id="aJG">“云何不见眼界故名示眼界相，<a id="a-JH"></a>不见色界、<a id="a-JI"></a>眼识界及眼触、<a id="a-JJ"></a>眼触为缘所生诸受故名示色界乃至眼触为缘所生诸受相？</p>
  <p id="aJK">“云何不见耳界故名示耳界相，<a id="a-JL"></a>不见声界、<a id="a-JM"></a>耳识界及耳触、<a id="a-JN"></a>耳触为缘所生诸受故名示声界乃至耳触为缘所生诸受相？</p>
  <p id="aJO">“云何不见鼻界故名示鼻界相，<a id="a-JP"></a>不见香界、<a id="a-JQ"></a>鼻识界及鼻触、<a id="a-JR"></a>鼻触为缘所生诸受故名示香界乃至鼻触为缘所生诸受相？</p>
  <p id="aJS">“云何不见舌界故名示舌界相，<a id="a-JT"></a>不见味界、<a id="a-JU"></a>舌识界及舌触、<a id="a-JV"></a>舌触为缘所生诸受故名示味界乃至舌触为缘所生诸受相？</p>
  <p id="aJW">“云何不见身界故名示身界相，<a id="a-JX"></a>不见触界、<a id="a-JY"></a>身识界及身触、<a id="a-JZ"></a>身触为缘所生诸受故名示触界乃至身触为缘所生诸受相？</p>
  <p id="aJa">“云何不见意界故名示意界相，<a id="a-Jb"></a>不见法界、<a id="a-Jc"></a>意识界及意触、<a id="a-Jd"></a>意触为缘所生诸受故名示法界乃至意触为缘所生诸受相？</p>
  <p id="aJe">“云何不见地界故名示地界相，<a id="a-Jf"></a>不见水、<a id="a-Jg"></a>火、<a id="a-Jh"></a>风、<a id="a-Ji"></a>空、<a id="a-Jj"></a>识界故名示水、<a id="a-Jk"></a>火、<a id="a-Jl"></a>风、<a id="a-Jm"></a>空、<a id="a-Jn"></a>识界相？</p>
  <p id="aJo">“云何不见无明故名示无明相，<a id="a-Jp"></a>不见行、<a id="a-Jq"></a>识、<a id="a-Jr"></a>名色、<a id="a-Js"></a>六处、<a id="a-Jt"></a>触、<a id="a-Ju"></a>受、<a id="a-Jv"></a>爱、<a id="a-Jw"></a>取、<a id="a-Jx"></a>有、<a id="a-Jy"></a>生、<a id="a-Jz"></a>老死愁叹苦忧恼故名示行乃至老死愁叹苦忧恼相？</p>
  <p id="aK0">“云何不见布施波罗蜜多故名示布施波罗蜜多相，<a id="a-K1"></a>不见净戒、<a id="a-K2"></a>安忍、<a id="a-K3"></a>精进、<a id="a-K4"></a>静虑、<a id="a-K5"></a>般若波罗蜜多故名示净戒乃至般若波罗蜜多相？</p>
  <p id="aK6">“云何不见内空故名示内空相，<a id="a-K7"></a>不见外空、<a id="a-K8"></a>内外空、<a id="a-K9"></a>空空、<a id="a-KA"></a>大空、<a id="a-KB"></a>胜义空、<a id="a-KC"></a>有为空、<a id="a-KD"></a>无为空、<a id="a-KE"></a>毕竟空、<a id="a-KF"></a>无际空、<a id="a-KG"></a>散空、<a id="a-KH"></a>无变异空、<a id="a-KI"></a>本性空、<a id="a-KJ"></a>自相空、<a id="a-KK"></a>共相空、<a id="a-KL"></a>一切法空、<a id="a-KM"></a>不可得空、<a id="a-KN"></a>无性空、<a id="a-KO"></a>自性空、<a id="a-KP"></a>无性自性空故名示外空乃至无性自性空相？</p>
  <p id="aKQ">“云何不见真如故名示真如相，<a id="a-KR"></a>不见法界、<a id="a-KS"></a>法性、<a id="a-KT"></a>不虚妄性、<a id="a-KU"></a>不变异性、<a id="a-KV"></a>平等性、<a id="a-KW"></a>离生性、<a id="a-KX"></a>法定、<a id="a-KY"></a>法住、<a id="a-KZ"></a>实际、<a id="a-Ka"></a>虚空界、<a id="a-Kb"></a>不思议界故名示法界乃至不思议界相？</p>
  <p id="aKc">“云何不见苦圣谛故名示苦圣谛相，<a id="a-Kd"></a>不见集、<a id="a-Ke"></a>灭、<a id="a-Kf"></a>道圣谛故名示集、<a id="a-Kg"></a>灭、<a id="a-Kh"></a>道圣谛相？</p>
  <p id="aKi">“云何不见四静虑故名示四静虑相，<a id="a-Kj"></a>不见四无量、<a id="a-Kk"></a>四无色定故名示四无量、<a id="a-Kl"></a>四无色定相？</p>
  <p id="aKm">“云何不见八解脱故名示八解脱相，<a id="a-Kn"></a>不见八胜处、<a id="a-Ko"></a>九次第定、<a id="a-Kp"></a>十遍处故名示八胜处、<a id="a-Kq"></a>九次第定、<a id="a-Kr"></a>十遍处相？</p>
  <p id="aKs">“云何不见四念住故名示四念住相，<a id="a-Kt"></a>不见四正断、<a id="a-Ku"></a>四神足、<a id="a-Kv"></a>五根、<a id="a-Kw"></a>五力、<a id="a-Kx"></a>七等觉支、<a id="a-Ky"></a>八圣道支故名示四正断乃至八圣道支相？</p>
  <p id="aKz">“云何不见空解脱门故名示空解脱门相，<a id="a-L0"></a>不见无相、<a id="a-L1"></a>无愿解脱门故名示无相、<a id="a-L2"></a>无愿解脱门相？</p>
  <p id="aL3">“云何不见菩萨十地故名示菩萨十地相？</p>
  <p id="aL4">“云何不见五眼故名示五眼相，<a id="a-L5"></a>不见六神通故名示六神通相？</p>
  <p id="aL6">“云何不见佛十力故名示佛十力相，<a id="a-L7"></a>不见四无所畏、<a id="a-L8"></a>四无礙解、<a id="a-L9"></a>大慈、<a id="a-LA"></a>大悲、<a id="a-LB"></a>大喜、<a id="a-LC"></a>大舍、<a id="a-LD"></a>十八佛不共法故名示四无所畏乃至十八佛不共法相？</p>
  <p id="aLE">“云何不见无忘失法故名示无忘失法相，<a id="a-LF"></a>不见恒住舍性故名示恒住舍性相？</p>
  <p id="aLG">“云何不见一切智故名示一切智相，<a id="a-LH"></a>不见道相智、<a id="a-LI"></a>一切相智故名示道相智、<a id="a-LJ"></a>一切相智相？</p>
  <p id="aLK">“云何不见一切陀罗尼门故名示一切陀罗尼门相，<a id="a-LL"></a>不见一切三摩地门故名示一切三摩地门相？</p>
  <p id="aLM">“云何不见预流果故名示预流果相，<a id="a-LN"></a>不见一来、<a id="a-LO"></a>不还、<a id="a-LP"></a>阿罗汉果故名示一来、<a id="a-LQ"></a>不还、<a id="a-LR"></a>阿罗汉果相？</p>
  <p id="aLS">“云何不见独觉菩提故名示独觉菩提相？</p>
  <p id="aLT">“云何不见一切菩萨摩诃萨行故名示一切菩萨摩诃萨行相？</p>
  <p id="aLU">“云何不见诸佛无上正等菩提故名示诸佛无上正等菩提相？<a id="a-LV"></a>”</p>
 </body>
</html>