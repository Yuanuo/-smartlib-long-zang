<!doctype html>
<html id="z3IBSw24s" data-ver="1742">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百三</h1>
  <h2 id="a2">初分魔事品第四十之一</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>佛已赞说为证无上正等菩提，<a id="a-7"></a>修行六种波罗蜜多，<a id="a-8"></a>成熟有情、<a id="a-9"></a>严净佛国，<a id="a-A"></a>诸善男子、<a id="a-B"></a>善女人等所有功德。<a id="a-C"></a>世尊，<a id="a-D"></a>云何是善男子、<a id="a-E"></a>善女人等，<a id="a-F"></a>为证无上正等菩提修诸行时留难魔事？<a id="a-G"></a>”</p>
  <p id="aH">佛言：<a id="a-I"></a>“善现，<a id="a-J"></a>若菩萨摩诃萨乐说法要，<a id="a-K"></a>辩不即生，<a id="a-L"></a>当知是为菩萨魔事。<a id="a-M"></a>”</p>
  <p id="aN">“世尊，<a id="a-O"></a>何故是菩萨摩诃萨乐说法要，<a id="a-P"></a>辩不即生，<a id="a-Q"></a>是为魔事？<a id="a-R"></a>”</p>
  <p id="aS">“善现，<a id="a-T"></a>是菩萨摩诃萨修行般若波罗蜜多时，<a id="a-U"></a>所修般若波罗蜜多难得圆满，<a id="a-V"></a>所修静虑、<a id="a-W"></a>精进、<a id="a-X"></a>安忍、<a id="a-Y"></a>净戒、<a id="a-Z"></a>布施波罗蜜多难得圆满。<a id="a-a"></a>由此缘故，<a id="a-b"></a>是菩萨摩诃萨乐说法要，<a id="a-c"></a>辩不即生，<a id="a-d"></a>当知是为菩萨魔事。</p>
  <p id="ae">“复次，<a id="a-f"></a>善现，<a id="a-g"></a>若菩萨摩诃萨乐修胜行，<a id="a-h"></a>辩乃卒生，<a id="a-i"></a>当知是为菩萨魔事。<a id="a-j"></a>”</p>
  <p id="ak">“世尊，<a id="a-l"></a>何故是菩萨摩诃萨乐修胜行，<a id="a-m"></a>辩乃卒生，<a id="a-n"></a>是为魔事？<a id="a-o"></a>”</p>
  <p id="ap">“善现，<a id="a-q"></a>是菩萨摩诃萨修行布施波罗蜜多，<a id="a-r"></a>修行净戒、<a id="a-s"></a>安忍、<a id="a-t"></a>精进、<a id="a-u"></a>静虑、<a id="a-v"></a>般若波罗蜜多，<a id="a-w"></a>无巧便故，<a id="a-x"></a>辩乃卒生。<a id="a-y"></a>由此缘故，<a id="a-z"></a>是菩萨摩诃萨乐修胜行，<a id="a-10"></a>辩乃卒生，<a id="a-11"></a>当知是为菩萨魔事。</p>
  <p id="a12">“复次，<a id="a-13"></a>善现，<a id="a-14"></a>书写般若波罗蜜多甚深经时，<a id="a-15"></a>频申欠呿，<a id="a-16"></a>当知是为菩萨魔事。</p>
  <p id="a17">“复次，<a id="a-18"></a>善现，<a id="a-19"></a>书写般若波罗蜜多甚深经时，<a id="a-1A"></a>忽然戏笑，<a id="a-1B"></a>当知是为菩萨魔事。</p>
  <p id="a1C">“复次，<a id="a-1D"></a>善现，<a id="a-1E"></a>书写般若波罗蜜多甚深经时，<a id="a-1F"></a>互相轻蔑，<a id="a-1G"></a>当知是为菩萨魔事。</p>
  <p id="a1H">“复次，<a id="a-1I"></a>善现，<a id="a-1J"></a>书写般若波罗蜜多甚深经时，<a id="a-1K"></a>身心扰乱，<a id="a-1L"></a>当知是为菩萨魔事。</p>
  <p id="a1M">“复次，<a id="a-1N"></a>善现，<a id="a-1O"></a>书写般若波罗蜜多甚深经时，<a id="a-1P"></a>心生异解，<a id="a-1Q"></a>文句倒错，<a id="a-1R"></a>当知是为菩萨魔事。</p>
  <p id="a1S">“复次，<a id="a-1T"></a>善现，<a id="a-1U"></a>书写般若波罗蜜多甚深经时，<a id="a-1V"></a>欻有事起令不究竟，<a id="a-1W"></a>当知是为菩萨魔事。</p>
  <p id="a1X">“复次，<a id="a-1Y"></a>善现，<a id="a-1Z"></a>书写般若波罗蜜多甚深经时，<a id="a-1a"></a>忽作是念：<a id="a-1b"></a>‘我于此经不得滋味，<a id="a-1c"></a>何用书写？<a id="a-1d"></a>’便弃舍去，<a id="a-1e"></a>当知是为菩萨魔事。</p>
  <p id="a1f">“复次，<a id="a-1g"></a>善现，<a id="a-1h"></a>受持读诵、<a id="a-1i"></a>思惟修习、<a id="a-1j"></a>说听般若波罗蜜多甚深经时，<a id="a-1k"></a>频申欠呿，<a id="a-1l"></a>当知是为菩萨魔事。</p>
  <p id="a1m">“复次，<a id="a-1n"></a>善现，<a id="a-1o"></a>受持读诵、<a id="a-1p"></a>思惟修习、<a id="a-1q"></a>说听般若波罗蜜多甚深经时，<a id="a-1r"></a>忽然戏笑，<a id="a-1s"></a>当知是为菩萨魔事。</p>
  <p id="a1t">“复次，<a id="a-1u"></a>善现，<a id="a-1v"></a>受持读诵、<a id="a-1w"></a>思惟修习、<a id="a-1x"></a>说听般若波罗蜜多甚深经时，<a id="a-1y"></a>互相轻蔑，<a id="a-1z"></a>当知是为菩萨魔事。</p>
  <p id="a20">“复次，<a id="a-21"></a>善现，<a id="a-22"></a>受持读诵、<a id="a-23"></a>思惟修习、<a id="a-24"></a>说听般若波罗蜜多甚深经时，<a id="a-25"></a>身心扰乱，<a id="a-26"></a>当知是为菩萨魔事。</p>
  <p id="a27">“复次，<a id="a-28"></a>善现，<a id="a-29"></a>受持读诵、<a id="a-2A"></a>思惟修习、<a id="a-2B"></a>说听般若波罗蜜多甚深经时，<a id="a-2C"></a>心生异解，<a id="a-2D"></a>文句倒错，<a id="a-2E"></a>当知是为菩萨魔事。</p>
  <p id="a2F">“复次，<a id="a-2G"></a>善现，<a id="a-2H"></a>受持读诵、<a id="a-2I"></a>思惟修习、<a id="a-2J"></a>说听般若波罗蜜多甚深经时，<a id="a-2K"></a>欻有事起令不究竟，<a id="a-2L"></a>当知是为菩萨魔事。</p>
  <p id="a2M">“复次，<a id="a-2N"></a>善现，<a id="a-2O"></a>受持读诵、<a id="a-2P"></a>思惟修习、<a id="a-2Q"></a>说听般若波罗蜜多甚深经时，<a id="a-2R"></a>忽作是念：<a id="a-2S"></a>‘我于此经不得滋味，<a id="a-2T"></a>何用勤苦？<a id="a-2U"></a>’便弃舍去，<a id="a-2V"></a>当知是为菩萨魔事。<a id="a-2W"></a>”</p>
  <p id="a2X">时，<a id="a-2Y"></a>具寿善现白佛言：<a id="a-2Z"></a>“世尊，<a id="a-2a"></a>何因缘故，<a id="a-2b"></a>是善男子、<a id="a-2c"></a>善女人等，<a id="a-2d"></a>于此深经不得滋味，<a id="a-2e"></a>便弃舍去？<a id="a-2f"></a>”</p>
  <p id="a2g">佛言：<a id="a-2h"></a>“善现，<a id="a-2i"></a>是善男子、<a id="a-2j"></a>善女人等，<a id="a-2k"></a>于过去世未久修行般若、<a id="a-2l"></a>静虑、<a id="a-2m"></a>精进、<a id="a-2n"></a>安忍、<a id="a-2o"></a>净戒、<a id="a-2p"></a>布施波罗蜜多，<a id="a-2q"></a>是故于此甚深般若波罗蜜多不得滋味，<a id="a-2r"></a>便弃舍去。</p>
  <p id="a2s">“复次，<a id="a-2t"></a>善现，<a id="a-2u"></a>若善男子、<a id="a-2v"></a>善女人等，<a id="a-2w"></a>闻说如是甚深般若波罗蜜多，<a id="a-2x"></a>便作是念：<a id="a-2y"></a>‘我等于此不得受记，<a id="a-2z"></a>何用听为？<a id="a-30"></a>’心不清净，<a id="a-31"></a>便从座起弃舍而去，<a id="a-32"></a>当知是为菩萨魔事。<a id="a-33"></a>”</p>
  <p id="a34">时，<a id="a-35"></a>具寿善现白佛言：<a id="a-36"></a>“世尊，<a id="a-37"></a>何因缘故，<a id="a-38"></a>于此般若波罗蜜多甚深经中，<a id="a-39"></a>不授彼记而令舍去？<a id="a-3A"></a>”</p>
  <p id="a3B">佛言：<a id="a-3C"></a>“善现，<a id="a-3D"></a>菩萨未入正性离生，<a id="a-3E"></a>不应授彼大菩提记。</p>
  <p id="a3F">“复次，<a id="a-3G"></a>善现，<a id="a-3H"></a>若善男子、<a id="a-3I"></a>善女人等，<a id="a-3J"></a>闻说如是甚深般若波罗蜜多，<a id="a-3K"></a>便作是念：<a id="a-3L"></a>‘此中不说我等名字，<a id="a-3M"></a>何用听为？<a id="a-3N"></a>’心不清净，<a id="a-3O"></a>便从座起弃舍而去，<a id="a-3P"></a>当知是为菩萨魔事。<a id="a-3Q"></a>”</p>
  <p id="a3R">时，<a id="a-3S"></a>具寿善现白佛言：<a id="a-3T"></a>“世尊，<a id="a-3U"></a>何因缘故，<a id="a-3V"></a>于此般若波罗蜜多甚深经中，<a id="a-3W"></a>不记说彼菩萨名字？<a id="a-3X"></a>”</p>
  <p id="a3Y">佛言：<a id="a-3Z"></a>“善现，<a id="a-3a"></a>菩萨未受大菩提记，<a id="a-3b"></a>法尔不应记说名字。</p>
  <p id="a3c">“复次，<a id="a-3d"></a>善现，<a id="a-3e"></a>若善男子、<a id="a-3f"></a>善女人等，<a id="a-3g"></a>闻说般若波罗蜜多甚深经时，<a id="a-3h"></a>生如是念：<a id="a-3i"></a>‘此中不说我等生处城邑聚落，<a id="a-3j"></a>何用听为？<a id="a-3k"></a>’心不清净，<a id="a-3l"></a>便从座起弃舍而去，<a id="a-3m"></a>当知是为菩萨魔事。<a id="a-3n"></a>”</p>
  <p id="a3o">时，<a id="a-3p"></a>具寿善现白佛言：<a id="a-3q"></a>“世尊，<a id="a-3r"></a>何因缘故，<a id="a-3s"></a>于此般若波罗蜜多甚深经中，<a id="a-3t"></a>不记说彼菩萨生处城邑聚落？<a id="a-3u"></a>”</p>
  <p id="a3v">佛言：<a id="a-3w"></a>“善现，<a id="a-3x"></a>若未记彼菩萨名字，<a id="a-3y"></a>不应说其生处差别。</p>
  <p id="a3z">“复次，<a id="a-40"></a>善现，<a id="a-41"></a>若菩萨摩诃萨，<a id="a-42"></a>闻说般若波罗蜜多，<a id="a-43"></a>心不清净而舍去者，<a id="a-44"></a>随彼所起不清净心，<a id="a-45"></a>厌舍此经举步多少，<a id="a-46"></a>便减尔所劫数功德，<a id="a-47"></a>获尔所劫障菩提罪；<a id="a-48"></a>受彼罪已，<a id="a-49"></a>更尔所时发勤精进，<a id="a-4A"></a>求趣无上正等菩提，<a id="a-4B"></a>方可复本。<a id="a-4C"></a>是故菩萨若欲速证无上菩提，<a id="a-4D"></a>不应厌舍甚深般若波罗蜜多。</p>
  <p id="a4E">“复次，<a id="a-4F"></a>善现，<a id="a-4G"></a>住菩萨乘诸善男子、<a id="a-4H"></a>善女人等，<a id="a-4I"></a>弃舍般若波罗蜜多甚深经典，<a id="a-4J"></a>求学余经，<a id="a-4K"></a>当知是为菩萨魔事。<a id="a-4L"></a>何以故？<a id="a-4M"></a>善现，<a id="a-4N"></a>是善男子、<a id="a-4O"></a>善女人等，<a id="a-4P"></a>弃舍一切智智根本甚深般若波罗蜜多，<a id="a-4Q"></a>而攀枝叶诸余经典，<a id="a-4R"></a>终不能得大菩提故。<a id="a-4S"></a>”</p>
  <p id="a4T">时，<a id="a-4U"></a>具寿善现白佛言：<a id="a-4V"></a>“世尊，<a id="a-4W"></a>何等余经犹如枝叶，<a id="a-4X"></a>不能引发一切智智？<a id="a-4Y"></a>”</p>
  <p id="a4Z">佛言：<a id="a-4a"></a>“善现，<a id="a-4b"></a>若说二乘相应之法，<a id="a-4c"></a>谓四念住、<a id="a-4d"></a>四正断、<a id="a-4e"></a>四神足、<a id="a-4f"></a>五根、<a id="a-4g"></a>五力、<a id="a-4h"></a>七等觉支、<a id="a-4i"></a>八圣道支及空、<a id="a-4j"></a>无相、<a id="a-4k"></a>无愿解脱门等所有诸经。<a id="a-4l"></a>若善男子、<a id="a-4m"></a>善女人等于中修学，<a id="a-4n"></a>得预流果、<a id="a-4o"></a>得一来果、<a id="a-4p"></a>得不还果、<a id="a-4q"></a>得阿罗汉果、<a id="a-4r"></a>得独觉菩提，<a id="a-4s"></a>不得无上正等菩提。<a id="a-4t"></a>是名余经犹如枝叶，<a id="a-4u"></a>不能引发一切智智。<a id="a-4v"></a>甚深般若波罗蜜多定能引发一切智智，<a id="a-4w"></a>有大势力犹如树根。<a id="a-4x"></a>是善男子、<a id="a-4y"></a>善女人等，<a id="a-4z"></a>弃舍般若波罗蜜多甚深经典求学余经，<a id="a-50"></a>定不能得一切智智。<a id="a-51"></a>何以故？<a id="a-52"></a>善现，<a id="a-53"></a>如是般若波罗蜜多甚深经典，<a id="a-54"></a>出生一切菩萨摩诃萨世间、<a id="a-55"></a>出世间功德法故。<a id="a-56"></a>善现，<a id="a-57"></a>若菩萨摩诃萨修学般若波罗蜜多，<a id="a-58"></a>则为修学一切世间、<a id="a-59"></a>出世间法。</p>
  <p id="a5A">“复次，<a id="a-5B"></a>善现，<a id="a-5C"></a>譬如饿狗舍其主食，<a id="a-5D"></a>返从仆使而求觅之；<a id="a-5E"></a>于当来世有菩萨乘诸善男子、<a id="a-5F"></a>善女人等，<a id="a-5G"></a>弃舍一切佛法根本甚深般若波罗蜜多，<a id="a-5H"></a>求学二乘相应经典亦复如是，<a id="a-5I"></a>当知是为菩萨魔事。</p>
  <p id="a5J">“复次，<a id="a-5K"></a>善现，<a id="a-5L"></a>譬如有人欲求香象，<a id="a-5M"></a>得此象已，<a id="a-5N"></a>舍而求迹。<a id="a-5O"></a>于汝意云何？<a id="a-5P"></a>是人有智不？<a id="a-5Q"></a>”</p>
  <p id="a5R">善现答言：<a id="a-5S"></a>“是人无智。<a id="a-5T"></a>”</p>
  <p id="a5U">佛言：<a id="a-5V"></a>“善现，<a id="a-5W"></a>于当来世有菩萨乘诸善男子、<a id="a-5X"></a>善女人等，<a id="a-5Y"></a>弃舍一切佛法根本甚深般若波罗蜜多，<a id="a-5Z"></a>求学二乘相应经典亦复如是，<a id="a-5a"></a>当知是为菩萨魔事。</p>
  <p id="a5b">“复次，<a id="a-5c"></a>善现，<a id="a-5d"></a>譬如有人欲见大海，<a id="a-5e"></a>既至海岸，<a id="a-5f"></a>返观牛迹，<a id="a-5g"></a>作是念言：<a id="a-5h"></a>‘大海中水，<a id="a-5i"></a>浅深多少，<a id="a-5j"></a>岂及此耶？<a id="a-5k"></a>’于汝意云何？<a id="a-5l"></a>是人有智不？<a id="a-5m"></a>”</p>
  <p id="a5n">善现答言：<a id="a-5o"></a>“是人无智。<a id="a-5p"></a>”</p>
  <p id="a5q">佛言：<a id="a-5r"></a>“善现，<a id="a-5s"></a>于当来世有菩萨乘诸善男子、<a id="a-5t"></a>善女人等，<a id="a-5u"></a>弃舍一切佛法根本甚深般若波罗蜜多，<a id="a-5v"></a>求学二乘相应经典亦复如是，<a id="a-5w"></a>当知是为菩萨魔事。</p>
  <p id="a5x">“复次，<a id="a-5y"></a>善现，<a id="a-5z"></a>如有工匠或彼弟子，<a id="a-60"></a>欲造大殿如天帝释殊胜殿量，<a id="a-61"></a>见彼殿已而返揆摸日月宫殿。<a id="a-62"></a>于意云何？<a id="a-63"></a>如是工匠或彼弟子，<a id="a-64"></a>能造大殿量如帝释殊胜殿不？<a id="a-65"></a>”</p>
  <p id="a66">善现答言：<a id="a-67"></a>“不也，<a id="a-68"></a>世尊。<a id="a-69"></a>”</p>
  <p id="a6A">佛言：<a id="a-6B"></a>“善现，<a id="a-6C"></a>于汝意云何？<a id="a-6D"></a>是人有智不？<a id="a-6E"></a>”</p>
  <p id="a6F">善现答言：<a id="a-6G"></a>“是人无智，<a id="a-6H"></a>是愚痴类。<a id="a-6I"></a>”</p>
  <p id="a6J">佛言：<a id="a-6K"></a>“善现，<a id="a-6L"></a>于当来世有菩萨乘诸善男子、<a id="a-6M"></a>善女人等，<a id="a-6N"></a>欲求无上正等菩提，<a id="a-6O"></a>弃舍如是甚深般若波罗蜜多，<a id="a-6P"></a>求学二乘相应经典亦复如是。<a id="a-6Q"></a>于意云何？<a id="a-6R"></a>是善男子、<a id="a-6S"></a>善女人等，<a id="a-6T"></a>能得无上佛菩提不？<a id="a-6U"></a>”</p>
  <p id="a6V">善现答言：<a id="a-6W"></a>“不也，<a id="a-6X"></a>世尊。<a id="a-6Y"></a>”</p>
  <p id="a6Z">佛言：<a id="a-6a"></a>“善现，<a id="a-6b"></a>于意云何？<a id="a-6c"></a>是善男子、<a id="a-6d"></a>善女人等是黠慧不？<a id="a-6e"></a>”</p>
  <p id="a6f">善现答言：<a id="a-6g"></a>“是愚痴类。<a id="a-6h"></a>”</p>
  <p id="a6i">佛言：<a id="a-6j"></a>“善现，<a id="a-6k"></a>如是，<a id="a-6l"></a>如是，<a id="a-6m"></a>当知是为菩萨魔事。</p>
  <p id="a6n">“复次，<a id="a-6o"></a>善现，<a id="a-6p"></a>如人求见转轮圣王，<a id="a-6q"></a>见已不识舍至余处，<a id="a-6r"></a>见凡小王取其形相，<a id="a-6s"></a>作如是念：<a id="a-6t"></a>‘转轮圣王形相威德与此何异？<a id="a-6u"></a>’于汝意云何？<a id="a-6v"></a>是人有智不？<a id="a-6w"></a>”</p>
  <p id="a6x">善现答言：<a id="a-6y"></a>“是人无智。<a id="a-6z"></a>”</p>
  <p id="a70">佛言：<a id="a-71"></a>“善现，<a id="a-72"></a>于当来世有菩萨乘诸善男子、<a id="a-73"></a>善女人等，<a id="a-74"></a>欲求无上正等菩提，<a id="a-75"></a>弃舍如是甚深般若波罗蜜多，<a id="a-76"></a>求学二乘相应经典亦复如是。<a id="a-77"></a>于意云何？<a id="a-78"></a>是善男子、<a id="a-79"></a>善女人等，<a id="a-7A"></a>为能证得大菩提不？<a id="a-7B"></a>”</p>
  <p id="a7C">善现答言：<a id="a-7D"></a>“不也，<a id="a-7E"></a>世尊。<a id="a-7F"></a>”</p>
  <p id="a7G">佛言：<a id="a-7H"></a>“善现，<a id="a-7I"></a>于意云何？<a id="a-7J"></a>是善男子、<a id="a-7K"></a>善女人等是黠慧不？<a id="a-7L"></a>”</p>
  <p id="a7M">善现答言：<a id="a-7N"></a>“是愚痴类。<a id="a-7O"></a>”</p>
  <p id="a7P">佛言：<a id="a-7Q"></a>“善现，<a id="a-7R"></a>如是，<a id="a-7S"></a>如是，<a id="a-7T"></a>当知是为菩萨魔事。</p>
  <p id="a7U">“复次，<a id="a-7V"></a>善现，<a id="a-7W"></a>如有饥人得百味食，<a id="a-7X"></a>弃而求啖两月谷饭。<a id="a-7Y"></a>于汝意云何？<a id="a-7Z"></a>是人有智不？<a id="a-7a"></a>”</p>
  <p id="a7b">善现答言：<a id="a-7c"></a>“是人无智。<a id="a-7d"></a>”</p>
  <p id="a7e">佛言：<a id="a-7f"></a>“善现，<a id="a-7g"></a>于当来世有菩萨乘诸善男子、<a id="a-7h"></a>善女人等，<a id="a-7i"></a>弃大般若波罗蜜多甚深经典，<a id="a-7j"></a>求学二乘相应经典，<a id="a-7k"></a>于中欲求一切智智亦复如是。<a id="a-7l"></a>于意云何？<a id="a-7m"></a>是善男子、<a id="a-7n"></a>善女人等是黠慧不？<a id="a-7o"></a>”</p>
  <p id="a7p">善现答言：<a id="a-7q"></a>“是愚痴类。<a id="a-7r"></a>”</p>
  <p id="a7s">佛言：<a id="a-7t"></a>“善现，<a id="a-7u"></a>如是，<a id="a-7v"></a>如是，<a id="a-7w"></a>当知是为菩萨魔事。</p>
  <p id="a7x">“复次，<a id="a-7y"></a>善现，<a id="a-7z"></a>如有贫人得无价宝，<a id="a-80"></a>弃而求取迦遮末尼。<a id="a-81"></a>于汝意云何？<a id="a-82"></a>是人有智不？<a id="a-83"></a>”</p>
  <p id="a84">善现答言：<a id="a-85"></a>“是人无智。<a id="a-86"></a>”</p>
  <p id="a87">佛言：<a id="a-88"></a>“善现，<a id="a-89"></a>于当来世有菩萨乘诸善男子、<a id="a-8A"></a>善女人等，<a id="a-8B"></a>弃大般若波罗蜜多甚深经典，<a id="a-8C"></a>求学二乘相应经典，<a id="a-8D"></a>于中欲求一切智智亦复如是。<a id="a-8E"></a>于意云何？<a id="a-8F"></a>是善男子、<a id="a-8G"></a>善女人等是黠慧不？<a id="a-8H"></a>”</p>
  <p id="a8I">善现答言：<a id="a-8J"></a>“是愚痴类。<a id="a-8K"></a>”</p>
  <p id="a8L">佛言：<a id="a-8M"></a>“善现，<a id="a-8N"></a>如是，<a id="a-8O"></a>如是，<a id="a-8P"></a>当知是为菩萨魔事。</p>
  <p id="a8Q">“复次，<a id="a-8R"></a>善现，<a id="a-8S"></a>住菩萨乘诸善男子、<a id="a-8T"></a>善女人等，<a id="a-8U"></a>书大般若波罗蜜多甚深经时，<a id="a-8V"></a>众辩竞起，<a id="a-8W"></a>乐说种种差别法门，<a id="a-8X"></a>令所书写甚深般若波罗蜜多不得究竟，<a id="a-8Y"></a>当知是为菩萨魔事。<a id="a-8Z"></a>所谓乐说布施、<a id="a-8a"></a>净戒、<a id="a-8b"></a>安忍、<a id="a-8c"></a>精进、<a id="a-8d"></a>静虑、<a id="a-8e"></a>般若；<a id="a-8f"></a>乐说欲界、<a id="a-8g"></a>色、<a id="a-8h"></a>无色界；<a id="a-8i"></a>乐说受持、<a id="a-8j"></a>读诵、<a id="a-8k"></a>宣说；<a id="a-8l"></a>乐说看病、<a id="a-8m"></a>修余福业；<a id="a-8n"></a>乐说色，<a id="a-8o"></a>乐说受、<a id="a-8p"></a>想、<a id="a-8q"></a>行、<a id="a-8r"></a>识；<a id="a-8s"></a>乐说眼处，<a id="a-8t"></a>乐说耳、<a id="a-8u"></a>鼻、<a id="a-8v"></a>舌、<a id="a-8w"></a>身、<a id="a-8x"></a>意处；<a id="a-8y"></a>乐说色处，<a id="a-8z"></a>乐说声、<a id="a-90"></a>香、<a id="a-91"></a>味、<a id="a-92"></a>触、<a id="a-93"></a>法处；<a id="a-94"></a>乐说眼界，<a id="a-95"></a>乐说色界、<a id="a-96"></a>眼识界及眼触、<a id="a-97"></a>眼触为缘所生诸受；<a id="a-98"></a>乐说耳界，<a id="a-99"></a>乐说声界、<a id="a-9A"></a>耳识界及耳触、<a id="a-9B"></a>耳触为缘所生诸受；<a id="a-9C"></a>乐说鼻界，<a id="a-9D"></a>乐说香界、<a id="a-9E"></a>鼻识界及鼻触、<a id="a-9F"></a>鼻触为缘所生诸受；<a id="a-9G"></a>乐说舌界，<a id="a-9H"></a>乐说味界、<a id="a-9I"></a>舌识界及舌触、<a id="a-9J"></a>舌触为缘所生诸受；<a id="a-9K"></a>乐说身界，<a id="a-9L"></a>乐说触界、<a id="a-9M"></a>身识界及身触、<a id="a-9N"></a>身触为缘所生诸受；<a id="a-9O"></a>乐说意界，<a id="a-9P"></a>乐说法界、<a id="a-9Q"></a>意识界及意触、<a id="a-9R"></a>意触为缘所生诸受；<a id="a-9S"></a>乐说地界，<a id="a-9T"></a>乐说水、<a id="a-9U"></a>火、<a id="a-9V"></a>风、<a id="a-9W"></a>空、<a id="a-9X"></a>识界；<a id="a-9Y"></a>乐说无明，<a id="a-9Z"></a>乐说行、<a id="a-9a"></a>识、<a id="a-9b"></a>名色、<a id="a-9c"></a>六处、<a id="a-9d"></a>触、<a id="a-9e"></a>受、<a id="a-9f"></a>爱、<a id="a-9g"></a>取、<a id="a-9h"></a>有、<a id="a-9i"></a>生、<a id="a-9j"></a>老死愁叹苦忧恼；<a id="a-9k"></a>乐说布施波罗蜜多，<a id="a-9l"></a>乐说净戒、<a id="a-9m"></a>安忍、<a id="a-9n"></a>精进、<a id="a-9o"></a>静虑、<a id="a-9p"></a>般若波罗蜜多；<a id="a-9q"></a>乐说内空，<a id="a-9r"></a>乐说外空、<a id="a-9s"></a>内外空、<a id="a-9t"></a>空空、<a id="a-9u"></a>大空、<a id="a-9v"></a>胜义空、<a id="a-9w"></a>有为空、<a id="a-9x"></a>无为空、<a id="a-9y"></a>毕竟空、<a id="a-9z"></a>无际空、<a id="a-A0"></a>散空、<a id="a-A1"></a>无变异空、<a id="a-A2"></a>本性空、<a id="a-A3"></a>自相空、<a id="a-A4"></a>共相空、<a id="a-A5"></a>一切法空、<a id="a-A6"></a>不可得空、<a id="a-A7"></a>无性空、<a id="a-A8"></a>自性空、<a id="a-A9"></a>无性自性空；<a id="a-AA"></a>乐说真如，<a id="a-AB"></a>乐说法界、<a id="a-AC"></a>法性、<a id="a-AD"></a>不虚妄性、<a id="a-AE"></a>不变异性、<a id="a-AF"></a>平等性、<a id="a-AG"></a>离生性、<a id="a-AH"></a>法定、<a id="a-AI"></a>法住、<a id="a-AJ"></a>实际、<a id="a-AK"></a>虚空界、<a id="a-AL"></a>不思议界；<a id="a-AM"></a>乐说苦圣谛，<a id="a-AN"></a>乐说集、<a id="a-AO"></a>灭、<a id="a-AP"></a>道圣谛；<a id="a-AQ"></a>乐说四静虑，<a id="a-AR"></a>乐说四无量、<a id="a-AS"></a>四无色定；<a id="a-AT"></a>乐说八解脱，<a id="a-AU"></a>乐说八胜处、<a id="a-AV"></a>九次第定、<a id="a-AW"></a>十遍处；<a id="a-AX"></a>乐说四念住，<a id="a-AY"></a>乐说四正断、<a id="a-AZ"></a>四神足、<a id="a-Aa"></a>五根、<a id="a-Ab"></a>五力、<a id="a-Ac"></a>七等觉支、<a id="a-Ad"></a>八圣道支；<a id="a-Ae"></a>乐说空解脱门，<a id="a-Af"></a>乐说无相、<a id="a-Ag"></a>无愿解脱门；<a id="a-Ah"></a>乐说菩萨十地；<a id="a-Ai"></a>乐说五眼，<a id="a-Aj"></a>乐说六神通；<a id="a-Ak"></a>乐说佛十力，<a id="a-Al"></a>乐说四无所畏、<a id="a-Am"></a>四无礙解、<a id="a-An"></a>大慈、<a id="a-Ao"></a>大悲、<a id="a-Ap"></a>大喜、<a id="a-Aq"></a>大舍、<a id="a-Ar"></a>十八佛不共法；<a id="a-As"></a>乐说无忘失法，<a id="a-At"></a>乐说恒住舍性；<a id="a-Au"></a>乐说一切智，<a id="a-Av"></a>乐说道相智、<a id="a-Aw"></a>一切相智；<a id="a-Ax"></a>乐说一切陀罗尼门，<a id="a-Ay"></a>乐说一切三摩地门；<a id="a-Az"></a>乐说预流果，<a id="a-B0"></a>乐说一来、<a id="a-B1"></a>不还、<a id="a-B2"></a>阿罗汉果；<a id="a-B3"></a>乐说独觉菩提；<a id="a-B4"></a>乐说一切菩萨摩诃萨行；<a id="a-B5"></a>乐说诸佛阿耨多罗三藐三菩提。</p>
  <p id="aB6">“何以故？<a id="a-B7"></a>善现，<a id="a-B8"></a>甚深般若波罗蜜多中无乐说相故，<a id="a-B9"></a>甚深般若波罗蜜多难思议故，<a id="a-BA"></a>甚深般若波罗蜜多无思虑故，<a id="a-BB"></a>甚深般若波罗蜜多无生灭故，<a id="a-BC"></a>甚深般若波罗蜜多无染净故，<a id="a-BD"></a>甚深般若波罗蜜多无定乱故，<a id="a-BE"></a>甚深般若波罗蜜多离名言故，<a id="a-BF"></a>甚深般若波罗蜜多不可说故，<a id="a-BG"></a>甚深般若波罗蜜多不可得故。<a id="a-BH"></a>所以者何？<a id="a-BI"></a>善现，<a id="a-BJ"></a>甚深般若波罗蜜多中，<a id="a-BK"></a>如前所说诸法皆无所有都不可得。<a id="a-BL"></a>住菩萨乘诸善男子、<a id="a-BM"></a>善女人等，<a id="a-BN"></a>书写般若波罗蜜多甚深经时，<a id="a-BO"></a>如是诸法扰乱其心令不究竟，<a id="a-BP"></a>当知是为菩萨魔事。<a id="a-BQ"></a>”</p>
  <p id="aBR">尔时，<a id="a-BS"></a>具寿善现白佛言：<a id="a-BT"></a>“世尊，<a id="a-BU"></a>甚深般若波罗蜜多可书写不？<a id="a-BV"></a>”</p>
  <p id="aBW">佛言：<a id="a-BX"></a>“善现，<a id="a-BY"></a>甚深般若波罗蜜多不可书写。<a id="a-BZ"></a>何以故？<a id="a-Ba"></a>善现，<a id="a-Bb"></a>于此般若波罗蜜多甚深经中，<a id="a-Bc"></a>色自性无所有不可得，<a id="a-Bd"></a>受、<a id="a-Be"></a>想、<a id="a-Bf"></a>行、<a id="a-Bg"></a>识自性无所有不可得；<a id="a-Bh"></a>眼处自性无所有不可得，<a id="a-Bi"></a>耳、<a id="a-Bj"></a>鼻、<a id="a-Bk"></a>舌、<a id="a-Bl"></a>身、<a id="a-Bm"></a>意处自性无所有不可得；<a id="a-Bn"></a>色处自性无所有不可得，<a id="a-Bo"></a>声、<a id="a-Bp"></a>香、<a id="a-Bq"></a>味、<a id="a-Br"></a>触、<a id="a-Bs"></a>法处自性无所有不可得；<a id="a-Bt"></a>眼界自性无所有不可得，<a id="a-Bu"></a>色界、<a id="a-Bv"></a>眼识界及眼触、<a id="a-Bw"></a>眼触为缘所生诸受自性无所有不可得；<a id="a-Bx"></a>耳界自性无所有不可得，<a id="a-By"></a>声界、<a id="a-Bz"></a>耳识界及耳触、<a id="a-C0"></a>耳触为缘所生诸受自性无所有不可得；<a id="a-C1"></a>鼻界自性无所有不可得，<a id="a-C2"></a>香界、<a id="a-C3"></a>鼻识界及鼻触、<a id="a-C4"></a>鼻触为缘所生诸受自性无所有不可得；<a id="a-C5"></a>舌界自性无所有不可得，<a id="a-C6"></a>味界、<a id="a-C7"></a>舌识界及舌触、<a id="a-C8"></a>舌触为缘所生诸受自性无所有不可得；<a id="a-C9"></a>身界自性无所有不可得，<a id="a-CA"></a>触界、<a id="a-CB"></a>身识界及身触、<a id="a-CC"></a>身触为缘所生诸受自性无所有不可得；<a id="a-CD"></a>意界自性无所有不可得，<a id="a-CE"></a>法界、<a id="a-CF"></a>意识界及意触、<a id="a-CG"></a>意触为缘所生诸受自性无所有不可得；<a id="a-CH"></a>地界自性无所有不可得，<a id="a-CI"></a>水、<a id="a-CJ"></a>火、<a id="a-CK"></a>风、<a id="a-CL"></a>空、<a id="a-CM"></a>识界自性无所有不可得；<a id="a-CN"></a>无明自性无所有不可得，<a id="a-CO"></a>行、<a id="a-CP"></a>识、<a id="a-CQ"></a>名色、<a id="a-CR"></a>六处、<a id="a-CS"></a>触、<a id="a-CT"></a>受、<a id="a-CU"></a>爱、<a id="a-CV"></a>取、<a id="a-CW"></a>有、<a id="a-CX"></a>生、<a id="a-CY"></a>老死愁叹苦忧恼自性无所有不可得；<a id="a-CZ"></a>布施波罗蜜多自性无所有不可得，<a id="a-Ca"></a>净戒、<a id="a-Cb"></a>安忍、<a id="a-Cc"></a>精进、<a id="a-Cd"></a>静虑、<a id="a-Ce"></a>般若波罗蜜多自性无所有不可得；<a id="a-Cf"></a>内空自性无所有不可得，<a id="a-Cg"></a>外空、<a id="a-Ch"></a>内外空、<a id="a-Ci"></a>空空、<a id="a-Cj"></a>大空、<a id="a-Ck"></a>胜义空、<a id="a-Cl"></a>有为空、<a id="a-Cm"></a>无为空、<a id="a-Cn"></a>毕竟空、<a id="a-Co"></a>无际空、<a id="a-Cp"></a>散空、<a id="a-Cq"></a>无变异空、<a id="a-Cr"></a>本性空、<a id="a-Cs"></a>自相空、<a id="a-Ct"></a>共相空、<a id="a-Cu"></a>一切法空、<a id="a-Cv"></a>不可得空、<a id="a-Cw"></a>无性空、<a id="a-Cx"></a>自性空、<a id="a-Cy"></a>无性自性空自性无所有不可得；<a id="a-Cz"></a>真如自性无所有不可得，<a id="a-D0"></a>法界、<a id="a-D1"></a>法性、<a id="a-D2"></a>不虚妄性、<a id="a-D3"></a>不变异性、<a id="a-D4"></a>平等性、<a id="a-D5"></a>离生性、<a id="a-D6"></a>法定、<a id="a-D7"></a>法住、<a id="a-D8"></a>实际、<a id="a-D9"></a>虚空界、<a id="a-DA"></a>不思议界自性无所有不可得；<a id="a-DB"></a>苦圣谛自性无所有不可得，<a id="a-DC"></a>集、<a id="a-DD"></a>灭、<a id="a-DE"></a>道圣谛自性无所有不可得；<a id="a-DF"></a>四静虑自性无所有不可得，<a id="a-DG"></a>四无量、<a id="a-DH"></a>四无色定自性无所有不可得；<a id="a-DI"></a>八解脱自性无所有不可得，<a id="a-DJ"></a>八胜处、<a id="a-DK"></a>九次第定、<a id="a-DL"></a>十遍处自性无所有不可得；<a id="a-DM"></a>四念住自性无所有不可得，<a id="a-DN"></a>四正断、<a id="a-DO"></a>四神足、<a id="a-DP"></a>五根、<a id="a-DQ"></a>五力、<a id="a-DR"></a>七等觉支、<a id="a-DS"></a>八圣道支自性无所有不可得；<a id="a-DT"></a>空解脱门自性无所有不可得，<a id="a-DU"></a>无相、<a id="a-DV"></a>无愿解脱门自性无所有不可得，<a id="a-DW"></a>菩萨十地自性无所有不可得；<a id="a-DX"></a>五眼自性无所有不可得，<a id="a-DY"></a>六神通自性无所有不可得；<a id="a-DZ"></a>佛十力自性无所有不可得，<a id="a-Da"></a>四无所畏、<a id="a-Db"></a>四无礙解、<a id="a-Dc"></a>大慈、<a id="a-Dd"></a>大悲、<a id="a-De"></a>大喜、<a id="a-Df"></a>大舍、<a id="a-Dg"></a>十八佛不共法自性无所有不可得；<a id="a-Dh"></a>无忘失法自性无所有不可得，<a id="a-Di"></a>恒住舍性自性无所有不可得；<a id="a-Dj"></a>一切智自性无所有不可得，<a id="a-Dk"></a>道相智、<a id="a-Dl"></a>一切相智自性无所有不可得；<a id="a-Dm"></a>一切陀罗尼门自性无所有不可得，<a id="a-Dn"></a>一切三摩地门自性无所有不可得；<a id="a-Do"></a>预流果自性无所有不可得，<a id="a-Dp"></a>一来、<a id="a-Dq"></a>不还、<a id="a-Dr"></a>阿罗汉果自性无所有不可得；<a id="a-Ds"></a>独觉菩提自性无所有不可得；<a id="a-Dt"></a>一切菩萨摩诃萨行自性无所有不可得；<a id="a-Du"></a>诸佛无上正等菩提自性无所有不可得。</p>
  <p id="aDv">“善现，<a id="a-Dw"></a>诸法自性皆无所有不可得故即是无性，<a id="a-Dx"></a>如是无性即是般若波罗蜜多。<a id="a-Dy"></a>非无性法能书无性，<a id="a-Dz"></a>是故般若波罗蜜多不可书写。</p>
  <p id="aE0">“善现，<a id="a-E1"></a>若菩萨乘诸善男子、<a id="a-E2"></a>善女人等，<a id="a-E3"></a>作如是念：<a id="a-E4"></a>‘于此般若波罗蜜多甚深经中，<a id="a-E5"></a>无性是色，<a id="a-E6"></a>无性是受、<a id="a-E7"></a>想、<a id="a-E8"></a>行、<a id="a-E9"></a>识；<a id="a-EA"></a>无性是眼处，<a id="a-EB"></a>无性是耳、<a id="a-EC"></a>鼻、<a id="a-ED"></a>舌、<a id="a-EE"></a>身、<a id="a-EF"></a>意处；<a id="a-EG"></a>无性是色处，<a id="a-EH"></a>无性是声、<a id="a-EI"></a>香、<a id="a-EJ"></a>味、<a id="a-EK"></a>触、<a id="a-EL"></a>法处；<a id="a-EM"></a>无性是眼界，<a id="a-EN"></a>无性是色界、<a id="a-EO"></a>眼识界及眼触、<a id="a-EP"></a>眼触为缘所生诸受；<a id="a-EQ"></a>无性是耳界，<a id="a-ER"></a>无性是声界、<a id="a-ES"></a>耳识界及耳触、<a id="a-ET"></a>耳触为缘所生诸受；<a id="a-EU"></a>无性是鼻界，<a id="a-EV"></a>无性是香界、<a id="a-EW"></a>鼻识界及鼻触、<a id="a-EX"></a>鼻触为缘所生诸受；<a id="a-EY"></a>无性是舌界，<a id="a-EZ"></a>无性是味界、<a id="a-Ea"></a>舌识界及舌触、<a id="a-Eb"></a>舌触为缘所生诸受；<a id="a-Ec"></a>无性是身界，<a id="a-Ed"></a>无性是触界、<a id="a-Ee"></a>身识界及身触、<a id="a-Ef"></a>身触为缘所生诸受；<a id="a-Eg"></a>无性是意界，<a id="a-Eh"></a>无性是法界、<a id="a-Ei"></a>意识界及意触、<a id="a-Ej"></a>意触为缘所生诸受；<a id="a-Ek"></a>无性是地界，<a id="a-El"></a>无性是水、<a id="a-Em"></a>火、<a id="a-En"></a>风、<a id="a-Eo"></a>空、<a id="a-Ep"></a>识界；<a id="a-Eq"></a>无性是无明，<a id="a-Er"></a>无性是行、<a id="a-Es"></a>识、<a id="a-Et"></a>名色、<a id="a-Eu"></a>六处、<a id="a-Ev"></a>触、<a id="a-Ew"></a>受、<a id="a-Ex"></a>爱、<a id="a-Ey"></a>取、<a id="a-Ez"></a>有、<a id="a-F0"></a>生、<a id="a-F1"></a>老死愁叹苦忧恼；<a id="a-F2"></a>无性是布施波罗蜜多，<a id="a-F3"></a>无性是净戒、<a id="a-F4"></a>安忍、<a id="a-F5"></a>精进、<a id="a-F6"></a>静虑、<a id="a-F7"></a>般若波罗蜜多；<a id="a-F8"></a>无性是内空，<a id="a-F9"></a>无性是外空、<a id="a-FA"></a>内外空、<a id="a-FB"></a>空空、<a id="a-FC"></a>大空、<a id="a-FD"></a>胜义空、<a id="a-FE"></a>有为空、<a id="a-FF"></a>无为空、<a id="a-FG"></a>毕竟空、<a id="a-FH"></a>无际空、<a id="a-FI"></a>散空、<a id="a-FJ"></a>无变异空、<a id="a-FK"></a>本性空、<a id="a-FL"></a>自相空、<a id="a-FM"></a>共相空、<a id="a-FN"></a>一切法空、<a id="a-FO"></a>不可得空、<a id="a-FP"></a>无性空、<a id="a-FQ"></a>自性空、<a id="a-FR"></a>无性自性空；<a id="a-FS"></a>无性是真如，<a id="a-FT"></a>无性是法界、<a id="a-FU"></a>法性、<a id="a-FV"></a>不虚妄性、<a id="a-FW"></a>不变异性、<a id="a-FX"></a>平等性、<a id="a-FY"></a>离生性、<a id="a-FZ"></a>法定、<a id="a-Fa"></a>法住、<a id="a-Fb"></a>实际、<a id="a-Fc"></a>虚空界、<a id="a-Fd"></a>不思议界；<a id="a-Fe"></a>无性是苦圣谛，<a id="a-Ff"></a>无性是集、<a id="a-Fg"></a>灭、<a id="a-Fh"></a>道圣谛；<a id="a-Fi"></a>无性是四静虑，<a id="a-Fj"></a>无性是四无量、<a id="a-Fk"></a>四无色定；<a id="a-Fl"></a>无性是八解脱，<a id="a-Fm"></a>无性是八胜处、<a id="a-Fn"></a>九次第定、<a id="a-Fo"></a>十遍处；<a id="a-Fp"></a>无性是四念住，<a id="a-Fq"></a>无性是四正断、<a id="a-Fr"></a>四神足、<a id="a-Fs"></a>五根、<a id="a-Ft"></a>五力、<a id="a-Fu"></a>七等觉支、<a id="a-Fv"></a>八圣道支；<a id="a-Fw"></a>无性是空解脱门，<a id="a-Fx"></a>无性是无相、<a id="a-Fy"></a>无愿解脱门；<a id="a-Fz"></a>无性是菩萨十地；<a id="a-G0"></a>无性是五眼，<a id="a-G1"></a>无性是六神通；<a id="a-G2"></a>无性是佛十力，<a id="a-G3"></a>无性是四无所畏、<a id="a-G4"></a>四无礙解、<a id="a-G5"></a>大慈、<a id="a-G6"></a>大悲、<a id="a-G7"></a>大喜、<a id="a-G8"></a>大舍、<a id="a-G9"></a>十八佛不共法；<a id="a-GA"></a>无性是无忘失法，<a id="a-GB"></a>无性是恒住舍性；<a id="a-GC"></a>无性是一切智，<a id="a-GD"></a>无性是道相智、<a id="a-GE"></a>一切相智；<a id="a-GF"></a>无性是一切陀罗尼门，<a id="a-GG"></a>无性是一切三摩地门；<a id="a-GH"></a>无性是预流果，<a id="a-GI"></a>无性是一来、<a id="a-GJ"></a>不还、<a id="a-GK"></a>阿罗汉果；<a id="a-GL"></a>无性是独觉菩提；<a id="a-GM"></a>无性是一切菩萨摩诃萨行；<a id="a-GN"></a>无性是诸佛无上正等菩提。<a id="a-GO"></a>’当知是为菩萨魔事。<a id="a-GP"></a>”</p>
  <p id="aGQ">尔时，<a id="a-GR"></a>具寿善现白佛言：<a id="a-GS"></a>“世尊，<a id="a-GT"></a>若菩萨乘诸善男子、<a id="a-GU"></a>善女人等，<a id="a-GV"></a>书写如是甚深般若波罗蜜多，<a id="a-GW"></a>作如是念：<a id="a-GX"></a>‘我以文字书写般若波罗蜜多。<a id="a-GY"></a>’彼执文字能书般若波罗蜜多，<a id="a-GZ"></a>当知是为菩萨魔事。<a id="a-Ga"></a>何以故？</p>
  <p id="aGb">“世尊，<a id="a-Gc"></a>于此般若波罗蜜多甚深经中，<a id="a-Gd"></a>色无文字，<a id="a-Ge"></a>受、<a id="a-Gf"></a>想、<a id="a-Gg"></a>行、<a id="a-Gh"></a>识无文字；<a id="a-Gi"></a>眼处无文字，<a id="a-Gj"></a>耳、<a id="a-Gk"></a>鼻、<a id="a-Gl"></a>舌、<a id="a-Gm"></a>身、<a id="a-Gn"></a>意处无文字；<a id="a-Go"></a>色处无文字，<a id="a-Gp"></a>声、<a id="a-Gq"></a>香、<a id="a-Gr"></a>味、<a id="a-Gs"></a>触、<a id="a-Gt"></a>法处无文字；<a id="a-Gu"></a>眼界无文字，<a id="a-Gv"></a>色界、<a id="a-Gw"></a>眼识界及眼触、<a id="a-Gx"></a>眼触为缘所生诸受无文字；<a id="a-Gy"></a>耳界无文字，<a id="a-Gz"></a>声界、<a id="a-H0"></a>耳识界及耳触、<a id="a-H1"></a>耳触为缘所生诸受无文字；<a id="a-H2"></a>鼻界无文字，<a id="a-H3"></a>香界、<a id="a-H4"></a>鼻识界及鼻触、<a id="a-H5"></a>鼻触为缘所生诸受无文字；<a id="a-H6"></a>舌界无文字，<a id="a-H7"></a>味界、<a id="a-H8"></a>舌识界及舌触、<a id="a-H9"></a>舌触为缘所生诸受无文字；<a id="a-HA"></a>身界无文字，<a id="a-HB"></a>触界、<a id="a-HC"></a>身识界及身触、<a id="a-HD"></a>身触为缘所生诸受无文字；<a id="a-HE"></a>意界无文字，<a id="a-HF"></a>法界、<a id="a-HG"></a>意识界及意触、<a id="a-HH"></a>意触为缘所生诸受无文字；<a id="a-HI"></a>地界无文字，<a id="a-HJ"></a>水、<a id="a-HK"></a>火、<a id="a-HL"></a>风、<a id="a-HM"></a>空、<a id="a-HN"></a>识界无文字；<a id="a-HO"></a>无明无文字，<a id="a-HP"></a>行、<a id="a-HQ"></a>识、<a id="a-HR"></a>名色、<a id="a-HS"></a>六处、<a id="a-HT"></a>触、<a id="a-HU"></a>受、<a id="a-HV"></a>爱、<a id="a-HW"></a>取、<a id="a-HX"></a>有、<a id="a-HY"></a>生、<a id="a-HZ"></a>老死愁叹苦忧恼无文字；<a id="a-Ha"></a>布施波罗蜜多无文字，<a id="a-Hb"></a>净戒、<a id="a-Hc"></a>安忍、<a id="a-Hd"></a>精进、<a id="a-He"></a>静虑、<a id="a-Hf"></a>般若波罗蜜多无文字；<a id="a-Hg"></a>内空无文字，<a id="a-Hh"></a>外空、<a id="a-Hi"></a>内外空、<a id="a-Hj"></a>空空、<a id="a-Hk"></a>大空、<a id="a-Hl"></a>胜义空、<a id="a-Hm"></a>有为空、<a id="a-Hn"></a>无为空、<a id="a-Ho"></a>毕竟空、<a id="a-Hp"></a>无际空、<a id="a-Hq"></a>散空、<a id="a-Hr"></a>无变异空、<a id="a-Hs"></a>本性空、<a id="a-Ht"></a>自相空、<a id="a-Hu"></a>共相空、<a id="a-Hv"></a>一切法空、<a id="a-Hw"></a>不可得空、<a id="a-Hx"></a>无性空、<a id="a-Hy"></a>自性空、<a id="a-Hz"></a>无性自性空无文字；<a id="a-I0"></a>真如无文字，<a id="a-I1"></a>法界、<a id="a-I2"></a>法性、<a id="a-I3"></a>不虚妄性、<a id="a-I4"></a>不变异性、<a id="a-I5"></a>平等性、<a id="a-I6"></a>离生性、<a id="a-I7"></a>法定、<a id="a-I8"></a>法住、<a id="a-I9"></a>实际、<a id="a-IA"></a>虚空界、<a id="a-IB"></a>不思议界无文字；<a id="a-IC"></a>苦圣谛无文字，<a id="a-ID"></a>集、<a id="a-IE"></a>灭、<a id="a-IF"></a>道圣谛无文字；<a id="a-IG"></a>四静虑无文字，<a id="a-IH"></a>四无量、<a id="a-II"></a>四无色定无文字；<a id="a-IJ"></a>八解脱无文字，<a id="a-IK"></a>八胜处、<a id="a-IL"></a>九次第定、<a id="a-IM"></a>十遍处无文字；<a id="a-IN"></a>四念住无文字，<a id="a-IO"></a>四正断、<a id="a-IP"></a>四神足、<a id="a-IQ"></a>五根、<a id="a-IR"></a>五力、<a id="a-IS"></a>七等觉支、<a id="a-IT"></a>八圣道支无文字；<a id="a-IU"></a>空解脱门无文字，<a id="a-IV"></a>无相、<a id="a-IW"></a>无愿解脱门无文字，<a id="a-IX"></a>菩萨十地无文字；<a id="a-IY"></a>五眼无文字，<a id="a-IZ"></a>六神通无文字；<a id="a-Ia"></a>佛十力无文字，<a id="a-Ib"></a>四无所畏、<a id="a-Ic"></a>四无礙解、<a id="a-Id"></a>大慈、<a id="a-Ie"></a>大悲、<a id="a-If"></a>大喜、<a id="a-Ig"></a>大舍、<a id="a-Ih"></a>十八佛不共法无文字；<a id="a-Ii"></a>无忘失法无文字，<a id="a-Ij"></a>恒住舍性无文字；<a id="a-Ik"></a>一切智无文字，<a id="a-Il"></a>道相智、<a id="a-Im"></a>一切相智无文字；<a id="a-In"></a>一切陀罗尼门无文字，<a id="a-Io"></a>一切三摩地门无文字；<a id="a-Ip"></a>预流果无文字，<a id="a-Iq"></a>一来、<a id="a-Ir"></a>不还、<a id="a-Is"></a>阿罗汉果无文字；<a id="a-It"></a>独觉菩提无文字；<a id="a-Iu"></a>一切菩萨摩诃萨行无文字；<a id="a-Iv"></a>诸佛无上正等菩提无文字。<a id="a-Iw"></a>是故不应执有文字能书般若波罗蜜多。</p>
  <p id="aIx">“世尊，<a id="a-Iy"></a>若菩萨乘诸善男子、<a id="a-Iz"></a>善女人等，<a id="a-J0"></a>作如是执：<a id="a-J1"></a>‘于此般若波罗蜜多甚深经中，<a id="a-J2"></a>无文字是色，<a id="a-J3"></a>无文字是受、<a id="a-J4"></a>想、<a id="a-J5"></a>行、<a id="a-J6"></a>识；<a id="a-J7"></a>无文字是眼处，<a id="a-J8"></a>无文字是耳、<a id="a-J9"></a>鼻、<a id="a-JA"></a>舌、<a id="a-JB"></a>身、<a id="a-JC"></a>意处；<a id="a-JD"></a>无文字是色处，<a id="a-JE"></a>无文字是声、<a id="a-JF"></a>香、<a id="a-JG"></a>味、<a id="a-JH"></a>触、<a id="a-JI"></a>法处；<a id="a-JJ"></a>无文字是眼界，<a id="a-JK"></a>无文字是色界、<a id="a-JL"></a>眼识界及眼触、<a id="a-JM"></a>眼触为缘所生诸受；<a id="a-JN"></a>无文字是耳界，<a id="a-JO"></a>无文字是声界、<a id="a-JP"></a>耳识界及耳触、<a id="a-JQ"></a>耳触为缘所生诸受；<a id="a-JR"></a>无文字是鼻界，<a id="a-JS"></a>无文字是香界、<a id="a-JT"></a>鼻识界及鼻触、<a id="a-JU"></a>鼻触为缘所生诸受；<a id="a-JV"></a>无文字是舌界，<a id="a-JW"></a>无文字是味界、<a id="a-JX"></a>舌识界及舌触、<a id="a-JY"></a>舌触为缘所生诸受；<a id="a-JZ"></a>无文字是身界，<a id="a-Ja"></a>无文字是触界、<a id="a-Jb"></a>身识界及身触、<a id="a-Jc"></a>身触为缘所生诸受；<a id="a-Jd"></a>无文字是意界，<a id="a-Je"></a>无文字是法界、<a id="a-Jf"></a>意识界及意触、<a id="a-Jg"></a>意触为缘所生诸受；<a id="a-Jh"></a>无文字是地界，<a id="a-Ji"></a>无文字是水、<a id="a-Jj"></a>火、<a id="a-Jk"></a>风、<a id="a-Jl"></a>空、<a id="a-Jm"></a>识界；<a id="a-Jn"></a>无文字是无明，<a id="a-Jo"></a>无文字是行、<a id="a-Jp"></a>识、<a id="a-Jq"></a>名色、<a id="a-Jr"></a>六处、<a id="a-Js"></a>触、<a id="a-Jt"></a>受、<a id="a-Ju"></a>爱、<a id="a-Jv"></a>取、<a id="a-Jw"></a>有、<a id="a-Jx"></a>生、<a id="a-Jy"></a>老死愁叹苦忧恼；<a id="a-Jz"></a>无文字是布施波罗蜜多，<a id="a-K0"></a>无文字是净戒、<a id="a-K1"></a>安忍、<a id="a-K2"></a>精进、<a id="a-K3"></a>静虑、<a id="a-K4"></a>般若波罗蜜多；<a id="a-K5"></a>无文字是内空，<a id="a-K6"></a>无文字是外空、<a id="a-K7"></a>内外空、<a id="a-K8"></a>空空、<a id="a-K9"></a>大空、<a id="a-KA"></a>胜义空、<a id="a-KB"></a>有为空、<a id="a-KC"></a>无为空、<a id="a-KD"></a>毕竟空、<a id="a-KE"></a>无际空、<a id="a-KF"></a>散空、<a id="a-KG"></a>无变异空、<a id="a-KH"></a>本性空、<a id="a-KI"></a>自相空、<a id="a-KJ"></a>共相空、<a id="a-KK"></a>一切法空、<a id="a-KL"></a>不可得空、<a id="a-KM"></a>无性空、<a id="a-KN"></a>自性空、<a id="a-KO"></a>无性自性空；<a id="a-KP"></a>无文字是真如，<a id="a-KQ"></a>无文字是法界、<a id="a-KR"></a>法性、<a id="a-KS"></a>不虚妄性、<a id="a-KT"></a>不变异性、<a id="a-KU"></a>平等性、<a id="a-KV"></a>离生性、<a id="a-KW"></a>法定、<a id="a-KX"></a>法住、<a id="a-KY"></a>实际、<a id="a-KZ"></a>虚空界、<a id="a-Ka"></a>不思议界；<a id="a-Kb"></a>无文字是苦圣谛，<a id="a-Kc"></a>无文字是集、<a id="a-Kd"></a>灭、<a id="a-Ke"></a>道圣谛；<a id="a-Kf"></a>无文字是四静虑，<a id="a-Kg"></a>无文字是四无量、<a id="a-Kh"></a>四无色定；<a id="a-Ki"></a>无文字是八解脱，<a id="a-Kj"></a>无文字是八胜处、<a id="a-Kk"></a>九次第定、<a id="a-Kl"></a>十遍处；<a id="a-Km"></a>无文字是四念住，<a id="a-Kn"></a>无文字是四正断、<a id="a-Ko"></a>四神足、<a id="a-Kp"></a>五根、<a id="a-Kq"></a>五力、<a id="a-Kr"></a>七等觉支、<a id="a-Ks"></a>八圣道支；<a id="a-Kt"></a>无文字是空解脱门，<a id="a-Ku"></a>无文字是无相、<a id="a-Kv"></a>无愿解脱门；<a id="a-Kw"></a>无文字是菩萨十地；<a id="a-Kx"></a>无文字是五眼，<a id="a-Ky"></a>无文字是六神通；<a id="a-Kz"></a>无文字是佛十力，<a id="a-L0"></a>无文字是四无所畏、<a id="a-L1"></a>四无礙解、<a id="a-L2"></a>大慈、<a id="a-L3"></a>大悲、<a id="a-L4"></a>大喜、<a id="a-L5"></a>大舍、<a id="a-L6"></a>十八佛不共法；<a id="a-L7"></a>无文字是无忘失法，<a id="a-L8"></a>无文字是恒住舍性；<a id="a-L9"></a>无文字是一切智，<a id="a-LA"></a>无文字是道相智、<a id="a-LB"></a>一切相智；<a id="a-LC"></a>无文字是一切陀罗尼门，<a id="a-LD"></a>无文字是一切三摩地门；<a id="a-LE"></a>无文字是预流果，<a id="a-LF"></a>无文字是一来、<a id="a-LG"></a>不还、<a id="a-LH"></a>阿罗汉果；<a id="a-LI"></a>无文字是独觉菩提；<a id="a-LJ"></a>无文字是一切菩萨摩诃萨行；<a id="a-LK"></a>无文字是诸佛无上正等菩提。<a id="a-LL"></a>’当知是为菩萨魔事。<a id="a-LM"></a>”</p>
  <p id="aLN">佛言：<a id="a-LO"></a>“善现，<a id="a-LP"></a>如是，<a id="a-LQ"></a>如是，<a id="a-LR"></a>如汝所说。</p>
  <p id="aLS">“复次，<a id="a-LT"></a>善现，<a id="a-LU"></a>住菩萨乘诸善男子、<a id="a-LV"></a>善女人等，<a id="a-LW"></a>书写受持、<a id="a-LX"></a>读诵修习、<a id="a-LY"></a>思惟演说如是般若波罗蜜多甚深经时，<a id="a-LZ"></a>若起国土念，<a id="a-La"></a>若起城邑念，<a id="a-Lb"></a>若起王都念，<a id="a-Lc"></a>若起方处念，<a id="a-Ld"></a>当知是为菩萨魔事。</p>
  <p id="aLe">“复次，<a id="a-Lf"></a>善现，<a id="a-Lg"></a>住菩萨乘诸善男子、<a id="a-Lh"></a>善女人等，<a id="a-Li"></a>书写受持、<a id="a-Lj"></a>读诵修习、<a id="a-Lk"></a>思惟演说如是般若波罗蜜多甚深经时，<a id="a-Ll"></a>若起亲教轨范念，<a id="a-Lm"></a>若起同学善友念，<a id="a-Ln"></a>若起父母妻子念，<a id="a-Lo"></a>若起兄弟姊妹念，<a id="a-Lp"></a>若起亲戚朋侣念，<a id="a-Lq"></a>当知是为菩萨魔事。</p>
  <p id="aLr">“复次，<a id="a-Ls"></a>善现，<a id="a-Lt"></a>住菩萨乘诸善男子、<a id="a-Lu"></a>善女人等，<a id="a-Lv"></a>书写受持、<a id="a-Lw"></a>读诵修习、<a id="a-Lx"></a>思惟演说如是般若波罗蜜多甚深经时，<a id="a-Ly"></a>若起恶贼恶兽念，<a id="a-Lz"></a>若起恶人恶鬼念，<a id="a-M0"></a>若起众会游戏念，<a id="a-M1"></a>若起淫女欢娱念，<a id="a-M2"></a>若起报恩报怨念，<a id="a-M3"></a>若起诸余无量异念，<a id="a-M4"></a>皆是恶魔之所引发，<a id="a-M5"></a>为障般若波罗蜜多，<a id="a-M6"></a>当知是为菩萨魔事。</p>
  <p id="aM7">“复次，<a id="a-M8"></a>善现，<a id="a-M9"></a>住菩萨乘诸善男子、<a id="a-MA"></a>善女人等，<a id="a-MB"></a>书写受持、<a id="a-MC"></a>读诵修习、<a id="a-MD"></a>思惟演说如是般若波罗蜜多甚深经时，<a id="a-ME"></a>得大名誉恭敬供养，<a id="a-MF"></a>所谓衣服、<a id="a-MG"></a>饮食、<a id="a-MH"></a>卧具、<a id="a-MI"></a>医药、<a id="a-MJ"></a>资财，<a id="a-MK"></a>是善男子、<a id="a-ML"></a>善女人等，<a id="a-MM"></a>受著是事废所作业，<a id="a-MN"></a>当知是为菩萨魔事。</p>
  <p id="aMO">“复次，<a id="a-MP"></a>善现，<a id="a-MQ"></a>住菩萨乘诸善男子、<a id="a-MR"></a>善女人等，<a id="a-MS"></a>书写受持、<a id="a-MT"></a>读诵修习、<a id="a-MU"></a>思惟演说如是般若波罗蜜多甚深经时，<a id="a-MV"></a>有诸恶魔执持种种世俗书论，<a id="a-MW"></a>或复二乘相应经典，<a id="a-MX"></a>诈现亲友授与菩萨。<a id="a-MY"></a>此中广说世俗胜事，<a id="a-MZ"></a>或复广说诸蕴、<a id="a-Ma"></a>界、<a id="a-Mb"></a>处、<a id="a-Mc"></a>谛实、<a id="a-Md"></a>缘起、<a id="a-Me"></a>三十七种菩提分法、<a id="a-Mf"></a>三解脱门、<a id="a-Mg"></a>四静虑等，<a id="a-Mh"></a>言是经典义趣深奥，<a id="a-Mi"></a>应勤修学，<a id="a-Mj"></a>舍所习经。<a id="a-Mk"></a>是菩萨乘诸善男子、<a id="a-Ml"></a>善女人等善巧方便，<a id="a-Mm"></a>不应受著恶魔所与世俗书论或二乘经。<a id="a-Mn"></a>所以者何？<a id="a-Mo"></a>世俗书论、<a id="a-Mp"></a>二乘经典不能引发一切智智，<a id="a-Mq"></a>非趣无上正等菩提巧方便故。<a id="a-Mr"></a>善现，<a id="a-Ms"></a>我此般若波罗蜜多甚深经中，<a id="a-Mt"></a>广说菩萨摩诃萨道善巧方便。<a id="a-Mu"></a>若于此中精勤修学，<a id="a-Mv"></a>速证无上正等菩提。<a id="a-Mw"></a>若菩萨乘诸善男子、<a id="a-Mx"></a>善女人等，<a id="a-My"></a>弃舍般若波罗蜜多甚深经典，<a id="a-Mz"></a>受学恶魔世俗书论或二乘经，<a id="a-N0"></a>当知是为菩萨魔事。</p>
  <p id="aN1">“复次，<a id="a-N2"></a>善现，<a id="a-N3"></a>能听法者，<a id="a-N4"></a>爱乐听闻、<a id="a-N5"></a>书写受持、<a id="a-N6"></a>读诵修习甚深般若波罗蜜多；<a id="a-N7"></a>能说法者，<a id="a-N8"></a>著乐懈怠，<a id="a-N9"></a>不欲为说，<a id="a-NA"></a>当知是为菩萨魔事。</p>
  <p id="aNB">“复次，<a id="a-NC"></a>善现，<a id="a-ND"></a>能说法者，<a id="a-NE"></a>心不著乐亦不懈怠，<a id="a-NF"></a>乐为他说甚深般若波罗蜜多，<a id="a-NG"></a>方便劝励、<a id="a-NH"></a>书写受持、<a id="a-NI"></a>读诵修习；<a id="a-NJ"></a>能听法者，<a id="a-NK"></a>懈怠著乐，<a id="a-NL"></a>不欲听受，<a id="a-NM"></a>当知是为菩萨魔事。</p>
  <p id="aNN">“复次，<a id="a-NO"></a>善现，<a id="a-NP"></a>能听法者，<a id="a-NQ"></a>爱乐听闻、<a id="a-NR"></a>书写受持、<a id="a-NS"></a>读诵修习甚深般若波罗蜜多；<a id="a-NT"></a>能说法者，<a id="a-NU"></a>欲适他方，<a id="a-NV"></a>不获为说，<a id="a-NW"></a>当知是为菩萨魔事。</p>
  <p id="aNX">“复次，<a id="a-NY"></a>善现，<a id="a-NZ"></a>能说法者，<a id="a-Na"></a>乐为他说甚深般若波罗蜜多，<a id="a-Nb"></a>方便劝励、<a id="a-Nc"></a>书写受持、<a id="a-Nd"></a>读诵修习；<a id="a-Ne"></a>能听法者，<a id="a-Nf"></a>欲适他方，<a id="a-Ng"></a>不获听受，<a id="a-Nh"></a>当知是为菩萨魔事。</p>
  <p id="aNi">“复次，<a id="a-Nj"></a>善现，<a id="a-Nk"></a>能说法者，<a id="a-Nl"></a>具大恶欲，<a id="a-Nm"></a>爱重名利、<a id="a-Nn"></a>衣服、<a id="a-No"></a>饮食、<a id="a-Np"></a>卧具、<a id="a-Nq"></a>医药、<a id="a-Nr"></a>供养、<a id="a-Ns"></a>资财；<a id="a-Nt"></a>能听法者，<a id="a-Nu"></a>少欲喜足，<a id="a-Nv"></a>修远离行，<a id="a-Nw"></a>勇猛正勤，<a id="a-Nx"></a>具念定慧，<a id="a-Ny"></a>厌怖利养、<a id="a-Nz"></a>恭敬、<a id="a-O0"></a>名誉；<a id="a-O1"></a>两不和合，<a id="a-O2"></a>不获说听、<a id="a-O3"></a>书写受持、<a id="a-O4"></a>读诵修习甚深般若波罗蜜多，<a id="a-O5"></a>当知是为菩萨魔事。</p>
  <p id="aO6">“复次，<a id="a-O7"></a>善现，<a id="a-O8"></a>能说法者，<a id="a-O9"></a>少欲喜足，<a id="a-OA"></a>修远离行，<a id="a-OB"></a>勇猛正勤，<a id="a-OC"></a>具念定慧，<a id="a-OD"></a>厌怖利养、<a id="a-OE"></a>恭敬、<a id="a-OF"></a>名誉；<a id="a-OG"></a>能听法者，<a id="a-OH"></a>具大恶欲，<a id="a-OI"></a>爱重名利、<a id="a-OJ"></a>衣服、<a id="a-OK"></a>饮食、<a id="a-OL"></a>卧具、<a id="a-OM"></a>医药、<a id="a-ON"></a>供养、<a id="a-OO"></a>资财；<a id="a-OP"></a>两不和合，<a id="a-OQ"></a>不获说听、<a id="a-OR"></a>书写受持、<a id="a-OS"></a>读诵修习甚深般若波罗蜜多，<a id="a-OT"></a>当知是为菩萨魔事。</p>
  <p id="aOU">“复次，<a id="a-OV"></a>善现，<a id="a-OW"></a>能说法者，<a id="a-OX"></a>受行十二杜多功德：<a id="a-OY"></a>一、<a id="a-OZ"></a>住阿练若处，<a id="a-Oa"></a>二、<a id="a-Ob"></a>常乞食，<a id="a-Oc"></a>三、<a id="a-Od"></a>粪扫衣，<a id="a-Oe"></a>四、<a id="a-Of"></a>一受食，<a id="a-Og"></a>五、<a id="a-Oh"></a>一坐食，<a id="a-Oi"></a>六、<a id="a-Oj"></a>随得食，<a id="a-Ok"></a>七、<a id="a-Ol"></a>冢间住，<a id="a-Om"></a>八、<a id="a-On"></a>露地住，<a id="a-Oo"></a>九、<a id="a-Op"></a>树下住，<a id="a-Oq"></a>十、<a id="a-Or"></a>常坐不卧，<a id="a-Os"></a>十一、<a id="a-Ot"></a>随得敷具，<a id="a-Ou"></a>十二、<a id="a-Ov"></a>但三衣。<a id="a-Ow"></a>能听法者，<a id="a-Ox"></a>不受十二杜多功德，<a id="a-Oy"></a>谓不住阿练若处，<a id="a-Oz"></a>乃至不受但三衣；<a id="a-P0"></a>两不和合，<a id="a-P1"></a>不获说听、<a id="a-P2"></a>书写受持、<a id="a-P3"></a>读诵修习甚深般若波罗蜜多，<a id="a-P4"></a>当知是为菩萨魔事。</p>
  <p id="aP5">“复次，<a id="a-P6"></a>善现，<a id="a-P7"></a>能听法者，<a id="a-P8"></a>受行十二杜多功德，<a id="a-P9"></a>谓住阿练若处，<a id="a-PA"></a>乃至受但三衣；<a id="a-PB"></a>能说法者，<a id="a-PC"></a>不受十二杜多功德，<a id="a-PD"></a>谓不住阿练若处，<a id="a-PE"></a>乃至不受但三衣；<a id="a-PF"></a>两不和合，<a id="a-PG"></a>不获说听、<a id="a-PH"></a>书写受持、<a id="a-PI"></a>读诵修习甚深般若波罗蜜多，<a id="a-PJ"></a>当知是为菩萨魔事。</p>
  <p id="aPK">“复次，<a id="a-PL"></a>善现，<a id="a-PM"></a>能说法者，<a id="a-PN"></a>有信、<a id="a-PO"></a>有戒、<a id="a-PP"></a>有善意乐，<a id="a-PQ"></a>欲为他说甚深般若波罗蜜多，<a id="a-PR"></a>方便劝励、<a id="a-PS"></a>书写受持、<a id="a-PT"></a>读诵修习；<a id="a-PU"></a>能听法者，<a id="a-PV"></a>无信、<a id="a-PW"></a>无戒、<a id="a-PX"></a>无善意乐，<a id="a-PY"></a>不乐听受；<a id="a-PZ"></a>两不和合，<a id="a-Pa"></a>不获说听、<a id="a-Pb"></a>书写受持、<a id="a-Pc"></a>读诵修习甚深般若波罗蜜多，<a id="a-Pd"></a>当知是为菩萨魔事。</p>
  <p id="aPe">“复次，<a id="a-Pf"></a>善现，<a id="a-Pg"></a>能听法者，<a id="a-Ph"></a>有信、<a id="a-Pi"></a>有戒、<a id="a-Pj"></a>有善意乐，<a id="a-Pk"></a>求欲听闻、<a id="a-Pl"></a>书写受持、<a id="a-Pm"></a>读诵修习甚深般若波罗蜜多；<a id="a-Pn"></a>能说法者，<a id="a-Po"></a>无信、<a id="a-Pp"></a>无戒、<a id="a-Pq"></a>无善意乐、<a id="a-Pr"></a>不欲为说；<a id="a-Ps"></a>两不和合，<a id="a-Pt"></a>不获说听、<a id="a-Pu"></a>书写受持、<a id="a-Pv"></a>读诵修习甚深般若波罗蜜多，<a id="a-Pw"></a>当知是为菩萨魔事。</p>
  <p id="aPx">“复次，<a id="a-Py"></a>善现，<a id="a-Pz"></a>能说法者，<a id="a-Q0"></a>心无悭吝一切能舍；<a id="a-Q1"></a>能听法者，<a id="a-Q2"></a>心有悭吝不能弃舍；<a id="a-Q3"></a>两不和合，<a id="a-Q4"></a>不获说听、<a id="a-Q5"></a>书写受持、<a id="a-Q6"></a>读诵修习甚深般若波罗蜜多，<a id="a-Q7"></a>当知是为菩萨魔事。</p>
  <p id="aQ8">“复次，<a id="a-Q9"></a>善现，<a id="a-QA"></a>能听法者，<a id="a-QB"></a>心无悭吝一切能舍；<a id="a-QC"></a>能说法者，<a id="a-QD"></a>心有悭吝不能弃舍；<a id="a-QE"></a>两不和合，<a id="a-QF"></a>不获说听、<a id="a-QG"></a>书写受持、<a id="a-QH"></a>读诵修习甚深般若波罗蜜多，<a id="a-QI"></a>当知是为菩萨魔事。</p>
  <p id="aQJ">“复次，<a id="a-QK"></a>善现，<a id="a-QL"></a>能听法者，<a id="a-QM"></a>欲求供养能说法者，<a id="a-QN"></a>衣服、<a id="a-QO"></a>饮食、<a id="a-QP"></a>卧具、<a id="a-QQ"></a>医药及余资财；<a id="a-QR"></a>能说法者，<a id="a-QS"></a>不乐受用；<a id="a-QT"></a>两不和合，<a id="a-QU"></a>不获说听、<a id="a-QV"></a>书写受持、<a id="a-QW"></a>读诵修习甚深般若波罗蜜多，<a id="a-QX"></a>当知是为菩萨魔事。</p>
  <p id="aQY">“复次，<a id="a-QZ"></a>善现，<a id="a-Qa"></a>能说法者，<a id="a-Qb"></a>欲求供给能听法者，<a id="a-Qc"></a>衣服、<a id="a-Qd"></a>饮食、<a id="a-Qe"></a>卧具、<a id="a-Qf"></a>医药及余资财；<a id="a-Qg"></a>能听法者，<a id="a-Qh"></a>不乐受用；<a id="a-Qi"></a>两不和合，<a id="a-Qj"></a>不获说听、<a id="a-Qk"></a>书写受持、<a id="a-Ql"></a>读诵修习甚深般若波罗蜜多，<a id="a-Qm"></a>当知是为菩萨魔事。</p>
  <p id="aQn">“复次，<a id="a-Qo"></a>善现，<a id="a-Qp"></a>能说法者，<a id="a-Qq"></a>成就开智不乐广说；<a id="a-Qr"></a>能听法者，<a id="a-Qs"></a>成就演智不乐略说；<a id="a-Qt"></a>两不和合，<a id="a-Qu"></a>不获说听、<a id="a-Qv"></a>书写受持、<a id="a-Qw"></a>读诵修习甚深般若波罗蜜多，<a id="a-Qx"></a>当知是为菩萨魔事。</p>
  <p id="aQy">“复次，<a id="a-Qz"></a>善现，<a id="a-R0"></a>能听法者，<a id="a-R1"></a>成就开智唯乐略说；<a id="a-R2"></a>能说法者，<a id="a-R3"></a>成就演智唯乐广说；<a id="a-R4"></a>两不和合，<a id="a-R5"></a>不获说听、<a id="a-R6"></a>书写受持、<a id="a-R7"></a>读诵修习甚深般若波罗蜜多，<a id="a-R8"></a>当知是为菩萨魔事。</p>
  <p id="aR9">“复次，<a id="a-RA"></a>善现，<a id="a-RB"></a>能说法者，<a id="a-RC"></a>专乐广知十二分教次第法义，<a id="a-RD"></a>所谓契经、<a id="a-RE"></a>应颂、<a id="a-RF"></a>记莂、<a id="a-RG"></a>讽颂、<a id="a-RH"></a>自说、<a id="a-RI"></a>因缘、<a id="a-RJ"></a>譬喻、<a id="a-RK"></a>本事、<a id="a-RL"></a>本生、<a id="a-RM"></a>方广、<a id="a-RN"></a>希法、<a id="a-RO"></a>论议；<a id="a-RP"></a>能听法者，<a id="a-RQ"></a>不乐广知十二分教次第法义，<a id="a-RR"></a>所谓契经乃至论义；<a id="a-RS"></a>两不和合，<a id="a-RT"></a>不获说听、<a id="a-RU"></a>书写受持、<a id="a-RV"></a>读诵修习甚深般若波罗蜜多，<a id="a-RW"></a>当知是为菩萨魔事。</p>
  <p id="aRX">“复次，<a id="a-RY"></a>善现，<a id="a-RZ"></a>能听法者，<a id="a-Ra"></a>专乐广知十二分教次第法义，<a id="a-Rb"></a>所谓契经乃至论义；<a id="a-Rc"></a>能说法者，<a id="a-Rd"></a>不乐广知十二分教次第法义，<a id="a-Re"></a>所谓契经乃至论义；<a id="a-Rf"></a>两不和合，<a id="a-Rg"></a>不获说听、<a id="a-Rh"></a>书写受持、<a id="a-Ri"></a>读诵修习甚深般若波罗蜜多，<a id="a-Rj"></a>当知是为菩萨魔事。</p>
  <p id="aRk">“复次，<a id="a-Rl"></a>善现，<a id="a-Rm"></a>能说法者，<a id="a-Rn"></a>已成就六波罗蜜多；<a id="a-Ro"></a>能听法者，<a id="a-Rp"></a>未成就六波罗蜜多；<a id="a-Rq"></a>两不和合，<a id="a-Rr"></a>不获说听、<a id="a-Rs"></a>书写受持、<a id="a-Rt"></a>读诵修习甚深般若波罗蜜多，<a id="a-Ru"></a>当知是为菩萨魔事。</p>
  <p id="aRv">“复次，<a id="a-Rw"></a>善现，<a id="a-Rx"></a>能听法者，<a id="a-Ry"></a>已成就六波罗蜜多；<a id="a-Rz"></a>能说法者，<a id="a-S0"></a>未成就六波罗蜜多；<a id="a-S1"></a>两不和合，<a id="a-S2"></a>不获说听、<a id="a-S3"></a>书写受持、<a id="a-S4"></a>读诵修习甚深般若波罗蜜多，<a id="a-S5"></a>当知是为菩萨魔事。</p>
 </body>
</html>