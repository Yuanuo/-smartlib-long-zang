<!doctype html>
<html id="z3IBT2N7S" data-ver="1351">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百六十二</h1>
  <h2 id="a2">第二分巧便品第六十八之三</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>云何菩萨摩诃萨行深般若波罗蜜多时，<a id="a-7"></a>应观一切法自相皆空？<a id="a-8"></a>”</p>
  <p id="a9">佛言：<a id="a-A"></a>“善现，<a id="a-B"></a>诸菩萨摩诃萨行深般若波罗蜜多时，<a id="a-C"></a>应观色由色空，<a id="a-D"></a>应观受、<a id="a-E"></a>想、<a id="a-F"></a>行、<a id="a-G"></a>识由受、<a id="a-H"></a>想、<a id="a-I"></a>行、<a id="a-J"></a>识空；<a id="a-K"></a>应观眼处由眼处空，<a id="a-L"></a>应观耳、<a id="a-M"></a>鼻、<a id="a-N"></a>舌、<a id="a-O"></a>身、<a id="a-P"></a>意处由耳、<a id="a-Q"></a>鼻、<a id="a-R"></a>舌、<a id="a-S"></a>身、<a id="a-T"></a>意处空；<a id="a-U"></a>应观色处由色处空，<a id="a-V"></a>应观声、<a id="a-W"></a>香、<a id="a-X"></a>味、<a id="a-Y"></a>触、<a id="a-Z"></a>法处由声、<a id="a-a"></a>香、<a id="a-b"></a>味、<a id="a-c"></a>触、<a id="a-d"></a>法处空；<a id="a-e"></a>应观眼界由眼界空，<a id="a-f"></a>应观耳、<a id="a-g"></a>鼻、<a id="a-h"></a>舌、<a id="a-i"></a>身、<a id="a-j"></a>意界由耳、<a id="a-k"></a>鼻、<a id="a-l"></a>舌、<a id="a-m"></a>身、<a id="a-n"></a>意界空；<a id="a-o"></a>应观色界由色界空，<a id="a-p"></a>应观声、<a id="a-q"></a>香、<a id="a-r"></a>味、<a id="a-s"></a>触、<a id="a-t"></a>法界由声、<a id="a-u"></a>香、<a id="a-v"></a>味、<a id="a-w"></a>触、<a id="a-x"></a>法界空；<a id="a-y"></a>应观眼识界由眼识界空，<a id="a-z"></a>应观耳、<a id="a-10"></a>鼻、<a id="a-11"></a>舌、<a id="a-12"></a>身、<a id="a-13"></a>意识界由耳、<a id="a-14"></a>鼻、<a id="a-15"></a>舌、<a id="a-16"></a>身、<a id="a-17"></a>意识界空；<a id="a-18"></a>应观眼触由眼触空，<a id="a-19"></a>应观耳、<a id="a-1A"></a>鼻、<a id="a-1B"></a>舌、<a id="a-1C"></a>身、<a id="a-1D"></a>意、<a id="a-1E"></a>触由耳、<a id="a-1F"></a>鼻、<a id="a-1G"></a>舌、<a id="a-1H"></a>身、<a id="a-1I"></a>意触空；<a id="a-1J"></a>应观眼触为缘所生诸受由眼触为缘所生诸受空，<a id="a-1K"></a>应观耳、<a id="a-1L"></a>鼻、<a id="a-1M"></a>舌、<a id="a-1N"></a>身、<a id="a-1O"></a>意触为缘所生诸受由耳、<a id="a-1P"></a>鼻、<a id="a-1Q"></a>舌、<a id="a-1R"></a>身、<a id="a-1S"></a>意、<a id="a-1T"></a>触为缘所生诸受空；<a id="a-1U"></a>应观地界由地界空，<a id="a-1V"></a>应观水、<a id="a-1W"></a>火、<a id="a-1X"></a>风、<a id="a-1Y"></a>空、<a id="a-1Z"></a>识界由水、<a id="a-1a"></a>火、<a id="a-1b"></a>风、<a id="a-1c"></a>空、<a id="a-1d"></a>识界空；<a id="a-1e"></a>应观因缘由因缘空，<a id="a-1f"></a>应观等无间缘、<a id="a-1g"></a>所缘缘、<a id="a-1h"></a>增上缘由等无间缘、<a id="a-1i"></a>所缘缘、<a id="a-1j"></a>增上缘空；<a id="a-1k"></a>应观无明由无明空，<a id="a-1l"></a>应观行、<a id="a-1m"></a>识、<a id="a-1n"></a>名色、<a id="a-1o"></a>六处、<a id="a-1p"></a>触、<a id="a-1q"></a>受、<a id="a-1r"></a>爱、<a id="a-1s"></a>取、<a id="a-1t"></a>有、<a id="a-1u"></a>生、<a id="a-1v"></a>老死由行乃至老死空；<a id="a-1w"></a>应观布施波罗蜜多由布施波罗蜜多空，<a id="a-1x"></a>应观净戒、<a id="a-1y"></a>安忍、<a id="a-1z"></a>精进、<a id="a-20"></a>静虑、<a id="a-21"></a>般若波罗蜜多由净戒、<a id="a-22"></a>安忍、<a id="a-23"></a>精进、<a id="a-24"></a>静虑、<a id="a-25"></a>般若波罗蜜多空；<a id="a-26"></a>应观内空由内空空，<a id="a-27"></a>应观外空、<a id="a-28"></a>内外空、<a id="a-29"></a>空空、<a id="a-2A"></a>大空、<a id="a-2B"></a>胜义空、<a id="a-2C"></a>有为空、<a id="a-2D"></a>无为空、<a id="a-2E"></a>毕竟空、<a id="a-2F"></a>无际空、<a id="a-2G"></a>散无散空、<a id="a-2H"></a>本性空、<a id="a-2I"></a>自共相空、<a id="a-2J"></a>一切法空、<a id="a-2K"></a>不可得空、<a id="a-2L"></a>无性空、<a id="a-2M"></a>自性空、<a id="a-2N"></a>无性自性空由外空乃至无性自性空空；<a id="a-2O"></a>应观真如由真如空，<a id="a-2P"></a>应观法界、<a id="a-2Q"></a>法性、<a id="a-2R"></a>不虚妄性、<a id="a-2S"></a>不变异性、<a id="a-2T"></a>平等性、<a id="a-2U"></a>离生性、<a id="a-2V"></a>法定、<a id="a-2W"></a>法住、<a id="a-2X"></a>实际、<a id="a-2Y"></a>虚空界、<a id="a-2Z"></a>不思议界由法界乃至不思议界空；<a id="a-2a"></a>应观苦圣谛由苦圣谛空，<a id="a-2b"></a>应观集、<a id="a-2c"></a>灭、<a id="a-2d"></a>道圣谛由集、<a id="a-2e"></a>灭、<a id="a-2f"></a>道圣谛空；<a id="a-2g"></a>应观四念住由四念住空，<a id="a-2h"></a>应观四正断、<a id="a-2i"></a>四神足、<a id="a-2j"></a>五根、<a id="a-2k"></a>五力、<a id="a-2l"></a>七等觉支、<a id="a-2m"></a>八圣道支由四正断乃至八圣道支空；<a id="a-2n"></a>应观四静虑由四静虑空，<a id="a-2o"></a>应观四无量、<a id="a-2p"></a>四无色定由四无量、<a id="a-2q"></a>四无色定空；<a id="a-2r"></a>应观八解脱由八解脱空，<a id="a-2s"></a>应观八胜处、<a id="a-2t"></a>九次第定、<a id="a-2u"></a>十遍处由八胜处、<a id="a-2v"></a>九次第定、<a id="a-2w"></a>十遍处空；<a id="a-2x"></a>应观空解脱门由空解脱门空，<a id="a-2y"></a>应观无相、<a id="a-2z"></a>无愿解脱门由无相、<a id="a-30"></a>无愿解脱门空；<a id="a-31"></a>应观净观地由净观地空，<a id="a-32"></a>应观种性地、<a id="a-33"></a>第八地、<a id="a-34"></a>具见地、<a id="a-35"></a>薄地、<a id="a-36"></a>离欲地、<a id="a-37"></a>已办地、<a id="a-38"></a>独觉地、<a id="a-39"></a>菩萨地、<a id="a-3A"></a>如来地由种性地乃至如来地空；<a id="a-3B"></a>应观极喜地由极喜地空，<a id="a-3C"></a>应观离垢地、<a id="a-3D"></a>发光地、<a id="a-3E"></a>焰慧地、<a id="a-3F"></a>极难胜地、<a id="a-3G"></a>现前地、<a id="a-3H"></a>远行地、<a id="a-3I"></a>不动地、<a id="a-3J"></a>善慧地、<a id="a-3K"></a>法云地由离垢地乃至法云地空；<a id="a-3L"></a>应观一切陀罗尼门由一切陀罗尼门空，<a id="a-3M"></a>应观一切三摩地门由一切三摩地门空；<a id="a-3N"></a>应观五眼由五眼空，<a id="a-3O"></a>应观六神通由六神通空；<a id="a-3P"></a>应观如来十力由如来十力空，<a id="a-3Q"></a>应观四无所畏、<a id="a-3R"></a>四无礙解、<a id="a-3S"></a>大慈、<a id="a-3T"></a>大悲、<a id="a-3U"></a>大喜、<a id="a-3V"></a>大舍、<a id="a-3W"></a>十八佛不共法由四无所畏乃至十八佛不共法空；<a id="a-3X"></a>应观三十二大士相由三十二大士相空，<a id="a-3Y"></a>应观八十随好由八十随好空；<a id="a-3Z"></a>应观无忘失法由无忘失法空，<a id="a-3a"></a>应观恒住舍性由恒住舍性空；<a id="a-3b"></a>应观一切智由一切智空，<a id="a-3c"></a>应观道相智、<a id="a-3d"></a>一切相智由道相智、<a id="a-3e"></a>一切相智空；<a id="a-3f"></a>应观预流果由预流果空，<a id="a-3g"></a>应观一来、<a id="a-3h"></a>不还、<a id="a-3i"></a>阿罗汉果、<a id="a-3j"></a>独觉菩提由一来、<a id="a-3k"></a>不还、<a id="a-3l"></a>阿罗汉果、<a id="a-3m"></a>独觉菩提空；<a id="a-3n"></a>应观一切菩萨摩诃萨行由一切菩萨摩诃萨行空，<a id="a-3o"></a>应观诸佛无上正等菩提由诸佛无上正等菩提空，<a id="a-3p"></a>应观一切智智由一切智智空。<a id="a-3q"></a>如是，<a id="a-3r"></a>善现，<a id="a-3s"></a>诸菩萨摩诃萨行深般若波罗蜜多时，<a id="a-3t"></a>应观一切法自相皆空。<a id="a-3u"></a>”</p>
  <p id="a3v">具寿善现复白佛言：<a id="a-3w"></a>“若色由色空，<a id="a-3x"></a>受、<a id="a-3y"></a>想、<a id="a-3z"></a>行、<a id="a-40"></a>识由受、<a id="a-41"></a>想、<a id="a-42"></a>行、<a id="a-43"></a>识空，<a id="a-44"></a>如是乃至一切智智由一切智智空，<a id="a-45"></a>云何菩萨摩诃萨行深般若波罗蜜多？<a id="a-46"></a>”</p>
  <p id="a47">佛告善现：<a id="a-48"></a>“若菩萨摩诃萨都无所行，<a id="a-49"></a>是行深般若波罗蜜多。<a id="a-4A"></a>”</p>
  <p id="a4B">具寿善现复白佛言：<a id="a-4C"></a>“世尊，<a id="a-4D"></a>何缘菩萨摩诃萨都无所行，<a id="a-4E"></a>是行深般若波罗蜜多？<a id="a-4F"></a>”</p>
  <p id="a4G">佛告善现：<a id="a-4H"></a>“由深般若波罗蜜多不可得，<a id="a-4I"></a>菩萨摩诃萨亦不可得，<a id="a-4J"></a>行亦不可得，<a id="a-4K"></a>若能行者、<a id="a-4L"></a>若由此行、<a id="a-4M"></a>行时、<a id="a-4N"></a>行处皆不可得。<a id="a-4O"></a>是故，<a id="a-4P"></a>善现，<a id="a-4Q"></a>诸菩萨摩诃萨都无所行是行深般若波罗蜜多，<a id="a-4R"></a>以于其中一切戏论不可得故。<a id="a-4S"></a>”</p>
  <p id="a4T">具寿善现复白佛言：<a id="a-4U"></a>“世尊，<a id="a-4V"></a>若菩萨摩诃萨都无所行是行深般若波罗蜜多，<a id="a-4W"></a>初修业菩萨摩诃萨云何行深般若波罗蜜多？<a id="a-4X"></a>”</p>
  <p id="a4Y">佛告善现：<a id="a-4Z"></a>“诸菩萨摩诃萨从初发心，<a id="a-4a"></a>应于一切法常学无所得；<a id="a-4b"></a>如是学已，<a id="a-4c"></a>用无所得而为方便，<a id="a-4d"></a>应修布施波罗蜜多乃至般若波罗蜜多，<a id="a-4e"></a>应住内空乃至无性自性空，<a id="a-4f"></a>应住真如乃至不思议界，<a id="a-4g"></a>应住苦、<a id="a-4h"></a>集、<a id="a-4i"></a>灭、<a id="a-4j"></a>道圣谛，<a id="a-4k"></a>应修四念住乃至八圣道支，<a id="a-4l"></a>应修四静虑、<a id="a-4m"></a>四无量、<a id="a-4n"></a>四无色定，<a id="a-4o"></a>应修八解脱乃至十遍处，<a id="a-4p"></a>应修空、<a id="a-4q"></a>无相、<a id="a-4r"></a>无愿解脱门，<a id="a-4s"></a>应修菩萨摩诃萨地，<a id="a-4t"></a>应修一切陀罗尼门、<a id="a-4u"></a>三摩地门，<a id="a-4v"></a>应修五眼、<a id="a-4w"></a>六神通，<a id="a-4x"></a>应修如来十力乃至十八佛不共法，<a id="a-4y"></a>应修无忘失法、<a id="a-4z"></a>恒住舍性，<a id="a-50"></a>应修一切智、<a id="a-51"></a>道相智、<a id="a-52"></a>一切相智，<a id="a-53"></a>应修一切菩萨摩诃萨行，<a id="a-54"></a>应修诸佛无上正等菩提，<a id="a-55"></a>应修一切智智。<a id="a-56"></a>”</p>
  <p id="a57">具寿善现白言：<a id="a-58"></a>“世尊，<a id="a-59"></a>云何名有所得？<a id="a-5A"></a>云何名无所得？<a id="a-5B"></a>”</p>
  <p id="a5C">佛言：<a id="a-5D"></a>“善现，<a id="a-5E"></a>诸有二者名有所得，<a id="a-5F"></a>诸无二者名无所得。<a id="a-5G"></a>”</p>
  <p id="a5H">具寿善现复白佛言：<a id="a-5I"></a>“云何有二名有所得？<a id="a-5J"></a>云何无二名无所得？<a id="a-5K"></a>”</p>
  <p id="a5L">佛告善现：<a id="a-5M"></a>“眼、<a id="a-5N"></a>色为二，<a id="a-5O"></a>乃至意、<a id="a-5P"></a>法为二，<a id="a-5Q"></a>有色、<a id="a-5R"></a>无色为二，<a id="a-5S"></a>有见、<a id="a-5T"></a>无见为二，<a id="a-5U"></a>有对、<a id="a-5V"></a>无对为二，<a id="a-5W"></a>有漏、<a id="a-5X"></a>无漏为二，<a id="a-5Y"></a>有为、<a id="a-5Z"></a>无为为二，<a id="a-5a"></a>世间、<a id="a-5b"></a>出世间为二，<a id="a-5c"></a>生死、<a id="a-5d"></a>涅槃为二，<a id="a-5e"></a>异生法、<a id="a-5f"></a>异生为二，<a id="a-5g"></a>预流法、<a id="a-5h"></a>预流为二，<a id="a-5i"></a>乃至独觉菩提、<a id="a-5j"></a>独觉为二，<a id="a-5k"></a>菩萨摩诃萨行、<a id="a-5l"></a>菩萨摩诃萨为二，<a id="a-5m"></a>佛无上正等菩提、<a id="a-5n"></a>佛为二。<a id="a-5o"></a>如是一切有戏论者皆名为二，<a id="a-5p"></a>诸有二者皆有所得。<a id="a-5q"></a>善现，<a id="a-5r"></a>非眼、<a id="a-5s"></a>非色为无二，<a id="a-5t"></a>乃至非意、<a id="a-5u"></a>非法为无二，<a id="a-5v"></a>如是乃至非佛无上正等菩提、<a id="a-5w"></a>非佛为无二。<a id="a-5x"></a>如是一切离戏论者皆名无二，<a id="a-5y"></a>诸无二者皆无所得。<a id="a-5z"></a>”</p>
  <p id="a60">具寿善现白言：<a id="a-61"></a>“世尊，<a id="a-62"></a>为有所得故无所得？<a id="a-63"></a>为无所得故无所得？<a id="a-64"></a>”</p>
  <p id="a65">佛言：<a id="a-66"></a>“善现，<a id="a-67"></a>非有所得故无所得，<a id="a-68"></a>非无所得故无所得，<a id="a-69"></a>然有所得、<a id="a-6A"></a>无所得平等性名无所得。<a id="a-6B"></a>如是，<a id="a-6C"></a>善现，<a id="a-6D"></a>诸菩萨摩诃萨于有所得、<a id="a-6E"></a>无所得平等性应勤修学。<a id="a-6F"></a>善现，<a id="a-6G"></a>诸菩萨摩诃萨如是学时，<a id="a-6H"></a>名学般若波罗蜜多无所得者。<a id="a-6I"></a>”</p>
  <p id="a6J">尔时，<a id="a-6K"></a>具寿善现白佛言：<a id="a-6L"></a>“世尊，<a id="a-6M"></a>若菩萨摩诃萨行深般若波罗蜜多时，<a id="a-6N"></a>不著有所得、<a id="a-6O"></a>不著无所得，<a id="a-6P"></a>是菩萨摩诃萨云何修行甚深般若波罗蜜多，<a id="a-6Q"></a>能从一地至一地渐次圆满？<a id="a-6R"></a>若无从一地至一地渐次圆满，<a id="a-6S"></a>云何能得一切智智？<a id="a-6T"></a>”</p>
  <p id="a6U">佛言：<a id="a-6V"></a>“善现，<a id="a-6W"></a>诸菩萨摩诃萨行深般若波罗蜜多时，<a id="a-6X"></a>非住有所得行深般若波罗蜜多，<a id="a-6Y"></a>能从一地至一地渐次圆满得一切智智；<a id="a-6Z"></a>非住无所得行深般若波罗蜜多，<a id="a-6a"></a>能从一地至一地渐次圆满得一切智智。<a id="a-6b"></a>所以者何？<a id="a-6c"></a>善现，<a id="a-6d"></a>甚深般若波罗蜜多无所得，<a id="a-6e"></a>一切智智亦无所得，<a id="a-6f"></a>行深般若波罗蜜多者亦无所得，<a id="a-6g"></a>此无所得亦无所得。<a id="a-6h"></a>善现，<a id="a-6i"></a>诸菩萨摩诃萨应如是行甚深般若波罗蜜多。<a id="a-6j"></a>”</p>
  <p id="a6k">具寿善现复白佛言：<a id="a-6l"></a>“若甚深般若波罗蜜多不可得，<a id="a-6m"></a>一切智智亦不可得，<a id="a-6n"></a>能行深般若波罗蜜多者亦不可得，<a id="a-6o"></a>云何菩萨摩诃萨行深般若波罗蜜多时，<a id="a-6p"></a>于一切法常乐决择，<a id="a-6q"></a>谓此是色，<a id="a-6r"></a>此是受、<a id="a-6s"></a>想、<a id="a-6t"></a>行、<a id="a-6u"></a>识，<a id="a-6v"></a>此是眼处乃至意处，<a id="a-6w"></a>此是色处乃至法处，<a id="a-6x"></a>此是眼界乃至意界，<a id="a-6y"></a>此是色界乃至法界，<a id="a-6z"></a>此是眼识界乃至意识界，<a id="a-70"></a>此是眼触乃至意触，<a id="a-71"></a>此是眼触为缘所生诸受，<a id="a-72"></a>乃至意触为缘所生诸受，<a id="a-73"></a>此是地界乃至识界，<a id="a-74"></a>此是因缘乃至增上缘，<a id="a-75"></a>此是无明乃至老死，<a id="a-76"></a>此是布施波罗蜜多乃至般若波罗蜜多，<a id="a-77"></a>此是内空乃至无性自性空，<a id="a-78"></a>此是真如乃至不思议界，<a id="a-79"></a>此是苦、<a id="a-7A"></a>集、<a id="a-7B"></a>灭、<a id="a-7C"></a>道圣谛，<a id="a-7D"></a>此是四念住乃至八圣道支，<a id="a-7E"></a>此是四静虑、<a id="a-7F"></a>四无量、<a id="a-7G"></a>四无色定，<a id="a-7H"></a>此是八解脱乃至十遍处，<a id="a-7I"></a>此是空、<a id="a-7J"></a>无相、<a id="a-7K"></a>无愿解脱门，<a id="a-7L"></a>此是净观地乃至如来地，<a id="a-7M"></a>此是极喜地乃至法云地，<a id="a-7N"></a>此是一切陀罗尼门、<a id="a-7O"></a>三摩地门，<a id="a-7P"></a>此是五眼、<a id="a-7Q"></a>六神通，<a id="a-7R"></a>此是如来十力乃至十八佛不共法，<a id="a-7S"></a>此是三十二大士相、<a id="a-7T"></a>八十随好，<a id="a-7U"></a>此是无忘失法、<a id="a-7V"></a>恒住舍性，<a id="a-7W"></a>此是一切智、<a id="a-7X"></a>道相智、<a id="a-7Y"></a>一切相智，<a id="a-7Z"></a>此是预流果乃至独觉菩提，<a id="a-7a"></a>此是一切菩萨摩诃萨行，<a id="a-7b"></a>此是诸佛无上正等菩提，<a id="a-7c"></a>此是一切智智？<a id="a-7d"></a>”</p>
  <p id="a7e">佛告善现：<a id="a-7f"></a>“诸菩萨摩诃萨行深般若波罗蜜多时，<a id="a-7g"></a>虽于诸法常乐决择而不得色，<a id="a-7h"></a>亦不得受、<a id="a-7i"></a>想、<a id="a-7j"></a>行、<a id="a-7k"></a>识，<a id="a-7l"></a>乃至亦不得一切智智。<a id="a-7m"></a>”</p>
  <p id="a7n">具寿善现复白佛言：<a id="a-7o"></a>“诸菩萨摩诃萨行深般若波罗蜜多时，<a id="a-7p"></a>若不得色，<a id="a-7q"></a>亦不得受、<a id="a-7r"></a>想、<a id="a-7s"></a>行、<a id="a-7t"></a>识乃至亦不得一切智智者，<a id="a-7u"></a>云何能圆满布施波罗蜜多乃至般若波罗蜜多？<a id="a-7v"></a>若不能圆满布施波罗蜜多乃至般若波罗蜜多，<a id="a-7w"></a>云何能入菩萨正性离生？<a id="a-7x"></a>若不能入菩萨正性离生，<a id="a-7y"></a>云何能成熟有情？<a id="a-7z"></a>若不能成熟有情，<a id="a-80"></a>云何能严净佛土？<a id="a-81"></a>若不能成熟有情、<a id="a-82"></a>严净佛土，<a id="a-83"></a>云何能得一切智智？<a id="a-84"></a>若不能得一切智智，<a id="a-85"></a>云何能转正法轮作诸佛事？<a id="a-86"></a>若不能转正法轮作诸佛事，<a id="a-87"></a>云何能解脱无量、<a id="a-88"></a>无数百千俱胝那庾多诸有情众生老病死，<a id="a-89"></a>令得究竟安乐涅槃？<a id="a-8A"></a>”</p>
  <p id="a8B">佛告善现：<a id="a-8C"></a>“诸菩萨摩诃萨行深般若波罗蜜多时，<a id="a-8D"></a>不为色故行深般若波罗蜜多，<a id="a-8E"></a>亦不为受、<a id="a-8F"></a>想、<a id="a-8G"></a>行、<a id="a-8H"></a>识故行深般若波罗蜜多，<a id="a-8I"></a>乃至亦不为一切智智故行深般若波罗蜜多。<a id="a-8J"></a>”</p>
  <p id="a8K">具寿善现复白佛言：<a id="a-8L"></a>“诸菩萨摩诃萨行深般若波罗蜜多时，<a id="a-8M"></a>为何事故行深般若波罗蜜多？<a id="a-8N"></a>”</p>
  <p id="a8O">佛告善现：<a id="a-8P"></a>“诸菩萨摩诃萨行深般若波罗蜜多时，<a id="a-8Q"></a>无所为故行深般若波罗蜜多。<a id="a-8R"></a>何以故？<a id="a-8S"></a>善现，<a id="a-8T"></a>一切法无为无作，<a id="a-8U"></a>甚深般若波罗蜜多亦无为无作，<a id="a-8V"></a>一切智智亦无为无作，<a id="a-8W"></a>诸菩萨摩诃萨亦无为无作。<a id="a-8X"></a>如是，<a id="a-8Y"></a>善现，<a id="a-8Z"></a>诸菩萨摩诃萨应以无为无作而为方便，<a id="a-8a"></a>行深般若波罗蜜多。<a id="a-8b"></a>”</p>
  <p id="a8c">具寿善现复白佛言：<a id="a-8d"></a>“若一切法无为无作，<a id="a-8e"></a>不应施设三乘有异，<a id="a-8f"></a>谓声闻乘、<a id="a-8g"></a>若独觉乘、<a id="a-8h"></a>若无上乘。<a id="a-8i"></a>”</p>
  <p id="a8j">佛告善现：<a id="a-8k"></a>“非无为无作法施设可得，<a id="a-8l"></a>要有为有作法施设可得。<a id="a-8m"></a>所以者何？<a id="a-8n"></a>善现，<a id="a-8o"></a>有诸愚夫无闻异生，<a id="a-8p"></a>执著色，<a id="a-8q"></a>执著受、<a id="a-8r"></a>想、<a id="a-8s"></a>行、<a id="a-8t"></a>识，<a id="a-8u"></a>乃至执著一切智智；<a id="a-8v"></a>由执著故，<a id="a-8w"></a>念色得色，<a id="a-8x"></a>念受、<a id="a-8y"></a>想、<a id="a-8z"></a>行、<a id="a-90"></a>识得受、<a id="a-91"></a>想、<a id="a-92"></a>行、<a id="a-93"></a>识，<a id="a-94"></a>乃至念一切智智得一切智智；<a id="a-95"></a>由念得故，<a id="a-96"></a>作是思惟：<a id="a-97"></a>‘我定当得一切智智，<a id="a-98"></a>脱诸有情生老病死，<a id="a-99"></a>令得究竟安乐涅槃。<a id="a-9A"></a>’善现，<a id="a-9B"></a>是诸愚夫无闻异生，<a id="a-9C"></a>由颠倒故作是思惟，<a id="a-9D"></a>则为谤佛。<a id="a-9E"></a>所以者何？<a id="a-9F"></a>善现，<a id="a-9G"></a>佛以五眼求色不可得，<a id="a-9H"></a>求受、<a id="a-9I"></a>想、<a id="a-9J"></a>行、<a id="a-9K"></a>识不可得，<a id="a-9L"></a>乃至求一切智智不可得，<a id="a-9M"></a>求诸有情亦不可得。<a id="a-9N"></a>彼诸愚夫无闻异生，<a id="a-9O"></a>盲无慧目，<a id="a-9P"></a>执著诸法；<a id="a-9Q"></a>若当证得一切智智，<a id="a-9R"></a>脱诸有情生老病死，<a id="a-9S"></a>令得究竟安乐涅槃，<a id="a-9T"></a>必无是处！<a id="a-9U"></a>”</p>
  <p id="a9V">具寿善现复白佛言：<a id="a-9W"></a>“若诸如来、<a id="a-9X"></a>应、<a id="a-9Y"></a>正等觉，<a id="a-9Z"></a>以净五眼求色不可得，<a id="a-9a"></a>求受、<a id="a-9b"></a>想、<a id="a-9c"></a>行、<a id="a-9d"></a>识不可得，<a id="a-9e"></a>乃至求一切智智不可得，<a id="a-9f"></a>求诸有情亦不可得，<a id="a-9g"></a>应无证得一切智智，<a id="a-9h"></a>脱诸有情生老病死，<a id="a-9i"></a>令得究竟安乐涅槃。<a id="a-9j"></a>云何世尊自能证得一切智智，<a id="a-9k"></a>安立有情三聚差别，<a id="a-9l"></a>谓正性定聚、<a id="a-9m"></a>邪性定聚及不定聚？<a id="a-9n"></a>”</p>
  <p id="a9o">佛告善现：<a id="a-9p"></a>“我证无上正等菩提，<a id="a-9q"></a>以净五眼如实观察，<a id="a-9r"></a>决无有情实能证得一切智智，<a id="a-9s"></a>安立有情三聚差别。<a id="a-9t"></a>然诸有情愚痴颠倒，<a id="a-9u"></a>于非实法起实法想，<a id="a-9v"></a>于非实有情起实有情想；<a id="a-9w"></a>我为除遣彼虚妄执，<a id="a-9x"></a>依世俗说，<a id="a-9y"></a>不依胜义。<a id="a-9z"></a>”</p>
  <p id="aA0">具寿善现复白佛言：<a id="a-A1"></a>“如来为住胜义证得一切智智耶？<a id="a-A2"></a>”</p>
  <p id="aA3">佛言：<a id="a-A4"></a>“不尔。<a id="a-A5"></a>”</p>
  <p id="aA6">善现复问：<a id="a-A7"></a>“如来为住颠倒证得一切智智耶？<a id="a-A8"></a>”</p>
  <p id="aA9">佛言：<a id="a-AA"></a>“不尔。<a id="a-AB"></a>”</p>
  <p id="aAC">善现复问：<a id="a-AD"></a>“如来若不住胜义证得一切智智，<a id="a-AE"></a>亦不住颠倒证得一切智智者，<a id="a-AF"></a>将无如来不能证得一切智智？<a id="a-AG"></a>”</p>
  <p id="aAH">佛言：<a id="a-AI"></a>“不尔。<a id="a-AJ"></a>善现当知，<a id="a-AK"></a>我虽证得一切智智然无所住，<a id="a-AL"></a>谓不住有为界，<a id="a-AM"></a>亦不住无为界。<a id="a-AN"></a>善现，<a id="a-AO"></a>譬如如来所变化者，<a id="a-AP"></a>虽不住有为界，<a id="a-AQ"></a>亦不住无为界，<a id="a-AR"></a>然有去来行住坐卧。<a id="a-AS"></a>善现，<a id="a-AT"></a>是所变化者，<a id="a-AU"></a>若行布施波罗蜜多乃至般若波罗蜜多，<a id="a-AV"></a>若住内空乃至无性自性空，<a id="a-AW"></a>若住真如乃至不思议界，<a id="a-AX"></a>若住苦、<a id="a-AY"></a>集、<a id="a-AZ"></a>灭、<a id="a-Aa"></a>道圣谛，<a id="a-Ab"></a>若修四念住乃至八圣道支，<a id="a-Ac"></a>若修四静虑、<a id="a-Ad"></a>四无量、<a id="a-Ae"></a>四无色定，<a id="a-Af"></a>若修八解脱乃至十遍处，<a id="a-Ag"></a>若修空、<a id="a-Ah"></a>无相、<a id="a-Ai"></a>无愿解脱门，<a id="a-Aj"></a>若修极喜地乃至法云地，<a id="a-Ak"></a>若修一切陀罗尼门、<a id="a-Al"></a>三摩地门，<a id="a-Am"></a>若修五眼、<a id="a-An"></a>六神通，<a id="a-Ao"></a>若修如来十力乃至十八佛不共法，<a id="a-Ap"></a>若修无忘失法、<a id="a-Aq"></a>恒住舍性，<a id="a-Ar"></a>若修一切智、<a id="a-As"></a>道相智、<a id="a-At"></a>一切相智，<a id="a-Au"></a>若修一切菩萨摩诃萨行，<a id="a-Av"></a>若修诸佛无上正等菩提，<a id="a-Aw"></a>若证一切智智，<a id="a-Ax"></a>若转法轮作诸佛事。<a id="a-Ay"></a>是所变化者，<a id="a-Az"></a>复转化作无量有情，<a id="a-B0"></a>于中安立三聚差别。<a id="a-B1"></a>善现，<a id="a-B2"></a>于意云何？<a id="a-B3"></a>是诸如来所变化者，<a id="a-B4"></a>为实有去来行住坐卧，<a id="a-B5"></a>乃至实有安立有情三聚别不？<a id="a-B6"></a>”</p>
  <p id="aB7">善现对曰：<a id="a-B8"></a>“不也，<a id="a-B9"></a>世尊。<a id="a-BA"></a>”</p>
  <p id="aBB">佛言：<a id="a-BC"></a>“善现，<a id="a-BD"></a>如来亦尔，<a id="a-BE"></a>知一切法皆如变化，<a id="a-BF"></a>说一切法亦如变化，<a id="a-BG"></a>虽有所作而无真实，<a id="a-BH"></a>虽度有情而无所度，<a id="a-BI"></a>如所变化者度变化有情。<a id="a-BJ"></a>如是，<a id="a-BK"></a>善现，<a id="a-BL"></a>诸菩萨摩诃萨行深般若波罗蜜多，<a id="a-BM"></a>应如如来所变化者，<a id="a-BN"></a>虽有所作而无执著。<a id="a-BO"></a>”</p>
  <p id="aBP">具寿善现复白佛言：<a id="a-BQ"></a>“若一切法皆如变化，<a id="a-BR"></a>如来亦尔，<a id="a-BS"></a>是则如来与变化者有何差别？<a id="a-BT"></a>”</p>
  <p id="aBU">佛告善现：<a id="a-BV"></a>“如来与彼所变化者及一切法实无差别。<a id="a-BW"></a>所以者何？<a id="a-BX"></a>善现，<a id="a-BY"></a>如来所作一切事业，<a id="a-BZ"></a>所变化者亦皆能作；<a id="a-Ba"></a>彼所作事，<a id="a-Bb"></a>如来亦能，<a id="a-Bc"></a>是故如来与所变化及一切法皆无差别。<a id="a-Bd"></a>”</p>
  <p id="aBe">具寿善现复白佛言：<a id="a-Bf"></a>“若无由佛所变化者，<a id="a-Bg"></a>如来独能作所作事？<a id="a-Bh"></a>若无如来，<a id="a-Bi"></a>彼所变化为独能作所作事不？<a id="a-Bj"></a>”</p>
  <p id="aBk">佛言：<a id="a-Bl"></a>“能作。<a id="a-Bm"></a>”</p>
  <p id="aBn">善现问曰：<a id="a-Bo"></a>“其事云何？<a id="a-Bp"></a>”</p>
  <p id="aBq">佛告善现：<a id="a-Br"></a>“如有如来、<a id="a-Bs"></a>应、<a id="a-Bt"></a>正等觉名善寂慧，<a id="a-Bu"></a>自应度者皆已度讫，<a id="a-Bv"></a>时无菩萨堪受佛记，<a id="a-Bw"></a>便化作一佛令住世间，<a id="a-Bx"></a>自入无余依大涅槃界。<a id="a-By"></a>时，<a id="a-Bz"></a>彼化佛于半劫中作诸佛事，<a id="a-C0"></a>过半劫已，<a id="a-C1"></a>授一菩萨大菩提记，<a id="a-C2"></a>现入涅槃。<a id="a-C3"></a>时，<a id="a-C4"></a>诸天、<a id="a-C5"></a>人、<a id="a-C6"></a>阿素洛等，<a id="a-C7"></a>皆谓彼佛今入涅槃，<a id="a-C8"></a>然化佛身实无起灭。<a id="a-C9"></a>如是，<a id="a-CA"></a>善现，<a id="a-CB"></a>诸菩萨摩诃萨行深般若波罗蜜多，<a id="a-CC"></a>应信知一切法皆如变化。<a id="a-CD"></a>”</p>
  <p id="aCE">具寿善现复白佛言：<a id="a-CF"></a>“若如来身与所变化等无差别，<a id="a-CG"></a>云何能作世间施主真净福田？<a id="a-CH"></a>若诸有情为涅槃故，<a id="a-CI"></a>于如来所供养恭敬，<a id="a-CJ"></a>其福无尽，<a id="a-CK"></a>乃至最后入无余依般涅槃界；<a id="a-CL"></a>如是若有为涅槃故，<a id="a-CM"></a>供养恭敬佛变化者，<a id="a-CN"></a>所获福聚亦应无尽，<a id="a-CO"></a>乃至最后入无余依般涅槃界。<a id="a-CP"></a>”</p>
  <p id="aCQ">佛告善现：<a id="a-CR"></a>“如如来身由法性故，<a id="a-CS"></a>能与天、<a id="a-CT"></a>人、<a id="a-CU"></a>阿素洛等作净福田；<a id="a-CV"></a>佛所变化亦复如是，<a id="a-CW"></a>由法性故能与天、<a id="a-CX"></a>人、<a id="a-CY"></a>阿素洛等作净福田。<a id="a-CZ"></a>如如来身受诸施主供养恭敬，<a id="a-Ca"></a>令彼施主穷生死际，<a id="a-Cb"></a>其福无尽；<a id="a-Cc"></a>佛所变化亦复如是，<a id="a-Cd"></a>受诸施主供养恭敬，<a id="a-Ce"></a>亦令施主穷生死际，<a id="a-Cf"></a>其福无尽。<a id="a-Cg"></a>善现当知，<a id="a-Ch"></a>且置供养恭敬如来及变化者所获功德，<a id="a-Ci"></a>若善男子、<a id="a-Cj"></a>善女人等，<a id="a-Ck"></a>于如来所起慈敬心思惟忆念；<a id="a-Cl"></a>是善男子、<a id="a-Cm"></a>善女人等善根无尽，<a id="a-Cn"></a>乃至最后作苦边际。<a id="a-Co"></a>善现当知，<a id="a-Cp"></a>复置于佛起慈敬心思惟忆念所获功德，<a id="a-Cq"></a>若善男子、<a id="a-Cr"></a>善女人等为供养佛，<a id="a-Cs"></a>下至一华散虚空中；<a id="a-Ct"></a>是善男子、<a id="a-Cu"></a>善女人等善根无尽，<a id="a-Cv"></a>乃至最后作苦边际。<a id="a-Cw"></a>善现当知，<a id="a-Cx"></a>复置为欲供养佛故下至一华散虚空中所获功德，<a id="a-Cy"></a>若善男子、<a id="a-Cz"></a>善女人等，<a id="a-D0"></a>下至一称南谟佛陀、<a id="a-D1"></a>大调御士；<a id="a-D2"></a>是善男子、<a id="a-D3"></a>善女人等善根无尽，<a id="a-D4"></a>乃至最后作苦边际。<a id="a-D5"></a>如是，<a id="a-D6"></a>善现，<a id="a-D7"></a>于诸如来、<a id="a-D8"></a>应、<a id="a-D9"></a>正等觉大福田所供养恭敬，<a id="a-DA"></a>获如是等大功德利，<a id="a-DB"></a>其量难测。<a id="a-DC"></a>是故，<a id="a-DD"></a>善现当知，<a id="a-DE"></a>如来与变化佛俱为施主，<a id="a-DF"></a>真净福田等无差别，<a id="a-DG"></a>与诸法法性为定量故。</p>
  <p id="aDH">“复次，<a id="a-DI"></a>善现，<a id="a-DJ"></a>诸菩萨摩诃萨应以如是诸法法性而为定量，<a id="a-DK"></a>行深般若波罗蜜多，<a id="a-DL"></a>方便善巧入诸法法性已，<a id="a-DM"></a>而于诸法不坏法性，<a id="a-DN"></a>谓不分别：<a id="a-DO"></a>此是般若波罗蜜多乃至布施波罗蜜多，<a id="a-DP"></a>此是般若波罗蜜多乃至布施波罗蜜多法性；<a id="a-DQ"></a>此是内空乃至无性自性空，<a id="a-DR"></a>此是内空乃至无性自性空法性；<a id="a-DS"></a>此是真如乃至不思议界，<a id="a-DT"></a>此是真如乃至不思议界法性；<a id="a-DU"></a>此是苦、<a id="a-DV"></a>集、<a id="a-DW"></a>灭、<a id="a-DX"></a>道圣谛，<a id="a-DY"></a>此是苦、<a id="a-DZ"></a>集、<a id="a-Da"></a>灭、<a id="a-Db"></a>道圣谛法性；<a id="a-Dc"></a>此是四念住乃至八圣道支，<a id="a-Dd"></a>此是四念住乃至八圣道支法性；<a id="a-De"></a>此是四静虑、<a id="a-Df"></a>四无量、<a id="a-Dg"></a>四无色定，<a id="a-Dh"></a>此是四静虑、<a id="a-Di"></a>四无量、<a id="a-Dj"></a>四无色定法性；<a id="a-Dk"></a>此是八解脱乃至十遍处，<a id="a-Dl"></a>此是八解脱乃至十遍处法性；<a id="a-Dm"></a>此是空、<a id="a-Dn"></a>无相、<a id="a-Do"></a>无愿解脱门，<a id="a-Dp"></a>此是空、<a id="a-Dq"></a>无相、<a id="a-Dr"></a>无愿解脱门法性；<a id="a-Ds"></a>此是极喜地乃至法云地，<a id="a-Dt"></a>此是极喜地乃至法云地法性；<a id="a-Du"></a>此是一切陀罗尼门、<a id="a-Dv"></a>三摩地门，<a id="a-Dw"></a>此是一切陀罗尼门、<a id="a-Dx"></a>三摩地门法性；<a id="a-Dy"></a>此是五眼、<a id="a-Dz"></a>六神通，<a id="a-E0"></a>此是五眼、<a id="a-E1"></a>六神通法性；<a id="a-E2"></a>此是如来十力乃至十八佛不共法，<a id="a-E3"></a>此是如来十力乃至十八佛不共法法性；<a id="a-E4"></a>此是三十二大士相、<a id="a-E5"></a>八十随好，<a id="a-E6"></a>此是三十二大士相、<a id="a-E7"></a>八十随好法性；<a id="a-E8"></a>此是无忘失法、<a id="a-E9"></a>恒住舍性，<a id="a-EA"></a>此是无忘失法、<a id="a-EB"></a>恒住舍性法性；<a id="a-EC"></a>此是一切智、<a id="a-ED"></a>道相智、<a id="a-EE"></a>一切相智，<a id="a-EF"></a>此是一切智、<a id="a-EG"></a>道相智、<a id="a-EH"></a>一切相智法性；<a id="a-EI"></a>此是预流果乃至独觉菩提，<a id="a-EJ"></a>此是预流果乃至独觉菩提法性；<a id="a-EK"></a>此是一切菩萨摩诃萨行，<a id="a-EL"></a>此是一切菩萨摩诃萨行法性；<a id="a-EM"></a>此是诸佛无上正等菩提，<a id="a-EN"></a>此是诸佛无上正等菩提法性，<a id="a-EO"></a>此是一切智智，<a id="a-EP"></a>此是一切智智法性。<a id="a-EQ"></a>善现，<a id="a-ER"></a>诸菩萨摩诃萨行深般若波罗蜜多，<a id="a-ES"></a>不应如是分别诸法法性差别而坏法性。<a id="a-ET"></a>”</p>
  <p id="aEU">具寿善现白言：<a id="a-EV"></a>“世尊，<a id="a-EW"></a>若菩萨摩诃萨行深般若波罗蜜多，<a id="a-EX"></a>不应分别诸法法性坏法性者，<a id="a-EY"></a>云何世尊自说诸法法性差别而坏法性？<a id="a-EZ"></a>谓世尊说此是色，<a id="a-Ea"></a>此是受、<a id="a-Eb"></a>想、<a id="a-Ec"></a>行、<a id="a-Ed"></a>识，<a id="a-Ee"></a>此是眼处乃至意处，<a id="a-Ef"></a>此是色处乃至法处，<a id="a-Eg"></a>此是眼界乃至意界，<a id="a-Eh"></a>此是色界乃至法界，<a id="a-Ei"></a>此是眼识界乃至意识界，<a id="a-Ej"></a>此是眼触乃至意触，<a id="a-Ek"></a>此是眼触为缘所生诸受，<a id="a-El"></a>乃至意触为缘所生诸受，<a id="a-Em"></a>此是地界乃至识界，<a id="a-En"></a>此是因缘乃至增上缘，<a id="a-Eo"></a>此是无明乃至老死，<a id="a-Ep"></a>此是内法，<a id="a-Eq"></a>此是外法；<a id="a-Er"></a>此是善法，<a id="a-Es"></a>此是非善法；<a id="a-Et"></a>此是有记法，<a id="a-Eu"></a>此是无记法；<a id="a-Ev"></a>此是有漏法，<a id="a-Ew"></a>此是无漏法；<a id="a-Ex"></a>此是世间法，<a id="a-Ey"></a>此是出世间法；<a id="a-Ez"></a>此是共法，<a id="a-F0"></a>此是不共法；<a id="a-F1"></a>此是有诤法，<a id="a-F2"></a>此是无诤法；<a id="a-F3"></a>此是有为法，<a id="a-F4"></a>此是无为法。<a id="a-F5"></a>世尊，<a id="a-F6"></a>既说如是等法种种差别，<a id="a-F7"></a>将无世尊自坏法性？<a id="a-F8"></a>”</p>
  <p id="aF9">佛言：<a id="a-FA"></a>“善现，<a id="a-FB"></a>我不自坏诸法法性，<a id="a-FC"></a>但以名相方便假说，<a id="a-FD"></a>令诸有情悟入诸法法性平等，<a id="a-FE"></a>出离生死证得涅槃。<a id="a-FF"></a>是故，<a id="a-FG"></a>善现，<a id="a-FH"></a>一切如来、<a id="a-FI"></a>应、<a id="a-FJ"></a>正等觉虽说诸法种种名相，<a id="a-FK"></a>而能不坏诸法实性。<a id="a-FL"></a>”</p>
  <p id="aFM">具寿善现复白佛言：<a id="a-FN"></a>“若佛但以名相假说诸法法性，<a id="a-FO"></a>令诸有情方便悟入法性平等，<a id="a-FP"></a>出离生死证得涅槃，<a id="a-FQ"></a>云何佛于无名相法以名相说而言不坏？<a id="a-FR"></a>”</p>
  <p id="aFS">佛告善现：<a id="a-FT"></a>“我随世俗于一切法假立名相，<a id="a-FU"></a>为诸有情方便宣说而无执著，<a id="a-FV"></a>故无所坏。<a id="a-FW"></a>善现，<a id="a-FX"></a>如诸愚夫闻说苦等，<a id="a-FY"></a>执著名相不了假说，<a id="a-FZ"></a>非诸如来及佛弟子闻说苦等执著名相，<a id="a-Fa"></a>然如实知随世俗说，<a id="a-Fb"></a>无有真实诸法名相。<a id="a-Fc"></a>善现，<a id="a-Fd"></a>若诸圣者于名著名，<a id="a-Fe"></a>于相著相，<a id="a-Ff"></a>彼则亦应于空著空，<a id="a-Fg"></a>于无相著无相，<a id="a-Fh"></a>于无愿著无愿，<a id="a-Fi"></a>于真如著真如，<a id="a-Fj"></a>于法界著法界，<a id="a-Fk"></a>于实际著实际，<a id="a-Fl"></a>于无为著无为。<a id="a-Fm"></a>善现，<a id="a-Fn"></a>是一切法唯有假名、<a id="a-Fo"></a>唯有假相而无真实，<a id="a-Fp"></a>圣者于中亦不执著唯假名相。<a id="a-Fq"></a>如是，<a id="a-Fr"></a>善现，<a id="a-Fs"></a>诸菩萨摩诃萨住一切法，<a id="a-Ft"></a>但假名相行深般若波罗蜜多，<a id="a-Fu"></a>而于其中无所执著。<a id="a-Fv"></a>”</p>
  <p id="aFw">具寿善现复白佛言：<a id="a-Fx"></a>“若一切法但有名相，<a id="a-Fy"></a>诸菩萨摩诃萨为何事故发菩提心，<a id="a-Fz"></a>受诸勤苦行菩萨行，<a id="a-G0"></a>谓自勤苦修行布施波罗蜜多乃至般若波罗蜜多，<a id="a-G1"></a>安住内空乃至无性自性空，<a id="a-G2"></a>安住真如乃至不思议界，<a id="a-G3"></a>安住苦、<a id="a-G4"></a>集、<a id="a-G5"></a>灭、<a id="a-G6"></a>道圣谛，<a id="a-G7"></a>修行四念住乃至八圣道支，<a id="a-G8"></a>修行四静虑、<a id="a-G9"></a>四无量、<a id="a-GA"></a>四无色定，<a id="a-GB"></a>修行八解脱乃至十遍处，<a id="a-GC"></a>修行空、<a id="a-GD"></a>无相、<a id="a-GE"></a>无愿解脱门，<a id="a-GF"></a>修行极喜地乃至法云地，<a id="a-GG"></a>修行一切陀罗尼门、<a id="a-GH"></a>三摩地门，<a id="a-GI"></a>修行五眼、<a id="a-GJ"></a>六神通，<a id="a-GK"></a>修行如来十力乃至十八佛不共法，<a id="a-GL"></a>修行无忘失法、<a id="a-GM"></a>恒住舍性，<a id="a-GN"></a>修行一切智、<a id="a-GO"></a>道相智、<a id="a-GP"></a>一切相智，<a id="a-GQ"></a>修行一切菩萨摩诃萨行，<a id="a-GR"></a>修行诸佛无上正等菩提，<a id="a-GS"></a>修行一切智智皆令圆满？<a id="a-GT"></a>”</p>
  <p id="aGU">佛告善现：<a id="a-GV"></a>“以一切法但有名相，<a id="a-GW"></a>如是名相唯假施设，<a id="a-GX"></a>名相性空；<a id="a-GY"></a>诸有情类颠倒执著，<a id="a-GZ"></a>沉沦生死不证涅槃。<a id="a-Ga"></a>是故菩萨摩诃萨众悲愍彼故发菩提心，<a id="a-Gb"></a>受诸勤苦行菩萨行，<a id="a-Gc"></a>渐次证得一切智智，<a id="a-Gd"></a>既自证得一切智智转正法轮，<a id="a-Ge"></a>以三乘法方便拔济令出生死，<a id="a-Gf"></a>入无余依般涅槃界；<a id="a-Gg"></a>然诸名相无生、<a id="a-Gh"></a>无灭，<a id="a-Gi"></a>亦无住、<a id="a-Gj"></a>异施设可得。<a id="a-Gk"></a>”</p>
  <p id="aGl">尔时，<a id="a-Gm"></a>具寿善现白佛言：<a id="a-Gn"></a>“世尊，<a id="a-Go"></a>佛说一切智智为一切智智耶？<a id="a-Gp"></a>”</p>
  <p id="aGq">佛言：<a id="a-Gr"></a>“善现，<a id="a-Gs"></a>我说一切智智为一切智智。<a id="a-Gt"></a>”</p>
  <p id="aGu">具寿善现复白佛言：<a id="a-Gv"></a>“如来曾说一切智智略有三种，<a id="a-Gw"></a>谓一切智、<a id="a-Gx"></a>道相智、<a id="a-Gy"></a>一切相智。<a id="a-Gz"></a>如是三智，<a id="a-H0"></a>其相云何？<a id="a-H1"></a>有何差别？<a id="a-H2"></a>”</p>
  <p id="aH3">佛告善现：<a id="a-H4"></a>“一切智者，<a id="a-H5"></a>谓共声闻及独觉智。<a id="a-H6"></a>道相智者，<a id="a-H7"></a>谓共菩萨摩诃萨智。<a id="a-H8"></a>一切相智者，<a id="a-H9"></a>谓诸如来、<a id="a-HA"></a>应、<a id="a-HB"></a>正等觉不共妙智。<a id="a-HC"></a>”</p>
  <p id="aHD">具寿善现复白佛言：<a id="a-HE"></a>“何以故一切智是共声闻及独觉智？<a id="a-HF"></a>”</p>
  <p id="aHG">佛告善现：<a id="a-HH"></a>“一切智者，<a id="a-HI"></a>谓五蕴、<a id="a-HJ"></a>十二处、<a id="a-HK"></a>十八界等差别法门，<a id="a-HL"></a>声闻、<a id="a-HM"></a>独觉亦能了知法门差别，<a id="a-HN"></a>而不能知一切道相及一切法、<a id="a-HO"></a>一切种相故，<a id="a-HP"></a>一切智是共声闻及独觉智。<a id="a-HQ"></a>”</p>
  <p id="aHR">具寿善现复白佛言：<a id="a-HS"></a>“何故道相智是共菩萨摩诃萨智？<a id="a-HT"></a>”</p>
  <p id="aHU">佛告善现：<a id="a-HV"></a>“诸菩萨摩诃萨应学遍知一切道相，<a id="a-HW"></a>谓声闻道相、<a id="a-HX"></a>独觉道相、<a id="a-HY"></a>菩萨道相、<a id="a-HZ"></a>如来道相。<a id="a-Ha"></a>诸菩萨摩诃萨于此诸道，<a id="a-Hb"></a>应当修学令速圆满。<a id="a-Hc"></a>虽令此道作所应作，<a id="a-Hd"></a>而不令其证住实际故，<a id="a-He"></a>道相智是共菩萨摩诃萨智。<a id="a-Hf"></a>”</p>
  <p id="aHg">具寿善现复白佛言：<a id="a-Hh"></a>“诸菩萨摩诃萨修如来道得圆满已，<a id="a-Hi"></a>岂于实际亦不证住？<a id="a-Hj"></a>”</p>
  <p id="aHk">佛告善现：<a id="a-Hl"></a>“诸菩萨摩诃萨成熟有情、<a id="a-Hm"></a>严净佛土及修大愿若未圆满，<a id="a-Hn"></a>犹于实际未应证住；<a id="a-Ho"></a>若已圆满，<a id="a-Hp"></a>乃于实际应可证住。<a id="a-Hq"></a>”</p>
  <p id="aHr">具寿善现复问世尊：<a id="a-Hs"></a>“诸菩萨摩诃萨为住于道，<a id="a-Ht"></a>证住实际耶？<a id="a-Hu"></a>”</p>
  <p id="aHv">佛言：<a id="a-Hw"></a>“不尔。<a id="a-Hx"></a>”</p>
  <p id="aHy">善现复问：<a id="a-Hz"></a>“诸菩萨摩诃萨为住非道，<a id="a-I0"></a>证住实际耶？<a id="a-I1"></a>”</p>
  <p id="aI2">佛言：<a id="a-I3"></a>“不尔。<a id="a-I4"></a>”</p>
  <p id="aI5">善现复问：<a id="a-I6"></a>“诸菩萨摩诃萨为住道非道，<a id="a-I7"></a>证住实际耶？<a id="a-I8"></a>”</p>
  <p id="aI9">佛言：<a id="a-IA"></a>“不尔。<a id="a-IB"></a>”</p>
  <p id="aIC">善现复问：<a id="a-ID"></a>“诸菩萨摩诃萨为住非道非非道，<a id="a-IE"></a>证住实际耶？<a id="a-IF"></a>”</p>
  <p id="aIG">佛言：<a id="a-IH"></a>“不尔。<a id="a-II"></a>”</p>
  <p id="aIJ">具寿善现复白佛言：<a id="a-IK"></a>“世尊，<a id="a-IL"></a>若尔，<a id="a-IM"></a>诸菩萨摩诃萨为何所住证住实际耶？<a id="a-IN"></a>”</p>
  <p id="aIO">佛言：<a id="a-IP"></a>“善现，<a id="a-IQ"></a>于意云何？<a id="a-IR"></a>汝为住道，<a id="a-IS"></a>得尽诸漏，<a id="a-IT"></a>心解脱不？<a id="a-IU"></a>”</p>
  <p id="aIV">“不也，<a id="a-IW"></a>世尊。<a id="a-IX"></a>”</p>
  <p id="aIY">“善现，<a id="a-IZ"></a>汝为住非道，<a id="a-Ia"></a>得尽诸漏，<a id="a-Ib"></a>心解脱不？<a id="a-Ic"></a>”</p>
  <p id="aId">“不也，<a id="a-Ie"></a>世尊。<a id="a-If"></a>”</p>
  <p id="aIg">“善现，<a id="a-Ih"></a>汝为住道非道，<a id="a-Ii"></a>得尽诸漏，<a id="a-Ij"></a>心解脱不？<a id="a-Ik"></a>”</p>
  <p id="aIl">“不也，<a id="a-Im"></a>世尊。<a id="a-In"></a>”</p>
  <p id="aIo">“善现，<a id="a-Ip"></a>汝为住非道非非道，<a id="a-Iq"></a>得尽诸漏，<a id="a-Ir"></a>心解脱不？<a id="a-Is"></a>”</p>
  <p id="aIt">“不也，<a id="a-Iu"></a>世尊。<a id="a-Iv"></a>”</p>
  <p id="aIw">佛言：<a id="a-Ix"></a>“善现，<a id="a-Iy"></a>汝何所住，<a id="a-Iz"></a>得尽诸漏，<a id="a-J0"></a>心永解脱？<a id="a-J1"></a>”</p>
  <p id="aJ2">善现对曰：<a id="a-J3"></a>“非我有住，<a id="a-J4"></a>得尽诸漏，<a id="a-J5"></a>心永解脱；<a id="a-J6"></a>然我尽漏，<a id="a-J7"></a>心得解脱，<a id="a-J8"></a>都无所住。<a id="a-J9"></a>”</p>
  <p id="aJA">佛告善现：<a id="a-JB"></a>“诸菩萨摩诃萨亦复如是，<a id="a-JC"></a>行深般若波罗蜜多，<a id="a-JD"></a>都无所住，<a id="a-JE"></a>证住实际。<a id="a-JF"></a>”</p>
  <p id="aJG">具寿善现复白佛言：<a id="a-JH"></a>“何故一切相智名一切相智耶？<a id="a-JI"></a>”</p>
  <p id="aJJ">佛告善现：<a id="a-JK"></a>“知一切法皆同一相，<a id="a-JL"></a>谓寂灭相，<a id="a-JM"></a>是故名为一切相智。<a id="a-JN"></a>复次，<a id="a-JO"></a>善现，<a id="a-JP"></a>诸行、<a id="a-JQ"></a>状、<a id="a-JR"></a>相能表诸法，<a id="a-JS"></a>如来如实能遍觉知，<a id="a-JT"></a>由是故名一切相智。<a id="a-JU"></a>”</p>
  <p id="aJV">具寿善现复白佛言：<a id="a-JW"></a>“若一切智、<a id="a-JX"></a>若道相智、<a id="a-JY"></a>若一切相智，<a id="a-JZ"></a>如是三智诸烦恼断有差别不？<a id="a-Ja"></a>有有余断、<a id="a-Jb"></a>无余断不？<a id="a-Jc"></a>”</p>
  <p id="aJd">佛告善现：<a id="a-Je"></a>“非诸烦恼断有差别，<a id="a-Jf"></a>然诸如来一切烦恼习气相续皆已永断，<a id="a-Jg"></a>声闻、<a id="a-Jh"></a>独觉习气相续犹未永断。<a id="a-Ji"></a>”</p>
  <p id="aJj">善现复问：<a id="a-Jk"></a>“诸烦恼断得无为不？<a id="a-Jl"></a>”</p>
  <p id="aJm">佛言：<a id="a-Jn"></a>“如是。<a id="a-Jo"></a>”</p>
  <p id="aJp">善现复问：<a id="a-Jq"></a>“声闻、<a id="a-Jr"></a>独觉不得无为，<a id="a-Js"></a>烦恼断不？<a id="a-Jt"></a>”</p>
  <p id="aJu">佛言：<a id="a-Jv"></a>“不尔。<a id="a-Jw"></a>”</p>
  <p id="aJx">善现复问：<a id="a-Jy"></a>“无为法中有差别不？<a id="a-Jz"></a>”</p>
  <p id="aK0">佛言：<a id="a-K1"></a>“不尔。<a id="a-K2"></a>”</p>
  <p id="aK3">具寿善现复白佛言：<a id="a-K4"></a>“若无为法无差别者，<a id="a-K5"></a>佛何故说一切如来、<a id="a-K6"></a>应、<a id="a-K7"></a>正等觉习气相续皆已永断，<a id="a-K8"></a>声闻、<a id="a-K9"></a>独觉习气相续犹未永断？<a id="a-KA"></a>”</p>
  <p id="aKB">佛言：<a id="a-KC"></a>“善现，<a id="a-KD"></a>习气相续实非烦恼，<a id="a-KE"></a>然诸声闻及诸独觉烦恼已断，<a id="a-KF"></a>犹有少分似贪瞋痴动发身、<a id="a-KG"></a>语，<a id="a-KH"></a>即说此为习气相续。<a id="a-KI"></a>此在愚夫异生相续能引无义，<a id="a-KJ"></a>非在声闻、<a id="a-KK"></a>独觉相续能引无义。<a id="a-KL"></a>如是一切习气相续，<a id="a-KM"></a>诸佛世尊究竟无有。<a id="a-KN"></a>”</p>
  <p id="aKO">具寿善现白言：<a id="a-KP"></a>“世尊，<a id="a-KQ"></a>道与涅槃俱无自性，<a id="a-KR"></a>佛何故说此是预流、<a id="a-KS"></a>此是一来、<a id="a-KT"></a>此是不还、<a id="a-KU"></a>此是阿罗汉、<a id="a-KV"></a>此是独觉、<a id="a-KW"></a>此是菩萨、<a id="a-KX"></a>此是如来？<a id="a-KY"></a>”</p>
  <p id="aKZ">佛告善现：<a id="a-Ka"></a>“若预流、<a id="a-Kb"></a>若一来、<a id="a-Kc"></a>若不还、<a id="a-Kd"></a>若阿罗汉、<a id="a-Ke"></a>若独觉、<a id="a-Kf"></a>若菩萨、<a id="a-Kg"></a>若如来，<a id="a-Kh"></a>一切皆是无为所显。<a id="a-Ki"></a>”</p>
  <p id="aKj">具寿善现复白佛言：<a id="a-Kk"></a>“无为法中，<a id="a-Kl"></a>实有预流乃至如来义差别不？<a id="a-Km"></a>”</p>
  <p id="aKn">佛言：<a id="a-Ko"></a>“不尔。<a id="a-Kp"></a>”</p>
  <p id="aKq">善现复问：<a id="a-Kr"></a>“若尔，<a id="a-Ks"></a>何故佛说预流乃至如来一切皆是无为所显？<a id="a-Kt"></a>”</p>
  <p id="aKu">佛言：<a id="a-Kv"></a>“善现，<a id="a-Kw"></a>我依世俗言说显示有预流等所显差别，<a id="a-Kx"></a>不依胜义，<a id="a-Ky"></a>非胜义中可有显示。<a id="a-Kz"></a>何以故？<a id="a-L0"></a>非无为中有语言道、<a id="a-L1"></a>或分别慧，<a id="a-L2"></a>若复二种，<a id="a-L3"></a>然由彼彼世俗言说诸法断故，<a id="a-L4"></a>施设彼彼世俗言说诸法后际。<a id="a-L5"></a>”</p>
  <p id="aL6">具寿善现复白佛言：<a id="a-L7"></a>“若一切法自相皆空，<a id="a-L8"></a>前际尚无，<a id="a-L9"></a>况有后际？<a id="a-LA"></a>云何施设有后际耶？<a id="a-LB"></a>”</p>
  <p id="aLC">佛告善现：<a id="a-LD"></a>“如是，<a id="a-LE"></a>如是，<a id="a-LF"></a>如汝所说，<a id="a-LG"></a>诸所有法自相皆空，<a id="a-LH"></a>前际尚无，<a id="a-LI"></a>况有后际？<a id="a-LJ"></a>后际实有，<a id="a-LK"></a>必无是处。<a id="a-LL"></a>然诸有情不能了达诸所有法自相皆空，<a id="a-LM"></a>为益彼故方便假说：<a id="a-LN"></a>‘此是前际，<a id="a-LO"></a>此是后际。<a id="a-LP"></a>’然一切法自相空中，<a id="a-LQ"></a>前际、<a id="a-LR"></a>后际俱不可得。<a id="a-LS"></a>如是，<a id="a-LT"></a>善现，<a id="a-LU"></a>诸菩萨摩诃萨达一切法自相空已，<a id="a-LV"></a>应行般若波罗蜜多。<a id="a-LW"></a>善现当知，<a id="a-LX"></a>诸菩萨摩诃萨达一切法一切法自相皆空，<a id="a-LY"></a>修行般若波罗蜜多，<a id="a-LZ"></a>于诸法中无所执著，<a id="a-La"></a>谓不执著若内若外、<a id="a-Lb"></a>若善若非善、<a id="a-Lc"></a>若有记若无记、<a id="a-Ld"></a>若世间若出世间、<a id="a-Le"></a>若有漏若无漏、<a id="a-Lf"></a>若有为若无为诸法差别，<a id="a-Lg"></a>亦不执著若声闻法、<a id="a-Lh"></a>若独觉法、<a id="a-Li"></a>若菩萨法、<a id="a-Lj"></a>若如来法，<a id="a-Lk"></a>唯依世俗言说假立，<a id="a-Ll"></a>不依胜义。<a id="a-Lm"></a>”</p>
 </body>
</html>