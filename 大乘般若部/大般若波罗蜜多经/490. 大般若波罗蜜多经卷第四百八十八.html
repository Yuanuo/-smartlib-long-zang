<!doctype html>
<html id="z3IBT3Y7t" data-ver="1302">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百八十八</h1>
  <h2 id="a2">第三分善现品第三之七</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>如我解佛所说义者，<a id="a-7"></a>诸菩萨摩诃萨不被功德铠，<a id="a-8"></a>当知是为被大乘铠，<a id="a-9"></a>以一切法自相空故。<a id="a-A"></a>所以者何？<a id="a-B"></a>世尊，<a id="a-C"></a>色色相空乃至识识相空，<a id="a-D"></a>眼处眼处相空乃至意处意处相空，<a id="a-E"></a>色处色处相空乃至法处法处相空，<a id="a-F"></a>眼界眼界相空乃至意界意界相空，<a id="a-G"></a>色界色界相空乃至法界法界相空，<a id="a-H"></a>眼识界眼识界相空乃至意识界意识界相空，<a id="a-I"></a>眼触眼触相空乃至意触意触相空，<a id="a-J"></a>眼触为缘所生诸受眼触为缘所生诸受相空乃至意触为缘所生诸受意触为缘所生诸受相空，<a id="a-K"></a>布施波罗蜜多布施波罗蜜多相空乃至般若波罗蜜多般若波罗蜜多相空，<a id="a-L"></a>内空内空相空乃至无性自性空无性自性空相空，<a id="a-M"></a>四念住四念住相空乃至八圣道支八圣道支相空，<a id="a-N"></a>如是乃至如来十力如来十力相空乃至十八佛不共法十八佛不共法相空，<a id="a-O"></a>菩萨摩诃萨菩萨摩诃萨相空，<a id="a-P"></a>被大功德铠被大功德铠相空。</p>
  <p id="aQ">“世尊，<a id="a-R"></a>由此因缘，<a id="a-S"></a>诸菩萨摩诃萨不被功德铠，<a id="a-T"></a>当知是为被大乘铠。<a id="a-U"></a>”</p>
  <p id="aV">佛告善现：<a id="a-W"></a>“如是，<a id="a-X"></a>如是，<a id="a-Y"></a>如汝所说。<a id="a-Z"></a>所以者何？<a id="a-a"></a>一切智智无造无作，<a id="a-b"></a>一切有情亦无造无作，<a id="a-c"></a>彼诸烦恼亦无造无作，<a id="a-d"></a>诸菩萨摩诃萨为是事故被大乘铠。<a id="a-e"></a>”</p>
  <p id="af">具寿善现便白佛言：<a id="a-g"></a>“何因缘故，<a id="a-h"></a>一切智智无造无作，<a id="a-i"></a>一切有情亦无造无作，<a id="a-j"></a>彼诸烦恼亦无造无作，<a id="a-k"></a>诸菩萨摩诃萨为是事故被大乘铠？<a id="a-l"></a>”</p>
  <p id="am">佛告善现：<a id="a-n"></a>“以诸作者不可得故，<a id="a-o"></a>一切智智无造无作，<a id="a-p"></a>一切有情亦无造无作，<a id="a-q"></a>彼诸烦恼亦无造无作。<a id="a-r"></a>所以者何？<a id="a-s"></a>善现，<a id="a-t"></a>色乃至识非造非不造、<a id="a-u"></a>非作非不作。<a id="a-v"></a>何以故？<a id="a-w"></a>色乃至识毕竟不可得故。<a id="a-x"></a>眼处乃至意处非造非不造、<a id="a-y"></a>非作非不作。<a id="a-z"></a>何以故？<a id="a-10"></a>眼处乃至意处毕竟不可得故。<a id="a-11"></a>色处乃至法处非造非不造、<a id="a-12"></a>非作非不作。<a id="a-13"></a>何以故？<a id="a-14"></a>色处乃至法处毕竟不可得故。<a id="a-15"></a>眼界乃至意界非造非不造、<a id="a-16"></a>非作非不作。<a id="a-17"></a>何以故？<a id="a-18"></a>眼界乃至意界毕竟不可得故。<a id="a-19"></a>色界乃至法界非造非不造、<a id="a-1A"></a>非作非不作。<a id="a-1B"></a>何以故？<a id="a-1C"></a>色界乃至法界毕竟不可得故。<a id="a-1D"></a>眼识界乃至意识界非造非不造、<a id="a-1E"></a>非作非不作。<a id="a-1F"></a>何以故？<a id="a-1G"></a>眼识界乃至意识界毕竟不可得故。<a id="a-1H"></a>眼触乃至意触非造非不造、<a id="a-1I"></a>非作非不作。<a id="a-1J"></a>何以故？<a id="a-1K"></a>眼触乃至意触毕竟不可得故。<a id="a-1L"></a>眼触为缘所生诸受乃至意触为缘所生诸受非造非不造、<a id="a-1M"></a>非作非不作。<a id="a-1N"></a>何以故？<a id="a-1O"></a>眼触为缘所生诸受乃至意触为缘所生诸受毕竟不可得故。<a id="a-1P"></a>我乃至见者非造非不造、<a id="a-1Q"></a>非作非不作。<a id="a-1R"></a>何以故？<a id="a-1S"></a>我乃至见者毕竟不可得故。<a id="a-1T"></a>梦、<a id="a-1U"></a>幻、<a id="a-1V"></a>响、<a id="a-1W"></a>像、<a id="a-1X"></a>光影、<a id="a-1Y"></a>阳焰、<a id="a-1Z"></a>变化事、<a id="a-1a"></a>寻香城非造非不造、<a id="a-1b"></a>非作非不作。<a id="a-1c"></a>何以故？<a id="a-1d"></a>梦乃至寻香城毕竟不可得故。<a id="a-1e"></a>内空乃至无性自性空非造非不造、<a id="a-1f"></a>非作非不作。<a id="a-1g"></a>何以故？<a id="a-1h"></a>内空乃至无性自性空毕竟不可得故。<a id="a-1i"></a>四念住乃至八圣道支非造非不造、<a id="a-1j"></a>非作非不作。<a id="a-1k"></a>何以故？<a id="a-1l"></a>四念住乃至八圣道支毕竟不可得故。<a id="a-1m"></a>空、<a id="a-1n"></a>无相、<a id="a-1o"></a>无愿解脱门非造非不造、<a id="a-1p"></a>非作非不作。<a id="a-1q"></a>何以故？<a id="a-1r"></a>空、<a id="a-1s"></a>无相、<a id="a-1t"></a>无愿解脱门毕竟不可得故。<a id="a-1u"></a>广说乃至如来十力、<a id="a-1v"></a>四无所畏、<a id="a-1w"></a>四无礙解、<a id="a-1x"></a>大慈、<a id="a-1y"></a>大悲、<a id="a-1z"></a>大喜、<a id="a-20"></a>大舍、<a id="a-21"></a>十八佛不共法非造非不造、<a id="a-22"></a>非作非不作。<a id="a-23"></a>何以故？<a id="a-24"></a>如来十力乃至十八佛不共法毕竟不可得故。<a id="a-25"></a>真如、<a id="a-26"></a>法界、<a id="a-27"></a>法性、<a id="a-28"></a>不虚妄性、<a id="a-29"></a>不变异性、<a id="a-2A"></a>平等性、<a id="a-2B"></a>离生性、<a id="a-2C"></a>法定、<a id="a-2D"></a>法住、<a id="a-2E"></a>实际非造非不造、<a id="a-2F"></a>非作非不作。<a id="a-2G"></a>何以故？<a id="a-2H"></a>真如乃至实际毕竟不可得故。<a id="a-2I"></a>诸菩萨摩诃萨非造非不造、<a id="a-2J"></a>非作非不作。<a id="a-2K"></a>何以故？<a id="a-2L"></a>诸菩萨摩诃萨毕竟不可得故。<a id="a-2M"></a>一切如来、<a id="a-2N"></a>应、<a id="a-2O"></a>正等觉非造非不造、<a id="a-2P"></a>非作非不作。<a id="a-2Q"></a>何以故？<a id="a-2R"></a>一切如来、<a id="a-2S"></a>应、<a id="a-2T"></a>正等觉毕竟不可得故。<a id="a-2U"></a>一切智、<a id="a-2V"></a>道相智、<a id="a-2W"></a>一切相智非造非不造、<a id="a-2X"></a>非作非不作。<a id="a-2Y"></a>何以故？<a id="a-2Z"></a>一切智、<a id="a-2a"></a>道相智、<a id="a-2b"></a>一切相智毕竟不可得故。</p>
  <p id="a2c">“善现，<a id="a-2d"></a>由是因缘，<a id="a-2e"></a>一切智智无造无作，<a id="a-2f"></a>一切有情亦无造无作，<a id="a-2g"></a>彼诸烦恼亦无造无作，<a id="a-2h"></a>诸菩萨摩诃萨为是事故被大乘铠。<a id="a-2i"></a>善现，<a id="a-2j"></a>由是义故，<a id="a-2k"></a>诸菩萨摩诃萨不被功德铠，<a id="a-2l"></a>当知是为被大乘铠。<a id="a-2m"></a>”</p>
  <p id="a2n">尔时，<a id="a-2o"></a>具寿善现白佛言：<a id="a-2p"></a>“世尊，<a id="a-2q"></a>如我解佛所说义者，<a id="a-2r"></a>色乃至识无缚无脱。<a id="a-2s"></a>”</p>
  <p id="a2t">时，<a id="a-2u"></a>满慈子问善现言：<a id="a-2v"></a>“尊者说色乃至识无缚无脱耶？<a id="a-2w"></a>”</p>
  <p id="a2x">善现答言：<a id="a-2y"></a>“如是，<a id="a-2z"></a>如是。<a id="a-30"></a>”</p>
  <p id="a31">满慈子言：<a id="a-32"></a>“何等色乃至识无缚无脱？<a id="a-33"></a>”</p>
  <p id="a34">善现答言：<a id="a-35"></a>“如梦乃至寻香城，<a id="a-36"></a>色乃至识无缚无脱。<a id="a-37"></a>所以者何？<a id="a-38"></a>如是一切色乃至识无所有故、<a id="a-39"></a>远离故、<a id="a-3A"></a>寂静故、<a id="a-3B"></a>无相故、<a id="a-3C"></a>无作故、<a id="a-3D"></a>无生故、<a id="a-3E"></a>无灭故、<a id="a-3F"></a>无染故、<a id="a-3G"></a>无净故无缚无脱。</p>
  <p id="a3H">“复次，<a id="a-3I"></a>满慈子，<a id="a-3J"></a>过去色乃至识无缚无脱，<a id="a-3K"></a>未来色乃至识无缚无脱，<a id="a-3L"></a>现在色乃至识无缚无脱。<a id="a-3M"></a>所以者何？<a id="a-3N"></a>如是一切色乃至识无所有故、<a id="a-3O"></a>远离故、<a id="a-3P"></a>寂静故、<a id="a-3Q"></a>无相故、<a id="a-3R"></a>无作故、<a id="a-3S"></a>无生故、<a id="a-3T"></a>无灭故、<a id="a-3U"></a>无染故、<a id="a-3V"></a>无净故无缚无脱。</p>
  <p id="a3W">“复次，<a id="a-3X"></a>满慈子，<a id="a-3Y"></a>善色乃至识无缚无脱，<a id="a-3Z"></a>不善色乃至识无缚无脱，<a id="a-3a"></a>无记色乃至识无缚无脱。<a id="a-3b"></a>所以者何？<a id="a-3c"></a>如是一切色乃至识无所有故、<a id="a-3d"></a>远离故、<a id="a-3e"></a>寂静故、<a id="a-3f"></a>无相故、<a id="a-3g"></a>无作故、<a id="a-3h"></a>无生故、<a id="a-3i"></a>无灭故、<a id="a-3j"></a>无染故、<a id="a-3k"></a>无净故无缚无脱。</p>
  <p id="a3l">“复次，<a id="a-3m"></a>满慈子，<a id="a-3n"></a>有罪色乃至识无缚无脱，<a id="a-3o"></a>无罪色乃至识无缚无脱。<a id="a-3p"></a>所以者何？<a id="a-3q"></a>如是一切色乃至识无所有故、<a id="a-3r"></a>远离故、<a id="a-3s"></a>寂静故、<a id="a-3t"></a>无相故、<a id="a-3u"></a>无作故、<a id="a-3v"></a>无生故、<a id="a-3w"></a>无灭故、<a id="a-3x"></a>无染故、<a id="a-3y"></a>无净故无缚无脱。</p>
  <p id="a3z">“复次，<a id="a-40"></a>满慈子，<a id="a-41"></a>有漏色乃至识无缚无脱，<a id="a-42"></a>无漏色乃至识无缚无脱。<a id="a-43"></a>所以者何？<a id="a-44"></a>如是一切色乃至识无所有故、<a id="a-45"></a>远离故、<a id="a-46"></a>寂静故、<a id="a-47"></a>无相故、<a id="a-48"></a>无作故、<a id="a-49"></a>无生故、<a id="a-4A"></a>无灭故、<a id="a-4B"></a>无染故、<a id="a-4C"></a>无净故无缚无脱。</p>
  <p id="a4D">“复次，<a id="a-4E"></a>满慈子，<a id="a-4F"></a>世间色乃至识无缚无脱，<a id="a-4G"></a>出世间色乃至识无缚无脱。<a id="a-4H"></a>所以者何？<a id="a-4I"></a>如是一切色乃至识无所有故、<a id="a-4J"></a>远离故、<a id="a-4K"></a>寂静故、<a id="a-4L"></a>无相故、<a id="a-4M"></a>无作故、<a id="a-4N"></a>无生故、<a id="a-4O"></a>无灭故、<a id="a-4P"></a>无染故、<a id="a-4Q"></a>无净故无缚无脱。</p>
  <p id="a4R">“复次，<a id="a-4S"></a>满慈子，<a id="a-4T"></a>杂染色乃至识无缚无脱，<a id="a-4U"></a>清净色乃至识无缚无脱。<a id="a-4V"></a>所以者何？<a id="a-4W"></a>如是一切色乃至识无所有故、<a id="a-4X"></a>远离故、<a id="a-4Y"></a>寂静故、<a id="a-4Z"></a>无相故、<a id="a-4a"></a>无作故、<a id="a-4b"></a>无生故、<a id="a-4c"></a>无灭故、<a id="a-4d"></a>无染故、<a id="a-4e"></a>无净故无缚无脱。</p>
  <p id="a4f">“复次，<a id="a-4g"></a>满慈子，<a id="a-4h"></a>一切法无缚无脱。<a id="a-4i"></a>所以者何？<a id="a-4j"></a>以一切法无所有故、<a id="a-4k"></a>远离故、<a id="a-4l"></a>寂静故、<a id="a-4m"></a>无相故、<a id="a-4n"></a>无作故、<a id="a-4o"></a>无生故、<a id="a-4p"></a>无灭故、<a id="a-4q"></a>无染故、<a id="a-4r"></a>无净故无缚无脱。</p>
  <p id="a4s">“复次，<a id="a-4t"></a>满慈子，<a id="a-4u"></a>布施波罗蜜多乃至般若波罗蜜多无缚无脱。<a id="a-4v"></a>所以者何？<a id="a-4w"></a>以布施等波罗蜜多无所有故、<a id="a-4x"></a>远离故、<a id="a-4y"></a>寂静故、<a id="a-4z"></a>无相故、<a id="a-50"></a>无作故、<a id="a-51"></a>无生故、<a id="a-52"></a>无灭故、<a id="a-53"></a>无染故、<a id="a-54"></a>无净故无缚无脱。</p>
  <p id="a55">“复次，<a id="a-56"></a>满慈子，<a id="a-57"></a>内空乃至无性自性空无缚无脱。<a id="a-58"></a>所以者何？<a id="a-59"></a>以内空等无所有故、<a id="a-5A"></a>远离故、<a id="a-5B"></a>寂静故、<a id="a-5C"></a>无相故、<a id="a-5D"></a>无作故、<a id="a-5E"></a>无生故、<a id="a-5F"></a>无灭故、<a id="a-5G"></a>无染故、<a id="a-5H"></a>无净故无缚无脱。</p>
  <p id="a5I">“复次，<a id="a-5J"></a>满慈子，<a id="a-5K"></a>四念住乃至八圣道支无缚无脱。<a id="a-5L"></a>所以者何？<a id="a-5M"></a>以四念住等无所有故、<a id="a-5N"></a>远离故、<a id="a-5O"></a>寂静故、<a id="a-5P"></a>无相故、<a id="a-5Q"></a>无作故、<a id="a-5R"></a>无生故、<a id="a-5S"></a>无灭故、<a id="a-5T"></a>无染故、<a id="a-5U"></a>无净故无缚无脱。</p>
  <p id="a5V">“复次，<a id="a-5W"></a>满慈子，<a id="a-5X"></a>空、<a id="a-5Y"></a>无相、<a id="a-5Z"></a>无愿解脱门无缚无脱。<a id="a-5a"></a>所以者何？<a id="a-5b"></a>以解脱门无所有故、<a id="a-5c"></a>远离故、<a id="a-5d"></a>寂静故、<a id="a-5e"></a>无相故、<a id="a-5f"></a>无作故、<a id="a-5g"></a>无生故、<a id="a-5h"></a>无灭故、<a id="a-5i"></a>无染故、<a id="a-5j"></a>无净故无缚无脱。</p>
  <p id="a5k">“复次，<a id="a-5l"></a>满慈子，<a id="a-5m"></a>如是乃至如来十力、<a id="a-5n"></a>四无所畏、<a id="a-5o"></a>四无礙解、<a id="a-5p"></a>大慈、<a id="a-5q"></a>大悲、<a id="a-5r"></a>大喜、<a id="a-5s"></a>大舍、<a id="a-5t"></a>十八佛不共法无缚无脱。<a id="a-5u"></a>所以者何？<a id="a-5v"></a>以十力等无所有故、<a id="a-5w"></a>远离故、<a id="a-5x"></a>寂静故、<a id="a-5y"></a>无相故、<a id="a-5z"></a>无作故、<a id="a-60"></a>无生故、<a id="a-61"></a>无灭故、<a id="a-62"></a>无染故、<a id="a-63"></a>无净故无缚无脱。</p>
  <p id="a64">“复次，<a id="a-65"></a>满慈子，<a id="a-66"></a>一切智、<a id="a-67"></a>道相智、<a id="a-68"></a>一切相智无缚无脱。<a id="a-69"></a>所以者何？<a id="a-6A"></a>以此诸智无所有故、<a id="a-6B"></a>远离故、<a id="a-6C"></a>寂静故、<a id="a-6D"></a>无相故、<a id="a-6E"></a>无作故、<a id="a-6F"></a>无生故、<a id="a-6G"></a>无灭故、<a id="a-6H"></a>无染故、<a id="a-6I"></a>无净故无缚无脱。</p>
  <p id="a6J">“复次，<a id="a-6K"></a>满慈子，<a id="a-6L"></a>一切菩萨摩诃萨行无缚无脱。<a id="a-6M"></a>所以者何？<a id="a-6N"></a>以诸菩萨摩诃萨行无所有故、<a id="a-6O"></a>远离故、<a id="a-6P"></a>寂静故、<a id="a-6Q"></a>无相故、<a id="a-6R"></a>无作故、<a id="a-6S"></a>无生故、<a id="a-6T"></a>无灭故、<a id="a-6U"></a>无染故、<a id="a-6V"></a>无净故无缚无脱。</p>
  <p id="a6W">“复次，<a id="a-6X"></a>满慈子，<a id="a-6Y"></a>诸佛无上正等菩提无缚无脱。<a id="a-6Z"></a>所以者何？<a id="a-6a"></a>以佛无上正等菩提无所有故、<a id="a-6b"></a>远离故、<a id="a-6c"></a>寂静故、<a id="a-6d"></a>无相故、<a id="a-6e"></a>无作故、<a id="a-6f"></a>无生故、<a id="a-6g"></a>无灭故、<a id="a-6h"></a>无染故、<a id="a-6i"></a>无净故无缚无脱。</p>
  <p id="a6j">“复次，<a id="a-6k"></a>满慈子，<a id="a-6l"></a>诸菩萨摩诃萨无缚无脱。<a id="a-6m"></a>所以者何？<a id="a-6n"></a>以菩萨摩诃萨无所有故、<a id="a-6o"></a>远离故、<a id="a-6p"></a>寂静故、<a id="a-6q"></a>无相故、<a id="a-6r"></a>无作故、<a id="a-6s"></a>无生故、<a id="a-6t"></a>无灭故、<a id="a-6u"></a>无染故、<a id="a-6v"></a>无净故无缚无脱。</p>
  <p id="a6w">“复次，<a id="a-6x"></a>满慈子，<a id="a-6y"></a>一切如来、<a id="a-6z"></a>应、<a id="a-70"></a>正等觉无缚无脱。<a id="a-71"></a>所以者何？<a id="a-72"></a>以诸如来、<a id="a-73"></a>应、<a id="a-74"></a>正等觉无所有故、<a id="a-75"></a>远离故、<a id="a-76"></a>寂静故、<a id="a-77"></a>无相故、<a id="a-78"></a>无作故、<a id="a-79"></a>无生故、<a id="a-7A"></a>无灭故、<a id="a-7B"></a>无染故、<a id="a-7C"></a>无净故无缚无脱。</p>
  <p id="a7D">“复次，<a id="a-7E"></a>满慈子，<a id="a-7F"></a>真如、<a id="a-7G"></a>法界、<a id="a-7H"></a>法性、<a id="a-7I"></a>不虚妄性、<a id="a-7J"></a>不变异性、<a id="a-7K"></a>平等性、<a id="a-7L"></a>离生性、<a id="a-7M"></a>法定、<a id="a-7N"></a>法住、<a id="a-7O"></a>实际无缚无脱。<a id="a-7P"></a>所以者何？<a id="a-7Q"></a>以真如等无所有故、<a id="a-7R"></a>远离故、<a id="a-7S"></a>寂静故、<a id="a-7T"></a>无相故、<a id="a-7U"></a>无作故、<a id="a-7V"></a>无生故、<a id="a-7W"></a>无灭故、<a id="a-7X"></a>无染故、<a id="a-7Y"></a>无净故无缚无脱。</p>
  <p id="a7Z">“满慈子，<a id="a-7a"></a>诸菩萨摩诃萨于如是无缚无脱微妙法门，<a id="a-7b"></a>以无所得而为方便，<a id="a-7c"></a>应如实知。<a id="a-7d"></a>满慈子，<a id="a-7e"></a>诸菩萨摩诃萨于如是无缚无脱六波罗蜜多乃至一切相智，<a id="a-7f"></a>以无所得而为方便，<a id="a-7g"></a>应勤修学。<a id="a-7h"></a>满慈子，<a id="a-7i"></a>诸菩萨摩诃萨于如是无缚无脱六波罗蜜多乃至一切相智，<a id="a-7j"></a>应正安住。<a id="a-7k"></a>满慈子，<a id="a-7l"></a>诸菩萨摩诃萨以无所得而为方便，<a id="a-7m"></a>应成熟无缚无脱有情，<a id="a-7n"></a>应严净无缚无脱佛土，<a id="a-7o"></a>应亲近供养无缚无脱诸佛，<a id="a-7p"></a>应听受无缚无脱法门。</p>
  <p id="a7q">“满慈子，<a id="a-7r"></a>是菩萨摩诃萨常不远离无缚无脱诸佛，<a id="a-7s"></a>常不远离无缚无脱神通，<a id="a-7t"></a>常不远离无缚无脱五眼，<a id="a-7u"></a>常不远离无缚无脱陀罗尼门，<a id="a-7v"></a>常不远离无缚无脱三摩地门。<a id="a-7w"></a>满慈子，<a id="a-7x"></a>是菩萨摩诃萨决定当起无缚无脱道相智，<a id="a-7y"></a>决定当证无缚无脱一切智、<a id="a-7z"></a>一切相智，<a id="a-80"></a>决定当转无缚无脱法轮，<a id="a-81"></a>决定当以无缚无脱三乘法要，<a id="a-82"></a>安立无缚无脱诸有情类，<a id="a-83"></a>令证无缚无脱究竟涅槃。</p>
  <p id="a84">“满慈子，<a id="a-85"></a>若菩萨摩诃萨修行无缚无脱六波罗蜜多，<a id="a-86"></a>能证无缚无脱一切法性无所有故、<a id="a-87"></a>远离故、<a id="a-88"></a>寂静故、<a id="a-89"></a>无相故、<a id="a-8A"></a>无作故、<a id="a-8B"></a>无生故、<a id="a-8C"></a>无灭故、<a id="a-8D"></a>无染故、<a id="a-8E"></a>无净故无缚无脱。<a id="a-8F"></a>满慈子，<a id="a-8G"></a>当知是菩萨摩诃萨名被无缚无脱大乘铠者，<a id="a-8H"></a>是菩萨摩诃萨疾证无上正等菩提，<a id="a-8I"></a>能尽未来利益安乐诸有情类。<a id="a-8J"></a>”</p>
  <p id="a8K">尔时，<a id="a-8L"></a>具寿善现白佛言：<a id="a-8M"></a>“世尊，<a id="a-8N"></a>何等名为诸菩萨摩诃萨大乘之相？<a id="a-8O"></a>齐何当知诸菩萨摩诃萨发趣大乘？<a id="a-8P"></a>如是大乘从何处出？<a id="a-8Q"></a>至何处住？<a id="a-8R"></a>如是大乘为何所住？<a id="a-8S"></a>谁复乘是大乘而出？<a id="a-8T"></a>”</p>
  <p id="a8U">佛告善现：<a id="a-8V"></a>“汝先所问‘何等名为诸菩萨摩诃萨大乘相？<a id="a-8W"></a>’者，<a id="a-8X"></a>善现当知，<a id="a-8Y"></a>六波罗蜜多是菩萨摩诃萨大乘之相。<a id="a-8Z"></a>云何为六？<a id="a-8a"></a>一者、<a id="a-8b"></a>布施波罗蜜多，<a id="a-8c"></a>二者、<a id="a-8d"></a>净戒波罗蜜多，<a id="a-8e"></a>三者、<a id="a-8f"></a>安忍波罗蜜多，<a id="a-8g"></a>四者、<a id="a-8h"></a>精进波罗蜜多，<a id="a-8i"></a>五者、<a id="a-8j"></a>静虑波罗蜜多，<a id="a-8k"></a>六者、<a id="a-8l"></a>般若波罗蜜多。</p>
  <p id="a8m">“云何布施波罗蜜多？<a id="a-8n"></a>谓菩萨摩诃萨以一切智智相应作意，<a id="a-8o"></a>大悲为首，<a id="a-8p"></a>自舍一切内外所有，<a id="a-8q"></a>亦劝他舍内外诸物，<a id="a-8r"></a>持此善根，<a id="a-8s"></a>用无所得而为方便，<a id="a-8t"></a>与诸有情平等共有回向无上正等菩提，<a id="a-8u"></a>是为布施波罗蜜多。</p>
  <p id="a8v">“云何净戒波罗蜜多？<a id="a-8w"></a>谓菩萨摩诃萨以一切智智相应作意，<a id="a-8x"></a>大悲为首，<a id="a-8y"></a>自受持十善业道，<a id="a-8z"></a>亦劝他受持十善业道，<a id="a-90"></a>持此善根，<a id="a-91"></a>用无所得而为方便，<a id="a-92"></a>与诸有情平等共有回向无上正等菩提，<a id="a-93"></a>是为净戒波罗蜜多。</p>
  <p id="a94">“云何安忍波罗蜜多？<a id="a-95"></a>谓菩萨摩诃萨以一切智智相应作意，<a id="a-96"></a>大悲为首，<a id="a-97"></a>自具增上安忍，<a id="a-98"></a>亦劝他具增上安忍，<a id="a-99"></a>持此善根，<a id="a-9A"></a>用无所得而为方便，<a id="a-9B"></a>与诸有情平等共有回向无上正等菩提，<a id="a-9C"></a>是为安忍波罗蜜多。</p>
  <p id="a9D">“云何精进波罗蜜多？<a id="a-9E"></a>谓菩萨摩诃萨以一切智智相应作意，<a id="a-9F"></a>大悲为首，<a id="a-9G"></a>自于五波罗蜜多勤修不舍，<a id="a-9H"></a>亦劝他于五波罗蜜多勤修不舍，<a id="a-9I"></a>持此善根，<a id="a-9J"></a>用无所得而为方便，<a id="a-9K"></a>与诸有情平等共有回向无上正等菩提，<a id="a-9L"></a>是为精进波罗蜜多。</p>
  <p id="a9M">“云何静虑波罗蜜多？<a id="a-9N"></a>谓菩萨摩诃萨以一切智智相应作意，<a id="a-9O"></a>大悲为首，<a id="a-9P"></a>自方便善巧入诸静虑，<a id="a-9Q"></a>不随彼定势力受生，<a id="a-9R"></a>亦劝他方便善巧入诸静虑，<a id="a-9S"></a>不随彼定势力受生，<a id="a-9T"></a>持此善根，<a id="a-9U"></a>用无所得而为方便，<a id="a-9V"></a>与诸有情平等共有回向无上正等菩提，<a id="a-9W"></a>是为静虑波罗蜜多。</p>
  <p id="a9X">“云何般若波罗蜜多？<a id="a-9Y"></a>谓菩萨摩诃萨以一切智智相应作意，<a id="a-9Z"></a>大悲为首，<a id="a-9a"></a>自如实观察一切法性，<a id="a-9b"></a>于诸法性无取无著，<a id="a-9c"></a>亦劝他如实观察一切法性，<a id="a-9d"></a>于诸法性无取无著，<a id="a-9e"></a>持此善根，<a id="a-9f"></a>用无所得而为方便，<a id="a-9g"></a>与诸有情平等共有回向无上正等菩提，<a id="a-9h"></a>是为般若波罗蜜多。<a id="a-9i"></a>善现，<a id="a-9j"></a>是为诸菩萨摩诃萨大乘之相。</p>
  <p id="a9k">“复次，<a id="a-9l"></a>善现，<a id="a-9m"></a>诸菩萨摩诃萨大乘相者，<a id="a-9n"></a>所谓内空、<a id="a-9o"></a>外空、<a id="a-9p"></a>内外空、<a id="a-9q"></a>大空、<a id="a-9r"></a>空空、<a id="a-9s"></a>胜义空、<a id="a-9t"></a>有为空、<a id="a-9u"></a>无为空、<a id="a-9v"></a>毕竟空、<a id="a-9w"></a>无际空、<a id="a-9x"></a>无散空、<a id="a-9y"></a>本性空、<a id="a-9z"></a>相空、<a id="a-A0"></a>一切法空、<a id="a-A1"></a>无性空、<a id="a-A2"></a>无性自性空。</p>
  <p id="aA3">“云何内空？<a id="a-A4"></a>内谓内法，<a id="a-A5"></a>即是眼、<a id="a-A6"></a>耳、<a id="a-A7"></a>鼻、<a id="a-A8"></a>舌、<a id="a-A9"></a>身、<a id="a-AA"></a>意。<a id="a-AB"></a>当知此中眼由眼空，<a id="a-AC"></a>非常非坏。<a id="a-AD"></a>所以者何？<a id="a-AE"></a>本性尔故。<a id="a-AF"></a>如是乃至意由意空，<a id="a-AG"></a>非常非坏。<a id="a-AH"></a>所以者何？<a id="a-AI"></a>本性尔故。<a id="a-AJ"></a>是为内空。</p>
  <p id="aAK">“云何外空？<a id="a-AL"></a>外谓外法，<a id="a-AM"></a>即是色、<a id="a-AN"></a>声、<a id="a-AO"></a>香、<a id="a-AP"></a>味、<a id="a-AQ"></a>触、<a id="a-AR"></a>法。<a id="a-AS"></a>当知此中色由色空，<a id="a-AT"></a>非常非坏。<a id="a-AU"></a>所以者何？<a id="a-AV"></a>本性尔故。<a id="a-AW"></a>如是乃至法由法空，<a id="a-AX"></a>非常非坏。<a id="a-AY"></a>所以者何？<a id="a-AZ"></a>本性尔故。<a id="a-Aa"></a>是为外空。</p>
  <p id="aAb">“云何内外空？<a id="a-Ac"></a>内外谓内外法，<a id="a-Ad"></a>即六内处及六外处。<a id="a-Ae"></a>当知此中内法由外法空，<a id="a-Af"></a>非常非坏。<a id="a-Ag"></a>所以者何？<a id="a-Ah"></a>本性尔故，<a id="a-Ai"></a>谓于六内处由六外处空。<a id="a-Aj"></a>外法由内法空，<a id="a-Ak"></a>非常非坏。<a id="a-Al"></a>所以者何？<a id="a-Am"></a>本性尔故，<a id="a-An"></a>谓于外六处由内六处空。<a id="a-Ao"></a>是谓内外空。</p>
  <p id="aAp">“云何大空？<a id="a-Aq"></a>大谓十方。<a id="a-Ar"></a>当知此中东方由东方空，<a id="a-As"></a>非常非坏。<a id="a-At"></a>所以者何？<a id="a-Au"></a>本性尔故。<a id="a-Av"></a>如是乃至下方由下方空，<a id="a-Aw"></a>非常非坏。<a id="a-Ax"></a>所以者何？<a id="a-Ay"></a>本性尔故。<a id="a-Az"></a>是为大空。</p>
  <p id="aB0">“云何空空？<a id="a-B1"></a>此中空谓一切法空。<a id="a-B2"></a>此空复由空空故空，<a id="a-B3"></a>非常非坏。<a id="a-B4"></a>所以者何？<a id="a-B5"></a>本性尔故。<a id="a-B6"></a>是谓空空。</p>
  <p id="aB7">“云何胜义空？<a id="a-B8"></a>此中胜义即是涅槃。<a id="a-B9"></a>当知涅槃由涅槃空，<a id="a-BA"></a>非常非坏。<a id="a-BB"></a>所以者何？<a id="a-BC"></a>本性尔故。<a id="a-BD"></a>是为胜义空。</p>
  <p id="aBE">“云何有为空？<a id="a-BF"></a>此中有为即是三界。<a id="a-BG"></a>当知欲界由欲界空，<a id="a-BH"></a>非常非坏。<a id="a-BI"></a>所以者何？<a id="a-BJ"></a>本性尔故。<a id="a-BK"></a>色、<a id="a-BL"></a>无色界由色、<a id="a-BM"></a>无色界空，<a id="a-BN"></a>非常非坏。<a id="a-BO"></a>所以者何？<a id="a-BP"></a>本性尔故。<a id="a-BQ"></a>是为有为空。</p>
  <p id="aBR">“云何无为空？<a id="a-BS"></a>无为谓无生、<a id="a-BT"></a>无异、<a id="a-BU"></a>无灭法。<a id="a-BV"></a>当知无为由无为空，<a id="a-BW"></a>非常非坏。<a id="a-BX"></a>所以者何？<a id="a-BY"></a>本性尔故。<a id="a-BZ"></a>是为无为空。</p>
  <p id="aBa">“云何毕竟空？<a id="a-Bb"></a>毕竟谓若法毕竟不可得。<a id="a-Bc"></a>当知毕竟由毕竟空，<a id="a-Bd"></a>非常非坏。<a id="a-Be"></a>所以者何？<a id="a-Bf"></a>本性尔故。<a id="a-Bg"></a>是为毕竟空。</p>
  <p id="aBh">“云何无际空？<a id="a-Bi"></a>无际谓无初际、<a id="a-Bj"></a>后际、<a id="a-Bk"></a>中际可得，<a id="a-Bl"></a>若法无初际、<a id="a-Bm"></a>中、<a id="a-Bn"></a>后际可得，<a id="a-Bo"></a>是法无来亦无所去。<a id="a-Bp"></a>当知无际由无际空，<a id="a-Bq"></a>非常非坏。<a id="a-Br"></a>所以者何？<a id="a-Bs"></a>本性尔故。<a id="a-Bt"></a>是为无际空。</p>
  <p id="aBu">“云何无散空？<a id="a-Bv"></a>散谓诸法有放、<a id="a-Bw"></a>有弃、<a id="a-Bx"></a>有舍可得，<a id="a-By"></a>若法无放、<a id="a-Bz"></a>弃、<a id="a-C0"></a>舍可得，<a id="a-C1"></a>说名无散。<a id="a-C2"></a>此中无散由无散空，<a id="a-C3"></a>非常非坏。<a id="a-C4"></a>所以者何？<a id="a-C5"></a>本性尔故。<a id="a-C6"></a>是为无散空。</p>
  <p id="aC7">“云何本性空？<a id="a-C8"></a>本性谓一切法若有为性、<a id="a-C9"></a>若无为性，<a id="a-CA"></a>如是本性非声闻作、<a id="a-CB"></a>非独觉作、<a id="a-CC"></a>非菩萨作、<a id="a-CD"></a>非诸佛作、<a id="a-CE"></a>亦非余作，<a id="a-CF"></a>其性法尔，<a id="a-CG"></a>故名本性。<a id="a-CH"></a>当知本性由本性空，<a id="a-CI"></a>非常非坏。<a id="a-CJ"></a>所以者何？<a id="a-CK"></a>本性尔故。<a id="a-CL"></a>是为本性空。</p>
  <p id="aCM">“云何相空？<a id="a-CN"></a>相谓诸法自相、<a id="a-CO"></a>共相。<a id="a-CP"></a>当知此中相由相空，<a id="a-CQ"></a>非常非坏。<a id="a-CR"></a>所以者何？<a id="a-CS"></a>本性尔故。<a id="a-CT"></a>是为相空。</p>
  <p id="aCU">“云何一切法空？<a id="a-CV"></a>一切法谓色乃至识、<a id="a-CW"></a>眼乃至意、<a id="a-CX"></a>色乃至法、<a id="a-CY"></a>眼识乃至意识、<a id="a-CZ"></a>眼触乃至意触、<a id="a-Ca"></a>眼触为缘所生诸受乃至意触为缘所生诸受，<a id="a-Cb"></a>若有为法、<a id="a-Cc"></a>若无为法，<a id="a-Cd"></a>名一切法。<a id="a-Ce"></a>此中一切法由一切法空，<a id="a-Cf"></a>非常非坏。<a id="a-Cg"></a>所以者何？<a id="a-Ch"></a>本性尔故。<a id="a-Ci"></a>是为一切法空。</p>
  <p id="aCj">“云何无性空？<a id="a-Ck"></a>无性谓此中无少性可得。<a id="a-Cl"></a>当知无性由无性空，<a id="a-Cm"></a>非常非坏。<a id="a-Cn"></a>所以者何？<a id="a-Co"></a>本性尔故。<a id="a-Cp"></a>是为无性空。</p>
  <p id="aCq">“云何无性自性空？<a id="a-Cr"></a>无性自性谓一切法无能和合者性、<a id="a-Cs"></a>有所和合自性，<a id="a-Ct"></a>众缘生故。<a id="a-Cu"></a>当知无性自性由无性自性空，<a id="a-Cv"></a>非常非坏。<a id="a-Cw"></a>所以者何？<a id="a-Cx"></a>本性尔故。</p>
  <p id="aCy">“复次，<a id="a-Cz"></a>善现，<a id="a-D0"></a>有性由有性空，<a id="a-D1"></a>无性由无性空，<a id="a-D2"></a>自性由自性空，<a id="a-D3"></a>他性由他性空。</p>
  <p id="aD4">“云何有性由有性空？<a id="a-D5"></a>有性谓有为法，<a id="a-D6"></a>即是五蕴。<a id="a-D7"></a>如是有性由有性空，<a id="a-D8"></a>色等五蕴不可得故，<a id="a-D9"></a>无生性故。</p>
  <p id="aDA">“云何无性由无性空？<a id="a-DB"></a>无性谓无为法，<a id="a-DC"></a>此中无为法由无为法空，<a id="a-DD"></a>即是无性由无性空。</p>
  <p id="aDE">“云何自性由自性空？<a id="a-DF"></a>谓一切法皆自性空，<a id="a-DG"></a>此空非智所作，<a id="a-DH"></a>非见所作，<a id="a-DI"></a>亦非余所作，<a id="a-DJ"></a>故名自性由自性空。</p>
  <p id="aDK">“云何他性由他性空？<a id="a-DL"></a>谓一切法，<a id="a-DM"></a>如来出世、<a id="a-DN"></a>若不出世，<a id="a-DO"></a>法住、<a id="a-DP"></a>法定、<a id="a-DQ"></a>法界、<a id="a-DR"></a>真如、<a id="a-DS"></a>不虚妄性、<a id="a-DT"></a>不变异性、<a id="a-DU"></a>实际、<a id="a-DV"></a>法尔由他性空，<a id="a-DW"></a>故名他性由他性空。</p>
  <p id="aDX">“善现，<a id="a-DY"></a>是为诸菩萨摩诃萨行深般若波罗蜜多时大乘之相。</p>
  <p id="aDZ">“复次，<a id="a-Da"></a>善现，<a id="a-Db"></a>诸菩萨摩诃萨大乘相者，<a id="a-Dc"></a>谓健行三摩地、<a id="a-Dd"></a>宝印三摩地、<a id="a-De"></a>师子游戏三摩地、<a id="a-Df"></a>妙月三摩地、<a id="a-Dg"></a>月幢相三摩地、<a id="a-Dh"></a>一切法涌三摩地、<a id="a-Di"></a>观顶三摩地、<a id="a-Dj"></a>法界决定三摩地、<a id="a-Dk"></a>决定幢相三摩地、<a id="a-Dl"></a>金刚喻三摩地、<a id="a-Dm"></a>入法印三摩地、<a id="a-Dn"></a>等持王三摩地、<a id="a-Do"></a>善安立三摩地、<a id="a-Dp"></a>放光三摩地、<a id="a-Dq"></a>力众三摩地、<a id="a-Dr"></a>等涌三摩地、<a id="a-Ds"></a>入言词决定三摩地、<a id="a-Dt"></a>等入增语三摩地、<a id="a-Du"></a>观方三摩地、<a id="a-Dv"></a>持印三摩地、<a id="a-Dw"></a>无忘失三摩地、<a id="a-Dx"></a>诸法等趣海印三摩地、<a id="a-Dy"></a>遍覆虚空三摩地、<a id="a-Dz"></a>金刚轮三摩地、<a id="a-E0"></a>无量光三摩地、<a id="a-E1"></a>无著无障三摩地、<a id="a-E2"></a>断诸法轮三摩地、<a id="a-E3"></a>舍宝三摩地、<a id="a-E4"></a>遍照三摩地、<a id="a-E5"></a>不眴三摩地、<a id="a-E6"></a>无相住三摩地、<a id="a-E7"></a>不思惟三摩地、<a id="a-E8"></a>无垢灯三摩地、<a id="a-E9"></a>无边光三摩地、<a id="a-EA"></a>发光三摩地、<a id="a-EB"></a>普照三摩地、<a id="a-EC"></a>净坚三摩地、<a id="a-ED"></a>无垢光三摩地、<a id="a-EE"></a>发妙乐三摩地、<a id="a-EF"></a>电灯三摩地、<a id="a-EG"></a>无尽三摩地、<a id="a-EH"></a>具威光三摩地、<a id="a-EI"></a>离尽三摩地、<a id="a-EJ"></a>不可毁三摩地、<a id="a-EK"></a>开发三摩地、<a id="a-EL"></a>日灯三摩地、<a id="a-EM"></a>净月三摩地、<a id="a-EN"></a>净光三摩地、<a id="a-EO"></a>无动三摩地、<a id="a-EP"></a>发明三摩地、<a id="a-EQ"></a>应作不应作三摩地、<a id="a-ER"></a>智幢相三摩地、<a id="a-ES"></a>金刚鬘三摩地、<a id="a-ET"></a>住心三摩地、<a id="a-EU"></a>普明三摩地、<a id="a-EV"></a>善住三摩地、<a id="a-EW"></a>宝积三摩地、<a id="a-EX"></a>妙法印三摩地、<a id="a-EY"></a>法平等性三摩地、<a id="a-EZ"></a>舍爱乐三摩地、<a id="a-Ea"></a>法涌满三摩地、<a id="a-Eb"></a>飘散三摩地、<a id="a-Ec"></a>分别法句三摩地、<a id="a-Ed"></a>平等字相三摩地、<a id="a-Ee"></a>离文字相三摩地、<a id="a-Ef"></a>断所缘三摩地、<a id="a-Eg"></a>无变异三摩地、<a id="a-Eh"></a>无品类三摩地、<a id="a-Ei"></a>入名相三摩地、<a id="a-Ej"></a>无相行三摩地、<a id="a-Ek"></a>离翳暗三摩地、<a id="a-El"></a>具行三摩地、<a id="a-Em"></a>不变动三摩地、<a id="a-En"></a>度境界三摩地、<a id="a-Eo"></a>离集众德三摩地、<a id="a-Ep"></a>决定住三摩地、<a id="a-Eq"></a>净妙花三摩地、<a id="a-Er"></a>具觉支三摩地、<a id="a-Es"></a>无边辩三摩地、<a id="a-Et"></a>无等等三摩地、<a id="a-Eu"></a>普超一切三摩地、<a id="a-Ev"></a>决判一切三摩地、<a id="a-Ew"></a>散犹豫三摩地、<a id="a-Ex"></a>无所住三摩地、<a id="a-Ey"></a>一相庄严三摩地、<a id="a-Ez"></a>引发行相三摩地、<a id="a-F0"></a>一行相三摩地、<a id="a-F1"></a>离行相三摩地、<a id="a-F2"></a>妙行相三摩地、<a id="a-F3"></a>达诸有底散坏三摩地、<a id="a-F4"></a>宝坚固三摩地、<a id="a-F5"></a>解脱音声文字三摩地、<a id="a-F6"></a>入施设语言三摩地、<a id="a-F7"></a>炬炽然三摩地、<a id="a-F8"></a>严净相三摩地、<a id="a-F9"></a>无标帜三摩地、<a id="a-FA"></a>具妙相三摩地、<a id="a-FB"></a>不喜一切苦乐三摩地、<a id="a-FC"></a>无尽行相三摩地、<a id="a-FD"></a>具总持三摩地、<a id="a-FE"></a>摄伏一切正性邪性三摩地、<a id="a-FF"></a>息违顺三摩地、<a id="a-FG"></a>离爱憎三摩地、<a id="a-FH"></a>无垢明三摩地、<a id="a-FI"></a>具坚固三摩地、<a id="a-FJ"></a>满月净光三摩地、<a id="a-FK"></a>大庄严三摩地、<a id="a-FL"></a>普照世间三摩地、<a id="a-FM"></a>定平等性三摩地、<a id="a-FN"></a>远离尘垢三摩地、<a id="a-FO"></a>有诤无诤平等理趣三摩地、<a id="a-FP"></a>无巢穴无标帜无爱乐三摩地、<a id="a-FQ"></a>决定安住真如三摩地、<a id="a-FR"></a>离身语意秽恶三摩地、<a id="a-FS"></a>如虚空三摩地、<a id="a-FT"></a>无染无著三摩地。<a id="a-FU"></a>如是等三摩地有无量百千，<a id="a-FV"></a>是为菩萨摩诃萨大乘之相。</p>
  <p id="aFW">“善现，<a id="a-FX"></a>此中云何名为健行三摩地？<a id="a-FY"></a>谓若住此三摩地时，<a id="a-FZ"></a>普能领受诸定行处，<a id="a-Fa"></a>是故名为健行三摩地。</p>
  <p id="aFb">“云何名为宝印三摩地？<a id="a-Fc"></a>谓若住此三摩地时，<a id="a-Fd"></a>能印诸定行相差别，<a id="a-Fe"></a>是故名为宝印三摩地。</p>
  <p id="aFf">“云何名为师子游戏三摩地？<a id="a-Fg"></a>谓若住此三摩地时，<a id="a-Fh"></a>于诸等持游戏自在，<a id="a-Fi"></a>是故名为师子游戏三摩地。</p>
  <p id="aFj">“云何名为妙月三摩地？<a id="a-Fk"></a>谓若住此三摩地时，<a id="a-Fl"></a>如净满月普照诸定，<a id="a-Fm"></a>是故名为妙月三摩地。</p>
  <p id="aFn">“云何名为月幢相三摩地？<a id="a-Fo"></a>谓若住此三摩地时，<a id="a-Fp"></a>普能任持诸定幢相，<a id="a-Fq"></a>是故名为月幢相三摩地。</p>
  <p id="aFr">“云何名为一切法涌三摩地？<a id="a-Fs"></a>谓若住此三摩地时，<a id="a-Ft"></a>普能涌出一切胜定，<a id="a-Fu"></a>是故名为一切法涌三摩地。</p>
  <p id="aFv">“云何名为观顶三摩地？<a id="a-Fw"></a>谓若住此三摩地时，<a id="a-Fx"></a>普能观察诸胜定顶，<a id="a-Fy"></a>是故名为观顶三摩地。</p>
  <p id="aFz">“云何名为法界决定三摩地？<a id="a-G0"></a>谓若住此三摩地时，<a id="a-G1"></a>能于法界决定照了，<a id="a-G2"></a>是故名为法界决定三摩地。</p>
  <p id="aG3">“云何名为决定幢相三摩地？<a id="a-G4"></a>谓若住此三摩地时，<a id="a-G5"></a>决定能持诸定幢相，<a id="a-G6"></a>是故名为决定幢相三摩地。</p>
  <p id="aG7">“云何名为金刚喻三摩地？<a id="a-G8"></a>谓若住此三摩地时，<a id="a-G9"></a>能摧诸定非彼所伏，<a id="a-GA"></a>是故名为金刚喻三摩地。</p>
  <p id="aGB">“云何名为入法印三摩地？<a id="a-GC"></a>谓若住此三摩地时，<a id="a-GD"></a>普能悟入一切法印，<a id="a-GE"></a>是故名为入法印三摩地。</p>
  <p id="aGF">“云何名为等持王三摩地？<a id="a-GG"></a>谓若住此三摩地时，<a id="a-GH"></a>于诸定中皆得自在，<a id="a-GI"></a>是故名为等持王三摩地。</p>
  <p id="aGJ">“云何名为善安立三摩地？<a id="a-GK"></a>谓若住此三摩地时，<a id="a-GL"></a>于等持王能善安立，<a id="a-GM"></a>是故名为善安立三摩地。</p>
  <p id="aGN">“云何名为放光三摩地？<a id="a-GO"></a>谓若住此三摩地时，<a id="a-GP"></a>于诸定光普能开发，<a id="a-GQ"></a>是故名为放光三摩地。</p>
  <p id="aGR">“云何名为力众三摩地？<a id="a-GS"></a>谓若住此三摩地时，<a id="a-GT"></a>能发诸定众多势力，<a id="a-GU"></a>是故名为力众三摩地。</p>
  <p id="aGV">“云何名为等涌三摩地？<a id="a-GW"></a>谓若住此三摩地时，<a id="a-GX"></a>令诸胜定平等涌出，<a id="a-GY"></a>是故名为等涌三摩地。</p>
  <p id="aGZ">“云何名为入言词决定三摩地？<a id="a-Ga"></a>谓若住此三摩地时，<a id="a-Gb"></a>于定言词必能悟入，<a id="a-Gc"></a>是故名为入言词决定三摩地。</p>
  <p id="aGd">“云何名为等入增语三摩地？<a id="a-Ge"></a>谓若住此三摩地时，<a id="a-Gf"></a>于诸定名平等悟入训释理趣，<a id="a-Gg"></a>是故名为等入增语三摩地。</p>
  <p id="aGh">“云何名为观方三摩地？<a id="a-Gi"></a>谓若住此三摩地时，<a id="a-Gj"></a>于诸定方普能观照，<a id="a-Gk"></a>是故名为观方三摩地。</p>
  <p id="aGl">“云何名为持印三摩地？<a id="a-Gm"></a>谓若住此三摩地时，<a id="a-Gn"></a>能总任持诸定妙印，<a id="a-Go"></a>是故名为持印三摩地。</p>
  <p id="aGp">“云何名为无忘失三摩地？<a id="a-Gq"></a>谓若住此三摩地时，<a id="a-Gr"></a>于诸定相能无忘失，<a id="a-Gs"></a>是故名为无忘失三摩地。</p>
  <p id="aGt">“云何名为诸法等趣海印三摩地？<a id="a-Gu"></a>谓若住此三摩地时，<a id="a-Gv"></a>令诸胜定平等趣入，<a id="a-Gw"></a>如大海印摄受众流，<a id="a-Gx"></a>是故名为诸法等趣海印三摩地。</p>
  <p id="aGy">“云何名为遍覆虚空三摩地？<a id="a-Gz"></a>谓若住此三摩地时，<a id="a-H0"></a>于诸等持能遍覆护，<a id="a-H1"></a>无所简别如太虚空，<a id="a-H2"></a>是故名为遍覆虚空三摩地。</p>
  <p id="aH3">“云何名为金刚轮三摩地？<a id="a-H4"></a>谓若住此三摩地时，<a id="a-H5"></a>普能住持一切胜定，<a id="a-H6"></a>令不散坏如金刚轮，<a id="a-H7"></a>是故名为金刚轮三摩地。</p>
  <p id="aH8">“云何名为无量光三摩地？<a id="a-H9"></a>谓若住此三摩地时，<a id="a-HA"></a>放无量光照有情类，<a id="a-HB"></a>令彼忆念曾所受法及作种种大饶益事，<a id="a-HC"></a>是故名为无量光三摩地。</p>
  <p id="aHD">“云何名为无著无障三摩地？<a id="a-HE"></a>谓若住此三摩地时，<a id="a-HF"></a>离诸染著及一切障，<a id="a-HG"></a>是故名为无著无障三摩地。</p>
  <p id="aHH">“云何名为断诸法轮三摩地？<a id="a-HI"></a>谓若住此三摩地时，<a id="a-HJ"></a>于一切法证无生理，<a id="a-HK"></a>令生死苦永不相续，<a id="a-HL"></a>是故名为断诸法轮三摩地。</p>
  <p id="aHM">“云何名为舍宝三摩地？<a id="a-HN"></a>谓若住此三摩地时，<a id="a-HO"></a>于诸定相尚能弃舍，<a id="a-HP"></a>况诸烦恼及余法相而不能舍？<a id="a-HQ"></a>是故名为舍宝三摩地。</p>
  <p id="aHR">“云何名为遍照三摩地？<a id="a-HS"></a>谓若住此三摩地时，<a id="a-HT"></a>遍照诸定令其光显，<a id="a-HU"></a>是故名为遍照三摩地。</p>
  <p id="aHV">“云何名为不眴三摩地？<a id="a-HW"></a>谓若住此三摩地时，<a id="a-HX"></a>于一切法无所求愿，<a id="a-HY"></a>是故名为不眴三摩地。</p>
  <p id="aHZ">“云何名为无相住三摩地？<a id="a-Ha"></a>谓若住此三摩地时，<a id="a-Hb"></a>不见诸定中有少法可住，<a id="a-Hc"></a>是故名为无相住三摩地。</p>
  <p id="aHd">“云何名为不思惟三摩地？<a id="a-He"></a>谓若住此三摩地时，<a id="a-Hf"></a>所有下劣心、<a id="a-Hg"></a>心所法悉皆不转，<a id="a-Hh"></a>是故名为不思惟三摩地。</p>
  <p id="aHi">“云何名为无垢灯三摩地？<a id="a-Hj"></a>谓若住此三摩地时，<a id="a-Hk"></a>如持净灯照了诸定，<a id="a-Hl"></a>是故名为无垢灯三摩地。</p>
  <p id="aHm">“云何名为无边光三摩地？<a id="a-Hn"></a>谓若住此三摩地时，<a id="a-Ho"></a>能发大光照无边际，<a id="a-Hp"></a>是故名为无边光三摩地。</p>
  <p id="aHq">“云何名为发光三摩地？<a id="a-Hr"></a>谓若住此等持无间，<a id="a-Hs"></a>能发一切胜定光明，<a id="a-Ht"></a>是故名为发光三摩地。</p>
  <p id="aHu">“云何名为普照三摩地？<a id="a-Hv"></a>谓若住此等持无间，<a id="a-Hw"></a>即能普照诸胜定门，<a id="a-Hx"></a>是故名为普照三摩地。</p>
  <p id="aHy">“云何名为净坚三摩地？<a id="a-Hz"></a>谓若住此三摩地时，<a id="a-I0"></a>得诸等持净平等性，<a id="a-I1"></a>是故名为净坚三摩地。</p>
  <p id="aI2">“云何名为无垢光三摩地？<a id="a-I3"></a>谓若住此三摩地时，<a id="a-I4"></a>能普蠲除一切定垢，<a id="a-I5"></a>亦能照了一切等持，<a id="a-I6"></a>是故名为无垢光三摩地。</p>
  <p id="aI7">“云何名为发妙乐三摩地？<a id="a-I8"></a>谓若住此三摩地时，<a id="a-I9"></a>普能领受诸定妙乐，<a id="a-IA"></a>是故名为发妙乐三摩地。</p>
  <p id="aIB">“云何名为电灯三摩地？<a id="a-IC"></a>谓若住此三摩地时，<a id="a-ID"></a>照诸等持如电光焰，<a id="a-IE"></a>是故名为电灯三摩地。</p>
  <p id="aIF">“云何名为无尽三摩地？<a id="a-IG"></a>谓若住此三摩地时，<a id="a-IH"></a>于诸等持不见有尽，<a id="a-II"></a>是故名为无尽三摩地。</p>
  <p id="aIJ">“云何名为具威光三摩地？<a id="a-IK"></a>谓若住此三摩地时，<a id="a-IL"></a>于诸等持威光独盛，<a id="a-IM"></a>是故名为具威光三摩地。</p>
  <p id="aIN">“云何名为离尽三摩地？<a id="a-IO"></a>谓若住此三摩地时，<a id="a-IP"></a>见诸等持一切离尽，<a id="a-IQ"></a>而不见有少分法相，<a id="a-IR"></a>是故名为离尽三摩地。</p>
  <p id="aIS">“云何名为不可毁三摩地？<a id="a-IT"></a>谓若住此三摩地时，<a id="a-IU"></a>令诸等持见无瑕隙，<a id="a-IV"></a>是故名为不可毁三摩地。</p>
  <p id="aIW">“云何名为开发三摩地？<a id="a-IX"></a>谓若住此三摩地时，<a id="a-IY"></a>见诸等持无不开发，<a id="a-IZ"></a>是故名为开发三摩地。</p>
  <p id="aIa">“云何名为日灯三摩地？<a id="a-Ib"></a>谓若住此三摩地时，<a id="a-Ic"></a>令诸定门发光普照，<a id="a-Id"></a>是故名为日灯三摩地。</p>
  <p id="aIe">“云何名为净月三摩地？<a id="a-If"></a>谓若住此三摩地时，<a id="a-Ig"></a>令诸等持破暗如月，<a id="a-Ih"></a>是故名为净月三摩地。</p>
  <p id="aIi">“云何名为净光三摩地？<a id="a-Ij"></a>谓若住此三摩地时，<a id="a-Ik"></a>于诸等持得无礙解，<a id="a-Il"></a>是故名为净光三摩地。</p>
  <p id="aIm">“云何名为无动三摩地？<a id="a-In"></a>谓若住此三摩地时，<a id="a-Io"></a>令诸等持无掉慢动亦无戏论，<a id="a-Ip"></a>是故名为无动三摩地。</p>
  <p id="aIq">“云何名为发明三摩地？<a id="a-Ir"></a>谓若住此三摩地时，<a id="a-Is"></a>令诸定门发明普照，<a id="a-It"></a>是故名为发明三摩地。</p>
  <p id="aIu">“云何名为应作不应作三摩地？<a id="a-Iv"></a>谓若住此三摩地时，<a id="a-Iw"></a>照诸等持一切应作、<a id="a-Ix"></a>不应作事皆令显了，<a id="a-Iy"></a>是故名为应作不应作三摩地。</p>
  <p id="aIz">“云何名为智幢相三摩地？<a id="a-J0"></a>谓若住此三摩地时，<a id="a-J1"></a>见诸等持妙智幢相，<a id="a-J2"></a>是故名为智幢相三摩地。</p>
  <p id="aJ3">“云何名为金刚鬘三摩地？<a id="a-J4"></a>谓若住此三摩地时，<a id="a-J5"></a>虽能通达一切法，<a id="a-J6"></a>而不见有一切相，<a id="a-J7"></a>是故名为金刚鬘三摩地。</p>
  <p id="aJ8">“云何名为住心三摩地？<a id="a-J9"></a>谓若住此三摩地时，<a id="a-JA"></a>心不动摇、<a id="a-JB"></a>不转、<a id="a-JC"></a>不照，<a id="a-JD"></a>亦不损减，<a id="a-JE"></a>不念有心，<a id="a-JF"></a>是故名为住心三摩地。</p>
  <p id="aJG">“云何名为普明三摩地？<a id="a-JH"></a>谓若住此三摩地时，<a id="a-JI"></a>于诸定明普能观照，<a id="a-JJ"></a>是故名为普明三摩地。</p>
  <p id="aJK">“云何名为善住三摩地？<a id="a-JL"></a>谓若住此三摩地时，<a id="a-JM"></a>于诸等持善能安住，<a id="a-JN"></a>是故名为善住三摩地。</p>
  <p id="aJO">“云何名为宝积三摩地？<a id="a-JP"></a>谓若住此三摩地时，<a id="a-JQ"></a>观诸等持皆如宝积，<a id="a-JR"></a>是故名为宝积三摩地。</p>
  <p id="aJS">“云何名为妙法印三摩地？<a id="a-JT"></a>谓若住此三摩地时，<a id="a-JU"></a>能印诸等持以无印印故，<a id="a-JV"></a>是故名为妙法印三摩地。</p>
  <p id="aJW">“云何名为法平等性三摩地？<a id="a-JX"></a>谓若住此三摩地时，<a id="a-JY"></a>不见有少法离平等性者，<a id="a-JZ"></a>是故名为法平等性三摩地。</p>
  <p id="aJa">“云何名为舍爱乐三摩地？<a id="a-Jb"></a>谓若住此三摩地时，<a id="a-Jc"></a>于一切定及一切法俱舍爱乐，<a id="a-Jd"></a>是故名为舍爱乐三摩地。</p>
  <p id="aJe">“云何名为法涌满三摩地？<a id="a-Jf"></a>谓若住此三摩地时，<a id="a-Jg"></a>一切法相悉皆涌出，<a id="a-Jh"></a>一切诸佛法无不圆满，<a id="a-Ji"></a>是故名为法涌满三摩地。</p>
  <p id="aJj">“云何名为飘散三摩地？<a id="a-Jk"></a>谓若住此三摩地时，<a id="a-Jl"></a>能令诸定飘散诸法，<a id="a-Jm"></a>是故名为飘散三摩地。</p>
  <p id="aJn">“云何名为分别法句三摩地？<a id="a-Jo"></a>谓若住此三摩地时，<a id="a-Jp"></a>善能分别诸定法句，<a id="a-Jq"></a>是故名为分别法句三摩地。</p>
  <p id="aJr">“云何名为平等字相三摩地？<a id="a-Js"></a>谓若住此三摩地时，<a id="a-Jt"></a>得诸等持平等字相甚可爱乐，<a id="a-Ju"></a>是故名为平等字相三摩地。</p>
  <p id="aJv">“云何名为离文字相三摩地？<a id="a-Jw"></a>谓若住此三摩地时，<a id="a-Jx"></a>于诸等持不得文字可爱乐相，<a id="a-Jy"></a>是故名为离文字相三摩地。</p>
  <p id="aJz">“云何名为断所缘三摩地？<a id="a-K0"></a>谓若住此三摩地时，<a id="a-K1"></a>断诸等持所缘境相，<a id="a-K2"></a>是故名为断所缘三摩地。</p>
  <p id="aK3">“云何名为无变异三摩地？<a id="a-K4"></a>谓若住此三摩地时，<a id="a-K5"></a>不得诸法变异之相，<a id="a-K6"></a>是故名为无变异三摩地。</p>
  <p id="aK7">“云何名为无品类三摩地？<a id="a-K8"></a>谓若住此三摩地时，<a id="a-K9"></a>不得诸法品类别相，<a id="a-KA"></a>是故名为无品类三摩地。</p>
  <p id="aKB">“云何名为入名相三摩地？<a id="a-KC"></a>谓若住此三摩地时，<a id="a-KD"></a>悟入诸法名相差别，<a id="a-KE"></a>是故名为入名相三摩地。</p>
  <p id="aKF">“云何名为无相行三摩地？<a id="a-KG"></a>谓若住此三摩地时，<a id="a-KH"></a>于诸定相都无所得，<a id="a-KI"></a>是故名为无相行三摩地。</p>
  <p id="aKJ">“云何名为离翳暗三摩地？<a id="a-KK"></a>谓若住此三摩地时，<a id="a-KL"></a>普能遣除诸定翳暗，<a id="a-KM"></a>是故名为离翳暗三摩地。</p>
  <p id="aKN">“云何名为具行三摩地？<a id="a-KO"></a>谓若住此三摩地时，<a id="a-KP"></a>见诸等持行相差别，<a id="a-KQ"></a>是故名为具行三摩地。</p>
  <p id="aKR">“云何名为不变动三摩地？<a id="a-KS"></a>谓若住此三摩地时，<a id="a-KT"></a>于诸等持不见变动，<a id="a-KU"></a>是故名为不变动三摩地。</p>
  <p id="aKV">“云何名为度境界三摩地？<a id="a-KW"></a>谓若住此三摩地时，<a id="a-KX"></a>超诸等持所缘境相，<a id="a-KY"></a>是故名为度境界三摩地。</p>
  <p id="aKZ">“云何名为离集众德三摩地？<a id="a-Ka"></a>谓若住此三摩地时，<a id="a-Kb"></a>于一切法及一切定不得集相，<a id="a-Kc"></a>以一切法不可集故，<a id="a-Kd"></a>是故名为离集众德三摩地。</p>
  <p id="aKe">“云何名为决定住三摩地？<a id="a-Kf"></a>谓若住此三摩地时，<a id="a-Kg"></a>于诸定心虽决定住，<a id="a-Kh"></a>而知其相竟不可得，<a id="a-Ki"></a>是故名为决定住三摩地。</p>
  <p id="aKj">“云何名为净妙花三摩地？<a id="a-Kk"></a>谓若住此三摩地时，<a id="a-Kl"></a>令诸等持皆得清净，<a id="a-Km"></a>严饰光显犹如妙花，<a id="a-Kn"></a>是故名为净妙花三摩地。</p>
  <p id="aKo">“云何名为具觉支三摩地？<a id="a-Kp"></a>谓若住此三摩地时，<a id="a-Kq"></a>修七觉支速得圆满，<a id="a-Kr"></a>是故名为具觉支三摩地。</p>
  <p id="aKs">“云何名为无边辩三摩地？<a id="a-Kt"></a>谓若住此三摩地时，<a id="a-Ku"></a>于一切法得无边辩，<a id="a-Kv"></a>是故名为无边辩三摩地。</p>
  <p id="aKw">“云何名为无等等三摩地？<a id="a-Kx"></a>谓若住此三摩地时，<a id="a-Ky"></a>得诸等持无等等性，<a id="a-Kz"></a>是故名为无等等三摩地。</p>
 </body>
</html>