<!doctype html>
<html id="z3IBSpn22" data-ver="1535">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百二十七</h1>
  <h2 id="a2">初分校量功德品第三十之二十五</h2>
  <p id="a3">时，<a id="a-4"></a>天帝释复白佛言：<a id="a-5"></a>“世尊，<a id="a-6"></a>是善男子、<a id="a-7"></a>善女人等，<a id="a-8"></a>云何觉知于此三千大千世界并余十方无边世界，<a id="a-9"></a>所有四大王众天、<a id="a-A"></a>三十三天、<a id="a-B"></a>夜摩天、<a id="a-C"></a>睹史多天、<a id="a-D"></a>乐变化天、<a id="a-E"></a>他化自在天，<a id="a-F"></a>梵众天——梵辅天、<a id="a-G"></a>梵会天、<a id="a-H"></a>大梵天，<a id="a-I"></a>光天——少光天、<a id="a-J"></a>无量光天、<a id="a-K"></a>极光净天，<a id="a-L"></a>净天——少净天、<a id="a-M"></a>无量净天、<a id="a-N"></a>遍净天，<a id="a-O"></a>广天——少广天、<a id="a-P"></a>无量广天、<a id="a-Q"></a>广果天，<a id="a-R"></a>无烦天、<a id="a-S"></a>无热天、<a id="a-T"></a>善现天、<a id="a-U"></a>善见天、<a id="a-V"></a>色究竟天，<a id="a-W"></a>及余无量有大威德诸龙、<a id="a-X"></a>药叉、<a id="a-Y"></a>健达缚、<a id="a-Z"></a>阿素洛、<a id="a-a"></a>揭路荼、<a id="a-b"></a>紧捺洛、<a id="a-c"></a>莫呼洛伽、<a id="a-d"></a>人非人等，<a id="a-e"></a>来至其所，<a id="a-f"></a>观礼读诵彼所书写甚深般若波罗蜜多，<a id="a-g"></a>供养恭敬、<a id="a-h"></a>尊重赞叹，<a id="a-i"></a>合掌右绕、<a id="a-j"></a>欢喜护念？<a id="a-k"></a>”</p>
  <p id="al">尔时，<a id="a-m"></a>佛告天帝释言：<a id="a-n"></a>“憍尸迦，<a id="a-o"></a>是善男子、<a id="a-p"></a>善女人等，<a id="a-q"></a>若见如是甚深般若波罗蜜多所安置处有妙光明，<a id="a-r"></a>或闻其处异香芬馥，<a id="a-s"></a>若天乐音，<a id="a-t"></a>当知尔时有大神力威德炽盛诸天龙等来至其所，<a id="a-u"></a>观礼读诵彼所书写甚深般若波罗蜜多，<a id="a-v"></a>供养恭敬、<a id="a-w"></a>尊重赞叹，<a id="a-x"></a>合掌右绕、<a id="a-y"></a>欢喜护念。</p>
  <p id="az">“复次，<a id="a-10"></a>憍尸迦，<a id="a-11"></a>是善男子、<a id="a-12"></a>善女人等，<a id="a-13"></a>修净妙行严洁其处，<a id="a-14"></a>至心供养如是般若波罗蜜多，<a id="a-15"></a>当知尔时有大神力威德炽盛诸天龙等来至其所，<a id="a-16"></a>观礼读诵彼所书写甚深般若波罗蜜多，<a id="a-17"></a>供养恭敬、<a id="a-18"></a>尊重赞叹，<a id="a-19"></a>合掌右绕、<a id="a-1A"></a>欢喜护念。<a id="a-1B"></a>憍尸迦，<a id="a-1C"></a>随其如是具大神力威德炽盛诸天龙等来至其处，<a id="a-1D"></a>此中所有邪神恶鬼惊怖退散，<a id="a-1E"></a>无敢住者。<a id="a-1F"></a>由此因缘，<a id="a-1G"></a>是善男子、<a id="a-1H"></a>善女人等心便广大，<a id="a-1I"></a>所修善业倍复增长，<a id="a-1J"></a>一切所为无有障礙。</p>
  <p id="a1K">“以是故，<a id="a-1L"></a>憍尸迦，<a id="a-1M"></a>若此般若波罗蜜多随所在处，<a id="a-1N"></a>周匝除去诸不净物，<a id="a-1O"></a>扫拭涂治香水散洒，<a id="a-1P"></a>敷设宝座而安置之，<a id="a-1Q"></a>烧香散华张施幰盖，<a id="a-1R"></a>宝幢、<a id="a-1S"></a>幡铎间饰其中，<a id="a-1T"></a>衣服、<a id="a-1U"></a>璎珞、<a id="a-1V"></a>金银、<a id="a-1W"></a>宝器、<a id="a-1X"></a>众妙珍奇、<a id="a-1Y"></a>妓乐、<a id="a-1Z"></a>灯明，<a id="a-1a"></a>无量杂彩庄严其处。<a id="a-1b"></a>若能如是供养般若波罗蜜多，<a id="a-1c"></a>便有无量具大神力威德炽盛诸天龙等来至其处，<a id="a-1d"></a>观礼读诵彼所书写甚深般若波罗蜜多，<a id="a-1e"></a>供养恭敬、<a id="a-1f"></a>尊重赞叹，<a id="a-1g"></a>合掌右绕、<a id="a-1h"></a>欢喜护念。</p>
  <p id="a1i">“复次，<a id="a-1j"></a>憍尸迦，<a id="a-1k"></a>是善男子、<a id="a-1l"></a>善女人等，<a id="a-1m"></a>若能如是供养般若波罗蜜多，<a id="a-1n"></a>身心无倦、<a id="a-1o"></a>身乐心乐、<a id="a-1p"></a>身轻心轻、<a id="a-1q"></a>身调柔心调柔、<a id="a-1r"></a>身安隐心安隐。<a id="a-1s"></a>系心般若波罗蜜多，<a id="a-1t"></a>夜寝息时，<a id="a-1u"></a>无诸恶梦，<a id="a-1v"></a>唯得善梦。</p>
  <p id="a1w">“谓见如来、<a id="a-1x"></a>应、<a id="a-1y"></a>正等觉身真金色，<a id="a-1z"></a>具三十二大丈夫相，<a id="a-20"></a>八十随好圆满庄严，<a id="a-21"></a>放大光明普照一切，<a id="a-22"></a>声闻、<a id="a-23"></a>菩萨前后围绕，<a id="a-24"></a>身处众中，<a id="a-25"></a>闻佛为说布施波罗蜜多、<a id="a-26"></a>净戒波罗蜜多、<a id="a-27"></a>安忍波罗蜜多、<a id="a-28"></a>精进波罗蜜多、<a id="a-29"></a>静虑波罗蜜多、<a id="a-2A"></a>般若波罗蜜多相应之法，<a id="a-2B"></a>闻佛为说内空、<a id="a-2C"></a>外空、<a id="a-2D"></a>内外空、<a id="a-2E"></a>空空、<a id="a-2F"></a>大空、<a id="a-2G"></a>胜义空、<a id="a-2H"></a>有为空、<a id="a-2I"></a>无为空、<a id="a-2J"></a>毕竟空、<a id="a-2K"></a>无际空、<a id="a-2L"></a>散空、<a id="a-2M"></a>无变异空、<a id="a-2N"></a>本性空、<a id="a-2O"></a>自相空、<a id="a-2P"></a>共相空、<a id="a-2Q"></a>一切法空、<a id="a-2R"></a>不可得空、<a id="a-2S"></a>无性空、<a id="a-2T"></a>自性空、<a id="a-2U"></a>无性自性空相应之法，<a id="a-2V"></a>闻佛为说真如、<a id="a-2W"></a>法界、<a id="a-2X"></a>法性、<a id="a-2Y"></a>不虚妄性、<a id="a-2Z"></a>不变异性、<a id="a-2a"></a>平等性、<a id="a-2b"></a>离生性、<a id="a-2c"></a>法定、<a id="a-2d"></a>法住、<a id="a-2e"></a>实际、<a id="a-2f"></a>虚空界、<a id="a-2g"></a>不思议界相应之法，<a id="a-2h"></a>闻佛为说苦圣谛、<a id="a-2i"></a>集圣谛、<a id="a-2j"></a>灭圣谛、<a id="a-2k"></a>道圣谛相应之法，<a id="a-2l"></a>闻佛为说四静虑、<a id="a-2m"></a>四无量、<a id="a-2n"></a>四无色定相应之法，<a id="a-2o"></a>闻佛为说八解脱、<a id="a-2p"></a>八胜处、<a id="a-2q"></a>九次第定、<a id="a-2r"></a>十遍处相应之法，<a id="a-2s"></a>闻佛为说四念住、<a id="a-2t"></a>四正断、<a id="a-2u"></a>四神足、<a id="a-2v"></a>五根、<a id="a-2w"></a>五力、<a id="a-2x"></a>七等觉支、<a id="a-2y"></a>八圣道支相应之法，<a id="a-2z"></a>闻佛为说空解脱门、<a id="a-30"></a>无相解脱门、<a id="a-31"></a>无愿解脱门相应之法，<a id="a-32"></a>闻佛为说五眼、<a id="a-33"></a>六神通相应之法，<a id="a-34"></a>闻佛为说佛十力、<a id="a-35"></a>四无所畏、<a id="a-36"></a>四无礙解、<a id="a-37"></a>大慈、<a id="a-38"></a>大悲、<a id="a-39"></a>大喜、<a id="a-3A"></a>大舍、<a id="a-3B"></a>十八佛不共法相应之法，<a id="a-3C"></a>闻佛为说无忘失法、<a id="a-3D"></a>恒住舍性相应之法，<a id="a-3E"></a>闻佛为说一切智、<a id="a-3F"></a>道相智、<a id="a-3G"></a>一切相智相应之法，<a id="a-3H"></a>闻佛为说一切陀罗尼门、<a id="a-3I"></a>一切三摩地门相应之法，<a id="a-3J"></a>闻佛为说一切菩萨摩诃萨行相应之法，<a id="a-3K"></a>闻佛为说诸佛无上正等菩提相应之法。</p>
  <p id="a3L">“复闻分别布施波罗蜜多、<a id="a-3M"></a>净戒波罗蜜多、<a id="a-3N"></a>安忍波罗蜜多、<a id="a-3O"></a>精进波罗蜜多、<a id="a-3P"></a>静虑波罗蜜多、<a id="a-3Q"></a>般若波罗蜜多相应法义，<a id="a-3R"></a>复闻分别内空、<a id="a-3S"></a>外空、<a id="a-3T"></a>内外空、<a id="a-3U"></a>空空、<a id="a-3V"></a>大空、<a id="a-3W"></a>胜义空、<a id="a-3X"></a>有为空、<a id="a-3Y"></a>无为空、<a id="a-3Z"></a>毕竟空、<a id="a-3a"></a>无际空、<a id="a-3b"></a>散空、<a id="a-3c"></a>无变异空、<a id="a-3d"></a>本性空、<a id="a-3e"></a>自相空、<a id="a-3f"></a>共相空、<a id="a-3g"></a>一切法空、<a id="a-3h"></a>不可得空、<a id="a-3i"></a>无性空、<a id="a-3j"></a>自性空、<a id="a-3k"></a>无性自性空相应法义，<a id="a-3l"></a>复闻分别真如、<a id="a-3m"></a>法界、<a id="a-3n"></a>法性、<a id="a-3o"></a>不虚妄性、<a id="a-3p"></a>不变异性、<a id="a-3q"></a>平等性、<a id="a-3r"></a>离生性、<a id="a-3s"></a>法定、<a id="a-3t"></a>法住、<a id="a-3u"></a>实际、<a id="a-3v"></a>虚空界、<a id="a-3w"></a>不思议界相应法义，<a id="a-3x"></a>复闻分别苦圣谛、<a id="a-3y"></a>集圣谛、<a id="a-3z"></a>灭圣谛、<a id="a-40"></a>道圣谛相应法义，<a id="a-41"></a>复闻分别四静虑、<a id="a-42"></a>四无量、<a id="a-43"></a>四无色定相应法义，<a id="a-44"></a>复闻分别八解脱、<a id="a-45"></a>八胜处、<a id="a-46"></a>九次第定、<a id="a-47"></a>十遍处相应法义，<a id="a-48"></a>复闻分别四念住、<a id="a-49"></a>四正断、<a id="a-4A"></a>四神足、<a id="a-4B"></a>五根、<a id="a-4C"></a>五力、<a id="a-4D"></a>七等觉支、<a id="a-4E"></a>八圣道支相应法义，<a id="a-4F"></a>复闻分别空解脱门、<a id="a-4G"></a>无相解脱门、<a id="a-4H"></a>无愿解脱门相应法义，<a id="a-4I"></a>复闻分别五眼、<a id="a-4J"></a>六神通相应法义，<a id="a-4K"></a>复闻分别佛十力、<a id="a-4L"></a>四无所畏、<a id="a-4M"></a>四无礙解、<a id="a-4N"></a>大慈、<a id="a-4O"></a>大悲、<a id="a-4P"></a>大喜、<a id="a-4Q"></a>大舍、<a id="a-4R"></a>十八佛不共法相应法义，<a id="a-4S"></a>复闻分别无忘失法、<a id="a-4T"></a>恒住舍性相应法义，<a id="a-4U"></a>复闻分别一切智、<a id="a-4V"></a>道相智、<a id="a-4W"></a>一切相智相应法义，<a id="a-4X"></a>复闻分别一切陀罗尼门、<a id="a-4Y"></a>一切三摩地门相应法义，<a id="a-4Z"></a>复闻分别一切菩萨摩诃萨行相应法义，<a id="a-4a"></a>复闻分别诸佛无上正等菩提相应法义。</p>
  <p id="a4b">“或于梦中见菩提树，<a id="a-4c"></a>其量高广，<a id="a-4d"></a>众宝庄严。<a id="a-4e"></a>见大菩萨趣菩提树，<a id="a-4f"></a>结跏趺坐，<a id="a-4g"></a>降伏魔怨，<a id="a-4h"></a>证得无上正等菩提，<a id="a-4i"></a>转妙法轮度无量众。<a id="a-4j"></a>复见无量百千俱胝那庾多菩萨摩诃萨，<a id="a-4k"></a>共集论说种种法义，<a id="a-4l"></a>所谓应如是成熟有情，<a id="a-4m"></a>应如是严净佛土，<a id="a-4n"></a>应如是降伏魔军，<a id="a-4o"></a>应如是修菩萨行，<a id="a-4p"></a>应如是摄取一切智智。</p>
  <p id="a4q">“或复梦见东方无量百千俱胝那庾多佛，<a id="a-4r"></a>亦闻音声，<a id="a-4s"></a>谓某世界某名如来、<a id="a-4t"></a>应、<a id="a-4u"></a>正等觉，<a id="a-4v"></a>若干百千俱胝那庾多菩萨摩诃萨、<a id="a-4w"></a>若干百千俱胝那庾多声闻弟子恭敬围绕而为说法。<a id="a-4x"></a>南西北方、<a id="a-4y"></a>四维、<a id="a-4z"></a>上下亦复如是。</p>
  <p id="a50">“或复梦见东方无量百千俱胝那庾多佛入般涅槃，<a id="a-51"></a>见一一佛般涅槃已，<a id="a-52"></a>各有施主为供养佛设利罗故，<a id="a-53"></a>以妙七宝各起无量百千俱胝那庾多数诸窣堵波；<a id="a-54"></a>复于一一窣堵波所，<a id="a-55"></a>各以无量上妙华鬘、<a id="a-56"></a>涂散等香、<a id="a-57"></a>衣服、<a id="a-58"></a>璎珞、<a id="a-59"></a>宝幢、<a id="a-5A"></a>幡盖、<a id="a-5B"></a>众妙珍奇、<a id="a-5C"></a>妓乐、<a id="a-5D"></a>灯明，<a id="a-5E"></a>经无量劫供养恭敬、<a id="a-5F"></a>尊重赞叹。<a id="a-5G"></a>南西北方、<a id="a-5H"></a>四维、<a id="a-5I"></a>上下亦复如是。</p>
  <p id="a5J">“憍尸迦，<a id="a-5K"></a>是善男子、<a id="a-5L"></a>善女人等，<a id="a-5M"></a>见如是类诸善梦相，<a id="a-5N"></a>若睡若觉，<a id="a-5O"></a>身心安乐。<a id="a-5P"></a>诸天神等益其精气，<a id="a-5Q"></a>令彼自觉身体轻便。<a id="a-5R"></a>由是因缘，<a id="a-5S"></a>不多贪染饮食、<a id="a-5T"></a>医药、<a id="a-5U"></a>衣服、<a id="a-5V"></a>卧具，<a id="a-5W"></a>于四供养其心轻微。<a id="a-5X"></a>如瑜伽师入胜妙定，<a id="a-5Y"></a>由彼定力滋润身心，<a id="a-5Z"></a>从定出已，<a id="a-5a"></a>于诸美膳其心轻微，<a id="a-5b"></a>此亦如是。<a id="a-5c"></a>何以故？<a id="a-5d"></a>憍尸迦，<a id="a-5e"></a>是善男子、<a id="a-5f"></a>善女人等，<a id="a-5g"></a>由此三千大千世界并余十方无边世界，<a id="a-5h"></a>一切如来应正等觉、<a id="a-5i"></a>声闻、<a id="a-5j"></a>菩萨、<a id="a-5k"></a>天、<a id="a-5l"></a>龙、<a id="a-5m"></a>药叉、<a id="a-5n"></a>健达缚、<a id="a-5o"></a>阿素洛、<a id="a-5p"></a>揭路荼、<a id="a-5q"></a>紧捺洛、<a id="a-5r"></a>莫呼洛伽、<a id="a-5s"></a>人非人等，<a id="a-5t"></a>具大神力胜威德者，<a id="a-5u"></a>慈悲护念，<a id="a-5v"></a>以妙精气冥注身心，<a id="a-5w"></a>令其志勇体充盛故。</p>
  <p id="a5x">“憍尸迦，<a id="a-5y"></a>若善男子、<a id="a-5z"></a>善女人等，<a id="a-60"></a>欲得如是现世功德，<a id="a-61"></a>应发一切智智心，<a id="a-62"></a>以无所得为方便，<a id="a-63"></a>于此般若波罗蜜多，<a id="a-64"></a>至心听闻、<a id="a-65"></a>受持读诵、<a id="a-66"></a>精勤修学、<a id="a-67"></a>如理思惟、<a id="a-68"></a>解说、<a id="a-69"></a>书写、<a id="a-6A"></a>广令流布。</p>
  <p id="a6B">“憍尸迦，<a id="a-6C"></a>若善男子、<a id="a-6D"></a>善女人等，<a id="a-6E"></a>虽于般若波罗蜜多，<a id="a-6F"></a>不能听闻、<a id="a-6G"></a>受持读诵、<a id="a-6H"></a>精勤修学、<a id="a-6I"></a>如理思惟，<a id="a-6J"></a>广为有情宣说流布，<a id="a-6K"></a>而但书写，<a id="a-6L"></a>众宝严饰，<a id="a-6M"></a>复以种种上妙华鬘、<a id="a-6N"></a>涂散等香、<a id="a-6O"></a>衣服、<a id="a-6P"></a>璎珞、<a id="a-6Q"></a>宝幢、<a id="a-6R"></a>幡盖、<a id="a-6S"></a>众妙珍奇、<a id="a-6T"></a>妓乐、<a id="a-6U"></a>灯明，<a id="a-6V"></a>尽诸所有供养恭敬、<a id="a-6W"></a>尊重赞叹，<a id="a-6X"></a>亦得如前所说功德。<a id="a-6Y"></a>何以故？<a id="a-6Z"></a>憍尸迦，<a id="a-6a"></a>是善男子、<a id="a-6b"></a>善女人等，<a id="a-6c"></a>能广利益安乐无量诸众生故。</p>
  <p id="a6d">“复次，<a id="a-6e"></a>憍尸迦，<a id="a-6f"></a>若善男子、<a id="a-6g"></a>善女人等，<a id="a-6h"></a>以应一切智智心，<a id="a-6i"></a>用无所得为方便，<a id="a-6j"></a>于此般若波罗蜜多，<a id="a-6k"></a>至心听闻、<a id="a-6l"></a>受持读诵、<a id="a-6m"></a>精勤修学、<a id="a-6n"></a>如理思惟，<a id="a-6o"></a>广为有情宣说流布，<a id="a-6p"></a>或复书写，<a id="a-6q"></a>众宝严饰，<a id="a-6r"></a>复以种种上妙华鬘、<a id="a-6s"></a>涂散等香、<a id="a-6t"></a>衣服、<a id="a-6u"></a>璎珞、<a id="a-6v"></a>宝幢、<a id="a-6w"></a>幡盖、<a id="a-6x"></a>众妙珍奇、<a id="a-6y"></a>妓乐、<a id="a-6z"></a>灯明，<a id="a-70"></a>尽诸所有供养恭敬、<a id="a-71"></a>尊重赞叹；<a id="a-72"></a>是善男子、<a id="a-73"></a>善女人等，<a id="a-74"></a>由此因缘获无量福，<a id="a-75"></a>尽其形寿以无量种上妙饮食、<a id="a-76"></a>衣服、<a id="a-77"></a>卧具、<a id="a-78"></a>医药资缘，<a id="a-79"></a>供养恭敬、<a id="a-7A"></a>尊重赞叹十方世界一切如来、<a id="a-7B"></a>应、<a id="a-7C"></a>正等觉及弟子众；<a id="a-7D"></a>亦胜十方佛及弟子般涅槃后，<a id="a-7E"></a>有为供养设利罗故，<a id="a-7F"></a>以妙七宝起窣堵波高广严丽，<a id="a-7G"></a>复以无量天妙华鬘、<a id="a-7H"></a>涂散等香、<a id="a-7I"></a>衣服、<a id="a-7J"></a>璎珞、<a id="a-7K"></a>宝幢、<a id="a-7L"></a>幡盖、<a id="a-7M"></a>众妙珍奇、<a id="a-7N"></a>妓乐、<a id="a-7O"></a>灯明，<a id="a-7P"></a>尽其形寿供养恭敬、<a id="a-7Q"></a>尊重赞叹。<a id="a-7R"></a>何以故？<a id="a-7S"></a>憍尸迦，<a id="a-7T"></a>十方诸佛及弟子众，<a id="a-7U"></a>皆因如是甚深般若波罗蜜多而出生故。<a id="a-7V"></a>”</p>
  <p id="a7W">尔时，<a id="a-7X"></a>佛告天帝释言：<a id="a-7Y"></a>“憍尸迦，<a id="a-7Z"></a>假使充满此赡部洲佛设利罗以为一分，<a id="a-7a"></a>书写如是甚深般若波罗蜜多复为一分；<a id="a-7b"></a>此二分中，<a id="a-7c"></a>汝取何者？<a id="a-7d"></a>”</p>
  <p id="a7e">时，<a id="a-7f"></a>天帝释即白佛言：<a id="a-7g"></a>“世尊，<a id="a-7h"></a>假使充满此赡部洲佛设利罗以为一分，<a id="a-7i"></a>书写如是甚深般若波罗蜜多复为一分；<a id="a-7j"></a>于二分中，<a id="a-7k"></a>我意宁取如是般若波罗蜜多。<a id="a-7l"></a>何以故？<a id="a-7m"></a>我于诸佛设利罗所，<a id="a-7n"></a>非不信受，<a id="a-7o"></a>非不欣乐供养恭敬、<a id="a-7p"></a>尊重赞叹，<a id="a-7q"></a>然设利罗皆因般若波罗蜜多而出生故，<a id="a-7r"></a>皆是般若波罗蜜多功德势力所薰修故，<a id="a-7s"></a>乃为一切世间天、<a id="a-7t"></a>人、<a id="a-7u"></a>阿素洛等，<a id="a-7v"></a>以无量种上妙华鬘、<a id="a-7w"></a>涂散等香、<a id="a-7x"></a>衣服、<a id="a-7y"></a>璎珞、<a id="a-7z"></a>宝幢、<a id="a-80"></a>幡盖、<a id="a-81"></a>众妙珍奇、<a id="a-82"></a>妓乐、<a id="a-83"></a>灯明，<a id="a-84"></a>尽诸所有供养恭敬、<a id="a-85"></a>尊重赞叹。<a id="a-86"></a>”</p>
  <p id="a87">尔时，<a id="a-88"></a>舍利子谓天帝释言：<a id="a-89"></a>“憍尸迦，<a id="a-8A"></a>如是般若波罗蜜多，<a id="a-8B"></a>既不可取，<a id="a-8C"></a>无色、<a id="a-8D"></a>无见、<a id="a-8E"></a>无对、<a id="a-8F"></a>一相，<a id="a-8G"></a>所谓无相，<a id="a-8H"></a>汝云何取？<a id="a-8I"></a>所以者何？<a id="a-8J"></a>如是般若波罗蜜多，<a id="a-8K"></a>无取无舍、<a id="a-8L"></a>无增无减、<a id="a-8M"></a>无聚无散、<a id="a-8N"></a>无益无损、<a id="a-8O"></a>无染无净。<a id="a-8P"></a>如是般若波罗蜜多，<a id="a-8Q"></a>不与诸佛法，<a id="a-8R"></a>不舍异生法；<a id="a-8S"></a>不与菩萨法，<a id="a-8T"></a>不舍异生法；<a id="a-8U"></a>不与独觉法，<a id="a-8V"></a>不舍异生法；<a id="a-8W"></a>不与声闻法，<a id="a-8X"></a>不舍异生法；<a id="a-8Y"></a>不与无为界，<a id="a-8Z"></a>不舍有为界。<a id="a-8a"></a>如是般若波罗蜜多，<a id="a-8b"></a>不与布施波罗蜜多，<a id="a-8c"></a>不与净戒、<a id="a-8d"></a>安忍、<a id="a-8e"></a>精进、<a id="a-8f"></a>静虑、<a id="a-8g"></a>般若波罗蜜多；<a id="a-8h"></a>如是般若波罗蜜多，<a id="a-8i"></a>不与内空，<a id="a-8j"></a>不与外空、<a id="a-8k"></a>内外空、<a id="a-8l"></a>空空、<a id="a-8m"></a>大空、<a id="a-8n"></a>胜义空、<a id="a-8o"></a>有为空、<a id="a-8p"></a>无为空、<a id="a-8q"></a>毕竟空、<a id="a-8r"></a>无际空、<a id="a-8s"></a>散空、<a id="a-8t"></a>无变异空、<a id="a-8u"></a>本性空、<a id="a-8v"></a>自相空、<a id="a-8w"></a>共相空、<a id="a-8x"></a>一切法空、<a id="a-8y"></a>不可得空、<a id="a-8z"></a>无性空、<a id="a-90"></a>自性空、<a id="a-91"></a>无性自性空；<a id="a-92"></a>如是般若波罗蜜多，<a id="a-93"></a>不与真如，<a id="a-94"></a>不与法界、<a id="a-95"></a>法性、<a id="a-96"></a>不虚妄性、<a id="a-97"></a>不变异性、<a id="a-98"></a>平等性、<a id="a-99"></a>离生性、<a id="a-9A"></a>法定、<a id="a-9B"></a>法住、<a id="a-9C"></a>实际、<a id="a-9D"></a>虚空界、<a id="a-9E"></a>不思议界；<a id="a-9F"></a>如是般若波罗蜜多，<a id="a-9G"></a>不与苦圣谛，<a id="a-9H"></a>不与集、<a id="a-9I"></a>灭、<a id="a-9J"></a>道圣谛；<a id="a-9K"></a>如是般若波罗蜜多，<a id="a-9L"></a>不与四静虑，<a id="a-9M"></a>不与四无量、<a id="a-9N"></a>四无色定；<a id="a-9O"></a>如是般若波罗蜜多，<a id="a-9P"></a>不与八解脱，<a id="a-9Q"></a>不与八胜处、<a id="a-9R"></a>九次第定、<a id="a-9S"></a>十遍处；<a id="a-9T"></a>如是般若波罗蜜多，<a id="a-9U"></a>不与四念住，<a id="a-9V"></a>不与四正断、<a id="a-9W"></a>四神足、<a id="a-9X"></a>五根、<a id="a-9Y"></a>五力、<a id="a-9Z"></a>七等觉支、<a id="a-9a"></a>八圣道支；<a id="a-9b"></a>如是般若波罗蜜多，<a id="a-9c"></a>不与空解脱门，<a id="a-9d"></a>不与无相、<a id="a-9e"></a>无愿解脱门；<a id="a-9f"></a>如是般若波罗蜜多，<a id="a-9g"></a>不与五眼，<a id="a-9h"></a>不与六神通；<a id="a-9i"></a>如是般若波罗蜜多，<a id="a-9j"></a>不与佛十力，<a id="a-9k"></a>不与四无所畏、<a id="a-9l"></a>四无礙解、<a id="a-9m"></a>大慈、<a id="a-9n"></a>大悲、<a id="a-9o"></a>大喜、<a id="a-9p"></a>大舍、<a id="a-9q"></a>十八佛不共法；<a id="a-9r"></a>如是般若波罗蜜多，<a id="a-9s"></a>不与无忘失法，<a id="a-9t"></a>不与恒住舍性；<a id="a-9u"></a>如是般若波罗蜜多，<a id="a-9v"></a>不与一切智，<a id="a-9w"></a>不与道相智、<a id="a-9x"></a>一切相智；<a id="a-9y"></a>如是般若波罗蜜多，<a id="a-9z"></a>不与一切陀罗尼门，<a id="a-A0"></a>不与一切三摩地门；<a id="a-A1"></a>如是般若波罗蜜多，<a id="a-A2"></a>不与预流果，<a id="a-A3"></a>不与一来、<a id="a-A4"></a>不还、<a id="a-A5"></a>阿罗汉果；<a id="a-A6"></a>如是般若波罗蜜多，<a id="a-A7"></a>不与独觉菩提；<a id="a-A8"></a>如是般若波罗蜜多，<a id="a-A9"></a>不与菩萨摩诃萨行；<a id="a-AA"></a>如是般若波罗蜜多，<a id="a-AB"></a>不与无上正等菩提。<a id="a-AC"></a>”</p>
  <p id="aAD">尔时，<a id="a-AE"></a>天帝释报舍利子言：<a id="a-AF"></a>“如是，<a id="a-AG"></a>如是，<a id="a-AH"></a>诚如所说。</p>
  <p id="aAI">“大德，<a id="a-AJ"></a>如是般若波罗蜜多，<a id="a-AK"></a>实不可取，<a id="a-AL"></a>无色、<a id="a-AM"></a>无相、<a id="a-AN"></a>无对、<a id="a-AO"></a>一相，<a id="a-AP"></a>所谓无相。</p>
  <p id="aAQ">“大德，<a id="a-AR"></a>如是般若波罗蜜多，<a id="a-AS"></a>无取无舍、<a id="a-AT"></a>无增无减、<a id="a-AU"></a>无聚无散、<a id="a-AV"></a>无益无损、<a id="a-AW"></a>无染无净。</p>
  <p id="aAX">“大德，<a id="a-AY"></a>如是般若波罗蜜多，<a id="a-AZ"></a>不与诸佛法，<a id="a-Aa"></a>不舍异生法；<a id="a-Ab"></a>不与菩萨法，<a id="a-Ac"></a>不舍异生法；<a id="a-Ad"></a>不与独觉法、<a id="a-Ae"></a>不舍异生法；<a id="a-Af"></a>不与声闻法，<a id="a-Ag"></a>不舍异生法；<a id="a-Ah"></a>不与无为界，<a id="a-Ai"></a>不舍有为界。</p>
  <p id="aAj">“大德，<a id="a-Ak"></a>如是般若波罗蜜多，<a id="a-Al"></a>不与布施波罗蜜多，<a id="a-Am"></a>不与净戒、<a id="a-An"></a>安忍、<a id="a-Ao"></a>精进、<a id="a-Ap"></a>静虑、<a id="a-Aq"></a>般若波罗蜜多。</p>
  <p id="aAr">“大德，<a id="a-As"></a>如是般若波罗蜜多，<a id="a-At"></a>不与内空，<a id="a-Au"></a>不与外空、<a id="a-Av"></a>内外空、<a id="a-Aw"></a>空空、<a id="a-Ax"></a>大空、<a id="a-Ay"></a>胜义空、<a id="a-Az"></a>有为空、<a id="a-B0"></a>无为空、<a id="a-B1"></a>毕竟空、<a id="a-B2"></a>无际空、<a id="a-B3"></a>散空、<a id="a-B4"></a>无变异空、<a id="a-B5"></a>本性空、<a id="a-B6"></a>自相空、<a id="a-B7"></a>共相空、<a id="a-B8"></a>一切法空、<a id="a-B9"></a>不可得空、<a id="a-BA"></a>无性空、<a id="a-BB"></a>自性空、<a id="a-BC"></a>无性自性空。</p>
  <p id="aBD">“大德，<a id="a-BE"></a>如是般若波罗蜜多，<a id="a-BF"></a>不与真如，<a id="a-BG"></a>不与法界、<a id="a-BH"></a>法性、<a id="a-BI"></a>不虚妄性、<a id="a-BJ"></a>不变异性、<a id="a-BK"></a>平等性、<a id="a-BL"></a>离生性、<a id="a-BM"></a>法定、<a id="a-BN"></a>法住、<a id="a-BO"></a>实际、<a id="a-BP"></a>虚空界、<a id="a-BQ"></a>不思议界。</p>
  <p id="aBR">“大德，<a id="a-BS"></a>如是般若波罗蜜多，<a id="a-BT"></a>不与苦圣谛，<a id="a-BU"></a>不与集、<a id="a-BV"></a>灭、<a id="a-BW"></a>道圣谛。</p>
  <p id="aBX">“大德，<a id="a-BY"></a>如是般若波罗蜜多，<a id="a-BZ"></a>不与四静虑，<a id="a-Ba"></a>不与四无量、<a id="a-Bb"></a>四无色定。</p>
  <p id="aBc">“大德，<a id="a-Bd"></a>如是般若波罗蜜多，<a id="a-Be"></a>不与八解脱，<a id="a-Bf"></a>不与八胜处、<a id="a-Bg"></a>九次第定、<a id="a-Bh"></a>十遍处。</p>
  <p id="aBi">“大德，<a id="a-Bj"></a>如是般若波罗蜜多，<a id="a-Bk"></a>不与四念住，<a id="a-Bl"></a>不与四正断、<a id="a-Bm"></a>四神足、<a id="a-Bn"></a>五根、<a id="a-Bo"></a>五力、<a id="a-Bp"></a>七等觉支、<a id="a-Bq"></a>八圣道支。</p>
  <p id="aBr">“大德，<a id="a-Bs"></a>如是般若波罗蜜多，<a id="a-Bt"></a>不与空解脱门，<a id="a-Bu"></a>不与无相、<a id="a-Bv"></a>无愿解脱门。</p>
  <p id="aBw">“大德，<a id="a-Bx"></a>如是般若波罗蜜多，<a id="a-By"></a>不与五眼，<a id="a-Bz"></a>不与六神通。</p>
  <p id="aC0">“大德，<a id="a-C1"></a>如是般若波罗蜜多，<a id="a-C2"></a>不与佛十力，<a id="a-C3"></a>不与四无所畏、<a id="a-C4"></a>四无礙解、<a id="a-C5"></a>大慈、<a id="a-C6"></a>大悲、<a id="a-C7"></a>大喜、<a id="a-C8"></a>大舍、<a id="a-C9"></a>十八佛不共法。</p>
  <p id="aCA">“大德，<a id="a-CB"></a>如是般若波罗蜜多，<a id="a-CC"></a>不与无忘失法，<a id="a-CD"></a>不与恒住舍性。</p>
  <p id="aCE">“大德，<a id="a-CF"></a>如是般若波罗蜜多，<a id="a-CG"></a>不与一切智，<a id="a-CH"></a>不与道相智、<a id="a-CI"></a>一切相智。</p>
  <p id="aCJ">“大德，<a id="a-CK"></a>如是般若波罗蜜多，<a id="a-CL"></a>不与一切陀罗尼门，<a id="a-CM"></a>不与一切三摩地门。</p>
  <p id="aCN">“大德，<a id="a-CO"></a>如是般若波罗蜜多，<a id="a-CP"></a>不与预流果，<a id="a-CQ"></a>不与一来、<a id="a-CR"></a>不还、<a id="a-CS"></a>阿罗汉果。</p>
  <p id="aCT">“大德，<a id="a-CU"></a>如是般若波罗蜜多，<a id="a-CV"></a>不与独觉菩提。</p>
  <p id="aCW">“大德，<a id="a-CX"></a>如是般若波罗蜜多，<a id="a-CY"></a>不与菩萨摩诃萨行。</p>
  <p id="aCZ">“大德，<a id="a-Ca"></a>如是般若波罗蜜多，<a id="a-Cb"></a>不与无上正等菩提。</p>
  <p id="aCc">“大德，<a id="a-Cd"></a>若于般若波罗蜜多能如是知，<a id="a-Ce"></a>是为真取甚深般若波罗蜜多，<a id="a-Cf"></a>亦真修行甚深般若波罗蜜多。<a id="a-Cg"></a>何以故？<a id="a-Ch"></a>甚深般若波罗蜜多，<a id="a-Ci"></a>不随二行，<a id="a-Cj"></a>无二相故，<a id="a-Ck"></a>如是静虑、<a id="a-Cl"></a>精进、<a id="a-Cm"></a>安忍、<a id="a-Cn"></a>净戒、<a id="a-Co"></a>布施波罗蜜多，<a id="a-Cp"></a>亦不随二行，<a id="a-Cq"></a>无二相故。<a id="a-Cr"></a>”</p>
  <p id="aCs">尔时，<a id="a-Ct"></a>佛赞天帝释言：<a id="a-Cu"></a>“善哉！<a id="a-Cv"></a>善哉！<a id="a-Cw"></a>如汝所说。<a id="a-Cx"></a>甚深般若波罗蜜多不随二行。<a id="a-Cy"></a>何以故？<a id="a-Cz"></a>甚深般若波罗蜜多无二相故。<a id="a-D0"></a>如是静虑、<a id="a-D1"></a>精进、<a id="a-D2"></a>安忍、<a id="a-D3"></a>净戒、<a id="a-D4"></a>布施波罗蜜多亦不随二行。<a id="a-D5"></a>何以故？<a id="a-D6"></a>如是静虑、<a id="a-D7"></a>精进、<a id="a-D8"></a>安忍、<a id="a-D9"></a>净戒、<a id="a-DA"></a>布施波罗蜜多亦无二相故。</p>
  <p id="aDB">“憍尸迦，<a id="a-DC"></a>诸有欲令甚深般若波罗蜜多有二相者，<a id="a-DD"></a>则为欲令真如亦有二相。<a id="a-DE"></a>何以故？<a id="a-DF"></a>憍尸迦，<a id="a-DG"></a>甚深般若波罗蜜多与真如无二、<a id="a-DH"></a>无二分故。</p>
  <p id="aDI">“憍尸迦，<a id="a-DJ"></a>诸有欲令静虑、<a id="a-DK"></a>精进、<a id="a-DL"></a>安忍、<a id="a-DM"></a>净戒、<a id="a-DN"></a>布施波罗蜜多有二相者，<a id="a-DO"></a>则为欲令真如亦有二相。<a id="a-DP"></a>何以故？<a id="a-DQ"></a>憍尸迦，<a id="a-DR"></a>静虑、<a id="a-DS"></a>精进、<a id="a-DT"></a>安忍、<a id="a-DU"></a>净戒、<a id="a-DV"></a>布施波罗蜜多与真如无二、<a id="a-DW"></a>无二分故。</p>
  <p id="aDX">“憍尸迦，<a id="a-DY"></a>诸有欲令甚深般若波罗蜜多有二相者，<a id="a-DZ"></a>则为欲令法界亦有二相。<a id="a-Da"></a>何以故？<a id="a-Db"></a>憍尸迦，<a id="a-Dc"></a>甚深般若波罗蜜多与法界无二、<a id="a-Dd"></a>无二分故。</p>
  <p id="aDe">“憍尸迦，<a id="a-Df"></a>诸有欲令静虑、<a id="a-Dg"></a>精进、<a id="a-Dh"></a>安忍、<a id="a-Di"></a>净戒、<a id="a-Dj"></a>布施波罗蜜多有二相者，<a id="a-Dk"></a>则为欲令法界亦有二相。<a id="a-Dl"></a>何以故？<a id="a-Dm"></a>憍尸迦，<a id="a-Dn"></a>静虑、<a id="a-Do"></a>精进、<a id="a-Dp"></a>安忍、<a id="a-Dq"></a>净戒、<a id="a-Dr"></a>布施波罗蜜多与法界无二、<a id="a-Ds"></a>无二分故。</p>
  <p id="aDt">“憍尸迦，<a id="a-Du"></a>诸有欲令甚深般若波罗蜜多有二相者，<a id="a-Dv"></a>则为欲令法性亦有二相。<a id="a-Dw"></a>何以故？<a id="a-Dx"></a>憍尸迦，<a id="a-Dy"></a>甚深般若波罗蜜多与法性无二、<a id="a-Dz"></a>无二分故。</p>
  <p id="aE0">“憍尸迦，<a id="a-E1"></a>诸有欲令静虑、<a id="a-E2"></a>精进、<a id="a-E3"></a>安忍、<a id="a-E4"></a>净戒、<a id="a-E5"></a>布施波罗蜜多有二相者，<a id="a-E6"></a>则为欲令法性亦有二相。<a id="a-E7"></a>何以故？<a id="a-E8"></a>憍尸迦，<a id="a-E9"></a>静虑、<a id="a-EA"></a>精进、<a id="a-EB"></a>安忍、<a id="a-EC"></a>净戒、<a id="a-ED"></a>布施波罗蜜多与法性无二、<a id="a-EE"></a>无二分故。</p>
  <p id="aEF">“憍尸迦，<a id="a-EG"></a>诸有欲令甚深般若波罗蜜多有二相者，<a id="a-EH"></a>则为欲令不虚妄性亦有二相。<a id="a-EI"></a>何以故？<a id="a-EJ"></a>憍尸迦，<a id="a-EK"></a>甚深般若波罗蜜多与不虚妄性无二、<a id="a-EL"></a>无二分故。</p>
  <p id="aEM">“憍尸迦，<a id="a-EN"></a>诸有欲令静虑、<a id="a-EO"></a>精进、<a id="a-EP"></a>安忍、<a id="a-EQ"></a>净戒、<a id="a-ER"></a>布施波罗蜜多有二相者，<a id="a-ES"></a>则为欲令不虚妄性亦有二相。<a id="a-ET"></a>何以故？<a id="a-EU"></a>憍尸迦，<a id="a-EV"></a>静虑、<a id="a-EW"></a>精进、<a id="a-EX"></a>安忍、<a id="a-EY"></a>净戒、<a id="a-EZ"></a>布施波罗蜜多与不虚妄性无二、<a id="a-Ea"></a>无二分故。</p>
  <p id="aEb">“憍尸迦，<a id="a-Ec"></a>诸有欲令甚深般若波罗蜜多有二相者，<a id="a-Ed"></a>则为欲令不变异性亦有二相。<a id="a-Ee"></a>何以故？<a id="a-Ef"></a>憍尸迦，<a id="a-Eg"></a>甚深般若波罗蜜多与不变异性无二、<a id="a-Eh"></a>无二分故。</p>
  <p id="aEi">“憍尸迦，<a id="a-Ej"></a>诸有欲令静虑、<a id="a-Ek"></a>精进、<a id="a-El"></a>安忍、<a id="a-Em"></a>净戒、<a id="a-En"></a>布施波罗蜜多有二相者，<a id="a-Eo"></a>则为欲令不变异性亦有二相。<a id="a-Ep"></a>何以故？<a id="a-Eq"></a>憍尸迦，<a id="a-Er"></a>静虑、<a id="a-Es"></a>精进、<a id="a-Et"></a>安忍、<a id="a-Eu"></a>净戒、<a id="a-Ev"></a>布施波罗蜜多与不变异性无二、<a id="a-Ew"></a>无二分故。</p>
  <p id="aEx">“憍尸迦，<a id="a-Ey"></a>诸有欲令甚深般若波罗蜜多有二相者，<a id="a-Ez"></a>则为欲令平等性亦有二相。<a id="a-F0"></a>何以故？<a id="a-F1"></a>憍尸迦，<a id="a-F2"></a>甚深般若波罗蜜多与平等性无二、<a id="a-F3"></a>无二分故。</p>
  <p id="aF4">“憍尸迦，<a id="a-F5"></a>诸有欲令静虑、<a id="a-F6"></a>精进、<a id="a-F7"></a>安忍、<a id="a-F8"></a>净戒、<a id="a-F9"></a>布施波罗蜜多有二相者，<a id="a-FA"></a>则为欲令平等性亦有二相。<a id="a-FB"></a>何以故？<a id="a-FC"></a>憍尸迦，<a id="a-FD"></a>静虑、<a id="a-FE"></a>精进、<a id="a-FF"></a>安忍、<a id="a-FG"></a>净戒、<a id="a-FH"></a>布施波罗蜜多与平等性无二、<a id="a-FI"></a>无二分故。</p>
  <p id="aFJ">“憍尸迦，<a id="a-FK"></a>诸有欲令甚深般若波罗蜜多有二相者，<a id="a-FL"></a>则为欲令离生性亦有二相。<a id="a-FM"></a>何以故？<a id="a-FN"></a>憍尸迦，<a id="a-FO"></a>甚深般若波罗蜜多与离生性无二、<a id="a-FP"></a>无二分故。</p>
  <p id="aFQ">“憍尸迦，<a id="a-FR"></a>诸有欲令静虑、<a id="a-FS"></a>精进、<a id="a-FT"></a>安忍、<a id="a-FU"></a>净戒、<a id="a-FV"></a>布施波罗蜜多有二相者，<a id="a-FW"></a>则为欲令离生性亦有二相。<a id="a-FX"></a>何以故？<a id="a-FY"></a>憍尸迦，<a id="a-FZ"></a>静虑、<a id="a-Fa"></a>精进、<a id="a-Fb"></a>安忍、<a id="a-Fc"></a>净戒、<a id="a-Fd"></a>布施波罗蜜多与离生性无二、<a id="a-Fe"></a>无二分故。</p>
  <p id="aFf">“憍尸迦，<a id="a-Fg"></a>诸有欲令甚深般若波罗蜜多有二相者，<a id="a-Fh"></a>则为欲令法定亦有二相。<a id="a-Fi"></a>何以故？<a id="a-Fj"></a>憍尸迦，<a id="a-Fk"></a>甚深般若波罗蜜多与法定无二、<a id="a-Fl"></a>无二分故。</p>
  <p id="aFm">“憍尸迦，<a id="a-Fn"></a>诸有欲令静虑、<a id="a-Fo"></a>精进、<a id="a-Fp"></a>安忍、<a id="a-Fq"></a>净戒、<a id="a-Fr"></a>布施波罗蜜多有二相者，<a id="a-Fs"></a>则为欲令法定亦有二相。<a id="a-Ft"></a>何以故？<a id="a-Fu"></a>憍尸迦，<a id="a-Fv"></a>静虑、<a id="a-Fw"></a>精进、<a id="a-Fx"></a>安忍、<a id="a-Fy"></a>净戒、<a id="a-Fz"></a>布施波罗蜜多与法定无二、<a id="a-G0"></a>无二分故。</p>
  <p id="aG1">“憍尸迦，<a id="a-G2"></a>诸有欲令甚深般若波罗蜜多有二相者，<a id="a-G3"></a>则为欲令法住亦有二相。<a id="a-G4"></a>何以故？<a id="a-G5"></a>憍尸迦，<a id="a-G6"></a>甚深般若波罗蜜多与法住无二、<a id="a-G7"></a>无二分故。</p>
  <p id="aG8">“憍尸迦，<a id="a-G9"></a>诸有欲令静虑、<a id="a-GA"></a>精进、<a id="a-GB"></a>安忍、<a id="a-GC"></a>净戒、<a id="a-GD"></a>布施波罗蜜多有二相者，<a id="a-GE"></a>则为欲令法住亦有二相。<a id="a-GF"></a>何以故？<a id="a-GG"></a>憍尸迦，<a id="a-GH"></a>静虑、<a id="a-GI"></a>精进、<a id="a-GJ"></a>安忍、<a id="a-GK"></a>净戒、<a id="a-GL"></a>布施波罗蜜多与法住无二、<a id="a-GM"></a>无二分故。</p>
  <p id="aGN">“憍尸迦，<a id="a-GO"></a>诸有欲令甚深般若波罗蜜多有二相者，<a id="a-GP"></a>则为欲令实际亦有二相。<a id="a-GQ"></a>何以故？<a id="a-GR"></a>憍尸迦，<a id="a-GS"></a>甚深般若波罗蜜多与实际无二、<a id="a-GT"></a>无二分故。</p>
  <p id="aGU">“憍尸迦，<a id="a-GV"></a>诸有欲令静虑、<a id="a-GW"></a>精进、<a id="a-GX"></a>安忍、<a id="a-GY"></a>净戒、<a id="a-GZ"></a>布施波罗蜜多有二相者，<a id="a-Ga"></a>则为欲令实际亦有二相。<a id="a-Gb"></a>何以故？<a id="a-Gc"></a>憍尸迦，<a id="a-Gd"></a>静虑、<a id="a-Ge"></a>精进、<a id="a-Gf"></a>安忍、<a id="a-Gg"></a>净戒、<a id="a-Gh"></a>布施波罗蜜多与实际无二、<a id="a-Gi"></a>无二分故。</p>
  <p id="aGj">“憍尸迦，<a id="a-Gk"></a>诸有欲令甚深般若波罗蜜多有二相者，<a id="a-Gl"></a>则为欲令虚空界亦有二相。<a id="a-Gm"></a>何以故？<a id="a-Gn"></a>憍尸迦，<a id="a-Go"></a>甚深般若波罗蜜多与虚空界无二、<a id="a-Gp"></a>无二分故。</p>
  <p id="aGq">“憍尸迦，<a id="a-Gr"></a>诸有欲令静虑、<a id="a-Gs"></a>精进、<a id="a-Gt"></a>安忍、<a id="a-Gu"></a>净戒、<a id="a-Gv"></a>布施波罗蜜多有二相者，<a id="a-Gw"></a>则为欲令虚空界亦有二相。<a id="a-Gx"></a>何以故？<a id="a-Gy"></a>憍尸迦，<a id="a-Gz"></a>静虑、<a id="a-H0"></a>精进、<a id="a-H1"></a>安忍、<a id="a-H2"></a>净戒、<a id="a-H3"></a>布施波罗蜜多与虚空界无二、<a id="a-H4"></a>无二分故。</p>
  <p id="aH5">“憍尸迦，<a id="a-H6"></a>诸有欲令甚深般若波罗蜜多有二相者，<a id="a-H7"></a>则为欲令不思议界亦有二相。<a id="a-H8"></a>何以故？<a id="a-H9"></a>憍尸迦，<a id="a-HA"></a>甚深般若波罗蜜多与不思议界无二、<a id="a-HB"></a>无二分故。</p>
  <p id="aHC">“憍尸迦，<a id="a-HD"></a>诸有欲令静虑、<a id="a-HE"></a>精进、<a id="a-HF"></a>安忍、<a id="a-HG"></a>净戒、<a id="a-HH"></a>布施波罗蜜多有二相者，<a id="a-HI"></a>则为欲令不思议界亦有二相。<a id="a-HJ"></a>何以故？<a id="a-HK"></a>憍尸迦，<a id="a-HL"></a>静虑、<a id="a-HM"></a>精进、<a id="a-HN"></a>安忍、<a id="a-HO"></a>净戒、<a id="a-HP"></a>布施波罗蜜多与不思议界无二、<a id="a-HQ"></a>无二分故。<a id="a-HR"></a>”</p>
  <p id="aHS">尔时，<a id="a-HT"></a>天帝释白佛言：<a id="a-HU"></a>“世尊，<a id="a-HV"></a>如是般若波罗蜜多，<a id="a-HW"></a>世间天、<a id="a-HX"></a>人、<a id="a-HY"></a>阿素洛等，<a id="a-HZ"></a>皆应至诚礼拜右绕，<a id="a-Ha"></a>供养恭敬、<a id="a-Hb"></a>尊重赞叹。<a id="a-Hc"></a>所以者何？<a id="a-Hd"></a>一切菩萨摩诃萨众，<a id="a-He"></a>皆依如是甚深般若波罗蜜多精勤修学，<a id="a-Hf"></a>已得、<a id="a-Hg"></a>当得、<a id="a-Hh"></a>现得无上正等菩提。<a id="a-Hi"></a>世尊，<a id="a-Hj"></a>如我坐在三十三天善法殿中天帝座上，<a id="a-Hk"></a>为诸天众宣说正法；<a id="a-Hl"></a>时有无量诸天子等，<a id="a-Hm"></a>来至我所听我所说，<a id="a-Hn"></a>供养恭敬、<a id="a-Ho"></a>尊重赞叹，<a id="a-Hp"></a>右绕礼拜、<a id="a-Hq"></a>合掌而去。<a id="a-Hr"></a>我不在时，<a id="a-Hs"></a>诸天子等亦来是处，<a id="a-Ht"></a>虽不见我，<a id="a-Hu"></a>如我在时恭敬供养，<a id="a-Hv"></a>咸言：<a id="a-Hw"></a>‘此处是天帝释为诸天等说法之座。<a id="a-Hx"></a>我等皆应如天主在，<a id="a-Hy"></a>供养右绕、<a id="a-Hz"></a>礼拜而去。<a id="a-I0"></a>’</p>
  <p id="aI1">“世尊，<a id="a-I2"></a>如是般若波罗蜜多，<a id="a-I3"></a>若有书写、<a id="a-I4"></a>受持读诵，<a id="a-I5"></a>广为有情宣说流布，<a id="a-I6"></a>当知是处，<a id="a-I7"></a>恒有此土并余十方无边世界，<a id="a-I8"></a>无量无数天、<a id="a-I9"></a>龙、<a id="a-IA"></a>药叉、<a id="a-IB"></a>健达缚、<a id="a-IC"></a>阿素洛、<a id="a-ID"></a>揭路荼、<a id="a-IE"></a>紧捺洛、<a id="a-IF"></a>莫呼洛伽、<a id="a-IG"></a>人非人等，<a id="a-IH"></a>皆来集会。<a id="a-II"></a>设无说者，<a id="a-IJ"></a>敬重法故，<a id="a-IK"></a>亦于是处供养恭敬、<a id="a-IL"></a>尊重赞叹，<a id="a-IM"></a>礼拜而去。<a id="a-IN"></a>何以故？<a id="a-IO"></a>一切如来、<a id="a-IP"></a>应、<a id="a-IQ"></a>正等觉，<a id="a-IR"></a>皆因如是甚深般若波罗蜜多而得生故；<a id="a-IS"></a>一切菩萨摩诃萨众、<a id="a-IT"></a>独觉、<a id="a-IU"></a>声闻，<a id="a-IV"></a>及诸有情上妙乐具，<a id="a-IW"></a>皆依如是甚深般若波罗蜜多而得起故；<a id="a-IX"></a>佛设利罗，<a id="a-IY"></a>亦由如是甚深般若波罗蜜多功德薰修得供养故。<a id="a-IZ"></a>世尊，<a id="a-Ia"></a>如是般若波罗蜜多，<a id="a-Ib"></a>与诸菩萨摩诃萨行及所证得一切智智为因为缘，<a id="a-Ic"></a>为所依止，<a id="a-Id"></a>为能引发。</p>
  <p id="aIe">“世尊，<a id="a-If"></a>由此缘故，<a id="a-Ig"></a>我作是说：<a id="a-Ih"></a>假使充满此赡部洲佛设利罗以为一分，<a id="a-Ii"></a>书写如是甚深般若波罗蜜多复为一分；<a id="a-Ij"></a>此二分中，<a id="a-Ik"></a>我意宁取如是般若波罗蜜多。</p>
  <p id="aIl">“世尊，<a id="a-Im"></a>我若于此甚深般若波罗蜜多，<a id="a-In"></a>受持读诵，<a id="a-Io"></a>正忆念时，<a id="a-Ip"></a>心契法故，<a id="a-Iq"></a>都不见有诸怖畏相。<a id="a-Ir"></a>所以者何？<a id="a-Is"></a>世尊，<a id="a-It"></a>甚深般若波罗蜜多无相无状、<a id="a-Iu"></a>无言无说。</p>
  <p id="aIv">“世尊，<a id="a-Iw"></a>由此般若波罗蜜多无相无状、<a id="a-Ix"></a>无言无说，<a id="a-Iy"></a>是故静虑、<a id="a-Iz"></a>精进、<a id="a-J0"></a>安忍、<a id="a-J1"></a>净戒、<a id="a-J2"></a>布施波罗蜜多亦无相无状、<a id="a-J3"></a>无言无说。</p>
  <p id="aJ4">“世尊，<a id="a-J5"></a>由此般若波罗蜜多无相无状、<a id="a-J6"></a>无言无说，<a id="a-J7"></a>是故内空、<a id="a-J8"></a>外空、<a id="a-J9"></a>内外空、<a id="a-JA"></a>空空、<a id="a-JB"></a>大空、<a id="a-JC"></a>胜义空、<a id="a-JD"></a>有为空、<a id="a-JE"></a>无为空、<a id="a-JF"></a>毕竟空、<a id="a-JG"></a>无际空、<a id="a-JH"></a>散空、<a id="a-JI"></a>无变异空、<a id="a-JJ"></a>本性空、<a id="a-JK"></a>自相空、<a id="a-JL"></a>共相空、<a id="a-JM"></a>一切法空、<a id="a-JN"></a>不可得空、<a id="a-JO"></a>无性空、<a id="a-JP"></a>自性空、<a id="a-JQ"></a>无性自性空亦无相无状、<a id="a-JR"></a>无言无说。</p>
  <p id="aJS">“世尊，<a id="a-JT"></a>由此般若波罗蜜多无相无状、<a id="a-JU"></a>无言无说，<a id="a-JV"></a>是故真如、<a id="a-JW"></a>法界、<a id="a-JX"></a>法性、<a id="a-JY"></a>不虚妄性、<a id="a-JZ"></a>不变异性、<a id="a-Ja"></a>平等性、<a id="a-Jb"></a>离生性、<a id="a-Jc"></a>法定、<a id="a-Jd"></a>法住、<a id="a-Je"></a>实际、<a id="a-Jf"></a>虚空界、<a id="a-Jg"></a>不思议界亦无相无状、<a id="a-Jh"></a>无言无说。</p>
  <p id="aJi">“世尊，<a id="a-Jj"></a>由此般若波罗蜜多无相无状、<a id="a-Jk"></a>无言无说，<a id="a-Jl"></a>是故苦圣谛、<a id="a-Jm"></a>集圣谛、<a id="a-Jn"></a>灭圣谛、<a id="a-Jo"></a>道圣谛亦无相无状、<a id="a-Jp"></a>无言无说。</p>
  <p id="aJq">“世尊，<a id="a-Jr"></a>由此般若波罗蜜多无相无状、<a id="a-Js"></a>无言无说，<a id="a-Jt"></a>是故四静虑、<a id="a-Ju"></a>四无量、<a id="a-Jv"></a>四无色定亦无相无状、<a id="a-Jw"></a>无言无说。</p>
  <p id="aJx">“世尊，<a id="a-Jy"></a>由此般若波罗蜜多无相无状、<a id="a-Jz"></a>无言无说，<a id="a-K0"></a>是故八解脱、<a id="a-K1"></a>八胜处、<a id="a-K2"></a>九次第定、<a id="a-K3"></a>十遍处亦无相无状、<a id="a-K4"></a>无言无说。</p>
  <p id="aK5">“世尊，<a id="a-K6"></a>由此般若波罗蜜多无相无状、<a id="a-K7"></a>无言无说，<a id="a-K8"></a>是故四念住、<a id="a-K9"></a>四正断、<a id="a-KA"></a>四神足、<a id="a-KB"></a>五根、<a id="a-KC"></a>五力、<a id="a-KD"></a>七等觉支、<a id="a-KE"></a>八圣道支亦无相无状、<a id="a-KF"></a>无言无说。</p>
  <p id="aKG">“世尊，<a id="a-KH"></a>由此般若波罗蜜多无相无状、<a id="a-KI"></a>无言无说，<a id="a-KJ"></a>是故空解脱门、<a id="a-KK"></a>无相解脱门、<a id="a-KL"></a>无愿解脱门亦无相无状、<a id="a-KM"></a>无言无说。</p>
  <p id="aKN">“世尊，<a id="a-KO"></a>由此般若波罗蜜多无相无状、<a id="a-KP"></a>无言无说，<a id="a-KQ"></a>是故五眼、<a id="a-KR"></a>六神通亦无相无状、<a id="a-KS"></a>无言无说。</p>
  <p id="aKT">“世尊，<a id="a-KU"></a>由此般若波罗蜜多无相无状、<a id="a-KV"></a>无言无说，<a id="a-KW"></a>是故佛十力、<a id="a-KX"></a>四无所畏、<a id="a-KY"></a>四无礙解、<a id="a-KZ"></a>大慈、<a id="a-Ka"></a>大悲、<a id="a-Kb"></a>大喜、<a id="a-Kc"></a>大舍、<a id="a-Kd"></a>十八佛不共法亦无相无状、<a id="a-Ke"></a>无言无说。</p>
  <p id="aKf">“世尊，<a id="a-Kg"></a>由此般若波罗蜜多无相无状、<a id="a-Kh"></a>无言无说，<a id="a-Ki"></a>是故无忘失法、<a id="a-Kj"></a>恒住舍性亦无相无状、<a id="a-Kk"></a>无言无说。</p>
  <p id="aKl">“世尊，<a id="a-Km"></a>由此般若波罗蜜多无相无状、<a id="a-Kn"></a>无言无说，<a id="a-Ko"></a>是故一切智、<a id="a-Kp"></a>道相智、<a id="a-Kq"></a>一切相智亦无相无状、<a id="a-Kr"></a>无言无说。</p>
  <p id="aKs">“世尊，<a id="a-Kt"></a>由此般若波罗蜜多无相无状、<a id="a-Ku"></a>无言无说，<a id="a-Kv"></a>是故一切陀罗尼门、<a id="a-Kw"></a>一切三摩地门亦无相无状、<a id="a-Kx"></a>无言无说。</p>
  <p id="aKy">“世尊，<a id="a-Kz"></a>由此般若波罗蜜多无相无状、<a id="a-L0"></a>无言无说，<a id="a-L1"></a>是故菩萨摩诃萨行亦无相无状、<a id="a-L2"></a>无言无说。</p>
  <p id="aL3">“世尊，<a id="a-L4"></a>由此般若波罗蜜多无相无状、<a id="a-L5"></a>无言无说，<a id="a-L6"></a>是故诸佛无上正等菩提亦无相无状、<a id="a-L7"></a>无言无说。</p>
  <p id="aL8">“世尊，<a id="a-L9"></a>由此般若波罗蜜多无相无状、<a id="a-LA"></a>无言无说，<a id="a-LB"></a>是故一切法亦无相无状、<a id="a-LC"></a>无言无说。</p>
  <p id="aLD">“世尊，<a id="a-LE"></a>若此般若波罗蜜多有相有状有言有说，<a id="a-LF"></a>非无相无状、<a id="a-LG"></a>无言无说者，<a id="a-LH"></a>不应如来、<a id="a-LI"></a>应、<a id="a-LJ"></a>正等觉知一切法无相无状、<a id="a-LK"></a>无言无说，<a id="a-LL"></a>证得无上正等菩提，<a id="a-LM"></a>为诸有情说一切法无相无状、<a id="a-LN"></a>无言无说。</p>
  <p id="aLO">“世尊，<a id="a-LP"></a>由此般若波罗蜜多无相无状、<a id="a-LQ"></a>无言无说，<a id="a-LR"></a>非有相有状有言有说，<a id="a-LS"></a>是故如来、<a id="a-LT"></a>应、<a id="a-LU"></a>正等觉知一切法无相无状、<a id="a-LV"></a>无言无说，<a id="a-LW"></a>证得无上正等菩提，<a id="a-LX"></a>为诸有情说一切法无相无状、<a id="a-LY"></a>无言无说。</p>
  <p id="aLZ">“世尊，<a id="a-La"></a>是故般若波罗蜜多应受一切世间天、<a id="a-Lb"></a>人、<a id="a-Lc"></a>阿素洛等，<a id="a-Ld"></a>以无量种上妙华鬘、<a id="a-Le"></a>涂散等香、<a id="a-Lf"></a>衣服、<a id="a-Lg"></a>璎珞、<a id="a-Lh"></a>宝幢、<a id="a-Li"></a>幡盖、<a id="a-Lj"></a>众妙珍奇、<a id="a-Lk"></a>妓乐、<a id="a-Ll"></a>灯明，<a id="a-Lm"></a>尽诸所有供养恭敬、<a id="a-Ln"></a>尊重赞叹。</p>
  <p id="aLo">“世尊，<a id="a-Lp"></a>若善男子、<a id="a-Lq"></a>善女人等，<a id="a-Lr"></a>于此般若波罗蜜多，<a id="a-Ls"></a>至心听闻、<a id="a-Lt"></a>受持读诵、<a id="a-Lu"></a>精勤修学、<a id="a-Lv"></a>如理思惟，<a id="a-Lw"></a>广为有情宣说流布，<a id="a-Lx"></a>或复书写众宝严饰，<a id="a-Ly"></a>以无量种上妙华鬘、<a id="a-Lz"></a>涂散等香、<a id="a-M0"></a>衣服、<a id="a-M1"></a>璎珞、<a id="a-M2"></a>宝幢、<a id="a-M3"></a>幡盖、<a id="a-M4"></a>众妙珍奇、<a id="a-M5"></a>妓乐、<a id="a-M6"></a>灯明，<a id="a-M7"></a>尽诸所有供养恭敬、<a id="a-M8"></a>尊重赞叹。<a id="a-M9"></a>是善男子、<a id="a-MA"></a>善女人等，<a id="a-MB"></a>决定不复堕于地狱、<a id="a-MC"></a>傍生、<a id="a-MD"></a>鬼界、<a id="a-ME"></a>边鄙、<a id="a-MF"></a>达絮、<a id="a-MG"></a>蔑戾车中，<a id="a-MH"></a>不堕声闻及独觉地；<a id="a-MI"></a>必趣无上正等菩提，<a id="a-MJ"></a>常见诸佛，<a id="a-MK"></a>恒闻正法，<a id="a-ML"></a>不离善友，<a id="a-MM"></a>严净佛土，<a id="a-MN"></a>成熟有情，<a id="a-MO"></a>从一佛国趣一佛国，<a id="a-MP"></a>供养恭敬、<a id="a-MQ"></a>尊重赞叹诸佛世尊及诸菩萨摩诃萨众，<a id="a-MR"></a>能以无量上妙华鬘、<a id="a-MS"></a>涂散等香、<a id="a-MT"></a>衣服、<a id="a-MU"></a>璎珞、<a id="a-MV"></a>宝幢、<a id="a-MW"></a>幡盖、<a id="a-MX"></a>众妙珍奇、<a id="a-MY"></a>妓乐、<a id="a-MZ"></a>灯明而为供养。</p>
  <p id="aMa">“世尊，<a id="a-Mb"></a>假使充满于此三千大千世界佛设利罗以为一分，<a id="a-Mc"></a>书写如是甚深般若波罗蜜多复为一分；<a id="a-Md"></a>此二分中，<a id="a-Me"></a>我意宁取如是般若波罗蜜多。<a id="a-Mf"></a>何以故？<a id="a-Mg"></a>一切如来、<a id="a-Mh"></a>应、<a id="a-Mi"></a>正等觉及三千界佛设利罗，<a id="a-Mj"></a>皆从般若波罗蜜多而出生故。<a id="a-Mk"></a>又三千界佛设利罗，<a id="a-Ml"></a>皆由般若波罗蜜多功德势力所薰修故，<a id="a-Mm"></a>得诸天、<a id="a-Mn"></a>人、<a id="a-Mo"></a>阿素洛等供养恭敬、<a id="a-Mp"></a>尊重赞叹。<a id="a-Mq"></a>由此因缘，<a id="a-Mr"></a>诸善男子、<a id="a-Ms"></a>善女人等，<a id="a-Mt"></a>供养恭敬、<a id="a-Mu"></a>尊重赞叹佛设利罗，<a id="a-Mv"></a>决定不复堕三恶趣，<a id="a-Mw"></a>常生天人受诸快乐，<a id="a-Mx"></a>富贵自在随心所愿，<a id="a-My"></a>乘三乘法而趣涅槃。</p>
  <p id="aMz">“世尊，<a id="a-N0"></a>若见如来、<a id="a-N1"></a>应、<a id="a-N2"></a>正等觉，<a id="a-N3"></a>若见所写甚深般若波罗蜜多。<a id="a-N4"></a>此二功德，<a id="a-N5"></a>平等无异。<a id="a-N6"></a>何以故？<a id="a-N7"></a>如是般若波罗蜜多与诸如来、<a id="a-N8"></a>应、<a id="a-N9"></a>正等觉，<a id="a-NA"></a>平等无二、<a id="a-NB"></a>无二分故。</p>
  <p id="aNC">“世尊，<a id="a-ND"></a>若有如来、<a id="a-NE"></a>应、<a id="a-NF"></a>正等觉住三示导，<a id="a-NG"></a>为诸有情宣说正法，<a id="a-NH"></a>所谓契经、<a id="a-NI"></a>应颂、<a id="a-NJ"></a>记莂、<a id="a-NK"></a>讽颂、<a id="a-NL"></a>自说、<a id="a-NM"></a>因缘、<a id="a-NN"></a>本事、<a id="a-NO"></a>本生、<a id="a-NP"></a>方广、<a id="a-NQ"></a>希法、<a id="a-NR"></a>譬喻、<a id="a-NS"></a>论义。<a id="a-NT"></a>若善男子、<a id="a-NU"></a>善女人等，<a id="a-NV"></a>于此般若波罗蜜多，<a id="a-NW"></a>受持读诵、<a id="a-NX"></a>广为他说。<a id="a-NY"></a>此二功德，<a id="a-NZ"></a>平等无异。<a id="a-Na"></a>何以故？<a id="a-Nb"></a>若彼如来、<a id="a-Nc"></a>应、<a id="a-Nd"></a>正等觉，<a id="a-Ne"></a>住三示导，<a id="a-Nf"></a>若所宣说十二分教，<a id="a-Ng"></a>皆依般若波罗蜜多而出生故。</p>
  <p id="aNh">“世尊，<a id="a-Ni"></a>若十方界如殑伽沙一切如来、<a id="a-Nj"></a>应、<a id="a-Nk"></a>正等觉住三示导，<a id="a-Nl"></a>为诸有情宣说正法，<a id="a-Nm"></a>所谓契经、<a id="a-Nn"></a>应颂、<a id="a-No"></a>记莂、<a id="a-Np"></a>讽颂、<a id="a-Nq"></a>自说、<a id="a-Nr"></a>因缘、<a id="a-Ns"></a>本事、<a id="a-Nt"></a>本生、<a id="a-Nu"></a>方广、<a id="a-Nv"></a>希法、<a id="a-Nw"></a>譬喻、<a id="a-Nx"></a>论义。<a id="a-Ny"></a>若善男子、<a id="a-Nz"></a>善女人等，<a id="a-O0"></a>于此般若波罗蜜多受持读诵、<a id="a-O1"></a>广为他说。<a id="a-O2"></a>此二功德，<a id="a-O3"></a>平等无异。<a id="a-O4"></a>何以故？<a id="a-O5"></a>若十方界如殑伽沙一切如来、<a id="a-O6"></a>应、<a id="a-O7"></a>正等觉，<a id="a-O8"></a>若三示导，<a id="a-O9"></a>若所宣说十二分教，<a id="a-OA"></a>皆依般若波罗蜜多而出生故。</p>
  <p id="aOB">“世尊，<a id="a-OC"></a>若善男子、<a id="a-OD"></a>善女人等，<a id="a-OE"></a>以无量种上妙华鬘、<a id="a-OF"></a>涂散等香、<a id="a-OG"></a>衣服、<a id="a-OH"></a>璎珞、<a id="a-OI"></a>宝幢、<a id="a-OJ"></a>幡盖、<a id="a-OK"></a>众妙珍奇、<a id="a-OL"></a>妓乐，<a id="a-OM"></a>灯明，<a id="a-ON"></a>尽诸所有供养恭敬、<a id="a-OO"></a>尊重赞叹十方世界如殑伽沙一切如来、<a id="a-OP"></a>应、<a id="a-OQ"></a>正等觉。<a id="a-OR"></a>有善男子、<a id="a-OS"></a>善女人等，<a id="a-OT"></a>书写般若波罗蜜多，<a id="a-OU"></a>亦以无量上妙华鬘、<a id="a-OV"></a>涂散等香、<a id="a-OW"></a>衣服、<a id="a-OX"></a>璎珞、<a id="a-OY"></a>宝幢、<a id="a-OZ"></a>幡盖、<a id="a-Oa"></a>众妙珍奇、<a id="a-Ob"></a>妓乐、<a id="a-Oc"></a>灯明，<a id="a-Od"></a>尽诸所有供养恭敬、<a id="a-Oe"></a>尊重赞叹。<a id="a-Of"></a>此二功德，<a id="a-Og"></a>平等无异。<a id="a-Oh"></a>何以故？<a id="a-Oi"></a>彼诸如来、<a id="a-Oj"></a>应、<a id="a-Ok"></a>正等觉皆依般若波罗蜜多而出生故。</p>
 </body>
</html>