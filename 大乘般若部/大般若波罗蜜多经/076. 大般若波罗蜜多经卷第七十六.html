<!doctype html>
<html id="z3IBSng1D" data-ver="1078">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第七十六</h1>
  <h2 id="a2">初分净道品第二十一之二</h2>
  <p id="a3">“舍利子，<a id="a-4"></a>若菩萨摩诃萨闻说般若波罗蜜多，<a id="a-5"></a>心无疑惑亦不迷闷，<a id="a-6"></a>当知是菩萨摩诃萨住如是住不离作意，<a id="a-7"></a>谓欲救护一切有情，<a id="a-8"></a>常不舍离一切有情大悲作意。<a id="a-9"></a>”</p>
  <p id="aA">时，<a id="a-B"></a>舍利子谓善现言：<a id="a-C"></a>“若菩萨摩诃萨住如是住不离作意者，<a id="a-D"></a>则一切有情亦应成菩萨摩诃萨。<a id="a-E"></a>何以故？<a id="a-F"></a>以一切有情亦常不离此作意故，<a id="a-G"></a>是则菩萨摩诃萨与一切有情应无差别。<a id="a-H"></a>”</p>
  <p id="aI">尔时，<a id="a-J"></a>具寿善现赞舍利子言：<a id="a-K"></a>“善哉！<a id="a-L"></a>善哉！<a id="a-M"></a>诚如所说，<a id="a-N"></a>能如实取我所说义。<a id="a-O"></a>所以者何？<a id="a-P"></a>舍利子，<a id="a-Q"></a>有情非有故，<a id="a-R"></a>当知作意亦非有；<a id="a-S"></a>我、<a id="a-T"></a>命者、<a id="a-U"></a>生者、<a id="a-V"></a>养者、<a id="a-W"></a>士夫、<a id="a-X"></a>补特伽罗、<a id="a-Y"></a>意生、<a id="a-Z"></a>儒童、<a id="a-a"></a>作者、<a id="a-b"></a>受者、<a id="a-c"></a>知者、<a id="a-d"></a>见者非有故，<a id="a-e"></a>当知作意亦非有。<a id="a-f"></a>有情无实故，<a id="a-g"></a>当知作意亦无实；<a id="a-h"></a>我乃至见者无实故，<a id="a-i"></a>当知作意亦无实。<a id="a-j"></a>有情无自性故，<a id="a-k"></a>当知作意亦无自性；<a id="a-l"></a>我乃至见者无自性故，<a id="a-m"></a>当知作意亦无自性。<a id="a-n"></a>有情空故，<a id="a-o"></a>当知作意亦空；<a id="a-p"></a>我乃至见者空故，<a id="a-q"></a>当知作意亦空。<a id="a-r"></a>有情远离故，<a id="a-s"></a>当知作意亦远离；<a id="a-t"></a>我乃至见者远离故，<a id="a-u"></a>当知作意亦远离。<a id="a-v"></a>有情寂静故，<a id="a-w"></a>当知作意亦寂静；<a id="a-x"></a>我乃至见者寂静故，<a id="a-y"></a>当知作意亦寂静。<a id="a-z"></a>有情无觉知故，<a id="a-10"></a>当知作意亦无觉知；<a id="a-11"></a>我乃至见者无觉知故，<a id="a-12"></a>当知作意亦无觉知。</p>
  <p id="a13">“舍利子，<a id="a-14"></a>色非有故，<a id="a-15"></a>当知作意亦非有；<a id="a-16"></a>受、<a id="a-17"></a>想、<a id="a-18"></a>行、<a id="a-19"></a>识非有故，<a id="a-1A"></a>当知作意亦非有。<a id="a-1B"></a>色无实故，<a id="a-1C"></a>当知作意亦无实；<a id="a-1D"></a>受、<a id="a-1E"></a>想、<a id="a-1F"></a>行、<a id="a-1G"></a>识无实故，<a id="a-1H"></a>当知作意亦无实。<a id="a-1I"></a>色无自性故，<a id="a-1J"></a>当知作意亦无自性；<a id="a-1K"></a>受、<a id="a-1L"></a>想、<a id="a-1M"></a>行、<a id="a-1N"></a>识无自性故，<a id="a-1O"></a>当知作意亦无自性。<a id="a-1P"></a>色空故，<a id="a-1Q"></a>当知作意亦空；<a id="a-1R"></a>受、<a id="a-1S"></a>想、<a id="a-1T"></a>行、<a id="a-1U"></a>识空故，<a id="a-1V"></a>当知作意亦空。<a id="a-1W"></a>色远离故，<a id="a-1X"></a>当知作意亦远离；<a id="a-1Y"></a>受、<a id="a-1Z"></a>想、<a id="a-1a"></a>行、<a id="a-1b"></a>识远离故，<a id="a-1c"></a>当知作意亦远离。<a id="a-1d"></a>色寂静故，<a id="a-1e"></a>当知作意亦寂静；<a id="a-1f"></a>受、<a id="a-1g"></a>想、<a id="a-1h"></a>行、<a id="a-1i"></a>识寂静故，<a id="a-1j"></a>当知作意亦寂静。<a id="a-1k"></a>色无觉知故，<a id="a-1l"></a>当知作意亦无觉知；<a id="a-1m"></a>受、<a id="a-1n"></a>想、<a id="a-1o"></a>行、<a id="a-1p"></a>识无觉知故，<a id="a-1q"></a>当知作意亦无觉知。</p>
  <p id="a1r">“舍利子，<a id="a-1s"></a>眼处非有故，<a id="a-1t"></a>当知作意亦非有；<a id="a-1u"></a>耳、<a id="a-1v"></a>鼻、<a id="a-1w"></a>舌、<a id="a-1x"></a>身、<a id="a-1y"></a>意处非有故，<a id="a-1z"></a>当知作意亦非有。<a id="a-20"></a>眼处无实故，<a id="a-21"></a>当知作意亦无实；<a id="a-22"></a>耳、<a id="a-23"></a>鼻、<a id="a-24"></a>舌、<a id="a-25"></a>身、<a id="a-26"></a>意处无实故，<a id="a-27"></a>当知作意亦无实。<a id="a-28"></a>眼处无自性故，<a id="a-29"></a>当知作意亦无自性；<a id="a-2A"></a>耳、<a id="a-2B"></a>鼻、<a id="a-2C"></a>舌、<a id="a-2D"></a>身、<a id="a-2E"></a>意处无自性故，<a id="a-2F"></a>当知作意亦无自性。<a id="a-2G"></a>眼处空故，<a id="a-2H"></a>当知作意亦空；<a id="a-2I"></a>耳、<a id="a-2J"></a>鼻、<a id="a-2K"></a>舌、<a id="a-2L"></a>身、<a id="a-2M"></a>意处空故，<a id="a-2N"></a>当知作意亦空。<a id="a-2O"></a>眼处远离故，<a id="a-2P"></a>当知作意亦远离；<a id="a-2Q"></a>耳、<a id="a-2R"></a>鼻、<a id="a-2S"></a>舌、<a id="a-2T"></a>身、<a id="a-2U"></a>意处远离故，<a id="a-2V"></a>当知作意亦远离。<a id="a-2W"></a>眼处寂静故，<a id="a-2X"></a>当知作意亦寂静；<a id="a-2Y"></a>耳、<a id="a-2Z"></a>鼻、<a id="a-2a"></a>舌、<a id="a-2b"></a>身、<a id="a-2c"></a>意处寂静故，<a id="a-2d"></a>当知作意亦寂静。<a id="a-2e"></a>眼处无觉知故，<a id="a-2f"></a>当知作意亦无觉知；<a id="a-2g"></a>耳、<a id="a-2h"></a>鼻、<a id="a-2i"></a>舌、<a id="a-2j"></a>身、<a id="a-2k"></a>意处无觉知故，<a id="a-2l"></a>当知作意亦无觉知。</p>
  <p id="a2m">“舍利子，<a id="a-2n"></a>色处非有故，<a id="a-2o"></a>当知作意亦非有；<a id="a-2p"></a>声、<a id="a-2q"></a>香、<a id="a-2r"></a>味、<a id="a-2s"></a>触、<a id="a-2t"></a>法处非有故，<a id="a-2u"></a>当知作意亦非有。<a id="a-2v"></a>色处无实故，<a id="a-2w"></a>当知作意亦无实；<a id="a-2x"></a>声、<a id="a-2y"></a>香、<a id="a-2z"></a>味、<a id="a-30"></a>触、<a id="a-31"></a>法处无实故，<a id="a-32"></a>当知作意亦无实。<a id="a-33"></a>色处无自性故，<a id="a-34"></a>当知作意亦无自性；<a id="a-35"></a>声、<a id="a-36"></a>香、<a id="a-37"></a>味、<a id="a-38"></a>触、<a id="a-39"></a>法处无自性故，<a id="a-3A"></a>当知作意亦无自性。<a id="a-3B"></a>色处空故，<a id="a-3C"></a>当知作意亦空；<a id="a-3D"></a>声、<a id="a-3E"></a>香、<a id="a-3F"></a>味、<a id="a-3G"></a>触、<a id="a-3H"></a>法处空故，<a id="a-3I"></a>当知作意亦空。<a id="a-3J"></a>色处远离故，<a id="a-3K"></a>当知作意亦远离；<a id="a-3L"></a>声、<a id="a-3M"></a>香、<a id="a-3N"></a>味、<a id="a-3O"></a>触、<a id="a-3P"></a>法处远离故，<a id="a-3Q"></a>当知作意亦远离。<a id="a-3R"></a>色处寂静故，<a id="a-3S"></a>当知作意亦寂静；<a id="a-3T"></a>声、<a id="a-3U"></a>香、<a id="a-3V"></a>味、<a id="a-3W"></a>触、<a id="a-3X"></a>法处寂静故，<a id="a-3Y"></a>当知作意亦寂静。<a id="a-3Z"></a>色处无觉知故，<a id="a-3a"></a>当知作意亦无觉知；<a id="a-3b"></a>声、<a id="a-3c"></a>香、<a id="a-3d"></a>味、<a id="a-3e"></a>触、<a id="a-3f"></a>法处无觉知故，<a id="a-3g"></a>当知作意亦无觉知。</p>
  <p id="a3h">“舍利子，<a id="a-3i"></a>眼界非有故，<a id="a-3j"></a>当知作意亦非有；<a id="a-3k"></a>色界、<a id="a-3l"></a>眼识界及眼触、<a id="a-3m"></a>眼触为缘所生诸受非有故，<a id="a-3n"></a>当知作意亦非有。<a id="a-3o"></a>眼界无实故，<a id="a-3p"></a>当知作意亦无实；<a id="a-3q"></a>色界乃至眼触为缘所生诸受无实故，<a id="a-3r"></a>当知作意亦无实。<a id="a-3s"></a>眼界无自性故，<a id="a-3t"></a>当知作意亦无自性；<a id="a-3u"></a>色界乃至眼触为缘所生诸受无自性故，<a id="a-3v"></a>当知作意亦无自性。<a id="a-3w"></a>眼界空故，<a id="a-3x"></a>当知作意亦空；<a id="a-3y"></a>色界乃至眼触为缘所生诸受空故，<a id="a-3z"></a>当知作意亦空。<a id="a-40"></a>眼界远离故，<a id="a-41"></a>当知作意亦远离；<a id="a-42"></a>色界乃至眼触为缘所生诸受远离故，<a id="a-43"></a>当知作意亦远离。<a id="a-44"></a>眼界寂静故，<a id="a-45"></a>当知作意亦寂静；<a id="a-46"></a>色界乃至眼触为缘所生诸受寂静故，<a id="a-47"></a>当知作意亦寂静。<a id="a-48"></a>眼界无觉知故，<a id="a-49"></a>当知作意亦无觉知；<a id="a-4A"></a>色界乃至眼触为缘所生诸受无觉知故，<a id="a-4B"></a>当知作意亦无觉知。</p>
  <p id="a4C">“舍利子，<a id="a-4D"></a>耳界非有故，<a id="a-4E"></a>当知作意亦非有；<a id="a-4F"></a>声界、<a id="a-4G"></a>耳识界及耳触、<a id="a-4H"></a>耳触为缘所生诸受非有故，<a id="a-4I"></a>当知作意亦非有。<a id="a-4J"></a>耳界无实故，<a id="a-4K"></a>当知作意亦无实，<a id="a-4L"></a>声界乃至耳触为缘所生诸受无实故，<a id="a-4M"></a>当知作意亦无实。<a id="a-4N"></a>耳界无自性故，<a id="a-4O"></a>当知作意亦无自性；<a id="a-4P"></a>声界乃至耳触为缘所生诸受无自性故，<a id="a-4Q"></a>当知作意亦无自性。<a id="a-4R"></a>耳界空故，<a id="a-4S"></a>当知作意亦空；<a id="a-4T"></a>声界乃至耳触为缘所生诸受空故，<a id="a-4U"></a>当知作意亦空。<a id="a-4V"></a>耳界远离故，<a id="a-4W"></a>当知作意亦远离；<a id="a-4X"></a>声界乃至耳触为缘所生诸受远离故，<a id="a-4Y"></a>当知作意亦远离。<a id="a-4Z"></a>耳界寂静故，<a id="a-4a"></a>当知作意亦寂静；<a id="a-4b"></a>声界乃至耳触为缘所生诸受寂静故，<a id="a-4c"></a>当知作意亦寂静。<a id="a-4d"></a>耳界无觉知故，<a id="a-4e"></a>当知作意亦无觉知；<a id="a-4f"></a>声界乃至耳触为缘所生诸受无觉知故，<a id="a-4g"></a>当知作意亦无觉知。</p>
  <p id="a4h">“舍利子，<a id="a-4i"></a>鼻界非有故，<a id="a-4j"></a>当知作意亦非有；<a id="a-4k"></a>香界、<a id="a-4l"></a>鼻识界及鼻触、<a id="a-4m"></a>鼻触为缘所生诸受非有故，<a id="a-4n"></a>当知作意亦非有。<a id="a-4o"></a>鼻界无实故，<a id="a-4p"></a>当知作意亦无实；<a id="a-4q"></a>香界乃至鼻触为缘所生诸受无实故，<a id="a-4r"></a>当知作意亦无实。<a id="a-4s"></a>鼻界无自性故，<a id="a-4t"></a>当知作意亦无自性；<a id="a-4u"></a>香界乃至鼻触为缘所生诸受无自性故，<a id="a-4v"></a>当知作意亦无自性。<a id="a-4w"></a>鼻界空故，<a id="a-4x"></a>当知作意亦空；<a id="a-4y"></a>香界乃至鼻触为缘所生诸受空故，<a id="a-4z"></a>当知作意亦空。<a id="a-50"></a>鼻界远离故，<a id="a-51"></a>当知作意亦远离；<a id="a-52"></a>香界乃至鼻触为缘所生诸受远离故，<a id="a-53"></a>当知作意亦远离。<a id="a-54"></a>鼻界寂静故，<a id="a-55"></a>当知作意亦寂静；<a id="a-56"></a>香界乃至鼻触为缘所生诸受寂静故，<a id="a-57"></a>当知作意亦寂静。<a id="a-58"></a>鼻界无觉知故，<a id="a-59"></a>当知作意亦无觉知；<a id="a-5A"></a>香界乃至鼻触为缘所生诸受无觉知故，<a id="a-5B"></a>当知作意亦无觉知。</p>
  <p id="a5C">“舍利子，<a id="a-5D"></a>舌界非有故，<a id="a-5E"></a>当知作意亦非有；<a id="a-5F"></a>味界、<a id="a-5G"></a>舌识界及舌触、<a id="a-5H"></a>舌触为缘所生诸受非有故，<a id="a-5I"></a>当知作意亦非有。<a id="a-5J"></a>舌界无实故，<a id="a-5K"></a>当知作意亦无实；<a id="a-5L"></a>味界乃至舌触为缘所生诸受无实故，<a id="a-5M"></a>当知作意亦无实。<a id="a-5N"></a>舌界无自性故，<a id="a-5O"></a>当知作意亦无自性；<a id="a-5P"></a>味界乃至舌触为缘所生诸受无自性故，<a id="a-5Q"></a>当知作意亦无自性。<a id="a-5R"></a>舌界空故，<a id="a-5S"></a>当知作意亦空；<a id="a-5T"></a>味界乃至舌触为缘所生诸受空故，<a id="a-5U"></a>当知作意亦空。<a id="a-5V"></a>舌界远离故，<a id="a-5W"></a>当知作意亦远离；<a id="a-5X"></a>味界乃至舌触为缘所生诸受远离故，<a id="a-5Y"></a>当知作意亦远离。<a id="a-5Z"></a>舌界寂静故，<a id="a-5a"></a>当知作意亦寂静；<a id="a-5b"></a>味界乃至舌触为缘所生诸受寂静故，<a id="a-5c"></a>当知作意亦寂静。<a id="a-5d"></a>舌界无觉知故，<a id="a-5e"></a>当知作意亦无觉知；<a id="a-5f"></a>味界乃至舌触为缘所生诸受无觉知故，<a id="a-5g"></a>当知作意亦无觉知。</p>
  <p id="a5h">“舍利子，<a id="a-5i"></a>身界非有故，<a id="a-5j"></a>当知作意亦非有；<a id="a-5k"></a>触界、<a id="a-5l"></a>身识界及身触、<a id="a-5m"></a>身触为缘所生诸受非有故，<a id="a-5n"></a>当知作意亦非有。<a id="a-5o"></a>身界无实故，<a id="a-5p"></a>当知作意亦无实；<a id="a-5q"></a>触界乃至身触为缘所生诸受无实故，<a id="a-5r"></a>当知作意亦无实。<a id="a-5s"></a>身界无自性故，<a id="a-5t"></a>当知作意亦无自性；<a id="a-5u"></a>触界乃至身触为缘所生诸受无自性故，<a id="a-5v"></a>当知作意亦无自性。<a id="a-5w"></a>身界空故，<a id="a-5x"></a>当知作意亦空；<a id="a-5y"></a>触界乃至身触为缘所生诸受空故，<a id="a-5z"></a>当知作意亦空。<a id="a-60"></a>身界远离故，<a id="a-61"></a>当知作意亦远离；<a id="a-62"></a>触界乃至身触为缘所生诸受远离故，<a id="a-63"></a>当知作意亦远离。<a id="a-64"></a>身界寂静故，<a id="a-65"></a>当知作意亦寂静；<a id="a-66"></a>触界乃至身触为缘所生诸受寂静故，<a id="a-67"></a>当知作意亦寂静。<a id="a-68"></a>身界无觉知故，<a id="a-69"></a>当知作意亦无觉知；<a id="a-6A"></a>触界乃至身触为缘所生诸受无觉知故，<a id="a-6B"></a>当知作意亦无觉知。</p>
  <p id="a6C">“舍利子，<a id="a-6D"></a>意界非有故，<a id="a-6E"></a>当知作意亦非有；<a id="a-6F"></a>法界、<a id="a-6G"></a>意识界及意触、<a id="a-6H"></a>意触为缘所生诸受非有故，<a id="a-6I"></a>当知作意亦非有。<a id="a-6J"></a>意界无实故，<a id="a-6K"></a>当知作意亦无实；<a id="a-6L"></a>法界乃至意触为缘所生诸受无实故，<a id="a-6M"></a>当知作意亦无实。<a id="a-6N"></a>意界无自性故，<a id="a-6O"></a>当知作意亦无自性；<a id="a-6P"></a>法界乃至意触为缘所生诸受无自性故，<a id="a-6Q"></a>当知作意亦无自性。<a id="a-6R"></a>意界空故，<a id="a-6S"></a>当知作意亦空；<a id="a-6T"></a>法界乃至意触为缘所生诸受空故，<a id="a-6U"></a>当知作意亦空。<a id="a-6V"></a>意界远离故，<a id="a-6W"></a>当知作意亦远离；<a id="a-6X"></a>法界乃至意触为缘所生诸受远离故，<a id="a-6Y"></a>当知作意亦远离。<a id="a-6Z"></a>意界寂静故，<a id="a-6a"></a>当知作意亦寂静；<a id="a-6b"></a>法界乃至意触为缘所生诸受寂静故，<a id="a-6c"></a>当知作意亦寂静。<a id="a-6d"></a>意界无觉知故，<a id="a-6e"></a>当知作意亦无觉知；<a id="a-6f"></a>法界乃至意触为缘所生诸受无觉知故，<a id="a-6g"></a>当知作意亦无觉知。</p>
  <p id="a6h">“舍利子，<a id="a-6i"></a>地界非有故，<a id="a-6j"></a>当知作意亦非有；<a id="a-6k"></a>水、<a id="a-6l"></a>火、<a id="a-6m"></a>风、<a id="a-6n"></a>空、<a id="a-6o"></a>识界非有故，<a id="a-6p"></a>当知作意亦非有。<a id="a-6q"></a>地界无实故，<a id="a-6r"></a>当知作意亦无实；<a id="a-6s"></a>水、<a id="a-6t"></a>火、<a id="a-6u"></a>风、<a id="a-6v"></a>空、<a id="a-6w"></a>识界无实故，<a id="a-6x"></a>当知作意亦无实。<a id="a-6y"></a>地界无自性故，<a id="a-6z"></a>当知作意亦无自性；<a id="a-70"></a>水、<a id="a-71"></a>火、<a id="a-72"></a>风、<a id="a-73"></a>空、<a id="a-74"></a>识界无自性故，<a id="a-75"></a>当知作意亦无自性。<a id="a-76"></a>地界空故，<a id="a-77"></a>当知作意亦空；<a id="a-78"></a>水、<a id="a-79"></a>火、<a id="a-7A"></a>风、<a id="a-7B"></a>空、<a id="a-7C"></a>识界空故，<a id="a-7D"></a>当知作意亦空。<a id="a-7E"></a>地界远离故，<a id="a-7F"></a>当知作意亦远离；<a id="a-7G"></a>水、<a id="a-7H"></a>火、<a id="a-7I"></a>风、<a id="a-7J"></a>空、<a id="a-7K"></a>识界远离故，<a id="a-7L"></a>当知作意亦远离。<a id="a-7M"></a>地界寂静故，<a id="a-7N"></a>当知作意亦寂静；<a id="a-7O"></a>水、<a id="a-7P"></a>火、<a id="a-7Q"></a>风、<a id="a-7R"></a>空、<a id="a-7S"></a>识界寂静故，<a id="a-7T"></a>当知作意亦寂静。<a id="a-7U"></a>地界无觉知故，<a id="a-7V"></a>当知作意亦无觉知；<a id="a-7W"></a>水、<a id="a-7X"></a>火、<a id="a-7Y"></a>风、<a id="a-7Z"></a>空、<a id="a-7a"></a>识界无觉知故，<a id="a-7b"></a>当知作意亦无觉知。</p>
  <p id="a7c">“舍利子，<a id="a-7d"></a>苦圣谛非有故，<a id="a-7e"></a>当知作意亦非有；<a id="a-7f"></a>集、<a id="a-7g"></a>灭、<a id="a-7h"></a>道圣谛非有故，<a id="a-7i"></a>当知作意亦非有。<a id="a-7j"></a>苦圣谛无实故，<a id="a-7k"></a>当知作意亦无实；<a id="a-7l"></a>集、<a id="a-7m"></a>灭、<a id="a-7n"></a>道圣谛无实故，<a id="a-7o"></a>当知作意亦无实。<a id="a-7p"></a>苦圣谛无自性故，<a id="a-7q"></a>当知作意亦无自性；<a id="a-7r"></a>集、<a id="a-7s"></a>灭、<a id="a-7t"></a>道圣谛无自性故，<a id="a-7u"></a>当知作意亦无自性。<a id="a-7v"></a>苦圣谛空故，<a id="a-7w"></a>当知作意亦空；<a id="a-7x"></a>集、<a id="a-7y"></a>灭、<a id="a-7z"></a>道圣谛空故，<a id="a-80"></a>当知作意亦空。<a id="a-81"></a>苦圣谛远离故，<a id="a-82"></a>当知作意亦远离；<a id="a-83"></a>集、<a id="a-84"></a>灭、<a id="a-85"></a>道圣谛远离故，<a id="a-86"></a>当知作意亦远离。<a id="a-87"></a>苦圣谛寂静故，<a id="a-88"></a>当知作意亦寂静；<a id="a-89"></a>集、<a id="a-8A"></a>灭、<a id="a-8B"></a>道圣谛寂静故，<a id="a-8C"></a>当知作意亦寂静。<a id="a-8D"></a>苦圣谛无觉知故，<a id="a-8E"></a>当知作意亦无觉知；<a id="a-8F"></a>集、<a id="a-8G"></a>灭、<a id="a-8H"></a>道圣谛无觉知故，<a id="a-8I"></a>当知作意亦无觉知。</p>
  <p id="a8J">“舍利子，<a id="a-8K"></a>无明非有故，<a id="a-8L"></a>当知作意亦非有；<a id="a-8M"></a>行、<a id="a-8N"></a>识、<a id="a-8O"></a>名色、<a id="a-8P"></a>六处、<a id="a-8Q"></a>触、<a id="a-8R"></a>受、<a id="a-8S"></a>爱、<a id="a-8T"></a>取、<a id="a-8U"></a>有、<a id="a-8V"></a>生、<a id="a-8W"></a>老死愁叹苦忧恼非有故，<a id="a-8X"></a>当知作意亦非有。<a id="a-8Y"></a>无明无实故，<a id="a-8Z"></a>当知作意亦无实；<a id="a-8a"></a>行乃至老死愁叹苦忧恼无实故，<a id="a-8b"></a>当知作意亦无实。<a id="a-8c"></a>无明无自性故，<a id="a-8d"></a>当知作意亦无自性；<a id="a-8e"></a>行乃至老死愁叹苦忧恼无自性故，<a id="a-8f"></a>当知作意亦无自性。<a id="a-8g"></a>无明空故，<a id="a-8h"></a>当知作意亦空；<a id="a-8i"></a>行乃至老死愁叹苦忧恼空故，<a id="a-8j"></a>当知作意亦空。<a id="a-8k"></a>无明远离故，<a id="a-8l"></a>当知作意亦远离；<a id="a-8m"></a>行乃至老死愁叹苦忧恼远离故，<a id="a-8n"></a>当知作意亦远离。<a id="a-8o"></a>无明寂静故，<a id="a-8p"></a>当知作意亦寂静；<a id="a-8q"></a>行乃至老死愁叹苦忧恼寂静故，<a id="a-8r"></a>当知作意亦寂静。<a id="a-8s"></a>无明无觉知故，<a id="a-8t"></a>当知作意亦无觉知；<a id="a-8u"></a>行乃至老死愁叹苦忧恼无觉知故，<a id="a-8v"></a>当知作意亦无觉知。</p>
  <p id="a8w">“舍利子，<a id="a-8x"></a>内空非有故，<a id="a-8y"></a>当知作意亦非有；<a id="a-8z"></a>外空、<a id="a-90"></a>内外空、<a id="a-91"></a>空空、<a id="a-92"></a>大空、<a id="a-93"></a>胜义空、<a id="a-94"></a>有为空、<a id="a-95"></a>无为空、<a id="a-96"></a>毕竟空、<a id="a-97"></a>无际空、<a id="a-98"></a>散空、<a id="a-99"></a>无变异空、<a id="a-9A"></a>本性空、<a id="a-9B"></a>自相空、<a id="a-9C"></a>共相空、<a id="a-9D"></a>一切法空、<a id="a-9E"></a>不可得空、<a id="a-9F"></a>无性空、<a id="a-9G"></a>自性空、<a id="a-9H"></a>无性自性空非有故，<a id="a-9I"></a>当知作意亦非有。<a id="a-9J"></a>内空无实故，<a id="a-9K"></a>当知作意亦无实；<a id="a-9L"></a>外空乃至无性自性空无实故，<a id="a-9M"></a>当知作意亦无实。<a id="a-9N"></a>内空无自性故，<a id="a-9O"></a>当知作意亦无自性；<a id="a-9P"></a>外空乃至无性自性空无自性故，<a id="a-9Q"></a>当知作意亦无自性。<a id="a-9R"></a>内空空故，<a id="a-9S"></a>当知作意亦空；<a id="a-9T"></a>外空乃至无性自性空空故，<a id="a-9U"></a>当知作意亦空。<a id="a-9V"></a>内空远离故，<a id="a-9W"></a>当知作意亦远离；<a id="a-9X"></a>外空乃至无性自性空远离故，<a id="a-9Y"></a>当知作意亦远离。<a id="a-9Z"></a>内空寂静故，<a id="a-9a"></a>当知作意亦寂静；<a id="a-9b"></a>外空乃至无性自性空寂静故，<a id="a-9c"></a>当知作意亦寂静。<a id="a-9d"></a>内空无觉知故，<a id="a-9e"></a>当知作意亦无觉知；<a id="a-9f"></a>外空乃至无性自性空无觉知故，<a id="a-9g"></a>当知作意亦无觉知。</p>
  <p id="a9h">“舍利子，<a id="a-9i"></a>真如非有故，<a id="a-9j"></a>当知作意亦非有；<a id="a-9k"></a>法界、<a id="a-9l"></a>法性、<a id="a-9m"></a>不虚妄性、<a id="a-9n"></a>不变异性、<a id="a-9o"></a>平等性、<a id="a-9p"></a>离生性、<a id="a-9q"></a>法定、<a id="a-9r"></a>法住、<a id="a-9s"></a>实际、<a id="a-9t"></a>虚空界、<a id="a-9u"></a>不思议界非有故，<a id="a-9v"></a>当知作意亦非有。<a id="a-9w"></a>真如无实故，<a id="a-9x"></a>当知作意亦无实；<a id="a-9y"></a>法界乃至不思议界无实故，<a id="a-9z"></a>当知作意亦无实。<a id="a-A0"></a>真如无自性故，<a id="a-A1"></a>当知作意亦无自性；<a id="a-A2"></a>法界乃至不思议界无自性故，<a id="a-A3"></a>当知作意亦无自性。<a id="a-A4"></a>真如空故，<a id="a-A5"></a>当知作意亦空；<a id="a-A6"></a>法界乃至不思议界空故，<a id="a-A7"></a>当知作意亦空。<a id="a-A8"></a>真如远离故，<a id="a-A9"></a>当知作意亦远离；<a id="a-AA"></a>法界乃至不思议界远离故，<a id="a-AB"></a>当知作意亦远离。<a id="a-AC"></a>真如寂静故，<a id="a-AD"></a>当知作意亦寂静；<a id="a-AE"></a>法界乃至不思议界寂静故，<a id="a-AF"></a>当知作意亦寂静。<a id="a-AG"></a>真如无觉知故，<a id="a-AH"></a>当知作意亦无觉知；<a id="a-AI"></a>法界乃至不思议界无觉知故，<a id="a-AJ"></a>当知作意亦无觉知。</p>
  <p id="aAK">“舍利子，<a id="a-AL"></a>布施波罗蜜多非有故，<a id="a-AM"></a>当知作意亦非有；<a id="a-AN"></a>净戒、<a id="a-AO"></a>安忍、<a id="a-AP"></a>精进、<a id="a-AQ"></a>静虑、<a id="a-AR"></a>般若波罗蜜多非有故，<a id="a-AS"></a>当知作意亦非有。<a id="a-AT"></a>布施波罗蜜多无实故，<a id="a-AU"></a>当知作意亦无实；<a id="a-AV"></a>净戒乃至般若波罗蜜多无实故，<a id="a-AW"></a>当知作意亦无实。<a id="a-AX"></a>布施波罗蜜多无自性故，<a id="a-AY"></a>当知作意亦无自性；<a id="a-AZ"></a>净戒乃至般若波罗蜜多无自性故，<a id="a-Aa"></a>当知作意亦无自性。<a id="a-Ab"></a>布施波罗蜜多空故，<a id="a-Ac"></a>当知作意亦空；<a id="a-Ad"></a>净戒乃至般若波罗蜜多空故。<a id="a-Ae"></a>当知作意亦空。<a id="a-Af"></a>布施波罗蜜多远离故，<a id="a-Ag"></a>当知作意亦远离。<a id="a-Ah"></a>净戒乃至般若波罗蜜多远离故，<a id="a-Ai"></a>当知作意亦远离。<a id="a-Aj"></a>布施波罗蜜多寂静故，<a id="a-Ak"></a>当知作意亦寂静；<a id="a-Al"></a>净戒乃至般若波罗蜜多寂静故，<a id="a-Am"></a>当知作意亦寂静。<a id="a-An"></a>布施波罗蜜多无觉知故，<a id="a-Ao"></a>当知作意亦无觉知；<a id="a-Ap"></a>净戒乃至般若波罗蜜多无觉知故，<a id="a-Aq"></a>当知作意亦无觉知。</p>
  <p id="aAr">“舍利子，<a id="a-As"></a>四静虑非有故，<a id="a-At"></a>当知作意亦非有；<a id="a-Au"></a>四无量、<a id="a-Av"></a>四无色定非有故，<a id="a-Aw"></a>当知作意亦非有。<a id="a-Ax"></a>四静虑无实故，<a id="a-Ay"></a>当知作意亦无实；<a id="a-Az"></a>四无量、<a id="a-B0"></a>四无色定无实故，<a id="a-B1"></a>当知作意亦无实。<a id="a-B2"></a>四静虑无自性故，<a id="a-B3"></a>当知作意亦无自性；<a id="a-B4"></a>四无量、<a id="a-B5"></a>四无色定无自性故，<a id="a-B6"></a>当知作意亦无自性。<a id="a-B7"></a>四静虑空故，<a id="a-B8"></a>当知作意亦空；<a id="a-B9"></a>四无量、<a id="a-BA"></a>四无色定空故，<a id="a-BB"></a>当知作意亦空。<a id="a-BC"></a>四静虑远离故，<a id="a-BD"></a>当知作意亦远离；<a id="a-BE"></a>四无量、<a id="a-BF"></a>四无色定远离故，<a id="a-BG"></a>当知作意亦远离。<a id="a-BH"></a>四静虑寂静故，<a id="a-BI"></a>当知作意亦寂静；<a id="a-BJ"></a>四无量、<a id="a-BK"></a>四无色定寂静故，<a id="a-BL"></a>当知作意亦寂静。<a id="a-BM"></a>四静虑无觉知故，<a id="a-BN"></a>当知作意亦无觉知；<a id="a-BO"></a>四无量、<a id="a-BP"></a>四无色定无觉知故，<a id="a-BQ"></a>当知作意亦无觉知。</p>
  <p id="aBR">“舍利子，<a id="a-BS"></a>八解脱非有故，<a id="a-BT"></a>当知作意亦非有；<a id="a-BU"></a>八胜处、<a id="a-BV"></a>九次第定、<a id="a-BW"></a>十遍处非有故，<a id="a-BX"></a>当知作意亦非有。<a id="a-BY"></a>八解脱无实故，<a id="a-BZ"></a>当知作意亦无实；<a id="a-Ba"></a>八胜处、<a id="a-Bb"></a>九次第定、<a id="a-Bc"></a>十遍处无实故，<a id="a-Bd"></a>当知作意亦无实。<a id="a-Be"></a>八解脱无自性故，<a id="a-Bf"></a>当知作意亦无自性；<a id="a-Bg"></a>八胜处、<a id="a-Bh"></a>九次第定、<a id="a-Bi"></a>十遍处无自性故，<a id="a-Bj"></a>当知作意亦无自性。<a id="a-Bk"></a>八解脱空故，<a id="a-Bl"></a>当知作意亦空；<a id="a-Bm"></a>八胜处、<a id="a-Bn"></a>九次第定、<a id="a-Bo"></a>十遍处空故，<a id="a-Bp"></a>当知作意亦空。<a id="a-Bq"></a>八解脱远离故，<a id="a-Br"></a>当知作意亦远离；<a id="a-Bs"></a>八胜处、<a id="a-Bt"></a>九次第定、<a id="a-Bu"></a>十遍处远离故，<a id="a-Bv"></a>当知作意亦远离。<a id="a-Bw"></a>八解脱寂静故，<a id="a-Bx"></a>当知作意亦寂静；<a id="a-By"></a>八胜处、<a id="a-Bz"></a>九次第定、<a id="a-C0"></a>十遍处寂静故，<a id="a-C1"></a>当知作意亦寂静。<a id="a-C2"></a>八解脱无觉知故，<a id="a-C3"></a>当知作意亦无觉知；<a id="a-C4"></a>八胜处、<a id="a-C5"></a>九次第定、<a id="a-C6"></a>十遍处无觉知故，<a id="a-C7"></a>当知作意亦无觉知。</p>
  <p id="aC8">“舍利子，<a id="a-C9"></a>四念住非有故，<a id="a-CA"></a>当知作意亦非有；<a id="a-CB"></a>四正断、<a id="a-CC"></a>四神足、<a id="a-CD"></a>五根、<a id="a-CE"></a>五力、<a id="a-CF"></a>七等觉支、<a id="a-CG"></a>八圣道支非有故，<a id="a-CH"></a>当知作意亦非有。<a id="a-CI"></a>四念住无实故，<a id="a-CJ"></a>当知作意亦无实；<a id="a-CK"></a>四正断乃至八圣道支无实故，<a id="a-CL"></a>当知作意亦无实。<a id="a-CM"></a>四念住无自性故，<a id="a-CN"></a>当知作意亦无自性；<a id="a-CO"></a>四正断乃至八圣道支无自性故，<a id="a-CP"></a>当知作意亦无自性。<a id="a-CQ"></a>四念住空故，<a id="a-CR"></a>当知作意亦空；<a id="a-CS"></a>四正断乃至八圣道支空故，<a id="a-CT"></a>当知作意亦空。<a id="a-CU"></a>四念住远离故，<a id="a-CV"></a>当知作意亦远离；<a id="a-CW"></a>四正断乃至八圣道支远离故，<a id="a-CX"></a>当知作意亦远离。<a id="a-CY"></a>四念住寂静故，<a id="a-CZ"></a>当知作意亦寂静；<a id="a-Ca"></a>四正断乃至八圣道支寂静故，<a id="a-Cb"></a>当知作意亦寂静。<a id="a-Cc"></a>四念住无觉知故，<a id="a-Cd"></a>当知作意亦无觉知；<a id="a-Ce"></a>四正断乃至八圣道支无觉知故，<a id="a-Cf"></a>当知作意亦无觉知。</p>
  <p id="aCg">“舍利子，<a id="a-Ch"></a>空解脱门非有故，<a id="a-Ci"></a>当知作意亦非有；<a id="a-Cj"></a>无相、<a id="a-Ck"></a>无愿解脱门非有故，<a id="a-Cl"></a>当知作意亦非有。<a id="a-Cm"></a>空解脱门无实故，<a id="a-Cn"></a>当知作意亦无实；<a id="a-Co"></a>无相、<a id="a-Cp"></a>无愿解脱门无实故，<a id="a-Cq"></a>当知作意亦无实。<a id="a-Cr"></a>空解脱门无自性故，<a id="a-Cs"></a>当知作意亦无自性；<a id="a-Ct"></a>无相、<a id="a-Cu"></a>无愿解脱门无自性故，<a id="a-Cv"></a>当知作意亦无自性。<a id="a-Cw"></a>空解脱门空故，<a id="a-Cx"></a>当知作意亦空；<a id="a-Cy"></a>无相、<a id="a-Cz"></a>无愿解脱门空故，<a id="a-D0"></a>当知作意亦空。<a id="a-D1"></a>空解脱门远离故，<a id="a-D2"></a>当知作意亦远离；<a id="a-D3"></a>无相、<a id="a-D4"></a>无愿解脱门远离故，<a id="a-D5"></a>当知作意亦远离。<a id="a-D6"></a>空解脱门寂静故，<a id="a-D7"></a>当知作意亦寂静；<a id="a-D8"></a>无相、<a id="a-D9"></a>无愿解脱门寂静故，<a id="a-DA"></a>当知作意亦寂静。<a id="a-DB"></a>空解脱门无觉知故，<a id="a-DC"></a>当知作意亦无觉知；<a id="a-DD"></a>无相、<a id="a-DE"></a>无愿解脱门无觉知故，<a id="a-DF"></a>当知作意亦无觉知。</p>
  <p id="aDG">“舍利子，<a id="a-DH"></a>五眼非有故，<a id="a-DI"></a>当知作意亦非有；<a id="a-DJ"></a>六神通非有故，<a id="a-DK"></a>当知作意亦非有。<a id="a-DL"></a>五眼无实故，<a id="a-DM"></a>当知作意亦无实；<a id="a-DN"></a>六神通无实故，<a id="a-DO"></a>当知作意亦无实。<a id="a-DP"></a>五眼无自性故，<a id="a-DQ"></a>当知作意亦无自性；<a id="a-DR"></a>六神通无自性故，<a id="a-DS"></a>当知作意亦无自性。<a id="a-DT"></a>五眼空故，<a id="a-DU"></a>当知作意亦空；<a id="a-DV"></a>六神通空故，<a id="a-DW"></a>当知作意亦空。<a id="a-DX"></a>五眼远离故，<a id="a-DY"></a>当知作意亦远离；<a id="a-DZ"></a>六神通远离故，<a id="a-Da"></a>当知作意亦远离。<a id="a-Db"></a>五眼寂静故，<a id="a-Dc"></a>当知作意亦寂静；<a id="a-Dd"></a>六神通寂静故，<a id="a-De"></a>当知作意亦寂静。<a id="a-Df"></a>五眼无觉知故，<a id="a-Dg"></a>当知作意亦无觉知；<a id="a-Dh"></a>六神通无觉知故，<a id="a-Di"></a>当知作意亦无觉知。</p>
  <p id="aDj">“舍利子，<a id="a-Dk"></a>佛十力非有故，<a id="a-Dl"></a>当知作意亦非有；<a id="a-Dm"></a>四无所畏、<a id="a-Dn"></a>四无礙解、<a id="a-Do"></a>大慈、<a id="a-Dp"></a>大悲、<a id="a-Dq"></a>大喜、<a id="a-Dr"></a>大舍、<a id="a-Ds"></a>十八佛不共法非有故，<a id="a-Dt"></a>当知作意亦非有。<a id="a-Du"></a>佛十力无实故，<a id="a-Dv"></a>当知作意亦无实；<a id="a-Dw"></a>四无所畏乃至十八佛不共法无实故，<a id="a-Dx"></a>当知作意亦无实。<a id="a-Dy"></a>佛十力无自性故，<a id="a-Dz"></a>当知作意亦无自性；<a id="a-E0"></a>四无所畏乃至十八佛不共法无自性故，<a id="a-E1"></a>当知作意亦无自性。<a id="a-E2"></a>佛十力空故，<a id="a-E3"></a>当知作意亦空；<a id="a-E4"></a>四无所畏乃至十八佛不共法空故，<a id="a-E5"></a>当知作意亦空。<a id="a-E6"></a>佛十力远离故，<a id="a-E7"></a>当知作意亦远离；<a id="a-E8"></a>四无所畏乃至十八佛不共法远离故，<a id="a-E9"></a>当知作意亦远离。<a id="a-EA"></a>佛十力寂静故，<a id="a-EB"></a>当知作意亦寂静；<a id="a-EC"></a>四无所畏乃至十八佛不共法寂静故，<a id="a-ED"></a>当知作意亦寂静。<a id="a-EE"></a>佛十力无觉知故，<a id="a-EF"></a>当知作意亦无觉知；<a id="a-EG"></a>四无所畏乃至十八佛不共法无觉知故，<a id="a-EH"></a>当知作意亦无觉知。</p>
  <p id="aEI">“舍利子，<a id="a-EJ"></a>无忘失法非有故，<a id="a-EK"></a>当知作意亦非有；<a id="a-EL"></a>恒住舍性非有故，<a id="a-EM"></a>当知作意亦非有。<a id="a-EN"></a>无忘失法无实故，<a id="a-EO"></a>当知作意亦无实；<a id="a-EP"></a>恒住舍性无实故，<a id="a-EQ"></a>当知作意亦无实。<a id="a-ER"></a>无忘失法无自性故，<a id="a-ES"></a>当知作意亦无自性；<a id="a-ET"></a>恒住舍性无自性故，<a id="a-EU"></a>当知作意亦无自性。<a id="a-EV"></a>无忘失法空故，<a id="a-EW"></a>当知作意亦空；<a id="a-EX"></a>恒住舍性空故，<a id="a-EY"></a>当知作意亦空。<a id="a-EZ"></a>无忘失法远离故，<a id="a-Ea"></a>当知作意亦远离；<a id="a-Eb"></a>恒住舍性远离故，<a id="a-Ec"></a>当知作意亦远离。<a id="a-Ed"></a>无忘失法寂静故，<a id="a-Ee"></a>当知作意亦寂静；<a id="a-Ef"></a>恒住舍性寂静故，<a id="a-Eg"></a>当知作意亦寂静。<a id="a-Eh"></a>无忘失法无觉知故，<a id="a-Ei"></a>当知作意亦无觉知；<a id="a-Ej"></a>恒住舍性无觉知故，<a id="a-Ek"></a>当知作意亦无觉知。</p>
  <p id="aEl">“舍利子，<a id="a-Em"></a>一切陀罗尼门非有故，<a id="a-En"></a>当知作意亦非有；<a id="a-Eo"></a>一切三摩地门非有故，<a id="a-Ep"></a>当知作意亦非有。<a id="a-Eq"></a>一切陀罗尼门无实故，<a id="a-Er"></a>当知作意亦无实；<a id="a-Es"></a>一切三摩地门无实故，<a id="a-Et"></a>当知作意亦无实。<a id="a-Eu"></a>一切陀罗尼门无自性故，<a id="a-Ev"></a>当知作意亦无自性；<a id="a-Ew"></a>一切三摩地门无自性故，<a id="a-Ex"></a>当知作意亦无自性。<a id="a-Ey"></a>一切陀罗尼门空故，<a id="a-Ez"></a>当知作意亦空；<a id="a-F0"></a>一切三摩地门空故，<a id="a-F1"></a>当知作意亦空。<a id="a-F2"></a>一切陀罗尼门远离故，<a id="a-F3"></a>当知作意亦远离；<a id="a-F4"></a>一切三摩地门远离故，<a id="a-F5"></a>当知作意亦远离。<a id="a-F6"></a>一切陀罗尼门寂静故，<a id="a-F7"></a>当知作意亦寂静；<a id="a-F8"></a>一切三摩地门寂静故，<a id="a-F9"></a>当知作意亦寂静。<a id="a-FA"></a>一切陀罗尼门无觉知故，<a id="a-FB"></a>当知作意亦无觉知；<a id="a-FC"></a>一切三摩地门无觉知故，<a id="a-FD"></a>当知作意亦无觉知。</p>
  <p id="aFE">“舍利子，<a id="a-FF"></a>一切智非有故，<a id="a-FG"></a>当知作意亦非有；<a id="a-FH"></a>道相智、<a id="a-FI"></a>一切相智非有故，<a id="a-FJ"></a>当知作意亦非有。<a id="a-FK"></a>一切智无实故，<a id="a-FL"></a>当知作意亦无实；<a id="a-FM"></a>道相智、<a id="a-FN"></a>一切相智无实故，<a id="a-FO"></a>当知作意亦无实。<a id="a-FP"></a>一切智无自性故，<a id="a-FQ"></a>当知作意亦无自性；<a id="a-FR"></a>道相智、<a id="a-FS"></a>一切相智无自性故，<a id="a-FT"></a>当知作意亦无自性。<a id="a-FU"></a>一切智空故，<a id="a-FV"></a>当知作意亦空；<a id="a-FW"></a>道相智、<a id="a-FX"></a>一切相智空故，<a id="a-FY"></a>当知作意亦空。<a id="a-FZ"></a>一切智远离故，<a id="a-Fa"></a>当知作意亦远离；<a id="a-Fb"></a>道相智、<a id="a-Fc"></a>一切相智远离故，<a id="a-Fd"></a>当知作意亦远离。<a id="a-Fe"></a>一切智寂静故，<a id="a-Ff"></a>当知作意亦寂静；<a id="a-Fg"></a>道相智、<a id="a-Fh"></a>一切相智寂静故，<a id="a-Fi"></a>当知作意亦寂静。<a id="a-Fj"></a>一切智无觉知故，<a id="a-Fk"></a>当知作意亦无觉知；<a id="a-Fl"></a>道相智、<a id="a-Fm"></a>一切相智无觉知故，<a id="a-Fn"></a>当知作意亦无觉知。</p>
  <p id="aFo">“舍利子，<a id="a-Fp"></a>声闻菩提非有故，<a id="a-Fq"></a>当知作意亦非有；<a id="a-Fr"></a>独觉菩提、<a id="a-Fs"></a>无上菩提非有故，<a id="a-Ft"></a>当知作意亦非有。<a id="a-Fu"></a>声闻菩提无实故，<a id="a-Fv"></a>当知作意亦无实；<a id="a-Fw"></a>独觉菩提、<a id="a-Fx"></a>无上菩提无实故，<a id="a-Fy"></a>当知作意亦无实。<a id="a-Fz"></a>声闻菩提无自性故，<a id="a-G0"></a>当知作意亦无自性；<a id="a-G1"></a>独觉菩提、<a id="a-G2"></a>无上菩提无自性故，<a id="a-G3"></a>当知作意亦无自性。<a id="a-G4"></a>声闻菩提空故，<a id="a-G5"></a>当知作意亦空；<a id="a-G6"></a>独觉菩提、<a id="a-G7"></a>无上菩提空故，<a id="a-G8"></a>当知作意亦空。<a id="a-G9"></a>声闻菩提远离故，<a id="a-GA"></a>当知作意亦远离；<a id="a-GB"></a>独觉菩提、<a id="a-GC"></a>无上菩提远离故，<a id="a-GD"></a>当知作意亦远离。<a id="a-GE"></a>声闻菩提寂静故，<a id="a-GF"></a>当知作意亦寂静；<a id="a-GG"></a>独觉菩提、<a id="a-GH"></a>无上菩提寂静故，<a id="a-GI"></a>当知作意亦寂静。<a id="a-GJ"></a>声闻菩提无觉知故，<a id="a-GK"></a>当知作意亦无觉知；<a id="a-GL"></a>独觉菩提、<a id="a-GM"></a>无上菩提无觉知故，<a id="a-GN"></a>当知作意亦无觉知。</p>
  <p id="aGO">“舍利子，<a id="a-GP"></a>由此缘故，<a id="a-GQ"></a>诸菩萨摩诃萨住如是住，<a id="a-GR"></a>常应不舍大悲作意。<a id="a-GS"></a>”</p>
  <p id="aGT">尔时，<a id="a-GU"></a>世尊赞善现言：<a id="a-GV"></a>“善哉！<a id="a-GW"></a>善哉！<a id="a-GX"></a>汝善能为菩萨摩诃萨宣说般若波罗蜜多，<a id="a-GY"></a>此皆如来威神之力。<a id="a-GZ"></a>诸有欲为菩萨摩诃萨宣说般若波罗蜜多者，<a id="a-Ga"></a>皆应如汝之所宣说。<a id="a-Gb"></a>诸有菩萨摩诃萨欲学般若波罗蜜多者，<a id="a-Gc"></a>皆应随汝所说而学。<a id="a-Gd"></a>”</p>
  <p id="aGe">具寿善现为诸菩萨摩诃萨说是般若波罗蜜多时，<a id="a-Gf"></a>于此三千大千世界六种转变，<a id="a-Gg"></a>谓动、<a id="a-Gh"></a>极动、<a id="a-Gi"></a>等极动，<a id="a-Gj"></a>踊、<a id="a-Gk"></a>极踊、<a id="a-Gl"></a>等极踊，<a id="a-Gm"></a>震、<a id="a-Gn"></a>极震、<a id="a-Go"></a>等极震，<a id="a-Gp"></a>击、<a id="a-Gq"></a>极击、<a id="a-Gr"></a>等极击，<a id="a-Gs"></a>吼、<a id="a-Gt"></a>极吼、<a id="a-Gu"></a>等极吼，<a id="a-Gv"></a>爆、<a id="a-Gw"></a>极爆、<a id="a-Gx"></a>等极爆；<a id="a-Gy"></a>东踊西没，<a id="a-Gz"></a>西踊东没，<a id="a-H0"></a>南踊北没，<a id="a-H1"></a>北踊南没，<a id="a-H2"></a>中踊边没，<a id="a-H3"></a>边踊中没。</p>
  <p id="aH4">尔时，<a id="a-H5"></a>如来即便微笑，<a id="a-H6"></a>具寿善现白言：<a id="a-H7"></a>“世尊，<a id="a-H8"></a>何因何缘现此微笑？<a id="a-H9"></a>”</p>
  <p id="aHA">佛告善现：<a id="a-HB"></a>“如我于此三千大千堪忍世界，<a id="a-HC"></a>为诸菩萨摩诃萨宣说般若波罗蜜多；<a id="a-HD"></a>今于十方无量无数无边世界，<a id="a-HE"></a>诸佛世尊亦为诸菩萨摩诃萨宣说般若波罗蜜多。<a id="a-HF"></a>如今于此三千大千堪忍世界，<a id="a-HG"></a>有十二那庾多诸天人等，<a id="a-HH"></a>闻说般若波罗蜜多，<a id="a-HI"></a>于诸法中得无生忍；<a id="a-HJ"></a>今于十方无量无数无边世界，<a id="a-HK"></a>各有无量无数无边有情，<a id="a-HL"></a>闻彼诸佛所说般若波罗蜜多，<a id="a-HM"></a>亦发阿耨多罗三藐三菩提心。<a id="a-HN"></a>”</p>
 </body>
</html>