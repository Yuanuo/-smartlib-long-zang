<!doctype html>
<html id="z3IBT7w9e" data-ver="1056">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百八十八</h1>
  <h2 id="a2">第十二净戒波罗蜜多分之五</h2>
  <p id="a3">尔时，<a id="a-4"></a>世尊告舍利子：<a id="a-5"></a>“汝能如是安住妙智，<a id="a-6"></a>谓如实知如是菩萨取著净戒有所毁犯，<a id="a-7"></a>如是菩萨不取著戒无所毁犯。<a id="a-8"></a>”</p>
  <p id="a9">时，<a id="a-A"></a>舍利子便白佛言：<a id="a-B"></a>“我信如来、<a id="a-C"></a>应、<a id="a-D"></a>正等觉所说妙法起如是智，<a id="a-E"></a>非我自能作如是说。<a id="a-F"></a>如我解佛所说义者，<a id="a-G"></a>诸菩萨众若暂起心，<a id="a-H"></a>欣赞声闻或独觉地，<a id="a-I"></a>应知毁犯菩萨净戒；<a id="a-J"></a>诸菩萨众若暂起心，<a id="a-K"></a>厌毁声闻或独觉地，<a id="a-L"></a>应知毁犯菩萨净戒。<a id="a-M"></a>所以者何？<a id="a-N"></a>若诸菩萨欣赞声闻或独觉地，<a id="a-O"></a>便于彼地心生爱著，<a id="a-P"></a>不能趣求一切智智，<a id="a-Q"></a>于菩萨戒有所毁犯；<a id="a-R"></a>若诸菩萨厌毁声闻或独觉地，<a id="a-S"></a>便于彼地心生轻蔑，<a id="a-T"></a>即障所求一切智智，<a id="a-U"></a>于菩萨戒有所毁犯：<a id="a-V"></a>是故菩萨于二乘地，<a id="a-W"></a>不应欣赞亦不厌毁。<a id="a-X"></a>若诸菩萨于二乘地，<a id="a-Y"></a>心不恭敬或生爱著，<a id="a-Z"></a>当知皆是行于非处。<a id="a-a"></a>若诸菩萨行于非处，<a id="a-b"></a>当知名为犯戒菩萨，<a id="a-c"></a>亦名取著净戒相者，<a id="a-d"></a>不能证得一切智智。<a id="a-e"></a>是故菩萨于二乘地，<a id="a-f"></a>但应远离，<a id="a-g"></a>不应赞毁。<a id="a-h"></a>若诸菩萨于二乘地不远离者，<a id="a-i"></a>定不能得所求无上正等菩提。</p>
  <p id="aj">“复次，<a id="a-k"></a>世尊，<a id="a-l"></a>若诸菩萨缘五欲境起味著心，<a id="a-m"></a>虽复名为非理作意，<a id="a-n"></a>而不礙其无上菩提。<a id="a-o"></a>所以者何？<a id="a-p"></a>非理作意堕烦恼数，<a id="a-q"></a>由彼烦恼令诸菩萨受彼彼生；<a id="a-r"></a>若时若时诸菩萨众于彼彼趣受彼彼身，<a id="a-s"></a>尔时尔时布施、<a id="a-t"></a>净戒、<a id="a-u"></a>安忍、<a id="a-v"></a>精进、<a id="a-w"></a>静虑、<a id="a-x"></a>般若波罗蜜多及余无量无边佛法渐学圆满；<a id="a-y"></a>若时若时布施、<a id="a-z"></a>净戒、<a id="a-10"></a>安忍、<a id="a-11"></a>精进、<a id="a-12"></a>静虑、<a id="a-13"></a>般若波罗蜜多及余无量无边佛法渐学圆满，<a id="a-14"></a>尔时尔时是诸菩萨渐得邻近一切智智。<a id="a-15"></a>是故，<a id="a-16"></a>世尊，<a id="a-17"></a>我谓烦恼于诸菩萨有大恩德，<a id="a-18"></a>谓能随顺一切智智。<a id="a-19"></a>若诸菩萨能观烦恼能助引发一切智智，<a id="a-1A"></a>于菩萨众有大恩德，<a id="a-1B"></a>是诸菩萨应知已证于一切事方便善巧。<a id="a-1C"></a>如是菩萨应知安住菩萨净戒波罗蜜多，<a id="a-1D"></a>应知如是诸菩萨众，<a id="a-1E"></a>于菩萨戒无所毁犯，<a id="a-1F"></a>亦不取著菩萨净戒。<a id="a-1G"></a>”</p>
  <p id="a1H">尔时，<a id="a-1I"></a>佛赞舍利子言：<a id="a-1J"></a>“善哉！<a id="a-1K"></a>善哉！<a id="a-1L"></a>如是，<a id="a-1M"></a>如是，<a id="a-1N"></a>汝能善说诸菩萨众有于净戒有所取著、<a id="a-1O"></a>有所毁犯，<a id="a-1P"></a>有于净戒无所取著、<a id="a-1Q"></a>无所毁犯。<a id="a-1R"></a>汝显如来是实语者，<a id="a-1S"></a>是法语者，<a id="a-1T"></a>是善记说法随法者。</p>
  <p id="a1U">“又，<a id="a-1V"></a>舍利子，<a id="a-1W"></a>若菩萨摩诃萨安住净戒波罗蜜多，<a id="a-1X"></a>作是思惟：<a id="a-1Y"></a>‘十方无量无边世界无量有情，<a id="a-1Z"></a>由我所住菩萨净戒波罗蜜多增上威力，<a id="a-1a"></a>无净戒者皆得净戒，<a id="a-1b"></a>有恶戒者皆得远离；<a id="a-1c"></a>由我所学菩萨净戒波罗蜜多增上威力，<a id="a-1d"></a>摄受如是诸有情类，<a id="a-1e"></a>皆得殊胜利益安乐。<a id="a-1f"></a>’是菩萨摩诃萨当知成就方便善巧，<a id="a-1g"></a>若时若时以自净戒波罗蜜多，<a id="a-1h"></a>回施无量无边世界无量有情，<a id="a-1i"></a>尔时尔时所住净戒波罗蜜多渐次增长；<a id="a-1j"></a>若时若时所住净戒波罗蜜多渐次增长，<a id="a-1k"></a>尔时尔时复能摄受无量净戒波罗蜜多；<a id="a-1l"></a>若时若时复能摄受无量净戒波罗蜜多，<a id="a-1m"></a>尔时尔时复能摄受无量无数微妙佛法。<a id="a-1n"></a>——由斯疾得一切智智。</p>
  <p id="a1o">“又，<a id="a-1p"></a>舍利子，<a id="a-1q"></a>若菩萨摩诃萨安住净戒波罗蜜多，<a id="a-1r"></a>作是思惟：<a id="a-1s"></a>‘十方无量无边世界无量有情，<a id="a-1t"></a>由我所住菩萨净戒波罗蜜多增上威力，<a id="a-1u"></a>未发无上菩提心者，<a id="a-1v"></a>皆能发心；<a id="a-1w"></a>已发无上菩提心者，<a id="a-1x"></a>皆永不退；<a id="a-1y"></a>若于无上正等觉心已不退者，<a id="a-1z"></a>速能圆满一切智智。<a id="a-20"></a>’是菩萨摩诃萨方便善巧，<a id="a-21"></a>缘诸菩萨回施净戒波罗蜜多，<a id="a-22"></a>若时若时回施净戒波罗蜜多，<a id="a-23"></a>尔时尔时能不远离一切智心；<a id="a-24"></a>若时若时能不远离一切智心，<a id="a-25"></a>尔时尔时渐次邻近一切智智。<a id="a-26"></a>是菩萨摩诃萨由此善根增上威力，<a id="a-27"></a>复能摄受无量净戒波罗蜜多令渐增广，<a id="a-28"></a>亦能摄受无量无数微妙佛法令渐圆满。</p>
  <p id="a29">“又，<a id="a-2A"></a>舍利子，<a id="a-2B"></a>若菩萨摩诃萨安住净戒波罗蜜多，<a id="a-2C"></a>以自所住菩萨净戒波罗蜜多施一菩萨所获福聚，<a id="a-2D"></a>胜施殑伽沙数世界犯戒有情皆令圆满受持净戒。<a id="a-2E"></a>若菩萨摩诃萨安住净戒波罗蜜多，<a id="a-2F"></a>以自所住菩萨净戒波罗蜜多，<a id="a-2G"></a>回施十方诸有情类，<a id="a-2H"></a>令住净戒远离毁犯，<a id="a-2I"></a>所获福聚无量无边。<a id="a-2J"></a>有菩萨摩诃萨安住净戒波罗蜜多，<a id="a-2K"></a>以自所住菩萨净戒波罗蜜多施一菩萨所获福聚，<a id="a-2L"></a>于前菩萨所获福聚，<a id="a-2M"></a>百倍为胜，<a id="a-2N"></a>千倍为胜，<a id="a-2O"></a>乃至邬波尼杀昙倍亦复为胜。<a id="a-2P"></a>何以故？<a id="a-2Q"></a>舍利子，<a id="a-2R"></a>是菩萨摩诃萨以自所住菩萨净戒波罗蜜多施一菩萨，<a id="a-2S"></a>令其摄受一切智智，<a id="a-2T"></a>亦令任持一切智智。<a id="a-2U"></a>此一菩萨既能摄受一切智智，<a id="a-2V"></a>复能任持一切智智，<a id="a-2W"></a>则能摄受、<a id="a-2X"></a>任持无量无边世界无量有情，<a id="a-2Y"></a>皆令安住所有净戒离诸毁犯，<a id="a-2Z"></a>如是展转多所饶益。</p>
  <p id="a2a">“譬如大舍一柱十间，<a id="a-2b"></a>无量众生于中止住，<a id="a-2c"></a>共相嬉戏欢娱受乐。<a id="a-2d"></a>有暴恶人欲伐其柱，<a id="a-2e"></a>时，<a id="a-2f"></a>有善士告恶人言：<a id="a-2g"></a>‘今此舍中多诸族类，<a id="a-2h"></a>共相嬉戏欢娱受乐，<a id="a-2i"></a>若伐此柱其舍崩摧，<a id="a-2j"></a>损害此中无量生命。<a id="a-2k"></a>’如是善士为欲利乐其中止住无量有情，<a id="a-2l"></a>遮彼恶人不令伐柱。<a id="a-2m"></a>时，<a id="a-2n"></a>有男子赞善士言：<a id="a-2o"></a>‘善哉！<a id="a-2p"></a>善哉！<a id="a-2q"></a>汝今已施无量生类寿命安乐。<a id="a-2r"></a>’如是菩萨欲证无上正等菩提，<a id="a-2s"></a>应以大乘布施、<a id="a-2t"></a>净戒、<a id="a-2u"></a>安忍、<a id="a-2v"></a>精进、<a id="a-2w"></a>静虑、<a id="a-2x"></a>般若波罗蜜多及余无量无边佛法教诫教授，<a id="a-2y"></a>令证无上正等菩提，<a id="a-2z"></a>与诸有情作大饶益；<a id="a-30"></a>若以独觉及声闻乘功德善根教诫教授，<a id="a-31"></a>便障无量无边有情、<a id="a-32"></a>阿罗汉等殊胜功德。</p>
  <p id="a33">“若有菩萨欲证无上正等菩提，<a id="a-34"></a>能以大乘布施、<a id="a-35"></a>净戒、<a id="a-36"></a>安忍、<a id="a-37"></a>精进、<a id="a-38"></a>静虑、<a id="a-39"></a>般若波罗蜜多及余无量无边佛法教诫教授，<a id="a-3A"></a>令其摄受一切智智，<a id="a-3B"></a>亦令任持一切智智。<a id="a-3C"></a>既令摄受一切智智，<a id="a-3D"></a>亦令任持一切智智，<a id="a-3E"></a>即施无量无边有情、<a id="a-3F"></a>阿罗汉等殊胜功德。<a id="a-3G"></a>如是菩萨欲证无上正等菩提，<a id="a-3H"></a>能以大乘布施、<a id="a-3I"></a>净戒、<a id="a-3J"></a>安忍、<a id="a-3K"></a>精进、<a id="a-3L"></a>静虑、<a id="a-3M"></a>般若波罗蜜多及余无量无边佛法教诫教授，<a id="a-3N"></a>即为教诫教授无量无边有情，<a id="a-3O"></a>令行种种安乐妙行。<a id="a-3P"></a>如是菩萨安住净戒波罗蜜多，<a id="a-3Q"></a>作是思惟：<a id="a-3R"></a>‘由我所住菩萨净戒波罗蜜多，<a id="a-3S"></a>愿诸有情皆具净戒远离毁犯。<a id="a-3T"></a>愿以如是回施善根，<a id="a-3U"></a>一切有情皆得正念，<a id="a-3V"></a>由正念故皆生喜乐。<a id="a-3W"></a>’彼诸有情闻此语已，<a id="a-3X"></a>心离毁犯受持净戒。</p>
  <p id="a3Y">“复有菩萨安住净戒波罗蜜多，<a id="a-3Z"></a>能起一心以所住戒施一菩萨，<a id="a-3a"></a>于前功德，<a id="a-3b"></a>百倍为胜，<a id="a-3c"></a>千倍为胜，<a id="a-3d"></a>乃至邬波尼杀昙倍亦复为胜。<a id="a-3e"></a>如是菩萨若时若时为有情故，<a id="a-3f"></a>以所住戒回施菩萨，<a id="a-3g"></a>尔时尔时菩萨净戒波罗蜜多渐次增长，<a id="a-3h"></a>疾能证得一切智智。</p>
  <p id="a3i">“如是菩萨安住净戒波罗蜜多，<a id="a-3j"></a>回施有情所获福聚种种差别。<a id="a-3k"></a>”</p>
  <p id="a3l">尔时，<a id="a-3m"></a>舍利子白佛言：<a id="a-3n"></a>“世尊，<a id="a-3o"></a>如是菩萨云何应知如是菩萨经几劫数当得出离？<a id="a-3p"></a>如是菩萨发趣大乘已经久如？<a id="a-3q"></a>”</p>
  <p id="a3r">尔时，<a id="a-3s"></a>佛告舍利子言：<a id="a-3t"></a>“应知如是菩萨能以布施、<a id="a-3u"></a>净戒、<a id="a-3v"></a>安忍、<a id="a-3w"></a>精进、<a id="a-3x"></a>静虑、<a id="a-3y"></a>般若波罗蜜多，<a id="a-3z"></a>教诫教授诸有情类，<a id="a-40"></a>令发无上正等觉心，<a id="a-41"></a>无倒修行诸菩萨行，<a id="a-42"></a>疾证无上正等菩提，<a id="a-43"></a>与诸有情作大饶益。<a id="a-44"></a>应知如是菩萨能以布施、<a id="a-45"></a>净戒、<a id="a-46"></a>安忍、<a id="a-47"></a>精进、<a id="a-48"></a>静虑、<a id="a-49"></a>般若波罗蜜多，<a id="a-4A"></a>为诸有情回向愿得一切智智，<a id="a-4B"></a>谓作是念：<a id="a-4C"></a>‘愿我回此所修布施波罗蜜多施诸有情，<a id="a-4D"></a>令悭贪者皆能布施；<a id="a-4E"></a>愿我回此所修净戒波罗蜜多施诸有情，<a id="a-4F"></a>令犯戒者皆得净戒；<a id="a-4G"></a>愿我回此所修安忍波罗蜜多施诸有情，<a id="a-4H"></a>令瞋忿者皆得安忍；<a id="a-4I"></a>愿我回此所修精进波罗蜜多施诸有情，<a id="a-4J"></a>令懈怠者皆得精进；<a id="a-4K"></a>愿我回此所修静虑波罗蜜多施诸有情，<a id="a-4L"></a>令乱心者皆得静虑；<a id="a-4M"></a>愿我回此所修般若波罗蜜多施诸有情，<a id="a-4N"></a>令恶慧者皆得妙慧。<a id="a-4O"></a>’”</p>
  <p id="a4P">时，<a id="a-4Q"></a>舍利子复白佛言：<a id="a-4R"></a>“如是菩萨回己善根施有情类，<a id="a-4S"></a>经几劫数修行大乘当得出离？<a id="a-4T"></a>”</p>
  <p id="a4U">尔时，<a id="a-4V"></a>佛告舍利子言：<a id="a-4W"></a>“如是菩萨回己善根施有情类，<a id="a-4X"></a>五百大劫修行大乘当得出离。</p>
  <p id="a4Y">“又，<a id="a-4Z"></a>舍利子，<a id="a-4a"></a>如是菩萨或有成就方便善巧，<a id="a-4b"></a>欲疾证得一切智智，<a id="a-4c"></a>彼即于此贤劫之中，<a id="a-4d"></a>愿成如来、<a id="a-4e"></a>应、<a id="a-4f"></a>正等觉，<a id="a-4g"></a>堕千佛数，<a id="a-4h"></a>证得无上正等菩提。<a id="a-4i"></a>如慈氏佛空诸恶趣，<a id="a-4j"></a>初会说法百千俱胝诸声闻众成阿罗汉；<a id="a-4k"></a>如是菩萨我说已于二千劫中修菩提行，<a id="a-4l"></a>求证无上正等菩提，<a id="a-4m"></a>欲为有情作大饶益。<a id="a-4n"></a>诸余菩萨若具如前诸行、<a id="a-4o"></a>状、<a id="a-4p"></a>相，<a id="a-4q"></a>当知彼经五百大劫修学大乘当得出离，<a id="a-4r"></a>如是菩萨当知已住不退转位。<a id="a-4s"></a>”</p>
  <p id="a4t">时，<a id="a-4u"></a>舍利子复白佛言：<a id="a-4v"></a>“若诸菩萨闻说如是波罗蜜多相应法教应生欢喜。<a id="a-4w"></a>所以者何？<a id="a-4x"></a>若诸菩萨闻说如是波罗蜜多相应法教生欢喜者，<a id="a-4y"></a>定不舍离诸佛世尊，<a id="a-4z"></a>诸佛世尊亦不舍彼。<a id="a-50"></a>”</p>
  <p id="a51">尔时，<a id="a-52"></a>佛告舍利子言：<a id="a-53"></a>“如是，<a id="a-54"></a>如是，<a id="a-55"></a>如汝所说。<a id="a-56"></a>若诸菩萨闻说如是波罗蜜多相应法教，<a id="a-57"></a>经一昼夜深心欢喜相续住者，<a id="a-58"></a>是诸菩萨当知已久发趣大乘；<a id="a-59"></a>若诸菩萨闻说如是波罗蜜多相应法教，<a id="a-5A"></a>经二昼夜深心欢喜相续住者，<a id="a-5B"></a>是诸菩萨当知复久发趣大乘；<a id="a-5C"></a>若诸菩萨闻说如是波罗蜜多相应法教，<a id="a-5D"></a>经三昼夜展转乃至经七昼夜，<a id="a-5E"></a>深心欢喜相续住者，<a id="a-5F"></a>是诸菩萨当知更久乃至甚久发趣大乘。<a id="a-5G"></a>”</p>
  <p id="a5H">时，<a id="a-5I"></a>舍利子便白佛言：<a id="a-5J"></a>“如我解佛所说义者，<a id="a-5K"></a>是诸菩萨发趣大乘，<a id="a-5L"></a>已经百劫、<a id="a-5M"></a>或二百劫、<a id="a-5N"></a>或三百劫，<a id="a-5O"></a>展转乃至或七百劫。<a id="a-5P"></a>是诸菩萨修行大乘，<a id="a-5Q"></a>经七百劫当得出离。<a id="a-5R"></a>是诸菩萨由此因缘，<a id="a-5S"></a>功德善根渐次增长。<a id="a-5T"></a>是诸菩萨方便善巧闻说如是波罗蜜多相应法教，<a id="a-5U"></a>虽深欢喜而无染著。<a id="a-5V"></a>是诸菩萨本性清净，<a id="a-5W"></a>闻说大乘深心欢喜。<a id="a-5X"></a>”</p>
  <p id="a5Y">尔时，<a id="a-5Z"></a>佛告舍利子言：<a id="a-5a"></a>“如是，<a id="a-5b"></a>如是，<a id="a-5c"></a>如汝所说。<a id="a-5d"></a>汝承佛力能说如是波罗蜜多相应法教。<a id="a-5e"></a>若诸菩萨摩诃萨众具如前说诸行、<a id="a-5f"></a>状、<a id="a-5g"></a>相，<a id="a-5h"></a>当知已久发趣大乘，<a id="a-5i"></a>如是菩萨摩诃萨众已于菩提心不退转。<a id="a-5j"></a>若诸菩萨闻说如是波罗蜜多相应法教不生欢喜，<a id="a-5k"></a>是诸菩萨发趣大乘当知未久。<a id="a-5l"></a>我于如是新趣大乘诸菩萨众，<a id="a-5m"></a>亦为宣说波罗蜜多相应法教，<a id="a-5n"></a>令勤修学渐当证得一切智智。<a id="a-5o"></a>”</p>
  <p id="a5p">尔时，<a id="a-5q"></a>舍利子白佛言：<a id="a-5r"></a>“世尊，<a id="a-5s"></a>甚奇！<a id="a-5t"></a>如来、<a id="a-5u"></a>应、<a id="a-5v"></a>正等觉于诸菩萨皆不弃舍。<a id="a-5w"></a>”</p>
  <p id="a5x">尔时，<a id="a-5y"></a>佛告舍利子言：<a id="a-5z"></a>“汝谓如来、<a id="a-60"></a>应、<a id="a-61"></a>正等觉唯不弃舍诸菩萨耶？<a id="a-62"></a>汝今不应作如是见。<a id="a-63"></a>何以故？<a id="a-64"></a>舍利子，<a id="a-65"></a>一切如来、<a id="a-66"></a>应、<a id="a-67"></a>正等觉皆不弃舍一切有情，<a id="a-68"></a>一切如来、<a id="a-69"></a>应、<a id="a-6A"></a>正等觉皆深愍念一切有情，<a id="a-6B"></a>于诸有情常作是念：<a id="a-6C"></a>‘以何方便，<a id="a-6D"></a>令彼有情于生死苦速得解脱？<a id="a-6E"></a>’</p>
  <p id="a6F">“又，<a id="a-6G"></a>舍利子，<a id="a-6H"></a>汝等当知，<a id="a-6I"></a>诸佛世尊其心平等，<a id="a-6J"></a>如于佛所起纯净心，<a id="a-6K"></a>安住慈悲与乐拔苦，<a id="a-6L"></a>如是愍念一切有情，<a id="a-6M"></a>平等欲令离苦得乐。</p>
  <p id="a6N">“又，<a id="a-6O"></a>舍利子，<a id="a-6P"></a>若诸如来、<a id="a-6Q"></a>应、<a id="a-6R"></a>正等觉，<a id="a-6S"></a>于诸佛所住别异心，<a id="a-6T"></a>于诸菩萨住别异心，<a id="a-6U"></a>于诸独觉住别异心，<a id="a-6V"></a>于阿罗汉住别异心，<a id="a-6W"></a>于不还者住别异心，<a id="a-6X"></a>于一来者住别异心，<a id="a-6Y"></a>于预流者住别异心，<a id="a-6Z"></a>于随法行住别异心，<a id="a-6a"></a>于随信行住别异心，<a id="a-6b"></a>于外五通住别异心，<a id="a-6c"></a>于诸成就别解脱戒住别异心，<a id="a-6d"></a>于诸成就十善业道住别异心，<a id="a-6e"></a>于诸成就十恶业道住别异心，<a id="a-6f"></a>于旃荼罗、<a id="a-6g"></a>补羯娑等住别异心，<a id="a-6h"></a>则诸如来、<a id="a-6i"></a>应、<a id="a-6j"></a>正等觉心有差别、<a id="a-6k"></a>随欲而行，<a id="a-6l"></a>应非如来、<a id="a-6m"></a>应、<a id="a-6n"></a>正等觉。</p>
  <p id="a6o">“又，<a id="a-6p"></a>舍利子，<a id="a-6q"></a>然诸如来、<a id="a-6r"></a>应、<a id="a-6s"></a>正等觉，<a id="a-6t"></a>如于佛所起纯净心，<a id="a-6u"></a>安住慈悲与乐拔苦，<a id="a-6v"></a>于菩萨所亦复如是；<a id="a-6w"></a>如于菩萨起纯净心，<a id="a-6x"></a>安住慈悲与乐拔苦，<a id="a-6y"></a>于独觉所亦复如是；<a id="a-6z"></a>如于独觉起纯净心，<a id="a-70"></a>安住慈悲与乐拔苦，<a id="a-71"></a>于阿罗汉亦复如是；<a id="a-72"></a>如于阿罗汉起纯净心，<a id="a-73"></a>安住慈悲与乐拔苦，<a id="a-74"></a>于不还者亦复如是；<a id="a-75"></a>如于不还者起纯净心，<a id="a-76"></a>安住慈悲与乐拔苦，<a id="a-77"></a>于一来者亦复如是；<a id="a-78"></a>如于一来者起纯净心，<a id="a-79"></a>安住慈悲与乐拔苦，<a id="a-7A"></a>于预流者亦复如是；<a id="a-7B"></a>如于预流者起纯净心，<a id="a-7C"></a>安住慈悲与乐拔苦，<a id="a-7D"></a>于随法行亦复如是；<a id="a-7E"></a>如于随法行起纯净心，<a id="a-7F"></a>安住慈悲与乐拔苦，<a id="a-7G"></a>于随信行亦复如是；<a id="a-7H"></a>如于随信行起纯净心，<a id="a-7I"></a>安住慈悲与乐拔苦，<a id="a-7J"></a>于外五通亦复如是；<a id="a-7K"></a>如于外五通起纯净心，<a id="a-7L"></a>安住慈悲与乐拔苦，<a id="a-7M"></a>于诸成就别解脱戒亦复如是；<a id="a-7N"></a>如于成就别解脱戒起纯净心，<a id="a-7O"></a>安住慈悲与乐拔苦，<a id="a-7P"></a>于诸成就十善业道亦复如是；<a id="a-7Q"></a>如于成就十善业道起纯净心，<a id="a-7R"></a>安住慈悲与乐拔苦，<a id="a-7S"></a>于诸成就十恶业道亦复如是；<a id="a-7T"></a>如于成就十恶业道起纯净心，<a id="a-7U"></a>安住慈悲与乐拔苦，<a id="a-7V"></a>于旃荼罗、<a id="a-7W"></a>补羯娑等亦复如是。<a id="a-7X"></a>由此如来、<a id="a-7Y"></a>应、<a id="a-7Z"></a>正等觉心无差别、<a id="a-7a"></a>不随欲行故，<a id="a-7b"></a>名如来、<a id="a-7c"></a>应、<a id="a-7d"></a>正等觉。<a id="a-7e"></a>是故诸佛具大悲慧、<a id="a-7f"></a>住一切法平等性中，<a id="a-7g"></a>于诸有情皆不弃舍。</p>
  <p id="a7h">“又，<a id="a-7i"></a>舍利子，<a id="a-7j"></a>我都不见诸佛世尊于所缘境及于少事起爱恚者，<a id="a-7k"></a>若诸如来、<a id="a-7l"></a>应、<a id="a-7m"></a>正等觉于所缘事起爱恚等，<a id="a-7n"></a>无有是处。<a id="a-7o"></a>何以故？<a id="a-7p"></a>舍利子，<a id="a-7q"></a>诸佛世尊于爱恚等一切烦恼皆永断故。</p>
  <p id="a7r">“又，<a id="a-7s"></a>舍利子，<a id="a-7t"></a>然诸如来、<a id="a-7u"></a>应、<a id="a-7v"></a>正等觉于诸菩萨最不弃舍。<a id="a-7w"></a>何以故？<a id="a-7x"></a>舍利子，<a id="a-7y"></a>以诸如来、<a id="a-7z"></a>应、<a id="a-80"></a>正等觉般涅槃后，<a id="a-81"></a>有诸菩萨精进修行布施、<a id="a-82"></a>净戒、<a id="a-83"></a>安忍、<a id="a-84"></a>精进、<a id="a-85"></a>静虑、<a id="a-86"></a>般若波罗蜜多渐次圆满；<a id="a-87"></a>精勤修学内空、<a id="a-88"></a>外空、<a id="a-89"></a>内外空、<a id="a-8A"></a>空空、<a id="a-8B"></a>大空、<a id="a-8C"></a>胜义空、<a id="a-8D"></a>有为空、<a id="a-8E"></a>无为空、<a id="a-8F"></a>毕竟空、<a id="a-8G"></a>无际空、<a id="a-8H"></a>散空、<a id="a-8I"></a>无变异空、<a id="a-8J"></a>本性空、<a id="a-8K"></a>自相空、<a id="a-8L"></a>共相空、<a id="a-8M"></a>一切法空、<a id="a-8N"></a>不可得空、<a id="a-8O"></a>无性空、<a id="a-8P"></a>自性空、<a id="a-8Q"></a>无性自性空，<a id="a-8R"></a>无颠倒智渐次圆满；<a id="a-8S"></a>精勤修学诸法真如、<a id="a-8T"></a>法界、<a id="a-8U"></a>法性、<a id="a-8V"></a>不虚妄性、<a id="a-8W"></a>不变异性、<a id="a-8X"></a>平等性、<a id="a-8Y"></a>离生性、<a id="a-8Z"></a>法定、<a id="a-8a"></a>法住、<a id="a-8b"></a>实际、<a id="a-8c"></a>虚空界、<a id="a-8d"></a>不思议界无颠倒智渐次圆满；<a id="a-8e"></a>精勤修学无明缘行，<a id="a-8f"></a>行缘识，<a id="a-8g"></a>识缘名色，<a id="a-8h"></a>名色缘六处，<a id="a-8i"></a>六处缘触，<a id="a-8j"></a>触缘受，<a id="a-8k"></a>受缘爱，<a id="a-8l"></a>爱缘取，<a id="a-8m"></a>取缘有，<a id="a-8n"></a>有缘生，<a id="a-8o"></a>生缘老死无颠倒智渐次圆满；<a id="a-8p"></a>精勤修学无明灭故行灭，<a id="a-8q"></a>行灭故识灭，<a id="a-8r"></a>识灭故名色灭，<a id="a-8s"></a>名色灭故六处灭，<a id="a-8t"></a>六处灭故触灭，<a id="a-8u"></a>触灭故受灭，<a id="a-8v"></a>受灭故爱灭，<a id="a-8w"></a>爱灭故取灭，<a id="a-8x"></a>取灭故有灭，<a id="a-8y"></a>有灭故生灭，<a id="a-8z"></a>生灭故老死灭无颠倒智渐次圆满；<a id="a-90"></a>精勤修学苦、<a id="a-91"></a>集、<a id="a-92"></a>灭、<a id="a-93"></a>道圣谛无颠倒智渐次圆满；<a id="a-94"></a>精勤修学四静虑、<a id="a-95"></a>四无量、<a id="a-96"></a>四无色定渐次圆满；<a id="a-97"></a>精勤修学四念住、<a id="a-98"></a>四正断、<a id="a-99"></a>四神足、<a id="a-9A"></a>五根、<a id="a-9B"></a>五力、<a id="a-9C"></a>七等觉支、<a id="a-9D"></a>八圣道支渐次圆满；<a id="a-9E"></a>精勤修学空、<a id="a-9F"></a>无相、<a id="a-9G"></a>无愿解脱门渐次圆满；<a id="a-9H"></a>精勤修学八解脱、<a id="a-9I"></a>八胜处、<a id="a-9J"></a>九次第定、<a id="a-9K"></a>十遍处渐次圆满；<a id="a-9L"></a>精勤修学净观地、<a id="a-9M"></a>种性地、<a id="a-9N"></a>第八地、<a id="a-9O"></a>具见地、<a id="a-9P"></a>薄地、<a id="a-9Q"></a>离欲地、<a id="a-9R"></a>已办地、<a id="a-9S"></a>独觉地、<a id="a-9T"></a>菩萨地、<a id="a-9U"></a>如来地无颠倒智渐次圆满；<a id="a-9V"></a>精勤修学极喜地、<a id="a-9W"></a>离垢地、<a id="a-9X"></a>发光地、<a id="a-9Y"></a>焰慧地、<a id="a-9Z"></a>极难胜地、<a id="a-9a"></a>现前地、<a id="a-9b"></a>远行地、<a id="a-9c"></a>不动地、<a id="a-9d"></a>善慧地、<a id="a-9e"></a>法云地渐次圆满；<a id="a-9f"></a>精勤修学一切陀罗尼门、<a id="a-9g"></a>一切三摩地门渐次圆满；<a id="a-9h"></a>精勤修学五眼、<a id="a-9i"></a>六神通渐次圆满；<a id="a-9j"></a>精勤修学如来十力、<a id="a-9k"></a>四无所畏、<a id="a-9l"></a>四无礙解、<a id="a-9m"></a>大慈、<a id="a-9n"></a>大悲、<a id="a-9o"></a>大喜、<a id="a-9p"></a>大舍、<a id="a-9q"></a>十八佛不共法渐次圆满；<a id="a-9r"></a>精勤修学三十二大士相、<a id="a-9s"></a>八十随好渐次圆满；<a id="a-9t"></a>精勤修学无忘失法、<a id="a-9u"></a>恒住舍性渐次圆满；<a id="a-9v"></a>精勤修学一切智、<a id="a-9w"></a>道相智、<a id="a-9x"></a>一切相智渐次圆满；<a id="a-9y"></a>精勤修学预流向、<a id="a-9z"></a>预流果、<a id="a-A0"></a>一来向、<a id="a-A1"></a>一来果、<a id="a-A2"></a>不还向、<a id="a-A3"></a>不还果、<a id="a-A4"></a>阿罗汉向、<a id="a-A5"></a>阿罗汉果、<a id="a-A6"></a>独觉因道、<a id="a-A7"></a>独觉菩提无颠倒智渐次圆满；<a id="a-A8"></a>精勤修学一切菩萨摩诃萨行渐次圆满；<a id="a-A9"></a>精勤修学诸佛无上正等菩提渐次圆满；<a id="a-AA"></a>精勤修学离断生命、<a id="a-AB"></a>离不与取、<a id="a-AC"></a>离欲邪行、<a id="a-AD"></a>离虚诳语、<a id="a-AE"></a>离粗恶语、<a id="a-AF"></a>离离间语、<a id="a-AG"></a>离杂秽语、<a id="a-AH"></a>离贪欲、<a id="a-AI"></a>离瞋恚、<a id="a-AJ"></a>离邪见业道渐次圆满；<a id="a-AK"></a>精勤修学施设种种法门妙智渐次圆满。<a id="a-AL"></a>与诸世间作法明照，<a id="a-AM"></a>度脱无量无边有情，<a id="a-AN"></a>离生死苦证涅槃乐。</p>
  <p id="aAO">“诸佛世尊观如是义，<a id="a-AP"></a>教诫教授如是菩萨，<a id="a-AQ"></a>由此因缘最不弃舍诸菩萨众。<a id="a-AR"></a>以诸菩萨于诸如来、<a id="a-AS"></a>应、<a id="a-AT"></a>正等觉般涅槃后，<a id="a-AU"></a>证得无上正等菩提，<a id="a-AV"></a>与诸世间作法明照，<a id="a-AW"></a>令修正行获大饶益，<a id="a-AX"></a>故于菩萨最不弃舍。<a id="a-AY"></a>”</p>
  <p id="aAZ">时，<a id="a-Aa"></a>舍利子便白佛言：<a id="a-Ab"></a>“如是，<a id="a-Ac"></a>世尊。<a id="a-Ad"></a>如是，<a id="a-Ae"></a>善逝。<a id="a-Af"></a>诚如圣教。<a id="a-Ag"></a>于诸如来般涅槃后，<a id="a-Ah"></a>十方世界有菩萨摩诃萨证得无上正等菩提，<a id="a-Ai"></a>与诸世间作法明照。<a id="a-Aj"></a>譬如大树多诸果叶，<a id="a-Ak"></a>枯灭之后小树续生，<a id="a-Al"></a>茎、<a id="a-Am"></a>干、<a id="a-An"></a>枝、<a id="a-Ao"></a>条渐高渐广，<a id="a-Ap"></a>周匝荫影一踰缮那，<a id="a-Aq"></a>无量众生止息于下，<a id="a-Ar"></a>得免风雨寒热等难，<a id="a-As"></a>采摘果、<a id="a-At"></a>叶而受用之，<a id="a-Au"></a>诸有智人咸共称赞。<a id="a-Av"></a>如是大树果、<a id="a-Aw"></a>叶、<a id="a-Ax"></a>荫影，<a id="a-Ay"></a>利乐有情不异于昔，<a id="a-Az"></a>唯诸愚者不解依趣。</p>
  <p id="aB0">“如是菩萨于佛世尊般涅槃后，<a id="a-B1"></a>渐次修学布施、<a id="a-B2"></a>净戒、<a id="a-B3"></a>安忍、<a id="a-B4"></a>精进、<a id="a-B5"></a>静虑、<a id="a-B6"></a>般若波罗蜜多及余无边诸佛妙法渐次圆满，<a id="a-B7"></a>各于三千大千世界，<a id="a-B8"></a>证得无上正等菩提，<a id="a-B9"></a>绍先如来、<a id="a-BA"></a>应、<a id="a-BB"></a>正等觉，<a id="a-BC"></a>如实利乐无量有情，<a id="a-BD"></a>种种佛事令不断绝，<a id="a-BE"></a>谓：</p>
  <p id="aBF">“为无边诸有情类，<a id="a-BG"></a>方便宣说十善业道、<a id="a-BH"></a>施、<a id="a-BI"></a>戒、<a id="a-BJ"></a>修等种种法门令勤修学，<a id="a-BK"></a>脱恶趣苦生天、<a id="a-BL"></a>人中受诸快乐。</p>
  <p id="aBM">“或为无边诸有情类，<a id="a-BN"></a>方便宣说蕴、<a id="a-BO"></a>处、<a id="a-BP"></a>界等，<a id="a-BQ"></a>无我、<a id="a-BR"></a>有情、<a id="a-BS"></a>命者、<a id="a-BT"></a>生者、<a id="a-BU"></a>养者、<a id="a-BV"></a>士夫、<a id="a-BW"></a>补特伽罗、<a id="a-BX"></a>意生、<a id="a-BY"></a>儒童、<a id="a-BZ"></a>作者、<a id="a-Ba"></a>受者、<a id="a-Bb"></a>知者、<a id="a-Bc"></a>见者，<a id="a-Bd"></a>令勤精进，<a id="a-Be"></a>无倒观察苦、<a id="a-Bf"></a>集、<a id="a-Bg"></a>灭、<a id="a-Bh"></a>道四种圣谛，<a id="a-Bi"></a>修四念住、<a id="a-Bj"></a>四正断、<a id="a-Bk"></a>四神足、<a id="a-Bl"></a>五根、<a id="a-Bm"></a>五力、<a id="a-Bn"></a>七等觉支、<a id="a-Bo"></a>八圣道支、<a id="a-Bp"></a>三解脱门及余善法，<a id="a-Bq"></a>断诸烦恼得般涅槃。</p>
  <p id="aBr">“或为无边诸有情类，<a id="a-Bs"></a>方便宣说所有色蕴常无常性皆不可得，<a id="a-Bt"></a>所有受、<a id="a-Bu"></a>想、<a id="a-Bv"></a>行、<a id="a-Bw"></a>识蕴常无常性亦不可得；<a id="a-Bx"></a>方便宣说所有色蕴乐无乐性皆不可得，<a id="a-By"></a>所有受、<a id="a-Bz"></a>想、<a id="a-C0"></a>行、<a id="a-C1"></a>识蕴乐无乐性亦不可得；<a id="a-C2"></a>方便宣说所有色蕴我无我性皆不可得，<a id="a-C3"></a>所有受、<a id="a-C4"></a>想、<a id="a-C5"></a>行、<a id="a-C6"></a>识蕴我无我性亦不可得；<a id="a-C7"></a>方便宣说所有色蕴净不净性皆不可得，<a id="a-C8"></a>所有受、<a id="a-C9"></a>想、<a id="a-CA"></a>行、<a id="a-CB"></a>识蕴净不净性亦不可得；<a id="a-CC"></a>方便宣说所有色蕴寂静不寂静性皆不可得，<a id="a-CD"></a>所有受、<a id="a-CE"></a>想、<a id="a-CF"></a>行、<a id="a-CG"></a>识蕴寂静不寂静性亦不可得；<a id="a-CH"></a>方便宣说所有色蕴远离不远离性皆不可得，<a id="a-CI"></a>所有受、<a id="a-CJ"></a>想、<a id="a-CK"></a>行、<a id="a-CL"></a>识蕴远离不远离性亦不可得。</p>
  <p id="aCM">“方便宣说所有眼处常无常性皆不可得，<a id="a-CN"></a>所有耳、<a id="a-CO"></a>鼻、<a id="a-CP"></a>舌、<a id="a-CQ"></a>身、<a id="a-CR"></a>意处常无常性亦不可得；<a id="a-CS"></a>方便宣说所有眼处乐无乐性皆不可得，<a id="a-CT"></a>所有耳、<a id="a-CU"></a>鼻、<a id="a-CV"></a>舌、<a id="a-CW"></a>身、<a id="a-CX"></a>意处乐无乐性亦不可得；<a id="a-CY"></a>方便宣说所有眼处我无我性皆不可得，<a id="a-CZ"></a>所有耳、<a id="a-Ca"></a>鼻、<a id="a-Cb"></a>舌、<a id="a-Cc"></a>身、<a id="a-Cd"></a>意处我无我性亦不可得；<a id="a-Ce"></a>方便宣说所有眼处净不净性皆不可得，<a id="a-Cf"></a>所有耳、<a id="a-Cg"></a>鼻、<a id="a-Ch"></a>舌、<a id="a-Ci"></a>身、<a id="a-Cj"></a>意处净不净性亦不可得；<a id="a-Ck"></a>方便宣说所有眼处寂静不寂静性皆不可得，<a id="a-Cl"></a>所有耳、<a id="a-Cm"></a>鼻、<a id="a-Cn"></a>舌、<a id="a-Co"></a>身、<a id="a-Cp"></a>意处寂静不寂静性亦不可得；<a id="a-Cq"></a>方便宣说所有眼处远离不远离性皆不可得，<a id="a-Cr"></a>所有耳、<a id="a-Cs"></a>鼻、<a id="a-Ct"></a>舌、<a id="a-Cu"></a>身、<a id="a-Cv"></a>意处远离不远离性亦不可得。</p>
  <p id="aCw">“方便宣说所有色处常无常性皆不可得，<a id="a-Cx"></a>所有声、<a id="a-Cy"></a>香、<a id="a-Cz"></a>味、<a id="a-D0"></a>触、<a id="a-D1"></a>法处常无常性亦不可得；<a id="a-D2"></a>方便宣说所有色处乐无乐性皆不可得，<a id="a-D3"></a>所有声、<a id="a-D4"></a>香、<a id="a-D5"></a>味、<a id="a-D6"></a>触、<a id="a-D7"></a>法处乐无乐性亦不可得；<a id="a-D8"></a>方便宣说所有色处我无我性皆不可得，<a id="a-D9"></a>所有声、<a id="a-DA"></a>香、<a id="a-DB"></a>味、<a id="a-DC"></a>触、<a id="a-DD"></a>法处我无我性亦不可得；<a id="a-DE"></a>方便宣说所有色处净不净性皆不可得，<a id="a-DF"></a>所有声、<a id="a-DG"></a>香、<a id="a-DH"></a>味、<a id="a-DI"></a>触、<a id="a-DJ"></a>法处净不净性亦不可得；<a id="a-DK"></a>方便宣说所有色处寂静不寂静性皆不可得，<a id="a-DL"></a>所有声、<a id="a-DM"></a>香、<a id="a-DN"></a>味、<a id="a-DO"></a>触、<a id="a-DP"></a>法处寂静不寂静性亦不可得；<a id="a-DQ"></a>方便宣说所有色处远离不远离性皆不可得，<a id="a-DR"></a>所有声、<a id="a-DS"></a>香、<a id="a-DT"></a>味、<a id="a-DU"></a>触、<a id="a-DV"></a>法处远离不远离性亦不可得。</p>
  <p id="aDW">“方便宣说所有眼界常无常性皆不可得，<a id="a-DX"></a>所有耳、<a id="a-DY"></a>鼻、<a id="a-DZ"></a>舌、<a id="a-Da"></a>身、<a id="a-Db"></a>意界常无常性亦不可得；<a id="a-Dc"></a>方便宣说所有眼界乐无乐性皆不可得，<a id="a-Dd"></a>所有耳、<a id="a-De"></a>鼻、<a id="a-Df"></a>舌、<a id="a-Dg"></a>身、<a id="a-Dh"></a>意界乐无乐性亦不可得；<a id="a-Di"></a>方便宣说所有眼界我无我性皆不可得，<a id="a-Dj"></a>所有耳、<a id="a-Dk"></a>鼻、<a id="a-Dl"></a>舌、<a id="a-Dm"></a>身、<a id="a-Dn"></a>意界我无我性亦不可得；<a id="a-Do"></a>方便宣说所有眼界净不净性皆不可得，<a id="a-Dp"></a>所有耳、<a id="a-Dq"></a>鼻、<a id="a-Dr"></a>舌、<a id="a-Ds"></a>身、<a id="a-Dt"></a>意界净不净性亦不可得；<a id="a-Du"></a>方便宣说所有眼界寂静不寂静性皆不可得，<a id="a-Dv"></a>所有耳、<a id="a-Dw"></a>鼻、<a id="a-Dx"></a>舌、<a id="a-Dy"></a>身、<a id="a-Dz"></a>意界寂静不寂静性亦不可得；<a id="a-E0"></a>方便宣说所有眼界远离不远离性皆不可得，<a id="a-E1"></a>所有耳、<a id="a-E2"></a>鼻、<a id="a-E3"></a>舌、<a id="a-E4"></a>身、<a id="a-E5"></a>意界远离不远离性亦不可得。</p>
  <p id="aE6">“方便宣说所有色界常无常性皆不可得，<a id="a-E7"></a>所有声、<a id="a-E8"></a>香、<a id="a-E9"></a>味、<a id="a-EA"></a>触、<a id="a-EB"></a>法界常无常性亦不可得；<a id="a-EC"></a>方便宣说所有色界乐无乐性皆不可得，<a id="a-ED"></a>所有声、<a id="a-EE"></a>香、<a id="a-EF"></a>味、<a id="a-EG"></a>触、<a id="a-EH"></a>法界乐无乐性亦不可得；<a id="a-EI"></a>方便宣说所有色界我无我性皆不可得，<a id="a-EJ"></a>所有声、<a id="a-EK"></a>香、<a id="a-EL"></a>味、<a id="a-EM"></a>触、<a id="a-EN"></a>法界我无我性亦不可得；<a id="a-EO"></a>方便宣说所有色界净不净性皆不可得，<a id="a-EP"></a>所有声、<a id="a-EQ"></a>香、<a id="a-ER"></a>味、<a id="a-ES"></a>触、<a id="a-ET"></a>法界净不净性亦不可得；<a id="a-EU"></a>方便宣说所有色界寂静不寂静性皆不可得，<a id="a-EV"></a>所有声、<a id="a-EW"></a>香、<a id="a-EX"></a>味、<a id="a-EY"></a>触、<a id="a-EZ"></a>法界寂静不寂静性亦不可得；<a id="a-Ea"></a>方便宣说所有色界远离不远离性皆不可得，<a id="a-Eb"></a>所有声、<a id="a-Ec"></a>香、<a id="a-Ed"></a>味、<a id="a-Ee"></a>触、<a id="a-Ef"></a>法界远离不远离性亦不可得。</p>
  <p id="aEg">“方便宣说所有眼识界常无常性皆不可得，<a id="a-Eh"></a>所有耳、<a id="a-Ei"></a>鼻、<a id="a-Ej"></a>舌、<a id="a-Ek"></a>身、<a id="a-El"></a>意识界常无常性亦不可得；<a id="a-Em"></a>方便宣说所有眼识界乐无乐性皆不可得，<a id="a-En"></a>所有耳、<a id="a-Eo"></a>鼻、<a id="a-Ep"></a>舌、<a id="a-Eq"></a>身、<a id="a-Er"></a>意识界乐无乐性亦不可得；<a id="a-Es"></a>方便宣说所有眼识界我无我性皆不可得，<a id="a-Et"></a>所有耳、<a id="a-Eu"></a>鼻、<a id="a-Ev"></a>舌、<a id="a-Ew"></a>身、<a id="a-Ex"></a>意识界我无我性亦不可得；<a id="a-Ey"></a>方便宣说所有眼识界净不净性皆不可得，<a id="a-Ez"></a>所有耳、<a id="a-F0"></a>鼻、<a id="a-F1"></a>舌、<a id="a-F2"></a>身、<a id="a-F3"></a>意识界净不净性亦不可得；<a id="a-F4"></a>方便宣说所有眼识界寂静不寂静性皆不可得，<a id="a-F5"></a>所有耳、<a id="a-F6"></a>鼻、<a id="a-F7"></a>舌、<a id="a-F8"></a>身、<a id="a-F9"></a>意识界寂静不寂静性亦不可得；<a id="a-FA"></a>方便宣说所有眼识界远离不远离性皆不可得，<a id="a-FB"></a>所有耳、<a id="a-FC"></a>鼻、<a id="a-FD"></a>舌、<a id="a-FE"></a>身、<a id="a-FF"></a>意识界远离不远离性亦不可得。</p>
  <p id="aFG">“方便宣说所有苦圣谛常无常性皆不可得，<a id="a-FH"></a>所有集、<a id="a-FI"></a>灭、<a id="a-FJ"></a>道圣谛常无常性亦不可得；<a id="a-FK"></a>方便宣说所有苦圣谛乐无乐性皆不可得，<a id="a-FL"></a>所有集、<a id="a-FM"></a>灭、<a id="a-FN"></a>道圣谛乐无乐性亦不可得；<a id="a-FO"></a>方便宣说所有苦圣谛我无我性皆不可得，<a id="a-FP"></a>所有集、<a id="a-FQ"></a>灭、<a id="a-FR"></a>道圣谛我无我性亦不可得；<a id="a-FS"></a>方便宣说所有苦圣谛净不净性皆不可得，<a id="a-FT"></a>所有集、<a id="a-FU"></a>灭、<a id="a-FV"></a>道圣谛净不净性亦不可得；<a id="a-FW"></a>方便宣说所有苦圣谛寂静不寂静性皆不可得，<a id="a-FX"></a>所有集、<a id="a-FY"></a>灭、<a id="a-FZ"></a>道圣谛寂静不寂静性亦不可得；<a id="a-Fa"></a>方便宣说所有苦圣谛远离不远离性皆不可得，<a id="a-Fb"></a>所有集、<a id="a-Fc"></a>灭、<a id="a-Fd"></a>道圣谛远离不远离性亦不可得。</p>
  <p id="aFe">“方便宣说如是等类无量法门令勤精进，<a id="a-Ff"></a>方便善巧无倒观察离诸戏论，<a id="a-Fg"></a>方便修行布施、<a id="a-Fh"></a>净戒、<a id="a-Fi"></a>安忍、<a id="a-Fj"></a>精进、<a id="a-Fk"></a>静虑、<a id="a-Fl"></a>般若波罗蜜多及余无量无边佛法，<a id="a-Fm"></a>究竟证得一切智智。<a id="a-Fn"></a>诸有情类有觉慧者，<a id="a-Fo"></a>闻如是法精进修行，<a id="a-Fp"></a>随其所应得甘露味，<a id="a-Fq"></a>或暂或永利益安乐，<a id="a-Fr"></a>唯有愚痴诸外道等，<a id="a-Fs"></a>不能听受，<a id="a-Ft"></a>沉沦诸趣。<a id="a-Fu"></a>诸佛世尊观如是义，<a id="a-Fv"></a>偏于菩萨教诫教授。<a id="a-Fw"></a>以诸菩萨于诸如来、<a id="a-Fx"></a>应、<a id="a-Fy"></a>正等觉般涅槃后，<a id="a-Fz"></a>修菩萨行渐次圆满，<a id="a-G0"></a>证得无上正等菩提，<a id="a-G1"></a>与诸世间作法明照；<a id="a-G2"></a>譬如大树多所荫影，<a id="a-G3"></a>利益安乐无量有情。<a id="a-G4"></a>”</p>
  <p id="aG5">时，<a id="a-G6"></a>舍利子复白佛言：<a id="a-G7"></a>“如我解佛所说义者，<a id="a-G8"></a>教诫教授声闻乘人，<a id="a-G9"></a>若百若千乃至无数，<a id="a-GA"></a>皆令安住阿罗汉果，<a id="a-GB"></a>不如为一菩萨乘人方便善巧说深法要，<a id="a-GC"></a>所谓六种波罗蜜多相应之法，<a id="a-GD"></a>令彼闻已，<a id="a-GE"></a>发起一念与一切智相应之心。<a id="a-GF"></a>如是法要于前教法，<a id="a-GG"></a>为最为胜、<a id="a-GH"></a>为尊为高、<a id="a-GI"></a>为妙为微妙、<a id="a-GJ"></a>为上为无上，<a id="a-GK"></a>以所发心于声闻等所有功德最为胜故。<a id="a-GL"></a>”</p>
  <p id="aGM">尔时，<a id="a-GN"></a>佛赞舍利子言：<a id="a-GO"></a>“善哉！<a id="a-GP"></a>善哉！<a id="a-GQ"></a>如汝所说。<a id="a-GR"></a>汝能为佛作真弟子，<a id="a-GS"></a>聪睿明了，<a id="a-GT"></a>调善无畏教诫教授菩萨乘人，<a id="a-GU"></a>令勤修行诸菩萨行，<a id="a-GV"></a>疾证无上正等菩提，<a id="a-GW"></a>与诸有情作大饶益。<a id="a-GX"></a>”</p>
  <p id="aGY">尔时，<a id="a-GZ"></a>佛告阿难陀言：<a id="a-Ga"></a>“汝应受持如舍利子所说菩萨摩诃萨众所修净戒波罗蜜多，<a id="a-Gb"></a>勿令忘失！<a id="a-Gc"></a>”</p>
  <p id="aGd">阿难陀曰：<a id="a-Ge"></a>“唯然，<a id="a-Gf"></a>世尊！<a id="a-Gg"></a>我已受持如舍利子所说菩萨摩诃萨众所修净戒波罗蜜多，<a id="a-Gh"></a>必不忘失！<a id="a-Gi"></a>令诸菩萨未发无上菩提心者，<a id="a-Gj"></a>速令发心；<a id="a-Gk"></a>已发无上菩提心者，<a id="a-Gl"></a>令永不退；<a id="a-Gm"></a>若于无上正等菩提已不退者，<a id="a-Gn"></a>令速圆满一切智智。<a id="a-Go"></a>”</p>
  <p id="aGp">时，<a id="a-Gq"></a>薄伽梵说是经已，<a id="a-Gr"></a>具寿舍利子、<a id="a-Gs"></a>具寿满慈子、<a id="a-Gt"></a>具寿阿难陀，<a id="a-Gu"></a>及余声闻、<a id="a-Gv"></a>诸菩萨众，<a id="a-Gw"></a>并余一切天、<a id="a-Gx"></a>龙、<a id="a-Gy"></a>药叉、<a id="a-Gz"></a>人非人等，<a id="a-H0"></a>闻佛所说皆大欢喜、<a id="a-H1"></a>信受奉行。</p>
 </body>
</html>