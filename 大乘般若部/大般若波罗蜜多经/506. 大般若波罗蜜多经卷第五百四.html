<!doctype html>
<html id="z3IBT4V89" data-ver="1299">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百四</h1>
  <h2 id="a2">第三分福聚品第八之二</h2>
  <p id="a3">“复次，<a id="a-4"></a>憍尸迦，<a id="a-5"></a>若善男子、<a id="a-6"></a>善女人等，<a id="a-7"></a>教一有情住预流果所获福聚，<a id="a-8"></a>尚胜教化一赡部洲诸有情类皆令安住十善业道。<a id="a-9"></a>所以者何？<a id="a-A"></a>诸有安住十善业道，<a id="a-B"></a>不免地狱、<a id="a-C"></a>傍生、<a id="a-D"></a>鬼界；<a id="a-E"></a>若诸有情住预流果，<a id="a-F"></a>便得永脱诸险恶趣；<a id="a-G"></a>况教令住一来、<a id="a-H"></a>不还、<a id="a-I"></a>阿罗汉果，<a id="a-J"></a>所获福聚而不胜彼？</p>
  <p id="aK">“憍尸迦，<a id="a-L"></a>若善男子、<a id="a-M"></a>善女人等，<a id="a-N"></a>教赡部洲诸有情类皆住预流、<a id="a-O"></a>一来、<a id="a-P"></a>不还、<a id="a-Q"></a>阿罗汉果所获福聚，<a id="a-R"></a>不如有人教一有情令其安住独觉菩提。<a id="a-S"></a>所以者何？<a id="a-T"></a>独觉菩提所有功德，<a id="a-U"></a>胜预流等多百千倍。</p>
  <p id="aV">“憍尸迦，<a id="a-W"></a>若善男子、<a id="a-X"></a>善女人等，<a id="a-Y"></a>教赡部洲诸有情类皆令安住独觉菩提所获福聚，<a id="a-Z"></a>不如有人教一有情令趣无上正等菩提。<a id="a-a"></a>所以者何？<a id="a-b"></a>若教有情令趣无上正等菩提，<a id="a-c"></a>则令世间佛眼不断。<a id="a-d"></a>何以故？<a id="a-e"></a>憍尸迦，<a id="a-f"></a>由有菩萨摩诃萨故，<a id="a-g"></a>便有预流、<a id="a-h"></a>一来、<a id="a-i"></a>不还、<a id="a-j"></a>阿罗汉果、<a id="a-k"></a>独觉菩提，<a id="a-l"></a>亦有如来、<a id="a-m"></a>应、<a id="a-n"></a>正等觉转妙法轮度有情众。<a id="a-o"></a>诸菩萨摩诃萨皆依般若波罗蜜多而得成就。</p>
  <p id="ap">“以是故，<a id="a-q"></a>憍尸迦，<a id="a-r"></a>若善男子、<a id="a-s"></a>善女人等，<a id="a-t"></a>书写般若波罗蜜多甚深经典施他读诵，<a id="a-u"></a>若转书写、<a id="a-v"></a>广令流布，<a id="a-w"></a>所获福聚胜前福聚无量无边。<a id="a-x"></a>所以者何？<a id="a-y"></a>甚深般若波罗蜜多秘密藏中，<a id="a-z"></a>广说世间、<a id="a-10"></a>出世善法。<a id="a-11"></a>依此善法，<a id="a-12"></a>世间便有刹帝利大族乃至居士大族、<a id="a-13"></a>四大王众天乃至非想非非想处天，<a id="a-14"></a>亦有布施波罗蜜多广说乃至一切相智，<a id="a-15"></a>亦有预流、<a id="a-16"></a>一来、<a id="a-17"></a>不还、<a id="a-18"></a>阿罗汉果、<a id="a-19"></a>独觉菩提、<a id="a-1A"></a>一切菩萨摩诃萨行、<a id="a-1B"></a>诸佛无上正等菩提，<a id="a-1C"></a>亦有预流乃至诸佛施设可得。</p>
  <p id="a1D">“复次，<a id="a-1E"></a>憍尸迦，<a id="a-1F"></a>置赡部洲诸有情类，<a id="a-1G"></a>若善男子、<a id="a-1H"></a>善女人等，<a id="a-1I"></a>教四大洲诸有情类皆令安住十善业道。<a id="a-1J"></a>于意云何？<a id="a-1K"></a>余如上说。</p>
  <p id="a1L">“复次，<a id="a-1M"></a>憍尸迦，<a id="a-1N"></a>置四大洲诸有情类，<a id="a-1O"></a>若善男子、<a id="a-1P"></a>善女人等，<a id="a-1Q"></a>教小千界诸有情类皆令安住十善业道。<a id="a-1R"></a>于意云何？<a id="a-1S"></a>余如上说。</p>
  <p id="a1T">“复次，<a id="a-1U"></a>憍尸迦，<a id="a-1V"></a>置小千界诸有情类，<a id="a-1W"></a>若善男子、<a id="a-1X"></a>善女人等，<a id="a-1Y"></a>教中千界诸有情类皆令安住十善业道。<a id="a-1Z"></a>于意云何？<a id="a-1a"></a>余如上说。</p>
  <p id="a1b">“复次，<a id="a-1c"></a>憍尸迦，<a id="a-1d"></a>置中千界诸有情类，<a id="a-1e"></a>若善男子、<a id="a-1f"></a>善女人等，<a id="a-1g"></a>教大千界诸有情类皆令安住十善业道。<a id="a-1h"></a>于意云何？<a id="a-1i"></a>余如上说。</p>
  <p id="a1j">“复次，<a id="a-1k"></a>憍尸迦，<a id="a-1l"></a>置大千界诸有情类，<a id="a-1m"></a>若善男子、<a id="a-1n"></a>善女人等，<a id="a-1o"></a>教化十方各如殑伽沙等世界诸有情类皆令安住十善业道。<a id="a-1p"></a>于意云何？<a id="a-1q"></a>余如上说。</p>
  <p id="a1r">“复次，<a id="a-1s"></a>憍尸迦，<a id="a-1t"></a>置此十方各如殑伽沙等世界诸有情类，<a id="a-1u"></a>若善男子、<a id="a-1v"></a>善女人等，<a id="a-1w"></a>教化十方一切世界诸有情类皆令安住十善业道。<a id="a-1x"></a>于意云何？<a id="a-1y"></a>余如上说。</p>
  <p id="a1z">“复次，<a id="a-20"></a>憍尸迦，<a id="a-21"></a>若善男子、<a id="a-22"></a>善女人等，<a id="a-23"></a>教赡部洲诸有情类皆令安住四静虑、<a id="a-24"></a>四无量、<a id="a-25"></a>四无色定、<a id="a-26"></a>五神通。<a id="a-27"></a>于意云何？<a id="a-28"></a>是善男子、<a id="a-29"></a>善女人等，<a id="a-2A"></a>由此因缘得福多不？<a id="a-2B"></a>”</p>
  <p id="a2C">天帝释言：<a id="a-2D"></a>“甚多，<a id="a-2E"></a>世尊！<a id="a-2F"></a>甚多，<a id="a-2G"></a>善逝！<a id="a-2H"></a>”</p>
  <p id="a2I">佛告憍尸迦：<a id="a-2J"></a>“若善男子、<a id="a-2K"></a>善女人等，<a id="a-2L"></a>书写般若波罗蜜多甚深经典施他读诵，<a id="a-2M"></a>若转书写、<a id="a-2N"></a>广令流布；<a id="a-2O"></a>是善男子、<a id="a-2P"></a>善女人等，<a id="a-2Q"></a>所获福聚甚多于前。<a id="a-2R"></a>何以故？<a id="a-2S"></a>憍尸迦，<a id="a-2T"></a>甚深般若波罗蜜多秘密藏中，<a id="a-2U"></a>广说一切无漏之法。<a id="a-2V"></a>诸善男子、<a id="a-2W"></a>善女人等，<a id="a-2X"></a>于中已学、<a id="a-2Y"></a>今学、<a id="a-2Z"></a>当学，<a id="a-2a"></a>或有已入、<a id="a-2b"></a>今入、<a id="a-2c"></a>当入声闻种性正性离生，<a id="a-2d"></a>渐次乃至已正当得阿罗汉果；<a id="a-2e"></a>或有已入、<a id="a-2f"></a>今入、<a id="a-2g"></a>当入独觉种性正性离生，<a id="a-2h"></a>渐次乃至已正当得独觉菩提；<a id="a-2i"></a>或有已入、<a id="a-2j"></a>今入、<a id="a-2k"></a>当入菩萨种性正性离生，<a id="a-2l"></a>渐次修行诸菩萨行，<a id="a-2m"></a>已得、<a id="a-2n"></a>今得、<a id="a-2o"></a>当得无上正等菩提。</p>
  <p id="a2p">“憍尸迦，<a id="a-2q"></a>甚深般若波罗蜜多秘密藏中所说一切无漏法者，<a id="a-2r"></a>所谓布施波罗蜜多广说乃至一切相智，<a id="a-2s"></a>若余无量无边佛法，<a id="a-2t"></a>皆是此中所说一切无漏之法。</p>
  <p id="a2u">“复次，<a id="a-2v"></a>憍尸迦，<a id="a-2w"></a>若善男子、<a id="a-2x"></a>善女人等，<a id="a-2y"></a>教一有情住预流果所获福聚，<a id="a-2z"></a>尚胜教化一赡部洲诸有情类皆令安住四静虑、<a id="a-30"></a>四无量、<a id="a-31"></a>四无色定、<a id="a-32"></a>五神通。<a id="a-33"></a>所以者何？<a id="a-34"></a>诸有安住四静虑、<a id="a-35"></a>四无量、<a id="a-36"></a>四无色定、<a id="a-37"></a>五神通者，<a id="a-38"></a>不免地狱、<a id="a-39"></a>傍生、<a id="a-3A"></a>鬼界；<a id="a-3B"></a>若诸有情住预流果，<a id="a-3C"></a>便得永脱诸险恶趣；<a id="a-3D"></a>况教令住一来、<a id="a-3E"></a>不还、<a id="a-3F"></a>阿罗汉果，<a id="a-3G"></a>所获福聚而不胜彼？</p>
  <p id="a3H">“憍尸迦，<a id="a-3I"></a>若善男子、<a id="a-3J"></a>善女人等，<a id="a-3K"></a>教赡部洲诸有情类皆住预流、<a id="a-3L"></a>一来、<a id="a-3M"></a>不还、<a id="a-3N"></a>阿罗汉果所获福聚，<a id="a-3O"></a>不如有人教一有情令其安住独觉菩提。<a id="a-3P"></a>所以者何？<a id="a-3Q"></a>独觉菩提所有功德，<a id="a-3R"></a>胜预流等多百千倍。</p>
  <p id="a3S">“憍尸迦，<a id="a-3T"></a>若善男子、<a id="a-3U"></a>善女人等，<a id="a-3V"></a>教赡部洲诸有情类皆令安住独觉菩提所获福聚，<a id="a-3W"></a>不如有人教一有情令趣无上正等菩提。<a id="a-3X"></a>所以者何？<a id="a-3Y"></a>若教有情令趣无上正等菩提，<a id="a-3Z"></a>则令世间佛眼不断。<a id="a-3a"></a>何以故？<a id="a-3b"></a>憍尸迦，<a id="a-3c"></a>由有菩萨摩诃萨故，<a id="a-3d"></a>便有预流、<a id="a-3e"></a>一来、<a id="a-3f"></a>不还、<a id="a-3g"></a>阿罗汉果、<a id="a-3h"></a>独觉菩提，<a id="a-3i"></a>亦有如来、<a id="a-3j"></a>应、<a id="a-3k"></a>正等觉转妙法轮度有情众，<a id="a-3l"></a>诸菩萨摩诃萨皆依般若波罗蜜多而得成就。</p>
  <p id="a3m">“以是故，<a id="a-3n"></a>憍尸迦，<a id="a-3o"></a>若善男子、<a id="a-3p"></a>善女人等，<a id="a-3q"></a>书写般若波罗蜜多甚深经典施他读诵，<a id="a-3r"></a>若转书写广令流布，<a id="a-3s"></a>所获福聚胜前福聚无量无边。<a id="a-3t"></a>所以者何？<a id="a-3u"></a>甚深般若波罗蜜多秘密藏中，<a id="a-3v"></a>广说世间出世善法，<a id="a-3w"></a>依此善法世间便有刹帝利大族，<a id="a-3x"></a>广说乃至亦有诸佛施设可得。</p>
  <p id="a3y">“复次，<a id="a-3z"></a>憍尸迦，<a id="a-40"></a>置赡部洲诸有情类，<a id="a-41"></a>若善男子、<a id="a-42"></a>善女人等，<a id="a-43"></a>教四大洲诸有情类皆令安住四静虑、<a id="a-44"></a>四无量、<a id="a-45"></a>四无色定、<a id="a-46"></a>五神通。<a id="a-47"></a>于意云何？<a id="a-48"></a>余如上说。</p>
  <p id="a49">“复次，<a id="a-4A"></a>憍尸迦，<a id="a-4B"></a>置四大洲诸有情类，<a id="a-4C"></a>若善男子、<a id="a-4D"></a>善女人等，<a id="a-4E"></a>教小千界诸有情类皆令安住四静虑、<a id="a-4F"></a>四无量、<a id="a-4G"></a>四无色定、<a id="a-4H"></a>五神通。<a id="a-4I"></a>于意云何？<a id="a-4J"></a>余如上说。</p>
  <p id="a4K">“复次，<a id="a-4L"></a>憍尸迦，<a id="a-4M"></a>置小千界诸有情类，<a id="a-4N"></a>若善男子、<a id="a-4O"></a>善女人等，<a id="a-4P"></a>教中千界诸有情类皆令安住四静虑、<a id="a-4Q"></a>四无量、<a id="a-4R"></a>四无色定、<a id="a-4S"></a>五神通。<a id="a-4T"></a>于意云何？<a id="a-4U"></a>余如上说。</p>
  <p id="a4V">“复次，<a id="a-4W"></a>憍尸迦，<a id="a-4X"></a>置中千界诸有情类，<a id="a-4Y"></a>若善男子、<a id="a-4Z"></a>善女人等，<a id="a-4a"></a>教大千界诸有情类皆令安住四静虑、<a id="a-4b"></a>四无量、<a id="a-4c"></a>四无色定、<a id="a-4d"></a>五神通。<a id="a-4e"></a>于意云何？<a id="a-4f"></a>余如上说。</p>
  <p id="a4g">“复次，<a id="a-4h"></a>憍尸迦，<a id="a-4i"></a>置大千界诸有情类，<a id="a-4j"></a>若善男子、<a id="a-4k"></a>善女人等，<a id="a-4l"></a>教化十方各如殑伽沙等世界诸有情类皆令安住四静虑、<a id="a-4m"></a>四无量、<a id="a-4n"></a>四无色定、<a id="a-4o"></a>五神通。<a id="a-4p"></a>于意云何？<a id="a-4q"></a>余如上说。</p>
  <p id="a4r">“复次，<a id="a-4s"></a>憍尸迦，<a id="a-4t"></a>置此十方各如殑伽沙等世界诸有情类，<a id="a-4u"></a>若善男子、<a id="a-4v"></a>善女人等，<a id="a-4w"></a>教化十方一切世界诸有情类皆令安住四静虑、<a id="a-4x"></a>四无量、<a id="a-4y"></a>四无色定、<a id="a-4z"></a>五神通。<a id="a-50"></a>于意云何？<a id="a-51"></a>余如上说。</p>
  <p id="a52">“复次，<a id="a-53"></a>憍尸迦，<a id="a-54"></a>若善男子、<a id="a-55"></a>善女人等，<a id="a-56"></a>于此般若波罗蜜多甚深经典，<a id="a-57"></a>至心听闻、<a id="a-58"></a>受持读诵、<a id="a-59"></a>精勤修学、<a id="a-5A"></a>如理思惟所获福聚，<a id="a-5B"></a>胜于教化一赡部洲诸有情类皆令安住十善业道、<a id="a-5C"></a>四静虑、<a id="a-5D"></a>四无量、<a id="a-5E"></a>四无色定、<a id="a-5F"></a>五神通；<a id="a-5G"></a>亦胜教化一四大洲诸有情类，<a id="a-5H"></a>亦胜教化一小千界诸有情类，<a id="a-5I"></a>亦胜教化一中千界诸有情类，<a id="a-5J"></a>亦胜教化一大千界诸有情类，<a id="a-5K"></a>亦胜教化十方各如殑伽沙界诸有情类，<a id="a-5L"></a>亦胜教化尽十方界诸有情类，<a id="a-5M"></a>皆令安住十善业道、<a id="a-5N"></a>四静虑、<a id="a-5O"></a>四无量、<a id="a-5P"></a>四无色定、<a id="a-5Q"></a>五神通。</p>
  <p id="a5R">“憍尸迦，<a id="a-5S"></a>此中如理思惟者，<a id="a-5T"></a>谓以非二、<a id="a-5U"></a>非不二行，<a id="a-5V"></a>为求无上正等菩提，<a id="a-5W"></a>思惟般若波罗蜜多乃至布施波罗蜜多，<a id="a-5X"></a>如是乃至以非二、<a id="a-5Y"></a>非不二行，<a id="a-5Z"></a>为求无上正等菩提，<a id="a-5a"></a>思惟一切智、<a id="a-5b"></a>道相智、<a id="a-5c"></a>一切相智。</p>
  <p id="a5d">“复次，<a id="a-5e"></a>憍尸迦，<a id="a-5f"></a>若善男子、<a id="a-5g"></a>善女人等，<a id="a-5h"></a>于此般若波罗蜜多甚深经典，<a id="a-5i"></a>以无量门广为他说，<a id="a-5j"></a>宣示开演、<a id="a-5k"></a>显了解释、<a id="a-5l"></a>分别义趣，<a id="a-5m"></a>令其易解所获福聚，<a id="a-5n"></a>胜自听闻、<a id="a-5o"></a>受持读诵、<a id="a-5p"></a>精勤修学、<a id="a-5q"></a>如理思惟甚深般若波罗蜜多所获功德无量倍数。<a id="a-5r"></a>憍尸迦，<a id="a-5s"></a>此中般若波罗蜜多义趣者，<a id="a-5t"></a>谓此般若波罗蜜多所有义趣，<a id="a-5u"></a>不应以二相观，<a id="a-5v"></a>亦不应以不二相观，<a id="a-5w"></a>非有相非无相、<a id="a-5x"></a>非入非出、<a id="a-5y"></a>非增非减、<a id="a-5z"></a>非染非净、<a id="a-60"></a>非生非灭、<a id="a-61"></a>非取非舍、<a id="a-62"></a>非执非不执、<a id="a-63"></a>非住非不住、<a id="a-64"></a>非实非不实、<a id="a-65"></a>非合非散、<a id="a-66"></a>非相应非不相应、<a id="a-67"></a>非少分非非少分、<a id="a-68"></a>非全分非非全分、<a id="a-69"></a>非因缘非非因缘、<a id="a-6A"></a>非法非非法、<a id="a-6B"></a>非真如非非真如、<a id="a-6C"></a>非实际非非实际，<a id="a-6D"></a>如是义趣有无量门。</p>
  <p id="a6E">“复次，<a id="a-6F"></a>憍尸迦，<a id="a-6G"></a>若善男子、<a id="a-6H"></a>善女人等，<a id="a-6I"></a>自于般若波罗蜜多甚深经典，<a id="a-6J"></a>至心听闻、<a id="a-6K"></a>受持读诵、<a id="a-6L"></a>精勤修学、<a id="a-6M"></a>如理思惟，<a id="a-6N"></a>以无量门为他广说，<a id="a-6O"></a>宣示开演、<a id="a-6P"></a>显了解释、<a id="a-6Q"></a>分别义趣，<a id="a-6R"></a>令其易解所获福聚，<a id="a-6S"></a>过前福聚无量无边。<a id="a-6T"></a>”</p>
  <p id="a6U">时，<a id="a-6V"></a>天帝释即白佛言：<a id="a-6W"></a>“诸善男子、<a id="a-6X"></a>善女人等，<a id="a-6Y"></a>应以种种巧妙文义，<a id="a-6Z"></a>为他演说甚深般若波罗蜜多。<a id="a-6a"></a>”</p>
  <p id="a6b">尔时，<a id="a-6c"></a>佛告天帝释言：<a id="a-6d"></a>“如是，<a id="a-6e"></a>如是，<a id="a-6f"></a>如汝所说，<a id="a-6g"></a>诸善男子、<a id="a-6h"></a>善女人等，<a id="a-6i"></a>应以种种巧妙文义，<a id="a-6j"></a>为他演说甚深般若波罗蜜多。<a id="a-6k"></a>憍尸迦，<a id="a-6l"></a>若善男子、<a id="a-6m"></a>善女人等，<a id="a-6n"></a>能以种种巧妙文义，<a id="a-6o"></a>为他演说甚深般若波罗蜜多，<a id="a-6p"></a>成就无量无数无边不可思议大功德聚。<a id="a-6q"></a>憍尸迦，<a id="a-6r"></a>若善男子、<a id="a-6s"></a>善女人等，<a id="a-6t"></a>尽其形寿以无量种上妙花鬘乃至灯明及余供具，<a id="a-6u"></a>供养恭敬、<a id="a-6v"></a>尊重赞叹十方无量无数世界一切如来、<a id="a-6w"></a>应、<a id="a-6x"></a>正等觉。<a id="a-6y"></a>有善男子、<a id="a-6z"></a>善女人等，<a id="a-70"></a>自于般若波罗蜜多甚深经典，<a id="a-71"></a>至心听闻、<a id="a-72"></a>受持读诵、<a id="a-73"></a>精勤修学、<a id="a-74"></a>如理思惟，<a id="a-75"></a>复依种种巧妙文义，<a id="a-76"></a>以无量门广为他说，<a id="a-77"></a>宣示开演、<a id="a-78"></a>显了解释，<a id="a-79"></a>分别义趣令其易解，<a id="a-7A"></a>所获福聚甚多于前。<a id="a-7B"></a>所以者何？<a id="a-7C"></a>三世诸佛皆依般若波罗蜜多，<a id="a-7D"></a>精勤修学证得无上正等菩提。</p>
  <p id="a7E">“复次，<a id="a-7F"></a>憍尸迦，<a id="a-7G"></a>若善男子、<a id="a-7H"></a>善女人等，<a id="a-7I"></a>无量无数无边大劫，<a id="a-7J"></a>以有所得而为方便，<a id="a-7K"></a>勤修布施乃至般若波罗蜜多。<a id="a-7L"></a>有善男子、<a id="a-7M"></a>善女人等，<a id="a-7N"></a>于深般若波罗蜜多，<a id="a-7O"></a>以无所得而为方便，<a id="a-7P"></a>至心听闻、<a id="a-7Q"></a>受持读诵、<a id="a-7R"></a>精勤修学、<a id="a-7S"></a>如理思惟，<a id="a-7T"></a>复以种种巧妙文义，<a id="a-7U"></a>经须臾间为他辩说，<a id="a-7V"></a>宣示开演、<a id="a-7W"></a>显了解释，<a id="a-7X"></a>分别义趣令其易解，<a id="a-7Y"></a>所获福聚甚多于前。</p>
  <p id="a7Z">“憍尸迦，<a id="a-7a"></a>有所得者，<a id="a-7b"></a>谓善男子、<a id="a-7c"></a>善女人等，<a id="a-7d"></a>修布施时作如是念：<a id="a-7e"></a>‘我能布施，<a id="a-7f"></a>彼是受者，<a id="a-7g"></a>此是施果、<a id="a-7h"></a>施及施物。<a id="a-7i"></a>’彼修施时名住布施，<a id="a-7j"></a>不名布施波罗蜜多。<a id="a-7k"></a>修净戒时作如是念：<a id="a-7l"></a>‘我能持戒，<a id="a-7m"></a>为护于彼，<a id="a-7n"></a>此是戒果及所持戒。<a id="a-7o"></a>’彼修戒时名住净戒，<a id="a-7p"></a>不名净戒波罗蜜多。<a id="a-7q"></a>修安忍时作如是念：<a id="a-7r"></a>‘我能修忍，<a id="a-7s"></a>为护彼故，<a id="a-7t"></a>此是忍果及忍自性。<a id="a-7u"></a>’彼修忍时名住安忍，<a id="a-7v"></a>不名安忍波罗蜜多。<a id="a-7w"></a>修精进时作如是念：<a id="a-7x"></a>‘我能精进，<a id="a-7y"></a>为修断彼，<a id="a-7z"></a>此精进果及精进自性。<a id="a-80"></a>’彼精进时名住精进，<a id="a-81"></a>不名精进波罗蜜多。<a id="a-82"></a>修静虑时作如是念：<a id="a-83"></a>‘我能修定，<a id="a-84"></a>彼是定境，<a id="a-85"></a>此是定果及定自性。<a id="a-86"></a>’彼修定时名住静虑，<a id="a-87"></a>不名静虑波罗蜜多。<a id="a-88"></a>修般若时作如是念：<a id="a-89"></a>‘我能修慧，<a id="a-8A"></a>彼是慧境，<a id="a-8B"></a>此是慧果及慧自性。<a id="a-8C"></a>’彼修慧时名住般若，<a id="a-8D"></a>不名般若波罗蜜多。<a id="a-8E"></a>憍尸迦，<a id="a-8F"></a>是善男子、<a id="a-8G"></a>善女人等，<a id="a-8H"></a>以有所得为方便故，<a id="a-8I"></a>不能圆满布施等六波罗蜜多。<a id="a-8J"></a>”</p>
  <p id="a8K">时，<a id="a-8L"></a>天帝释即白佛言：<a id="a-8M"></a>“诸菩萨摩诃萨云何修行而能圆满布施等六波罗蜜多？<a id="a-8N"></a>”</p>
  <p id="a8O">尔时，<a id="a-8P"></a>佛告天帝释言：<a id="a-8Q"></a>“若菩萨摩诃萨修布施时，<a id="a-8R"></a>不得施者、<a id="a-8S"></a>受者、<a id="a-8T"></a>施果、<a id="a-8U"></a>施及施物，<a id="a-8V"></a>如是乃至修般若时，<a id="a-8W"></a>不得慧者、<a id="a-8X"></a>慧境、<a id="a-8Y"></a>慧果及慧自性，<a id="a-8Z"></a>以无所得为方便故，<a id="a-8a"></a>便能圆满布施等六波罗蜜多。</p>
  <p id="a8b">“憍尸迦，<a id="a-8c"></a>诸菩萨摩诃萨应以如是无所得慧及以种种巧妙文义，<a id="a-8d"></a>宣说般若乃至布施波罗蜜多。<a id="a-8e"></a>所以者何？<a id="a-8f"></a>于当来世有善男子、<a id="a-8g"></a>善女人等，<a id="a-8h"></a>以有所得而为方便，<a id="a-8i"></a>为他宣说相似般若乃至布施波罗蜜多。<a id="a-8j"></a>初发无上菩提心者，<a id="a-8k"></a>闻彼所说相似般若乃至布施波罗蜜多，<a id="a-8l"></a>心便迷谬退失中道。<a id="a-8m"></a>是故应以无所得慧，<a id="a-8n"></a>及以种种巧妙文义，<a id="a-8o"></a>为发无上菩提心者，<a id="a-8p"></a>宣说般若乃至布施波罗蜜多。<a id="a-8q"></a>”</p>
  <p id="a8r">时，<a id="a-8s"></a>天帝释复白佛言：<a id="a-8t"></a>“云何名为宣说相似般若、<a id="a-8u"></a>静虑、<a id="a-8v"></a>精进、<a id="a-8w"></a>安忍、<a id="a-8x"></a>净戒、<a id="a-8y"></a>布施波罗蜜多？<a id="a-8z"></a>”</p>
  <p id="a90">尔时，<a id="a-91"></a>佛告天帝释言：<a id="a-92"></a>“若善男子、<a id="a-93"></a>善女人等，<a id="a-94"></a>说有所得般若等六波罗蜜多，<a id="a-95"></a>如是名为宣说相似般若、<a id="a-96"></a>静虑、<a id="a-97"></a>精进、<a id="a-98"></a>安忍、<a id="a-99"></a>净戒、<a id="a-9A"></a>布施波罗蜜多。<a id="a-9B"></a>”</p>
  <p id="a9C">时，<a id="a-9D"></a>天帝释复白佛言：<a id="a-9E"></a>“云何善男子、<a id="a-9F"></a>善女人等，<a id="a-9G"></a>说有所得般若等六波罗蜜多？<a id="a-9H"></a>”</p>
  <p id="a9I">佛言：<a id="a-9J"></a>“憍尸迦，<a id="a-9K"></a>若善男子、<a id="a-9L"></a>善女人等，<a id="a-9M"></a>为发无上菩提心者，<a id="a-9N"></a>说色乃至识若常若无常、<a id="a-9O"></a>若乐若苦、<a id="a-9P"></a>若我若无我、<a id="a-9Q"></a>若净若不净，<a id="a-9R"></a>如是乃至说一切智、<a id="a-9S"></a>道相智、<a id="a-9T"></a>一切相智若常若无常、<a id="a-9U"></a>若乐若苦、<a id="a-9V"></a>若我若无我、<a id="a-9W"></a>若净若不净，<a id="a-9X"></a>作如是言：<a id="a-9Y"></a>‘若有能依如是等法修行般若乃至布施波罗蜜多，<a id="a-9Z"></a>是行般若乃至布施波罗蜜多。<a id="a-9a"></a>’复作是说：<a id="a-9b"></a>‘修行般若乃至布施波罗蜜多者，<a id="a-9c"></a>应求色乃至一切相智若常若无常、<a id="a-9d"></a>若乐若苦、<a id="a-9e"></a>若我若无我、<a id="a-9f"></a>若净若不净。<a id="a-9g"></a>若有能求如是等法修行般若乃至布施波罗蜜多，<a id="a-9h"></a>是行般若乃至布施波罗蜜多。<a id="a-9i"></a>’憍尸迦，<a id="a-9j"></a>若有如是求色乃至一切相智若常若无常、<a id="a-9k"></a>若乐若苦、<a id="a-9l"></a>若我若无我、<a id="a-9m"></a>若净若不净，<a id="a-9n"></a>依此等法修行般若乃至布施波罗蜜多者，<a id="a-9o"></a>我说名为行有所得相似般若乃至布施波罗蜜多。<a id="a-9p"></a>憍尸迦，<a id="a-9q"></a>若如前说，<a id="a-9r"></a>当知皆是说有所得相似般若乃至布施波罗蜜多。</p>
  <p id="a9s">“复次，<a id="a-9t"></a>憍尸迦，<a id="a-9u"></a>若善男子、<a id="a-9v"></a>善女人等，<a id="a-9w"></a>为发无上菩提心者，<a id="a-9x"></a>宣说般若乃至布施波罗蜜多，<a id="a-9y"></a>作如是言：<a id="a-9z"></a>‘来！<a id="a-A0"></a>善男子，<a id="a-A1"></a>我当教汝修学般若乃至布施波罗蜜多。<a id="a-A2"></a>若依我教而修学者，<a id="a-A3"></a>当速安住菩萨初地乃至十地。<a id="a-A4"></a>’憍尸迦，<a id="a-A5"></a>彼以有相及有所得而为方便，<a id="a-A6"></a>依时分想教修般若乃至布施波罗蜜多，<a id="a-A7"></a>是谓宣说相似般若乃至布施波罗蜜多。</p>
  <p id="aA8">“复次，<a id="a-A9"></a>憍尸迦，<a id="a-AA"></a>若善男子、<a id="a-AB"></a>善女人等，<a id="a-AC"></a>为发无上菩提心者，<a id="a-AD"></a>宣说般若乃至布施波罗蜜多，<a id="a-AE"></a>作如是言：<a id="a-AF"></a>‘来！<a id="a-AG"></a>善男子，<a id="a-AH"></a>我当教汝修学般若乃至布施波罗蜜多。<a id="a-AI"></a>若依我教而修学者，<a id="a-AJ"></a>速超声闻、<a id="a-AK"></a>独觉等地，<a id="a-AL"></a>速入菩萨正性离生，<a id="a-AM"></a>得诸菩萨无生法忍，<a id="a-AN"></a>及得菩萨殊胜神通，<a id="a-AO"></a>能游十方一切佛土，<a id="a-AP"></a>供养恭敬、<a id="a-AQ"></a>尊重赞叹诸佛世尊，<a id="a-AR"></a>由此速证一切智智。<a id="a-AS"></a>’憍尸迦，<a id="a-AT"></a>彼以有相及有所得而为方便，<a id="a-AU"></a>依时分想教修般若乃至布施波罗蜜多，<a id="a-AV"></a>是谓宣说相似般若乃至布施波罗蜜多。</p>
  <p id="aAW">“复次，<a id="a-AX"></a>憍尸迦，<a id="a-AY"></a>若善男子、<a id="a-AZ"></a>善女人等，<a id="a-Aa"></a>告菩萨乘种性者言：<a id="a-Ab"></a>‘若于般若波罗蜜多甚深经典，<a id="a-Ac"></a>至心听闻、<a id="a-Ad"></a>受持读诵、<a id="a-Ae"></a>精勤修学、<a id="a-Af"></a>如理思惟，<a id="a-Ag"></a>决定当获无量无数无边功德。<a id="a-Ah"></a>’憍尸迦，<a id="a-Ai"></a>彼以有相及有所得而为方便作如是说，<a id="a-Aj"></a>是谓宣说相似般若乃至布施波罗蜜多。</p>
  <p id="aAk">“复次，<a id="a-Al"></a>憍尸迦，<a id="a-Am"></a>若善男子、<a id="a-An"></a>善女人等，<a id="a-Ao"></a>告菩萨乘种性者言：<a id="a-Ap"></a>‘汝于三世诸佛世尊，<a id="a-Aq"></a>从初发心乃至究竟所有善根，<a id="a-Ar"></a>皆应随喜一切合集，<a id="a-As"></a>为诸有情回向无上正等菩提。<a id="a-At"></a>’憍尸迦，<a id="a-Au"></a>彼以有相及有所得而为方便作如是说，<a id="a-Av"></a>是谓宣说相似般若乃至布施波罗蜜多。<a id="a-Aw"></a>”</p>
  <p id="aAx">时，<a id="a-Ay"></a>天帝释复白佛言：<a id="a-Az"></a>“云何宣说真正般若乃至布施波罗蜜多？<a id="a-B0"></a>”</p>
  <p id="aB1">佛言：<a id="a-B2"></a>“憍尸迦，<a id="a-B3"></a>若善男子、<a id="a-B4"></a>善女人等，<a id="a-B5"></a>以无所得而为方便，<a id="a-B6"></a>宣说般若乃至布施波罗蜜多，<a id="a-B7"></a>是名宣说真正般若乃至布施波罗蜜多。<a id="a-B8"></a>”</p>
  <p id="aB9">时，<a id="a-BA"></a>天帝释复白佛言：<a id="a-BB"></a>“云何善男子、<a id="a-BC"></a>善女人等，<a id="a-BD"></a>以无所得而为方便宣说般若乃至布施波罗蜜多？<a id="a-BE"></a>”</p>
  <p id="aBF">佛言：<a id="a-BG"></a>“憍尸迦，<a id="a-BH"></a>若善男子、<a id="a-BI"></a>善女人等，<a id="a-BJ"></a>为发大乘菩提心者，<a id="a-BK"></a>宣说般若乃至布施波罗蜜多，<a id="a-BL"></a>作如是言：<a id="a-BM"></a>‘来！<a id="a-BN"></a>善男子，<a id="a-BO"></a>应修般若乃至布施波罗蜜多。<a id="a-BP"></a>汝正修时，<a id="a-BQ"></a>不应观色乃至一切相智若常若无常、<a id="a-BR"></a>若乐若苦、<a id="a-BS"></a>若我若无我、<a id="a-BT"></a>若净若不净。<a id="a-BU"></a>何以故？<a id="a-BV"></a>善男子，<a id="a-BW"></a>色色自性空，<a id="a-BX"></a>乃至一切相智一切相智自性空；<a id="a-BY"></a>是色自性即非自性，<a id="a-BZ"></a>乃至是一切相智自性即非自性，<a id="a-Ba"></a>若非自性即是般若乃至布施波罗蜜多。<a id="a-Bb"></a>于此般若乃至布施波罗蜜多，<a id="a-Bc"></a>色乃至一切相智皆不可得，<a id="a-Bd"></a>彼常无常、<a id="a-Be"></a>乐苦、<a id="a-Bf"></a>我无我、<a id="a-Bg"></a>净不净亦不可得。<a id="a-Bh"></a>所以者何？<a id="a-Bi"></a>此中尚无色等可得，<a id="a-Bj"></a>何况有彼常无常、<a id="a-Bk"></a>乐苦、<a id="a-Bl"></a>我无我、<a id="a-Bm"></a>净不净可得？<a id="a-Bn"></a>善男子，<a id="a-Bo"></a>汝若能修如是般若乃至布施波罗蜜多，<a id="a-Bp"></a>是修般若乃至布施波罗蜜多。<a id="a-Bq"></a>’憍尸迦，<a id="a-Br"></a>是善男子、<a id="a-Bs"></a>善女人等作此等说，<a id="a-Bt"></a>是谓宣说真正般若乃至布施波罗蜜多。</p>
  <p id="aBu">“复次，<a id="a-Bv"></a>憍尸迦，<a id="a-Bw"></a>若善男子、<a id="a-Bx"></a>善女人等，<a id="a-By"></a>为发大乘菩提心者，<a id="a-Bz"></a>宣说般若乃至布施波罗蜜多，<a id="a-C0"></a>作如是言：<a id="a-C1"></a>‘来！<a id="a-C2"></a>善男子，<a id="a-C3"></a>我当教汝修学般若乃至布施波罗蜜多。<a id="a-C4"></a>汝修学时，<a id="a-C5"></a>勿观诸法有少可住、<a id="a-C6"></a>可超、<a id="a-C7"></a>可入、<a id="a-C8"></a>可得、<a id="a-C9"></a>可证、<a id="a-CA"></a>可听闻等所获功德及可随喜回向菩提。<a id="a-CB"></a>何以故？<a id="a-CC"></a>善男子，<a id="a-CD"></a>于此般若乃至布施波罗蜜多，<a id="a-CE"></a>毕竟无有少法可住、<a id="a-CF"></a>可超、<a id="a-CG"></a>可入、<a id="a-CH"></a>可得、<a id="a-CI"></a>可证、<a id="a-CJ"></a>可听闻等所获功德及可随喜回向菩提。<a id="a-CK"></a>所以者何？<a id="a-CL"></a>以一切法自性皆空，<a id="a-CM"></a>若自性空则无所有，<a id="a-CN"></a>若无所有则是般若乃至布施波罗蜜多。<a id="a-CO"></a>于此般若乃至布施波罗蜜多，<a id="a-CP"></a>竟无少法有入有出、<a id="a-CQ"></a>有生有灭、<a id="a-CR"></a>有断有常、<a id="a-CS"></a>有一有异、<a id="a-CT"></a>有来有去而可得者。<a id="a-CU"></a>’憍尸迦，<a id="a-CV"></a>是善男子、<a id="a-CW"></a>善女人等作此等说，<a id="a-CX"></a>与上异品一切相违，<a id="a-CY"></a>是名宣说真正般若乃至布施波罗蜜多。</p>
  <p id="aCZ">“以是故，<a id="a-Ca"></a>憍尸迦，<a id="a-Cb"></a>诸善男子、<a id="a-Cc"></a>善女人等，<a id="a-Cd"></a>应于般若波罗蜜多甚深经典，<a id="a-Ce"></a>以无所得而为方便，<a id="a-Cf"></a>至心听闻、<a id="a-Cg"></a>受持读诵、<a id="a-Ch"></a>精勤修学、<a id="a-Ci"></a>如理思惟，<a id="a-Cj"></a>当以种种巧妙文义为他广说，<a id="a-Ck"></a>宣示开演、<a id="a-Cl"></a>显了解释，<a id="a-Cm"></a>分别义趣令其易解。</p>
  <p id="aCn">“憍尸迦，<a id="a-Co"></a>由此因缘，<a id="a-Cp"></a>我作是说：<a id="a-Cq"></a>若善男子、<a id="a-Cr"></a>善女人等于深般若波罗蜜多，<a id="a-Cs"></a>以无所得而为方便，<a id="a-Ct"></a>至心听闻、<a id="a-Cu"></a>受持读诵、<a id="a-Cv"></a>精勤修学、<a id="a-Cw"></a>如理思惟，<a id="a-Cx"></a>复以种种巧妙文义，<a id="a-Cy"></a>经须臾间为他辩说，<a id="a-Cz"></a>宣示开演、<a id="a-D0"></a>显了解释，<a id="a-D1"></a>分别义趣令其易解，<a id="a-D2"></a>所获功德甚多于前。</p>
  <p id="aD3">“复次，<a id="a-D4"></a>憍尸迦，<a id="a-D5"></a>若善男子、<a id="a-D6"></a>善女人等，<a id="a-D7"></a>教赡部洲诸有情类，<a id="a-D8"></a>或四大洲诸有情类，<a id="a-D9"></a>或小千界诸有情类，<a id="a-DA"></a>或中千界诸有情类，<a id="a-DB"></a>或大千界诸有情类，<a id="a-DC"></a>或复十方各如殑伽沙等世界诸有情类，<a id="a-DD"></a>或尽十方无边世界诸有情类，<a id="a-DE"></a>皆令住预流果、<a id="a-DF"></a>若一来果、<a id="a-DG"></a>若不还果、<a id="a-DH"></a>若阿罗汉果、<a id="a-DI"></a>若独觉菩提。<a id="a-DJ"></a>于意云何？<a id="a-DK"></a>是善男子、<a id="a-DL"></a>善女人等，<a id="a-DM"></a>由此因缘得福多不？<a id="a-DN"></a>”</p>
  <p id="aDO">天帝释言：<a id="a-DP"></a>“甚多，<a id="a-DQ"></a>世尊！<a id="a-DR"></a>甚多，<a id="a-DS"></a>善逝！<a id="a-DT"></a>”</p>
  <p id="aDU">佛告憍尸迦：<a id="a-DV"></a>“若善男子、<a id="a-DW"></a>善女人等，<a id="a-DX"></a>于此般若波罗蜜多甚深经典，<a id="a-DY"></a>以无量门巧妙文义为他广说，<a id="a-DZ"></a>宣示开演、<a id="a-Da"></a>显了解释，<a id="a-Db"></a>分别义趣令其易解，<a id="a-Dc"></a>复作是言：<a id="a-Dd"></a>‘来！<a id="a-De"></a>善男子，<a id="a-Df"></a>汝当于此甚深般若波罗蜜多，<a id="a-Dg"></a>至心听闻、<a id="a-Dh"></a>受持读诵、<a id="a-Di"></a>令善通利、<a id="a-Dj"></a>如理思惟，<a id="a-Dk"></a>随此法门应勤修学。<a id="a-Dl"></a>’是善男子、<a id="a-Dm"></a>善女人等，<a id="a-Dn"></a>所获功德甚多于前。<a id="a-Do"></a>何以故？<a id="a-Dp"></a>憍尸迦，<a id="a-Dq"></a>一切预流、<a id="a-Dr"></a>一来、<a id="a-Ds"></a>不还、<a id="a-Dt"></a>阿罗汉果、<a id="a-Du"></a>独觉菩提，<a id="a-Dv"></a>皆是般若波罗蜜多所流出故。</p>
  <p id="aDw">“复次，<a id="a-Dx"></a>憍尸迦，<a id="a-Dy"></a>若善男子、<a id="a-Dz"></a>善女人等，<a id="a-E0"></a>教赡部洲诸有情类，<a id="a-E1"></a>或四大洲诸有情类，<a id="a-E2"></a>或小千界诸有情类，<a id="a-E3"></a>或中千界诸有情类，<a id="a-E4"></a>或大千界诸有情类，<a id="a-E5"></a>或复十方各如殑伽沙等世界诸有情类，<a id="a-E6"></a>皆发无上正等觉心，<a id="a-E7"></a>或住菩萨不退转地。<a id="a-E8"></a>于意云何？<a id="a-E9"></a>是善男子、<a id="a-EA"></a>善女人等，<a id="a-EB"></a>由此因缘得福多不？<a id="a-EC"></a>”</p>
  <p id="aED">天帝释言：<a id="a-EE"></a>“甚多，<a id="a-EF"></a>世尊！<a id="a-EG"></a>甚多，<a id="a-EH"></a>善逝！<a id="a-EI"></a>”</p>
  <p id="aEJ">佛告憍尸迦：<a id="a-EK"></a>“若善男子、<a id="a-EL"></a>善女人等，<a id="a-EM"></a>于此般若波罗蜜多甚深经典，<a id="a-EN"></a>以无量门巧妙文义为他广说，<a id="a-EO"></a>宣示开演、<a id="a-EP"></a>显了解释，<a id="a-EQ"></a>分别义趣令其易解，<a id="a-ER"></a>复作是言：<a id="a-ES"></a>‘来！<a id="a-ET"></a>善男子，<a id="a-EU"></a>汝当于此甚深般若波罗蜜多，<a id="a-EV"></a>至心听闻、<a id="a-EW"></a>受持读诵、<a id="a-EX"></a>令善通利、<a id="a-EY"></a>如理思惟，<a id="a-EZ"></a>随此法门应正信解；<a id="a-Ea"></a>若正信解，<a id="a-Eb"></a>则能修学甚深般若波罗蜜多；<a id="a-Ec"></a>若能修学甚深般若波罗蜜多，<a id="a-Ed"></a>则能证得一切智法；<a id="a-Ee"></a>若能证得一切智法，<a id="a-Ef"></a>则修般若波罗蜜多增益圆满；<a id="a-Eg"></a>若修般若波罗蜜多增益圆满，<a id="a-Eh"></a>便证无上正等菩提。<a id="a-Ei"></a>’憍尸迦，<a id="a-Ej"></a>是善男子、<a id="a-Ek"></a>善女人等，<a id="a-El"></a>所获功德甚多于前。<a id="a-Em"></a>何以故？<a id="a-En"></a>憍尸迦，<a id="a-Eo"></a>若一切初发无上正等觉心菩萨摩诃萨，<a id="a-Ep"></a>若一切住不退转地菩萨摩诃萨，<a id="a-Eq"></a>乃至无上正等菩提，<a id="a-Er"></a>皆是般若波罗蜜多所流出故。</p>
  <p id="aEs">“复次，<a id="a-Et"></a>憍尸迦，<a id="a-Eu"></a>若赡部洲诸有情类，<a id="a-Ev"></a>若四大洲诸有情类，<a id="a-Ew"></a>若小千界诸有情类，<a id="a-Ex"></a>若中千界诸有情类，<a id="a-Ey"></a>若大千界诸有情类，<a id="a-Ez"></a>若复十方各如殑伽沙等世界诸有情类，<a id="a-F0"></a>皆趣无上正等菩提。<a id="a-F1"></a>有善男子、<a id="a-F2"></a>善女人等，<a id="a-F3"></a>于此般若波罗蜜多甚深经典，<a id="a-F4"></a>以无量门巧妙文义广为彼说，<a id="a-F5"></a>宣示开演、<a id="a-F6"></a>显了解释，<a id="a-F7"></a>分别义趣令其易解，<a id="a-F8"></a>复作是言：<a id="a-F9"></a>‘来！<a id="a-FA"></a>善男子，<a id="a-FB"></a>汝当于此甚深般若波罗蜜多，<a id="a-FC"></a>至心听闻、<a id="a-FD"></a>受持读诵、<a id="a-FE"></a>令善通利、<a id="a-FF"></a>如理思惟，<a id="a-FG"></a>随此法门应正信解；<a id="a-FH"></a>若正信解，<a id="a-FI"></a>则能修学甚深般若波罗蜜多；<a id="a-FJ"></a>若能修学甚深般若波罗蜜多，<a id="a-FK"></a>则能证得一切智法；<a id="a-FL"></a>若能证得一切智法，<a id="a-FM"></a>则修般若波罗蜜多增益圆满；<a id="a-FN"></a>若修般若波罗蜜多增益圆满，<a id="a-FO"></a>便证无上正等菩提。<a id="a-FP"></a>’若善男子、<a id="a-FQ"></a>善女人等，<a id="a-FR"></a>遇一不退转菩萨摩诃萨，<a id="a-FS"></a>于此般若波罗蜜多甚深经典，<a id="a-FT"></a>以无量门巧妙文义为彼广说，<a id="a-FU"></a>宣示开演、<a id="a-FV"></a>显了解释，<a id="a-FW"></a>分别义趣令其易解，<a id="a-FX"></a>复作是言：<a id="a-FY"></a>‘来！<a id="a-FZ"></a>善男子，<a id="a-Fa"></a>汝当于此广说如前。<a id="a-Fb"></a>’憍尸迦，<a id="a-Fc"></a>是善男子、<a id="a-Fd"></a>善女人等，<a id="a-Fe"></a>所获功德甚多于前。</p>
  <p id="aFf">“复次，<a id="a-Fg"></a>憍尸迦，<a id="a-Fh"></a>若赡部洲诸有情类，<a id="a-Fi"></a>若四大洲诸有情类，<a id="a-Fj"></a>若小千界诸有情类，<a id="a-Fk"></a>若中千界诸有情类，<a id="a-Fl"></a>若大千界诸有情类，<a id="a-Fm"></a>若复十方各如殑伽沙等世界诸有情类，<a id="a-Fn"></a>皆于无上正等菩提得不退转。<a id="a-Fo"></a>有善男子、<a id="a-Fp"></a>善女人等，<a id="a-Fq"></a>于此般若波罗蜜多甚深经典，<a id="a-Fr"></a>以无量门巧妙文义为彼广说，<a id="a-Fs"></a>宣示开演、<a id="a-Ft"></a>显了解释，<a id="a-Fu"></a>分别义趣令其易解，<a id="a-Fv"></a>其中有一作如是言：<a id="a-Fw"></a>‘我今欣乐速证无上正等菩提，<a id="a-Fx"></a>拔济有情生死众苦。<a id="a-Fy"></a>’若善男子、<a id="a-Fz"></a>善女人等为成彼事，<a id="a-G0"></a>以无量门巧妙文义，<a id="a-G1"></a>广说般若波罗蜜多，<a id="a-G2"></a>宣示开演、<a id="a-G3"></a>显了解释，<a id="a-G4"></a>分别义趣令其易解。<a id="a-G5"></a>憍尸迦，<a id="a-G6"></a>是善男子、<a id="a-G7"></a>善女人等，<a id="a-G8"></a>所获功德甚多于前。<a id="a-G9"></a>”</p>
  <p id="aGA">尔时，<a id="a-GB"></a>天帝释白佛言：<a id="a-GC"></a>“世尊，<a id="a-GD"></a>如如菩萨摩诃萨转近无上正等菩提，<a id="a-GE"></a>如是如是应以布施波罗蜜多乃至般若波罗蜜多教诫教授，<a id="a-GF"></a>广说乃至应以一切智、<a id="a-GG"></a>道相智、<a id="a-GH"></a>一切相智教诫教授，<a id="a-GI"></a>应以上妙衣服、<a id="a-GJ"></a>饮食、<a id="a-GK"></a>卧具、<a id="a-GL"></a>医药，<a id="a-GM"></a>随其所须种种资具供养摄受。<a id="a-GN"></a>世尊，<a id="a-GO"></a>若善男子、<a id="a-GP"></a>善女人等，<a id="a-GQ"></a>能以如是法施、<a id="a-GR"></a>财施供养摄受彼菩萨摩诃萨；<a id="a-GS"></a>是善男子、<a id="a-GT"></a>善女人等，<a id="a-GU"></a>所获功德甚多于前。<a id="a-GV"></a>所以者何？<a id="a-GW"></a>彼菩萨摩诃萨要由如是法施、<a id="a-GX"></a>财施供养摄受，<a id="a-GY"></a>速证无上正等菩提。<a id="a-GZ"></a>”</p>
  <p id="aGa">尔时，<a id="a-Gb"></a>具寿善现告天帝释言：<a id="a-Gc"></a>“善哉！<a id="a-Gd"></a>善哉！<a id="a-Ge"></a>汝能劝励彼菩萨摩诃萨，<a id="a-Gf"></a>复能摄受彼菩萨摩诃萨，<a id="a-Gg"></a>亦能护助彼菩萨摩诃萨。<a id="a-Gh"></a>汝今已作佛圣弟子所应作事！<a id="a-Gi"></a>何以故？<a id="a-Gj"></a>憍尸迦，<a id="a-Gk"></a>一切如来诸圣弟子，<a id="a-Gl"></a>为欲利乐诸有情故，<a id="a-Gm"></a>方便劝励彼菩萨摩诃萨，<a id="a-Gn"></a>令速证得所求无上正等菩提；<a id="a-Go"></a>以法、<a id="a-Gp"></a>财施供养摄受，<a id="a-Gq"></a>勤加护助彼菩萨摩诃萨，<a id="a-Gr"></a>令速证得所求无上正等菩提。<a id="a-Gs"></a>所以者何？<a id="a-Gt"></a>一切如来、<a id="a-Gu"></a>声闻、<a id="a-Gv"></a>独觉世间胜事，<a id="a-Gw"></a>由彼菩萨摩诃萨故而得出现。<a id="a-Gx"></a>何以故？<a id="a-Gy"></a>憍尸迦，<a id="a-Gz"></a>若无菩萨摩诃萨发起无上正等觉心，<a id="a-H0"></a>则无菩萨摩诃萨能学六波罗蜜多乃至一切相智；<a id="a-H1"></a>若无菩萨摩诃萨学六波罗蜜多乃至一切相智，<a id="a-H2"></a>则无菩萨摩诃萨能证无上正等菩提；<a id="a-H3"></a>若无菩萨摩诃萨证得无上正等菩提，<a id="a-H4"></a>则无如来、<a id="a-H5"></a>声闻、<a id="a-H6"></a>独觉世间胜事。</p>
  <p id="aH7">“憍尸迦，<a id="a-H8"></a>由有菩萨摩诃萨发起无上正等觉心，<a id="a-H9"></a>便有菩萨摩诃萨能学六波罗蜜多乃至一切相智；<a id="a-HA"></a>由有菩萨摩诃萨学六波罗蜜多乃至一切相智，<a id="a-HB"></a>便有菩萨摩诃萨能证无上正等菩提；<a id="a-HC"></a>由有菩萨摩诃萨证得无上正等菩提转妙法轮，<a id="a-HD"></a>能断地狱、<a id="a-HE"></a>傍生、<a id="a-HF"></a>鬼界，<a id="a-HG"></a>亦能损减阿素洛党增天人众，<a id="a-HH"></a>便有刹帝利大族乃至居士大族出现世间，<a id="a-HI"></a>亦有四大王众天乃至非想非非想处天出现世间，<a id="a-HJ"></a>复有六波罗蜜多乃至一切相智出现世间，<a id="a-HK"></a>复有声闻、<a id="a-HL"></a>独觉及无上乘出现世间。<a id="a-HM"></a>”</p>
  <p data-pb></p>
  <h2 id="aHN">第三分随喜回向品第九之一</h2>
  <p id="aHO">尔时，<a id="a-HP"></a>慈氏菩萨谓具寿善现言：<a id="a-HQ"></a>“若菩萨摩诃萨以无所得而为方便，<a id="a-HR"></a>于诸有情所有功德随喜俱行诸福业事，<a id="a-HS"></a>若菩萨摩诃萨以无所得而为方便，<a id="a-HT"></a>持此随喜俱行诸福业事，<a id="a-HU"></a>与诸有情平等共有回向无上正等菩提。<a id="a-HV"></a>若余有情随喜回向诸福业事，<a id="a-HW"></a>若诸异生、<a id="a-HX"></a>声闻、<a id="a-HY"></a>独觉诸福业事，<a id="a-HZ"></a>谓施、<a id="a-Ha"></a>戒、<a id="a-Hb"></a>修三福业事，<a id="a-Hc"></a>若四念住等诸福业事。<a id="a-Hd"></a>是菩萨摩诃萨所有随喜回向功德，<a id="a-He"></a>于彼异生、<a id="a-Hf"></a>声闻、<a id="a-Hg"></a>独觉诸福业事，<a id="a-Hh"></a>为最为胜、<a id="a-Hi"></a>为尊为高、<a id="a-Hj"></a>为妙为微妙、<a id="a-Hk"></a>为上为无上、<a id="a-Hl"></a>无等无等等。<a id="a-Hm"></a>所以者何？<a id="a-Hn"></a>以诸异生修福业事，<a id="a-Ho"></a>但为令己自在安乐；<a id="a-Hp"></a>声闻、<a id="a-Hq"></a>独觉修福业事，<a id="a-Hr"></a>但为自调伏、<a id="a-Hs"></a>为自寂静、<a id="a-Ht"></a>为自涅槃；<a id="a-Hu"></a>诸菩萨摩诃萨所有随喜回向功德，<a id="a-Hv"></a>普为一切有情调伏、<a id="a-Hw"></a>寂静、<a id="a-Hx"></a>得涅槃故。<a id="a-Hy"></a>”</p>
  <p id="aHz">尔时，<a id="a-I0"></a>具寿善现问慈氏菩萨言：<a id="a-I1"></a>“是菩萨摩诃萨随喜回向心，<a id="a-I2"></a>普缘十方无量无数无边世界，<a id="a-I3"></a>一一世界无量无数无边诸佛已涅槃者，<a id="a-I4"></a>从初发心乃至无上正等菩提，<a id="a-I5"></a>如是乃至入无余依涅槃界后展转乃至正法灭已，<a id="a-I6"></a>于其中间所有六种波罗蜜多相应善根。<a id="a-I7"></a>及与声闻、<a id="a-I8"></a>独觉、<a id="a-I9"></a>菩萨一切有情若共不共、<a id="a-IA"></a>无量无数无边佛法相应善根，<a id="a-IB"></a>若彼异生弟子所有施、<a id="a-IC"></a>戒、<a id="a-ID"></a>修性三福业事；<a id="a-IE"></a>若彼声闻弟子所有学、<a id="a-IF"></a>无学位无漏善根；<a id="a-IG"></a>若诸如来、<a id="a-IH"></a>应、<a id="a-II"></a>正等觉所成戒蕴、<a id="a-IJ"></a>定蕴、<a id="a-IK"></a>慧蕴、<a id="a-IL"></a>解脱蕴、<a id="a-IM"></a>解脱知见蕴，<a id="a-IN"></a>及为利乐一切有情大慈、<a id="a-IO"></a>大悲、<a id="a-IP"></a>大喜、<a id="a-IQ"></a>大舍无量无数无边佛法，<a id="a-IR"></a>及彼诸佛所说正法，<a id="a-IS"></a>若依彼法精勤修学，<a id="a-IT"></a>或得预流、<a id="a-IU"></a>一来、<a id="a-IV"></a>不还、<a id="a-IW"></a>阿罗汉果、<a id="a-IX"></a>独觉菩提，<a id="a-IY"></a>或入菩萨正性离生，<a id="a-IZ"></a>或修菩萨摩诃萨行，<a id="a-Ia"></a>如是所有一切善根；<a id="a-Ib"></a>及余有情，<a id="a-Ic"></a>于诸如来应正等觉、<a id="a-Id"></a>声闻、<a id="a-Ie"></a>菩萨、<a id="a-If"></a>诸弟子众，<a id="a-Ig"></a>若现住世、<a id="a-Ih"></a>若涅槃后所种善根。<a id="a-Ii"></a>是诸善根一切合集现前随喜，<a id="a-Ij"></a>既随喜已，<a id="a-Ik"></a>复以如是随喜俱行诸福业事，<a id="a-Il"></a>与诸有情平等共有回向无上正等菩提，<a id="a-Im"></a>愿此善根与诸有情同共引发无上菩提。<a id="a-In"></a>如是所起随喜回向，<a id="a-Io"></a>于余所起诸福业事，<a id="a-Ip"></a>为最为胜、<a id="a-Iq"></a>为尊为高、<a id="a-Ir"></a>为妙为微妙、<a id="a-Is"></a>为上为无上、<a id="a-It"></a>无等无等等。<a id="a-Iu"></a>于意云何？<a id="a-Iv"></a>彼菩萨摩诃萨缘如是事起随喜回向心，<a id="a-Iw"></a>为有如是所缘事可得如彼菩萨摩诃萨所取相不？<a id="a-Ix"></a>”</p>
  <p id="aIy">慈氏菩萨答善现言：<a id="a-Iz"></a>“彼菩萨摩诃萨缘如是事起随喜回向心，<a id="a-J0"></a>实无如是所缘事可得如彼菩萨摩诃萨所取相。<a id="a-J1"></a>”</p>
  <p id="aJ2">时，<a id="a-J3"></a>具寿善现谓慈氏菩萨言：<a id="a-J4"></a>“若无所缘事如所取相者，<a id="a-J5"></a>彼菩萨摩诃萨随喜回向心，<a id="a-J6"></a>以取相为方便，<a id="a-J7"></a>普缘十方无量无数无边世界，<a id="a-J8"></a>一一世界无量无数无边诸佛已涅槃者，<a id="a-J9"></a>从初发心乃至法灭所有善根，<a id="a-JA"></a>及弟子等所有善根，<a id="a-JB"></a>一切合集现前随喜，<a id="a-JC"></a>回向无上正等菩提。<a id="a-JD"></a>如是所起随喜回向，<a id="a-JE"></a>将非颠倒？<a id="a-JF"></a>如于无常谓常，<a id="a-JG"></a>于苦谓乐，<a id="a-JH"></a>于无我谓我，<a id="a-JI"></a>于不净谓净，<a id="a-JJ"></a>是想、<a id="a-JK"></a>心、<a id="a-JL"></a>见颠倒，<a id="a-JM"></a>此于无相而取其相，<a id="a-JN"></a>亦应如是。<a id="a-JO"></a>如所缘事实无所有，<a id="a-JP"></a>随喜回向心亦如是，<a id="a-JQ"></a>诸善根等亦如是，<a id="a-JR"></a>无上菩提亦如是，<a id="a-JS"></a>布施等六波罗蜜多广说乃至一切相智亦如是。<a id="a-JT"></a>若如所缘事实无所有，<a id="a-JU"></a>随喜回向心广说乃至一切相智亦如是者，<a id="a-JV"></a>何等是所缘？<a id="a-JW"></a>何等是事？<a id="a-JX"></a>何等是随喜回向心？<a id="a-JY"></a>广说乃至何等是一切相智？<a id="a-JZ"></a>而彼菩萨摩诃萨缘如是事起随喜心回向无上正等菩提？<a id="a-Ja"></a>”</p>
  <p id="aJb">时，<a id="a-Jc"></a>慈氏菩萨报具寿善现言：<a id="a-Jd"></a>“若菩萨摩诃萨久学六种波罗蜜多，<a id="a-Je"></a>已曾供养无量诸佛，<a id="a-Jf"></a>久发大愿，<a id="a-Jg"></a>多植善根，<a id="a-Jh"></a>为多善友之所摄受，<a id="a-Ji"></a>善学诸法自相皆空，<a id="a-Jj"></a>是菩萨摩诃萨于所缘、<a id="a-Jk"></a>事及随喜回向心、<a id="a-Jl"></a>诸善根等、<a id="a-Jm"></a>无上菩提、<a id="a-Jn"></a>诸佛世尊并一切法皆不取相，<a id="a-Jo"></a>而能发起随喜之心回向无上正等菩提。<a id="a-Jp"></a>如是所起随喜回向，<a id="a-Jq"></a>以非二非不二为方便，<a id="a-Jr"></a>非有相非无相为方便，<a id="a-Js"></a>非有所得非无所得为方便，<a id="a-Jt"></a>非染非净为方便，<a id="a-Ju"></a>非生非灭为方便，<a id="a-Jv"></a>于所缘、<a id="a-Jw"></a>事乃至无上正等菩提能不取相，<a id="a-Jx"></a>不取相故非颠倒摄。<a id="a-Jy"></a>若菩萨摩诃萨未久学六种波罗蜜多，<a id="a-Jz"></a>未曾供养无量诸佛，<a id="a-K0"></a>未久发大愿，<a id="a-K1"></a>未多植善根，<a id="a-K2"></a>未为多善友之所摄受，<a id="a-K3"></a>未于一切法善学自相空；<a id="a-K4"></a>是菩萨摩诃萨于所缘、<a id="a-K5"></a>事及随喜回向心、<a id="a-K6"></a>诸善根等、<a id="a-K7"></a>无上菩提、<a id="a-K8"></a>诸佛世尊并一切法犹取其相，<a id="a-K9"></a>起随喜心回向无上正等菩提；<a id="a-KA"></a>如是所起随喜回向，<a id="a-KB"></a>以取相故犹颠倒摄，<a id="a-KC"></a>非真随喜回向之心。</p>
  <p id="aKD">“复次，<a id="a-KE"></a>大德，<a id="a-KF"></a>不应为彼新学大乘诸菩萨等及对其前，<a id="a-KG"></a>宣说般若乃至布施波罗蜜多及余佛法自相空义。<a id="a-KH"></a>所以者何？<a id="a-KI"></a>新学大乘诸菩萨等于如是法，<a id="a-KJ"></a>虽有少分信敬爱乐，<a id="a-KK"></a>而彼闻已寻皆忘失，<a id="a-KL"></a>惊怖疑惑多生毁谤。<a id="a-KM"></a>若不退转地菩萨摩诃萨，<a id="a-KN"></a>或曾供养无量诸佛、<a id="a-KO"></a>久发大愿、<a id="a-KP"></a>多植善根、<a id="a-KQ"></a>为多善友所摄受者，<a id="a-KR"></a>应对其前为彼广说、<a id="a-KS"></a>分别、<a id="a-KT"></a>开示一切般若乃至布施波罗蜜多及余佛法自相空义。<a id="a-KU"></a>所以者何？<a id="a-KV"></a>不退转地诸菩萨等，<a id="a-KW"></a>若闻此法皆能受持终不忘失，<a id="a-KX"></a>亦不惊恐、<a id="a-KY"></a>疑惑、<a id="a-KZ"></a>毁谤。</p>
  <p id="aKa">“大德当知，<a id="a-Kb"></a>诸菩萨摩诃萨应以如是随喜俱行诸福业事回向无上正等菩提，<a id="a-Kc"></a>当于尔时应作是念：<a id="a-Kd"></a>‘所可用心随喜回向，<a id="a-Ke"></a>此所用心尽灭离变，<a id="a-Kf"></a>此所缘、<a id="a-Kg"></a>事及诸善根亦皆如心尽灭离变。<a id="a-Kh"></a>此中何等是所用心？<a id="a-Ki"></a>复以何等为所缘事及诸善根而说随喜回向无上正等菩提？<a id="a-Kj"></a>是心于心，<a id="a-Kk"></a>理不应有随喜回向，<a id="a-Kl"></a>以无二心俱时起故；<a id="a-Km"></a>心亦不可随喜回向，<a id="a-Kn"></a>心自性空故。<a id="a-Ko"></a>’若菩萨摩诃萨行深般若波罗蜜多时，<a id="a-Kp"></a>能如是知一切般若乃至布施波罗蜜多皆无所有，<a id="a-Kq"></a>广说乃至一切相智亦无所有。<a id="a-Kr"></a>是菩萨摩诃萨知一切法皆无所有，<a id="a-Ks"></a>而复能以随喜俱行诸福业事回向无上正等菩提，<a id="a-Kt"></a>如是随喜回向之心非颠倒摄，<a id="a-Ku"></a>以无所得为方便故，<a id="a-Kv"></a>名真随喜回向无上正等菩提。<a id="a-Kw"></a>”</p>
 </body>
</html>