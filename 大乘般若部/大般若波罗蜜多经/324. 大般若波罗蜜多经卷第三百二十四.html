<!doctype html>
<html id="z3IBSwr5D" data-ver="1599">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百二十四</h1>
  <h2 id="a2">初分真如品第四十七之七</h2>
  <p id="a3">“舍利子，<a id="a-4"></a>于意云何？<a id="a-5"></a>布施波罗蜜多于无上正等菩提有退屈不？<a id="a-6"></a>”</p>
  <p id="a7">舍利子言：<a id="a-8"></a>“不也，<a id="a-9"></a>善现。<a id="a-A"></a>”</p>
  <p id="aB">“舍利子，<a id="a-C"></a>于意云何？<a id="a-D"></a>净戒、<a id="a-E"></a>安忍、<a id="a-F"></a>精进、<a id="a-G"></a>静虑、<a id="a-H"></a>般若波罗蜜多于无上正等菩提有退屈不？<a id="a-I"></a>”</p>
  <p id="aJ">舍利子言：<a id="a-K"></a>“不也，<a id="a-L"></a>善现。<a id="a-M"></a>”</p>
  <p id="aN">“舍利子，<a id="a-O"></a>于意云何？<a id="a-P"></a>离布施波罗蜜多有法于无上正等菩提有退屈不？<a id="a-Q"></a>”</p>
  <p id="aR">舍利子言：<a id="a-S"></a>“不也，<a id="a-T"></a>善现。<a id="a-U"></a>”</p>
  <p id="aV">“舍利子，<a id="a-W"></a>于意云何？<a id="a-X"></a>离净戒乃至般若波罗蜜多有法于无上正等菩提有退屈不？<a id="a-Y"></a>”</p>
  <p id="aZ">舍利子言：<a id="a-a"></a>“不也，<a id="a-b"></a>善现。<a id="a-c"></a>”</p>
  <p id="ad">“舍利子，<a id="a-e"></a>于意云何？<a id="a-f"></a>布施波罗蜜多真如于无上正等菩提有退屈不？<a id="a-g"></a>”</p>
  <p id="ah">舍利子言：<a id="a-i"></a>“不也，<a id="a-j"></a>善现。<a id="a-k"></a>”</p>
  <p id="al">“舍利子，<a id="a-m"></a>于意云何？<a id="a-n"></a>净戒乃至般若波罗蜜多真如于无上正等菩提有退屈不？<a id="a-o"></a>”</p>
  <p id="ap">舍利子言：<a id="a-q"></a>“不也，<a id="a-r"></a>善现。<a id="a-s"></a>”</p>
  <p id="at">“舍利子，<a id="a-u"></a>于意云何？<a id="a-v"></a>离布施波罗蜜多真如有法于无上正等菩提有退屈不？<a id="a-w"></a>”</p>
  <p id="ax">舍利子言：<a id="a-y"></a>“不也，<a id="a-z"></a>善现。<a id="a-10"></a>”</p>
  <p id="a11">“舍利子，<a id="a-12"></a>于意云何？<a id="a-13"></a>离净戒乃至般若波罗蜜多真如有法于无上正等菩提有退屈不？<a id="a-14"></a>”</p>
  <p id="a15">舍利子言：<a id="a-16"></a>“不也，<a id="a-17"></a>善现。<a id="a-18"></a>”</p>
  <p id="a19">“舍利子，<a id="a-1A"></a>于意云何？<a id="a-1B"></a>内空于无上正等菩提有退屈不？<a id="a-1C"></a>”</p>
  <p id="a1D">舍利子言：<a id="a-1E"></a>“不也，<a id="a-1F"></a>善现。<a id="a-1G"></a>”</p>
  <p id="a1H">“舍利子，<a id="a-1I"></a>于意云何？<a id="a-1J"></a>外空、<a id="a-1K"></a>内外空、<a id="a-1L"></a>空空、<a id="a-1M"></a>大空、<a id="a-1N"></a>胜义空、<a id="a-1O"></a>有为空、<a id="a-1P"></a>无为空、<a id="a-1Q"></a>毕竟空、<a id="a-1R"></a>无际空、<a id="a-1S"></a>散空、<a id="a-1T"></a>无变异空、<a id="a-1U"></a>本性空、<a id="a-1V"></a>自相空、<a id="a-1W"></a>共相空、<a id="a-1X"></a>一切法空、<a id="a-1Y"></a>不可得空、<a id="a-1Z"></a>无性空、<a id="a-1a"></a>自性空、<a id="a-1b"></a>无性自性空于无上正等菩提有退屈不？<a id="a-1c"></a>”</p>
  <p id="a1d">舍利子言：<a id="a-1e"></a>“不也，<a id="a-1f"></a>善现。<a id="a-1g"></a>”</p>
  <p id="a1h">“舍利子，<a id="a-1i"></a>于意云何？<a id="a-1j"></a>离内空有法于无上正等菩提有退屈不？<a id="a-1k"></a>”</p>
  <p id="a1l">舍利子言：<a id="a-1m"></a>“不也，<a id="a-1n"></a>善现。<a id="a-1o"></a>”</p>
  <p id="a1p">“舍利子，<a id="a-1q"></a>于意云何？<a id="a-1r"></a>离外空乃至无性自性空有法于无上正等菩提有退屈不？<a id="a-1s"></a>”</p>
  <p id="a1t">舍利子言：<a id="a-1u"></a>“不也，<a id="a-1v"></a>善现。<a id="a-1w"></a>”</p>
  <p id="a1x">“舍利子，<a id="a-1y"></a>于意云何？<a id="a-1z"></a>内空真如于无上正等菩提有退屈不？<a id="a-20"></a>”</p>
  <p id="a21">舍利子言：<a id="a-22"></a>“不也，<a id="a-23"></a>善现。<a id="a-24"></a>”</p>
  <p id="a25">“舍利子，<a id="a-26"></a>于意云何？<a id="a-27"></a>外空乃至无性自性空真如于无上正等菩提有退屈不？<a id="a-28"></a>”</p>
  <p id="a29">舍利子言：<a id="a-2A"></a>“不也，<a id="a-2B"></a>善现。<a id="a-2C"></a>”</p>
  <p id="a2D">“舍利子，<a id="a-2E"></a>于意云何？<a id="a-2F"></a>离内空真如有法于无上正等菩提有退屈不？<a id="a-2G"></a>”</p>
  <p id="a2H">舍利子言：<a id="a-2I"></a>“不也，<a id="a-2J"></a>善现。<a id="a-2K"></a>”</p>
  <p id="a2L">“舍利子，<a id="a-2M"></a>于意云何？<a id="a-2N"></a>离外空乃至无性自性空真如有法于无上正等菩提有退屈不？<a id="a-2O"></a>”</p>
  <p id="a2P">舍利子言：<a id="a-2Q"></a>“不也，<a id="a-2R"></a>善现。<a id="a-2S"></a>”</p>
  <p id="a2T">“舍利子，<a id="a-2U"></a>于意云何？<a id="a-2V"></a>真如于无上正等菩提有退屈不？<a id="a-2W"></a>”</p>
  <p id="a2X">舍利子言：<a id="a-2Y"></a>“不也，<a id="a-2Z"></a>善现。<a id="a-2a"></a>”</p>
  <p id="a2b">“舍利子，<a id="a-2c"></a>于意云何？<a id="a-2d"></a>法界、<a id="a-2e"></a>法性、<a id="a-2f"></a>不虚妄性、<a id="a-2g"></a>不变异性、<a id="a-2h"></a>平等性、<a id="a-2i"></a>离生性、<a id="a-2j"></a>法定、<a id="a-2k"></a>法住、<a id="a-2l"></a>实际、<a id="a-2m"></a>虚空界、<a id="a-2n"></a>不思议界于无上正等菩提有退屈不？<a id="a-2o"></a>”</p>
  <p id="a2p">舍利子言：<a id="a-2q"></a>“不也，<a id="a-2r"></a>善现。<a id="a-2s"></a>”</p>
  <p id="a2t">“舍利子，<a id="a-2u"></a>于意云何？<a id="a-2v"></a>离真如有法于无上正等菩提有退屈不？<a id="a-2w"></a>”</p>
  <p id="a2x">舍利子言：<a id="a-2y"></a>“不也，<a id="a-2z"></a>善现。<a id="a-30"></a>”</p>
  <p id="a31">“舍利子，<a id="a-32"></a>于意云何？<a id="a-33"></a>离法界乃至不思议界有法于无上正等菩提有退屈不？<a id="a-34"></a>”</p>
  <p id="a35">舍利子言：<a id="a-36"></a>“不也，<a id="a-37"></a>善现。<a id="a-38"></a>”</p>
  <p id="a39">“舍利子，<a id="a-3A"></a>于意云何？<a id="a-3B"></a>真如真如于无上正等菩提有退屈不？<a id="a-3C"></a>”</p>
  <p id="a3D">舍利子言：<a id="a-3E"></a>“不也，<a id="a-3F"></a>善现。<a id="a-3G"></a>”</p>
  <p id="a3H">“舍利子，<a id="a-3I"></a>于意云何？<a id="a-3J"></a>法界乃至不思议界真如于无上正等菩提有退屈不？<a id="a-3K"></a>”</p>
  <p id="a3L">舍利子言：<a id="a-3M"></a>“不也，<a id="a-3N"></a>善现。<a id="a-3O"></a>”</p>
  <p id="a3P">“舍利子，<a id="a-3Q"></a>于意云何？<a id="a-3R"></a>离真如真如有法于无上正等菩提有退屈不？<a id="a-3S"></a>”</p>
  <p id="a3T">舍利子言：<a id="a-3U"></a>“不也，<a id="a-3V"></a>善现。<a id="a-3W"></a>”</p>
  <p id="a3X">“舍利子，<a id="a-3Y"></a>于意云何？<a id="a-3Z"></a>离法界乃至不思议界真如有法于无上正等菩提有退屈不？<a id="a-3a"></a>”</p>
  <p id="a3b">舍利子言：<a id="a-3c"></a>“不也，<a id="a-3d"></a>善现。<a id="a-3e"></a>”</p>
  <p id="a3f">“舍利子，<a id="a-3g"></a>于意云何？<a id="a-3h"></a>四念住于无上正等菩提有退屈不？<a id="a-3i"></a>”</p>
  <p id="a3j">舍利子言：<a id="a-3k"></a>“不也，<a id="a-3l"></a>善现。<a id="a-3m"></a>”</p>
  <p id="a3n">“舍利子，<a id="a-3o"></a>于意云何？<a id="a-3p"></a>四正断、<a id="a-3q"></a>四神足、<a id="a-3r"></a>五根、<a id="a-3s"></a>五力、<a id="a-3t"></a>七等觉支、<a id="a-3u"></a>八圣道支于无上正等菩提有退屈不？<a id="a-3v"></a>”</p>
  <p id="a3w">舍利子言：<a id="a-3x"></a>“不也，<a id="a-3y"></a>善现。<a id="a-3z"></a>”</p>
  <p id="a40">“舍利子，<a id="a-41"></a>于意云何？<a id="a-42"></a>离四念住有法于无上正等菩提有退屈不？<a id="a-43"></a>”</p>
  <p id="a44">舍利子言：<a id="a-45"></a>“不也，<a id="a-46"></a>善现。<a id="a-47"></a>”</p>
  <p id="a48">“舍利子，<a id="a-49"></a>于意云何？<a id="a-4A"></a>离四正断乃至八圣道支有法于无上正等菩提有退屈不？<a id="a-4B"></a>”</p>
  <p id="a4C">舍利子言：<a id="a-4D"></a>“不也，<a id="a-4E"></a>善现。<a id="a-4F"></a>”</p>
  <p id="a4G">“舍利子，<a id="a-4H"></a>于意云何？<a id="a-4I"></a>四念住真如于无上正等菩提有退屈不？<a id="a-4J"></a>”</p>
  <p id="a4K">舍利子言：<a id="a-4L"></a>“不也，<a id="a-4M"></a>善现。<a id="a-4N"></a>”</p>
  <p id="a4O">“舍利子，<a id="a-4P"></a>于意云何？<a id="a-4Q"></a>四正断乃至八圣道支真如于无上正等菩提有退屈不？<a id="a-4R"></a>”</p>
  <p id="a4S">舍利子言：<a id="a-4T"></a>“不也，<a id="a-4U"></a>善现。<a id="a-4V"></a>”</p>
  <p id="a4W">“舍利子，<a id="a-4X"></a>于意云何？<a id="a-4Y"></a>离四念住真如有法于无上正等菩提有退屈不？<a id="a-4Z"></a>”</p>
  <p id="a4a">舍利子言：<a id="a-4b"></a>“不也，<a id="a-4c"></a>善现。<a id="a-4d"></a>”</p>
  <p id="a4e">“舍利子，<a id="a-4f"></a>于意云何？<a id="a-4g"></a>离四正断乃至八圣道支真如有法于无上正等菩提有退屈不？<a id="a-4h"></a>”</p>
  <p id="a4i">舍利子言：<a id="a-4j"></a>“不也，<a id="a-4k"></a>善现。<a id="a-4l"></a>”</p>
  <p id="a4m">“舍利子，<a id="a-4n"></a>于意云何？<a id="a-4o"></a>苦圣谛于无上正等菩提有退屈不？<a id="a-4p"></a>”</p>
  <p id="a4q">舍利子言：<a id="a-4r"></a>“不也，<a id="a-4s"></a>善现。<a id="a-4t"></a>”</p>
  <p id="a4u">“舍利子，<a id="a-4v"></a>于意云何？<a id="a-4w"></a>集、<a id="a-4x"></a>灭、<a id="a-4y"></a>道圣谛于无上正等菩提有退屈不？<a id="a-4z"></a>”</p>
  <p id="a50">舍利子言：<a id="a-51"></a>“不也，<a id="a-52"></a>善现。<a id="a-53"></a>”</p>
  <p id="a54">“舍利子，<a id="a-55"></a>于意云何？<a id="a-56"></a>离苦圣谛有法于无上正等菩提有退屈不？<a id="a-57"></a>”</p>
  <p id="a58">舍利子言：<a id="a-59"></a>“不也，<a id="a-5A"></a>善现。<a id="a-5B"></a>”</p>
  <p id="a5C">“舍利子，<a id="a-5D"></a>于意云何？<a id="a-5E"></a>离集、<a id="a-5F"></a>灭、<a id="a-5G"></a>道圣谛有法于无上正等菩提有退屈不？<a id="a-5H"></a>”</p>
  <p id="a5I">舍利子言：<a id="a-5J"></a>“不也，<a id="a-5K"></a>善现。<a id="a-5L"></a>”</p>
  <p id="a5M">“舍利子，<a id="a-5N"></a>于意云何？<a id="a-5O"></a>苦圣谛真如于无上正等菩提有退屈不？<a id="a-5P"></a>”</p>
  <p id="a5Q">舍利子言：<a id="a-5R"></a>“不也，<a id="a-5S"></a>善现。<a id="a-5T"></a>”</p>
  <p id="a5U">“舍利子，<a id="a-5V"></a>于意云何？<a id="a-5W"></a>集、<a id="a-5X"></a>灭、<a id="a-5Y"></a>道圣谛真如于无上正等菩提有退屈不？<a id="a-5Z"></a>”</p>
  <p id="a5a">舍利子言：<a id="a-5b"></a>“不也，<a id="a-5c"></a>善现。<a id="a-5d"></a>”</p>
  <p id="a5e">“舍利子，<a id="a-5f"></a>于意云何？<a id="a-5g"></a>离苦圣谛真如有法于无上正等菩提有退屈不？<a id="a-5h"></a>”</p>
  <p id="a5i">舍利子言：<a id="a-5j"></a>“不也，<a id="a-5k"></a>善现。<a id="a-5l"></a>”</p>
  <p id="a5m">“舍利子，<a id="a-5n"></a>于意云何？<a id="a-5o"></a>离集、<a id="a-5p"></a>灭、<a id="a-5q"></a>道圣谛真如有法于无上正等菩提有退屈不？<a id="a-5r"></a>”</p>
  <p id="a5s">舍利子言：<a id="a-5t"></a>“不也，<a id="a-5u"></a>善现。<a id="a-5v"></a>”</p>
  <p id="a5w">“舍利子，<a id="a-5x"></a>于意云何？<a id="a-5y"></a>四静虑于无上正等菩提有退屈不？<a id="a-5z"></a>”</p>
  <p id="a60">舍利子言：<a id="a-61"></a>“不也，<a id="a-62"></a>善现。<a id="a-63"></a>”</p>
  <p id="a64">“舍利子，<a id="a-65"></a>于意云何？<a id="a-66"></a>四无量、<a id="a-67"></a>四无色定于无上正等菩提有退屈不？<a id="a-68"></a>”</p>
  <p id="a69">舍利子言：<a id="a-6A"></a>“不也，<a id="a-6B"></a>善现。<a id="a-6C"></a>”</p>
  <p id="a6D">“舍利子，<a id="a-6E"></a>于意云何？<a id="a-6F"></a>离四静虑有法于无上正等菩提有退屈不？<a id="a-6G"></a>”</p>
  <p id="a6H">舍利子言：<a id="a-6I"></a>“不也，<a id="a-6J"></a>善现。<a id="a-6K"></a>”</p>
  <p id="a6L">“舍利子，<a id="a-6M"></a>于意云何？<a id="a-6N"></a>离四无量、<a id="a-6O"></a>四无色定有法于无上正等菩提有退屈不？<a id="a-6P"></a>”</p>
  <p id="a6Q">舍利子言：<a id="a-6R"></a>“不也，<a id="a-6S"></a>善现。<a id="a-6T"></a>”</p>
  <p id="a6U">“舍利子，<a id="a-6V"></a>于意云何？<a id="a-6W"></a>四静虑真如于无上正等菩提有退屈不？<a id="a-6X"></a>”</p>
  <p id="a6Y">舍利子言：<a id="a-6Z"></a>“不也，<a id="a-6a"></a>善现。<a id="a-6b"></a>”</p>
  <p id="a6c">“舍利子，<a id="a-6d"></a>于意云何？<a id="a-6e"></a>四无量、<a id="a-6f"></a>四无色定真如于无上正等菩提有退屈不？<a id="a-6g"></a>”</p>
  <p id="a6h">舍利子言：<a id="a-6i"></a>“不也，<a id="a-6j"></a>善现。<a id="a-6k"></a>”</p>
  <p id="a6l">“舍利子，<a id="a-6m"></a>于意云何？<a id="a-6n"></a>离四静虑真如有法于无上正等菩提有退屈不？<a id="a-6o"></a>”</p>
  <p id="a6p">舍利子言：<a id="a-6q"></a>“不也，<a id="a-6r"></a>善现。<a id="a-6s"></a>”</p>
  <p id="a6t">“舍利子，<a id="a-6u"></a>于意云何？<a id="a-6v"></a>离四无量、<a id="a-6w"></a>四无色定真如有法于无上正等菩提有退屈不？<a id="a-6x"></a>”</p>
  <p id="a6y">舍利子言：<a id="a-6z"></a>“不也，<a id="a-70"></a>善现。<a id="a-71"></a>”</p>
  <p id="a72">“舍利子，<a id="a-73"></a>于意云何？<a id="a-74"></a>八解脱于无上正等菩提有退屈不？<a id="a-75"></a>”</p>
  <p id="a76">舍利子言：<a id="a-77"></a>“不也，<a id="a-78"></a>善现。<a id="a-79"></a>”</p>
  <p id="a7A">“舍利子，<a id="a-7B"></a>于意云何？<a id="a-7C"></a>八胜处、<a id="a-7D"></a>九次第定、<a id="a-7E"></a>十遍处于无上正等菩提有退屈不？<a id="a-7F"></a>”</p>
  <p id="a7G">舍利子言：<a id="a-7H"></a>“不也，<a id="a-7I"></a>善现。<a id="a-7J"></a>”</p>
  <p id="a7K">“舍利子，<a id="a-7L"></a>于意云何？<a id="a-7M"></a>离八解脱有法于无上正等菩提有退屈不？<a id="a-7N"></a>”</p>
  <p id="a7O">舍利子言：<a id="a-7P"></a>“不也，<a id="a-7Q"></a>善现。<a id="a-7R"></a>”</p>
  <p id="a7S">“舍利子，<a id="a-7T"></a>于意云何？<a id="a-7U"></a>离八胜处、<a id="a-7V"></a>九次第定、<a id="a-7W"></a>十遍处有法于无上正等菩提有退屈不？<a id="a-7X"></a>”</p>
  <p id="a7Y">舍利子言：<a id="a-7Z"></a>“不也，<a id="a-7a"></a>善现。<a id="a-7b"></a>”</p>
  <p id="a7c">“舍利子，<a id="a-7d"></a>于意云何？<a id="a-7e"></a>八解脱真如于无上正等菩提有退屈不？<a id="a-7f"></a>”</p>
  <p id="a7g">舍利子言：<a id="a-7h"></a>“不也，<a id="a-7i"></a>善现。<a id="a-7j"></a>”</p>
  <p id="a7k">“舍利子，<a id="a-7l"></a>于意云何？<a id="a-7m"></a>八胜处、<a id="a-7n"></a>九次第定、<a id="a-7o"></a>十遍处真如于无上正等菩提有退屈不？<a id="a-7p"></a>”</p>
  <p id="a7q">舍利子言：<a id="a-7r"></a>“不也，<a id="a-7s"></a>善现。<a id="a-7t"></a>”</p>
  <p id="a7u">“舍利子，<a id="a-7v"></a>于意云何？<a id="a-7w"></a>离八解脱真如有法于无上正等菩提有退屈不？<a id="a-7x"></a>”</p>
  <p id="a7y">舍利子言：<a id="a-7z"></a>“不也，<a id="a-80"></a>善现。<a id="a-81"></a>”</p>
  <p id="a82">“舍利子，<a id="a-83"></a>于意云何？<a id="a-84"></a>离八胜处、<a id="a-85"></a>九次第定、<a id="a-86"></a>十遍处真如有法于无上正等菩提有退屈不？<a id="a-87"></a>”</p>
  <p id="a88">舍利子言：<a id="a-89"></a>“不也，<a id="a-8A"></a>善现。<a id="a-8B"></a>”</p>
  <p id="a8C">“舍利子，<a id="a-8D"></a>于意云何？<a id="a-8E"></a>空解脱门于无上正等菩提有退屈不？<a id="a-8F"></a>”</p>
  <p id="a8G">舍利子言：<a id="a-8H"></a>“不也，<a id="a-8I"></a>善现。<a id="a-8J"></a>”</p>
  <p id="a8K">“舍利子，<a id="a-8L"></a>于意云何？<a id="a-8M"></a>无相、<a id="a-8N"></a>无愿解脱门于无上正等菩提有退屈不？<a id="a-8O"></a>”</p>
  <p id="a8P">舍利子言：<a id="a-8Q"></a>“不也，<a id="a-8R"></a>善现。<a id="a-8S"></a>”</p>
  <p id="a8T">“舍利子，<a id="a-8U"></a>于意云何？<a id="a-8V"></a>离空解脱门有法于无上正等菩提有退屈不？<a id="a-8W"></a>”</p>
  <p id="a8X">舍利子言：<a id="a-8Y"></a>“不也，<a id="a-8Z"></a>善现。<a id="a-8a"></a>”</p>
  <p id="a8b">“舍利子，<a id="a-8c"></a>于意云何？<a id="a-8d"></a>离无相、<a id="a-8e"></a>无愿解脱门有法于无上正等菩提有退屈不？<a id="a-8f"></a>”</p>
  <p id="a8g">舍利子言：<a id="a-8h"></a>“不也，<a id="a-8i"></a>善现。<a id="a-8j"></a>”</p>
  <p id="a8k">“舍利子，<a id="a-8l"></a>于意云何？<a id="a-8m"></a>空解脱门真如于无上正等菩提有退屈不？<a id="a-8n"></a>”</p>
  <p id="a8o">舍利子言：<a id="a-8p"></a>“不也，<a id="a-8q"></a>善现。<a id="a-8r"></a>”</p>
  <p id="a8s">“舍利子，<a id="a-8t"></a>于意云何？<a id="a-8u"></a>无相、<a id="a-8v"></a>无愿解脱门真如于无上正等菩提有退屈不？<a id="a-8w"></a>”</p>
  <p id="a8x">舍利子言：<a id="a-8y"></a>“不也，<a id="a-8z"></a>善现。<a id="a-90"></a>”</p>
  <p id="a91">“舍利子，<a id="a-92"></a>于意云何？<a id="a-93"></a>离空解脱门真如有法于无上正等菩提有退屈不？<a id="a-94"></a>”</p>
  <p id="a95">舍利子言：<a id="a-96"></a>“不也，<a id="a-97"></a>善现。<a id="a-98"></a>”</p>
  <p id="a99">“舍利子，<a id="a-9A"></a>于意云何？<a id="a-9B"></a>离无相、<a id="a-9C"></a>无愿解脱门真如有法于无上正等菩提有退屈不？<a id="a-9D"></a>”</p>
  <p id="a9E">舍利子言：<a id="a-9F"></a>“不也，<a id="a-9G"></a>善现。<a id="a-9H"></a>”</p>
  <p id="a9I">“舍利子，<a id="a-9J"></a>于意云何？<a id="a-9K"></a>五眼于无上正等菩提有退屈不？<a id="a-9L"></a>”</p>
  <p id="a9M">舍利子言：<a id="a-9N"></a>“不也，<a id="a-9O"></a>善现。<a id="a-9P"></a>”</p>
  <p id="a9Q">“舍利子，<a id="a-9R"></a>于意云何？<a id="a-9S"></a>六神通于无上正等菩提有退屈不？<a id="a-9T"></a>”</p>
  <p id="a9U">舍利子言：<a id="a-9V"></a>“不也，<a id="a-9W"></a>善现。<a id="a-9X"></a>”</p>
  <p id="a9Y">“舍利子，<a id="a-9Z"></a>于意云何？<a id="a-9a"></a>离五眼有法于无上正等菩提有退屈不？<a id="a-9b"></a>”</p>
  <p id="a9c">舍利子言：<a id="a-9d"></a>“不也，<a id="a-9e"></a>善现。<a id="a-9f"></a>”</p>
  <p id="a9g">“舍利子，<a id="a-9h"></a>于意云何？<a id="a-9i"></a>离六神通有法于无上正等菩提有退屈不？<a id="a-9j"></a>”</p>
  <p id="a9k">舍利子言：<a id="a-9l"></a>“不也，<a id="a-9m"></a>善现。<a id="a-9n"></a>”</p>
  <p id="a9o">“舍利子，<a id="a-9p"></a>于意云何？<a id="a-9q"></a>五眼真如于无上正等菩提有退屈不？<a id="a-9r"></a>”</p>
  <p id="a9s">舍利子言：<a id="a-9t"></a>“不也，<a id="a-9u"></a>善现。<a id="a-9v"></a>”</p>
  <p id="a9w">“舍利子，<a id="a-9x"></a>于意云何？<a id="a-9y"></a>六神通真如于无上正等菩提有退屈不？<a id="a-9z"></a>”</p>
  <p id="aA0">舍利子言：<a id="a-A1"></a>“不也，<a id="a-A2"></a>善现。<a id="a-A3"></a>”</p>
  <p id="aA4">“舍利子，<a id="a-A5"></a>于意云何？<a id="a-A6"></a>离五眼真如有法于无上正等菩提有退屈不？<a id="a-A7"></a>”</p>
  <p id="aA8">舍利子言：<a id="a-A9"></a>“不也，<a id="a-AA"></a>善现。<a id="a-AB"></a>”</p>
  <p id="aAC">“舍利子，<a id="a-AD"></a>于意云何？<a id="a-AE"></a>离六神通真如有法于无上正等菩提有退屈不？<a id="a-AF"></a>”</p>
  <p id="aAG">舍利子言：<a id="a-AH"></a>“不也，<a id="a-AI"></a>善现。<a id="a-AJ"></a>”</p>
  <p id="aAK">“舍利子，<a id="a-AL"></a>于意云何？<a id="a-AM"></a>三摩地门于无上正等菩提有退屈不？<a id="a-AN"></a>”</p>
  <p id="aAO">舍利子言：<a id="a-AP"></a>“不也，<a id="a-AQ"></a>善现。<a id="a-AR"></a>”</p>
  <p id="aAS">“舍利子，<a id="a-AT"></a>于意云何？<a id="a-AU"></a>陀罗尼门于无上正等菩提有退屈不？<a id="a-AV"></a>”</p>
  <p id="aAW">舍利子言：<a id="a-AX"></a>“不也，<a id="a-AY"></a>善现。<a id="a-AZ"></a>”</p>
  <p id="aAa">“舍利子，<a id="a-Ab"></a>于意云何？<a id="a-Ac"></a>离三摩地门有法于无上正等菩提有退屈不？<a id="a-Ad"></a>”</p>
  <p id="aAe">舍利子言：<a id="a-Af"></a>“不也，<a id="a-Ag"></a>善现。<a id="a-Ah"></a>”</p>
  <p id="aAi">“舍利子，<a id="a-Aj"></a>于意云何？<a id="a-Ak"></a>离陀罗尼门有法于无上正等菩提有退屈不？<a id="a-Al"></a>”</p>
  <p id="aAm">舍利子言：<a id="a-An"></a>“不也，<a id="a-Ao"></a>善现。<a id="a-Ap"></a>”</p>
  <p id="aAq">“舍利子，<a id="a-Ar"></a>于意云何？<a id="a-As"></a>三摩地门真如于无上正等菩提有退屈不？<a id="a-At"></a>”</p>
  <p id="aAu">舍利子言：<a id="a-Av"></a>“不也，<a id="a-Aw"></a>善现。<a id="a-Ax"></a>”</p>
  <p id="aAy">“舍利子，<a id="a-Az"></a>于意云何？<a id="a-B0"></a>陀罗尼门真如于无上正等菩提有退屈不？<a id="a-B1"></a>”</p>
  <p id="aB2">舍利子言：<a id="a-B3"></a>“不也，<a id="a-B4"></a>善现。<a id="a-B5"></a>”</p>
  <p id="aB6">“舍利子，<a id="a-B7"></a>于意云何？<a id="a-B8"></a>离三摩地门真如有法于无上正等菩提有退屈不？<a id="a-B9"></a>”</p>
  <p id="aBA">舍利子言：<a id="a-BB"></a>“不也，<a id="a-BC"></a>善现。<a id="a-BD"></a>”</p>
  <p id="aBE">“舍利子，<a id="a-BF"></a>于意云何？<a id="a-BG"></a>离陀罗尼门真如有法于无上正等菩提有退屈不？<a id="a-BH"></a>”</p>
  <p id="aBI">舍利子言：<a id="a-BJ"></a>“不也，<a id="a-BK"></a>善现。<a id="a-BL"></a>”</p>
  <p id="aBM">“舍利子，<a id="a-BN"></a>于意云何？<a id="a-BO"></a>佛十力于无上正等菩提有退屈不？<a id="a-BP"></a>”</p>
  <p id="aBQ">舍利子言：<a id="a-BR"></a>“不也，<a id="a-BS"></a>善现。<a id="a-BT"></a>”</p>
  <p id="aBU">“舍利子，<a id="a-BV"></a>于意云何？<a id="a-BW"></a>四无所畏、<a id="a-BX"></a>四无礙解、<a id="a-BY"></a>大慈、<a id="a-BZ"></a>大悲、<a id="a-Ba"></a>大喜、<a id="a-Bb"></a>大舍、<a id="a-Bc"></a>十八佛不共法于无上正等菩提有退屈不？<a id="a-Bd"></a>”</p>
  <p id="aBe">舍利子言：<a id="a-Bf"></a>“不也，<a id="a-Bg"></a>善现。<a id="a-Bh"></a>”</p>
  <p id="aBi">“舍利子，<a id="a-Bj"></a>于意云何？<a id="a-Bk"></a>离佛十力有法于无上正等菩提有退屈不？<a id="a-Bl"></a>”</p>
  <p id="aBm">舍利子言：<a id="a-Bn"></a>“不也，<a id="a-Bo"></a>善现。<a id="a-Bp"></a>”</p>
  <p id="aBq">“舍利子，<a id="a-Br"></a>于意云何？<a id="a-Bs"></a>离四无所畏乃至十八佛不共法有法于无上正等菩提有退屈不？<a id="a-Bt"></a>”</p>
  <p id="aBu">舍利子言：<a id="a-Bv"></a>“不也，<a id="a-Bw"></a>善现。<a id="a-Bx"></a>”</p>
  <p id="aBy">“舍利子，<a id="a-Bz"></a>于意云何？<a id="a-C0"></a>佛十力真如于无上正等菩提有退屈不？<a id="a-C1"></a>”</p>
  <p id="aC2">舍利子言：<a id="a-C3"></a>“不也，<a id="a-C4"></a>善现。<a id="a-C5"></a>”</p>
  <p id="aC6">“舍利子，<a id="a-C7"></a>于意云何？<a id="a-C8"></a>四无所畏乃至十八佛不共法真如于无上正等菩提有退屈不？<a id="a-C9"></a>”</p>
  <p id="aCA">舍利子言：<a id="a-CB"></a>“不也，<a id="a-CC"></a>善现。<a id="a-CD"></a>”</p>
  <p id="aCE">“舍利子，<a id="a-CF"></a>于意云何？<a id="a-CG"></a>离佛十力真如有法于无上正等菩提有退屈不？<a id="a-CH"></a>”</p>
  <p id="aCI">舍利子言：<a id="a-CJ"></a>“不也，<a id="a-CK"></a>善现。<a id="a-CL"></a>”</p>
  <p id="aCM">“舍利子，<a id="a-CN"></a>于意云何？<a id="a-CO"></a>离四无所畏乃至十八佛不共法真如有法于无上正等菩提有退屈不？<a id="a-CP"></a>”</p>
  <p id="aCQ">舍利子言：<a id="a-CR"></a>“不也，<a id="a-CS"></a>善现。<a id="a-CT"></a>”</p>
  <p id="aCU">“舍利子，<a id="a-CV"></a>于意云何？<a id="a-CW"></a>预流果于无上正等菩提有退屈不？<a id="a-CX"></a>”</p>
  <p id="aCY">舍利子言：<a id="a-CZ"></a>“不也，<a id="a-Ca"></a>善现。<a id="a-Cb"></a>”</p>
  <p id="aCc">“舍利子，<a id="a-Cd"></a>于意云何？<a id="a-Ce"></a>一来、<a id="a-Cf"></a>不还、<a id="a-Cg"></a>阿罗汉果于无上正等菩提有退屈不？<a id="a-Ch"></a>”</p>
  <p id="aCi">舍利子言：<a id="a-Cj"></a>“不也，<a id="a-Ck"></a>善现。<a id="a-Cl"></a>”</p>
  <p id="aCm">“舍利子，<a id="a-Cn"></a>于意云何？<a id="a-Co"></a>离预流果有法于无上正等菩提有退屈不？<a id="a-Cp"></a>”</p>
  <p id="aCq">舍利子言：<a id="a-Cr"></a>“不也，<a id="a-Cs"></a>善现。<a id="a-Ct"></a>”</p>
  <p id="aCu">“舍利子，<a id="a-Cv"></a>于意云何？<a id="a-Cw"></a>离一来、<a id="a-Cx"></a>不还、<a id="a-Cy"></a>阿罗汉果有法于无上正等菩提有退屈不？<a id="a-Cz"></a>”</p>
  <p id="aD0">舍利子言：<a id="a-D1"></a>“不也，<a id="a-D2"></a>善现。<a id="a-D3"></a>”</p>
  <p id="aD4">“舍利子，<a id="a-D5"></a>于意云何？<a id="a-D6"></a>预流果真如于无上正等菩提有退屈不？<a id="a-D7"></a>”</p>
  <p id="aD8">舍利子言：<a id="a-D9"></a>“不也，<a id="a-DA"></a>善现。<a id="a-DB"></a>”</p>
  <p id="aDC">“舍利子，<a id="a-DD"></a>于意云何？<a id="a-DE"></a>一来、<a id="a-DF"></a>不还、<a id="a-DG"></a>阿罗汉果真如于无上正等菩提有退屈不？<a id="a-DH"></a>”</p>
  <p id="aDI">舍利子言：<a id="a-DJ"></a>“不也，<a id="a-DK"></a>善现。<a id="a-DL"></a>”</p>
  <p id="aDM">“舍利子，<a id="a-DN"></a>于意云何？<a id="a-DO"></a>离预流果真如有法于无上正等菩提有退屈不？<a id="a-DP"></a>”</p>
  <p id="aDQ">舍利子言：<a id="a-DR"></a>“不也，<a id="a-DS"></a>善现。<a id="a-DT"></a>”</p>
  <p id="aDU">“舍利子，<a id="a-DV"></a>于意云何？<a id="a-DW"></a>离一来、<a id="a-DX"></a>不还、<a id="a-DY"></a>阿罗汉果真如有法于无上正等菩提有退屈不？<a id="a-DZ"></a>”</p>
  <p id="aDa">舍利子言：<a id="a-Db"></a>“不也，<a id="a-Dc"></a>善现。<a id="a-Dd"></a>”</p>
  <p id="aDe">“舍利子，<a id="a-Df"></a>于意云何？<a id="a-Dg"></a>独觉菩提于无上正等菩提有退屈不？<a id="a-Dh"></a>”</p>
  <p id="aDi">舍利子言：<a id="a-Dj"></a>“不也，<a id="a-Dk"></a>善现。<a id="a-Dl"></a>”</p>
  <p id="aDm">“舍利子，<a id="a-Dn"></a>于意云何？<a id="a-Do"></a>离独觉菩提有法于无上正等菩提有退屈不？<a id="a-Dp"></a>”</p>
  <p id="aDq">舍利子言：<a id="a-Dr"></a>“不也，<a id="a-Ds"></a>善现。<a id="a-Dt"></a>”</p>
  <p id="aDu">“舍利子，<a id="a-Dv"></a>于意云何？<a id="a-Dw"></a>独觉菩提真如于无上正等菩提有退屈不？<a id="a-Dx"></a>”</p>
  <p id="aDy">舍利子言：<a id="a-Dz"></a>“不也，<a id="a-E0"></a>善现。<a id="a-E1"></a>”</p>
  <p id="aE2">“舍利子，<a id="a-E3"></a>于意云何？<a id="a-E4"></a>离独觉菩提真如有法于无上正等菩提有退屈不？<a id="a-E5"></a>”</p>
  <p id="aE6">舍利子言：<a id="a-E7"></a>“不也，<a id="a-E8"></a>善现。<a id="a-E9"></a>”</p>
  <p id="aEA">“舍利子，<a id="a-EB"></a>于意云何？<a id="a-EC"></a>一切智于无上正等菩提有退屈不？<a id="a-ED"></a>”</p>
  <p id="aEE">舍利子言：<a id="a-EF"></a>“不也，<a id="a-EG"></a>善现。<a id="a-EH"></a>”</p>
  <p id="aEI">“舍利子，<a id="a-EJ"></a>于意云何？<a id="a-EK"></a>道相智、<a id="a-EL"></a>一切相智于无上正等菩提有退屈不？<a id="a-EM"></a>”</p>
  <p id="aEN">舍利子言：<a id="a-EO"></a>“不也，<a id="a-EP"></a>善现。<a id="a-EQ"></a>”</p>
  <p id="aER">“舍利子，<a id="a-ES"></a>于意云何？<a id="a-ET"></a>离一切智有法于无上正等菩提有退屈不？<a id="a-EU"></a>”</p>
  <p id="aEV">舍利子言：<a id="a-EW"></a>“不也，<a id="a-EX"></a>善现。<a id="a-EY"></a>”</p>
  <p id="aEZ">“舍利子，<a id="a-Ea"></a>于意云何？<a id="a-Eb"></a>离道相智、<a id="a-Ec"></a>一切相智有法于无上正等菩提有退屈不？<a id="a-Ed"></a>”</p>
  <p id="aEe">舍利子言：<a id="a-Ef"></a>“不也，<a id="a-Eg"></a>善现。<a id="a-Eh"></a>”</p>
  <p id="aEi">“舍利子，<a id="a-Ej"></a>于意云何？<a id="a-Ek"></a>一切智真如于无上正等菩提有退屈不？<a id="a-El"></a>”</p>
  <p id="aEm">舍利子言：<a id="a-En"></a>“不也，<a id="a-Eo"></a>善现。<a id="a-Ep"></a>”</p>
  <p id="aEq">“舍利子，<a id="a-Er"></a>于意云何？<a id="a-Es"></a>道相智、<a id="a-Et"></a>一切相智真如于无上正等菩提有退屈不？<a id="a-Eu"></a>”</p>
  <p id="aEv">舍利子言：<a id="a-Ew"></a>“不也，<a id="a-Ex"></a>善现。<a id="a-Ey"></a>”</p>
  <p id="aEz">“舍利子，<a id="a-F0"></a>于意云何？<a id="a-F1"></a>离一切智真如有法于无上正等菩提有退屈不？<a id="a-F2"></a>”</p>
  <p id="aF3">舍利子言：<a id="a-F4"></a>“不也，<a id="a-F5"></a>善现。<a id="a-F6"></a>”</p>
  <p id="aF7">“舍利子，<a id="a-F8"></a>于意云何？<a id="a-F9"></a>离道相智、<a id="a-FA"></a>一切相智真如有法于无上正等菩提有退屈不？<a id="a-FB"></a>”</p>
  <p id="aFC">舍利子言：<a id="a-FD"></a>“不也，<a id="a-FE"></a>善现。<a id="a-FF"></a>”</p>
  <p id="aFG">尔时，<a id="a-FH"></a>具寿善现语舍利子言：<a id="a-FI"></a>“若一切法谛故、<a id="a-FJ"></a>住故都无所有皆不可得，<a id="a-FK"></a>说何等法可于无上正等菩提而有退屈？<a id="a-FL"></a>”</p>
  <p id="aFM">时，<a id="a-FN"></a>舍利子语善现言：<a id="a-FO"></a>“如仁者所说，<a id="a-FP"></a>无生法忍中都无有法，<a id="a-FQ"></a>亦无菩萨可于无上正等菩提说有退屈。<a id="a-FR"></a>若尔，<a id="a-FS"></a>何故佛说三种住菩萨乘补特伽罗但应说一？<a id="a-FT"></a>又如仁者说，<a id="a-FU"></a>应无三乘菩萨差别，<a id="a-FV"></a>但应有一正等觉乘。<a id="a-FW"></a>”</p>
  <p id="aFX">时，<a id="a-FY"></a>具寿满慈子语舍利子言：<a id="a-FZ"></a>“应问善现：<a id="a-Fa"></a>为许有一菩萨乘不？<a id="a-Fb"></a>然后可难：<a id="a-Fc"></a>应无三乘建立差别，<a id="a-Fd"></a>但应有一正等觉乘。<a id="a-Fe"></a>”</p>
  <p id="aFf">时，<a id="a-Fg"></a>舍利子问善现言：<a id="a-Fh"></a>“为许有一菩萨乘不？<a id="a-Fi"></a>”</p>
  <p id="aFj">尔时，<a id="a-Fk"></a>善现语舍利子言：<a id="a-Fl"></a>“舍利子，<a id="a-Fm"></a>于意云何？<a id="a-Fn"></a>一切法真如中，<a id="a-Fo"></a>为有三种住菩萨乘补特伽罗差别相不？<a id="a-Fp"></a>谓于无上正等菩提定有退屈、<a id="a-Fq"></a>定无退屈及不定耶？<a id="a-Fr"></a>”</p>
  <p id="aFs">舍利子言：<a id="a-Ft"></a>“不也，<a id="a-Fu"></a>善现。<a id="a-Fv"></a>”</p>
  <p id="aFw">“舍利子，<a id="a-Fx"></a>于意云何？<a id="a-Fy"></a>一切法真如中，<a id="a-Fz"></a>为有三乘菩萨异不？<a id="a-G0"></a>谓声闻乘菩萨、<a id="a-G1"></a>独觉乘菩萨、<a id="a-G2"></a>正等觉乘菩萨耶？<a id="a-G3"></a>”</p>
  <p id="aG4">舍利子言：<a id="a-G5"></a>“不也，<a id="a-G6"></a>善现。<a id="a-G7"></a>”</p>
  <p id="aG8">“舍利子，<a id="a-G9"></a>于意云何？<a id="a-GA"></a>一切法真如中，<a id="a-GB"></a>为实有一定无退屈菩萨乘不？<a id="a-GC"></a>”</p>
  <p id="aGD">舍利子言：<a id="a-GE"></a>“不也，<a id="a-GF"></a>善现。<a id="a-GG"></a>”</p>
  <p id="aGH">“舍利子，<a id="a-GI"></a>于意云何？<a id="a-GJ"></a>一切法真如中，<a id="a-GK"></a>为实有一正等觉乘诸菩萨不？<a id="a-GL"></a>”</p>
  <p id="aGM">舍利子言：<a id="a-GN"></a>“不也，<a id="a-GO"></a>善现。<a id="a-GP"></a>”</p>
  <p id="aGQ">“舍利子，<a id="a-GR"></a>于意云何？<a id="a-GS"></a>诸法真如有一、<a id="a-GT"></a>有二、<a id="a-GU"></a>有三相不？<a id="a-GV"></a>”</p>
  <p id="aGW">舍利子言：<a id="a-GX"></a>“不也，<a id="a-GY"></a>善现。<a id="a-GZ"></a>”</p>
  <p id="aGa">“舍利子，<a id="a-Gb"></a>于意云何？<a id="a-Gc"></a>一切法真如中，<a id="a-Gd"></a>为有一法或一菩萨而可得不？<a id="a-Ge"></a>”</p>
  <p id="aGf">舍利子言：<a id="a-Gg"></a>“不也，<a id="a-Gh"></a>善现。<a id="a-Gi"></a>”</p>
  <p id="aGj">尔时，<a id="a-Gk"></a>善现语舍利子言：<a id="a-Gl"></a>“若一切法谛故、<a id="a-Gm"></a>住故都无所有皆不可得，<a id="a-Gn"></a>云何舍利子可作是念言：<a id="a-Go"></a>如是菩萨于佛无上正等菩提定有退屈，<a id="a-Gp"></a>如是菩萨于佛无上正等菩提定无退屈，<a id="a-Gq"></a>如是菩萨于佛无上正等菩提说不决定，<a id="a-Gr"></a>如是菩萨是声闻乘，<a id="a-Gs"></a>如是菩萨是独觉乘，<a id="a-Gt"></a>如是菩萨是正等觉乘，<a id="a-Gu"></a>如是为三，<a id="a-Gv"></a>如是为一？<a id="a-Gw"></a>舍利子，<a id="a-Gx"></a>若菩萨摩诃萨于一切法都无所得，<a id="a-Gy"></a>于一切法真如亦善能信解都无所得，<a id="a-Gz"></a>于诸菩萨亦无所得，<a id="a-H0"></a>于佛无上正等菩提亦无所得，<a id="a-H1"></a>当知是为真菩萨摩诃萨。<a id="a-H2"></a>舍利子，<a id="a-H3"></a>若菩萨摩诃萨闻说如是诸法真如不可得相，<a id="a-H4"></a>其心不惊、<a id="a-H5"></a>不恐、<a id="a-H6"></a>不怖、<a id="a-H7"></a>不疑、<a id="a-H8"></a>不悔、<a id="a-H9"></a>不退、<a id="a-HA"></a>不没，<a id="a-HB"></a>是菩萨摩诃萨疾得无上正等菩提。<a id="a-HC"></a>”</p>
  <p id="aHD">尔时，<a id="a-HE"></a>佛告具寿善现言：<a id="a-HF"></a>“善现，<a id="a-HG"></a>善哉！<a id="a-HH"></a>善哉！<a id="a-HI"></a>汝今能为诸菩萨摩诃萨善说法要。<a id="a-HJ"></a>汝之所说，<a id="a-HK"></a>皆是如来威神加被，<a id="a-HL"></a>非汝自力。<a id="a-HM"></a>善现，<a id="a-HN"></a>若菩萨摩诃萨于法真如不可得相深生信解，<a id="a-HO"></a>知一切法无差别相，<a id="a-HP"></a>闻说如是诸法真如不可得相，<a id="a-HQ"></a>其心不惊、<a id="a-HR"></a>不恐、<a id="a-HS"></a>不怖、<a id="a-HT"></a>不疑、<a id="a-HU"></a>不悔、<a id="a-HV"></a>不退、<a id="a-HW"></a>不没，<a id="a-HX"></a>是菩萨摩诃萨疾得无上正等菩提。<a id="a-HY"></a>”</p>
  <p id="aHZ">尔时，<a id="a-Ha"></a>舍利子白佛言：<a id="a-Hb"></a>“世尊，<a id="a-Hc"></a>若菩萨摩诃萨成就此法，<a id="a-Hd"></a>疾得阿耨多罗三藐三菩提耶？<a id="a-He"></a>”</p>
  <p id="aHf">佛言：<a id="a-Hg"></a>“舍利子，<a id="a-Hh"></a>如是，<a id="a-Hi"></a>如是，<a id="a-Hj"></a>若菩萨摩诃萨成就此法，<a id="a-Hk"></a>疾得无上正等菩提，<a id="a-Hl"></a>不堕声闻及独觉地。<a id="a-Hm"></a>”</p>
  <p data-pb></p>
  <h2 id="aHn">初分菩萨住品第四十八之一</h2>
  <p id="aHo">尔时，<a id="a-Hp"></a>具寿善现白佛言：<a id="a-Hq"></a>“世尊，<a id="a-Hr"></a>若菩萨摩诃萨欲得无上正等菩提，<a id="a-Hs"></a>当于何住？<a id="a-Ht"></a>应云何住？<a id="a-Hu"></a>”</p>
  <p id="aHv">佛言：<a id="a-Hw"></a>“善现，<a id="a-Hx"></a>若菩萨摩诃萨欲得无上正等菩提，<a id="a-Hy"></a>当于一切有情住平等心，<a id="a-Hz"></a>不应住不平等心；<a id="a-I0"></a>当于一切有情起平等心，<a id="a-I1"></a>不应起不平等心；<a id="a-I2"></a>当于一切有情以平等心与语，<a id="a-I3"></a>不应以不平等心与语；<a id="a-I4"></a>当于一切有情起大慈心，<a id="a-I5"></a>不应起瞋恚心；<a id="a-I6"></a>当于一切有情以大慈心与语，<a id="a-I7"></a>不应以瞋恚心与语；<a id="a-I8"></a>当于一切有情起大悲心，<a id="a-I9"></a>不应起恼害心；<a id="a-IA"></a>当于一切有情以大悲心与语，<a id="a-IB"></a>不应以恼害心与语；<a id="a-IC"></a>当于一切有情起大喜心，<a id="a-ID"></a>不应起嫉妒心；<a id="a-IE"></a>当于一切有情以大喜心与语，<a id="a-IF"></a>不应以嫉妒心与语；<a id="a-IG"></a>当于一切有情起大舍心，<a id="a-IH"></a>不应起偏党心；<a id="a-II"></a>当于一切有情以大舍心与语，<a id="a-IJ"></a>不应以偏党心与语；<a id="a-IK"></a>当于一切有情起恭敬心，<a id="a-IL"></a>不应起憍慢心；<a id="a-IM"></a>当于一切有情以恭敬心与语，<a id="a-IN"></a>不应以憍慢心与语；<a id="a-IO"></a>当于一切有情起质直心，<a id="a-IP"></a>不应起谄诈心；<a id="a-IQ"></a>当于一切有情以质直心与语，<a id="a-IR"></a>不应以谄诈心与语；<a id="a-IS"></a>当于一切有情起调柔心，<a id="a-IT"></a>不应起刚强心；<a id="a-IU"></a>当于一切有情以调柔心与语，<a id="a-IV"></a>不应以刚强心与语；<a id="a-IW"></a>当于一切有情起利益心，<a id="a-IX"></a>不应起不利益心；<a id="a-IY"></a>当于一切有情以利益心与语，<a id="a-IZ"></a>不应以不利益心与语；<a id="a-Ia"></a>当于一切有情起安乐心，<a id="a-Ib"></a>不应起不安乐心；<a id="a-Ic"></a>当于一切有情以安乐心与语，<a id="a-Id"></a>不应以不安乐心与语；<a id="a-Ie"></a>当于一切有情起无礙心，<a id="a-If"></a>不应起有礙心；<a id="a-Ig"></a>当于一切有情以无礙心与语，<a id="a-Ih"></a>不应以有礙心与语；<a id="a-Ii"></a>当于一切有情起如父母、<a id="a-Ij"></a>如兄弟、<a id="a-Ik"></a>如姊妹、<a id="a-Il"></a>如男女、<a id="a-Im"></a>如亲族心，<a id="a-In"></a>亦以此心应与其语；<a id="a-Io"></a>当于一切有情起朋友心，<a id="a-Ip"></a>亦以此心应与其语；<a id="a-Iq"></a>当于一切有情起如亲教师、<a id="a-Ir"></a>如轨范师、<a id="a-Is"></a>如弟子、<a id="a-It"></a>如同学心，<a id="a-Iu"></a>亦以此心应与其语；<a id="a-Iv"></a>当于一切有情起如预流、<a id="a-Iw"></a>一来、<a id="a-Ix"></a>不还、<a id="a-Iy"></a>阿罗汉心，<a id="a-Iz"></a>亦以此心应与其语；<a id="a-J0"></a>当于一切有情起如独觉心，<a id="a-J1"></a>亦以此心应与其语；<a id="a-J2"></a>当于一切有情起如菩萨摩诃萨心，<a id="a-J3"></a>亦以此心应与其语；<a id="a-J4"></a>当于一切有情起如如来、<a id="a-J5"></a>应、<a id="a-J6"></a>正等觉心，<a id="a-J7"></a>亦以此心应与其语；<a id="a-J8"></a>当于一切有情起应供养恭敬、<a id="a-J9"></a>尊重赞叹心，<a id="a-JA"></a>亦以此心应与其语；<a id="a-JB"></a>当于一切有情起应救济、<a id="a-JC"></a>怜愍、<a id="a-JD"></a>覆护心，<a id="a-JE"></a>亦以此心应与其语；<a id="a-JF"></a>当于一切有情起毕竟空、<a id="a-JG"></a>无所有、<a id="a-JH"></a>不可得心，<a id="a-JI"></a>亦以此心应与其语；<a id="a-JJ"></a>当于一切有情起空、<a id="a-JK"></a>无相、<a id="a-JL"></a>无愿心，<a id="a-JM"></a>亦以此心应与其语。<a id="a-JN"></a>善现，<a id="a-JO"></a>若菩萨摩诃萨欲得无上正等菩提，<a id="a-JP"></a>以无所得而为方便，<a id="a-JQ"></a>当于此住。</p>
  <p id="aJR">“复次，<a id="a-JS"></a>善现，<a id="a-JT"></a>若菩萨摩诃萨欲得无上正等菩提，<a id="a-JU"></a>应自离害生命，<a id="a-JV"></a>亦劝他离害生命，<a id="a-JW"></a>恒正称扬离害生命法，<a id="a-JX"></a>欢喜赞叹离害生命者；<a id="a-JY"></a>应自离不与取、<a id="a-JZ"></a>欲邪行，<a id="a-Ja"></a>亦劝他离不与取、<a id="a-Jb"></a>欲邪行，<a id="a-Jc"></a>恒正称扬离不与取、<a id="a-Jd"></a>欲邪行法，<a id="a-Je"></a>欢喜赞叹离不与取、<a id="a-Jf"></a>欲邪行者。</p>
  <p id="aJg">“善现，<a id="a-Jh"></a>若菩萨摩诃萨欲得无上正等菩提，<a id="a-Ji"></a>应自离虚诳语，<a id="a-Jj"></a>亦劝他离虚诳语，<a id="a-Jk"></a>恒正称扬离虚诳语法，<a id="a-Jl"></a>欢喜赞叹离虚诳语者；<a id="a-Jm"></a>应自离粗恶语、<a id="a-Jn"></a>离间语、<a id="a-Jo"></a>杂秽语，<a id="a-Jp"></a>亦劝他离粗恶语、<a id="a-Jq"></a>离间语、<a id="a-Jr"></a>杂秽语，<a id="a-Js"></a>恒正称扬离粗恶语、<a id="a-Jt"></a>离间语、<a id="a-Ju"></a>杂秽语法，<a id="a-Jv"></a>欢喜赞叹离粗恶语、<a id="a-Jw"></a>离间语、<a id="a-Jx"></a>杂秽语者。</p>
  <p id="aJy">“善现，<a id="a-Jz"></a>若菩萨摩诃萨欲得无上正等菩提，<a id="a-K0"></a>应自离贪欲，<a id="a-K1"></a>亦劝他离贪欲，<a id="a-K2"></a>恒正称扬离贪欲法，<a id="a-K3"></a>欢喜赞叹离贪欲者；<a id="a-K4"></a>应自离瞋恚、<a id="a-K5"></a>邪见，<a id="a-K6"></a>亦劝他离瞋恚、<a id="a-K7"></a>邪见，<a id="a-K8"></a>恒正称扬离瞋恚、<a id="a-K9"></a>邪见法，<a id="a-KA"></a>欢喜赞叹离瞋恚、<a id="a-KB"></a>邪见者。</p>
  <p id="aKC">“善现，<a id="a-KD"></a>若菩萨摩诃萨欲得无上正等菩提，<a id="a-KE"></a>应自修初静虑，<a id="a-KF"></a>亦劝他修初静虑，<a id="a-KG"></a>恒正称扬修初静虑法，<a id="a-KH"></a>欢喜赞叹修初静虑者；<a id="a-KI"></a>应自修第二、<a id="a-KJ"></a>第三、<a id="a-KK"></a>第四静虑，<a id="a-KL"></a>亦劝他修第二、<a id="a-KM"></a>第三、<a id="a-KN"></a>第四静虑，<a id="a-KO"></a>恒正称扬修第二、<a id="a-KP"></a>第三、<a id="a-KQ"></a>第四静虑法，<a id="a-KR"></a>欢喜赞叹修第二、<a id="a-KS"></a>第三、<a id="a-KT"></a>第四静虑者。</p>
  <p id="aKU">“善现，<a id="a-KV"></a>若菩萨摩诃萨欲得无上正等菩提，<a id="a-KW"></a>应自修慈无量，<a id="a-KX"></a>亦劝他修慈无量，<a id="a-KY"></a>恒正称扬修慈无量法，<a id="a-KZ"></a>欢喜赞叹修慈无量者；<a id="a-Ka"></a>应自修悲、<a id="a-Kb"></a>喜、<a id="a-Kc"></a>舍无量，<a id="a-Kd"></a>亦劝他修悲、<a id="a-Ke"></a>喜、<a id="a-Kf"></a>舍无量，<a id="a-Kg"></a>恒正称扬修悲、<a id="a-Kh"></a>喜、<a id="a-Ki"></a>舍无量法，<a id="a-Kj"></a>欢喜赞叹修悲、<a id="a-Kk"></a>喜、<a id="a-Kl"></a>舍无量者。</p>
  <p id="aKm">“善现，<a id="a-Kn"></a>若菩萨摩诃萨欲得无上正等菩提，<a id="a-Ko"></a>应自修空无边处定，<a id="a-Kp"></a>亦劝他修空无边处定，<a id="a-Kq"></a>恒正称扬修空无边处定法，<a id="a-Kr"></a>欢喜赞叹修空无边处定者；<a id="a-Ks"></a>应自修识无边处、<a id="a-Kt"></a>无所有处、<a id="a-Ku"></a>非想非非想处定，<a id="a-Kv"></a>亦劝他修识无边处、<a id="a-Kw"></a>无所有处、<a id="a-Kx"></a>非想非非想处定，<a id="a-Ky"></a>恒正称扬修识无边处、<a id="a-Kz"></a>无所有处、<a id="a-L0"></a>非想非非想处定法，<a id="a-L1"></a>欢喜赞叹修识无边处、<a id="a-L2"></a>无所有处、<a id="a-L3"></a>非想非非想处定者。</p>
  <p id="aL4">“善现，<a id="a-L5"></a>若菩萨摩诃萨欲得无上正等菩提，<a id="a-L6"></a>应自圆满布施波罗蜜多，<a id="a-L7"></a>亦劝他圆满布施波罗蜜多，<a id="a-L8"></a>恒正称扬圆满布施波罗蜜多法，<a id="a-L9"></a>欢喜赞叹圆满布施波罗蜜多者；<a id="a-LA"></a>应自圆满净戒、<a id="a-LB"></a>安忍、<a id="a-LC"></a>精进、<a id="a-LD"></a>静虑、<a id="a-LE"></a>般若波罗蜜多，<a id="a-LF"></a>亦劝他圆满净戒、<a id="a-LG"></a>安忍、<a id="a-LH"></a>精进、<a id="a-LI"></a>静虑、<a id="a-LJ"></a>般若波罗蜜多，<a id="a-LK"></a>恒正称扬圆满净戒、<a id="a-LL"></a>安忍、<a id="a-LM"></a>精进、<a id="a-LN"></a>静虑、<a id="a-LO"></a>般若波罗蜜多法，<a id="a-LP"></a>欢喜赞叹圆满净戒、<a id="a-LQ"></a>安忍、<a id="a-LR"></a>精进、<a id="a-LS"></a>静虑、<a id="a-LT"></a>般若波罗蜜多者。</p>
  <p id="aLU">“善现，<a id="a-LV"></a>若菩萨摩诃萨欲得无上正等菩提，<a id="a-LW"></a>应自住内空，<a id="a-LX"></a>亦劝他住内空，<a id="a-LY"></a>恒正称扬住内空法，<a id="a-LZ"></a>欢喜赞叹住内空者；<a id="a-La"></a>应自住外空、<a id="a-Lb"></a>内外空、<a id="a-Lc"></a>空空、<a id="a-Ld"></a>大空、<a id="a-Le"></a>胜义空、<a id="a-Lf"></a>有为空、<a id="a-Lg"></a>无为空、<a id="a-Lh"></a>毕竟空、<a id="a-Li"></a>无际空、<a id="a-Lj"></a>散空、<a id="a-Lk"></a>无变异空、<a id="a-Ll"></a>本性空、<a id="a-Lm"></a>自相空、<a id="a-Ln"></a>共相空、<a id="a-Lo"></a>一切法空、<a id="a-Lp"></a>不可得空、<a id="a-Lq"></a>无性空、<a id="a-Lr"></a>自性空、<a id="a-Ls"></a>无性自性空，<a id="a-Lt"></a>亦劝他住外空乃至无性自性空，<a id="a-Lu"></a>恒正称扬住外空乃至无性自性空法，<a id="a-Lv"></a>欢喜赞叹住外空乃至无性自性空者。</p>
  <p id="aLw">“善现，<a id="a-Lx"></a>若菩萨摩诃萨欲得无上正等菩提，<a id="a-Ly"></a>应自住真如，<a id="a-Lz"></a>亦劝他住真如，<a id="a-M0"></a>恒正称扬住真如法，<a id="a-M1"></a>欢喜赞叹住真如者；<a id="a-M2"></a>应自住法界、<a id="a-M3"></a>法性、<a id="a-M4"></a>不虚妄性、<a id="a-M5"></a>不变异性、<a id="a-M6"></a>平等性、<a id="a-M7"></a>离生性、<a id="a-M8"></a>法定、<a id="a-M9"></a>法住、<a id="a-MA"></a>实际、<a id="a-MB"></a>虚空界、<a id="a-MC"></a>不思议界，<a id="a-MD"></a>亦劝他住法界乃至不思议界，<a id="a-ME"></a>恒正称扬住法界乃至不思议界法，<a id="a-MF"></a>欢喜赞叹住法界乃至不思议界者。</p>
  <p id="aMG">“善现，<a id="a-MH"></a>若菩萨摩诃萨欲得无上正等菩提，<a id="a-MI"></a>应自修四念住，<a id="a-MJ"></a>亦劝他修四念住，<a id="a-MK"></a>恒正称扬修四念住法，<a id="a-ML"></a>欢喜赞叹修四念住者；<a id="a-MM"></a>应自修四正断、<a id="a-MN"></a>四神足、<a id="a-MO"></a>五根、<a id="a-MP"></a>五力、<a id="a-MQ"></a>七等觉支、<a id="a-MR"></a>八圣道支，<a id="a-MS"></a>亦劝他修四正断乃至八圣道支，<a id="a-MT"></a>恒正称扬修四正断乃至八圣道支法，<a id="a-MU"></a>欢喜赞叹修四正断乃至八圣道支者。</p>
  <p id="aMV">“善现，<a id="a-MW"></a>若菩萨摩诃萨欲得无上正等菩提，<a id="a-MX"></a>应自住苦圣谛，<a id="a-MY"></a>亦劝他住苦圣谛，<a id="a-MZ"></a>恒正称扬住苦圣谛法，<a id="a-Ma"></a>欢喜赞叹住苦圣谛者；<a id="a-Mb"></a>应自住集、<a id="a-Mc"></a>灭、<a id="a-Md"></a>道圣谛，<a id="a-Me"></a>亦劝他住集、<a id="a-Mf"></a>灭、<a id="a-Mg"></a>道圣谛，<a id="a-Mh"></a>恒正称扬住集、<a id="a-Mi"></a>灭、<a id="a-Mj"></a>道圣谛法，<a id="a-Mk"></a>欢喜赞叹住集、<a id="a-Ml"></a>灭、<a id="a-Mm"></a>道圣谛者。</p>
  <p id="aMn">“善现，<a id="a-Mo"></a>若菩萨摩诃萨欲得无上正等菩提，<a id="a-Mp"></a>应自修八解脱，<a id="a-Mq"></a>亦劝他修八解脱，<a id="a-Mr"></a>恒正称扬修八解脱法，<a id="a-Ms"></a>欢喜赞叹修八解脱者；<a id="a-Mt"></a>应自修八胜处、<a id="a-Mu"></a>九次第定、<a id="a-Mv"></a>十遍处，<a id="a-Mw"></a>亦劝他修八胜处、<a id="a-Mx"></a>九次第定、<a id="a-My"></a>十遍处，<a id="a-Mz"></a>恒正称扬修八胜处、<a id="a-N0"></a>九次第定、<a id="a-N1"></a>十遍处法，<a id="a-N2"></a>欢喜赞叹修八胜处、<a id="a-N3"></a>九次第定、<a id="a-N4"></a>十遍处者。</p>
  <p id="aN5">“善现，<a id="a-N6"></a>若菩萨摩诃萨欲得无上正等菩提，<a id="a-N7"></a>应自修空解脱门，<a id="a-N8"></a>亦劝他修空解脱门，<a id="a-N9"></a>恒正称扬修空解脱门法，<a id="a-NA"></a>欢喜赞叹修空解脱门者；<a id="a-NB"></a>应自修无相、<a id="a-NC"></a>无愿解脱门，<a id="a-ND"></a>亦劝他修无相、<a id="a-NE"></a>无愿解脱门，<a id="a-NF"></a>恒正称扬修无相、<a id="a-NG"></a>无愿解脱门法，<a id="a-NH"></a>欢喜赞叹修无相、<a id="a-NI"></a>无愿解脱门者。</p>
  <p id="aNJ">“善现，<a id="a-NK"></a>若菩萨摩诃萨欲得无上正等菩提，<a id="a-NL"></a>应自圆满极喜地，<a id="a-NM"></a>亦劝他圆满极喜地，<a id="a-NN"></a>恒正称扬圆满极喜地法，<a id="a-NO"></a>欢喜赞叹圆满极喜地者；<a id="a-NP"></a>应自圆满离垢地、<a id="a-NQ"></a>发光地、<a id="a-NR"></a>焰慧地、<a id="a-NS"></a>极难胜地、<a id="a-NT"></a>现前地、<a id="a-NU"></a>远行地、<a id="a-NV"></a>不动地、<a id="a-NW"></a>善慧地、<a id="a-NX"></a>法云地，<a id="a-NY"></a>亦劝他圆满离垢地乃至法云地，<a id="a-NZ"></a>恒正称扬圆满离垢地乃至法云地法，<a id="a-Na"></a>欢喜赞叹圆满离垢地乃至法云地者。</p>
  <p id="aNb">“善现，<a id="a-Nc"></a>若菩萨摩诃萨欲得无上正等菩提，<a id="a-Nd"></a>应自圆满五眼，<a id="a-Ne"></a>亦劝他圆满五眼，<a id="a-Nf"></a>恒正称扬圆满五眼法，<a id="a-Ng"></a>欢喜赞叹圆满五眼者；<a id="a-Nh"></a>应自圆满六神通，<a id="a-Ni"></a>亦劝他圆满六神通，<a id="a-Nj"></a>恒正称扬圆满六神通法，<a id="a-Nk"></a>欢喜赞叹圆满六神通者。</p>
  <p id="aNl">“善现，<a id="a-Nm"></a>若菩萨摩诃萨欲得无上正等菩提，<a id="a-Nn"></a>应自圆满三摩地门，<a id="a-No"></a>亦劝他圆满三摩地门，<a id="a-Np"></a>恒正称扬圆满三摩地门法，<a id="a-Nq"></a>欢喜赞叹圆满三摩地门者；<a id="a-Nr"></a>应自圆满陀罗尼门，<a id="a-Ns"></a>亦劝他圆满陀罗尼门，<a id="a-Nt"></a>恒正称扬圆满陀罗尼门法，<a id="a-Nu"></a>欢喜赞叹圆满陀罗尼门者。</p>
  <p id="aNv">“善现，<a id="a-Nw"></a>若菩萨摩诃萨欲得无上正等菩提，<a id="a-Nx"></a>应自圆满佛十力，<a id="a-Ny"></a>亦劝他圆满佛十力，<a id="a-Nz"></a>恒正称扬圆满佛十力法，<a id="a-O0"></a>欢喜赞叹圆满佛十力者；<a id="a-O1"></a>应自圆满四无所畏、<a id="a-O2"></a>四无礙解、<a id="a-O3"></a>大慈、<a id="a-O4"></a>大悲、<a id="a-O5"></a>大喜、<a id="a-O6"></a>大舍、<a id="a-O7"></a>十八佛不共法，<a id="a-O8"></a>亦劝他圆满四无所畏乃至十八佛不共法，<a id="a-O9"></a>恒正称扬圆满四无所畏乃至十八佛不共法法，<a id="a-OA"></a>欢喜赞叹圆满四无所畏乃至十八佛不共法者。</p>
  <p id="aOB">“善现，<a id="a-OC"></a>若菩萨摩诃萨欲得无上正等菩提，<a id="a-OD"></a>应自顺逆观十二支缘起，<a id="a-OE"></a>亦劝他顺逆观十二支缘起，<a id="a-OF"></a>恒正称扬顺逆观十二支缘起法，<a id="a-OG"></a>欢喜赞叹顺逆观十二支缘起者。</p>
  <p id="aOH">“善现，<a id="a-OI"></a>若菩萨摩诃萨欲得无上正等菩提，<a id="a-OJ"></a>应自知苦、<a id="a-OK"></a>断集、<a id="a-OL"></a>证灭、<a id="a-OM"></a>修道，<a id="a-ON"></a>亦劝他知苦、<a id="a-OO"></a>断集、<a id="a-OP"></a>证灭、<a id="a-OQ"></a>修道，<a id="a-OR"></a>恒正称扬知苦、<a id="a-OS"></a>断集、<a id="a-OT"></a>证灭、<a id="a-OU"></a>修道法，<a id="a-OV"></a>欢喜赞叹知苦、<a id="a-OW"></a>断集、<a id="a-OX"></a>证灭、<a id="a-OY"></a>修道者。</p>
  <p id="aOZ">“善现，<a id="a-Oa"></a>若菩萨摩诃萨欲得无上正等菩提，<a id="a-Ob"></a>应自起证预流果智而不证实际得预流果，<a id="a-Oc"></a>亦劝他起证预流果智及证实际得预流果，<a id="a-Od"></a>恒正称扬起证预流果智及证实际得预流果法，<a id="a-Oe"></a>欢喜赞叹起证预流果智及证实际得预流果者；<a id="a-Of"></a>应自起证一来、<a id="a-Og"></a>不还、<a id="a-Oh"></a>阿罗汉果智而不证实际得一来、<a id="a-Oi"></a>不还、<a id="a-Oj"></a>阿罗汉果，<a id="a-Ok"></a>亦劝他起证一来、<a id="a-Ol"></a>不还、<a id="a-Om"></a>阿罗汉果智及证实际得一来、<a id="a-On"></a>不还、<a id="a-Oo"></a>阿罗汉果，<a id="a-Op"></a>恒正称扬起证一来、<a id="a-Oq"></a>不还、<a id="a-Or"></a>阿罗汉果智及证实际得一来、<a id="a-Os"></a>不还、<a id="a-Ot"></a>阿罗汉果法，<a id="a-Ou"></a>欢喜赞叹起证一来、<a id="a-Ov"></a>不还、<a id="a-Ow"></a>阿罗汉果智及证实际得一来、<a id="a-Ox"></a>不还、<a id="a-Oy"></a>阿罗汉果者。</p>
  <p id="aOz">“善现，<a id="a-P0"></a>若菩萨摩诃萨欲得无上正等菩提，<a id="a-P1"></a>应自起证独觉菩提智而不证实际得独觉菩提，<a id="a-P2"></a>亦劝他起证独觉菩提智及证实际得独觉菩提，<a id="a-P3"></a>恒正称扬起证独觉菩提智及证实际得独觉菩提法，<a id="a-P4"></a>欢喜赞叹起证独觉菩提智及证实际得独觉菩提者。</p>
  <p id="aP5">“善现，<a id="a-P6"></a>若菩萨摩诃萨欲得无上正等菩提，<a id="a-P7"></a>应自入菩萨正性离生位，<a id="a-P8"></a>亦劝他入菩萨正性离生位，<a id="a-P9"></a>恒正称扬入菩萨正性离生位法，<a id="a-PA"></a>欢喜赞叹入菩萨正性离生位者。</p>
  <p id="aPB">“善现，<a id="a-PC"></a>若菩萨摩诃萨欲得无上正等菩提，<a id="a-PD"></a>应自严净佛土，<a id="a-PE"></a>亦劝他严净佛土，<a id="a-PF"></a>恒正称扬严净佛土法，<a id="a-PG"></a>欢喜赞叹严净佛土者。</p>
  <p id="aPH">“善现，<a id="a-PI"></a>若菩萨摩诃萨欲得无上正等菩提，<a id="a-PJ"></a>应自成熟有情，<a id="a-PK"></a>亦教他成熟有情，<a id="a-PL"></a>恒正称扬成熟有情法，<a id="a-PM"></a>欢喜赞叹成熟有情者。</p>
  <p id="aPN">“善现，<a id="a-PO"></a>若菩萨摩诃萨欲得无上正等菩提，<a id="a-PP"></a>应自起菩萨神通，<a id="a-PQ"></a>亦教他起菩萨神通，<a id="a-PR"></a>恒正称扬起菩萨神通法，<a id="a-PS"></a>欢喜赞叹起菩萨神通者。</p>
  <p id="aPT">“善现，<a id="a-PU"></a>若菩萨摩诃萨欲得无上正等菩提，<a id="a-PV"></a>应自起一切智，<a id="a-PW"></a>亦教他起一切智，<a id="a-PX"></a>恒正称扬起一切智法，<a id="a-PY"></a>欢喜赞叹起一切智者；<a id="a-PZ"></a>应自起道相智、<a id="a-Pa"></a>一切相智，<a id="a-Pb"></a>亦劝他起道相智、<a id="a-Pc"></a>一切相智，<a id="a-Pd"></a>恒正称扬起道相智、<a id="a-Pe"></a>一切相智法，<a id="a-Pf"></a>欢喜赞叹起道相智、<a id="a-Pg"></a>一切相智者。</p>
  <p id="aPh">“善现，<a id="a-Pi"></a>若菩萨摩诃萨欲得无上正等菩提，<a id="a-Pj"></a>应自断一切烦恼相续习气，<a id="a-Pk"></a>亦劝他断一切烦恼相续习气，<a id="a-Pl"></a>恒正称扬断一切烦恼相续习气法，<a id="a-Pm"></a>欢喜赞叹断一切烦恼相续习气者。</p>
 </body>
</html>