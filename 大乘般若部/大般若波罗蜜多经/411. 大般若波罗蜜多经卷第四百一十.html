<!doctype html>
<html id="z3IBT086c" data-ver="1426">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百一十</h1>
  <h2 id="a2">第二分行相品第九之二</h2>
  <p id="a3">时，<a id="a-4"></a>舍利子问善现言：<a id="a-5"></a>“若三摩地不异菩萨摩诃萨，<a id="a-6"></a>菩萨摩诃萨不异三摩地，<a id="a-7"></a>三摩地即是菩萨摩诃萨，<a id="a-8"></a>菩萨摩诃萨即是三摩地，<a id="a-9"></a>若三摩地、<a id="a-A"></a>若菩萨摩诃萨于般若波罗蜜多亦如是者，<a id="a-B"></a>诸菩萨摩诃萨云何于一切法如实了知入三摩地？<a id="a-C"></a>”</p>
  <p id="aD">善现答言：<a id="a-E"></a>“若菩萨摩诃萨入诸定时，<a id="a-F"></a>不作是念：<a id="a-G"></a>‘我依一切法平等性证入如是如是等持。<a id="a-H"></a>’由此因缘，<a id="a-I"></a>诸菩萨摩诃萨虽依一切法平等性证入如是如是等持，<a id="a-J"></a>而于一切法平等性及诸等持不作想解。<a id="a-K"></a>何以故？<a id="a-L"></a>舍利子，<a id="a-M"></a>以一切法及诸等持、<a id="a-N"></a>若菩萨摩诃萨、<a id="a-O"></a>若般若波罗蜜多皆无所有，<a id="a-P"></a>无所有中分别想解无容起故。<a id="a-Q"></a>”</p>
  <p id="aR">时，<a id="a-S"></a>薄伽梵赞善现言：<a id="a-T"></a>“善哉！<a id="a-U"></a>善哉！<a id="a-V"></a>如汝所说。<a id="a-W"></a>故我说汝住无诤定声闻众中最为第一，<a id="a-X"></a>由斯我说与义相应，<a id="a-Y"></a>平等性中无违诤故。<a id="a-Z"></a>善现，<a id="a-a"></a>诸菩萨摩诃萨欲学般若波罗蜜多，<a id="a-b"></a>应如是学；<a id="a-c"></a>欲学静虑、<a id="a-d"></a>精进、<a id="a-e"></a>安忍、<a id="a-f"></a>净戒、<a id="a-g"></a>布施波罗蜜多，<a id="a-h"></a>应如是学；<a id="a-i"></a>欲学四念住乃至八圣道支，<a id="a-j"></a>应如是学；<a id="a-k"></a>如是乃至欲学佛十力乃至十八佛不共法，<a id="a-l"></a>应如是学。<a id="a-m"></a>”</p>
  <p id="an">时，<a id="a-o"></a>舍利子即白佛言：<a id="a-p"></a>“若菩萨摩诃萨作如是学，<a id="a-q"></a>为正学般若波罗蜜多不？<a id="a-r"></a>乃至为正学十八佛不共法不？<a id="a-s"></a>”</p>
  <p id="at">佛言：<a id="a-u"></a>“舍利子，<a id="a-v"></a>若菩萨摩诃萨作如是学，<a id="a-w"></a>为正学般若波罗蜜多，<a id="a-x"></a>以无所得为方便故，<a id="a-y"></a>乃至为正学十八佛不共法，<a id="a-z"></a>以无所得为方便故。<a id="a-10"></a>”</p>
  <p id="a11">时，<a id="a-12"></a>舍利子复白佛言：<a id="a-13"></a>“若菩萨摩诃萨如是学时，<a id="a-14"></a>皆以无所得为方便学般若波罗蜜多不？<a id="a-15"></a>乃至皆以无所得为方便学十八佛不共法不？<a id="a-16"></a>”</p>
  <p id="a17">佛言：<a id="a-18"></a>“舍利子，<a id="a-19"></a>若菩萨摩诃萨如是学时，<a id="a-1A"></a>皆以无所得为方便学般若波罗蜜多，<a id="a-1B"></a>乃至皆以无所得为方便学十八佛不共法。<a id="a-1C"></a>”</p>
  <p id="a1D">舍利子言：<a id="a-1E"></a>“无所得者，<a id="a-1F"></a>为说何等不可得耶？<a id="a-1G"></a>”</p>
  <p id="a1H">佛言：<a id="a-1I"></a>“舍利子，<a id="a-1J"></a>我不可得，<a id="a-1K"></a>乃至见者不可得，<a id="a-1L"></a>毕竟净故；<a id="a-1M"></a>蕴、<a id="a-1N"></a>处、<a id="a-1O"></a>界不可得，<a id="a-1P"></a>毕竟净故；<a id="a-1Q"></a>无明不可得，<a id="a-1R"></a>乃至老死不可得，<a id="a-1S"></a>毕竟净故；<a id="a-1T"></a>四圣谛不可得，<a id="a-1U"></a>毕竟净故；<a id="a-1V"></a>欲、<a id="a-1W"></a>色、<a id="a-1X"></a>无色界不可得，<a id="a-1Y"></a>毕竟净故；<a id="a-1Z"></a>四念住不可得，<a id="a-1a"></a>乃至八圣道支不可得，<a id="a-1b"></a>毕竟净故；<a id="a-1c"></a>佛十力不可得，<a id="a-1d"></a>乃至十八佛不共法不可得，<a id="a-1e"></a>毕竟净故；<a id="a-1f"></a>布施波罗蜜多不可得，<a id="a-1g"></a>乃至般若波罗蜜多不可得，<a id="a-1h"></a>毕竟净故；<a id="a-1i"></a>预流不可得，<a id="a-1j"></a>乃至阿罗汉不可得，<a id="a-1k"></a>毕竟净故；<a id="a-1l"></a>独觉不可得，<a id="a-1m"></a>毕竟净故；<a id="a-1n"></a>菩萨不可得，<a id="a-1o"></a>如来不可得，<a id="a-1p"></a>毕竟净故。<a id="a-1q"></a>”</p>
  <p id="a1r">舍利子言：<a id="a-1s"></a>“世尊，<a id="a-1t"></a>所说毕竟净者，<a id="a-1u"></a>是何等义？<a id="a-1v"></a>”</p>
  <p id="a1w">佛言：<a id="a-1x"></a>“舍利子，<a id="a-1y"></a>即一切法不生不灭、<a id="a-1z"></a>无染无净、<a id="a-20"></a>不出不没、<a id="a-21"></a>无得无为，<a id="a-22"></a>如是名为毕竟净义。<a id="a-23"></a>”</p>
  <p id="a24">时，<a id="a-25"></a>舍利子复白佛言：<a id="a-26"></a>“若菩萨摩诃萨如是学时，<a id="a-27"></a>为学何法？<a id="a-28"></a>”</p>
  <p id="a29">佛言：<a id="a-2A"></a>“舍利子，<a id="a-2B"></a>若菩萨摩诃萨如是学时，<a id="a-2C"></a>于一切法都无所学。<a id="a-2D"></a>何以故？<a id="a-2E"></a>舍利子，<a id="a-2F"></a>非一切法如是而有如诸愚夫异生所执可于中学。<a id="a-2G"></a>”</p>
  <p id="a2H">舍利子言：<a id="a-2I"></a>“若尔诸法如何而有？<a id="a-2J"></a>”</p>
  <p id="a2K">佛言：<a id="a-2L"></a>“诸法如无所有如是而有。<a id="a-2M"></a>若于如是无所有法不能了达，<a id="a-2N"></a>说名无明。<a id="a-2O"></a>”</p>
  <p id="a2P">舍利子言：<a id="a-2Q"></a>“何等法无所有，<a id="a-2R"></a>若不了达说名无明？<a id="a-2S"></a>”</p>
  <p id="a2T">佛言：<a id="a-2U"></a>“舍利子，<a id="a-2V"></a>色无所有，<a id="a-2W"></a>受、<a id="a-2X"></a>想、<a id="a-2Y"></a>行、<a id="a-2Z"></a>识无所有，<a id="a-2a"></a>以内空故，<a id="a-2b"></a>乃至无性自性空故；<a id="a-2c"></a>如是乃至四念住无所有，<a id="a-2d"></a>乃至十八佛不共法无所有，<a id="a-2e"></a>以内空故，<a id="a-2f"></a>乃至无性自性空故。<a id="a-2g"></a>舍利子，<a id="a-2h"></a>愚夫异生若于如是无所有法不能了达，<a id="a-2i"></a>说名无明。<a id="a-2j"></a>彼由无明及爱势力，<a id="a-2k"></a>分别执著断、<a id="a-2l"></a>常二边，<a id="a-2m"></a>由此不知不见诸法无所有性分别诸法；<a id="a-2n"></a>由分别故，<a id="a-2o"></a>便执著色、<a id="a-2p"></a>受、<a id="a-2q"></a>想、<a id="a-2r"></a>行、<a id="a-2s"></a>识，<a id="a-2t"></a>乃至执著十八佛不共法；<a id="a-2u"></a>由执著故，<a id="a-2v"></a>分别诸法无所有性，<a id="a-2w"></a>由此于法不知不见。<a id="a-2x"></a>”</p>
  <p id="a2y">舍利子言：<a id="a-2z"></a>“于何等法不知不见？<a id="a-30"></a>”</p>
  <p id="a31">佛言：<a id="a-32"></a>“于色不知不见，<a id="a-33"></a>于受、<a id="a-34"></a>想、<a id="a-35"></a>行、<a id="a-36"></a>识不知不见，<a id="a-37"></a>乃至于十八佛不共法不知不见。<a id="a-38"></a>由于诸法不知不见，<a id="a-39"></a>堕在愚夫异生数中不能出离。<a id="a-3A"></a>”</p>
  <p id="a3B">舍利子言：<a id="a-3C"></a>“彼于何处不能出离？<a id="a-3D"></a>”</p>
  <p id="a3E">佛言：<a id="a-3F"></a>“彼于欲界、<a id="a-3G"></a>色、<a id="a-3H"></a>无色界不能出离。<a id="a-3I"></a>由于三界不能出离，<a id="a-3J"></a>于声闻法不能成办，<a id="a-3K"></a>于独觉法不能成办，<a id="a-3L"></a>于菩萨法不能成办，<a id="a-3M"></a>于诸佛法不能成办。<a id="a-3N"></a>由于三乘不能成办，<a id="a-3O"></a>便于诸法不能信受。<a id="a-3P"></a>”</p>
  <p id="a3Q">舍利子言：<a id="a-3R"></a>“彼于何法不能信受？<a id="a-3S"></a>”</p>
  <p id="a3T">佛言：<a id="a-3U"></a>“彼于色空不能信受，<a id="a-3V"></a>于受、<a id="a-3W"></a>想、<a id="a-3X"></a>行、<a id="a-3Y"></a>识空不能信受，<a id="a-3Z"></a>乃至于十八佛不共法空不能信受，<a id="a-3a"></a>由不信受便不能住。<a id="a-3b"></a>”</p>
  <p id="a3c">舍利子言：<a id="a-3d"></a>“于何等法彼不能住？<a id="a-3e"></a>”</p>
  <p id="a3f">佛言：<a id="a-3g"></a>“舍利子，<a id="a-3h"></a>于布施波罗蜜多乃至般若波罗蜜多彼不能住，<a id="a-3i"></a>于不退转地乃至十八佛不共法彼不能住。<a id="a-3j"></a>由此故名愚夫异生，<a id="a-3k"></a>以于诸法执著有性。<a id="a-3l"></a>”</p>
  <p id="a3m">舍利子言：<a id="a-3n"></a>“彼于何法执著有性？<a id="a-3o"></a>”</p>
  <p id="a3p">佛言：<a id="a-3q"></a>“彼于色执著有性，<a id="a-3r"></a>于受、<a id="a-3s"></a>想、<a id="a-3t"></a>行、<a id="a-3u"></a>识执著有性；<a id="a-3v"></a>于眼处执著有性，<a id="a-3w"></a>乃至于意处执著有性；<a id="a-3x"></a>于色处执著有性，<a id="a-3y"></a>乃至于法处执著有性；<a id="a-3z"></a>于眼界执著有性，<a id="a-40"></a>乃至于意识界执著有性；<a id="a-41"></a>于贪、<a id="a-42"></a>瞋、<a id="a-43"></a>痴执著有性，<a id="a-44"></a>于诸见趣执著有性；<a id="a-45"></a>于四念住执著有性，<a id="a-46"></a>乃至于十八佛不共法执著有性。<a id="a-47"></a>”</p>
  <p id="a48">时，<a id="a-49"></a>舍利子白佛言：<a id="a-4A"></a>“世尊，<a id="a-4B"></a>颇有菩萨摩诃萨作如是学，<a id="a-4C"></a>非学般若波罗蜜多，<a id="a-4D"></a>不能成办一切智智耶？<a id="a-4E"></a>”</p>
  <p id="a4F">佛告舍利子：<a id="a-4G"></a>“有菩萨摩诃萨作如是学，<a id="a-4H"></a>非学般若波罗蜜多，<a id="a-4I"></a>不能成办一切智智。<a id="a-4J"></a>”</p>
  <p id="a4K">舍利子言：<a id="a-4L"></a>“此如何等？<a id="a-4M"></a>”</p>
  <p id="a4N">佛言：<a id="a-4O"></a>“舍利子，<a id="a-4P"></a>若菩萨摩诃萨无方便善巧，<a id="a-4Q"></a>于般若波罗蜜多分别执著，<a id="a-4R"></a>于静虑、<a id="a-4S"></a>精进、<a id="a-4T"></a>安忍、<a id="a-4U"></a>净戒、<a id="a-4V"></a>布施波罗蜜多分别执著；<a id="a-4W"></a>于四念住分别执著，<a id="a-4X"></a>乃至于十八佛不共法分别执著。<a id="a-4Y"></a>由此执著，<a id="a-4Z"></a>于一切智、<a id="a-4a"></a>道相智、<a id="a-4b"></a>一切相智亦起执著。<a id="a-4c"></a>以是因缘，<a id="a-4d"></a>有菩萨摩诃萨作如是学，<a id="a-4e"></a>非学般若波罗蜜多，<a id="a-4f"></a>不能成办一切智智。<a id="a-4g"></a>”</p>
  <p id="a4h">舍利子言：<a id="a-4i"></a>“是菩萨摩诃萨如是学时，<a id="a-4j"></a>定非学般若波罗蜜多，<a id="a-4k"></a>不能成办一切智智耶？<a id="a-4l"></a>”</p>
  <p id="a4m">佛言：<a id="a-4n"></a>“舍利子，<a id="a-4o"></a>是菩萨摩诃萨如是学时，<a id="a-4p"></a>定非学般若波罗蜜多，<a id="a-4q"></a>不能成办一切智智。<a id="a-4r"></a>”</p>
  <p id="a4s">时，<a id="a-4t"></a>舍利子复白佛言：<a id="a-4u"></a>“世尊，<a id="a-4v"></a>云何菩萨摩诃萨修学般若波罗蜜多，<a id="a-4w"></a>是学般若波罗蜜多，<a id="a-4x"></a>如是学时便能成办一切智智？<a id="a-4y"></a>”</p>
  <p id="a4z">佛言：<a id="a-50"></a>“舍利子，<a id="a-51"></a>若菩萨摩诃萨修学般若波罗蜜多，<a id="a-52"></a>不见般若波罗蜜多，<a id="a-53"></a>乃至不见一切相智，<a id="a-54"></a>如是菩萨摩诃萨修学般若波罗蜜多，<a id="a-55"></a>是学般若波罗蜜多，<a id="a-56"></a>如是学时则能成办一切智智。<a id="a-57"></a>何以故？<a id="a-58"></a>舍利子，<a id="a-59"></a>以无所得为方便故。<a id="a-5A"></a>”</p>
  <p id="a5B">舍利子言：<a id="a-5C"></a>“是菩萨摩诃萨于何法无所得为方便耶？<a id="a-5D"></a>”</p>
  <p id="a5E">佛言：<a id="a-5F"></a>“舍利子，<a id="a-5G"></a>是菩萨摩诃萨修行布施波罗蜜多时，<a id="a-5H"></a>于布施波罗蜜多无所得为方便，<a id="a-5I"></a>乃至修行般若波罗蜜多时，<a id="a-5J"></a>于般若波罗蜜多无所得为方便，<a id="a-5K"></a>乃至趣菩提时，<a id="a-5L"></a>于菩提无所得为方便，<a id="a-5M"></a>乃至求一切相智时，<a id="a-5N"></a>于一切相智无所得为方便。<a id="a-5O"></a>舍利子，<a id="a-5P"></a>如是菩萨摩诃萨修学般若波罗蜜多，<a id="a-5Q"></a>是学般若波罗蜜多，<a id="a-5R"></a>如是学时则能成办一切智智。<a id="a-5S"></a>”</p>
  <p id="a5T">舍利子言：<a id="a-5U"></a>“是菩萨摩诃萨修学般若波罗蜜多时，<a id="a-5V"></a>以何等无所得为方便耶？<a id="a-5W"></a>”</p>
  <p id="a5X">佛言：<a id="a-5Y"></a>“舍利子，<a id="a-5Z"></a>是菩萨摩诃萨修学般若波罗蜜多时，<a id="a-5a"></a>以内空无所得为方便，<a id="a-5b"></a>乃至以无性自性空无所得为方便。<a id="a-5c"></a>由是因缘，<a id="a-5d"></a>速能成办一切智智。<a id="a-5e"></a>”</p>
  <p data-pb></p>
  <h2 id="a5f">第二分幻喻品第十</h2>
  <p id="a5g">尔时，<a id="a-5h"></a>具寿善现白佛言：<a id="a-5i"></a>“世尊，<a id="a-5j"></a>设有问言：<a id="a-5k"></a>‘若有幻士能学般若波罗蜜多，<a id="a-5l"></a>乃至能学布施波罗蜜多，<a id="a-5m"></a>彼能成办一切智智不？<a id="a-5n"></a>若有幻士能学四念住，<a id="a-5o"></a>乃至能学十八佛不共法，<a id="a-5p"></a>彼能成办一切智智不？<a id="a-5q"></a>’我得此问，<a id="a-5r"></a>当云何答？<a id="a-5s"></a>”</p>
  <p id="a5t">佛告善现：<a id="a-5u"></a>“我还问汝，<a id="a-5v"></a>随汝意答。<a id="a-5w"></a>善现，<a id="a-5x"></a>于意云何？<a id="a-5y"></a>色与幻有异不？<a id="a-5z"></a>受、<a id="a-60"></a>想、<a id="a-61"></a>行、<a id="a-62"></a>识与幻有异不？<a id="a-63"></a>”</p>
  <p id="a64">善现答言：<a id="a-65"></a>“不也，<a id="a-66"></a>世尊。<a id="a-67"></a>”</p>
  <p id="a68">“善现，<a id="a-69"></a>于意云何？<a id="a-6A"></a>眼处与幻有异不？<a id="a-6B"></a>乃至意处与幻有异不？<a id="a-6C"></a>色处与幻有异不？<a id="a-6D"></a>乃至法处与幻有异不？<a id="a-6E"></a>”</p>
  <p id="a6F">善现答言：<a id="a-6G"></a>“不也，<a id="a-6H"></a>世尊。<a id="a-6I"></a>”</p>
  <p id="a6J">“善现，<a id="a-6K"></a>于意云何？<a id="a-6L"></a>眼界与幻有异不？<a id="a-6M"></a>乃至意界与幻有异不？<a id="a-6N"></a>色界与幻有异不？<a id="a-6O"></a>乃至法界与幻有异不？<a id="a-6P"></a>眼识界与幻有异不？<a id="a-6Q"></a>乃至意识界与幻有异不？<a id="a-6R"></a>眼触与幻有异不？<a id="a-6S"></a>乃至意触与幻有异不？<a id="a-6T"></a>眼触为缘所生诸受与幻有异不？<a id="a-6U"></a>乃至意触为缘所生诸受与幻有异不？<a id="a-6V"></a>”</p>
  <p id="a6W">善现答言：<a id="a-6X"></a>“不也，<a id="a-6Y"></a>世尊。<a id="a-6Z"></a>”</p>
  <p id="a6a">“善现，<a id="a-6b"></a>于意云何？<a id="a-6c"></a>四念住与幻有异不？<a id="a-6d"></a>乃至八圣道支与幻有异不？<a id="a-6e"></a>”</p>
  <p id="a6f">善现答言：<a id="a-6g"></a>“不也，<a id="a-6h"></a>世尊。<a id="a-6i"></a>”</p>
  <p id="a6j">“善现，<a id="a-6k"></a>于意云何？<a id="a-6l"></a>空解脱门与幻有异不？<a id="a-6m"></a>无相、<a id="a-6n"></a>无愿解脱门与幻有异不？<a id="a-6o"></a>”</p>
  <p id="a6p">善现答言：<a id="a-6q"></a>“不也，<a id="a-6r"></a>世尊。<a id="a-6s"></a>”</p>
  <p id="a6t">“善现，<a id="a-6u"></a>于意云何？<a id="a-6v"></a>布施波罗蜜多与幻有异不？<a id="a-6w"></a>乃至十八佛不共法与幻有异不？<a id="a-6x"></a>”</p>
  <p id="a6y">善现答言：<a id="a-6z"></a>“不也，<a id="a-70"></a>世尊。<a id="a-71"></a>”</p>
  <p id="a72">“善现，<a id="a-73"></a>于意云何？<a id="a-74"></a>诸佛无上正等菩提与幻有异不？<a id="a-75"></a>”</p>
  <p id="a76">善现答言：<a id="a-77"></a>“不也，<a id="a-78"></a>世尊。<a id="a-79"></a>何以故？<a id="a-7A"></a>世尊，<a id="a-7B"></a>色不异幻，<a id="a-7C"></a>幻不异色，<a id="a-7D"></a>色即是幻，<a id="a-7E"></a>幻即是色，<a id="a-7F"></a>如是乃至诸佛无上正等菩提不异幻，<a id="a-7G"></a>幻不异诸佛无上正等菩提，<a id="a-7H"></a>诸佛无上正等菩提即是幻，<a id="a-7I"></a>幻即是诸佛无上正等菩提。<a id="a-7J"></a>”</p>
  <p id="a7K">佛言：<a id="a-7L"></a>“善现，<a id="a-7M"></a>于意云何？<a id="a-7N"></a>幻有杂染有清净不？<a id="a-7O"></a>”</p>
  <p id="a7P">善现答言：<a id="a-7Q"></a>“不也，<a id="a-7R"></a>世尊。<a id="a-7S"></a>”</p>
  <p id="a7T">“善现，<a id="a-7U"></a>于意云何？<a id="a-7V"></a>幻有生有灭不？<a id="a-7W"></a>”</p>
  <p id="a7X">善现答言：<a id="a-7Y"></a>“不也，<a id="a-7Z"></a>世尊。<a id="a-7a"></a>”</p>
  <p id="a7b">“善现，<a id="a-7c"></a>于意云何？<a id="a-7d"></a>若法无杂染无清净、<a id="a-7e"></a>无生无灭，<a id="a-7f"></a>是法能学般若波罗蜜多，<a id="a-7g"></a>成办一切智智不？<a id="a-7h"></a>”</p>
  <p id="a7i">善现答言：<a id="a-7j"></a>“不也，<a id="a-7k"></a>世尊。<a id="a-7l"></a>”</p>
  <p id="a7m">“善现，<a id="a-7n"></a>于意云何？<a id="a-7o"></a>于五蕴中起想、<a id="a-7p"></a>等想、<a id="a-7q"></a>施设、<a id="a-7r"></a>言说、<a id="a-7s"></a>假名菩萨摩诃萨不？<a id="a-7t"></a>”</p>
  <p id="a7u">善现答言：<a id="a-7v"></a>“如是，<a id="a-7w"></a>世尊。<a id="a-7x"></a>”</p>
  <p id="a7y">“善现，<a id="a-7z"></a>于意云何？<a id="a-80"></a>于五蕴中起想、<a id="a-81"></a>等想、<a id="a-82"></a>施设、<a id="a-83"></a>言说、<a id="a-84"></a>假建立者，<a id="a-85"></a>有生有灭、<a id="a-86"></a>有杂染有清净不？<a id="a-87"></a>”</p>
  <p id="a88">善现答言：<a id="a-89"></a>“不也，<a id="a-8A"></a>世尊。<a id="a-8B"></a>”</p>
  <p id="a8C">“善现，<a id="a-8D"></a>于意云何？<a id="a-8E"></a>若法无想、<a id="a-8F"></a>无等想、<a id="a-8G"></a>无施设、<a id="a-8H"></a>无言说、<a id="a-8I"></a>无假名、<a id="a-8J"></a>无身无身业、<a id="a-8K"></a>无语无语业、<a id="a-8L"></a>无意无意业、<a id="a-8M"></a>无杂染无清净、<a id="a-8N"></a>无生无灭，<a id="a-8O"></a>是法能学般若波罗蜜多成办一切智智不？<a id="a-8P"></a>”</p>
  <p id="a8Q">善现答言：<a id="a-8R"></a>“不也，<a id="a-8S"></a>世尊。<a id="a-8T"></a>”</p>
  <p id="a8U">佛言：<a id="a-8V"></a>“善现，<a id="a-8W"></a>若菩萨摩诃萨以无所得而为方便，<a id="a-8X"></a>修学如是甚深般若波罗蜜多，<a id="a-8Y"></a>速能成办一切智智。<a id="a-8Z"></a>”</p>
  <p id="a8a">尔时，<a id="a-8b"></a>具寿善现白佛言：<a id="a-8c"></a>“世尊，<a id="a-8d"></a>若菩萨摩诃萨欲证无上正等菩提，<a id="a-8e"></a>当如幻士常学般若波罗蜜多。<a id="a-8f"></a>何以故？<a id="a-8g"></a>世尊，<a id="a-8h"></a>当知幻士即是五蕴。<a id="a-8i"></a>”</p>
  <p id="a8j">佛告善现：<a id="a-8k"></a>“于意云何？<a id="a-8l"></a>如幻五蕴能学般若波罗蜜多，<a id="a-8m"></a>当得成办一切智智不？<a id="a-8n"></a>”</p>
  <p id="a8o">善现答言：<a id="a-8p"></a>“不也，<a id="a-8q"></a>世尊。<a id="a-8r"></a>何以故？<a id="a-8s"></a>世尊，<a id="a-8t"></a>如幻五蕴以无性为自性，<a id="a-8u"></a>无性自性不可得故。<a id="a-8v"></a>”</p>
  <p id="a8w">佛告善现：<a id="a-8x"></a>“于意云何？<a id="a-8y"></a>如梦五蕴能学般若波罗蜜多，<a id="a-8z"></a>当得成办一切智智不？<a id="a-90"></a>”</p>
  <p id="a91">善现答言：<a id="a-92"></a>“不也，<a id="a-93"></a>世尊。<a id="a-94"></a>何以故？<a id="a-95"></a>世尊，<a id="a-96"></a>如梦五蕴以无性为自性，<a id="a-97"></a>无性自性不可得故。<a id="a-98"></a>”</p>
  <p id="a99">佛言：<a id="a-9A"></a>“善现，<a id="a-9B"></a>于意云何？<a id="a-9C"></a>如响、<a id="a-9D"></a>如光影、<a id="a-9E"></a>如像、<a id="a-9F"></a>如阳焰、<a id="a-9G"></a>如空花、<a id="a-9H"></a>如变化、<a id="a-9I"></a>如寻香城五蕴，<a id="a-9J"></a>能学般若波罗蜜多，<a id="a-9K"></a>当得成办一切智智不？<a id="a-9L"></a>”</p>
  <p id="a9M">善现答言：<a id="a-9N"></a>“不也，<a id="a-9O"></a>世尊。<a id="a-9P"></a>何以故？<a id="a-9Q"></a>世尊，<a id="a-9R"></a>如响乃至寻香城五蕴以无性为自性，<a id="a-9S"></a>无性自性不可得故。<a id="a-9T"></a>”</p>
  <p id="a9U">佛言：<a id="a-9V"></a>“善现，<a id="a-9W"></a>于意云何？<a id="a-9X"></a>如幻等五蕴各有异性不？<a id="a-9Y"></a>”</p>
  <p id="a9Z">善现答言：<a id="a-9a"></a>“不也，<a id="a-9b"></a>世尊。<a id="a-9c"></a>何以故？<a id="a-9d"></a>世尊，<a id="a-9e"></a>如幻等色、<a id="a-9f"></a>受、<a id="a-9g"></a>想、<a id="a-9h"></a>行、<a id="a-9i"></a>识即是如梦等色、<a id="a-9j"></a>受、<a id="a-9k"></a>想、<a id="a-9l"></a>行、<a id="a-9m"></a>识。<a id="a-9n"></a>如幻等五蕴即是如幻等六根，<a id="a-9o"></a>如幻等六根即是如幻等五蕴。<a id="a-9p"></a>如是一切皆由内空故不可得，<a id="a-9q"></a>乃至无性自性空故不可得。<a id="a-9r"></a>”</p>
  <p id="a9s">尔时，<a id="a-9t"></a>具寿善现复白佛言：<a id="a-9u"></a>“世尊，<a id="a-9v"></a>新趣大乘诸菩萨摩诃萨，<a id="a-9w"></a>闻说如是甚深般若波罗蜜多，<a id="a-9x"></a>其心将无惊恐怖不？<a id="a-9y"></a>”</p>
  <p id="a9z">佛告善现：<a id="a-A0"></a>“新趣大乘诸菩萨摩诃萨修行般若波罗蜜多时，<a id="a-A1"></a>若无方便善巧及不为善友所摄受者，<a id="a-A2"></a>闻说如是甚深般若波罗蜜多，<a id="a-A3"></a>其心有惊有恐有怖。<a id="a-A4"></a>”</p>
  <p id="aA5">尊者善现复白佛言：<a id="a-A6"></a>“何等菩萨摩诃萨修行般若波罗蜜多时，<a id="a-A7"></a>有方便善巧故，<a id="a-A8"></a>闻说如是甚深般若波罗蜜多，<a id="a-A9"></a>其心不惊不恐不怖？<a id="a-AA"></a>”</p>
  <p id="aAB">佛告善现：<a id="a-AC"></a>“若菩萨摩诃萨修行般若波罗蜜多时，<a id="a-AD"></a>以应一切智智心，<a id="a-AE"></a>观色无常相亦不可得，<a id="a-AF"></a>观受、<a id="a-AG"></a>想、<a id="a-AH"></a>行、<a id="a-AI"></a>识无常相亦不可得；<a id="a-AJ"></a>观色苦相亦不可得，<a id="a-AK"></a>观受、<a id="a-AL"></a>想、<a id="a-AM"></a>行、<a id="a-AN"></a>识苦相亦不可得；<a id="a-AO"></a>观色无我相亦不可得，<a id="a-AP"></a>观受、<a id="a-AQ"></a>想、<a id="a-AR"></a>行、<a id="a-AS"></a>识无我相亦不可得；<a id="a-AT"></a>观色不净相亦不可得，<a id="a-AU"></a>观受、<a id="a-AV"></a>想、<a id="a-AW"></a>行、<a id="a-AX"></a>识不净相亦不可得；<a id="a-AY"></a>观色空相亦不可得，<a id="a-AZ"></a>观受、<a id="a-Aa"></a>想、<a id="a-Ab"></a>行、<a id="a-Ac"></a>识空相亦不可得；<a id="a-Ad"></a>观色无相相亦不可得，<a id="a-Ae"></a>观受、<a id="a-Af"></a>想、<a id="a-Ag"></a>行、<a id="a-Ah"></a>识无相相亦不可得；<a id="a-Ai"></a>观色无愿相亦不可得，<a id="a-Aj"></a>观受、<a id="a-Ak"></a>想、<a id="a-Al"></a>行、<a id="a-Am"></a>识无愿相亦不可得；<a id="a-An"></a>观色寂静相亦不可得，<a id="a-Ao"></a>观受、<a id="a-Ap"></a>想、<a id="a-Aq"></a>行、<a id="a-Ar"></a>识寂静相亦不可得；<a id="a-As"></a>观色远离相亦不可得，<a id="a-At"></a>观受、<a id="a-Au"></a>想、<a id="a-Av"></a>行、<a id="a-Aw"></a>识远离相亦不可得。<a id="a-Ax"></a>善现，<a id="a-Ay"></a>是菩萨摩诃萨修行般若波罗蜜多时，<a id="a-Az"></a>有方便善巧故，<a id="a-B0"></a>闻说如是甚深般若波罗蜜多，<a id="a-B1"></a>其心不惊不恐不怖。</p>
  <p id="aB2">“复次，<a id="a-B3"></a>善现，<a id="a-B4"></a>若菩萨摩诃萨作此观已，<a id="a-B5"></a>复作是念：<a id="a-B6"></a>‘我当以无所得为方便，<a id="a-B7"></a>为一切有情说如是五蕴无常相亦不可得，<a id="a-B8"></a>苦相、<a id="a-B9"></a>无我相、<a id="a-BA"></a>不净相、<a id="a-BB"></a>空相、<a id="a-BC"></a>无相相、<a id="a-BD"></a>无愿相、<a id="a-BE"></a>寂静相、<a id="a-BF"></a>远离相亦不可得。<a id="a-BG"></a>’善现，<a id="a-BH"></a>是为菩萨摩诃萨修行般若波罗蜜多时，<a id="a-BI"></a>无著布施波罗蜜多。</p>
  <p id="aBJ">“复次，<a id="a-BK"></a>善现，<a id="a-BL"></a>若菩萨摩诃萨修行般若波罗蜜多时，<a id="a-BM"></a>远离声闻、<a id="a-BN"></a>独觉相应作意，<a id="a-BO"></a>思惟五蕴无常相亦不可得，<a id="a-BP"></a>苦相、<a id="a-BQ"></a>无我相、<a id="a-BR"></a>不净相、<a id="a-BS"></a>空相、<a id="a-BT"></a>无相相、<a id="a-BU"></a>无愿相、<a id="a-BV"></a>寂静相、<a id="a-BW"></a>远离相亦不可得，<a id="a-BX"></a>以无所得为方便故。<a id="a-BY"></a>善现，<a id="a-BZ"></a>是为菩萨摩诃萨修行般若波罗蜜多时，<a id="a-Ba"></a>无著净戒波罗蜜多。</p>
  <p id="aBb">“复次，<a id="a-Bc"></a>善现，<a id="a-Bd"></a>若菩萨摩诃萨修行般若波罗蜜多时，<a id="a-Be"></a>以无所得而为方便，<a id="a-Bf"></a>观如是法无常相亦不可得，<a id="a-Bg"></a>苦相、<a id="a-Bh"></a>无我相、<a id="a-Bi"></a>不净相、<a id="a-Bj"></a>空相、<a id="a-Bk"></a>无相相、<a id="a-Bl"></a>无愿相、<a id="a-Bm"></a>寂静相、<a id="a-Bn"></a>远离相亦不可得，<a id="a-Bo"></a>能于其中安忍欲乐，<a id="a-Bp"></a>其心不惊不怖不畏。<a id="a-Bq"></a>善现，<a id="a-Br"></a>是为菩萨摩诃萨修行般若波罗蜜多时，<a id="a-Bs"></a>无著安忍波罗蜜多。</p>
  <p id="aBt">“复次，<a id="a-Bu"></a>善现，<a id="a-Bv"></a>若菩萨摩诃萨修行般若波罗蜜多时，<a id="a-Bw"></a>以应一切智智心，<a id="a-Bx"></a>常观五蕴无常相亦不可得，<a id="a-By"></a>苦相、<a id="a-Bz"></a>无我相、<a id="a-C0"></a>不净相、<a id="a-C1"></a>空相、<a id="a-C2"></a>无相相、<a id="a-C3"></a>无愿相、<a id="a-C4"></a>寂静相、<a id="a-C5"></a>远离相亦不可得。<a id="a-C6"></a>虽以无所得为方便，<a id="a-C7"></a>而常不舍一切智智相应作意，<a id="a-C8"></a>恒修般若波罗蜜多。<a id="a-C9"></a>善现，<a id="a-CA"></a>是为菩萨摩诃萨修行般若波罗蜜多时，<a id="a-CB"></a>无著精进波罗蜜多。</p>
  <p id="aCC">“复次，<a id="a-CD"></a>善现，<a id="a-CE"></a>若菩萨摩诃萨修行般若波罗蜜多时，<a id="a-CF"></a>不以声闻、<a id="a-CG"></a>独觉相应作意，<a id="a-CH"></a>思惟五蕴无常相亦不可得，<a id="a-CI"></a>苦相、<a id="a-CJ"></a>无我相、<a id="a-CK"></a>不净相、<a id="a-CL"></a>空相、<a id="a-CM"></a>无相相、<a id="a-CN"></a>无愿相、<a id="a-CO"></a>寂静相、<a id="a-CP"></a>远离相亦不可得。<a id="a-CQ"></a>以无所得为方便故，<a id="a-CR"></a>于中不起声闻、<a id="a-CS"></a>独觉相应作意及余非善散乱之心，<a id="a-CT"></a>障礙无上正等菩提。<a id="a-CU"></a>善现，<a id="a-CV"></a>是为菩萨摩诃萨修行般若波罗蜜多时，<a id="a-CW"></a>无著静虑波罗蜜多。</p>
  <p id="aCX">“复次，<a id="a-CY"></a>善现，<a id="a-CZ"></a>若菩萨摩诃萨修行般若波罗蜜多时，<a id="a-Ca"></a>如实观察：<a id="a-Cb"></a>非空色故色空，<a id="a-Cc"></a>色即是空，<a id="a-Cd"></a>空即是色，<a id="a-Ce"></a>受、<a id="a-Cf"></a>想、<a id="a-Cg"></a>行、<a id="a-Ch"></a>识亦如是；<a id="a-Ci"></a>非空眼处故眼处空，<a id="a-Cj"></a>眼处即是空，<a id="a-Ck"></a>空即是眼处，<a id="a-Cl"></a>乃至意处亦如是；<a id="a-Cm"></a>非空色处故色处空，<a id="a-Cn"></a>色处即是空，<a id="a-Co"></a>空即是色处，<a id="a-Cp"></a>乃至法处亦如是；<a id="a-Cq"></a>非空眼界故眼界空，<a id="a-Cr"></a>眼界即是空，<a id="a-Cs"></a>空即是眼界，<a id="a-Ct"></a>乃至意界亦如是；<a id="a-Cu"></a>非空色界故色界空，<a id="a-Cv"></a>色界即是空，<a id="a-Cw"></a>空即是色界，<a id="a-Cx"></a>乃至法界亦如是；<a id="a-Cy"></a>非空眼识界故眼识界空，<a id="a-Cz"></a>眼识界即是空，<a id="a-D0"></a>空即是眼识界，<a id="a-D1"></a>乃至意识界亦如是；<a id="a-D2"></a>非空眼触故眼触空，<a id="a-D3"></a>眼触即是空，<a id="a-D4"></a>空即是眼触，<a id="a-D5"></a>乃至意触亦如是；<a id="a-D6"></a>非空眼触为缘所生诸受故眼触为缘所生诸受空，<a id="a-D7"></a>眼触为缘所生诸受即是空，<a id="a-D8"></a>空即是眼触为缘所生诸受，<a id="a-D9"></a>乃至意触为缘所生诸受亦如是；<a id="a-DA"></a>非空四念住故四念住空，<a id="a-DB"></a>四念住即是空，<a id="a-DC"></a>空即是四念住；<a id="a-DD"></a>如是乃至非空十八佛不共法故十八佛不共法空，<a id="a-DE"></a>十八佛不共法即是空，<a id="a-DF"></a>空即是十八佛不共法。<a id="a-DG"></a>善现，<a id="a-DH"></a>是为菩萨摩诃萨无著般若波罗蜜多。</p>
  <p id="aDI">“善现，<a id="a-DJ"></a>如是菩萨摩诃萨修行般若波罗蜜多时，<a id="a-DK"></a>有方便善巧故，<a id="a-DL"></a>闻说如是甚深般若波罗蜜多，<a id="a-DM"></a>其心不惊不恐不怖。<a id="a-DN"></a>”</p>
  <p id="aDO">尔时，<a id="a-DP"></a>具寿善现白佛言：<a id="a-DQ"></a>“世尊，<a id="a-DR"></a>云何菩萨摩诃萨修行般若波罗蜜多时，<a id="a-DS"></a>为诸善友所摄受故，<a id="a-DT"></a>闻说如是甚深般若波罗蜜多，<a id="a-DU"></a>其心不惊不恐不怖？<a id="a-DV"></a>”</p>
  <p id="aDW">佛告善现：<a id="a-DX"></a>“诸菩萨摩诃萨善友者，<a id="a-DY"></a>谓若能以无所得而为方便，<a id="a-DZ"></a>说色无常相亦不可得，<a id="a-Da"></a>说受、<a id="a-Db"></a>想、<a id="a-Dc"></a>行、<a id="a-Dd"></a>识无常相亦不可得；<a id="a-De"></a>说色苦相亦不可得，<a id="a-Df"></a>说受、<a id="a-Dg"></a>想、<a id="a-Dh"></a>行、<a id="a-Di"></a>识苦相亦不可得；<a id="a-Dj"></a>说色无我相亦不可得，<a id="a-Dk"></a>说受、<a id="a-Dl"></a>想、<a id="a-Dm"></a>行、<a id="a-Dn"></a>识无我相亦不可得；<a id="a-Do"></a>说色不净相亦不可得，<a id="a-Dp"></a>说受、<a id="a-Dq"></a>想、<a id="a-Dr"></a>行、<a id="a-Ds"></a>识不净相亦不可得；<a id="a-Dt"></a>说色空相亦不可得，<a id="a-Du"></a>说受、<a id="a-Dv"></a>想、<a id="a-Dw"></a>行、<a id="a-Dx"></a>识空相亦不可得；<a id="a-Dy"></a>说色无相相亦不可得，<a id="a-Dz"></a>说受、<a id="a-E0"></a>想、<a id="a-E1"></a>行、<a id="a-E2"></a>识无相相亦不可得；<a id="a-E3"></a>说色无愿相亦不可得，<a id="a-E4"></a>说受、<a id="a-E5"></a>想、<a id="a-E6"></a>行、<a id="a-E7"></a>识无愿相亦不可得；<a id="a-E8"></a>说色寂静相亦不可得，<a id="a-E9"></a>说受、<a id="a-EA"></a>想、<a id="a-EB"></a>行、<a id="a-EC"></a>识寂静相亦不可得；<a id="a-ED"></a>说色远离相亦不可得，<a id="a-EE"></a>说受、<a id="a-EF"></a>想、<a id="a-EG"></a>行、<a id="a-EH"></a>识远离相亦不可得，<a id="a-EI"></a>及劝依此勤修善根，<a id="a-EJ"></a>不令回向声闻、<a id="a-EK"></a>独觉，<a id="a-EL"></a>唯令求得一切智智。<a id="a-EM"></a>善现，<a id="a-EN"></a>是为菩萨摩诃萨善友。</p>
  <p id="aEO">“复次，<a id="a-EP"></a>善现，<a id="a-EQ"></a>诸菩萨摩诃萨善友者，<a id="a-ER"></a>谓若能以无所得而为方便，<a id="a-ES"></a>说眼处乃至意处无常相亦不可得，<a id="a-ET"></a>苦相、<a id="a-EU"></a>无我相、<a id="a-EV"></a>不净相、<a id="a-EW"></a>空相、<a id="a-EX"></a>无相相、<a id="a-EY"></a>无愿相、<a id="a-EZ"></a>寂静相、<a id="a-Ea"></a>远离相亦不可得；<a id="a-Eb"></a>说色处乃至法处无常相亦不可得，<a id="a-Ec"></a>苦相、<a id="a-Ed"></a>无我相、<a id="a-Ee"></a>不净相、<a id="a-Ef"></a>空相、<a id="a-Eg"></a>无相相、<a id="a-Eh"></a>无愿相、<a id="a-Ei"></a>寂静相、<a id="a-Ej"></a>远离相亦不可得，<a id="a-Ek"></a>及劝依此勤修善根，<a id="a-El"></a>不令回向声闻、<a id="a-Em"></a>独觉，<a id="a-En"></a>唯令求得一切智智。<a id="a-Eo"></a>善现，<a id="a-Ep"></a>是为菩萨摩诃萨善友。</p>
  <p id="aEq">“复次，<a id="a-Er"></a>善现，<a id="a-Es"></a>诸菩萨摩诃萨善友者，<a id="a-Et"></a>谓若能以无所得而为方便，<a id="a-Eu"></a>说眼界乃至意界无常相亦不可得，<a id="a-Ev"></a>苦相、<a id="a-Ew"></a>无我相、<a id="a-Ex"></a>不净相、<a id="a-Ey"></a>空相、<a id="a-Ez"></a>无相相、<a id="a-F0"></a>无愿相、<a id="a-F1"></a>寂静相、<a id="a-F2"></a>远离相亦不可得；<a id="a-F3"></a>说色界乃至法界无常相亦不可得，<a id="a-F4"></a>苦相、<a id="a-F5"></a>无我相、<a id="a-F6"></a>不净相、<a id="a-F7"></a>空相、<a id="a-F8"></a>无相相、<a id="a-F9"></a>无愿相、<a id="a-FA"></a>寂静相、<a id="a-FB"></a>远离相亦不可得；<a id="a-FC"></a>说眼识界乃至意识界无常相亦不可得，<a id="a-FD"></a>苦相、<a id="a-FE"></a>无我相、<a id="a-FF"></a>不净相、<a id="a-FG"></a>空相、<a id="a-FH"></a>无相相、<a id="a-FI"></a>无愿相、<a id="a-FJ"></a>寂静相、<a id="a-FK"></a>远离相亦不可得；<a id="a-FL"></a>说眼触乃至意触无常相亦不可得，<a id="a-FM"></a>苦相、<a id="a-FN"></a>无我相、<a id="a-FO"></a>不净相、<a id="a-FP"></a>空相、<a id="a-FQ"></a>无相相、<a id="a-FR"></a>无愿相、<a id="a-FS"></a>寂静相、<a id="a-FT"></a>远离相亦不可得；<a id="a-FU"></a>说眼触为缘所生诸受乃至意触为缘所生诸受无常相亦不可得，<a id="a-FV"></a>苦相、<a id="a-FW"></a>无我相、<a id="a-FX"></a>不净相、<a id="a-FY"></a>空相、<a id="a-FZ"></a>无相相、<a id="a-Fa"></a>无愿相、<a id="a-Fb"></a>寂静相、<a id="a-Fc"></a>远离相亦不可得，<a id="a-Fd"></a>及劝依此勤修善根，<a id="a-Fe"></a>不令回向声闻、<a id="a-Ff"></a>独觉，<a id="a-Fg"></a>唯令求得一切智智。<a id="a-Fh"></a>善现，<a id="a-Fi"></a>是为菩萨摩诃萨善友。</p>
  <p id="aFj">“复次，<a id="a-Fk"></a>善现，<a id="a-Fl"></a>诸菩萨摩诃萨善友者，<a id="a-Fm"></a>谓若能以无所得而为方便，<a id="a-Fn"></a>虽说修四念住乃至八圣道支不可得，<a id="a-Fo"></a>虽说修空、<a id="a-Fp"></a>无相、<a id="a-Fq"></a>无愿解脱门不可得，<a id="a-Fr"></a>虽说修佛十力乃至十八佛不共法不可得，<a id="a-Fs"></a>虽说修一切智乃至无上正等菩提不可得，<a id="a-Ft"></a>而劝依此勤修善根，<a id="a-Fu"></a>不令回向声闻、<a id="a-Fv"></a>独觉，<a id="a-Fw"></a>唯令求得一切智智。<a id="a-Fx"></a>善现，<a id="a-Fy"></a>是为菩萨摩诃萨善友。</p>
  <p id="aFz">“若菩萨摩诃萨修行般若波罗蜜多时，<a id="a-G0"></a>为此善友所摄受者，<a id="a-G1"></a>闻说如是甚深般若波罗蜜多，<a id="a-G2"></a>其心不惊不恐不怖。<a id="a-G3"></a>”</p>
  <p id="aG4">尔时，<a id="a-G5"></a>具寿善现白佛言：<a id="a-G6"></a>“世尊，<a id="a-G7"></a>云何菩萨摩诃萨修行般若波罗蜜多时，<a id="a-G8"></a>无方便善巧故，<a id="a-G9"></a>闻说如是甚深般若波罗蜜多，<a id="a-GA"></a>其心有惊有恐有怖？<a id="a-GB"></a>”</p>
  <p id="aGC">佛告善现：<a id="a-GD"></a>“若菩萨摩诃萨修行般若波罗蜜多时，<a id="a-GE"></a>以有所得为方便故，<a id="a-GF"></a>离应一切智智作意，<a id="a-GG"></a>修行般若波罗蜜多，<a id="a-GH"></a>于修般若波罗蜜多有得有恃；<a id="a-GI"></a>以有所得为方便故，<a id="a-GJ"></a>离应一切智智作意，<a id="a-GK"></a>修行静虑、<a id="a-GL"></a>精进、<a id="a-GM"></a>安忍、<a id="a-GN"></a>净戒、<a id="a-GO"></a>布施波罗蜜多，<a id="a-GP"></a>于修静虑乃至布施波罗蜜多有得有恃；<a id="a-GQ"></a>以有所得为方便故，<a id="a-GR"></a>离应一切智智作意，<a id="a-GS"></a>观色、<a id="a-GT"></a>受、<a id="a-GU"></a>想、<a id="a-GV"></a>行、<a id="a-GW"></a>识内空、<a id="a-GX"></a>外空、<a id="a-GY"></a>内外空、<a id="a-GZ"></a>空空、<a id="a-Ga"></a>大空、<a id="a-Gb"></a>胜义空、<a id="a-Gc"></a>有为空、<a id="a-Gd"></a>无为空、<a id="a-Ge"></a>毕竟空、<a id="a-Gf"></a>无际空、<a id="a-Gg"></a>散无散空、<a id="a-Gh"></a>本性空、<a id="a-Gi"></a>自共相空、<a id="a-Gj"></a>一切法空、<a id="a-Gk"></a>不可得空、<a id="a-Gl"></a>无性空、<a id="a-Gm"></a>自性空、<a id="a-Gn"></a>无性自性空，<a id="a-Go"></a>于观色、<a id="a-Gp"></a>受、<a id="a-Gq"></a>想、<a id="a-Gr"></a>行、<a id="a-Gs"></a>识空有得有恃；<a id="a-Gt"></a>以有所得为方便故，<a id="a-Gu"></a>离应一切智智作意，<a id="a-Gv"></a>观眼处乃至意处内空乃至无性自性空，<a id="a-Gw"></a>于观眼处乃至意处空有得有恃；<a id="a-Gx"></a>以有所得为方便故，<a id="a-Gy"></a>离应一切智智作意，<a id="a-Gz"></a>观色处乃至法处内空乃至无性自性空，<a id="a-H0"></a>于观色处乃至法处空有得有恃；<a id="a-H1"></a>以有所得为方便故，<a id="a-H2"></a>离应一切智智作意，<a id="a-H3"></a>观眼界乃至意界内空乃至无性自性空，<a id="a-H4"></a>于观眼界乃至意界空有得有恃；<a id="a-H5"></a>以有所得为方便故，<a id="a-H6"></a>离应一切智智作意，<a id="a-H7"></a>观色界乃至法界内空乃至无性自性空，<a id="a-H8"></a>于观色界乃至法界空有得有恃；<a id="a-H9"></a>以有所得为方便故，<a id="a-HA"></a>离应一切智智作意，<a id="a-HB"></a>观眼识界乃至意识界内空乃至无性自性空，<a id="a-HC"></a>于观眼识界乃至意识界空有得有恃；<a id="a-HD"></a>以有所得为方便故，<a id="a-HE"></a>离应一切智智作意，<a id="a-HF"></a>观眼触乃至意触内空乃至无性自性空，<a id="a-HG"></a>于观眼触乃至意触空有得有恃；<a id="a-HH"></a>以有所得为方便故，<a id="a-HI"></a>离应一切智智作意，<a id="a-HJ"></a>观眼触为缘所生诸受乃至意触为缘所生诸受内空乃至无性自性空，<a id="a-HK"></a>于观眼触为缘所生诸受乃至意触为缘所生诸受空有得有恃；<a id="a-HL"></a>以有所得为方便故，<a id="a-HM"></a>离应一切智智作意，<a id="a-HN"></a>修行四念住乃至十八佛不共法，<a id="a-HO"></a>于修四念住乃至十八佛不共法有得有恃。<a id="a-HP"></a>善现，<a id="a-HQ"></a>如是菩萨摩诃萨修行般若波罗蜜多时，<a id="a-HR"></a>无方便善巧故，<a id="a-HS"></a>闻说如是甚深般若波罗蜜多，<a id="a-HT"></a>其心有惊有恐有怖。<a id="a-HU"></a>”</p>
  <p id="aHV">尔时，<a id="a-HW"></a>具寿善现复白佛言：<a id="a-HX"></a>“世尊，<a id="a-HY"></a>云何菩萨摩诃萨修行般若波罗蜜多时，<a id="a-HZ"></a>为诸恶友所摄受故，<a id="a-Ha"></a>闻说如是甚深般若波罗蜜多，<a id="a-Hb"></a>其心有惊有恐有怖？<a id="a-Hc"></a>”</p>
  <p id="aHd">佛告善现：<a id="a-He"></a>“诸菩萨摩诃萨恶友者，<a id="a-Hf"></a>若教厌离般若波罗蜜多，<a id="a-Hg"></a>若教厌离静虑、<a id="a-Hh"></a>精进、<a id="a-Hi"></a>安忍、<a id="a-Hj"></a>净戒、<a id="a-Hk"></a>布施波罗蜜多，<a id="a-Hl"></a>谓作是言：<a id="a-Hm"></a>‘咄哉！<a id="a-Hn"></a>男子，<a id="a-Ho"></a>汝等于此不应修学。<a id="a-Hp"></a>所以者何？<a id="a-Hq"></a>如是六种波罗蜜多，<a id="a-Hr"></a>非佛所说，<a id="a-Hs"></a>是文颂者虚诳制造。<a id="a-Ht"></a>是故汝等不应听习，<a id="a-Hu"></a>不应受持，<a id="a-Hv"></a>不应读诵，<a id="a-Hw"></a>不应思惟，<a id="a-Hx"></a>不应推究，<a id="a-Hy"></a>不应为他宣说开示。<a id="a-Hz"></a>’善现，<a id="a-I0"></a>是为菩萨摩诃萨恶友。</p>
  <p id="aI1">“复次，<a id="a-I2"></a>善现，<a id="a-I3"></a>诸菩萨摩诃萨恶友者，<a id="a-I4"></a>若不为说魔事、<a id="a-I5"></a>魔过，<a id="a-I6"></a>谓有恶魔作佛形像，<a id="a-I7"></a>来教菩萨厌离六种波罗蜜多言：<a id="a-I8"></a>‘善男子，<a id="a-I9"></a>汝等何用修此六种波罗蜜多？<a id="a-IA"></a>’善现，<a id="a-IB"></a>若不为说如是等事令觉悟者，<a id="a-IC"></a>当知是为菩萨摩诃萨恶友。</p>
  <p id="aID">“复次，<a id="a-IE"></a>善现，<a id="a-IF"></a>菩萨摩诃萨恶友者，<a id="a-IG"></a>若不为说魔事、<a id="a-IH"></a>魔过，<a id="a-II"></a>谓有恶魔作佛形像，<a id="a-IJ"></a>来为菩萨宣说开示声闻、<a id="a-IK"></a>独觉相应之法，<a id="a-IL"></a>所谓契经乃至论义，<a id="a-IM"></a>分别显了令专修学。<a id="a-IN"></a>善现，<a id="a-IO"></a>若不为说如是等事令觉悟者，<a id="a-IP"></a>当知是为菩萨摩诃萨恶友。</p>
  <p id="aIQ">“复次，<a id="a-IR"></a>善现，<a id="a-IS"></a>菩萨摩诃萨恶友者，<a id="a-IT"></a>若不为说魔事、<a id="a-IU"></a>魔过，<a id="a-IV"></a>谓有恶魔作佛形像，<a id="a-IW"></a>至菩萨所作如是言：<a id="a-IX"></a>‘汝非菩萨，<a id="a-IY"></a>无菩提心，<a id="a-IZ"></a>不能安住不退转地，<a id="a-Ia"></a>不能证得所求无上正等菩提。<a id="a-Ib"></a>’善现，<a id="a-Ic"></a>若不为说如是等事令觉悟者，<a id="a-Id"></a>当知是为菩萨摩诃萨恶友。</p>
  <p id="aIe">“复次，<a id="a-If"></a>善现，<a id="a-Ig"></a>菩萨摩诃萨恶友者，<a id="a-Ih"></a>若不为说魔事、<a id="a-Ii"></a>魔过，<a id="a-Ij"></a>谓有恶魔作佛形像，<a id="a-Ik"></a>来语菩萨摩诃萨言：<a id="a-Il"></a>‘汝等当知，<a id="a-Im"></a>色空无我、<a id="a-In"></a>我所，<a id="a-Io"></a>受、<a id="a-Ip"></a>想、<a id="a-Iq"></a>行、<a id="a-Ir"></a>识空无我、<a id="a-Is"></a>我所；<a id="a-It"></a>眼处空无我、<a id="a-Iu"></a>我所，<a id="a-Iv"></a>乃至意处空无我、<a id="a-Iw"></a>我所；<a id="a-Ix"></a>色处空无我、<a id="a-Iy"></a>我所，<a id="a-Iz"></a>乃至法处空无我、<a id="a-J0"></a>我所；<a id="a-J1"></a>眼界空无我、<a id="a-J2"></a>我所，<a id="a-J3"></a>乃至意界空无我、<a id="a-J4"></a>我所；<a id="a-J5"></a>色界空无我、<a id="a-J6"></a>我所，<a id="a-J7"></a>乃至法界空无我、<a id="a-J8"></a>我所；<a id="a-J9"></a>眼识界空无我、<a id="a-JA"></a>我所，<a id="a-JB"></a>乃至意识界空无我、<a id="a-JC"></a>我所；<a id="a-JD"></a>眼触空无我、<a id="a-JE"></a>我所，<a id="a-JF"></a>乃至意触空无我、<a id="a-JG"></a>我所；<a id="a-JH"></a>眼触为缘所生诸受空无我、<a id="a-JI"></a>我所，<a id="a-JJ"></a>乃至意触为缘所生诸受空无我、<a id="a-JK"></a>我所；<a id="a-JL"></a>四念住空无我、<a id="a-JM"></a>我所，<a id="a-JN"></a>乃至八圣道支空无我、<a id="a-JO"></a>我所；<a id="a-JP"></a>布施波罗蜜多空无我、<a id="a-JQ"></a>我所，<a id="a-JR"></a>乃至般若波罗蜜多空无我、<a id="a-JS"></a>我所；<a id="a-JT"></a>空解脱门空无我、<a id="a-JU"></a>我所，<a id="a-JV"></a>无相、<a id="a-JW"></a>无愿解脱门空无我、<a id="a-JX"></a>我所；<a id="a-JY"></a>佛十力空无我、<a id="a-JZ"></a>我所，<a id="a-Ja"></a>乃至十八佛不共法空无我、<a id="a-Jb"></a>我所，<a id="a-Jc"></a>何用无上正等菩提？<a id="a-Jd"></a>’善现，<a id="a-Je"></a>若不为说如是等事令觉悟者，<a id="a-Jf"></a>当知是为菩萨摩诃萨恶友。</p>
  <p id="aJg">“复次，<a id="a-Jh"></a>善现，<a id="a-Ji"></a>菩萨摩诃萨恶友者，<a id="a-Jj"></a>若不为说魔事、<a id="a-Jk"></a>魔过，<a id="a-Jl"></a>谓有恶魔作独觉形像来至菩萨所，<a id="a-Jm"></a>作如是言：<a id="a-Jn"></a>“咄！<a id="a-Jo"></a>善男子，<a id="a-Jp"></a>东西南北、<a id="a-Jq"></a>四维、<a id="a-Jr"></a>上下十方世界，<a id="a-Js"></a>一切如来应正等觉、<a id="a-Jt"></a>声闻、<a id="a-Ju"></a>菩萨都无所有。<a id="a-Jv"></a>汝于是事应深信受，<a id="a-Jw"></a>勿自勤苦欲求供养，<a id="a-Jx"></a>听闻正法，<a id="a-Jy"></a>如说修行。<a id="a-Jz"></a>’善现，<a id="a-K0"></a>若不为说如是等事令觉悟者，<a id="a-K1"></a>当知是为菩萨摩诃萨恶友。<a id="a-K2"></a>”</p>
  <p id="aK3">“复次，<a id="a-K4"></a>善现，<a id="a-K5"></a>菩萨摩诃萨恶友者，<a id="a-K6"></a>若不为说魔事、<a id="a-K7"></a>魔过，<a id="a-K8"></a>谓有恶魔作声闻形像来至菩萨所，<a id="a-K9"></a>令深厌离一切智智相应作意，<a id="a-KA"></a>令极忻乐声闻、<a id="a-KB"></a>独觉相应作意。<a id="a-KC"></a>善现，<a id="a-KD"></a>若不为说如是等事令觉悟者，<a id="a-KE"></a>当知是为菩萨摩诃萨恶友。</p>
  <p id="aKF">“复次，<a id="a-KG"></a>善现，<a id="a-KH"></a>菩萨摩诃萨恶友者，<a id="a-KI"></a>若不为说魔事、<a id="a-KJ"></a>魔过，<a id="a-KK"></a>谓有恶魔化作亲教轨范形像来至菩萨所，<a id="a-KL"></a>令深厌离菩萨胜行，<a id="a-KM"></a>所谓布施波罗蜜多乃至般若波罗蜜多；<a id="a-KN"></a>及令厌离一切智智，<a id="a-KO"></a>所谓无上正等菩提。<a id="a-KP"></a>唯教修习三解脱门，<a id="a-KQ"></a>速证声闻或独觉地，<a id="a-KR"></a>不趣无上正等菩提。<a id="a-KS"></a>善现，<a id="a-KT"></a>若不为说如是等事令觉悟者，<a id="a-KU"></a>当知是为菩萨摩诃萨恶友。</p>
  <p id="aKV">“复次，<a id="a-KW"></a>善现，<a id="a-KX"></a>菩萨摩诃萨恶友者，<a id="a-KY"></a>若不为说魔事、<a id="a-KZ"></a>魔过，<a id="a-Ka"></a>谓有恶魔作父母形像，<a id="a-Kb"></a>来至菩萨所告言：<a id="a-Kc"></a>‘子！<a id="a-Kd"></a>子！<a id="a-Ke"></a>汝当精勤求证预流、<a id="a-Kf"></a>一来、<a id="a-Kg"></a>不还、<a id="a-Kh"></a>阿罗汉果，<a id="a-Ki"></a>足得永离生死大苦，<a id="a-Kj"></a>速证涅槃究竟安乐，<a id="a-Kk"></a>何用远趣诸佛无上正等菩提？<a id="a-Kl"></a>求菩提者，<a id="a-Km"></a>要经无量无数大劫，<a id="a-Kn"></a>轮回生死教化有情，<a id="a-Ko"></a>舍命舍身，<a id="a-Kp"></a>断支断节，<a id="a-Kq"></a>徒自勤苦，<a id="a-Kr"></a>谁荷汝恩？<a id="a-Ks"></a>所求菩提，<a id="a-Kt"></a>或证不证！<a id="a-Ku"></a>’善现，<a id="a-Kv"></a>若不为说如是等事令觉悟者，<a id="a-Kw"></a>当知是为菩萨摩诃萨恶友。</p>
  <p id="aKx">“复次，<a id="a-Ky"></a>善现，<a id="a-Kz"></a>菩萨摩诃萨恶友者，<a id="a-L0"></a>若不为说魔事、<a id="a-L1"></a>魔过，<a id="a-L2"></a>谓有恶魔作苾蒭形像来至菩萨所，<a id="a-L3"></a>以有所得而为方便，<a id="a-L4"></a>说色无常相实有可得，<a id="a-L5"></a>说受、<a id="a-L6"></a>想、<a id="a-L7"></a>行、<a id="a-L8"></a>识无常相实有可得；<a id="a-L9"></a>说色苦相、<a id="a-LA"></a>无我相、<a id="a-LB"></a>不净相、<a id="a-LC"></a>空相、<a id="a-LD"></a>无相相、<a id="a-LE"></a>无愿相、<a id="a-LF"></a>寂静相、<a id="a-LG"></a>远离相实有可得，<a id="a-LH"></a>说受、<a id="a-LI"></a>想、<a id="a-LJ"></a>行、<a id="a-LK"></a>识苦相、<a id="a-LL"></a>无我相、<a id="a-LM"></a>不净相、<a id="a-LN"></a>空相、<a id="a-LO"></a>无相相、<a id="a-LP"></a>无愿相、<a id="a-LQ"></a>寂静相、<a id="a-LR"></a>远离相实有可得。<a id="a-LS"></a>以有所得而为方便，<a id="a-LT"></a>说眼处乃至意处无常相、<a id="a-LU"></a>苦相、<a id="a-LV"></a>无我相、<a id="a-LW"></a>不净相、<a id="a-LX"></a>空相、<a id="a-LY"></a>无相相、<a id="a-LZ"></a>无愿相、<a id="a-La"></a>寂静相、<a id="a-Lb"></a>远离相实有可得；<a id="a-Lc"></a>以有所得而为方便，<a id="a-Ld"></a>说色处乃至法处无常相、<a id="a-Le"></a>苦相、<a id="a-Lf"></a>无我相、<a id="a-Lg"></a>不净相、<a id="a-Lh"></a>空相、<a id="a-Li"></a>无相相、<a id="a-Lj"></a>无愿相、<a id="a-Lk"></a>寂静相、<a id="a-Ll"></a>远离相实有可得；<a id="a-Lm"></a>以有所得而为方便，<a id="a-Ln"></a>说眼界乃至意界无常相、<a id="a-Lo"></a>苦相、<a id="a-Lp"></a>无我相、<a id="a-Lq"></a>不净相、<a id="a-Lr"></a>空相、<a id="a-Ls"></a>无相相、<a id="a-Lt"></a>无愿相、<a id="a-Lu"></a>寂静相、<a id="a-Lv"></a>远离相实有可得；<a id="a-Lw"></a>以有所得而为方便，<a id="a-Lx"></a>说色界乃至法界无常相、<a id="a-Ly"></a>苦相、<a id="a-Lz"></a>无我相、<a id="a-M0"></a>不净相、<a id="a-M1"></a>空相、<a id="a-M2"></a>无相相、<a id="a-M3"></a>无愿相、<a id="a-M4"></a>寂静相、<a id="a-M5"></a>远离相实有可得；<a id="a-M6"></a>以有所得而为方便，<a id="a-M7"></a>说眼识界乃至意识界无常相、<a id="a-M8"></a>苦相、<a id="a-M9"></a>无我相、<a id="a-MA"></a>不净相、<a id="a-MB"></a>空相、<a id="a-MC"></a>无相相、<a id="a-MD"></a>无愿相、<a id="a-ME"></a>寂静相、<a id="a-MF"></a>远离相实有可得；<a id="a-MG"></a>以有所得而为方便，<a id="a-MH"></a>说眼触乃至意触无常相、<a id="a-MI"></a>苦相、<a id="a-MJ"></a>无我相、<a id="a-MK"></a>不净相、<a id="a-ML"></a>空相、<a id="a-MM"></a>无相相、<a id="a-MN"></a>无愿相、<a id="a-MO"></a>寂静相、<a id="a-MP"></a>远离相实有可得；<a id="a-MQ"></a>以有所得而为方便，<a id="a-MR"></a>说眼触为缘所生诸受乃至意触为缘所生诸受无常相、<a id="a-MS"></a>苦相、<a id="a-MT"></a>无我相、<a id="a-MU"></a>不净相、<a id="a-MV"></a>空相、<a id="a-MW"></a>无相相、<a id="a-MX"></a>无愿相、<a id="a-MY"></a>寂静相、<a id="a-MZ"></a>远离相实有可得；<a id="a-Ma"></a>以有所得而为方便，<a id="a-Mb"></a>说四念住乃至八圣道支实有可得令其修学；<a id="a-Mc"></a>以有所得而为方便，<a id="a-Md"></a>说布施波罗蜜多乃至般若波罗蜜多实有可得令其修学；<a id="a-Me"></a>以有所得而为方便，<a id="a-Mf"></a>说空、<a id="a-Mg"></a>无相、<a id="a-Mh"></a>无愿解脱门实有可得令其修学；<a id="a-Mi"></a>以有所得而为方便，<a id="a-Mj"></a>说陀罗尼门、<a id="a-Mk"></a>三摩地门实有可得令其修学；<a id="a-Ml"></a>以有所得而为方便，<a id="a-Mm"></a>说五眼、<a id="a-Mn"></a>六神通实有可得令其修学；<a id="a-Mo"></a>以有所得而为方便，<a id="a-Mp"></a>说佛十力乃至十八佛不共法实有可得令其修学。<a id="a-Mq"></a>善现，<a id="a-Mr"></a>若不为说如是等事令觉悟者，<a id="a-Ms"></a>当知是为菩萨摩诃萨恶友。</p>
  <p id="aMt">“若菩萨摩诃萨修行般若波罗蜜多时，<a id="a-Mu"></a>为此恶友所摄受者，<a id="a-Mv"></a>闻说如是甚深般若波罗蜜多，<a id="a-Mw"></a>其心有惊有恐有怖。<a id="a-Mx"></a>是故菩萨摩诃萨修行般若波罗蜜多时，<a id="a-My"></a>于诸恶友应审观察方便远离。<a id="a-Mz"></a>”</p>
 </body>
</html>