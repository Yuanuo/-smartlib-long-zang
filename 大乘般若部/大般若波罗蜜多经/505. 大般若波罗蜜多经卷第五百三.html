<!doctype html>
<html id="z3IBT4U88" data-ver="1387">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百三</h1>
  <h2 id="a2">第三分称扬功德品第六之二</h2>
  <p id="a3">尔时，<a id="a-4"></a>天帝释白佛言：<a id="a-5"></a>“世尊，<a id="a-6"></a>是善男子、<a id="a-7"></a>善女人等，<a id="a-8"></a>以何验知有此三千大千国土及余十方无边世界，<a id="a-9"></a>天、<a id="a-A"></a>龙、<a id="a-B"></a>药叉、<a id="a-C"></a>阿素洛等来至其处，<a id="a-D"></a>观礼读诵彼所书持甚深般若波罗蜜多，<a id="a-E"></a>供养恭敬、<a id="a-F"></a>尊重赞叹，<a id="a-G"></a>合掌右绕、<a id="a-H"></a>欢喜护念？<a id="a-I"></a>”</p>
  <p id="aJ">尔时，<a id="a-K"></a>佛告天帝释言：<a id="a-L"></a>“是善男子、<a id="a-M"></a>善女人等，<a id="a-N"></a>若见般若波罗蜜多甚深经典所在之处有妙光明，<a id="a-O"></a>或闻其处异香氛郁，<a id="a-P"></a>或复闻有微细乐音，<a id="a-Q"></a>当知尔时有大神力威德炽盛诸天龙等来至其处，<a id="a-R"></a>观礼读诵彼所书持甚深般若波罗蜜多，<a id="a-S"></a>供养恭敬、<a id="a-T"></a>尊重赞叹，<a id="a-U"></a>合掌右绕、<a id="a-V"></a>欢喜护念。</p>
  <p id="aW">“复次，<a id="a-X"></a>憍尸迦，<a id="a-Y"></a>是善男子、<a id="a-Z"></a>善女人等，<a id="a-a"></a>修鲜净行严丽其处，<a id="a-b"></a>至心供养甚深般若波罗蜜多，<a id="a-c"></a>当知尔时有大神力威德炽盛诸天龙等来至其处，<a id="a-d"></a>观礼读诵彼所书持甚深般若波罗蜜多，<a id="a-e"></a>供养恭敬、<a id="a-f"></a>尊重赞叹，<a id="a-g"></a>合掌右绕、<a id="a-h"></a>欢喜护念。</p>
  <p id="ai">“憍尸迦，<a id="a-j"></a>随有如是具大神力威德炽盛诸天龙等来至其处，<a id="a-k"></a>此中所有恶鬼、<a id="a-l"></a>邪神惊怖退散，<a id="a-m"></a>无敢住者。<a id="a-n"></a>由此因缘，<a id="a-o"></a>是善男子、<a id="a-p"></a>善女人等，<a id="a-q"></a>心便广大起净胜解，<a id="a-r"></a>所修善业倍复增明，<a id="a-s"></a>诸有所为皆无障礙。</p>
  <p id="at">“以是故，<a id="a-u"></a>憍尸迦，<a id="a-v"></a>甚深般若波罗蜜多随所在处，<a id="a-w"></a>应当周匝除去粪秽，<a id="a-x"></a>扫拭、<a id="a-y"></a>涂治、<a id="a-z"></a>香水散洒，<a id="a-10"></a>敷设宝座而安置之；<a id="a-11"></a>烧香、<a id="a-12"></a>散花，<a id="a-13"></a>张施幰盖，<a id="a-14"></a>宝幢、<a id="a-15"></a>幡铎间饰其中，<a id="a-16"></a>众妙珍奇、<a id="a-17"></a>金银宝器、<a id="a-18"></a>衣服、<a id="a-19"></a>璎珞、<a id="a-1A"></a>妓乐、<a id="a-1B"></a>灯明，<a id="a-1C"></a>种种杂彩庄严其处。<a id="a-1D"></a>若能如是供养般若波罗蜜多甚深经典，<a id="a-1E"></a>便有无量具大神力威德炽盛诸天龙等来至其处，<a id="a-1F"></a>观礼读诵彼所书持甚深般若波罗蜜多，<a id="a-1G"></a>供养恭敬、<a id="a-1H"></a>尊重赞叹，<a id="a-1I"></a>合掌右绕、<a id="a-1J"></a>欢喜护念。</p>
  <p id="a1K">“复次，<a id="a-1L"></a>憍尸迦，<a id="a-1M"></a>是善男子、<a id="a-1N"></a>善女人等，<a id="a-1O"></a>若能如是供养恭敬、<a id="a-1P"></a>尊重赞叹甚深般若波罗蜜多，<a id="a-1Q"></a>决定当得身心无倦、<a id="a-1R"></a>身心安乐、<a id="a-1S"></a>身心调柔、<a id="a-1T"></a>身心轻利。<a id="a-1U"></a>系心般若波罗蜜多，<a id="a-1V"></a>夜寝息时，<a id="a-1W"></a>无诸恶梦，<a id="a-1X"></a>唯得善梦，<a id="a-1Y"></a>谓见如来、<a id="a-1Z"></a>应、<a id="a-1a"></a>正等觉身真金色，<a id="a-1b"></a>相好庄严，<a id="a-1c"></a>放大光明普照一切，<a id="a-1d"></a>声闻、<a id="a-1e"></a>菩萨前后围绕，<a id="a-1f"></a>身处众中。<a id="a-1g"></a>闻佛为说布施、<a id="a-1h"></a>净戒、<a id="a-1i"></a>安忍、<a id="a-1j"></a>精进、<a id="a-1k"></a>静虑、<a id="a-1l"></a>般若波罗蜜多乃至无上正等菩提相应之法，<a id="a-1m"></a>复闻分别布施、<a id="a-1n"></a>净戒、<a id="a-1o"></a>安忍、<a id="a-1p"></a>精进、<a id="a-1q"></a>静虑、<a id="a-1r"></a>般若波罗蜜多乃至无上正等菩提相应之义。<a id="a-1s"></a>或于梦中见菩提树，<a id="a-1t"></a>其量高广，<a id="a-1u"></a>众宝庄严，<a id="a-1v"></a>有菩萨摩诃萨往诣其下，<a id="a-1w"></a>结跏趺坐，<a id="a-1x"></a>证得无上正等菩提，<a id="a-1y"></a>转妙法轮度有情众。<a id="a-1z"></a>或于梦中见有无量百千俱胝那庾多数大菩萨众，<a id="a-20"></a>论议决择种种法义，<a id="a-21"></a>谓应如是成熟有情、<a id="a-22"></a>严净佛土，<a id="a-23"></a>修菩萨行、<a id="a-24"></a>降伏魔军，<a id="a-25"></a>断烦恼习、<a id="a-26"></a>趣证无上正等菩提。<a id="a-27"></a>或复梦中见十方界各有无量百千俱胝那庾多佛，<a id="a-28"></a>亦闻其声，<a id="a-29"></a>谓某世界有某如来、<a id="a-2A"></a>应、<a id="a-2B"></a>正等觉，<a id="a-2C"></a>若干百千俱胝那庾多菩萨摩诃萨、<a id="a-2D"></a>声闻弟子恭敬围绕，<a id="a-2E"></a>说如是法。<a id="a-2F"></a>或复梦中见十方界各有无量百千俱胝那庾多佛入般涅槃，<a id="a-2G"></a>彼一一佛般涅槃后，<a id="a-2H"></a>各有施主为供养佛设利罗故，<a id="a-2I"></a>以妙七宝各起无量百千俱胝那庾多数大窣堵波；<a id="a-2J"></a>复于一一窣堵波所，<a id="a-2K"></a>各以无量上妙花鬘、<a id="a-2L"></a>涂散等香、<a id="a-2M"></a>衣服、<a id="a-2N"></a>璎珞、<a id="a-2O"></a>宝幢、<a id="a-2P"></a>幡盖、<a id="a-2Q"></a>众妙珍奇、<a id="a-2R"></a>妓乐、<a id="a-2S"></a>灯明，<a id="a-2T"></a>经无量劫供养恭敬、<a id="a-2U"></a>尊重赞叹。</p>
  <p id="a2V">“憍尸迦，<a id="a-2W"></a>是善男子、<a id="a-2X"></a>善女人等，<a id="a-2Y"></a>见如是类诸善梦相，<a id="a-2Z"></a>若睡若觉，<a id="a-2a"></a>身心安乐。<a id="a-2b"></a>诸天神等益其精气，<a id="a-2c"></a>令彼自觉身体轻便。<a id="a-2d"></a>由此因缘，<a id="a-2e"></a>不多贪著饮食、<a id="a-2f"></a>医药、<a id="a-2g"></a>衣服、<a id="a-2h"></a>卧具，<a id="a-2i"></a>于四供养其心轻微。<a id="a-2j"></a>如瑜伽师入胜妙定，<a id="a-2k"></a>由彼定力滋润身心，<a id="a-2l"></a>从定出已，<a id="a-2m"></a>虽遇美膳而心轻微，<a id="a-2n"></a>此亦如是。<a id="a-2o"></a>何以故？<a id="a-2p"></a>憍尸迦，<a id="a-2q"></a>是善男子、<a id="a-2r"></a>善女人等，<a id="a-2s"></a>由此三千大千国土及余十方无边世界，<a id="a-2t"></a>一切如来应正等觉、<a id="a-2u"></a>声闻、<a id="a-2v"></a>菩萨、<a id="a-2w"></a>天、<a id="a-2x"></a>龙、<a id="a-2y"></a>药叉、<a id="a-2z"></a>阿素洛等，<a id="a-30"></a>具大神力胜威德者，<a id="a-31"></a>慈悲护念，<a id="a-32"></a>以妙精气冥注身心，<a id="a-33"></a>令其志勇体充盛故。</p>
  <p id="a34">“憍尸迦，<a id="a-35"></a>若善男子、<a id="a-36"></a>善女人等，<a id="a-37"></a>欲得如是现在种种功德胜利，<a id="a-38"></a>应发一切智智心，<a id="a-39"></a>以无所得为方便，<a id="a-3A"></a>于此般若波罗蜜多甚深经典，<a id="a-3B"></a>至心听闻、<a id="a-3C"></a>受持读诵、<a id="a-3D"></a>精勤修学、<a id="a-3E"></a>如理思惟、<a id="a-3F"></a>书写解说、<a id="a-3G"></a>广令流布。</p>
  <p id="a3H">“憍尸迦，<a id="a-3I"></a>若善男子、<a id="a-3J"></a>善女人等，<a id="a-3K"></a>虽于般若波罗蜜多甚深经典，<a id="a-3L"></a>不能听闻、<a id="a-3M"></a>受持读诵、<a id="a-3N"></a>精勤修学、<a id="a-3O"></a>如理思惟、<a id="a-3P"></a>广为有情宣说流布，<a id="a-3Q"></a>而但书写众宝严饰，<a id="a-3R"></a>复持无量上妙花鬘乃至灯明供养恭敬、<a id="a-3S"></a>尊重赞叹，<a id="a-3T"></a>亦得如前所说种种功德胜利。<a id="a-3U"></a>何以故？<a id="a-3V"></a>憍尸迦，<a id="a-3W"></a>是善男子、<a id="a-3X"></a>善女人等，<a id="a-3Y"></a>能广利乐无量无边诸有情故。</p>
  <p id="a3Z">“复次，<a id="a-3a"></a>憍尸迦，<a id="a-3b"></a>若善男子、<a id="a-3c"></a>善女人等，<a id="a-3d"></a>以应一切智智心，<a id="a-3e"></a>用无所得为方便，<a id="a-3f"></a>于此般若波罗蜜多甚深经典，<a id="a-3g"></a>至心听闻、<a id="a-3h"></a>受持读诵、<a id="a-3i"></a>精勤修学、<a id="a-3j"></a>如理思惟、<a id="a-3k"></a>书写解说、<a id="a-3l"></a>广令流布，<a id="a-3m"></a>复持种种上妙花鬘乃至灯明而为供养。<a id="a-3n"></a>是善男子、<a id="a-3o"></a>善女人等，<a id="a-3p"></a>所获福聚无量无边，<a id="a-3q"></a>胜余有情尽其形寿，<a id="a-3r"></a>以无量种上妙饮食、<a id="a-3s"></a>衣服、<a id="a-3t"></a>卧具、<a id="a-3u"></a>医药资缘，<a id="a-3v"></a>供养十方一切世界诸佛菩萨及声闻众，<a id="a-3w"></a>亦胜十方佛及弟子般涅槃后，<a id="a-3x"></a>有为供养设利罗故，<a id="a-3y"></a>以妙七宝起窣堵波高广严丽，<a id="a-3z"></a>复以无量天妙花鬘乃至灯明，<a id="a-40"></a>尽其形寿供养恭敬、<a id="a-41"></a>尊重赞叹。<a id="a-42"></a>何以故？<a id="a-43"></a>憍尸迦，<a id="a-44"></a>十方诸佛及弟子众，<a id="a-45"></a>皆因如是甚深般若波罗蜜多而生长故。<a id="a-46"></a>”</p>
  <p data-pb></p>
  <h2 id="a47">第三分佛设利罗品第七</h2>
  <p id="a48">尔时，<a id="a-49"></a>佛告天帝释言：<a id="a-4A"></a>“憍尸迦，<a id="a-4B"></a>假使充满此赡部洲佛设利罗以为一分，<a id="a-4C"></a>有书般若波罗蜜多甚深经典复为一分；<a id="a-4D"></a>此二分中，<a id="a-4E"></a>汝取何者？<a id="a-4F"></a>”</p>
  <p id="a4G">天帝释言：<a id="a-4H"></a>“我意宁取甚深般若波罗蜜多。<a id="a-4I"></a>所以者何？<a id="a-4J"></a>我于诸佛设利罗所非不信乐、<a id="a-4K"></a>供养恭敬、<a id="a-4L"></a>尊重赞叹，<a id="a-4M"></a>然诸佛身及设利罗，<a id="a-4N"></a>皆因般若波罗蜜多甚深经典而出生故，<a id="a-4O"></a>皆由般若波罗蜜多功德势力所薰修故，<a id="a-4P"></a>乃为一切世间天、<a id="a-4Q"></a>人、<a id="a-4R"></a>阿素洛等，<a id="a-4S"></a>供养恭敬、<a id="a-4T"></a>尊重赞叹。<a id="a-4U"></a>”</p>
  <p id="a4V">时，<a id="a-4W"></a>舍利子谓帝释言：<a id="a-4X"></a>“憍尸迦，<a id="a-4Y"></a>甚深般若波罗蜜多，<a id="a-4Z"></a>无色、<a id="a-4a"></a>无见、<a id="a-4b"></a>无对、<a id="a-4c"></a>一相，<a id="a-4d"></a>所谓无相。<a id="a-4e"></a>无相之法既不可取，<a id="a-4f"></a>汝云何取？<a id="a-4g"></a>何以故？<a id="a-4h"></a>憍尸迦，<a id="a-4i"></a>甚深般若波罗蜜多无取无舍、<a id="a-4j"></a>无增无减、<a id="a-4k"></a>无聚无散、<a id="a-4l"></a>无益无损、<a id="a-4m"></a>无染无净；<a id="a-4n"></a>不与诸佛、<a id="a-4o"></a>菩萨、<a id="a-4p"></a>独觉、<a id="a-4q"></a>声闻之法，<a id="a-4r"></a>不弃愚夫异生之法；<a id="a-4s"></a>不与无为界，<a id="a-4t"></a>不弃有为界；<a id="a-4u"></a>不与诸空，<a id="a-4v"></a>不弃诸有；<a id="a-4w"></a>不与波罗蜜多乃至一切相智，<a id="a-4x"></a>不弃一切杂染之法。<a id="a-4y"></a>”</p>
  <p id="a4z">尔时，<a id="a-50"></a>天帝释报舍利子言：<a id="a-51"></a>“如是，<a id="a-52"></a>如是，<a id="a-53"></a>诚如所说。<a id="a-54"></a>大德，<a id="a-55"></a>若如实知甚深般若波罗蜜多，<a id="a-56"></a>无色、<a id="a-57"></a>无见、<a id="a-58"></a>无对、<a id="a-59"></a>一相，<a id="a-5A"></a>所谓无相，<a id="a-5B"></a>无取无舍乃至不与一切相智，<a id="a-5C"></a>不弃一切杂染之法，<a id="a-5D"></a>是为真取甚深般若波罗蜜多，<a id="a-5E"></a>亦真修行甚深般若波罗蜜多。<a id="a-5F"></a>所以者何？<a id="a-5G"></a>般若、<a id="a-5H"></a>静虑、<a id="a-5I"></a>精进、<a id="a-5J"></a>安忍、<a id="a-5K"></a>净戒、<a id="a-5L"></a>布施波罗蜜多不随二行，<a id="a-5M"></a>无二相故。<a id="a-5N"></a>”</p>
  <p id="a5O">尔时，<a id="a-5P"></a>佛赞天帝释言：<a id="a-5Q"></a>“善哉！<a id="a-5R"></a>善哉！<a id="a-5S"></a>如汝所说，<a id="a-5T"></a>甚深般若波罗蜜多乃至布施波罗蜜多不随二行，<a id="a-5U"></a>无二相故。<a id="a-5V"></a>憍尸迦，<a id="a-5W"></a>诸有欲令甚深般若波罗蜜多乃至布施波罗蜜多有二相者，<a id="a-5X"></a>则为欲令真如乃至不思议界亦有二相。<a id="a-5Y"></a>何以故？<a id="a-5Z"></a>憍尸迦，<a id="a-5a"></a>甚深般若波罗蜜多乃至布施波罗蜜多，<a id="a-5b"></a>与真如乃至不思议界皆无二、<a id="a-5c"></a>无二分故。<a id="a-5d"></a>”</p>
  <p id="a5e">时，<a id="a-5f"></a>天帝释复白佛言：<a id="a-5g"></a>“甚深般若波罗蜜多，<a id="a-5h"></a>世间天、<a id="a-5i"></a>人、<a id="a-5j"></a>阿素洛等，<a id="a-5k"></a>皆应至诚礼拜右绕，<a id="a-5l"></a>供养恭敬、<a id="a-5m"></a>尊重赞叹。<a id="a-5n"></a>所以者何？<a id="a-5o"></a>一切菩萨摩诃萨众，<a id="a-5p"></a>皆于般若波罗蜜多精勤修学，<a id="a-5q"></a>证得无上正等菩提。</p>
  <p id="a5r">“世尊，<a id="a-5s"></a>如我坐在三十三天善法殿中天帝座上，<a id="a-5t"></a>为诸天众宣说正法时，<a id="a-5u"></a>有无量诸天子等，<a id="a-5v"></a>来至我所听我所说，<a id="a-5w"></a>供养恭敬、<a id="a-5x"></a>尊重赞叹，<a id="a-5y"></a>右绕礼拜、<a id="a-5z"></a>合掌而去。<a id="a-60"></a>我若不在彼法座时，<a id="a-61"></a>诸天子等亦来其处，<a id="a-62"></a>虽不见我，<a id="a-63"></a>如我在时恭敬供养，<a id="a-64"></a>咸言：<a id="a-65"></a>‘此处是天帝释为诸天等说法之座。<a id="a-66"></a>我等皆应如天主在，<a id="a-67"></a>供养右绕、<a id="a-68"></a>礼拜而去。<a id="a-69"></a>’世尊，<a id="a-6A"></a>如是般若波罗蜜多，<a id="a-6B"></a>若有书写、<a id="a-6C"></a>受持读诵，<a id="a-6D"></a>广为有情宣说流布，<a id="a-6E"></a>当知是处，<a id="a-6F"></a>恒有此土并余十方无边世界，<a id="a-6G"></a>无量无数天、<a id="a-6H"></a>龙、<a id="a-6I"></a>药叉、<a id="a-6J"></a>阿素洛等，<a id="a-6K"></a>皆来集会。<a id="a-6L"></a>设无说者，<a id="a-6M"></a>敬重法故，<a id="a-6N"></a>亦于是处供养恭敬、<a id="a-6O"></a>尊重赞叹，<a id="a-6P"></a>礼拜而去。<a id="a-6Q"></a>何以故？<a id="a-6R"></a>一切如来、<a id="a-6S"></a>应、<a id="a-6T"></a>正等觉，<a id="a-6U"></a>及诸菩萨摩诃萨众、<a id="a-6V"></a>独觉、<a id="a-6W"></a>声闻，<a id="a-6X"></a>一切有情所有乐具，<a id="a-6Y"></a>皆依般若波罗蜜多而得有故；<a id="a-6Z"></a>佛设利罗，<a id="a-6a"></a>亦由般若波罗蜜多功德薰修受供养故。</p>
  <p id="a6b">“世尊，<a id="a-6c"></a>甚深般若波罗蜜多，<a id="a-6d"></a>与诸菩萨摩诃萨行及所证得一切智智，<a id="a-6e"></a>为因为缘，<a id="a-6f"></a>为所依止，<a id="a-6g"></a>为能引发。<a id="a-6h"></a>是故我说：<a id="a-6i"></a>假使充满此赡部洲佛设利罗以为一分，<a id="a-6j"></a>有书般若波罗蜜多甚深经典复为一分；<a id="a-6k"></a>此二分中，<a id="a-6l"></a>我意宁取甚深般若波罗蜜多。</p>
  <p id="a6m">“世尊，<a id="a-6n"></a>我若于此甚深般若波罗蜜多，<a id="a-6o"></a>受持读诵、<a id="a-6p"></a>正忆念时，<a id="a-6q"></a>心契法故，<a id="a-6r"></a>都不见有诸怖畏相。<a id="a-6s"></a>所以者何？<a id="a-6t"></a>甚深般若波罗蜜多无相无状、<a id="a-6u"></a>无言无说。<a id="a-6v"></a>由深般若波罗蜜多无相无状、<a id="a-6w"></a>无言无说，<a id="a-6x"></a>静虑等五波罗蜜多广说乃至一切相智亦无相无状、<a id="a-6y"></a>无言无说。<a id="a-6z"></a>世尊，<a id="a-70"></a>若深般若波罗蜜多有相有状、<a id="a-71"></a>有言有说，<a id="a-72"></a>非无相状及言说者，<a id="a-73"></a>不应如来、<a id="a-74"></a>应、<a id="a-75"></a>正等觉知一切法无相无状、<a id="a-76"></a>无言无说，<a id="a-77"></a>证得无上正等菩提，<a id="a-78"></a>为诸有情说一切法无相无状、<a id="a-79"></a>无言无说。<a id="a-7A"></a>世尊，<a id="a-7B"></a>由深般若波罗蜜多无相无状、<a id="a-7C"></a>无言无说，<a id="a-7D"></a>非有相状及有言说，<a id="a-7E"></a>是故如来、<a id="a-7F"></a>应、<a id="a-7G"></a>正等觉知一切法无相无状、<a id="a-7H"></a>无言无说，<a id="a-7I"></a>证得无上正等菩提，<a id="a-7J"></a>为诸有情说一切法无相无状、<a id="a-7K"></a>无言无说。</p>
  <p id="a7L">“世尊，<a id="a-7M"></a>是故般若波罗蜜多甚深经典，<a id="a-7N"></a>应受一切世间天、<a id="a-7O"></a>人、<a id="a-7P"></a>阿素洛等，<a id="a-7Q"></a>以无量种上妙花鬘乃至灯明供养恭敬、<a id="a-7R"></a>尊重赞叹。<a id="a-7S"></a>世尊，<a id="a-7T"></a>若有于此甚深般若波罗蜜多，<a id="a-7U"></a>至心听闻、<a id="a-7V"></a>受持读诵、<a id="a-7W"></a>精勤修学、<a id="a-7X"></a>如理思惟、<a id="a-7Y"></a>书写解说、<a id="a-7Z"></a>广令流布，<a id="a-7a"></a>复以无量上妙花鬘乃至灯明供养恭敬、<a id="a-7b"></a>尊重赞叹，<a id="a-7c"></a>决定不复堕诸恶趣、<a id="a-7d"></a>边鄙、<a id="a-7e"></a>达絮、<a id="a-7f"></a>蔑戾车中，<a id="a-7g"></a>不堕声闻、<a id="a-7h"></a>独觉等地，<a id="a-7i"></a>必趣无上正等菩提，<a id="a-7j"></a>常见诸佛、<a id="a-7k"></a>恒闻正法、<a id="a-7l"></a>不离善友，<a id="a-7m"></a>严净佛土，<a id="a-7n"></a>成熟有情，<a id="a-7o"></a>从一佛国至一佛国，<a id="a-7p"></a>以无量种上妙供具，<a id="a-7q"></a>供养恭敬、<a id="a-7r"></a>尊重赞叹诸佛世尊及诸菩萨摩诃萨众。</p>
  <p id="a7s">“复次，<a id="a-7t"></a>世尊，<a id="a-7u"></a>假使充满三千世界佛设利罗以为一分，<a id="a-7v"></a>有书般若波罗蜜多甚深经典复为一分；<a id="a-7w"></a>此二分中，<a id="a-7x"></a>我意宁取甚深般若波罗蜜多。<a id="a-7y"></a>何以故？<a id="a-7z"></a>一切如来、<a id="a-80"></a>应、<a id="a-81"></a>正等觉及三千界佛设利罗，<a id="a-82"></a>皆从般若波罗蜜多而出生故；<a id="a-83"></a>又三千界佛设利罗，<a id="a-84"></a>皆由般若波罗蜜多功德势力所薰修故，<a id="a-85"></a>得诸天、<a id="a-86"></a>人、<a id="a-87"></a>阿素洛等供养恭敬、<a id="a-88"></a>尊重赞叹。<a id="a-89"></a>由此因缘，<a id="a-8A"></a>若善男子、<a id="a-8B"></a>善女人等，<a id="a-8C"></a>供养恭敬、<a id="a-8D"></a>尊重赞叹佛设利罗，<a id="a-8E"></a>决定不生诸险恶趣，<a id="a-8F"></a>常生善趣受诸富乐，<a id="a-8G"></a>随心所愿乘三乘法，<a id="a-8H"></a>毕竟证得三乘涅槃。</p>
  <p id="a8I">“复次，<a id="a-8J"></a>世尊，<a id="a-8K"></a>诸善男子、<a id="a-8L"></a>善女人等，<a id="a-8M"></a>若见如来、<a id="a-8N"></a>应、<a id="a-8O"></a>正等觉，<a id="a-8P"></a>若见般若波罗蜜多甚深经典；<a id="a-8Q"></a>此二功德，<a id="a-8R"></a>平等无异。<a id="a-8S"></a>何以故？<a id="a-8T"></a>甚深般若波罗蜜多与诸如来、<a id="a-8U"></a>应、<a id="a-8V"></a>正等觉，<a id="a-8W"></a>平等无二、<a id="a-8X"></a>无二分故。</p>
  <p id="a8Y">“复次，<a id="a-8Z"></a>世尊，<a id="a-8a"></a>若有如来、<a id="a-8b"></a>应、<a id="a-8c"></a>正等觉住三示导，<a id="a-8d"></a>为诸有情宣说正法，<a id="a-8e"></a>所谓契经乃至论议。<a id="a-8f"></a>若善男子、<a id="a-8g"></a>善女人等，<a id="a-8h"></a>于深般若波罗蜜多，<a id="a-8i"></a>受持读诵、<a id="a-8j"></a>广为他说。<a id="a-8k"></a>此二功德，<a id="a-8l"></a>平等无异。<a id="a-8m"></a>何以故？<a id="a-8n"></a>若彼如来、<a id="a-8o"></a>应、<a id="a-8p"></a>正等觉，<a id="a-8q"></a>若三示导，<a id="a-8r"></a>若所宣说十二分教，<a id="a-8s"></a>皆依般若波罗蜜多而出生故。</p>
  <p id="a8t">“复次，<a id="a-8u"></a>世尊，<a id="a-8v"></a>若十方界如殑伽沙诸佛世尊住三示导，<a id="a-8w"></a>为诸有情宣说正法，<a id="a-8x"></a>所谓契经乃至论议。<a id="a-8y"></a>若善男子、<a id="a-8z"></a>善女人等，<a id="a-90"></a>于深般若波罗蜜多，<a id="a-91"></a>受持读诵、<a id="a-92"></a>广为他说。<a id="a-93"></a>此二功德，<a id="a-94"></a>平等无异。<a id="a-95"></a>何以故？<a id="a-96"></a>若十方界如殑伽沙诸佛世尊，<a id="a-97"></a>若三示导，<a id="a-98"></a>若所宣说十二分教，<a id="a-99"></a>皆依般若波罗蜜多而出生故。</p>
  <p id="a9A">“复次，<a id="a-9B"></a>世尊，<a id="a-9C"></a>若善男子、<a id="a-9D"></a>善女人等，<a id="a-9E"></a>以无量种上妙花鬘乃至灯明，<a id="a-9F"></a>供养恭敬、<a id="a-9G"></a>尊重赞叹十方世界如殑伽沙诸佛世尊。<a id="a-9H"></a>有善男子、<a id="a-9I"></a>善女人等，<a id="a-9J"></a>书持般若波罗蜜多甚深经典，<a id="a-9K"></a>复以种种上妙花鬘乃至灯明供养恭敬、<a id="a-9L"></a>尊重赞叹。<a id="a-9M"></a>此二功德，<a id="a-9N"></a>平等无异。<a id="a-9O"></a>何以故？<a id="a-9P"></a>诸佛世尊皆依般若波罗蜜多而出生故。</p>
  <p id="a9Q">“复次，<a id="a-9R"></a>世尊，<a id="a-9S"></a>若善男子、<a id="a-9T"></a>善女人等，<a id="a-9U"></a>于深般若波罗蜜多，<a id="a-9V"></a>至心听闻、<a id="a-9W"></a>受持读诵、<a id="a-9X"></a>精勤修学、<a id="a-9Y"></a>如理思惟、<a id="a-9Z"></a>书写解说、<a id="a-9a"></a>广令流布，<a id="a-9b"></a>彼于当来不堕地狱、<a id="a-9c"></a>傍生、<a id="a-9d"></a>鬼界，<a id="a-9e"></a>不堕声闻及独觉地。<a id="a-9f"></a>何以故？<a id="a-9g"></a>是善男子、<a id="a-9h"></a>善女人等，<a id="a-9i"></a>决定当住不退转地，<a id="a-9j"></a>远离一切灾横、<a id="a-9k"></a>疾疫、<a id="a-9l"></a>衰恼、<a id="a-9m"></a>怖畏。<a id="a-9n"></a>如负债人怖畏债主，<a id="a-9o"></a>即便亲近奉事国王，<a id="a-9p"></a>依王势力得免怖畏。<a id="a-9q"></a>王喻般若波罗蜜多，<a id="a-9r"></a>彼负债人喻善男子、<a id="a-9s"></a>善女人等，<a id="a-9t"></a>依恃般若波罗蜜多得离一切衰恼怖畏。<a id="a-9u"></a>世尊，<a id="a-9v"></a>譬如有人依附王故，<a id="a-9w"></a>王摄受故，<a id="a-9x"></a>为诸世人供养恭敬、<a id="a-9y"></a>尊重赞叹；<a id="a-9z"></a>佛设利罗亦复如是，<a id="a-A0"></a>由深般若波罗蜜多所薰修故，<a id="a-A1"></a>为诸天、<a id="a-A2"></a>人、<a id="a-A3"></a>阿素洛等供养恭敬、<a id="a-A4"></a>尊重赞叹。<a id="a-A5"></a>王喻般若波罗蜜多，<a id="a-A6"></a>佛设利罗喻依王者。</p>
  <p id="aA7">“世尊，<a id="a-A8"></a>诸佛所得一切智智，<a id="a-A9"></a>亦依般若波罗蜜多而得成就。<a id="a-AA"></a>是故我说，<a id="a-AB"></a>假使充满此三千界佛设利罗以为一分，<a id="a-AC"></a>有书般若波罗蜜多甚深经典复为一分；<a id="a-AD"></a>此二分中，<a id="a-AE"></a>我意宁取甚深般若波罗蜜多。<a id="a-AF"></a>何以故？<a id="a-AG"></a>佛设利罗坚踰金刚具种种色，<a id="a-AH"></a>三十二相、<a id="a-AI"></a>八十随好所庄严身，<a id="a-AJ"></a>如来十力广说乃至一切相智，<a id="a-AK"></a>皆由般若波罗蜜多而成办故。<a id="a-AL"></a>布施等五波罗蜜多，<a id="a-AM"></a>皆由般若波罗蜜多名到彼岸。<a id="a-AN"></a>何以故？<a id="a-AO"></a>若无般若波罗蜜多，<a id="a-AP"></a>施等不能到彼岸故。</p>
  <p id="aAQ">“复次，<a id="a-AR"></a>世尊，<a id="a-AS"></a>若此三千大千世界或余世界所有王都、<a id="a-AT"></a>城邑、<a id="a-AU"></a>聚落，<a id="a-AV"></a>其中若有受持读诵、<a id="a-AW"></a>书写解说、<a id="a-AX"></a>供养恭敬甚深般若波罗蜜多，<a id="a-AY"></a>是处有情不为一切人非人等之所恼害，<a id="a-AZ"></a>唯除决定恶业应受。<a id="a-Aa"></a>此中有情渐次修学三乘正行，<a id="a-Ab"></a>随其所愿乃至证得三乘涅槃。</p>
  <p id="aAc">“复次，<a id="a-Ad"></a>世尊，<a id="a-Ae"></a>甚深般若波罗蜜多于三千界，<a id="a-Af"></a>作大饶益，<a id="a-Ag"></a>具大神力，<a id="a-Ah"></a>随所在处则为有佛作大佛事，<a id="a-Ai"></a>所谓利乐一切有情。<a id="a-Aj"></a>世尊，<a id="a-Ak"></a>譬如无价大宝神珠，<a id="a-Al"></a>具无量种胜妙威德，<a id="a-Am"></a>随所住处有此神珠，<a id="a-An"></a>人及非人终无恼害。<a id="a-Ao"></a>设有男子或复女人，<a id="a-Ap"></a>为鬼所执，<a id="a-Aq"></a>身心苦恼；<a id="a-Ar"></a>若有持此神珠示之，<a id="a-As"></a>由珠威力，<a id="a-At"></a>鬼便舍去。<a id="a-Au"></a>诸有热病，<a id="a-Av"></a>或风、<a id="a-Aw"></a>或痰、<a id="a-Ax"></a>或热风痰合集为病，<a id="a-Ay"></a>若有系此神珠著身，<a id="a-Az"></a>如是诸病无不除愈。<a id="a-B0"></a>此珠在暗能作照明，<a id="a-B1"></a>热时能凉、<a id="a-B2"></a>寒时能暖，<a id="a-B3"></a>随地方所有此神珠，<a id="a-B4"></a>时节调和不寒不热。<a id="a-B5"></a>若地方所有此神珠，<a id="a-B6"></a>蛇蝎等毒无敢停止。<a id="a-B7"></a>设有男子或复女人，<a id="a-B8"></a>为毒所中，<a id="a-B9"></a>楚痛难忍；<a id="a-BA"></a>若有持此神珠令见，<a id="a-BB"></a>珠威势故，<a id="a-BC"></a>毒即消灭。<a id="a-BD"></a>若诸有情身婴癞疾、<a id="a-BE"></a>恶疮、<a id="a-BF"></a>肿疱、<a id="a-BG"></a>目眩、<a id="a-BH"></a>翳等、<a id="a-BI"></a>眼病、<a id="a-BJ"></a>耳病、<a id="a-BK"></a>鼻病、<a id="a-BL"></a>舌病、<a id="a-BM"></a>喉病、<a id="a-BN"></a>身病、<a id="a-BO"></a>诸支节病，<a id="a-BP"></a>带此神珠，<a id="a-BQ"></a>众病皆愈。<a id="a-BR"></a>若诸池沼泉井等中，<a id="a-BS"></a>其水浊秽或将枯涸，<a id="a-BT"></a>以珠投之，<a id="a-BU"></a>水便盈满，<a id="a-BV"></a>香洁澄净具八功德；<a id="a-BW"></a>若以青黄赤白红紫碧绿杂绮种种色衣，<a id="a-BX"></a>裹此神珠投之于水，<a id="a-BY"></a>水随衣彩作种种色。<a id="a-BZ"></a>如是无价大宝神珠，<a id="a-Ba"></a>威德无边说不能尽。<a id="a-Bb"></a>若置箱箧，<a id="a-Bc"></a>亦令其器具足成就无边威德；<a id="a-Bd"></a>设空箱箧，<a id="a-Be"></a>由曾置珠，<a id="a-Bf"></a>其器仍为众人爱重。<a id="a-Bg"></a>”</p>
  <p id="aBh">具寿庆喜问帝释言：<a id="a-Bi"></a>“如是神珠，<a id="a-Bj"></a>为天独有，<a id="a-Bk"></a>人亦有耶？<a id="a-Bl"></a>”</p>
  <p id="aBm">天帝释言：<a id="a-Bn"></a>“人中、<a id="a-Bo"></a>天上俱有此珠。<a id="a-Bp"></a>若在人中，<a id="a-Bq"></a>形小而重；<a id="a-Br"></a>若在天上，<a id="a-Bs"></a>形大而轻。<a id="a-Bt"></a>又人中珠，<a id="a-Bu"></a>相不具足；<a id="a-Bv"></a>在天上者，<a id="a-Bw"></a>其相周圆。<a id="a-Bx"></a>天上神珠威德殊胜，<a id="a-By"></a>无量倍数过人所有。<a id="a-Bz"></a>”</p>
  <p id="aC0">时，<a id="a-C1"></a>天帝释复白佛言：<a id="a-C2"></a>“甚深般若波罗蜜多亦复如是，<a id="a-C3"></a>为众德本，<a id="a-C4"></a>能灭无量恶不善法；<a id="a-C5"></a>随所在处，<a id="a-C6"></a>令诸有情身心苦恼皆悉除灭，<a id="a-C7"></a>人非人等不能为害。</p>
  <p id="aC8">“世尊，<a id="a-C9"></a>所说无价大宝神珠，<a id="a-CA"></a>非但喻于甚深般若波罗蜜多，<a id="a-CB"></a>亦喻如来一切智智，<a id="a-CC"></a>亦喻静虑乃至布施波罗蜜多，<a id="a-CD"></a>亦喻内空乃至无性自性空，<a id="a-CE"></a>亦喻四念住乃至十八佛不共法，<a id="a-CF"></a>亦喻真如乃至不思议界，<a id="a-CG"></a>亦喻无忘失法、<a id="a-CH"></a>恒住舍性，<a id="a-CI"></a>亦喻一切智、<a id="a-CJ"></a>道相智、<a id="a-CK"></a>一切相智，<a id="a-CL"></a>亦喻一切陀罗尼门、<a id="a-CM"></a>三摩地门，<a id="a-CN"></a>亦喻无量无边佛法。<a id="a-CO"></a>何以故？<a id="a-CP"></a>如是功德皆由般若波罗蜜多大神咒王之所引显，<a id="a-CQ"></a>功德深广无量无边。<a id="a-CR"></a>佛设利罗由诸功德所薰修故，<a id="a-CS"></a>佛涅槃后，<a id="a-CT"></a>堪受一切世间天、<a id="a-CU"></a>人、<a id="a-CV"></a>阿素洛等供养恭敬、<a id="a-CW"></a>尊重赞叹。</p>
  <p id="aCX">“复次，<a id="a-CY"></a>世尊，<a id="a-CZ"></a>佛设利罗是极圆满最胜清净般若、<a id="a-Ca"></a>静虑、<a id="a-Cb"></a>精进、<a id="a-Cc"></a>安忍、<a id="a-Cd"></a>净戒、<a id="a-Ce"></a>布施波罗蜜多，<a id="a-Cf"></a>广说乃至永断烦恼习气相续及余无量无边佛法所依器故，<a id="a-Cg"></a>佛涅槃后，<a id="a-Ch"></a>堪受一切世间天、<a id="a-Ci"></a>人、<a id="a-Cj"></a>阿素洛等供养恭敬、<a id="a-Ck"></a>尊重赞叹。</p>
  <p id="aCl">“复次，<a id="a-Cm"></a>世尊，<a id="a-Cn"></a>佛设利罗是极圆满最胜清净功德珍宝波罗蜜多所依器故，<a id="a-Co"></a>是极圆满最胜清净、<a id="a-Cp"></a>无染无净、<a id="a-Cq"></a>无生无灭、<a id="a-Cr"></a>无入无出、<a id="a-Cs"></a>无增无减、<a id="a-Ct"></a>无来无去、<a id="a-Cu"></a>无动无止、<a id="a-Cv"></a>无此无彼波罗蜜多所依器故，<a id="a-Cw"></a>是极圆满最胜清净诸法实性波罗蜜多所依器故，<a id="a-Cx"></a>佛涅槃后，<a id="a-Cy"></a>堪受一切世间天、<a id="a-Cz"></a>人、<a id="a-D0"></a>阿素洛等供养恭敬、<a id="a-D1"></a>尊重赞叹。</p>
  <p id="aD2">“复次，<a id="a-D3"></a>世尊，<a id="a-D4"></a>置三千界佛设利罗，<a id="a-D5"></a>假使充满十方各如殑伽沙界佛设利罗以为一分，<a id="a-D6"></a>有书般若波罗蜜多甚深经典复为一分；<a id="a-D7"></a>此二分中，<a id="a-D8"></a>我意宁取甚深般若波罗蜜多。<a id="a-D9"></a>何以故？<a id="a-DA"></a>一切如来、<a id="a-DB"></a>应、<a id="a-DC"></a>正等觉及设利罗，<a id="a-DD"></a>皆因般若波罗蜜多而出生故，<a id="a-DE"></a>皆由般若波罗蜜多所薰修故，<a id="a-DF"></a>皆为般若波罗蜜多所依器故，<a id="a-DG"></a>堪受一切世间天、<a id="a-DH"></a>人、<a id="a-DI"></a>阿素洛等供养恭敬、<a id="a-DJ"></a>尊重赞叹。</p>
  <p id="aDK">“世尊，<a id="a-DL"></a>若善男子、<a id="a-DM"></a>善女人等，<a id="a-DN"></a>供养恭敬、<a id="a-DO"></a>尊重赞叹佛设利罗，<a id="a-DP"></a>天上、<a id="a-DQ"></a>人中受诸富乐无有穷尽。<a id="a-DR"></a>人中所谓刹帝利大族乃至居士大族，<a id="a-DS"></a>天上所谓四大王众天乃至他化自在天，<a id="a-DT"></a>即由如是殊胜善根至最后身得尽苦际。</p>
  <p id="aDU">“世尊，<a id="a-DV"></a>若善男子、<a id="a-DW"></a>善女人等，<a id="a-DX"></a>于深般若波罗蜜多，<a id="a-DY"></a>至心听闻、<a id="a-DZ"></a>受持读诵、<a id="a-Da"></a>书写解说、<a id="a-Db"></a>如理思惟，<a id="a-Dc"></a>甚深般若波罗蜜多速得圆满；<a id="a-Dd"></a>甚深般若波罗蜜多得圆满故，<a id="a-De"></a>复令静虑波罗蜜多乃至布施波罗蜜多及三十七菩提分法乃至十八佛不共法亦得圆满；<a id="a-Df"></a>由此复能超诸声闻及独觉地，<a id="a-Dg"></a>证入菩萨正性离生，<a id="a-Dh"></a>获得菩萨胜妙神通；<a id="a-Di"></a>乘此神通游诸佛国，<a id="a-Dj"></a>从一佛土至一佛土，<a id="a-Dk"></a>供养恭敬、<a id="a-Dl"></a>尊重赞叹诸佛世尊，<a id="a-Dm"></a>成熟有情，<a id="a-Dn"></a>严净佛土，<a id="a-Do"></a>发胜思愿受种种身；<a id="a-Dp"></a>为欲饶益诸有情故，<a id="a-Dq"></a>或作大轮王，<a id="a-Dr"></a>或作小轮王，<a id="a-Ds"></a>或作大国王，<a id="a-Dt"></a>或作小国王，<a id="a-Du"></a>或作刹帝利，<a id="a-Dv"></a>或作婆罗门，<a id="a-Dw"></a>或作毗沙门，<a id="a-Dx"></a>或作天帝释，<a id="a-Dy"></a>或作梵王，<a id="a-Dz"></a>或作余类，<a id="a-E0"></a>利益安乐无量有情。<a id="a-E1"></a>是故，<a id="a-E2"></a>世尊，<a id="a-E3"></a>我于诸佛设利罗所，<a id="a-E4"></a>非不信乐供养恭敬、<a id="a-E5"></a>尊重赞叹，<a id="a-E6"></a>然于般若波罗蜜多甚深经典供养恭敬、<a id="a-E7"></a>尊重赞叹，<a id="a-E8"></a>所获功德甚多于彼；<a id="a-E9"></a>由此因缘，<a id="a-EA"></a>我意宁取甚深般若波罗蜜多。</p>
  <p id="aEB">“世尊，<a id="a-EC"></a>若善男子、<a id="a-ED"></a>善女人等，<a id="a-EE"></a>供养恭敬、<a id="a-EF"></a>尊重赞叹甚深般若波罗蜜多，<a id="a-EG"></a>则为增长一切佛法，<a id="a-EH"></a>亦为摄受世、<a id="a-EI"></a>出世间富乐自在，<a id="a-EJ"></a>如是已为供养恭敬、<a id="a-EK"></a>尊重赞叹佛设利罗及诸如来、<a id="a-EL"></a>应、<a id="a-EM"></a>正等觉。<a id="a-EN"></a>”</p>
  <p id="aEO">尔时，<a id="a-EP"></a>佛告天帝释言：<a id="a-EQ"></a>“如是，<a id="a-ER"></a>如是，<a id="a-ES"></a>如汝所说。<a id="a-ET"></a>”</p>
  <p data-pb></p>
  <h2 id="aEU">第三分福聚品第八之一</h2>
  <p id="aEV">尔时，<a id="a-EW"></a>天帝释白佛言：<a id="a-EX"></a>“世尊，<a id="a-EY"></a>若善男子、<a id="a-EZ"></a>善女人等，<a id="a-Ea"></a>欲得常见十方无量无数世界一切如来、<a id="a-Eb"></a>应、<a id="a-Ec"></a>正等觉法身、<a id="a-Ed"></a>色身，<a id="a-Ee"></a>当于般若波罗蜜多甚深经典至心听闻、<a id="a-Ef"></a>受持读诵、<a id="a-Eg"></a>精勤修学、<a id="a-Eh"></a>如理思惟、<a id="a-Ei"></a>书写解说、<a id="a-Ej"></a>广令流布。<a id="a-Ek"></a>是善男子、<a id="a-El"></a>善女人等，<a id="a-Em"></a>既得常见十方无量无数世界一切如来、<a id="a-En"></a>应、<a id="a-Eo"></a>正等觉法身、<a id="a-Ep"></a>色身，<a id="a-Eq"></a>渐次修行甚深般若波罗蜜多令速圆满，<a id="a-Er"></a>是时应以法性修习观佛随念。</p>
  <p id="aEs">“世尊，<a id="a-Et"></a>一切法性略有二种：<a id="a-Eu"></a>一者、<a id="a-Ev"></a>有为，<a id="a-Ew"></a>二者、<a id="a-Ex"></a>无为。<a id="a-Ey"></a>云何名为有为法性？<a id="a-Ez"></a>谓内空乃至无性自性空智，<a id="a-F0"></a>若四念住乃至十八佛不共法智，<a id="a-F1"></a>若善、<a id="a-F2"></a>非善法智，<a id="a-F3"></a>若有记、<a id="a-F4"></a>无记法智，<a id="a-F5"></a>若有漏、<a id="a-F6"></a>无漏法智，<a id="a-F7"></a>若有为、<a id="a-F8"></a>无为法智，<a id="a-F9"></a>若有罪、<a id="a-FA"></a>无罪法智，<a id="a-FB"></a>若世间、<a id="a-FC"></a>出世间法智，<a id="a-FD"></a>若杂染、<a id="a-FE"></a>清净法智，<a id="a-FF"></a>诸如是等无量门智，<a id="a-FG"></a>皆悉说名有为法性。<a id="a-FH"></a>云何名为无为法性？<a id="a-FI"></a>谓一切法无生无灭、<a id="a-FJ"></a>无住无异、<a id="a-FK"></a>无染无净、<a id="a-FL"></a>无增无减、<a id="a-FM"></a>无相无为、<a id="a-FN"></a>无性自性，<a id="a-FO"></a>如是说名无为法性。<a id="a-FP"></a>是善男子、<a id="a-FQ"></a>善女人等，<a id="a-FR"></a>应以如是二种法性，<a id="a-FS"></a>于诸如来、<a id="a-FT"></a>应、<a id="a-FU"></a>正等觉修佛随念。<a id="a-FV"></a>”</p>
  <p id="aFW">尔时，<a id="a-FX"></a>佛告天帝释言：<a id="a-FY"></a>“如是，<a id="a-FZ"></a>如是，<a id="a-Fa"></a>如汝所说。<a id="a-Fb"></a>憍尸迦，<a id="a-Fc"></a>过去、<a id="a-Fd"></a>未来、<a id="a-Fe"></a>现在诸佛，<a id="a-Ff"></a>皆依般若波罗蜜多，<a id="a-Fg"></a>已证、<a id="a-Fh"></a>当证、<a id="a-Fi"></a>现证无上正等菩提；<a id="a-Fj"></a>过去、<a id="a-Fk"></a>未来、<a id="a-Fl"></a>现在诸佛声闻弟子，<a id="a-Fm"></a>皆依般若波罗蜜多，<a id="a-Fn"></a>已得、<a id="a-Fo"></a>当得、<a id="a-Fp"></a>现得预流、<a id="a-Fq"></a>一来、<a id="a-Fr"></a>不还、<a id="a-Fs"></a>阿罗汉果；<a id="a-Ft"></a>过去、<a id="a-Fu"></a>未来、<a id="a-Fv"></a>现在独觉，<a id="a-Fw"></a>皆依般若波罗蜜多，<a id="a-Fx"></a>已、<a id="a-Fy"></a>现、<a id="a-Fz"></a>当证独觉菩提。<a id="a-G0"></a>何以故？<a id="a-G1"></a>憍尸迦，<a id="a-G2"></a>甚深般若波罗蜜多秘密藏中，<a id="a-G3"></a>广说三乘相应法故。<a id="a-G4"></a>然此所说以无所得为方便故，<a id="a-G5"></a>无性无相为方便故，<a id="a-G6"></a>无生无灭为方便故，<a id="a-G7"></a>无染无净为方便故，<a id="a-G8"></a>无造无作为方便故，<a id="a-G9"></a>无入无出为方便故，<a id="a-GA"></a>无增无减为方便故，<a id="a-GB"></a>无取无舍为方便故，<a id="a-GC"></a>如是所说皆依世俗，<a id="a-GD"></a>不依胜义。<a id="a-GE"></a>所以者何？<a id="a-GF"></a>甚深般若波罗蜜多非般若波罗蜜多、<a id="a-GG"></a>非非般若波罗蜜多，<a id="a-GH"></a>非此岸非彼岸非中流、<a id="a-GI"></a>非陆非水、<a id="a-GJ"></a>非高非下、<a id="a-GK"></a>非平等非不平等、<a id="a-GL"></a>非有相非无相、<a id="a-GM"></a>非世间非出世间、<a id="a-GN"></a>非有漏非无漏、<a id="a-GO"></a>非有为非无为、<a id="a-GP"></a>非善非非善、<a id="a-GQ"></a>非有记非无记、<a id="a-GR"></a>非过去非未来非现在。</p>
  <p id="aGS">“憍尸迦，<a id="a-GT"></a>甚深般若波罗蜜多，<a id="a-GU"></a>不与诸佛法，<a id="a-GV"></a>不与菩萨法，<a id="a-GW"></a>不与独觉法，<a id="a-GX"></a>不与声闻法，<a id="a-GY"></a>亦不弃舍异生诸法。<a id="a-GZ"></a>”</p>
  <p id="aGa">时，<a id="a-Gb"></a>天帝释复白佛言：<a id="a-Gc"></a>“甚深般若波罗蜜多是大波罗蜜多，<a id="a-Gd"></a>是无上波罗蜜多，<a id="a-Ge"></a>是无等等波罗蜜多。<a id="a-Gf"></a>诸菩萨摩诃萨修行如是甚深般若波罗蜜多时，<a id="a-Gg"></a>虽知一切有情心行境界差别，<a id="a-Gh"></a>而不得我，<a id="a-Gi"></a>不得有情乃至不得知者、<a id="a-Gj"></a>见者，<a id="a-Gk"></a>亦不得色、<a id="a-Gl"></a>受、<a id="a-Gm"></a>想、<a id="a-Gn"></a>行、<a id="a-Go"></a>识，<a id="a-Gp"></a>乃至不得六触为缘所生诸受，<a id="a-Gq"></a>亦复不得布施波罗蜜多乃至般若波罗蜜多，<a id="a-Gr"></a>如是乃至不得十八佛不共法及余无量无边佛法。<a id="a-Gs"></a>何以故？<a id="a-Gt"></a>非深般若波罗蜜多于一切法依有所得而出现故。<a id="a-Gu"></a>所以者何？<a id="a-Gv"></a>甚深般若波罗蜜多都无自性亦不可得，<a id="a-Gw"></a>能得、<a id="a-Gx"></a>所得及二依处性相皆空不可得故。<a id="a-Gy"></a>”</p>
  <p id="aGz">尔时，<a id="a-H0"></a>佛告天帝释言：<a id="a-H1"></a>“如是，<a id="a-H2"></a>如是，<a id="a-H3"></a>如汝所说。<a id="a-H4"></a>憍尸迦，<a id="a-H5"></a>诸菩萨摩诃萨以无所得而为方便，<a id="a-H6"></a>长夜修学甚深般若波罗蜜多，<a id="a-H7"></a>尚不得菩提及萨埵，<a id="a-H8"></a>况得菩萨摩诃萨？<a id="a-H9"></a>既不得菩萨摩诃萨，<a id="a-HA"></a>岂得菩萨摩诃萨法？<a id="a-HB"></a>尚不得菩萨摩诃萨法，<a id="a-HC"></a>况得诸佛无上正等菩提？<a id="a-HD"></a>”</p>
  <p id="aHE">时，<a id="a-HF"></a>天帝释复白佛言：<a id="a-HG"></a>“诸菩萨摩诃萨为但应修甚深般若波罗蜜多，<a id="a-HH"></a>为亦应修余五波罗蜜多耶？<a id="a-HI"></a>”</p>
  <p id="aHJ">尔时，<a id="a-HK"></a>佛告天帝释言：<a id="a-HL"></a>“诸菩萨摩诃萨以无所得而为方便，<a id="a-HM"></a>具修六种波罗蜜多：<a id="a-HN"></a>修布施时，<a id="a-HO"></a>不得布施，<a id="a-HP"></a>不得施者，<a id="a-HQ"></a>不得受者；<a id="a-HR"></a>修净戒时，<a id="a-HS"></a>不得净戒，<a id="a-HT"></a>不得持戒者，<a id="a-HU"></a>不得犯戒者；<a id="a-HV"></a>修安忍时，<a id="a-HW"></a>不得安忍，<a id="a-HX"></a>不得安忍者，<a id="a-HY"></a>不得忿恚者；<a id="a-HZ"></a>修精进时，<a id="a-Ha"></a>不得精进，<a id="a-Hb"></a>不得精进者，<a id="a-Hc"></a>不得懈怠者，<a id="a-Hd"></a>不得精进所应作事，<a id="a-He"></a>不得能作若身若心；<a id="a-Hf"></a>修静虑时，<a id="a-Hg"></a>不得静虑，<a id="a-Hh"></a>不得静虑者，<a id="a-Hi"></a>不得散乱者；<a id="a-Hj"></a>修般若时，<a id="a-Hk"></a>不得般若，<a id="a-Hl"></a>不得具妙慧者，<a id="a-Hm"></a>不得具恶慧者，<a id="a-Hn"></a>不得般若所观诸法性相差别。</p>
  <p id="aHo">“复次，<a id="a-Hp"></a>憍尸迦，<a id="a-Hq"></a>诸菩萨摩诃萨，<a id="a-Hr"></a>甚深般若波罗蜜多为明为导，<a id="a-Hs"></a>修习一切波罗蜜多，<a id="a-Ht"></a>无所执著令速圆满。</p>
  <p id="aHu">“复次，<a id="a-Hv"></a>憍尸迦，<a id="a-Hw"></a>诸菩萨摩诃萨于一切法，<a id="a-Hx"></a>以无所得而为方便，<a id="a-Hy"></a>甚深般若波罗蜜多为明为导，<a id="a-Hz"></a>虽观诸法而无所著，<a id="a-I0"></a>令所修习速得圆满，<a id="a-I1"></a>谓无所得而为方便，<a id="a-I2"></a>甚深般若波罗蜜多为明为导，<a id="a-I3"></a>虽观诸蕴、<a id="a-I4"></a>诸处、<a id="a-I5"></a>诸界广说乃至一切相智而无所著，<a id="a-I6"></a>由此因缘，<a id="a-I7"></a>令所修习速得圆满。<a id="a-I8"></a>憍尸迦，<a id="a-I9"></a>如赡部洲所有诸树枝条、<a id="a-IA"></a>茎干、<a id="a-IB"></a>花叶、<a id="a-IC"></a>果实，<a id="a-ID"></a>虽有种种形色不同，<a id="a-IE"></a>而其荫影都无差别，<a id="a-IF"></a>具大功德，<a id="a-IG"></a>众所归依；<a id="a-IH"></a>如是前五波罗蜜多虽各有异，<a id="a-II"></a>而由般若波罗蜜多摄受，<a id="a-IJ"></a>回向一切智智，<a id="a-IK"></a>以无所得为方便故，<a id="a-IL"></a>诸差别相都不可得，<a id="a-IM"></a>具大功德众所归依。<a id="a-IN"></a>”</p>
  <p id="aIO">时，<a id="a-IP"></a>天帝释复白佛言：<a id="a-IQ"></a>“甚深般若波罗蜜多成就广大殊胜功德，<a id="a-IR"></a>成就一切殊胜功德，<a id="a-IS"></a>成就圆满殊胜功德，<a id="a-IT"></a>成就无量殊胜功德，<a id="a-IU"></a>成就无数殊胜功德，<a id="a-IV"></a>成就无边殊胜功德，<a id="a-IW"></a>成就无等殊胜功德，<a id="a-IX"></a>成就无尽殊胜功德。<a id="a-IY"></a>若善男子、<a id="a-IZ"></a>善女人等书写如是甚深般若波罗蜜多，<a id="a-Ia"></a>众宝庄严受持，<a id="a-Ib"></a>读诵、<a id="a-Ic"></a>供养恭敬、<a id="a-Id"></a>尊重赞叹，<a id="a-Ie"></a>依此经说如理思惟。<a id="a-If"></a>有善男子、<a id="a-Ig"></a>善女人等书写如是甚深般若波罗蜜多，<a id="a-Ih"></a>施他、<a id="a-Ii"></a>受持、<a id="a-Ij"></a>广令流布。<a id="a-Ik"></a>此二福聚，<a id="a-Il"></a>何者为多？<a id="a-Im"></a>”</p>
  <p id="aIn">尔时，<a id="a-Io"></a>佛告天帝释言：<a id="a-Ip"></a>“我还问汝，<a id="a-Iq"></a>当随意答。<a id="a-Ir"></a>若善男子、<a id="a-Is"></a>善女人等从他请得佛设利罗，<a id="a-It"></a>盛以宝函置高胜处，<a id="a-Iu"></a>复持种种上妙花鬘乃至灯明供养恭敬、<a id="a-Iv"></a>尊重赞叹。<a id="a-Iw"></a>有善男子、<a id="a-Ix"></a>善女人等从他请得佛设利罗，<a id="a-Iy"></a>分施与他如芥子许，<a id="a-Iz"></a>令彼敬受如法安置，<a id="a-J0"></a>复以无量上妙花鬘乃至灯明供养恭敬、<a id="a-J1"></a>尊重赞叹。<a id="a-J2"></a>于意云何？<a id="a-J3"></a>此二福聚，<a id="a-J4"></a>何者为胜？</p>
  <p id="aJ5">天帝释言：<a id="a-J6"></a>“如我解佛所说义者，<a id="a-J7"></a>此二福聚，<a id="a-J8"></a>后者为胜。<a id="a-J9"></a>何以故？<a id="a-JA"></a>以诸如来、<a id="a-JB"></a>应、<a id="a-JC"></a>正等觉以大悲心为有情类应于诸佛设利罗所供养恭敬而得度者，<a id="a-JD"></a>将涅槃时以金刚喻三摩地力，<a id="a-JE"></a>碎金刚身令如芥子，<a id="a-JF"></a>复以深广大悲神力加持如是佛设利罗，<a id="a-JG"></a>令于如来般涅槃后，<a id="a-JH"></a>有得一粒如芥子量供养恭敬获福无边，<a id="a-JI"></a>于天、<a id="a-JJ"></a>人中受多胜乐，<a id="a-JK"></a>乃至最后得尽苦际，<a id="a-JL"></a>故施他者其福为胜。<a id="a-JM"></a>”</p>
  <p id="aJN">尔时，<a id="a-JO"></a>佛赞天帝释言：<a id="a-JP"></a>“善哉！<a id="a-JQ"></a>善哉！<a id="a-JR"></a>如汝所说。<a id="a-JS"></a>憍尸迦，<a id="a-JT"></a>于深般若波罗蜜多，<a id="a-JU"></a>若自受持供养恭敬，<a id="a-JV"></a>若转施他广令流布；<a id="a-JW"></a>此二福聚，<a id="a-JX"></a>后者为多。<a id="a-JY"></a>何以故？<a id="a-JZ"></a>由施他者，<a id="a-Ja"></a>能令无量无数有情得利乐故。</p>
  <p id="aJb">“复次，<a id="a-Jc"></a>憍尸迦，<a id="a-Jd"></a>若有于此甚深般若波罗蜜多所说义趣，<a id="a-Je"></a>如实为他分别解说令得正解，<a id="a-Jf"></a>所获福聚复胜施他流布功德多百千倍。<a id="a-Jg"></a>敬此法师，<a id="a-Jh"></a>当如敬佛，<a id="a-Ji"></a>亦如奉事尊梵行者。<a id="a-Jj"></a>所以者何？<a id="a-Jk"></a>甚深般若波罗蜜多即是诸佛，<a id="a-Jl"></a>诸佛即是甚深般若波罗蜜多；<a id="a-Jm"></a>甚深般若波罗蜜多不异诸佛，<a id="a-Jn"></a>诸佛不异甚深般若波罗蜜多。<a id="a-Jo"></a>何以故？<a id="a-Jp"></a>三世诸佛皆依般若波罗蜜多精勤修学，<a id="a-Jq"></a>证得无上正等菩提；<a id="a-Jr"></a>尊梵行者当知即是住不退转地菩萨摩诃萨，<a id="a-Js"></a>是菩萨摩诃萨亦依般若波罗蜜多精勤修学，<a id="a-Jt"></a>证得无上正等菩提；<a id="a-Ju"></a>声闻种性补特伽罗亦依般若波罗蜜多精勤修学，<a id="a-Jv"></a>得阿罗汉果；<a id="a-Jw"></a>独觉种性补特伽罗亦依般若波罗蜜多精勤修学，<a id="a-Jx"></a>得独觉菩提；<a id="a-Jy"></a>菩萨种性补特伽罗亦依般若波罗蜜多精勤修学，<a id="a-Jz"></a>超诸声闻、<a id="a-K0"></a>独觉等地，<a id="a-K1"></a>证入菩萨正性离生，<a id="a-K2"></a>渐次修行诸菩萨行，<a id="a-K3"></a>得住菩萨不退转地。<a id="a-K4"></a>以是故，<a id="a-K5"></a>憍尸迦，<a id="a-K6"></a>若善男子、<a id="a-K7"></a>善女人等，<a id="a-K8"></a>欲以无量上妙花鬘乃至灯明，<a id="a-K9"></a>供养恭敬、<a id="a-KA"></a>尊重赞叹现在佛者，<a id="a-KB"></a>当书般若波罗蜜多甚深经典，<a id="a-KC"></a>以无量种上妙花鬘乃至灯明供养恭敬、<a id="a-KD"></a>尊重赞叹。</p>
  <p id="aKE">“憍尸迦，<a id="a-KF"></a>我观是义初得无上正等觉时，<a id="a-KG"></a>作是思惟：<a id="a-KH"></a>‘我依谁住？<a id="a-KI"></a>谁堪受我供养恭敬？<a id="a-KJ"></a>’作是念时，<a id="a-KK"></a>都不见有诸天、<a id="a-KL"></a>魔、<a id="a-KM"></a>梵、<a id="a-KN"></a>人非人等与我等者，<a id="a-KO"></a>况当有胜？<a id="a-KP"></a>复自思惟：<a id="a-KQ"></a>‘我依此法已证无上正等菩提！<a id="a-KR"></a>此法甚深寂静微妙，<a id="a-KS"></a>我当还依此法而住，<a id="a-KT"></a>供养恭敬谓深般若波罗蜜多。<a id="a-KU"></a>’</p>
  <p id="aKV">“憍尸迦，<a id="a-KW"></a>我已成佛，<a id="a-KX"></a>尚依般若波罗蜜多供养恭敬，<a id="a-KY"></a>况善男子、<a id="a-KZ"></a>善女人等欲求无上正等菩提，<a id="a-Ka"></a>而不依此甚深般若波罗蜜多精勤修学，<a id="a-Kb"></a>供养恭敬、<a id="a-Kc"></a>尊重赞叹？<a id="a-Kd"></a>何以故？<a id="a-Ke"></a>憍尸迦，<a id="a-Kf"></a>甚深般若波罗蜜多能生菩萨摩诃萨众，<a id="a-Kg"></a>从此菩萨摩诃萨众生诸如来、<a id="a-Kh"></a>应、<a id="a-Ki"></a>正等觉，<a id="a-Kj"></a>依诸如来、<a id="a-Kk"></a>应、<a id="a-Kl"></a>正等觉，<a id="a-Km"></a>声闻、<a id="a-Kn"></a>独觉而得生故。<a id="a-Ko"></a>以是故，<a id="a-Kp"></a>憍尸迦，<a id="a-Kq"></a>若菩萨乘、<a id="a-Kr"></a>若独觉乘、<a id="a-Ks"></a>若声闻乘诸善男子、<a id="a-Kt"></a>善女人等，<a id="a-Ku"></a>皆于般若波罗蜜多应勤修学，<a id="a-Kv"></a>以无量种上妙花鬘乃至灯明供养恭敬、<a id="a-Kw"></a>尊重赞叹。<a id="a-Kx"></a>所以者何？<a id="a-Ky"></a>声闻、<a id="a-Kz"></a>独觉及菩萨乘，<a id="a-L0"></a>要依般若波罗蜜多，<a id="a-L1"></a>精勤修学得至究竟。</p>
  <p id="aL2">“复次，<a id="a-L3"></a>憍尸迦，<a id="a-L4"></a>若善男子、<a id="a-L5"></a>善女人等，<a id="a-L6"></a>教赡部洲诸有情类，<a id="a-L7"></a>皆令安住十善业道。<a id="a-L8"></a>于意云何？<a id="a-L9"></a>是善男子、<a id="a-LA"></a>善女人等，<a id="a-LB"></a>由此因缘得福多不？<a id="a-LC"></a>”</p>
  <p id="aLD">天帝释言：<a id="a-LE"></a>“甚多，<a id="a-LF"></a>世尊！<a id="a-LG"></a>甚多，<a id="a-LH"></a>善逝！<a id="a-LI"></a>”</p>
  <p id="aLJ">佛告憍尸迦：<a id="a-LK"></a>“若善男子、<a id="a-LL"></a>善女人等，<a id="a-LM"></a>书写般若波罗蜜多甚深经典施他读诵，<a id="a-LN"></a>若转书写、<a id="a-LO"></a>广令流布；<a id="a-LP"></a>是善男子、<a id="a-LQ"></a>善女人等，<a id="a-LR"></a>所获福聚甚多于前。<a id="a-LS"></a>何以故？<a id="a-LT"></a>憍尸迦，<a id="a-LU"></a>甚深般若波罗蜜多秘密藏中，<a id="a-LV"></a>广说一切无漏之法。<a id="a-LW"></a>诸善男子、<a id="a-LX"></a>善女人等，<a id="a-LY"></a>于中已学、<a id="a-LZ"></a>今学、<a id="a-La"></a>当学；<a id="a-Lb"></a>或有已入、<a id="a-Lc"></a>今入、<a id="a-Ld"></a>当入声闻种性正性离生，<a id="a-Le"></a>渐次乃至已正当得阿罗汉果；<a id="a-Lf"></a>或有已入、<a id="a-Lg"></a>今入、<a id="a-Lh"></a>当入独觉种性正性离生，<a id="a-Li"></a>渐次乃至已正当得独觉菩提；<a id="a-Lj"></a>或有已入、<a id="a-Lk"></a>今入、<a id="a-Ll"></a>当入菩萨种性正性离生，<a id="a-Lm"></a>渐次修行诸菩萨行，<a id="a-Ln"></a>已得、<a id="a-Lo"></a>今得、<a id="a-Lp"></a>当得无上正等菩提。</p>
  <p id="aLq">“憍尸迦，<a id="a-Lr"></a>甚深般若波罗蜜多秘密藏中所说一切无漏法者，<a id="a-Ls"></a>谓布施波罗蜜多乃至般若波罗蜜多，<a id="a-Lt"></a>若内空乃至无性自性空，<a id="a-Lu"></a>若真如乃至不思议界，<a id="a-Lv"></a>若断界乃至无为界，<a id="a-Lw"></a>若苦、<a id="a-Lx"></a>集、<a id="a-Ly"></a>灭、<a id="a-Lz"></a>道圣谛，<a id="a-M0"></a>若四念住乃至八圣道支，<a id="a-M1"></a>若四静虑、<a id="a-M2"></a>四无量、<a id="a-M3"></a>四无色定，<a id="a-M4"></a>若八解脱、<a id="a-M5"></a>九次第定，<a id="a-M6"></a>若空、<a id="a-M7"></a>无相、<a id="a-M8"></a>无愿解脱门，<a id="a-M9"></a>若净观地乃至如来地，<a id="a-MA"></a>若极喜地乃至法云地，<a id="a-MB"></a>若五眼、<a id="a-MC"></a>六神通，<a id="a-MD"></a>若如来十力乃至十八佛不共法，<a id="a-ME"></a>若无忘失法、<a id="a-MF"></a>恒住舍性，<a id="a-MG"></a>若一切陀罗尼门、<a id="a-MH"></a>三摩地门，<a id="a-MI"></a>若一切智、<a id="a-MJ"></a>道相智、<a id="a-MK"></a>一切相智，<a id="a-ML"></a>若余无量无边佛法，<a id="a-MM"></a>皆是此中所说一切无漏之法。</p>
 </body>
</html>