<!doctype html>
<html id="z3IBSzF6Q" data-ver="1271">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百九十九</h1>
  <h2 id="a2">初分常啼菩萨品第七十七之二</h2>
  <p id="a3">“时，<a id="a-4"></a>天帝释即复本形，<a id="a-5"></a>在常啼前，<a id="a-6"></a>曲躬而立，<a id="a-7"></a>赞言：<a id="a-8"></a>‘大士，<a id="a-9"></a>善哉！<a id="a-A"></a>善哉！<a id="a-B"></a>为法至诚，<a id="a-C"></a>坚固乃尔！<a id="a-D"></a>过去诸佛为菩萨时亦如大士，<a id="a-E"></a>以坚固愿求深般若波罗蜜多方便善巧，<a id="a-F"></a>请问菩萨所学、<a id="a-G"></a>所乘、<a id="a-H"></a>所行、<a id="a-I"></a>所作心无厌倦，<a id="a-J"></a>成熟有情，<a id="a-K"></a>严净佛土，<a id="a-L"></a>已证无上正等菩提。<a id="a-M"></a>大士当知，<a id="a-N"></a>我实不用人血、<a id="a-O"></a>心、<a id="a-P"></a>髓，<a id="a-Q"></a>但来相试。<a id="a-R"></a>今何所愿？<a id="a-S"></a>我当相与，<a id="a-T"></a>以酬轻触损恼之愆。<a id="a-U"></a>’</p>
  <p id="aV">“常啼报言：<a id="a-W"></a>‘我本所愿，<a id="a-X"></a>唯有无上正等菩提，<a id="a-Y"></a>天主颇能与斯愿不？<a id="a-Z"></a>’</p>
  <p id="aa">“时，<a id="a-b"></a>天帝释赧然有愧，<a id="a-c"></a>白常啼言：<a id="a-d"></a>‘此非我力！<a id="a-e"></a>唯有诸佛大圣法王，<a id="a-f"></a>于法自在能与斯愿。<a id="a-g"></a>大士，<a id="a-h"></a>今应除无上觉，<a id="a-i"></a>更求余愿，<a id="a-j"></a>我当与之。<a id="a-k"></a>’</p>
  <p id="al">“常啼报曰：<a id="a-m"></a>‘甚深般若波罗蜜多亦我所愿，<a id="a-n"></a>颇能惠不？<a id="a-o"></a>’</p>
  <p id="ap">“时，<a id="a-q"></a>天帝释倍复生惭，<a id="a-r"></a>白常啼言：<a id="a-s"></a>‘我于此愿亦不能与！<a id="a-t"></a>然我有力令大士身平复如故，<a id="a-u"></a>用斯愿不？<a id="a-v"></a>’</p>
  <p id="aw">“常啼报言：<a id="a-x"></a>‘如是所愿，<a id="a-y"></a>自能满足，<a id="a-z"></a>无劳天主。<a id="a-10"></a>所以者何？<a id="a-11"></a>我若启告十方诸佛，<a id="a-12"></a>发诚谛言：<a id="a-13"></a>“今自卖身，<a id="a-14"></a>实为慕法，<a id="a-15"></a>不怀谄诈诳惑世间，<a id="a-16"></a>由此因缘，<a id="a-17"></a>定于无上正等菩提不退转者，<a id="a-18"></a>令我身形平复如故。<a id="a-19"></a>”此言未讫，<a id="a-1A"></a>自能令我平复如故，<a id="a-1B"></a>岂假天威？<a id="a-1C"></a>’</p>
  <p id="a1D">“天帝释言：<a id="a-1E"></a>‘如是，<a id="a-1F"></a>如是，<a id="a-1G"></a>佛之神力不可思议！<a id="a-1H"></a>菩萨至诚，<a id="a-1I"></a>何事不办？<a id="a-1J"></a>然由我故损大士身，<a id="a-1K"></a>唯愿慈悲，<a id="a-1L"></a>许办斯事。<a id="a-1M"></a>’</p>
  <p id="a1N">“常啼菩萨便告彼言：<a id="a-1O"></a>‘既尔殷勤，<a id="a-1P"></a>当随汝意。<a id="a-1Q"></a>’</p>
  <p id="a1R">“时，<a id="a-1S"></a>天帝释即现天威，<a id="a-1T"></a>令常啼身平复如故，<a id="a-1U"></a>乃至不见少分疮痕，<a id="a-1V"></a>形貌端严过于往日，<a id="a-1W"></a>愧谢右绕，<a id="a-1X"></a>忽然不现。</p>
  <p id="a1Y">“尔时，<a id="a-1Z"></a>长者女见常啼菩萨希有之事，<a id="a-1a"></a>转增爱重，<a id="a-1b"></a>恭敬合掌，<a id="a-1c"></a>白常啼言：<a id="a-1d"></a>‘愿降慈悲，<a id="a-1e"></a>暂临我宅！<a id="a-1f"></a>所须供养甚深般若波罗蜜多及说法师法涌菩萨上妙供具，<a id="a-1g"></a>为白父母，<a id="a-1h"></a>一切当得。<a id="a-1i"></a>我及侍从亦辞父母，<a id="a-1j"></a>随大士往具妙香城，<a id="a-1k"></a>为欲供养甚深般若波罗蜜多及说法师法涌菩萨摩诃萨故。<a id="a-1l"></a>’</p>
  <p id="a1m">“是时，<a id="a-1n"></a>常啼随彼所愿，<a id="a-1o"></a>俱到其舍，<a id="a-1p"></a>在门外止。<a id="a-1q"></a>时，<a id="a-1r"></a>长者女即入其舍，<a id="a-1s"></a>白父母言：<a id="a-1t"></a>‘愿多与我家中所有上妙华鬘、<a id="a-1u"></a>涂散等香、<a id="a-1v"></a>衣服、<a id="a-1w"></a>璎珞、<a id="a-1x"></a>宝幢、<a id="a-1y"></a>幡盖、<a id="a-1z"></a>妓乐、<a id="a-20"></a>苏油、<a id="a-21"></a>末尼、<a id="a-22"></a>真珠、<a id="a-23"></a>吠琉璃宝、<a id="a-24"></a>颇胝迦宝、<a id="a-25"></a>珊瑚、<a id="a-26"></a>琥珀、<a id="a-27"></a>螺贝、<a id="a-28"></a>璧玉、<a id="a-29"></a>杵藏、<a id="a-2A"></a>石藏、<a id="a-2B"></a>帝青、<a id="a-2C"></a>大青并金银等种种供具，<a id="a-2D"></a>亦听我身及先事我五百侍女持诸供具，<a id="a-2E"></a>皆当随从常啼菩萨往妙香城，<a id="a-2F"></a>为欲供养甚深般若波罗蜜多及说法师法涌菩萨。<a id="a-2G"></a>彼当为我宣说法要！<a id="a-2H"></a>我得闻已，<a id="a-2I"></a>如说修行，<a id="a-2J"></a>定获无边微妙佛法。<a id="a-2K"></a>’</p>
  <p id="a2L">“时，<a id="a-2M"></a>彼父母闻已惊骇，<a id="a-2N"></a>即问女言：<a id="a-2O"></a>‘常啼菩萨今在何处？<a id="a-2P"></a>是何等人？<a id="a-2Q"></a>’</p>
  <p id="a2R">“女即白言：<a id="a-2S"></a>‘今在门外，<a id="a-2T"></a>彼是大士，<a id="a-2U"></a>为欲度脱一切有情生死苦故，<a id="a-2V"></a>勤求无上正等菩提。<a id="a-2W"></a>又彼大士，<a id="a-2X"></a>爱重正法不惜身命，<a id="a-2Y"></a>为欲供养菩萨所学甚深般若波罗蜜多及说法师法涌菩萨摩诃萨故，<a id="a-2Z"></a>入此城中处处巡环，<a id="a-2a"></a>高声唱曰：<a id="a-2b"></a>“我今自卖！<a id="a-2c"></a>谁欲买人？<a id="a-2d"></a>我今自卖！<a id="a-2e"></a>谁欲买人？<a id="a-2f"></a>”经于久时卖身不售，<a id="a-2g"></a>愁忧苦恼在一处立，<a id="a-2h"></a>涕泪而言：<a id="a-2i"></a>“我有何罪？<a id="a-2j"></a>为欲供养甚深般若波罗蜜多及说法师法涌菩萨摩诃萨故，<a id="a-2k"></a>虽自卖身，<a id="a-2l"></a>而无买者？<a id="a-2m"></a>”</p>
  <p id="a2n">“‘时，<a id="a-2o"></a>天帝释为欲试验，<a id="a-2p"></a>即自化作少婆罗门来至其前，<a id="a-2q"></a>问言：<a id="a-2r"></a>“男子，<a id="a-2s"></a>汝何住此，<a id="a-2t"></a>忧悲不乐？<a id="a-2u"></a>”时，<a id="a-2v"></a>彼大士答言：<a id="a-2w"></a>“儒童，<a id="a-2x"></a>我为供养甚深般若波罗蜜多及说法师法涌菩萨。<a id="a-2y"></a>然我贫乏无诸财宝，<a id="a-2z"></a>爱重法故欲自卖身，<a id="a-30"></a>遍此城中，<a id="a-31"></a>无相问者。<a id="a-32"></a>自惟薄福，<a id="a-33"></a>住此忧悲。<a id="a-34"></a>”时，<a id="a-35"></a>婆罗门语大士曰：<a id="a-36"></a>“我于今者正欲祠天，<a id="a-37"></a>不用人身，<a id="a-38"></a>但须人血、<a id="a-39"></a>人髓、<a id="a-3A"></a>人心，<a id="a-3B"></a>颇能卖不？<a id="a-3C"></a>”大士闻已，<a id="a-3D"></a>欢喜踊跃，<a id="a-3E"></a>以柔软语报婆罗门：<a id="a-3F"></a>“仁所买者，<a id="a-3G"></a>我悉能卖。<a id="a-3H"></a>”婆罗门言：<a id="a-3I"></a>“须几价值？<a id="a-3J"></a>”大士报曰：<a id="a-3K"></a>“随意相酬。<a id="a-3L"></a>”大士尔时作是语已，<a id="a-3M"></a>即伸右手执取利刀，<a id="a-3N"></a>刺己左臂令出其血，<a id="a-3O"></a>复割右髀皮肉置地，<a id="a-3P"></a>破骨出髓，<a id="a-3Q"></a>与婆罗门；<a id="a-3R"></a>复趣墙边，<a id="a-3S"></a>欲剖心出。</p>
  <p id="a3T">“‘我在高阁遥见是事，<a id="a-3U"></a>作是念言：<a id="a-3V"></a>“此善男子，<a id="a-3W"></a>何因缘故困苦其身？<a id="a-3X"></a>我当问之。<a id="a-3Y"></a>”念已下阁到大士所，<a id="a-3Z"></a>作是问言：<a id="a-3a"></a>“汝何因缘先唱自卖，<a id="a-3b"></a>今出血、<a id="a-3c"></a>髓，<a id="a-3d"></a>复欲剖心？<a id="a-3e"></a>”彼答我曰：<a id="a-3f"></a>“姊不知耶？<a id="a-3g"></a>我为供养甚深般若波罗蜜多及说法师法涌菩萨。<a id="a-3h"></a>然我贫乏无诸财宝，<a id="a-3i"></a>爱重法故先自卖身，<a id="a-3j"></a>无相买者，<a id="a-3k"></a>今卖三事与婆罗门。<a id="a-3l"></a>”我时问言：<a id="a-3m"></a>“汝今自卖身血、<a id="a-3n"></a>心、<a id="a-3o"></a>髓，<a id="a-3p"></a>欲持价值供养般若波罗蜜多及说法师法涌菩萨，<a id="a-3q"></a>当获何等功德胜利？<a id="a-3r"></a>”彼答我言：<a id="a-3s"></a>“法涌菩萨于甚深法已得自在，<a id="a-3t"></a>当为我说甚深般若波罗蜜多方便善巧，<a id="a-3u"></a>菩萨所学、<a id="a-3v"></a>菩萨所乘、<a id="a-3w"></a>菩萨所行、<a id="a-3x"></a>菩萨所作。<a id="a-3y"></a>我得闻已，<a id="a-3z"></a>如说修行，<a id="a-40"></a>成熟有情，<a id="a-41"></a>严净佛土，<a id="a-42"></a>速证无上正等菩提，<a id="a-43"></a>得金色身，<a id="a-44"></a>具三十二大丈夫相，<a id="a-45"></a>八十随好圆满庄严，<a id="a-46"></a>常光一寻，<a id="a-47"></a>余光无量，<a id="a-48"></a>具佛十力、<a id="a-49"></a>四无所畏、<a id="a-4A"></a>四无礙解、<a id="a-4B"></a>大慈、<a id="a-4C"></a>大悲、<a id="a-4D"></a>大喜、<a id="a-4E"></a>大舍、<a id="a-4F"></a>十八佛不共法，<a id="a-4G"></a>无忘失法、<a id="a-4H"></a>恒住舍性，<a id="a-4I"></a>五净眼、<a id="a-4J"></a>六神通，<a id="a-4K"></a>不可思议清净戒蕴、<a id="a-4L"></a>定蕴、<a id="a-4M"></a>慧蕴、<a id="a-4N"></a>解脱蕴、<a id="a-4O"></a>解脱知见蕴，<a id="a-4P"></a>无障智见、<a id="a-4Q"></a>无上智见，<a id="a-4R"></a>得一切智、<a id="a-4S"></a>道相智、<a id="a-4T"></a>一切相智，<a id="a-4U"></a>具足一切无上法宝，<a id="a-4V"></a>分布施与一切有情，<a id="a-4W"></a>与诸有情作所依止。<a id="a-4X"></a>我舍身命为供养彼，<a id="a-4Y"></a>当获此等功德胜利。<a id="a-4Z"></a>”</p>
  <p id="a4a">“‘我时闻说如是殊胜不可思议微妙佛法，<a id="a-4b"></a>欢喜踊跃身毛皆竖，<a id="a-4c"></a>恭敬合掌而白彼言：<a id="a-4d"></a>“大士所说第一广大，<a id="a-4e"></a>最胜微妙，<a id="a-4f"></a>甚为希有！<a id="a-4g"></a>为获如是一一佛法，<a id="a-4h"></a>尚应弃舍如殑伽沙所重身命，<a id="a-4i"></a>况唯舍一！<a id="a-4j"></a>所以者何？<a id="a-4k"></a>若得如是微妙功德，<a id="a-4l"></a>则能利乐一切有情。<a id="a-4m"></a>大士家贫，<a id="a-4n"></a>尚为如是微妙功德不惜身命，<a id="a-4o"></a>况我家富多有珍财，<a id="a-4p"></a>为是功德而不弃舍？<a id="a-4q"></a>大士今应勿复自害，<a id="a-4r"></a>所须供具尽当相与，<a id="a-4s"></a>所谓金、<a id="a-4t"></a>银、<a id="a-4u"></a>吠琉璃宝、<a id="a-4v"></a>颇胝迦宝、<a id="a-4w"></a>末尼、<a id="a-4x"></a>真珠、<a id="a-4y"></a>杵藏、<a id="a-4z"></a>石藏、<a id="a-50"></a>螺贝、<a id="a-51"></a>璧玉、<a id="a-52"></a>帝青、<a id="a-53"></a>大青、<a id="a-54"></a>珊瑚、<a id="a-55"></a>琥珀及余无量异类珍财，<a id="a-56"></a>华、<a id="a-57"></a>香、<a id="a-58"></a>璎珞、<a id="a-59"></a>宝幢、<a id="a-5A"></a>幡盖、<a id="a-5B"></a>妓乐、<a id="a-5C"></a>灯明、<a id="a-5D"></a>车乘、<a id="a-5E"></a>衣服并余种种上妙供具，<a id="a-5F"></a>可持供养甚深般若波罗蜜多及说法师法涌菩萨。<a id="a-5G"></a>唯愿大士勿复自害！<a id="a-5H"></a>我身亦愿随大士往法涌菩萨摩诃萨所，<a id="a-5I"></a>俱时瞻仰，<a id="a-5J"></a>共植善根，<a id="a-5K"></a>为得所说诸佛法故。<a id="a-5L"></a>”</p>
  <p id="a5M">“‘时，<a id="a-5N"></a>天帝释即复本形在彼前住，<a id="a-5O"></a>曲躬合掌，<a id="a-5P"></a>赞言：<a id="a-5Q"></a>“大士，<a id="a-5R"></a>善哉！<a id="a-5S"></a>善哉！<a id="a-5T"></a>为法至诚，<a id="a-5U"></a>坚固乃尔！<a id="a-5V"></a>过去诸佛为菩萨时亦如大士，<a id="a-5W"></a>以坚固愿求深般若波罗蜜多方便善巧，<a id="a-5X"></a>请问菩萨所学、<a id="a-5Y"></a>所乘、<a id="a-5Z"></a>所行、<a id="a-5a"></a>所作心无厌倦，<a id="a-5b"></a>成熟有情，<a id="a-5c"></a>严净佛土，<a id="a-5d"></a>已证无上正等菩提。<a id="a-5e"></a>大士当知，<a id="a-5f"></a>我实不用人血、<a id="a-5g"></a>心、<a id="a-5h"></a>髓，<a id="a-5i"></a>但来相试。<a id="a-5j"></a>今何所愿？<a id="a-5k"></a>我当相与，<a id="a-5l"></a>以酬轻触损恼之愆。<a id="a-5m"></a>”</p>
  <p id="a5n">“‘彼即报言：<a id="a-5o"></a>“我本所愿，<a id="a-5p"></a>唯有无上正等菩提，<a id="a-5q"></a>天主颇能与斯愿不？<a id="a-5r"></a>”时，<a id="a-5s"></a>天帝释赧然有愧，<a id="a-5t"></a>而白彼言：<a id="a-5u"></a>“此非我力！<a id="a-5v"></a>唯有诸佛大圣法王，<a id="a-5w"></a>于法自在能与斯愿。<a id="a-5x"></a>大士，<a id="a-5y"></a>今应除无上觉，<a id="a-5z"></a>更求余愿，<a id="a-60"></a>我当与之。<a id="a-61"></a>”彼便报曰：<a id="a-62"></a>“甚深般若波罗蜜多亦我所愿，<a id="a-63"></a>颇能惠不？<a id="a-64"></a>”时，<a id="a-65"></a>天帝释倍复生惭，<a id="a-66"></a>而白彼言：<a id="a-67"></a>“我于此愿亦不能与！<a id="a-68"></a>然我有力令大士身平复如故，<a id="a-69"></a>用斯愿不？<a id="a-6A"></a>”彼复报言：<a id="a-6B"></a>“如是所愿，<a id="a-6C"></a>自能满足，<a id="a-6D"></a>无劳天主。<a id="a-6E"></a>所以者何？<a id="a-6F"></a>我若启告十方诸佛，<a id="a-6G"></a>发诚谛言：<a id="a-6H"></a>“今自卖身，<a id="a-6I"></a>实为慕法，<a id="a-6J"></a>不怀谄诈诳惑世间，<a id="a-6K"></a>由此因缘，<a id="a-6L"></a>定于无上正等菩提不退转者，<a id="a-6M"></a>令我身形平复如故。<a id="a-6N"></a>”此言未讫，<a id="a-6O"></a>自能令我平复如故，<a id="a-6P"></a>岂假天威？<a id="a-6Q"></a>”</p>
  <p id="a6R">“‘天帝释言：<a id="a-6S"></a>“如是，<a id="a-6T"></a>如是，<a id="a-6U"></a>佛之神力不可思议！<a id="a-6V"></a>菩萨至诚，<a id="a-6W"></a>何事不办？<a id="a-6X"></a>然由我故损大士身，<a id="a-6Y"></a>唯愿慈悲，<a id="a-6Z"></a>许办斯事。<a id="a-6a"></a>”时，<a id="a-6b"></a>彼大士告帝释言：<a id="a-6c"></a>“既尔殷勤，<a id="a-6d"></a>当随汝意。<a id="a-6e"></a>”时，<a id="a-6f"></a>天帝释即现天威，<a id="a-6g"></a>令彼身形平复如故，<a id="a-6h"></a>乃至不见少分疮痕，<a id="a-6i"></a>形貌端严过于往日，<a id="a-6j"></a>愧谢右绕，<a id="a-6k"></a>忽然不现。</p>
  <p id="a6l">“‘我既见彼希有之事，<a id="a-6m"></a>转增爱敬，<a id="a-6n"></a>合掌白言：<a id="a-6o"></a>“愿降慈悲，<a id="a-6p"></a>暂临我宅！<a id="a-6q"></a>所须供养甚深般若波罗蜜多及说法师法涌菩萨供养之具，<a id="a-6r"></a>为白父母，<a id="a-6s"></a>一切当得。<a id="a-6t"></a>我及侍从亦辞父母，<a id="a-6u"></a>随大士往具妙香城，<a id="a-6v"></a>为欲供养甚深般若波罗蜜多及说法师法涌菩萨摩诃萨故。<a id="a-6w"></a>”</p>
  <p id="a6x">“‘今彼大士以我至诚，<a id="a-6y"></a>不遗所愿，<a id="a-6z"></a>来至门首。<a id="a-70"></a>唯愿父母多与珍财，<a id="a-71"></a>及许我身并先事我五百侍女持诸供具，<a id="a-72"></a>咸当随从常啼菩萨往妙香城，<a id="a-73"></a>礼敬供养甚深般若波罗蜜多及说法师法涌菩萨，<a id="a-74"></a>为得所说诸佛法故。<a id="a-75"></a>’</p>
  <p id="a76">“尔时，<a id="a-77"></a>父母闻女所说，<a id="a-78"></a>欢喜踊跃，<a id="a-79"></a>叹未曾有，<a id="a-7A"></a>便告女言：<a id="a-7B"></a>‘如汝所说，<a id="a-7C"></a>常啼菩萨甚为希有，<a id="a-7D"></a>能擐如是大功德铠，<a id="a-7E"></a>勇猛精进求诸佛法；<a id="a-7F"></a>所求佛法微妙最胜，<a id="a-7G"></a>广大清净不可思议，<a id="a-7H"></a>能引世间诸有情类令获殊胜利益安乐。<a id="a-7I"></a>汝于是法既深爱重，<a id="a-7J"></a>欲随善友持诸供具往妙香城，<a id="a-7K"></a>供养般若波罗蜜多及说法师法涌菩萨，<a id="a-7L"></a>为欲证得诸佛法故，<a id="a-7M"></a>我等云何不生随喜？<a id="a-7N"></a>今听汝去，<a id="a-7O"></a>我等亦欲与汝相随，<a id="a-7P"></a>汝欢喜不？<a id="a-7Q"></a>’</p>
  <p id="a7R">“女即白言：<a id="a-7S"></a>‘甚大欢喜！<a id="a-7T"></a>我尚不礙余人善法，<a id="a-7U"></a>况父母耶？<a id="a-7V"></a>’</p>
  <p id="a7W">“父母报言：<a id="a-7X"></a>‘汝应严办供具、<a id="a-7Y"></a>侍从，<a id="a-7Z"></a>速当共往。<a id="a-7a"></a>’时，<a id="a-7b"></a>长者女即便营办五百乘车七宝严饰，<a id="a-7c"></a>亦令五百常随侍女恣意各取众宝严身，<a id="a-7d"></a>复取金银、<a id="a-7e"></a>吠琉璃宝、<a id="a-7f"></a>颇胝迦宝、<a id="a-7g"></a>末尼、<a id="a-7h"></a>真珠、<a id="a-7i"></a>帝青、<a id="a-7j"></a>大青、<a id="a-7k"></a>螺贝、<a id="a-7l"></a>璧玉、<a id="a-7m"></a>珊瑚、<a id="a-7n"></a>琥珀、<a id="a-7o"></a>杵藏、<a id="a-7p"></a>石藏及余无量异类珍财，<a id="a-7q"></a>种种华香、<a id="a-7r"></a>衣服、<a id="a-7s"></a>璎珞、<a id="a-7t"></a>宝幢、<a id="a-7u"></a>幡盖、<a id="a-7v"></a>妓乐、<a id="a-7w"></a>苏油、<a id="a-7x"></a>上妙珍财各无量种并余种种上妙供具。</p>
  <p id="a7y">“其女既办如是事已，<a id="a-7z"></a>恭敬启请常啼菩萨前乘一车，<a id="a-80"></a>身及父母、<a id="a-81"></a>侍女五百各乘一车，<a id="a-82"></a>围绕侍从常啼菩萨，<a id="a-83"></a>渐渐东去至妙香城。<a id="a-84"></a>见城高广，<a id="a-85"></a>七宝成就。<a id="a-86"></a>于其城外，<a id="a-87"></a>周匝皆有七宝所成七重垣墙、<a id="a-88"></a>七重楼观、<a id="a-89"></a>七重栏楯、<a id="a-8A"></a>七重宝堑、<a id="a-8B"></a>七重行列宝多罗树。<a id="a-8C"></a>是垣墙等互相间饰，<a id="a-8D"></a>发种种光甚可爱乐。<a id="a-8E"></a>此大宝城，<a id="a-8F"></a>面各十二踰缮那量，<a id="a-8G"></a>清净宽广，<a id="a-8H"></a>人物炽盛，<a id="a-8I"></a>安隐丰乐。<a id="a-8J"></a>中有五百街巷市廛，<a id="a-8K"></a>度量相当，<a id="a-8L"></a>端严如画。<a id="a-8M"></a>于诸衢陌各有清流，<a id="a-8N"></a>亘以宝舫往来无拥。<a id="a-8O"></a>一一街巷清净严饰，<a id="a-8P"></a>洒以香水，<a id="a-8Q"></a>布以名华。<a id="a-8R"></a>城及垣墙皆有却敌雉堞、<a id="a-8S"></a>楼阁，<a id="a-8T"></a>紫金所成，<a id="a-8U"></a>蓥以众珍，<a id="a-8V"></a>光明辉焕。<a id="a-8W"></a>于雉堞间，<a id="a-8X"></a>厕以宝树。<a id="a-8Y"></a>是一一树根茎枝叶，<a id="a-8Z"></a>及以华果，<a id="a-8a"></a>皆别宝成。<a id="a-8b"></a>城垣楼阁及诸宝树，<a id="a-8c"></a>覆以金网，<a id="a-8d"></a>连以宝绳，<a id="a-8e"></a>悬以金铃，<a id="a-8f"></a>缀以宝铎，<a id="a-8g"></a>微风吹动发和雅音，<a id="a-8h"></a>譬如善奏五支诸乐。<a id="a-8i"></a>城外周匝七重宝堑，<a id="a-8j"></a>八功德水弭满其中，<a id="a-8k"></a>冷暖调和，<a id="a-8l"></a>清澄皎镜。<a id="a-8m"></a>水中处处有七宝船，<a id="a-8n"></a>间饰庄严，<a id="a-8o"></a>众所乐见。<a id="a-8p"></a>诸堑水内具众妙华，<a id="a-8q"></a>色香鲜郁，<a id="a-8r"></a>遍覆水上。<a id="a-8s"></a>有五百苑周寰大城，<a id="a-8t"></a>种种庄严甚可喜乐。<a id="a-8u"></a>一一苑内有五百池。<a id="a-8v"></a>其池纵广一俱卢舍，<a id="a-8w"></a>七宝庄饰，<a id="a-8x"></a>悦可众心。<a id="a-8y"></a>于诸池内有四色华，<a id="a-8z"></a>量如车轮，<a id="a-90"></a>映蔽于水。<a id="a-91"></a>其华皆以七宝所成。<a id="a-92"></a>诸池苑中多有众鸟，<a id="a-93"></a>音声相和，<a id="a-94"></a>聚散遨游。<a id="a-95"></a>渐复前行，<a id="a-96"></a>即便遥见法涌菩萨摩诃萨，<a id="a-97"></a>正处七宝台坐师子座，<a id="a-98"></a>无量无数百千俱胝那庾多众前后围绕而为说法。</p>
  <p id="a99">“尔时，<a id="a-9A"></a>常啼菩萨摩诃萨最初遥见法涌菩萨摩诃萨故，<a id="a-9B"></a>身心悦乐；<a id="a-9C"></a>譬如苾蒭系念一境，<a id="a-9D"></a>忽然得入第三静虑。<a id="a-9E"></a>既遥见已，<a id="a-9F"></a>作是念言：<a id="a-9G"></a>‘我等不应乘车而趣法涌菩萨摩诃萨所。<a id="a-9H"></a>’作是念已，<a id="a-9I"></a>即便下车整理衣服。</p>
  <p id="a9J">“时，<a id="a-9K"></a>长者女及彼父母、<a id="a-9L"></a>侍女五百亦皆下车，<a id="a-9M"></a>各以上妙众宝衣服严饰其身，<a id="a-9N"></a>持诸供具恭敬围绕常啼菩萨，<a id="a-9O"></a>徐行而趣法涌菩萨摩诃萨所。<a id="a-9P"></a>其路边有法涌菩萨所营七宝大般若台，<a id="a-9Q"></a>以赤栴檀而为涂饰，<a id="a-9R"></a>悬宝铃铎出微妙音，<a id="a-9S"></a>周匝皆垂真珠罗网。<a id="a-9T"></a>于台四角，<a id="a-9U"></a>悬四宝珠以为灯明，<a id="a-9V"></a>昼夜常照。<a id="a-9W"></a>宝台四面有四香炉，<a id="a-9X"></a>白银所成，<a id="a-9Y"></a>众宝严饰，<a id="a-9Z"></a>恒时烧以黑沉水香，<a id="a-9a"></a>散众妙华而为供养。<a id="a-9b"></a>台中有座，<a id="a-9c"></a>七宝所成，<a id="a-9d"></a>其上重敷茵褥绮帊。<a id="a-9e"></a>于斯座上复有一函，<a id="a-9f"></a>四宝合成，<a id="a-9g"></a>庄严绮丽，<a id="a-9h"></a>一金、<a id="a-9i"></a>二银、<a id="a-9j"></a>三吠琉璃、<a id="a-9k"></a>四帝青宝。<a id="a-9l"></a>真金叶上销琉璃汁，<a id="a-9m"></a>书以般若波罗蜜多，<a id="a-9n"></a>置此函中，<a id="a-9o"></a>恒时封印。<a id="a-9p"></a>台中处处悬宝幡华，<a id="a-9q"></a>间饰庄严甚可爱乐。</p>
  <p id="a9r">“常啼菩萨、<a id="a-9s"></a>长者女等，<a id="a-9t"></a>见此宝台庄严殊妙，<a id="a-9u"></a>合掌恭敬，<a id="a-9v"></a>叹未曾有。<a id="a-9w"></a>复见帝释与其无量百千天众在宝台边，<a id="a-9x"></a>持天种种上妙香末及众宝屑、<a id="a-9y"></a>微妙香华、<a id="a-9z"></a>金银华等散宝台上，<a id="a-A0"></a>于虚空中奏天妓乐。</p>
  <p id="aA1">“常啼菩萨见是事已，<a id="a-A2"></a>问帝释言：<a id="a-A3"></a>‘何缘天主与诸天众供养此台？<a id="a-A4"></a>’</p>
  <p id="aA5">“天帝释曰：<a id="a-A6"></a>‘大士今者，<a id="a-A7"></a>岂不知耶？<a id="a-A8"></a>于此台中有无上法，<a id="a-A9"></a>名深般若波罗蜜多，<a id="a-AA"></a>是诸如来、<a id="a-AB"></a>应、<a id="a-AC"></a>正等觉及诸菩萨摩诃萨母，<a id="a-AD"></a>能生能摄一切如来、<a id="a-AE"></a>应、<a id="a-AF"></a>正等觉及诸菩萨摩诃萨众。<a id="a-AG"></a>若菩萨摩诃萨能于此中精勤修学，<a id="a-AH"></a>速到一切功德彼岸，<a id="a-AI"></a>速能成办一切佛法，<a id="a-AJ"></a>速能证得一切智智。<a id="a-AK"></a>由是因缘，<a id="a-AL"></a>我等于此与诸眷属恭敬供养。<a id="a-AM"></a>’</p>
  <p id="aAN">“常啼菩萨闻已欢喜，<a id="a-AO"></a>寻声复问天帝释言：<a id="a-AP"></a>‘如是所说甚深般若波罗蜜多，<a id="a-AQ"></a>今在何处？<a id="a-AR"></a>我欲供养，<a id="a-AS"></a>唯愿示之！<a id="a-AT"></a>’</p>
  <p id="aAU">“天帝释言：<a id="a-AV"></a>‘大士知不？<a id="a-AW"></a>甚深般若波罗蜜多，<a id="a-AX"></a>在此台中七宝座上四宝函内，<a id="a-AY"></a>真金为叶，<a id="a-AZ"></a>吠琉璃宝以为其字。<a id="a-Aa"></a>法涌菩萨以七宝印自封印之。<a id="a-Ab"></a>我等不能辄开相示。<a id="a-Ac"></a>’</p>
  <p id="aAd">“尔时，<a id="a-Ae"></a>常啼菩萨摩诃萨及长者女，<a id="a-Af"></a>并其父母、<a id="a-Ag"></a>侍女五百闻是语已，<a id="a-Ah"></a>即取所持华、<a id="a-Ai"></a>香、<a id="a-Aj"></a>珍宝、<a id="a-Ak"></a>衣服、<a id="a-Al"></a>璎珞、<a id="a-Am"></a>宝幢、<a id="a-An"></a>幡盖、<a id="a-Ao"></a>妓乐、<a id="a-Ap"></a>灯明及余种种供养之具分作二分，<a id="a-Aq"></a>先持一分诣宝台所供养般若波罗蜜多，<a id="a-Ar"></a>复持一分俱共往诣法涌菩萨摩诃萨所。<a id="a-As"></a>到已皆见法涌菩萨坐师子座，<a id="a-At"></a>大众围绕。<a id="a-Au"></a>即以华、<a id="a-Av"></a>香、<a id="a-Aw"></a>宝幢、<a id="a-Ax"></a>幡盖、<a id="a-Ay"></a>衣服、<a id="a-Az"></a>璎珞、<a id="a-B0"></a>妓乐、<a id="a-B1"></a>灯明诸珍宝等，<a id="a-B2"></a>散列供养此说法师及所说法。<a id="a-B3"></a>法涌菩萨威神力故，<a id="a-B4"></a>即令所散种种妙华，<a id="a-B5"></a>于虚空中当其顶上，<a id="a-B6"></a>欻然合作一妙华台，<a id="a-B7"></a>众宝庄严甚可爱乐。<a id="a-B8"></a>复令所散种种妙香，<a id="a-B9"></a>于虚空中当华台上，<a id="a-BA"></a>欻然合成一妙香盖，<a id="a-BB"></a>种种珍宝而为严饰。<a id="a-BC"></a>复令所散诸妙宝衣，<a id="a-BD"></a>于虚空中当香盖上，<a id="a-BE"></a>欻然合成一妙宝帐，<a id="a-BF"></a>亦以众宝间饰庄严。<a id="a-BG"></a>余所散列宝幢、<a id="a-BH"></a>幡盖、<a id="a-BI"></a>妓乐、<a id="a-BJ"></a>灯明、<a id="a-BK"></a>诸璎珞等，<a id="a-BL"></a>自然踊在台帐盖边，<a id="a-BM"></a>周匝庄严，<a id="a-BN"></a>妙巧安布。</p>
  <p id="aBO">“常啼菩萨、<a id="a-BP"></a>长者女等见是事已，<a id="a-BQ"></a>欢喜踊跃，<a id="a-BR"></a>异口同音，<a id="a-BS"></a>皆共称叹法涌菩萨摩诃萨言：<a id="a-BT"></a>‘今我大师甚为希有，<a id="a-BU"></a>能现如是大威神力。<a id="a-BV"></a>为菩萨时尚能如是，<a id="a-BW"></a>况得无上正等菩提！<a id="a-BX"></a>’</p>
  <p id="aBY">“是时，<a id="a-BZ"></a>常啼及长者女并诸眷属，<a id="a-Ba"></a>深心爱重法涌菩萨摩诃萨故，<a id="a-Bb"></a>皆发无上正等觉心，<a id="a-Bc"></a>作是愿言：<a id="a-Bd"></a>‘我等由此殊胜善根，<a id="a-Be"></a>愿当来世必成如来、<a id="a-Bf"></a>应、<a id="a-Bg"></a>正等觉。<a id="a-Bh"></a>我等由此殊胜善根，<a id="a-Bi"></a>愿当来世精勤修学菩萨道时，<a id="a-Bj"></a>于深法门通达无礙，<a id="a-Bk"></a>如今大师法涌菩萨。<a id="a-Bl"></a>我等由此殊胜善根，<a id="a-Bm"></a>愿当来世精勤修学菩萨道时，<a id="a-Bn"></a>能以上妙七宝台阁及余供具供养般若波罗蜜多，<a id="a-Bo"></a>如今大师法涌菩萨。<a id="a-Bp"></a>我等由此殊胜善根，<a id="a-Bq"></a>愿当来世精勤修学菩萨道时，<a id="a-Br"></a>处大众中坐师子座，<a id="a-Bs"></a>宣说般若波罗蜜多甚深义理都无所畏，<a id="a-Bt"></a>如今大师法涌菩萨。<a id="a-Bu"></a>我等由此殊胜善根，<a id="a-Bv"></a>愿当来世精勤修学菩萨道时，<a id="a-Bw"></a>成就般若波罗蜜多巧方便力，<a id="a-Bx"></a>速能成办所求无上正等菩提，<a id="a-By"></a>如今大师法涌菩萨。<a id="a-Bz"></a>我等由此殊胜善根，<a id="a-C0"></a>愿当来世精勤修学菩萨道时，<a id="a-C1"></a>得胜神通变化自在，<a id="a-C2"></a>利益安乐无量有情，<a id="a-C3"></a>如今大师法涌菩萨。<a id="a-C4"></a>’</p>
  <p id="aC5">“常啼菩萨及长者女并诸眷属，<a id="a-C6"></a>持诸供具供养般若波罗蜜多及说法师法涌菩萨摩诃萨已，<a id="a-C7"></a>顶礼双足，<a id="a-C8"></a>合掌恭敬，<a id="a-C9"></a>右绕三匝，<a id="a-CA"></a>却住一面。</p>
  <p id="aCB">“尔时，<a id="a-CC"></a>常啼菩萨摩诃萨曲躬合掌，<a id="a-CD"></a>白法涌菩萨摩诃萨言：<a id="a-CE"></a>‘我常乐居阿练若处，<a id="a-CF"></a>求深般若波罗蜜多。<a id="a-CG"></a>曾于一时，<a id="a-CH"></a>欻然闻有空中声曰：<a id="a-CI"></a>“咄！<a id="a-CJ"></a>善男子，<a id="a-CK"></a>汝可东行，<a id="a-CL"></a>决定得闻甚深般若波罗蜜多。<a id="a-CM"></a>”我闻空中如是教已，<a id="a-CN"></a>欢喜踊跃，<a id="a-CO"></a>即便东行。<a id="a-CP"></a>未久之间，<a id="a-CQ"></a>作如是念：<a id="a-CR"></a>“我宁不问彼空中声遣我东行去当远近？<a id="a-CS"></a>至何城邑？<a id="a-CT"></a>复从谁闻甚深般若波罗蜜多？<a id="a-CU"></a>”作是念已，<a id="a-CV"></a>即住其处，<a id="a-CW"></a>捶胸悲叹，<a id="a-CX"></a>愁忧啼泣，<a id="a-CY"></a>经七昼夜不辞疲倦，<a id="a-CZ"></a>不念睡眠，<a id="a-Ca"></a>不思饮食，<a id="a-Cb"></a>不想昼夜，<a id="a-Cc"></a>不怖寒热，<a id="a-Cd"></a>于内外法心不散乱，<a id="a-Ce"></a>唯作是念：<a id="a-Cf"></a>“我于何时当闻般若波罗蜜多？<a id="a-Cg"></a>我先何故不问空声劝我东行，<a id="a-Ch"></a>去当远近？<a id="a-Ci"></a>至何处所？<a id="a-Cj"></a>复从谁闻甚深般若波罗蜜多？<a id="a-Ck"></a>”</p>
  <p id="aCl">“‘我于如是愁忧啼泣自叹恨时，<a id="a-Cm"></a>欻于我前有佛像现告我言：<a id="a-Cn"></a>“善男子，<a id="a-Co"></a>汝以如是勇猛精进爱乐恭敬求法之心，<a id="a-Cp"></a>从此东行，<a id="a-Cq"></a>过于五百踰缮那量，<a id="a-Cr"></a>有大王城，<a id="a-Cs"></a>名具妙香。<a id="a-Ct"></a>中有菩萨，<a id="a-Cu"></a>名为法涌，<a id="a-Cv"></a>常为无量百千有情宣说般若波罗蜜多。<a id="a-Cw"></a>汝当从彼得闻般若波罗蜜多。<a id="a-Cx"></a>又善男子，<a id="a-Cy"></a>法涌菩萨是汝长夜清净善友，<a id="a-Cz"></a>示现教导，<a id="a-D0"></a>赞励庆喜，<a id="a-D1"></a>令汝速证所求无上正等菩提。<a id="a-D2"></a>法涌菩萨，<a id="a-D3"></a>于过去世以勤苦行求深般若波罗蜜多，<a id="a-D4"></a>亦如汝今求之方便。<a id="a-D5"></a>汝宜速往法涌菩萨摩诃萨所，<a id="a-D6"></a>勿生疑难，<a id="a-D7"></a>莫计昼夜，<a id="a-D8"></a>不久当闻甚深般若波罗蜜多。<a id="a-D9"></a>”</p>
  <p id="aDA">“‘我时得闻如是语已，<a id="a-DB"></a>心生适悦踊跃欢喜，<a id="a-DC"></a>作是思惟：<a id="a-DD"></a>“何时当见法涌菩萨？<a id="a-DE"></a>从彼得闻甚深般若波罗蜜多，<a id="a-DF"></a>闻已便能永断种种虚妄分别有所得见，<a id="a-DG"></a>疾证无上正等菩提？<a id="a-DH"></a>”作是念时，<a id="a-DI"></a>于一切法即能现起无障智见，<a id="a-DJ"></a>由斯智见即得现入无量殊胜三摩地门。<a id="a-DK"></a>我住如是三摩地中，<a id="a-DL"></a>现见十方无量无数无边世界诸佛如来，<a id="a-DM"></a>为诸菩萨摩诃萨众宣说般若波罗蜜多。</p>
  <p id="aDN">“‘时，<a id="a-DO"></a>诸如来、<a id="a-DP"></a>应、<a id="a-DQ"></a>正等觉，<a id="a-DR"></a>咸共赞慰，<a id="a-DS"></a>殷勤教诫教授我言：<a id="a-DT"></a>“善哉！<a id="a-DU"></a>善哉！<a id="a-DV"></a>善男子，<a id="a-DW"></a>我等本行菩萨道时，<a id="a-DX"></a>亦如汝今以勤苦行求深般若波罗蜜多；<a id="a-DY"></a>于勤苦时，<a id="a-DZ"></a>亦如汝今现得如是诸三摩地。<a id="a-Da"></a>我等尔时得是无量胜三摩地，<a id="a-Db"></a>究竟修已则能成办甚深般若波罗蜜多方便善巧，<a id="a-Dc"></a>由斯能办一切佛法，<a id="a-Dd"></a>便得住于不退转地。<a id="a-De"></a>”</p>
  <p id="aDf">“‘时，<a id="a-Dg"></a>十方佛广教慰我，<a id="a-Dh"></a>令欢喜已，<a id="a-Di"></a>忽然不现。<a id="a-Dj"></a>我从所证三摩地起，<a id="a-Dk"></a>不见诸佛，<a id="a-Dl"></a>心怀惆怅，<a id="a-Dm"></a>作是思惟：<a id="a-Dn"></a>“我向所见十方诸佛，<a id="a-Do"></a>先从何来？<a id="a-Dp"></a>今往何所？<a id="a-Dq"></a>谁能为我断如是疑？<a id="a-Dr"></a>”复作是念：<a id="a-Ds"></a>“法涌菩萨久已修学甚深般若波罗蜜多方便善巧，<a id="a-Dt"></a>已得无量陀罗尼门及三摩地，<a id="a-Du"></a>于诸菩萨自在神通已到究竟，<a id="a-Dv"></a>已曾供养无量如来、<a id="a-Dw"></a>应、<a id="a-Dx"></a>正等觉，<a id="a-Dy"></a>于诸佛所发弘誓愿种诸善根，<a id="a-Dz"></a>于长夜中为我善友，<a id="a-E0"></a>常摄受我令获利乐。<a id="a-E1"></a>我当疾诣法涌菩萨摩诃萨所，<a id="a-E2"></a>问向所见十方诸佛，<a id="a-E3"></a>先从何来？<a id="a-E4"></a>今往何所？<a id="a-E5"></a>彼能为我断如是疑。<a id="a-E6"></a>”</p>
  <p id="aE7">“‘我于尔时作是念已，<a id="a-E8"></a>勇猛精进渐复东行，<a id="a-E9"></a>荏苒多时入此城邑，<a id="a-EA"></a>渐复前进遥见大师处七宝台坐师子座，<a id="a-EB"></a>大众围绕而为说法。<a id="a-EC"></a>我于是处初见大师，<a id="a-ED"></a>身心悦乐，<a id="a-EE"></a>譬如苾蒭忽然得入第三静虑故。<a id="a-EF"></a>我今者请问大师：<a id="a-EG"></a>我先所见十方诸佛，<a id="a-EH"></a>先从何来？<a id="a-EI"></a>今往何所？<a id="a-EJ"></a>唯愿为我说彼诸佛所从至处，<a id="a-EK"></a>令我了知，<a id="a-EL"></a>知已生生常见诸佛。<a id="a-EM"></a>’</p>
  <p data-pb></p>
  <h2 id="aEN">初分法涌菩萨品第七十八之一</h2>
  <p id="aEO">“尔时，<a id="a-EP"></a>法涌菩萨摩诃萨告常啼菩萨摩诃萨言：<a id="a-EQ"></a>‘善男子，<a id="a-ER"></a>一切如来、<a id="a-ES"></a>应、<a id="a-ET"></a>正等觉、<a id="a-EU"></a>明行圆满、<a id="a-EV"></a>善逝、<a id="a-EW"></a>世间解、<a id="a-EX"></a>无上丈夫、<a id="a-EY"></a>调御士、<a id="a-EZ"></a>天人师、<a id="a-Ea"></a>佛、<a id="a-Eb"></a>薄伽梵所有法身，<a id="a-Ec"></a>无所从来，<a id="a-Ed"></a>亦无所去。<a id="a-Ee"></a>何以故？<a id="a-Ef"></a>善男子，<a id="a-Eg"></a>诸法实性皆不动故。</p>
  <p id="aEh">“‘善男子，<a id="a-Ei"></a>诸法真如无来无去、<a id="a-Ej"></a>不可施设，<a id="a-Ek"></a>如是真如即是如来、<a id="a-El"></a>应、<a id="a-Em"></a>正等觉，<a id="a-En"></a>广说乃至佛、<a id="a-Eo"></a>薄伽梵。</p>
  <p id="aEp">“‘善男子，<a id="a-Eq"></a>诸法法界无来无去、<a id="a-Er"></a>不可施设，<a id="a-Es"></a>如是法界即是如来、<a id="a-Et"></a>应、<a id="a-Eu"></a>正等觉，<a id="a-Ev"></a>广说乃至佛、<a id="a-Ew"></a>薄伽梵。</p>
  <p id="aEx">“‘善男子，<a id="a-Ey"></a>诸法法性无来无去、<a id="a-Ez"></a>不可施设，<a id="a-F0"></a>如是法性即是如来、<a id="a-F1"></a>应、<a id="a-F2"></a>正等觉、<a id="a-F3"></a>广说乃至佛、<a id="a-F4"></a>薄伽梵。</p>
  <p id="aF5">“‘善男子，<a id="a-F6"></a>不虚妄性无来无去、<a id="a-F7"></a>不可施设，<a id="a-F8"></a>不虚妄性即是如来、<a id="a-F9"></a>应、<a id="a-FA"></a>正等觉，<a id="a-FB"></a>广说乃至佛、<a id="a-FC"></a>薄伽梵。</p>
  <p id="aFD">“‘善男子，<a id="a-FE"></a>不变异性无来无去、<a id="a-FF"></a>不可施设，<a id="a-FG"></a>不变异性即是如来、<a id="a-FH"></a>应、<a id="a-FI"></a>正等觉，<a id="a-FJ"></a>广说乃至佛、<a id="a-FK"></a>薄伽梵。</p>
  <p id="aFL">“‘善男子，<a id="a-FM"></a>法平等性无来无去、<a id="a-FN"></a>不可施设，<a id="a-FO"></a>法平等性即是如来、<a id="a-FP"></a>应、<a id="a-FQ"></a>正等觉，<a id="a-FR"></a>广说乃至佛、<a id="a-FS"></a>薄伽梵。</p>
  <p id="aFT">“‘善男子，<a id="a-FU"></a>法离生性无来无去、<a id="a-FV"></a>不可施设，<a id="a-FW"></a>法离生性即是如来、<a id="a-FX"></a>应、<a id="a-FY"></a>正等觉，<a id="a-FZ"></a>广说乃至佛、<a id="a-Fa"></a>薄伽梵。</p>
  <p id="aFb">“‘善男子，<a id="a-Fc"></a>诸法定性无来无去、<a id="a-Fd"></a>不可施设，<a id="a-Fe"></a>诸法定性即是如来、<a id="a-Ff"></a>应、<a id="a-Fg"></a>正等觉，<a id="a-Fh"></a>广说乃至佛、<a id="a-Fi"></a>薄伽梵。</p>
  <p id="aFj">“‘善男子，<a id="a-Fk"></a>诸法住性无来无去、<a id="a-Fl"></a>不可施设，<a id="a-Fm"></a>诸法住性即是如来、<a id="a-Fn"></a>应、<a id="a-Fo"></a>正等觉，<a id="a-Fp"></a>广说乃至佛、<a id="a-Fq"></a>薄伽梵。</p>
  <p id="aFr">“‘善男子，<a id="a-Fs"></a>诸法实际无来无去、<a id="a-Ft"></a>不可施设，<a id="a-Fu"></a>诸法实际即是如来、<a id="a-Fv"></a>应、<a id="a-Fw"></a>正等觉，<a id="a-Fx"></a>广说乃至佛、<a id="a-Fy"></a>薄伽梵。</p>
  <p id="aFz">“‘善男子，<a id="a-G0"></a>法虚空界无来无去、<a id="a-G1"></a>不可施设，<a id="a-G2"></a>法虚空界即是如来、<a id="a-G3"></a>应、<a id="a-G4"></a>正等觉，<a id="a-G5"></a>广说乃至佛、<a id="a-G6"></a>薄伽梵。</p>
  <p id="aG7">“‘善男子，<a id="a-G8"></a>不思议界无来无去、<a id="a-G9"></a>不可施设，<a id="a-GA"></a>不思议界即是如来、<a id="a-GB"></a>应、<a id="a-GC"></a>正等觉，<a id="a-GD"></a>广说乃至佛、<a id="a-GE"></a>薄伽梵。</p>
  <p id="aGF">“‘善男子，<a id="a-GG"></a>法无生性无来无去、<a id="a-GH"></a>不可施设，<a id="a-GI"></a>法无生性即是如来、<a id="a-GJ"></a>应、<a id="a-GK"></a>正等觉，<a id="a-GL"></a>广说乃至佛、<a id="a-GM"></a>薄伽梵。</p>
  <p id="aGN">“‘善男子，<a id="a-GO"></a>法无灭性无来无去、<a id="a-GP"></a>不可施设，<a id="a-GQ"></a>法无灭性即是如来、<a id="a-GR"></a>应、<a id="a-GS"></a>正等觉，<a id="a-GT"></a>广说乃至佛、<a id="a-GU"></a>薄伽梵。</p>
  <p id="aGV">“‘善男子，<a id="a-GW"></a>法如实性无来无去、<a id="a-GX"></a>不可施设，<a id="a-GY"></a>法如实性即是如来、<a id="a-GZ"></a>应、<a id="a-Ga"></a>正等觉，<a id="a-Gb"></a>广说乃至佛、<a id="a-Gc"></a>薄伽梵。</p>
  <p id="aGd">“‘善男子，<a id="a-Ge"></a>法远离性无来无去、<a id="a-Gf"></a>不可施设，<a id="a-Gg"></a>法远离性即是如来、<a id="a-Gh"></a>应、<a id="a-Gi"></a>正等觉，<a id="a-Gj"></a>广说乃至佛、<a id="a-Gk"></a>薄伽梵。</p>
  <p id="aGl">“‘善男子，<a id="a-Gm"></a>法寂静性无来无去、<a id="a-Gn"></a>不可施设，<a id="a-Go"></a>法寂静性即是如来、<a id="a-Gp"></a>应、<a id="a-Gq"></a>正等觉，<a id="a-Gr"></a>广说乃至佛、<a id="a-Gs"></a>薄伽梵。</p>
  <p id="aGt">“‘善男子，<a id="a-Gu"></a>无染净界无来无去、<a id="a-Gv"></a>不可施设，<a id="a-Gw"></a>无染净界即是如来、<a id="a-Gx"></a>应、<a id="a-Gy"></a>正等觉，<a id="a-Gz"></a>广说乃至佛、<a id="a-H0"></a>薄伽梵。</p>
  <p id="aH1">“‘善男子，<a id="a-H2"></a>诸法空性无来无去、<a id="a-H3"></a>不可施设，<a id="a-H4"></a>诸法空性即是如来、<a id="a-H5"></a>应、<a id="a-H6"></a>正等觉，<a id="a-H7"></a>广说乃至佛、<a id="a-H8"></a>薄伽梵。</p>
  <p id="aH9">“‘善男子，<a id="a-HA"></a>一切如来、<a id="a-HB"></a>应、<a id="a-HC"></a>正等觉，<a id="a-HD"></a>广说乃至佛、<a id="a-HE"></a>薄伽梵，<a id="a-HF"></a>非即诸法，<a id="a-HG"></a>非离诸法。</p>
  <p id="aHH">“‘善男子，<a id="a-HI"></a>诸法真如，<a id="a-HJ"></a>如来真如，<a id="a-HK"></a>一而非二。</p>
  <p id="aHL">“‘善男子，<a id="a-HM"></a>诸法真如非合非散，<a id="a-HN"></a>唯有一相，<a id="a-HO"></a>所谓无相。</p>
  <p id="aHP">“‘善男子，<a id="a-HQ"></a>诸法真如非一、<a id="a-HR"></a>非二、<a id="a-HS"></a>非三、<a id="a-HT"></a>非四，<a id="a-HU"></a>广说乃至非百千等。<a id="a-HV"></a>何以故？<a id="a-HW"></a>善男子，<a id="a-HX"></a>诸法真如离数量故，<a id="a-HY"></a>非有性故。</p>
  <p id="aHZ">“‘复次，<a id="a-Ha"></a>善男子，<a id="a-Hb"></a>譬如有人，<a id="a-Hc"></a>热际后分游于旷野，<a id="a-Hd"></a>日中渴乏，<a id="a-He"></a>见阳焰动，<a id="a-Hf"></a>作是念言：<a id="a-Hg"></a>“我于今时定当得水。<a id="a-Hh"></a>”作是念已，<a id="a-Hi"></a>遂便往趣，<a id="a-Hj"></a>所见阳焰渐去甚远，<a id="a-Hk"></a>即奔逐之转复见远，<a id="a-Hl"></a>种种方便求水不得。</p>
  <p id="aHm">“‘善男子，<a id="a-Hn"></a>于意云何？<a id="a-Ho"></a>是焰中水，<a id="a-Hp"></a>从何山谷泉池中来？<a id="a-Hq"></a>今何所去？<a id="a-Hr"></a>为入东海？<a id="a-Hs"></a>为入西海、<a id="a-Ht"></a>南北海耶？<a id="a-Hu"></a>’</p>
  <p id="aHv">“常啼答言：<a id="a-Hw"></a>‘阳焰中水尚不可得，<a id="a-Hx"></a>况当可说有所从来及有所至？<a id="a-Hy"></a>’</p>
  <p id="aHz">“法涌菩萨语常啼言：<a id="a-I0"></a>‘如是，<a id="a-I1"></a>如是，<a id="a-I2"></a>如汝所说。<a id="a-I3"></a>如彼渴人愚痴无智，<a id="a-I4"></a>为热所逼，<a id="a-I5"></a>见动阳焰，<a id="a-I6"></a>于无水中妄生水想；<a id="a-I7"></a>若谓如来、<a id="a-I8"></a>应、<a id="a-I9"></a>正等觉有来有去，<a id="a-IA"></a>亦复如是，<a id="a-IB"></a>当知是人愚痴无智。<a id="a-IC"></a>何以故？<a id="a-ID"></a>善男子，<a id="a-IE"></a>一切如来、<a id="a-IF"></a>应、<a id="a-IG"></a>正等觉，<a id="a-IH"></a>不可以色身见。<a id="a-II"></a>夫如来者，<a id="a-IJ"></a>即是法身。<a id="a-IK"></a>善男子，<a id="a-IL"></a>如来法身，<a id="a-IM"></a>即是诸法真如、<a id="a-IN"></a>法界；<a id="a-IO"></a>真如、<a id="a-IP"></a>法界既不可说有来有去，<a id="a-IQ"></a>如来法身亦复如是，<a id="a-IR"></a>无来无去。</p>
  <p id="aIS">“‘复次，<a id="a-IT"></a>善男子，<a id="a-IU"></a>譬如幻师或彼弟子，<a id="a-IV"></a>幻作种种象军、<a id="a-IW"></a>马军、<a id="a-IX"></a>车军、<a id="a-IY"></a>步军及牛羊等，<a id="a-IZ"></a>经须臾顷忽然不现。<a id="a-Ia"></a>善男子，<a id="a-Ib"></a>于意云何？<a id="a-Ic"></a>是幻所作，<a id="a-Id"></a>从何而来？<a id="a-Ie"></a>去何所至？<a id="a-If"></a>’</p>
  <p id="aIg">“常啼答言：<a id="a-Ih"></a>‘幻事非实，<a id="a-Ii"></a>如何可说有来有去？<a id="a-Ij"></a>’</p>
  <p id="aIk">“法涌菩萨语常啼言：<a id="a-Il"></a>‘如是，<a id="a-Im"></a>如是，<a id="a-In"></a>如汝所说。<a id="a-Io"></a>若执幻事有来去者，<a id="a-Ip"></a>当知彼人愚痴无智；<a id="a-Iq"></a>若谓如来、<a id="a-Ir"></a>应、<a id="a-Is"></a>正等觉有来有去，<a id="a-It"></a>亦复如是，<a id="a-Iu"></a>当知是人愚痴无智。<a id="a-Iv"></a>何以故？<a id="a-Iw"></a>善男子，<a id="a-Ix"></a>一切如来、<a id="a-Iy"></a>应、<a id="a-Iz"></a>正等觉，<a id="a-J0"></a>不可以色身见。<a id="a-J1"></a>夫如来者，<a id="a-J2"></a>即是法身。<a id="a-J3"></a>善男子，<a id="a-J4"></a>如来法身，<a id="a-J5"></a>即是诸法真如、<a id="a-J6"></a>法界；<a id="a-J7"></a>真如、<a id="a-J8"></a>法界既不可说有来有去，<a id="a-J9"></a>如来法身亦复如是，<a id="a-JA"></a>无来无去。</p>
  <p id="aJB">“‘复次，<a id="a-JC"></a>善男子，<a id="a-JD"></a>如镜等中有诸像现，<a id="a-JE"></a>如是诸像暂有还无。<a id="a-JF"></a>善男子，<a id="a-JG"></a>于意云何？<a id="a-JH"></a>是镜等像，<a id="a-JI"></a>为从何来？<a id="a-JJ"></a>去何所至？<a id="a-JK"></a>’</p>
  <p id="aJL">“常啼答言：<a id="a-JM"></a>‘诸像非实，<a id="a-JN"></a>如何可说有来去处？<a id="a-JO"></a>’</p>
  <p id="aJP">“法涌菩萨语常啼言：<a id="a-JQ"></a>‘如是，<a id="a-JR"></a>如是，<a id="a-JS"></a>如汝所说。<a id="a-JT"></a>若执诸像有来去者，<a id="a-JU"></a>当知彼人愚痴无智；<a id="a-JV"></a>若谓如来、<a id="a-JW"></a>应、<a id="a-JX"></a>正等觉有来有去，<a id="a-JY"></a>亦复如是，<a id="a-JZ"></a>当知是人愚痴无智。<a id="a-Ja"></a>何以故？<a id="a-Jb"></a>善男子，<a id="a-Jc"></a>一切如来、<a id="a-Jd"></a>应、<a id="a-Je"></a>正等觉，<a id="a-Jf"></a>不可以色身见。<a id="a-Jg"></a>夫如来者，<a id="a-Jh"></a>即是法身。<a id="a-Ji"></a>善男子，<a id="a-Jj"></a>如来法身，<a id="a-Jk"></a>即是诸法真如、<a id="a-Jl"></a>法界；<a id="a-Jm"></a>真如、<a id="a-Jn"></a>法界既不可说有来有去，<a id="a-Jo"></a>如来法身亦复如是，<a id="a-Jp"></a>无来无去。</p>
  <p id="aJq">“‘复次，<a id="a-Jr"></a>善男子，<a id="a-Js"></a>如谷等中有诸响现，<a id="a-Jt"></a>如是诸响暂有还无。<a id="a-Ju"></a>善男子，<a id="a-Jv"></a>于意云何？<a id="a-Jw"></a>是谷等响，<a id="a-Jx"></a>为从何来？<a id="a-Jy"></a>去何所至？<a id="a-Jz"></a>’</p>
  <p id="aK0">“常啼答言：<a id="a-K1"></a>‘诸响非实，<a id="a-K2"></a>如何可说有来去处？<a id="a-K3"></a>’</p>
  <p id="aK4">“法涌菩萨语常啼言：<a id="a-K5"></a>‘如是，<a id="a-K6"></a>如是，<a id="a-K7"></a>如汝所说。<a id="a-K8"></a>若执诸响有来去者，<a id="a-K9"></a>当知彼人愚痴无智；<a id="a-KA"></a>若谓如来、<a id="a-KB"></a>应、<a id="a-KC"></a>正等觉有来有去，<a id="a-KD"></a>亦复如是，<a id="a-KE"></a>当知是人愚痴无智。<a id="a-KF"></a>何以故？<a id="a-KG"></a>善男子，<a id="a-KH"></a>一切如来、<a id="a-KI"></a>应、<a id="a-KJ"></a>正等觉，<a id="a-KK"></a>不可以色身见。<a id="a-KL"></a>夫如来者，<a id="a-KM"></a>即是法身。<a id="a-KN"></a>善男子，<a id="a-KO"></a>如来法身，<a id="a-KP"></a>即是诸法真如、<a id="a-KQ"></a>法界；<a id="a-KR"></a>真如、<a id="a-KS"></a>法界既不可说有来有去，<a id="a-KT"></a>如来法身亦复如是，<a id="a-KU"></a>无来无去。</p>
 </body>
</html>