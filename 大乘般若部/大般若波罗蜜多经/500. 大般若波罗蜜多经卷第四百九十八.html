<!doctype html>
<html id="z3IBT4J83" data-ver="1233">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百九十八</h1>
  <h2 id="a2">第三分善现品第三之十七</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>若时菩萨摩诃萨行深般若波罗蜜多如实观察一切法相，<a id="a-7"></a>是时菩萨摩诃萨见我乃至见者无生，<a id="a-8"></a>毕竟净故；<a id="a-9"></a>见色乃至识无生，<a id="a-A"></a>毕竟净故；<a id="a-B"></a>见眼处乃至意处无生，<a id="a-C"></a>毕竟净故；<a id="a-D"></a>见色处乃至法处无生，<a id="a-E"></a>毕竟净故；<a id="a-F"></a>见眼界乃至意界无生，<a id="a-G"></a>毕竟净故；<a id="a-H"></a>见色界乃至法界无生，<a id="a-I"></a>毕竟净故；<a id="a-J"></a>见眼识界乃至意识界无生，<a id="a-K"></a>毕竟净故；<a id="a-L"></a>见眼触乃至意触无生，<a id="a-M"></a>毕竟净故；<a id="a-N"></a>见眼触为缘所生诸受乃至意触为缘所生诸受无生，<a id="a-O"></a>毕竟净故；<a id="a-P"></a>见地界乃至识界无生，<a id="a-Q"></a>毕竟净故；<a id="a-R"></a>见因缘乃至增上缘无生，<a id="a-S"></a>毕竟净故；<a id="a-T"></a>见无明乃至老死无生，<a id="a-U"></a>毕竟净故；<a id="a-V"></a>见布施波罗蜜多乃至般若波罗蜜多无生，<a id="a-W"></a>毕竟净故；<a id="a-X"></a>见内空乃至无性自性空无生，<a id="a-Y"></a>毕竟净故；<a id="a-Z"></a>见真如乃至不思议界无生，<a id="a-a"></a>毕竟净故；<a id="a-b"></a>见断界乃至无为界无生，<a id="a-c"></a>毕竟净故；<a id="a-d"></a>见苦、<a id="a-e"></a>集、<a id="a-f"></a>灭、<a id="a-g"></a>道圣谛无生，<a id="a-h"></a>毕竟净故；<a id="a-i"></a>见四念住乃至八圣道支无生，<a id="a-j"></a>毕竟净故；<a id="a-k"></a>见四静虑、<a id="a-l"></a>四无量、<a id="a-m"></a>四无色定无生，<a id="a-n"></a>毕竟净故；<a id="a-o"></a>见八解脱、<a id="a-p"></a>九次第定无生，<a id="a-q"></a>毕竟净故；<a id="a-r"></a>见空、<a id="a-s"></a>无相、<a id="a-t"></a>无愿解脱门无生，<a id="a-u"></a>毕竟净故；<a id="a-v"></a>见净观地乃至如来地无生，<a id="a-w"></a>毕竟净故；<a id="a-x"></a>见极喜地乃至法云地无生，<a id="a-y"></a>毕竟净故；<a id="a-z"></a>见五眼、<a id="a-10"></a>六神通无生，<a id="a-11"></a>毕竟净故；<a id="a-12"></a>见如来十力乃至十八佛不共法无生，<a id="a-13"></a>毕竟净故；<a id="a-14"></a>见无忘失法、<a id="a-15"></a>恒住舍性无生，<a id="a-16"></a>毕竟净故；<a id="a-17"></a>见一切陀罗尼门、<a id="a-18"></a>三摩地门无生，<a id="a-19"></a>毕竟净故；<a id="a-1A"></a>见一切智、<a id="a-1B"></a>道相智、<a id="a-1C"></a>一切相智无生，<a id="a-1D"></a>毕竟净故；<a id="a-1E"></a>见异生及异生法无生，<a id="a-1F"></a>毕竟净故；<a id="a-1G"></a>见预流及预流法无生，<a id="a-1H"></a>毕竟净故；<a id="a-1I"></a>见一来及一来法无生，<a id="a-1J"></a>毕竟净故；<a id="a-1K"></a>见不还及不还法无生，<a id="a-1L"></a>毕竟净故；<a id="a-1M"></a>见阿罗汉及阿罗汉法无生，<a id="a-1N"></a>毕竟净故；<a id="a-1O"></a>见独觉及独觉法无生，<a id="a-1P"></a>毕竟净故；<a id="a-1Q"></a>见菩萨摩诃萨及菩萨摩诃萨法无生，<a id="a-1R"></a>毕竟净故；<a id="a-1S"></a>见诸如来、<a id="a-1T"></a>应、<a id="a-1U"></a>正等觉及诸如来、<a id="a-1V"></a>应、<a id="a-1W"></a>正等觉法无生，<a id="a-1X"></a>毕竟净故。<a id="a-1Y"></a>”</p>
  <p id="a1Z">时，<a id="a-1a"></a>舍利子语善现言：<a id="a-1b"></a>“如我领解仁所说义，<a id="a-1c"></a>我、<a id="a-1d"></a>有情等毕竟不生，<a id="a-1e"></a>色乃至识毕竟不生，<a id="a-1f"></a>乃至如来、<a id="a-1g"></a>应、<a id="a-1h"></a>正等觉及如来法毕竟不生。<a id="a-1i"></a>若如是者，<a id="a-1j"></a>诸异生类六趣受生应无差别，<a id="a-1k"></a>不应预流得预流果，<a id="a-1l"></a>不应一来得一来果，<a id="a-1m"></a>不应不还得不还果，<a id="a-1n"></a>不应阿罗汉得阿罗汉果，<a id="a-1o"></a>不应独觉得独觉菩提，<a id="a-1p"></a>不应菩萨摩诃萨为得一切相智，<a id="a-1q"></a>精勤修学渐次证得五种菩提。</p>
  <p id="a1r">“复次，<a id="a-1s"></a>善现，<a id="a-1t"></a>若一切法毕竟不生，<a id="a-1u"></a>云何预流为预流果，<a id="a-1v"></a>勤修永断三结真道？<a id="a-1w"></a>云何一来为一来果，<a id="a-1x"></a>勤修永断贪、<a id="a-1y"></a>恚、<a id="a-1z"></a>痴道？<a id="a-20"></a>云何不还为不还果，<a id="a-21"></a>勤修永断顺下结道，<a id="a-22"></a>建立五种分位差别？<a id="a-23"></a>云何阿罗汉为阿罗汉果，<a id="a-24"></a>勤修永断顺上结道？<a id="a-25"></a>云何独觉为独觉菩提，<a id="a-26"></a>勤修独悟缘起法道？<a id="a-27"></a>云何菩萨摩诃萨为度无量无数有情，<a id="a-28"></a>勤修多百千难行苦行，<a id="a-29"></a>备受无量难忍大苦？<a id="a-2A"></a>云何如来、<a id="a-2B"></a>应、<a id="a-2C"></a>正等觉证得无上正等菩提转妙法轮度有情类？<a id="a-2D"></a>”</p>
  <p id="a2E">善现报言：<a id="a-2F"></a>“舍利子，<a id="a-2G"></a>非我于彼无生法中，<a id="a-2H"></a>许有异生乘烦恼业往来六趣受生差别；<a id="a-2I"></a>非我于彼无生法中，<a id="a-2J"></a>许有能入谛现观者；<a id="a-2K"></a>非我于彼无生法中，<a id="a-2L"></a>许有预流得预流果乃至有独觉得独觉菩提；<a id="a-2M"></a>非我于彼无生法中，<a id="a-2N"></a>许有菩萨摩诃萨为得一切相智，<a id="a-2O"></a>精勤修学渐次证得五种菩提；<a id="a-2P"></a>非我于彼无生法中，<a id="a-2Q"></a>许有预流为预流果，<a id="a-2R"></a>勤修永断三结真道，<a id="a-2S"></a>乃至有独觉为独觉菩提，<a id="a-2T"></a>勤修独悟缘起法道；<a id="a-2U"></a>非我于彼无生法中，<a id="a-2V"></a>许有菩萨摩诃萨为度无量无数有情，<a id="a-2W"></a>勤修多百千难行苦行，<a id="a-2X"></a>备受无量难忍大苦。</p>
  <p id="a2Y">“然诸菩萨摩诃萨虽为有情修无量种难行苦行，<a id="a-2Z"></a>而于其中无苦行想。<a id="a-2a"></a>所以者何？<a id="a-2b"></a>若于苦行住苦行想，<a id="a-2c"></a>终不能为无量无数无边有情作大饶益。<a id="a-2d"></a>一切菩萨摩诃萨众以无所得而为方便，<a id="a-2e"></a>于诸有情住如父母、<a id="a-2f"></a>兄弟、<a id="a-2g"></a>妻子及己身想，<a id="a-2h"></a>为度彼故发起无上正等觉心，<a id="a-2i"></a>乃能为彼无量无数无边有情作大饶益。</p>
  <p id="a2j">“舍利子，<a id="a-2k"></a>诸菩萨摩诃萨应作是念：<a id="a-2l"></a>‘如我自性，<a id="a-2m"></a>于一切法，<a id="a-2n"></a>以一切种、<a id="a-2o"></a>一切处时，<a id="a-2p"></a>求不可得；<a id="a-2q"></a>内外诸法亦复如是，<a id="a-2r"></a>都无所有皆不可得。<a id="a-2s"></a>’若住此想，<a id="a-2t"></a>便不见有难行苦行，<a id="a-2u"></a>由此能为无量无数无边有情修多百千难行苦行作大饶益。<a id="a-2v"></a>所以者何？<a id="a-2w"></a>是菩萨摩诃萨于一切法、<a id="a-2x"></a>一切有情以一切种、<a id="a-2y"></a>一切处时求不可得故，<a id="a-2z"></a>于其中无所执著。</p>
  <p id="a30">“舍利子，<a id="a-31"></a>非我于彼无生法中，<a id="a-32"></a>许有如来、<a id="a-33"></a>应、<a id="a-34"></a>正等觉证得无上正等菩提，<a id="a-35"></a>转妙法轮度有情类。<a id="a-36"></a>何以故？<a id="a-37"></a>舍利子，<a id="a-38"></a>以一切法、<a id="a-39"></a>一切有情都无所有不可得故，<a id="a-3A"></a>无证、<a id="a-3B"></a>无度及证、<a id="a-3C"></a>度者。<a id="a-3D"></a>”</p>
  <p id="a3E">尔时，<a id="a-3F"></a>舍利子问具寿善现言：<a id="a-3G"></a>“于意云何？<a id="a-3H"></a>为许生法证生法，<a id="a-3I"></a>为许无生法证无生法耶？<a id="a-3J"></a>”</p>
  <p id="a3K">善现答言：<a id="a-3L"></a>“我不许生法证生法，<a id="a-3M"></a>亦不许无生法证无生法。<a id="a-3N"></a>”</p>
  <p id="a3O">时，<a id="a-3P"></a>舍利子复问具寿善现言：<a id="a-3Q"></a>“于意云何？<a id="a-3R"></a>为许生法证无生法，<a id="a-3S"></a>为许无生法证生法耶？<a id="a-3T"></a>”</p>
  <p id="a3U">善现答言：<a id="a-3V"></a>“我亦不许生法证无生法，<a id="a-3W"></a>亦复不许无生法证生法。<a id="a-3X"></a>”</p>
  <p id="a3Y">舍利子言：<a id="a-3Z"></a>“若如是者，<a id="a-3a"></a>岂都无得、<a id="a-3b"></a>无现观耶？<a id="a-3c"></a>”</p>
  <p id="a3d">善现答言：<a id="a-3e"></a>“虽有得、<a id="a-3f"></a>有现观，<a id="a-3g"></a>然不由此二法而证。<a id="a-3h"></a>但随世间言说施设有得、<a id="a-3i"></a>现观，<a id="a-3j"></a>非胜义中有得、<a id="a-3k"></a>现观。<a id="a-3l"></a>但随世间言说施设有预流、<a id="a-3m"></a>预流果，<a id="a-3n"></a>广说乃至有诸如来、<a id="a-3o"></a>应、<a id="a-3p"></a>正等觉，<a id="a-3q"></a>有佛无上正等菩提，<a id="a-3r"></a>非胜义中有如是事。<a id="a-3s"></a>”</p>
  <p id="a3t">舍利子言：<a id="a-3u"></a>“若随世间言说施设有得、<a id="a-3v"></a>现观及预流等，<a id="a-3w"></a>非胜义中有此事者，<a id="a-3x"></a>六趣差别亦随世间言说施设，<a id="a-3y"></a>非胜义耶？<a id="a-3z"></a>”</p>
  <p id="a40">善现答言：<a id="a-41"></a>“如是，<a id="a-42"></a>如是。<a id="a-43"></a>所以者何？<a id="a-44"></a>非胜义中有诸烦恼业果异熟若生若灭、<a id="a-45"></a>染净法故。<a id="a-46"></a>”</p>
  <p id="a47">尔时，<a id="a-48"></a>舍利子复问具寿善现言：<a id="a-49"></a>“于意云何？<a id="a-4A"></a>为许未生法生，<a id="a-4B"></a>为许已生法生耶？<a id="a-4C"></a>”</p>
  <p id="a4D">善现答言：<a id="a-4E"></a>“我不许未生法生，<a id="a-4F"></a>亦不许已生法生。<a id="a-4G"></a>”</p>
  <p id="a4H">舍利子言：<a id="a-4I"></a>“何等是未生法而不许彼生？<a id="a-4J"></a>”</p>
  <p id="a4K">善现答言：<a id="a-4L"></a>“色乃至识是未生法，<a id="a-4M"></a>我不许彼生。<a id="a-4N"></a>所以者何？<a id="a-4O"></a>自性空故。<a id="a-4P"></a>如是乃至诸佛无上正等菩提是未生法，<a id="a-4Q"></a>我不许彼生。<a id="a-4R"></a>所以者何？<a id="a-4S"></a>自性空故。<a id="a-4T"></a>”</p>
  <p id="a4U">舍利子言：<a id="a-4V"></a>“何等是已生法而不许彼生？<a id="a-4W"></a>”</p>
  <p id="a4X">善现答言：<a id="a-4Y"></a>“色乃至识是已生法，<a id="a-4Z"></a>我不许彼生。<a id="a-4a"></a>所以者何？<a id="a-4b"></a>自性空故。<a id="a-4c"></a>如是乃至诸佛无上正等菩提是已生法，<a id="a-4d"></a>我不许彼生。<a id="a-4e"></a>所以者何？<a id="a-4f"></a>自性空故。<a id="a-4g"></a>”</p>
  <p id="a4h">尔时，<a id="a-4i"></a>舍利子复问具寿善现言：<a id="a-4j"></a>“于意云何？<a id="a-4k"></a>为许生生，<a id="a-4l"></a>为许不生生耶？<a id="a-4m"></a>”</p>
  <p id="a4n">善现答言：<a id="a-4o"></a>“我不许生生，<a id="a-4p"></a>亦不许不生生。<a id="a-4q"></a>所以者何？<a id="a-4r"></a>生与不生，<a id="a-4s"></a>如是二法非合、<a id="a-4t"></a>非散、<a id="a-4u"></a>无色、<a id="a-4v"></a>无见、<a id="a-4w"></a>无对、<a id="a-4x"></a>一相，<a id="a-4y"></a>所谓无相。<a id="a-4z"></a>由如是义，<a id="a-50"></a>我不许生生，<a id="a-51"></a>亦不许不生生。<a id="a-52"></a>”</p>
  <p id="a53">尔时，<a id="a-54"></a>舍利子问具寿善现言：<a id="a-55"></a>“仁者，<a id="a-56"></a>于所说无生法乐辩说无生相耶？<a id="a-57"></a>”</p>
  <p id="a58">善现答言：<a id="a-59"></a>“我于所说无生法亦不乐辩说无生相。<a id="a-5A"></a>所以者何？<a id="a-5B"></a>若无生法、<a id="a-5C"></a>若无生相、<a id="a-5D"></a>若乐、<a id="a-5E"></a>若辩说，<a id="a-5F"></a>如是一切皆非合、<a id="a-5G"></a>非散、<a id="a-5H"></a>无色、<a id="a-5I"></a>无见、<a id="a-5J"></a>无对、<a id="a-5K"></a>一相，<a id="a-5L"></a>所谓无相，<a id="a-5M"></a>不可辩说。<a id="a-5N"></a>”</p>
  <p id="a5O">时，<a id="a-5P"></a>舍利子问善现言：<a id="a-5Q"></a>“于无生法起无生言，<a id="a-5R"></a>此无生言亦无生不？<a id="a-5S"></a>”</p>
  <p id="a5T">善现答言：<a id="a-5U"></a>“如是，<a id="a-5V"></a>如是，<a id="a-5W"></a>于无生法起无生言，<a id="a-5X"></a>此法及言俱无生义。<a id="a-5Y"></a>所以者何？<a id="a-5Z"></a>色乃至识一切无生。<a id="a-5a"></a>何以故？<a id="a-5b"></a>本性空故。<a id="a-5c"></a>眼处乃至意处一切无生。<a id="a-5d"></a>何以故？<a id="a-5e"></a>本性空故。<a id="a-5f"></a>色处乃至法处一切无生。<a id="a-5g"></a>何以故？<a id="a-5h"></a>本性空故。<a id="a-5i"></a>眼界乃至意界一切无生。<a id="a-5j"></a>何以故？<a id="a-5k"></a>本性空故。<a id="a-5l"></a>色界乃至法界一切无生。<a id="a-5m"></a>何以故？<a id="a-5n"></a>本性空故。<a id="a-5o"></a>眼识界乃至意识界一切无生。<a id="a-5p"></a>何以故？<a id="a-5q"></a>本性空故。<a id="a-5r"></a>眼触乃至意触一切无生。<a id="a-5s"></a>何以故？<a id="a-5t"></a>本性空故。<a id="a-5u"></a>眼触为缘所生诸受乃至意触为缘所生诸受一切无生。<a id="a-5v"></a>何以故？<a id="a-5w"></a>本性空故。<a id="a-5x"></a>地界乃至识界一切无生。<a id="a-5y"></a>何以故？<a id="a-5z"></a>本性空故。<a id="a-60"></a>因缘乃至增上缘一切无生。<a id="a-61"></a>何以故？<a id="a-62"></a>本性空故。<a id="a-63"></a>无明乃至老死一切无生。<a id="a-64"></a>何以故？<a id="a-65"></a>本性空故。<a id="a-66"></a>身、<a id="a-67"></a>语、<a id="a-68"></a>意行一切无生。<a id="a-69"></a>何以故？<a id="a-6A"></a>本性空故。<a id="a-6B"></a>布施波罗蜜多乃至般若波罗蜜多一切无生。<a id="a-6C"></a>何以故？<a id="a-6D"></a>本性空故。<a id="a-6E"></a>如是乃至一切智、<a id="a-6F"></a>道相智、<a id="a-6G"></a>一切相智一切无生。<a id="a-6H"></a>何以故？<a id="a-6I"></a>本性空故。</p>
  <p id="a6J">“舍利子，<a id="a-6K"></a>由如是义，<a id="a-6L"></a>于无生法起无生言，<a id="a-6M"></a>此法及言俱无生义。</p>
  <p id="a6N">“舍利子，<a id="a-6O"></a>若所说法、<a id="a-6P"></a>若能说言、<a id="a-6Q"></a>说者、<a id="a-6R"></a>听者皆无生义。<a id="a-6S"></a>所以者何？<a id="a-6T"></a>以一切法本性皆空，<a id="a-6U"></a>空中都无能所生义。<a id="a-6V"></a>”</p>
  <p id="a6W">时，<a id="a-6X"></a>舍利子赞善现言：<a id="a-6Y"></a>“说法人中，<a id="a-6Z"></a>仁为第一，<a id="a-6a"></a>除佛世尊，<a id="a-6b"></a>无能及者。<a id="a-6c"></a>所以者何？<a id="a-6d"></a>随所问诘，<a id="a-6e"></a>种种法门皆能酬答，<a id="a-6f"></a>无所滞礙。<a id="a-6g"></a>”</p>
  <p id="a6h">善现报言：<a id="a-6i"></a>“诸佛弟子于一切法无依著者，<a id="a-6j"></a>法尔皆能随所问诘，<a id="a-6k"></a>一一酬答自在无畏。<a id="a-6l"></a>所以者何？<a id="a-6m"></a>以一切法无所依故。<a id="a-6n"></a>”</p>
  <p id="a6o">时，<a id="a-6p"></a>舍利子问善现言：<a id="a-6q"></a>“云何诸法都无所依？<a id="a-6r"></a>”</p>
  <p id="a6s">善现答言：<a id="a-6t"></a>“色乃至识本性空故，<a id="a-6u"></a>不依内、<a id="a-6v"></a>不依外、<a id="a-6w"></a>不依两间，<a id="a-6x"></a>如是乃至一切智、<a id="a-6y"></a>道相智、<a id="a-6z"></a>一切相智本性空故，<a id="a-70"></a>不依内、<a id="a-71"></a>不依外、<a id="a-72"></a>不依两间。<a id="a-73"></a>舍利子，<a id="a-74"></a>由如是义，<a id="a-75"></a>我说诸法都无所依。</p>
  <p id="a76">“如是，<a id="a-77"></a>舍利子，<a id="a-78"></a>诸菩萨摩诃萨修行六种波罗蜜多时，<a id="a-79"></a>应净色，<a id="a-7A"></a>应净受、<a id="a-7B"></a>想、<a id="a-7C"></a>行、<a id="a-7D"></a>识，<a id="a-7E"></a>如是乃至应净一切智，<a id="a-7F"></a>应净道相智、<a id="a-7G"></a>一切相智，<a id="a-7H"></a>如是亦应净菩提道。<a id="a-7I"></a>”</p>
  <p id="a7J">时，<a id="a-7K"></a>舍利子问善现言：<a id="a-7L"></a>“云何菩萨摩诃萨修行六种波罗蜜多时净菩提道？<a id="a-7M"></a>”</p>
  <p id="a7N">善现答言：<a id="a-7O"></a>“舍利子，<a id="a-7P"></a>布施、<a id="a-7Q"></a>净戒、<a id="a-7R"></a>安忍、<a id="a-7S"></a>精进、<a id="a-7T"></a>静虑、<a id="a-7U"></a>般若波罗蜜多各有二种，<a id="a-7V"></a>所谓世间及出世间。<a id="a-7W"></a>”</p>
  <p id="a7X">舍利子言：<a id="a-7Y"></a>“云何世间布施波罗蜜多？<a id="a-7Z"></a>云何出世间布施波罗蜜多？<a id="a-7a"></a>”</p>
  <p id="a7b">善现答言：<a id="a-7c"></a>“舍利子，<a id="a-7d"></a>若菩萨摩诃萨为大施主，<a id="a-7e"></a>能施一切沙门、<a id="a-7f"></a>婆罗门、<a id="a-7g"></a>贫病、<a id="a-7h"></a>孤露、<a id="a-7i"></a>道行、<a id="a-7j"></a>乞者衣服、<a id="a-7k"></a>饮食及余资具。<a id="a-7l"></a>若复有来乞男与男，<a id="a-7m"></a>乞女与女，<a id="a-7n"></a>乞妻妾与妻妾，<a id="a-7o"></a>乞官位与官位，<a id="a-7p"></a>乞国土与国土，<a id="a-7q"></a>乞王位与王位，<a id="a-7r"></a>乞头与头，<a id="a-7s"></a>乞目与目，<a id="a-7t"></a>乞手足与手足，<a id="a-7u"></a>乞支节与支节，<a id="a-7v"></a>乞血肉与血肉，<a id="a-7w"></a>乞皮骨与皮骨，<a id="a-7x"></a>乞僮仆与僮仆，<a id="a-7y"></a>乞生类与生类，<a id="a-7z"></a>如是一切随其所求，<a id="a-80"></a>内外之物悉皆施与。<a id="a-81"></a>虽作是施而有所依，<a id="a-82"></a>谓作是念：<a id="a-83"></a>‘我施彼受，<a id="a-84"></a>我为施主，<a id="a-85"></a>我不悭贪，<a id="a-86"></a>我随佛教一切能舍，<a id="a-87"></a>我行布施波罗蜜多。<a id="a-88"></a>’彼行施时，<a id="a-89"></a>以有所得而为方便，<a id="a-8A"></a>与诸有情平等共有回向无上正等菩提。<a id="a-8B"></a>复作是念：<a id="a-8C"></a>‘我持此福施诸有情，<a id="a-8D"></a>令得此世后世安乐，<a id="a-8E"></a>乃至证得无余涅槃。<a id="a-8F"></a>’彼著三轮而行布施：<a id="a-8G"></a>一者、<a id="a-8H"></a>自想，<a id="a-8I"></a>二者、<a id="a-8J"></a>他想，<a id="a-8K"></a>三者、<a id="a-8L"></a>施想。<a id="a-8M"></a>由著此三轮而行施，<a id="a-8N"></a>故名世间布施波罗蜜多。<a id="a-8O"></a>云何此施名为世间？<a id="a-8P"></a>以与世间同修行故，<a id="a-8Q"></a>不能动出世间法故，<a id="a-8R"></a>如是名为世间布施波罗蜜多。<a id="a-8S"></a>舍利子，<a id="a-8T"></a>若菩萨摩诃萨行布施时三轮清净：<a id="a-8U"></a>一者、<a id="a-8V"></a>不执我为施者，<a id="a-8W"></a>二者、<a id="a-8X"></a>不执彼为受者，<a id="a-8Y"></a>三者、<a id="a-8Z"></a>不执施及施果。<a id="a-8a"></a>是菩萨摩诃萨行布施时三轮清净。</p>
  <p id="a8b">“复次，<a id="a-8c"></a>舍利子，<a id="a-8d"></a>若菩萨摩诃萨以大悲心而为上首，<a id="a-8e"></a>所修施福普施有情，<a id="a-8f"></a>于诸有情都无所得；<a id="a-8g"></a>虽与有情平等共有回向无上正等菩提，<a id="a-8h"></a>而于其中不见少相；<a id="a-8i"></a>由都无所执而行施，<a id="a-8j"></a>故名出世间布施波罗蜜多。<a id="a-8k"></a>云何此施名出世间？<a id="a-8l"></a>不与世间同修行故，<a id="a-8m"></a>能永动出世间法故，<a id="a-8n"></a>如是名为出世布施波罗蜜多。<a id="a-8o"></a>”</p>
  <p id="a8p">舍利子言：<a id="a-8q"></a>“云何世间净戒波罗蜜多乃至般若波罗蜜多？<a id="a-8r"></a>云何出世间净戒波罗蜜多乃至般若波罗蜜多？<a id="a-8s"></a>”</p>
  <p id="a8t">善现答言：<a id="a-8u"></a>“舍利子，<a id="a-8v"></a>若菩萨摩诃萨修行净戒乃至般若时，<a id="a-8w"></a>有所依者著三轮故，<a id="a-8x"></a>名为世间波罗蜜多，<a id="a-8y"></a>以与世间同修行故，<a id="a-8z"></a>不能动出世间法故。<a id="a-90"></a>若菩萨摩诃萨修行净戒乃至般若时，<a id="a-91"></a>无所依者三轮净故，<a id="a-92"></a>名出世间波罗蜜多，<a id="a-93"></a>不与世间同修行故，<a id="a-94"></a>能永动出世间法故。</p>
  <p id="a95">“复次，<a id="a-96"></a>舍利子，<a id="a-97"></a>诸菩萨摩诃萨所修般若波罗蜜多有是世间、<a id="a-98"></a>有是出世，<a id="a-99"></a>云何名为世间般若波罗蜜多？<a id="a-9A"></a>云何名为出世般若波罗蜜多？</p>
  <p id="a9B">“舍利子，<a id="a-9C"></a>若菩萨摩诃萨修布施时，<a id="a-9D"></a>依有所得而行布施，<a id="a-9E"></a>谓作是念：<a id="a-9F"></a>‘我能调伏悭贪之心而行布施。<a id="a-9G"></a>’是菩萨摩诃萨依我、<a id="a-9H"></a>有情、<a id="a-9I"></a>布施想故，<a id="a-9J"></a>虽舍一切内外所有，<a id="a-9K"></a>而不名为出世般若。</p>
  <p id="a9L">“若菩萨摩诃萨修净戒时，<a id="a-9M"></a>依有所得而修净戒，<a id="a-9N"></a>谓作是念：<a id="a-9O"></a>‘我能安住杜多功德，<a id="a-9P"></a>我能调伏身、<a id="a-9Q"></a>语及心，<a id="a-9R"></a>我能修行十善业道。<a id="a-9S"></a>’是菩萨摩诃萨依止我见及有情见、<a id="a-9T"></a>诸善法见，<a id="a-9U"></a>虽能修行种种净戒，<a id="a-9V"></a>亦持施与一切有情平等共有，<a id="a-9W"></a>回向无上正等菩提而于菩提谓为实有，<a id="a-9X"></a>依诸功德自赞毁他，<a id="a-9Y"></a>亦不名为出世般若。</p>
  <p id="a9Z">“若菩萨摩诃萨修安忍时，<a id="a-9a"></a>依有所得而修安忍，<a id="a-9b"></a>谓作是念：<a id="a-9c"></a>‘我能忍受一切有情于我所行种种恶事。<a id="a-9d"></a>’是菩萨摩诃萨依我、<a id="a-9e"></a>有情、<a id="a-9f"></a>安忍见故，<a id="a-9g"></a>虽能忍受他所作恶，<a id="a-9h"></a>亦能持此安忍善根，<a id="a-9i"></a>与诸有情平等共有回向无上正等菩提，<a id="a-9j"></a>而有所得为方便故，<a id="a-9k"></a>亦不名为出世般若。</p>
  <p id="a9l">“若菩萨摩诃萨修精进时，<a id="a-9m"></a>依有所得而修精进，<a id="a-9n"></a>谓作是念：<a id="a-9o"></a>‘我能发起身心精进，<a id="a-9p"></a>勤修福、<a id="a-9q"></a>慧二种资粮。<a id="a-9r"></a>’是菩萨摩诃萨虽常发起身心精进，<a id="a-9s"></a>勤修福、<a id="a-9t"></a>慧二种资粮，<a id="a-9u"></a>而得身心福、<a id="a-9v"></a>慧之相，<a id="a-9w"></a>及得我相、<a id="a-9x"></a>诸有情相，<a id="a-9y"></a>亦得所求菩提之相，<a id="a-9z"></a>由有所得为方便故，<a id="a-A0"></a>未得名为出世般若。</p>
  <p id="aA1">“若菩萨摩诃萨修静虑时，<a id="a-A2"></a>依有所得而修静虑，<a id="a-A3"></a>谓作是念：<a id="a-A4"></a>‘我能修行慈、<a id="a-A5"></a>悲、<a id="a-A6"></a>喜、<a id="a-A7"></a>舍、<a id="a-A8"></a>等持、<a id="a-A9"></a>等至、<a id="a-AA"></a>静虑、<a id="a-AB"></a>神通入出自在。<a id="a-AC"></a>’是菩萨摩诃萨于诸静虑深生味著，<a id="a-AD"></a>虽持所得静虑善根，<a id="a-AE"></a>与诸有情平等共有回向无上正等菩提，<a id="a-AF"></a>以有所得为方便故，<a id="a-AG"></a>而未名为出世般若。</p>
  <p id="aAH">“若菩萨摩诃萨修般若时，<a id="a-AI"></a>依有所得而修般若，<a id="a-AJ"></a>谓作是念：<a id="a-AK"></a>‘我能观察一切法空，<a id="a-AL"></a>所谓色空乃至识空，<a id="a-AM"></a>如是乃至诸佛无上正等菩提亦皆是空。<a id="a-AN"></a>’是菩萨摩诃萨以有所得而为方便，<a id="a-AO"></a>虽观一切皆毕竟空，<a id="a-AP"></a>亦持善根施有情类回向无上正等菩提，<a id="a-AQ"></a>亦于自他所修善法平等发起随喜之心，<a id="a-AR"></a>亦能悔除自所作恶，<a id="a-AS"></a>亦能劝请十方世界无量如来、<a id="a-AT"></a>应、<a id="a-AU"></a>正等觉转妙法轮度有情众，<a id="a-AV"></a>亦能发愿起胜神通为诸有情作大饶益，<a id="a-AW"></a>而有所得为方便故，<a id="a-AX"></a>犹未名为出世般若。<a id="a-AY"></a>如是名为世间般若波罗蜜多。</p>
  <p id="aAZ">“舍利子，<a id="a-Aa"></a>若菩萨摩诃萨修布施时用微妙慧，<a id="a-Ab"></a>以无所得而为方便，<a id="a-Ac"></a>于我、<a id="a-Ad"></a>有情及布施等都无所得，<a id="a-Ae"></a>为趣无上正等菩提三轮清净，<a id="a-Af"></a>而修布施波罗蜜多净菩提道，<a id="a-Ag"></a>是则名为出世般若。</p>
  <p id="aAh">“若菩萨摩诃萨用微妙慧，<a id="a-Ai"></a>以无所得而为方便，<a id="a-Aj"></a>于我、<a id="a-Ak"></a>有情及净戒等都无所得，<a id="a-Al"></a>为趣无上正等菩提三轮清净，<a id="a-Am"></a>而修净戒波罗蜜多净菩提道，<a id="a-An"></a>是则名为出世般若。</p>
  <p id="aAo">“若菩萨摩诃萨用微妙慧，<a id="a-Ap"></a>以无所得而为方便，<a id="a-Aq"></a>于我、<a id="a-Ar"></a>有情及安忍等都无所得，<a id="a-As"></a>为趣无上正等菩提三轮清净，<a id="a-At"></a>而修安忍波罗蜜多净菩提道，<a id="a-Au"></a>是则名为出世般若。</p>
  <p id="aAv">“若菩萨摩诃萨用微妙慧，<a id="a-Aw"></a>以无所得而为方便，<a id="a-Ax"></a>于我、<a id="a-Ay"></a>有情、<a id="a-Az"></a>身心精进、<a id="a-B0"></a>福慧资粮都无所得，<a id="a-B1"></a>为趣无上正等菩提三轮清净，<a id="a-B2"></a>而修精进波罗蜜多净菩提道，<a id="a-B3"></a>是则名为出世般若。</p>
  <p id="aB4">“若菩萨摩诃萨用微妙慧，<a id="a-B5"></a>以无所得而为方便，<a id="a-B6"></a>于我、<a id="a-B7"></a>有情及诸静虑、<a id="a-B8"></a>等持、<a id="a-B9"></a>等至都无所得，<a id="a-BA"></a>为趣无上正等菩提三轮清净，<a id="a-BB"></a>而修静虑波罗蜜多净菩提道，<a id="a-BC"></a>是则名为出世般若。</p>
  <p id="aBD">“若菩萨摩诃萨用微妙慧，<a id="a-BE"></a>以无所得而为方便，<a id="a-BF"></a>于一切法、<a id="a-BG"></a>一切有情都无所得，<a id="a-BH"></a>为趣无上正等菩提三轮清净，<a id="a-BI"></a>而修般若波罗蜜多净菩提道，<a id="a-BJ"></a>是则名为出世般若。</p>
  <p id="aBK">“是菩萨摩诃萨持如是等一切善根，<a id="a-BL"></a>与诸有情平等共有回向无上正等菩提。<a id="a-BM"></a>如是回向，<a id="a-BN"></a>当知即是无上回向、<a id="a-BO"></a>无差别回向、<a id="a-BP"></a>无等等回向、<a id="a-BQ"></a>不思议回向、<a id="a-BR"></a>无对回向、<a id="a-BS"></a>无量回向、<a id="a-BT"></a>微妙回向。<a id="a-BU"></a>如是名为出世般若波罗蜜多。</p>
  <p id="aBV">“舍利子，<a id="a-BW"></a>如是六种波罗蜜多，<a id="a-BX"></a>何因缘故名为世间？<a id="a-BY"></a>复何因缘名为出世间？</p>
  <p id="aBZ">“舍利子，<a id="a-Ba"></a>世间者，<a id="a-Bb"></a>谓彼六种波罗蜜多，<a id="a-Bc"></a>是世间故，<a id="a-Bd"></a>名为世间；<a id="a-Be"></a>造世间故，<a id="a-Bf"></a>名为世间；<a id="a-Bg"></a>由世间故，<a id="a-Bh"></a>名为世间；<a id="a-Bi"></a>为世间故，<a id="a-Bj"></a>名为世间；<a id="a-Bk"></a>因世间故，<a id="a-Bl"></a>名为世间；<a id="a-Bm"></a>属世间故，<a id="a-Bn"></a>名为世间；<a id="a-Bo"></a>依世间故，<a id="a-Bp"></a>名为世间。</p>
  <p id="aBq">“舍利子，<a id="a-Br"></a>出世间者，<a id="a-Bs"></a>谓此六种波罗蜜多，<a id="a-Bt"></a>是出世间故，<a id="a-Bu"></a>名出世；<a id="a-Bv"></a>拔出世间故，<a id="a-Bw"></a>名出世；<a id="a-Bx"></a>由世间出故，<a id="a-By"></a>名出世；<a id="a-Bz"></a>为世间出故，<a id="a-C0"></a>名出世；<a id="a-C1"></a>从世间出故，<a id="a-C2"></a>名出世；<a id="a-C3"></a>世间之出故，<a id="a-C4"></a>名出世；<a id="a-C5"></a>依世间出故，<a id="a-C6"></a>名出世。</p>
  <p id="aC7">“舍利子，<a id="a-C8"></a>如是菩萨摩诃萨修行六种波罗蜜多时净菩提道。<a id="a-C9"></a>”</p>
  <p id="aCA">尔时，<a id="a-CB"></a>舍利子问具寿善现言：<a id="a-CC"></a>“何等名为诸菩萨摩诃萨菩提道？<a id="a-CD"></a>”</p>
  <p id="aCE">善现答言：<a id="a-CF"></a>“舍利子，<a id="a-CG"></a>布施波罗蜜多乃至般若波罗蜜多是菩萨摩诃萨菩提道，<a id="a-CH"></a>内空乃至无性自性空是菩萨摩诃萨菩提道，<a id="a-CI"></a>真如乃至不思议界是菩萨摩诃萨菩提道，<a id="a-CJ"></a>苦、<a id="a-CK"></a>集、<a id="a-CL"></a>灭、<a id="a-CM"></a>道圣谛是菩萨摩诃萨菩提道，<a id="a-CN"></a>四念住乃至八圣道支是菩萨摩诃萨菩提道，<a id="a-CO"></a>四静虑、<a id="a-CP"></a>四无量、<a id="a-CQ"></a>四无色定是菩萨摩诃萨菩提道，<a id="a-CR"></a>八解脱、<a id="a-CS"></a>九次第定是菩萨摩诃萨菩提道，<a id="a-CT"></a>空、<a id="a-CU"></a>无相、<a id="a-CV"></a>无愿解脱门是菩萨摩诃萨菩提道，<a id="a-CW"></a>极喜地乃至法云地是菩萨摩诃萨菩提道，<a id="a-CX"></a>一切陀罗尼门、<a id="a-CY"></a>三摩地门是菩萨摩诃萨菩提道，<a id="a-CZ"></a>五眼、<a id="a-Ca"></a>六神通是菩萨摩诃萨菩提道，<a id="a-Cb"></a>如来十力乃至十八佛不共法是菩萨摩诃萨菩提道，<a id="a-Cc"></a>无忘失法、<a id="a-Cd"></a>恒住舍性是菩萨摩诃萨菩提道，<a id="a-Ce"></a>一切智、<a id="a-Cf"></a>道相智、<a id="a-Cg"></a>一切相智是菩萨摩诃萨菩提道。<a id="a-Ch"></a>舍利子，<a id="a-Ci"></a>如是等无量无边大功德聚，<a id="a-Cj"></a>一切皆是诸菩萨摩诃萨菩提道。<a id="a-Ck"></a>”</p>
  <p id="aCl">尔时，<a id="a-Cm"></a>舍利子问具寿善现言：<a id="a-Cn"></a>“如是所说大功德聚，<a id="a-Co"></a>为由何等波罗蜜多势力所办？<a id="a-Cp"></a>”</p>
  <p id="aCq">善现答言：<a id="a-Cr"></a>“如是所说大功德聚，<a id="a-Cs"></a>皆由般若波罗蜜多势力所办。<a id="a-Ct"></a>何以故？<a id="a-Cu"></a>舍利子，<a id="a-Cv"></a>如是般若波罗蜜多能与一切善法为母，<a id="a-Cw"></a>一切声闻、<a id="a-Cx"></a>独觉、<a id="a-Cy"></a>菩萨、<a id="a-Cz"></a>如来善法从此生故。<a id="a-D0"></a>如是般若波罗蜜多普能摄受一切善法，<a id="a-D1"></a>一切声闻、<a id="a-D2"></a>独觉、<a id="a-D3"></a>菩萨、<a id="a-D4"></a>如来善法依此住故。<a id="a-D5"></a>舍利子，<a id="a-D6"></a>过去菩萨摩诃萨众，<a id="a-D7"></a>修学般若波罗蜜多极圆满故，<a id="a-D8"></a>已得无上正等菩提；<a id="a-D9"></a>未来菩萨摩诃萨众，<a id="a-DA"></a>修学般若波罗蜜多极圆满故，<a id="a-DB"></a>当得无上正等菩提；<a id="a-DC"></a>现在十方诸佛国土无量菩萨摩诃萨众，<a id="a-DD"></a>修学般若波罗蜜多极圆满故，<a id="a-DE"></a>今得无上正等菩提。</p>
  <p id="aDF">“复次，<a id="a-DG"></a>舍利子，<a id="a-DH"></a>若菩萨摩诃萨闻说般若波罗蜜多，<a id="a-DI"></a>心无疑惑亦不迷闷，<a id="a-DJ"></a>当知是菩萨摩诃萨住如是住恒不舍离，<a id="a-DK"></a>谓无所得而为方便，<a id="a-DL"></a>常勤救济一切有情；<a id="a-DM"></a>当知是菩萨摩诃萨成就如是最胜作意，<a id="a-DN"></a>所谓大悲相应作意。<a id="a-DO"></a>”</p>
  <p id="aDP">时，<a id="a-DQ"></a>舍利子谓善现言：<a id="a-DR"></a>“若菩萨摩诃萨住如是住恒不舍离，<a id="a-DS"></a>成就大悲相应作意者，<a id="a-DT"></a>则一切有情亦应成就菩萨摩诃萨。<a id="a-DU"></a>所以者何？<a id="a-DV"></a>以一切有情亦于此住及此作意常不舍离，<a id="a-DW"></a>则诸菩萨摩诃萨与一切有情应无差别。<a id="a-DX"></a>”</p>
  <p id="aDY">尔时，<a id="a-DZ"></a>具寿善现报舍利子言：<a id="a-Da"></a>“善哉！<a id="a-Db"></a>善哉！<a id="a-Dc"></a>诚如所说，<a id="a-Dd"></a>能如实知我所说意，<a id="a-De"></a>虽似难我而成我义。<a id="a-Df"></a>何以故？<a id="a-Dg"></a>舍利子，<a id="a-Dh"></a>有情乃至见者非有故，<a id="a-Di"></a>当知如是住及作意亦非有；<a id="a-Dj"></a>有情乃至见者无实故，<a id="a-Dk"></a>当知如是住及作意亦无实；<a id="a-Dl"></a>有情乃至见者无性故，<a id="a-Dm"></a>当知如是住及作意亦无性；<a id="a-Dn"></a>有情乃至见者空故，<a id="a-Do"></a>当知如是住及作意亦空；<a id="a-Dp"></a>有情乃至见者远离故，<a id="a-Dq"></a>当知如是住及作意亦远离；<a id="a-Dr"></a>有情乃至见者寂静故，<a id="a-Ds"></a>当知如是住及作意亦寂静；<a id="a-Dt"></a>有情乃至见者无觉知故，<a id="a-Du"></a>当知如是住及作意亦无觉知。<a id="a-Dv"></a>舍利子，<a id="a-Dw"></a>色乃至识非有故、<a id="a-Dx"></a>无实故、<a id="a-Dy"></a>无性故、<a id="a-Dz"></a>空故、<a id="a-E0"></a>远离故、<a id="a-E1"></a>寂静故、<a id="a-E2"></a>无觉知故，<a id="a-E3"></a>当知如是住及作意亦非有、<a id="a-E4"></a>无实、<a id="a-E5"></a>无性、<a id="a-E6"></a>空、<a id="a-E7"></a>远离、<a id="a-E8"></a>寂静、<a id="a-E9"></a>无觉知；<a id="a-EA"></a>如是乃至声闻、<a id="a-EB"></a>独觉、<a id="a-EC"></a>无上菩提非有故、<a id="a-ED"></a>无实故、<a id="a-EE"></a>无性故、<a id="a-EF"></a>空故、<a id="a-EG"></a>远离故、<a id="a-EH"></a>寂静故、<a id="a-EI"></a>无觉知故，<a id="a-EJ"></a>当知如是住及作意亦非有、<a id="a-EK"></a>无实、<a id="a-EL"></a>无性、<a id="a-EM"></a>空、<a id="a-EN"></a>远离、<a id="a-EO"></a>寂静、<a id="a-EP"></a>无觉知。<a id="a-EQ"></a>舍利子，<a id="a-ER"></a>由此因缘，<a id="a-ES"></a>诸菩萨摩诃萨于如是住及此作意常不远离，<a id="a-ET"></a>与诸有情亦无差别，<a id="a-EU"></a>以一切法及诸有情，<a id="a-EV"></a>皆毕竟空无差别故。<a id="a-EW"></a>”</p>
  <p id="aEX">尔时，<a id="a-EY"></a>世尊赞善现曰：<a id="a-EZ"></a>“善哉！<a id="a-Ea"></a>善哉！<a id="a-Eb"></a>汝善能为诸菩萨摩诃萨宣说般若波罗蜜多，<a id="a-Ec"></a>此皆如来威神之力。<a id="a-Ed"></a>若有欲为诸菩萨摩诃萨宣说般若波罗蜜多，<a id="a-Ee"></a>皆应如汝之所宣说。<a id="a-Ef"></a>若菩萨摩诃萨欲学般若波罗蜜多，<a id="a-Eg"></a>皆应随汝所说而学。<a id="a-Eh"></a>若菩萨摩诃萨随汝所说而学般若波罗蜜多，<a id="a-Ei"></a>是菩萨摩诃萨疾得无上正等菩提转妙法轮，<a id="a-Ej"></a>穷未来际利益安乐一切有情。<a id="a-Ek"></a>”</p>
  <p id="aEl">具寿善现为众宣说甚深般若波罗蜜多时，<a id="a-Em"></a>于此三千大千世界六种变动：<a id="a-En"></a>东涌西没，<a id="a-Eo"></a>西涌东没，<a id="a-Ep"></a>南涌北没，<a id="a-Eq"></a>北涌南没，<a id="a-Er"></a>中涌边没，<a id="a-Es"></a>边涌中没。</p>
  <p id="aEt">尔时，<a id="a-Eu"></a>世尊即便微笑，<a id="a-Ev"></a>具寿善现白言：<a id="a-Ew"></a>“世尊何因何缘现此微笑？<a id="a-Ex"></a>”</p>
  <p id="aEy">佛告善现：<a id="a-Ez"></a>“如我今者于此三千大千世界，<a id="a-F0"></a>为诸菩萨摩诃萨众宣说般若波罗蜜多；<a id="a-F1"></a>今于十方无量无数无边世界，<a id="a-F2"></a>各有如来、<a id="a-F3"></a>应、<a id="a-F4"></a>正等觉，<a id="a-F5"></a>亦为菩萨摩诃萨众宣说般若波罗蜜多。<a id="a-F6"></a>如我今者于此三千大千世界，<a id="a-F7"></a>宣说般若波罗蜜多，<a id="a-F8"></a>有十二京天人等众于一切法得无生忍；<a id="a-F9"></a>今于十方无量无数无边世界，<a id="a-FA"></a>各有无量无数无边诸有情类，<a id="a-FB"></a>闻彼诸佛为诸菩萨摩诃萨众宣说般若波罗蜜多，<a id="a-FC"></a>于空法中深生信解，<a id="a-FD"></a>皆发无上正等觉心，<a id="a-FE"></a>勤修菩萨摩诃萨行。<a id="a-FF"></a>”</p>
  <p data-pb></p>
  <h2 id="aFG">第三分天帝品第四之一</h2>
  <p id="aFH">尔时，<a id="a-FI"></a>于此三千大千佛之世界，<a id="a-FJ"></a>所有一切四大天王及诸天帝，<a id="a-FK"></a>展转乃至色究竟天，<a id="a-FL"></a>各与无量百千俱胝那庾多众俱来会坐。<a id="a-FM"></a>是诸天众净业所感异熟身光虽能照曜，<a id="a-FN"></a>而比如来所现常光，<a id="a-FO"></a>百分不及一，<a id="a-FP"></a>千分不及一，<a id="a-FQ"></a>乃至邬波尼杀昙分亦不及一。<a id="a-FR"></a>所以者何？<a id="a-FS"></a>佛身常光威德炽盛，<a id="a-FT"></a>于诸光中最尊最胜、<a id="a-FU"></a>最上最妙、<a id="a-FV"></a>无比无等、<a id="a-FW"></a>无上第一，<a id="a-FX"></a>蔽诸天光皆令不现，<a id="a-FY"></a>如秋满月映夺众星。</p>
  <p id="aFZ">时，<a id="a-Fa"></a>天帝释白善现言：<a id="a-Fb"></a>“今此三千大千世界所有一切四大天王及诸天帝，<a id="a-Fc"></a>展转乃至色究竟天，<a id="a-Fd"></a>各与眷属皆来集会，<a id="a-Fe"></a>欲闻大德宣说般若波罗蜜多。<a id="a-Ff"></a>唯愿大德，<a id="a-Fg"></a>哀愍为说。<a id="a-Fh"></a>大德，<a id="a-Fi"></a>何谓菩萨摩诃萨甚深般若波罗蜜多？<a id="a-Fj"></a>云何菩萨摩诃萨应住般若波罗蜜多？<a id="a-Fk"></a>云何菩萨摩诃萨应学般若波罗蜜多？<a id="a-Fl"></a>”</p>
  <p id="aFm">尔时，<a id="a-Fn"></a>具寿善现告天帝释言：<a id="a-Fo"></a>“憍尸迦，<a id="a-Fp"></a>汝等天众皆应谛听！<a id="a-Fq"></a>善思念之！<a id="a-Fr"></a>吾当承佛威神之力，<a id="a-Fs"></a>顺如来意，<a id="a-Ft"></a>为诸菩萨摩诃萨众宣说般若波罗蜜多，<a id="a-Fu"></a>如菩萨摩诃萨可于其中应如是住、<a id="a-Fv"></a>应如是学。</p>
  <p id="aFw">“憍尸迦，<a id="a-Fx"></a>汝诸天等未发无上菩提心者，<a id="a-Fy"></a>今皆应发。<a id="a-Fz"></a>憍尸迦，<a id="a-G0"></a>诸有已入声闻、<a id="a-G1"></a>独觉正性离生，<a id="a-G2"></a>不复能发大菩提心。<a id="a-G3"></a>何以故？<a id="a-G4"></a>憍尸迦，<a id="a-G5"></a>彼于生死流已作限隔故。<a id="a-G6"></a>其中若有能发无上菩提心者，<a id="a-G7"></a>我亦随喜。<a id="a-G8"></a>所以者何？<a id="a-G9"></a>诸有胜人应求胜法，<a id="a-GA"></a>我终不障他胜善品。</p>
  <p id="aGB">“憍尸迦，<a id="a-GC"></a>汝问‘何谓菩萨摩诃萨甚深般若波罗蜜多？<a id="a-GD"></a>’者，<a id="a-GE"></a>谛听！<a id="a-GF"></a>谛听！<a id="a-GG"></a>当为汝说。</p>
  <p id="aGH">“憍尸迦，<a id="a-GI"></a>若菩萨摩诃萨起应一切智智心，<a id="a-GJ"></a>以无所得为方便，<a id="a-GK"></a>思惟色蕴乃至识蕴，<a id="a-GL"></a>若无常、<a id="a-GM"></a>若苦，<a id="a-GN"></a>若无我、<a id="a-GO"></a>若不净，<a id="a-GP"></a>若空、<a id="a-GQ"></a>若无相、<a id="a-GR"></a>若无愿，<a id="a-GS"></a>若寂静、<a id="a-GT"></a>若远离，<a id="a-GU"></a>若如病、<a id="a-GV"></a>若如痈，<a id="a-GW"></a>若如箭、<a id="a-GX"></a>若如疮，<a id="a-GY"></a>若热恼、<a id="a-GZ"></a>若逼切，<a id="a-Ga"></a>若败坏、<a id="a-Gb"></a>若衰朽，<a id="a-Gc"></a>若变动、<a id="a-Gd"></a>若速灭，<a id="a-Ge"></a>若可畏、<a id="a-Gf"></a>若可厌，<a id="a-Gg"></a>若有灾、<a id="a-Gh"></a>若有横，<a id="a-Gi"></a>若有疫、<a id="a-Gj"></a>若有疠，<a id="a-Gk"></a>若不安隐、<a id="a-Gl"></a>不可保信，<a id="a-Gm"></a>无生、<a id="a-Gn"></a>无灭、<a id="a-Go"></a>无染、<a id="a-Gp"></a>无净、<a id="a-Gq"></a>无作、<a id="a-Gr"></a>无为；<a id="a-Gs"></a>思惟眼处乃至意处，<a id="a-Gt"></a>思惟色处乃至法处，<a id="a-Gu"></a>思惟眼界乃至意界，<a id="a-Gv"></a>思惟色界乃至法界，<a id="a-Gw"></a>思惟眼识界乃至意识界，<a id="a-Gx"></a>思惟眼触乃至意触，<a id="a-Gy"></a>思惟眼触为缘所生诸受乃至意触为缘所生诸受，<a id="a-Gz"></a>思惟地界乃至识界，<a id="a-H0"></a>思惟无明乃至老死，<a id="a-H1"></a>亦复如是。<a id="a-H2"></a>憍尸迦，<a id="a-H3"></a>是谓菩萨摩诃萨甚深般若波罗蜜多。</p>
  <p id="aH4">“复次，<a id="a-H5"></a>憍尸迦，<a id="a-H6"></a>若菩萨摩诃萨起应一切智智心，<a id="a-H7"></a>以无所得为方便，<a id="a-H8"></a>思惟无明缘行，<a id="a-H9"></a>行缘识，<a id="a-HA"></a>识缘名色，<a id="a-HB"></a>名色缘六处，<a id="a-HC"></a>六处缘触，<a id="a-HD"></a>触缘受，<a id="a-HE"></a>受缘爱，<a id="a-HF"></a>爱缘取，<a id="a-HG"></a>取缘有，<a id="a-HH"></a>有缘生，<a id="a-HI"></a>生缘老死乃至纯大苦蕴集已；<a id="a-HJ"></a>复以无所得为方便，<a id="a-HK"></a>思惟无明灭故行灭，<a id="a-HL"></a>行灭故识灭，<a id="a-HM"></a>识灭故名色灭，<a id="a-HN"></a>名色灭故六处灭，<a id="a-HO"></a>六处灭故触灭，<a id="a-HP"></a>触灭故受灭，<a id="a-HQ"></a>受灭故爱灭，<a id="a-HR"></a>爱灭故取灭，<a id="a-HS"></a>取灭故有灭，<a id="a-HT"></a>有灭故生灭，<a id="a-HU"></a>生灭故老死乃至纯大苦蕴灭，<a id="a-HV"></a>如是诸灭无我、<a id="a-HW"></a>空、<a id="a-HX"></a>无相、<a id="a-HY"></a>无愿、<a id="a-HZ"></a>寂静、<a id="a-Ha"></a>远离、<a id="a-Hb"></a>无生、<a id="a-Hc"></a>无灭、<a id="a-Hd"></a>无染、<a id="a-He"></a>无净、<a id="a-Hf"></a>无作、<a id="a-Hg"></a>无为。<a id="a-Hh"></a>憍尸迦，<a id="a-Hi"></a>是谓菩萨摩诃萨甚深般若波罗蜜多。</p>
  <p id="aHj">“复次，<a id="a-Hk"></a>憍尸迦，<a id="a-Hl"></a>若菩萨摩诃萨起应一切智智心，<a id="a-Hm"></a>以无所得为方便，<a id="a-Hn"></a>思惟内空乃至无性自性空无我我所、<a id="a-Ho"></a>无相、<a id="a-Hp"></a>无愿、<a id="a-Hq"></a>寂静、<a id="a-Hr"></a>远离、<a id="a-Hs"></a>无生、<a id="a-Ht"></a>无灭、<a id="a-Hu"></a>无染、<a id="a-Hv"></a>无净、<a id="a-Hw"></a>无作、<a id="a-Hx"></a>无为。<a id="a-Hy"></a>憍尸迦，<a id="a-Hz"></a>是谓菩萨摩诃萨甚深般若波罗蜜多。</p>
  <p id="aI0">“复次，<a id="a-I1"></a>憍尸迦，<a id="a-I2"></a>若菩萨摩诃萨起应一切智智心，<a id="a-I3"></a>以无所得为方便，<a id="a-I4"></a>思惟真如乃至不思议界无我我所、<a id="a-I5"></a>无相、<a id="a-I6"></a>无愿、<a id="a-I7"></a>寂静、<a id="a-I8"></a>远离、<a id="a-I9"></a>无生、<a id="a-IA"></a>无灭、<a id="a-IB"></a>无染、<a id="a-IC"></a>无净、<a id="a-ID"></a>无作、<a id="a-IE"></a>无为。<a id="a-IF"></a>憍尸迦，<a id="a-IG"></a>是谓菩萨摩诃萨甚深般若波罗蜜多。</p>
  <p id="aIH">“复次，<a id="a-II"></a>憍尸迦，<a id="a-IJ"></a>若菩萨摩诃萨起应一切智智心，<a id="a-IK"></a>以无所得为方便，<a id="a-IL"></a>思惟断界乃至无为界无我我所、<a id="a-IM"></a>无相、<a id="a-IN"></a>无愿、<a id="a-IO"></a>寂静、<a id="a-IP"></a>远离、<a id="a-IQ"></a>无生、<a id="a-IR"></a>无灭、<a id="a-IS"></a>无染、<a id="a-IT"></a>无净、<a id="a-IU"></a>无作、<a id="a-IV"></a>无为。<a id="a-IW"></a>憍尸迦，<a id="a-IX"></a>是谓菩萨摩诃萨甚深般若波罗蜜多。</p>
  <p id="aIY">“复次，<a id="a-IZ"></a>憍尸迦，<a id="a-Ia"></a>若菩萨摩诃萨起应一切智智心，<a id="a-Ib"></a>以无所得为方便，<a id="a-Ic"></a>思惟布施波罗蜜多乃至般若波罗蜜多，<a id="a-Id"></a>思惟四念住乃至八圣道支，<a id="a-Ie"></a>思惟四静虑、<a id="a-If"></a>四无量、<a id="a-Ig"></a>四无色定，<a id="a-Ih"></a>思惟八解脱、<a id="a-Ii"></a>九次第定，<a id="a-Ij"></a>思惟空、<a id="a-Ik"></a>无相、<a id="a-Il"></a>无愿解脱门，<a id="a-Im"></a>思惟净观地乃至如来地，<a id="a-In"></a>思惟极喜地乃至法云地，<a id="a-Io"></a>思惟五眼、<a id="a-Ip"></a>六神通，<a id="a-Iq"></a>思惟如来十力乃至十八佛不共法，<a id="a-Ir"></a>思惟无忘失法、<a id="a-Is"></a>恒住舍性，<a id="a-It"></a>思惟一切陀罗尼门、<a id="a-Iu"></a>三摩地门，<a id="a-Iv"></a>思惟一切智、<a id="a-Iw"></a>道相智、<a id="a-Ix"></a>一切相智，<a id="a-Iy"></a>皆是无常、<a id="a-Iz"></a>无我、<a id="a-J0"></a>空、<a id="a-J1"></a>无相、<a id="a-J2"></a>无愿、<a id="a-J3"></a>寂静、<a id="a-J4"></a>远离、<a id="a-J5"></a>变动、<a id="a-J6"></a>速灭、<a id="a-J7"></a>不可保信、<a id="a-J8"></a>无生、<a id="a-J9"></a>无灭、<a id="a-JA"></a>无染、<a id="a-JB"></a>无净、<a id="a-JC"></a>无作、<a id="a-JD"></a>无为。<a id="a-JE"></a>憍尸迦，<a id="a-JF"></a>是谓菩萨摩诃萨甚深般若波罗蜜多。</p>
  <p id="aJG">“复次，<a id="a-JH"></a>憍尸迦，<a id="a-JI"></a>若菩萨摩诃萨起应一切智智心，<a id="a-JJ"></a>以无所得为方便，<a id="a-JK"></a>安住内空乃至无性自性空，<a id="a-JL"></a>安住真如乃至不思议界，<a id="a-JM"></a>安住断界乃至无为界，<a id="a-JN"></a>安住苦圣谛乃至道圣谛。<a id="a-JO"></a>憍尸迦，<a id="a-JP"></a>是谓菩萨摩诃萨甚深般若波罗蜜多。</p>
  <p id="aJQ">“复次，<a id="a-JR"></a>憍尸迦，<a id="a-JS"></a>若菩萨摩诃萨起应一切智智心，<a id="a-JT"></a>以无所得为方便，<a id="a-JU"></a>修行布施波罗蜜多乃至般若波罗蜜多，<a id="a-JV"></a>修行四念住乃至八圣道支，<a id="a-JW"></a>修行四静虑、<a id="a-JX"></a>四无量、<a id="a-JY"></a>四无色定，<a id="a-JZ"></a>修行八解脱、<a id="a-Ja"></a>九次第定，<a id="a-Jb"></a>修行空、<a id="a-Jc"></a>无相、<a id="a-Jd"></a>无愿解脱门，<a id="a-Je"></a>修行极喜地乃至法云地，<a id="a-Jf"></a>修行五眼、<a id="a-Jg"></a>六神通，<a id="a-Jh"></a>修行如来十力乃至十八佛不共法，<a id="a-Ji"></a>修行无忘失法、<a id="a-Jj"></a>恒住舍性，<a id="a-Jk"></a>修行一切陀罗尼门、<a id="a-Jl"></a>三摩地门，<a id="a-Jm"></a>修行一切智、<a id="a-Jn"></a>道相智、<a id="a-Jo"></a>一切相智，<a id="a-Jp"></a>修行一切菩萨摩诃萨行，<a id="a-Jq"></a>修行诸佛无上正等菩提。<a id="a-Jr"></a>憍尸迦，<a id="a-Js"></a>是谓菩萨摩诃萨甚深般若波罗蜜多。</p>
 </body>
</html>