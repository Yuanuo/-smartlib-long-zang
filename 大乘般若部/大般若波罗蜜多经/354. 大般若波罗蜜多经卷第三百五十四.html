<!doctype html>
<html id="z3IBSxm5h" data-ver="1642">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百五十四</h1>
  <h2 id="a2">初分多问不二品第六十一之四</h2>
  <p id="a3">“复次，<a id="a-4"></a>善现，<a id="a-5"></a>若菩萨摩诃萨作如是念：<a id="a-6"></a>‘甚深般若波罗蜜多，<a id="a-7"></a>遍能摄受布施、<a id="a-8"></a>净戒、<a id="a-9"></a>安忍、<a id="a-A"></a>精进、<a id="a-B"></a>静虑、<a id="a-C"></a>般若波罗蜜多，<a id="a-D"></a>亦遍摄受内空、<a id="a-E"></a>外空、<a id="a-F"></a>内外空、<a id="a-G"></a>空空、<a id="a-H"></a>大空、<a id="a-I"></a>胜义空、<a id="a-J"></a>有为空、<a id="a-K"></a>无为空、<a id="a-L"></a>毕竟空、<a id="a-M"></a>无际空、<a id="a-N"></a>散空、<a id="a-O"></a>无变异空、<a id="a-P"></a>本性空、<a id="a-Q"></a>自相空、<a id="a-R"></a>共相空、<a id="a-S"></a>一切法空、<a id="a-T"></a>不可得空、<a id="a-U"></a>无性空、<a id="a-V"></a>自性空、<a id="a-W"></a>无性自性空，<a id="a-X"></a>亦遍摄受真如、<a id="a-Y"></a>法界、<a id="a-Z"></a>法性、<a id="a-a"></a>不虚妄性、<a id="a-b"></a>不变异性、<a id="a-c"></a>平等性、<a id="a-d"></a>离生性、<a id="a-e"></a>法定、<a id="a-f"></a>法住、<a id="a-g"></a>实际、<a id="a-h"></a>虚空界、<a id="a-i"></a>不思议界，<a id="a-j"></a>亦遍摄受苦圣谛、<a id="a-k"></a>集、<a id="a-l"></a>灭、<a id="a-m"></a>道圣谛，<a id="a-n"></a>亦遍摄受四静虑、<a id="a-o"></a>四无量、<a id="a-p"></a>四无色定，<a id="a-q"></a>亦遍摄受八解脱、<a id="a-r"></a>八胜处、<a id="a-s"></a>九次第定、<a id="a-t"></a>十遍处，<a id="a-u"></a>亦遍摄受四念住、<a id="a-v"></a>四正断、<a id="a-w"></a>四神足、<a id="a-x"></a>五根、<a id="a-y"></a>五力、<a id="a-z"></a>七等觉支、<a id="a-10"></a>八圣道支，<a id="a-11"></a>亦遍摄受空解脱门、<a id="a-12"></a>无相、<a id="a-13"></a>无愿解脱门，<a id="a-14"></a>亦遍摄受五眼、<a id="a-15"></a>六神通，<a id="a-16"></a>亦遍摄受佛十力、<a id="a-17"></a>四无所畏、<a id="a-18"></a>四无礙解、<a id="a-19"></a>大慈、<a id="a-1A"></a>大悲、<a id="a-1B"></a>大喜、<a id="a-1C"></a>大舍、<a id="a-1D"></a>十八佛不共法，<a id="a-1E"></a>亦遍摄受无忘失法、<a id="a-1F"></a>恒住舍性，<a id="a-1G"></a>亦遍摄受一切智、<a id="a-1H"></a>道相智、<a id="a-1I"></a>一切相智，<a id="a-1J"></a>亦遍摄受一切陀罗尼门、<a id="a-1K"></a>一切三摩地门，<a id="a-1L"></a>亦遍摄受一切菩萨摩诃萨行，<a id="a-1M"></a>亦遍摄受诸佛无上正等菩提。<a id="a-1N"></a>’善现，<a id="a-1O"></a>是菩萨摩诃萨若作是念，<a id="a-1P"></a>则退失般若波罗蜜多。<a id="a-1Q"></a>若退失般若波罗蜜多，<a id="a-1R"></a>则不能摄受布施、<a id="a-1S"></a>净戒、<a id="a-1T"></a>安忍、<a id="a-1U"></a>精进、<a id="a-1V"></a>静虑、<a id="a-1W"></a>般若波罗蜜多，<a id="a-1X"></a>亦不能摄受内空、<a id="a-1Y"></a>外空、<a id="a-1Z"></a>内外空、<a id="a-1a"></a>空空、<a id="a-1b"></a>大空、<a id="a-1c"></a>胜义空、<a id="a-1d"></a>有为空、<a id="a-1e"></a>无为空、<a id="a-1f"></a>毕竟空、<a id="a-1g"></a>无际空、<a id="a-1h"></a>散空、<a id="a-1i"></a>无变异空、<a id="a-1j"></a>本性空、<a id="a-1k"></a>自相空、<a id="a-1l"></a>共相空、<a id="a-1m"></a>一切法空、<a id="a-1n"></a>不可得空、<a id="a-1o"></a>无性空、<a id="a-1p"></a>自性空、<a id="a-1q"></a>无性自性空，<a id="a-1r"></a>亦不能摄受真如、<a id="a-1s"></a>法界、<a id="a-1t"></a>法性、<a id="a-1u"></a>不虚妄性、<a id="a-1v"></a>不变异性、<a id="a-1w"></a>平等性、<a id="a-1x"></a>离生性、<a id="a-1y"></a>法定、<a id="a-1z"></a>法住、<a id="a-20"></a>实际、<a id="a-21"></a>虚空界、<a id="a-22"></a>不思议界，<a id="a-23"></a>亦不能摄受苦圣谛、<a id="a-24"></a>集、<a id="a-25"></a>灭、<a id="a-26"></a>道圣谛，<a id="a-27"></a>亦不能摄受四静虑、<a id="a-28"></a>四无量、<a id="a-29"></a>四无色定，<a id="a-2A"></a>亦不能摄受八解脱、<a id="a-2B"></a>八胜处、<a id="a-2C"></a>九次第定、<a id="a-2D"></a>十遍处，<a id="a-2E"></a>亦不能摄受四念住、<a id="a-2F"></a>四正断、<a id="a-2G"></a>四神足、<a id="a-2H"></a>五根、<a id="a-2I"></a>五力、<a id="a-2J"></a>七等觉支、<a id="a-2K"></a>八圣道支，<a id="a-2L"></a>亦不能摄受空解脱门、<a id="a-2M"></a>无相、<a id="a-2N"></a>无愿解脱门，<a id="a-2O"></a>亦不能摄受五眼、<a id="a-2P"></a>六神通，<a id="a-2Q"></a>亦不能摄受佛十力、<a id="a-2R"></a>四无所畏、<a id="a-2S"></a>四无礙解、<a id="a-2T"></a>大慈、<a id="a-2U"></a>大悲、<a id="a-2V"></a>大喜、<a id="a-2W"></a>大舍、<a id="a-2X"></a>十八佛不共法，<a id="a-2Y"></a>亦不能摄受无忘失法、<a id="a-2Z"></a>恒住舍性，<a id="a-2a"></a>亦不能摄受一切智、<a id="a-2b"></a>道相智、<a id="a-2c"></a>一切相智，<a id="a-2d"></a>亦不能摄受一切陀罗尼门、<a id="a-2e"></a>一切三摩地门，<a id="a-2f"></a>亦不能摄受一切菩萨摩诃萨行，<a id="a-2g"></a>亦不能摄受诸佛无上正等菩提。<a id="a-2h"></a>何以故？<a id="a-2i"></a>善现，<a id="a-2j"></a>非离般若波罗蜜多，<a id="a-2k"></a>能遍摄受殊胜善法，<a id="a-2l"></a>及证无上正等菩提。</p>
  <p id="a2m">“复次，<a id="a-2n"></a>善现，<a id="a-2o"></a>若菩萨摩诃萨作如是念：<a id="a-2p"></a>‘安住般若波罗蜜多，<a id="a-2q"></a>便于无上正等菩提定得受记。<a id="a-2r"></a>’善现，<a id="a-2s"></a>是菩萨摩诃萨若作是念，<a id="a-2t"></a>则为退失甚深般若波罗蜜多；<a id="a-2u"></a>若退失般若波罗蜜多，<a id="a-2v"></a>则于无上正等菩提不得受记。<a id="a-2w"></a>何以故？<a id="a-2x"></a>善现，<a id="a-2y"></a>非离般若波罗蜜多，<a id="a-2z"></a>可于无上正等菩提而得受记。</p>
  <p id="a30">“复次，<a id="a-31"></a>善现，<a id="a-32"></a>若菩萨摩诃萨作如是念：<a id="a-33"></a>‘安住般若波罗蜜多，<a id="a-34"></a>则遍引发布施、<a id="a-35"></a>净戒、<a id="a-36"></a>安忍、<a id="a-37"></a>精进、<a id="a-38"></a>静虑、<a id="a-39"></a>般若波罗蜜多，<a id="a-3A"></a>亦遍安住内空、<a id="a-3B"></a>外空、<a id="a-3C"></a>内外空、<a id="a-3D"></a>空空、<a id="a-3E"></a>大空、<a id="a-3F"></a>胜义空、<a id="a-3G"></a>有为空、<a id="a-3H"></a>无为空、<a id="a-3I"></a>毕竟空、<a id="a-3J"></a>无际空、<a id="a-3K"></a>散空、<a id="a-3L"></a>无变异空、<a id="a-3M"></a>本性空、<a id="a-3N"></a>自相空、<a id="a-3O"></a>共相空、<a id="a-3P"></a>一切法空、<a id="a-3Q"></a>不可得空、<a id="a-3R"></a>无性空、<a id="a-3S"></a>自性空、<a id="a-3T"></a>无性自性空，<a id="a-3U"></a>亦遍安住真如、<a id="a-3V"></a>法界、<a id="a-3W"></a>法性、<a id="a-3X"></a>不虚妄性、<a id="a-3Y"></a>不变异性、<a id="a-3Z"></a>平等性、<a id="a-3a"></a>离生性、<a id="a-3b"></a>法定、<a id="a-3c"></a>法住、<a id="a-3d"></a>实际、<a id="a-3e"></a>虚空界、<a id="a-3f"></a>不思议界，<a id="a-3g"></a>亦遍安住苦圣谛、<a id="a-3h"></a>集、<a id="a-3i"></a>灭、<a id="a-3j"></a>道圣谛，<a id="a-3k"></a>亦遍引发四静虑、<a id="a-3l"></a>四无量、<a id="a-3m"></a>四无色定，<a id="a-3n"></a>亦遍引发八解脱、<a id="a-3o"></a>八胜处、<a id="a-3p"></a>九次第定、<a id="a-3q"></a>十遍处，<a id="a-3r"></a>亦遍引发四念住、<a id="a-3s"></a>四正断、<a id="a-3t"></a>四神足、<a id="a-3u"></a>五根、<a id="a-3v"></a>五力、<a id="a-3w"></a>七等觉支、<a id="a-3x"></a>八圣道支，<a id="a-3y"></a>亦遍引发空解脱门、<a id="a-3z"></a>无相、<a id="a-40"></a>无愿解脱门，<a id="a-41"></a>亦遍引发五眼、<a id="a-42"></a>六神通，<a id="a-43"></a>亦遍引发佛十力、<a id="a-44"></a>四无所畏、<a id="a-45"></a>四无礙解、<a id="a-46"></a>十八佛不共法，<a id="a-47"></a>亦遍引发无忘失法、<a id="a-48"></a>恒住舍性，<a id="a-49"></a>亦遍引发一切陀罗尼门、<a id="a-4A"></a>一切三摩地门，<a id="a-4B"></a>亦遍引发一切智、<a id="a-4C"></a>道相智、<a id="a-4D"></a>一切相智，<a id="a-4E"></a>亦遍引发大慈、<a id="a-4F"></a>大悲、<a id="a-4G"></a>大喜、<a id="a-4H"></a>大舍。<a id="a-4I"></a>’善现，<a id="a-4J"></a>是菩萨摩诃萨若作是念，<a id="a-4K"></a>则退失般若波罗蜜多。<a id="a-4L"></a>若退失般若波罗蜜多，<a id="a-4M"></a>则不能引发布施、<a id="a-4N"></a>净戒、<a id="a-4O"></a>安忍、<a id="a-4P"></a>精进、<a id="a-4Q"></a>静虑、<a id="a-4R"></a>般若波罗蜜多，<a id="a-4S"></a>亦不能安住内空、<a id="a-4T"></a>外空、<a id="a-4U"></a>内外空、<a id="a-4V"></a>空空、<a id="a-4W"></a>大空、<a id="a-4X"></a>胜义空、<a id="a-4Y"></a>有为空、<a id="a-4Z"></a>无为空、<a id="a-4a"></a>毕竟空、<a id="a-4b"></a>无际空、<a id="a-4c"></a>散空、<a id="a-4d"></a>无变异空、<a id="a-4e"></a>本性空、<a id="a-4f"></a>自相空、<a id="a-4g"></a>共相空、<a id="a-4h"></a>一切法空、<a id="a-4i"></a>不可得空、<a id="a-4j"></a>无性空、<a id="a-4k"></a>自性空、<a id="a-4l"></a>无性自性空，<a id="a-4m"></a>亦不能安住真如、<a id="a-4n"></a>法界、<a id="a-4o"></a>法性、<a id="a-4p"></a>不虚妄性、<a id="a-4q"></a>不变异性、<a id="a-4r"></a>平等性、<a id="a-4s"></a>离生性、<a id="a-4t"></a>法定、<a id="a-4u"></a>法住、<a id="a-4v"></a>实际、<a id="a-4w"></a>虚空界、<a id="a-4x"></a>不思议界，<a id="a-4y"></a>亦不能安住苦圣谛、<a id="a-4z"></a>集、<a id="a-50"></a>灭、<a id="a-51"></a>道圣谛，<a id="a-52"></a>亦不能引发四静虑、<a id="a-53"></a>四无量、<a id="a-54"></a>四无色定，<a id="a-55"></a>亦不能引发八解脱、<a id="a-56"></a>八胜处、<a id="a-57"></a>九次第定、<a id="a-58"></a>十遍处，<a id="a-59"></a>亦不能引发四念住、<a id="a-5A"></a>四正断、<a id="a-5B"></a>四神足、<a id="a-5C"></a>五根、<a id="a-5D"></a>五力、<a id="a-5E"></a>七等觉支、<a id="a-5F"></a>八圣道支，<a id="a-5G"></a>亦不能引发空解脱门、<a id="a-5H"></a>无相、<a id="a-5I"></a>无愿解脱门，<a id="a-5J"></a>亦不能引发五眼、<a id="a-5K"></a>六神通，<a id="a-5L"></a>亦不能引发佛十力、<a id="a-5M"></a>四无所畏、<a id="a-5N"></a>四无礙解、<a id="a-5O"></a>十八佛不共法，<a id="a-5P"></a>亦不能引发无忘失法、<a id="a-5Q"></a>恒住舍性，<a id="a-5R"></a>亦不能引发一切陀罗尼门、<a id="a-5S"></a>一切三摩地门，<a id="a-5T"></a>亦不能引发一切智、<a id="a-5U"></a>道相智、<a id="a-5V"></a>一切相智，<a id="a-5W"></a>亦不能引发大慈、<a id="a-5X"></a>大悲、<a id="a-5Y"></a>大喜、<a id="a-5Z"></a>大舍。<a id="a-5a"></a>何以故？<a id="a-5b"></a>善现，<a id="a-5c"></a>非离般若波罗蜜多，<a id="a-5d"></a>而能引发安住善法。</p>
  <p id="a5e">“复次，<a id="a-5f"></a>善现，<a id="a-5g"></a>若菩萨摩诃萨作如是念：<a id="a-5h"></a>‘佛知诸法无摄受相，<a id="a-5i"></a>自证无上正等菩提；<a id="a-5j"></a>得菩提已，<a id="a-5k"></a>为诸有情宣说开示诸法实相。<a id="a-5l"></a>’善现，<a id="a-5m"></a>是菩萨摩诃萨若作是念，<a id="a-5n"></a>则为退失甚深般若波罗蜜多。<a id="a-5o"></a>何以故？<a id="a-5p"></a>善现，<a id="a-5q"></a>如来于法无知、<a id="a-5r"></a>无觉、<a id="a-5s"></a>无说、<a id="a-5t"></a>无示。<a id="a-5u"></a>所以者何？<a id="a-5v"></a>诸法实性不可知觉、<a id="a-5w"></a>不可施设，<a id="a-5x"></a>云何得有知、<a id="a-5y"></a>觉、<a id="a-5z"></a>说、<a id="a-60"></a>示一切法者？<a id="a-61"></a>若言实有知、<a id="a-62"></a>觉、<a id="a-63"></a>说、<a id="a-64"></a>示一切法者，<a id="a-65"></a>无有是处。<a id="a-66"></a>”</p>
  <p id="a67">尔时，<a id="a-68"></a>具寿善现白佛言：<a id="a-69"></a>“世尊，<a id="a-6A"></a>云何菩萨摩诃萨修行般若波罗蜜多，<a id="a-6B"></a>远离如是种种过失？<a id="a-6C"></a>”</p>
  <p id="a6D">佛言：<a id="a-6E"></a>“善现，<a id="a-6F"></a>若菩萨摩诃萨修行般若波罗蜜多，<a id="a-6G"></a>作如是念：<a id="a-6H"></a>‘诸法无所有、<a id="a-6I"></a>不可取，<a id="a-6J"></a>若法无所有、<a id="a-6K"></a>不可取，<a id="a-6L"></a>则无有能现等觉者，<a id="a-6M"></a>亦无有能宣说开示。<a id="a-6N"></a>’若如是行，<a id="a-6O"></a>是行般若波罗蜜多，<a id="a-6P"></a>离诸过失。<a id="a-6Q"></a>若菩萨摩诃萨著无所有、<a id="a-6R"></a>不可取法，<a id="a-6S"></a>则离般若波罗蜜多。<a id="a-6T"></a>何以故？<a id="a-6U"></a>善现，<a id="a-6V"></a>甚深般若波罗蜜多，<a id="a-6W"></a>于一切法无所执著、<a id="a-6X"></a>无所摄受；<a id="a-6Y"></a>若于诸法有所执著、<a id="a-6Z"></a>有所摄受，<a id="a-6a"></a>则离般若波罗蜜多。<a id="a-6b"></a>”</p>
  <p id="a6c">时，<a id="a-6d"></a>具寿善现白佛言：<a id="a-6e"></a>“世尊，<a id="a-6f"></a>般若波罗蜜多于般若波罗蜜多，<a id="a-6g"></a>为远离、<a id="a-6h"></a>为不远离？<a id="a-6i"></a>静虑、<a id="a-6j"></a>精进、<a id="a-6k"></a>安忍、<a id="a-6l"></a>净戒、<a id="a-6m"></a>布施波罗蜜多于静虑乃至布施波罗蜜多，<a id="a-6n"></a>为远离、<a id="a-6o"></a>为不远离？</p>
  <p id="a6p">“世尊，<a id="a-6q"></a>内空于内空，<a id="a-6r"></a>为远离、<a id="a-6s"></a>为不远离？<a id="a-6t"></a>外空、<a id="a-6u"></a>内外空、<a id="a-6v"></a>空空、<a id="a-6w"></a>大空、<a id="a-6x"></a>胜义空、<a id="a-6y"></a>有为空、<a id="a-6z"></a>无为空、<a id="a-70"></a>毕竟空、<a id="a-71"></a>无际空、<a id="a-72"></a>散空、<a id="a-73"></a>无变异空、<a id="a-74"></a>本性空、<a id="a-75"></a>自相空、<a id="a-76"></a>共相空、<a id="a-77"></a>一切法空、<a id="a-78"></a>不可得空、<a id="a-79"></a>无性空、<a id="a-7A"></a>自性空、<a id="a-7B"></a>无性自性空于外空乃至无性自性空，<a id="a-7C"></a>为远离、<a id="a-7D"></a>为不远离？</p>
  <p id="a7E">“世尊，<a id="a-7F"></a>真如于真如，<a id="a-7G"></a>为远离、<a id="a-7H"></a>为不远离？<a id="a-7I"></a>法界、<a id="a-7J"></a>法性、<a id="a-7K"></a>不虚妄性、<a id="a-7L"></a>不变异性、<a id="a-7M"></a>平等性、<a id="a-7N"></a>离生性、<a id="a-7O"></a>法定、<a id="a-7P"></a>法住、<a id="a-7Q"></a>实际、<a id="a-7R"></a>虚空界、<a id="a-7S"></a>不思议界于法界乃至不思议界，<a id="a-7T"></a>为远离、<a id="a-7U"></a>为不远离？</p>
  <p id="a7V">“世尊，<a id="a-7W"></a>苦圣谛于苦圣谛，<a id="a-7X"></a>为远离、<a id="a-7Y"></a>为不远离？<a id="a-7Z"></a>集、<a id="a-7a"></a>灭、<a id="a-7b"></a>道圣谛于集、<a id="a-7c"></a>灭、<a id="a-7d"></a>道圣谛，<a id="a-7e"></a>为远离、<a id="a-7f"></a>为不远离？</p>
  <p id="a7g">“世尊，<a id="a-7h"></a>四静虑于四静虑，<a id="a-7i"></a>为远离、<a id="a-7j"></a>为不远离？<a id="a-7k"></a>四无量、<a id="a-7l"></a>四无色定于四无量、<a id="a-7m"></a>四无色定，<a id="a-7n"></a>为远离、<a id="a-7o"></a>为不远离？</p>
  <p id="a7p">“世尊，<a id="a-7q"></a>八解脱于八解脱，<a id="a-7r"></a>为远离、<a id="a-7s"></a>为不远离？<a id="a-7t"></a>八胜处、<a id="a-7u"></a>九次第定、<a id="a-7v"></a>十遍处于八胜处、<a id="a-7w"></a>九次第定、<a id="a-7x"></a>十遍处，<a id="a-7y"></a>为远离、<a id="a-7z"></a>为不远离？</p>
  <p id="a80">“世尊，<a id="a-81"></a>四念住于四念住，<a id="a-82"></a>为远离、<a id="a-83"></a>为不远离？<a id="a-84"></a>四正断、<a id="a-85"></a>四神足、<a id="a-86"></a>五根、<a id="a-87"></a>五力、<a id="a-88"></a>七等觉支、<a id="a-89"></a>八圣道支于四正断乃至八圣道支，<a id="a-8A"></a>为远离、<a id="a-8B"></a>为不远离？</p>
  <p id="a8C">“世尊，<a id="a-8D"></a>空解脱门于空解脱门，<a id="a-8E"></a>为远离、<a id="a-8F"></a>为不远离？<a id="a-8G"></a>无相、<a id="a-8H"></a>无愿解脱门于无相、<a id="a-8I"></a>无愿解脱门，<a id="a-8J"></a>为远离、<a id="a-8K"></a>为不远离？</p>
  <p id="a8L">“世尊，<a id="a-8M"></a>五眼于五眼，<a id="a-8N"></a>为远离、<a id="a-8O"></a>为不远离？<a id="a-8P"></a>六神通于六神通，<a id="a-8Q"></a>为远离、<a id="a-8R"></a>为不远离？</p>
  <p id="a8S">“世尊，<a id="a-8T"></a>佛十力于佛十力，<a id="a-8U"></a>为远离、<a id="a-8V"></a>为不远离？<a id="a-8W"></a>四无所畏、<a id="a-8X"></a>四无礙解、<a id="a-8Y"></a>大慈、<a id="a-8Z"></a>大悲、<a id="a-8a"></a>大喜、<a id="a-8b"></a>大舍、<a id="a-8c"></a>十八佛不共法于四无所畏乃至十八佛不共法，<a id="a-8d"></a>为远离、<a id="a-8e"></a>为不远离？</p>
  <p id="a8f">“世尊，<a id="a-8g"></a>无忘失法于无忘失法，<a id="a-8h"></a>为远离、<a id="a-8i"></a>为不远离？<a id="a-8j"></a>恒住舍性于恒住舍性，<a id="a-8k"></a>为远离、<a id="a-8l"></a>为不远离？</p>
  <p id="a8m">“世尊，<a id="a-8n"></a>一切陀罗尼门于一切陀罗尼门，<a id="a-8o"></a>为远离、<a id="a-8p"></a>为不远离？<a id="a-8q"></a>一切三摩地门于一切三摩地门，<a id="a-8r"></a>为远离、<a id="a-8s"></a>为不远离？</p>
  <p id="a8t">“世尊，<a id="a-8u"></a>一切智于一切智，<a id="a-8v"></a>为远离、<a id="a-8w"></a>为不远离？<a id="a-8x"></a>道相智、<a id="a-8y"></a>一切相智于道相智、<a id="a-8z"></a>一切相智，<a id="a-90"></a>为远离、<a id="a-91"></a>为不远离？</p>
  <p id="a92">“世尊，<a id="a-93"></a>若般若波罗蜜多于般若波罗蜜多，<a id="a-94"></a>设远离、<a id="a-95"></a>设不远离，<a id="a-96"></a>云何菩萨摩诃萨能无执著引发般若波罗蜜多？</p>
  <p id="a97">“世尊，<a id="a-98"></a>若静虑、<a id="a-99"></a>精进、<a id="a-9A"></a>安忍、<a id="a-9B"></a>净戒、<a id="a-9C"></a>布施波罗蜜多于静虑乃至布施波罗蜜多，<a id="a-9D"></a>设远离、<a id="a-9E"></a>设不远离，<a id="a-9F"></a>云何菩萨摩诃萨能无执著引发静虑乃至布施波罗蜜多？</p>
  <p id="a9G">“世尊，<a id="a-9H"></a>若内空于内空，<a id="a-9I"></a>设远离、<a id="a-9J"></a>设不远离，<a id="a-9K"></a>云何菩萨摩诃萨能无执著安住内空？</p>
  <p id="a9L">“世尊，<a id="a-9M"></a>若外空、<a id="a-9N"></a>内外空、<a id="a-9O"></a>空空、<a id="a-9P"></a>大空、<a id="a-9Q"></a>胜义空、<a id="a-9R"></a>有为空、<a id="a-9S"></a>无为空、<a id="a-9T"></a>毕竟空、<a id="a-9U"></a>无际空、<a id="a-9V"></a>散空、<a id="a-9W"></a>无变异空、<a id="a-9X"></a>本性空、<a id="a-9Y"></a>自相空、<a id="a-9Z"></a>共相空、<a id="a-9a"></a>一切法空、<a id="a-9b"></a>不可得空、<a id="a-9c"></a>无性空、<a id="a-9d"></a>自性空、<a id="a-9e"></a>无性自性空于外空乃至无性自性空，<a id="a-9f"></a>设远离、<a id="a-9g"></a>设不远离，<a id="a-9h"></a>云何菩萨摩诃萨能无执著安住外空乃至无性自性空？</p>
  <p id="a9i">“世尊，<a id="a-9j"></a>若真如于真如，<a id="a-9k"></a>设远离、<a id="a-9l"></a>设不远离，<a id="a-9m"></a>云何菩萨摩诃萨能无执著安住真如？</p>
  <p id="a9n">“世尊，<a id="a-9o"></a>若法界、<a id="a-9p"></a>法性、<a id="a-9q"></a>不虚妄性、<a id="a-9r"></a>不变异性、<a id="a-9s"></a>平等性、<a id="a-9t"></a>离生性、<a id="a-9u"></a>法定、<a id="a-9v"></a>法住、<a id="a-9w"></a>实际、<a id="a-9x"></a>虚空界、<a id="a-9y"></a>不思议界于法界乃至不思议界，<a id="a-9z"></a>设远离、<a id="a-A0"></a>设不远离，<a id="a-A1"></a>云何菩萨摩诃萨能无执著安住法界乃至不思议界？</p>
  <p id="aA2">“世尊，<a id="a-A3"></a>若苦圣谛于苦圣谛，<a id="a-A4"></a>设远离、<a id="a-A5"></a>设不远离，<a id="a-A6"></a>云何菩萨摩诃萨能无执著安住苦圣谛？</p>
  <p id="aA7">“世尊，<a id="a-A8"></a>若集、<a id="a-A9"></a>灭、<a id="a-AA"></a>道圣谛于集、<a id="a-AB"></a>灭、<a id="a-AC"></a>道圣谛，<a id="a-AD"></a>设远离、<a id="a-AE"></a>设不远离，<a id="a-AF"></a>云何菩萨摩诃萨能无执著安住集、<a id="a-AG"></a>灭、<a id="a-AH"></a>道圣谛？</p>
  <p id="aAI">“世尊，<a id="a-AJ"></a>若四静虑于四静虑，<a id="a-AK"></a>设远离、<a id="a-AL"></a>设不远离，<a id="a-AM"></a>云何菩萨摩诃萨能无执著引发四静虑？</p>
  <p id="aAN">“世尊，<a id="a-AO"></a>若四无量、<a id="a-AP"></a>四无色定于四无量、<a id="a-AQ"></a>四无色定，<a id="a-AR"></a>设远离、<a id="a-AS"></a>设不远离，<a id="a-AT"></a>云何菩萨摩诃萨能无执著引发四无量、<a id="a-AU"></a>四无色定？</p>
  <p id="aAV">“世尊，<a id="a-AW"></a>若八解脱于八解脱，<a id="a-AX"></a>设远离、<a id="a-AY"></a>设不远离，<a id="a-AZ"></a>云何菩萨摩诃萨能无执著引发八解脱？</p>
  <p id="aAa">“世尊，<a id="a-Ab"></a>若八胜处、<a id="a-Ac"></a>九次第定、<a id="a-Ad"></a>十遍处于八胜处、<a id="a-Ae"></a>九次第定、<a id="a-Af"></a>十遍处，<a id="a-Ag"></a>设远离、<a id="a-Ah"></a>设不远离，<a id="a-Ai"></a>云何菩萨摩诃萨能无执著引发八胜处、<a id="a-Aj"></a>九次第定、<a id="a-Ak"></a>十遍处？</p>
  <p id="aAl">“世尊，<a id="a-Am"></a>若四念住于四念住，<a id="a-An"></a>设远离、<a id="a-Ao"></a>设不远离，<a id="a-Ap"></a>云何菩萨摩诃萨能无执著引发四念住？</p>
  <p id="aAq">“世尊，<a id="a-Ar"></a>若四正断、<a id="a-As"></a>四神足、<a id="a-At"></a>五根、<a id="a-Au"></a>五力、<a id="a-Av"></a>七等觉支、<a id="a-Aw"></a>八圣道支于四正断乃至八圣道支，<a id="a-Ax"></a>设远离、<a id="a-Ay"></a>设不远离，<a id="a-Az"></a>云何菩萨摩诃萨能无执著引发四正断乃至八圣道支？</p>
  <p id="aB0">“世尊，<a id="a-B1"></a>若空解脱门于空解脱门，<a id="a-B2"></a>设远离、<a id="a-B3"></a>设不远离，<a id="a-B4"></a>云何菩萨摩诃萨能无执著引发空解脱门？</p>
  <p id="aB5">“世尊，<a id="a-B6"></a>若无相、<a id="a-B7"></a>无愿解脱门于无相、<a id="a-B8"></a>无愿解脱门，<a id="a-B9"></a>设远离、<a id="a-BA"></a>设不远离，<a id="a-BB"></a>云何菩萨摩诃萨能无执著引发无相、<a id="a-BC"></a>无愿解脱门？</p>
  <p id="aBD">“世尊，<a id="a-BE"></a>若五眼于五眼，<a id="a-BF"></a>设远离、<a id="a-BG"></a>设不远离，<a id="a-BH"></a>云何菩萨摩诃萨能无执著引发五眼？</p>
  <p id="aBI">“世尊，<a id="a-BJ"></a>若六神通于六神通，<a id="a-BK"></a>设远离、<a id="a-BL"></a>设不远离，<a id="a-BM"></a>云何菩萨摩诃萨能无执著引发六神通？</p>
  <p id="aBN">“世尊，<a id="a-BO"></a>若佛十力于佛十力，<a id="a-BP"></a>设远离、<a id="a-BQ"></a>设不远离，<a id="a-BR"></a>云何菩萨摩诃萨能无执著引发佛十力？</p>
  <p id="aBS">“世尊，<a id="a-BT"></a>若四无所畏、<a id="a-BU"></a>四无礙解、<a id="a-BV"></a>大慈、<a id="a-BW"></a>大悲、<a id="a-BX"></a>大喜、<a id="a-BY"></a>大舍、<a id="a-BZ"></a>十八佛不共法于四无所畏乃至十八佛不共法，<a id="a-Ba"></a>设远离、<a id="a-Bb"></a>设不远离，<a id="a-Bc"></a>云何菩萨摩诃萨能无执著引发四无所畏乃至十八佛不共法？</p>
  <p id="aBd">“世尊，<a id="a-Be"></a>若无忘失法于无忘失法，<a id="a-Bf"></a>设远离、<a id="a-Bg"></a>设不远离，<a id="a-Bh"></a>云何菩萨摩诃萨能无执著引发无忘失法？</p>
  <p id="aBi">“世尊，<a id="a-Bj"></a>若恒住舍性于恒住舍性，<a id="a-Bk"></a>设远离、<a id="a-Bl"></a>设不远离，<a id="a-Bm"></a>云何菩萨摩诃萨能无执著引发恒住舍性？</p>
  <p id="aBn">“世尊，<a id="a-Bo"></a>若一切陀罗尼门于一切陀罗尼门，<a id="a-Bp"></a>设远离、<a id="a-Bq"></a>设不远离，<a id="a-Br"></a>云何菩萨摩诃萨能无执著引发一切陀罗尼门？</p>
  <p id="aBs">“世尊，<a id="a-Bt"></a>若一切三摩地门于一切三摩地门，<a id="a-Bu"></a>设远离、<a id="a-Bv"></a>设不远离，<a id="a-Bw"></a>云何菩萨摩诃萨能无执著引发一切三摩地门？</p>
  <p id="aBx">“世尊，<a id="a-By"></a>若一切智于一切智，<a id="a-Bz"></a>设远离、<a id="a-C0"></a>设不远离，<a id="a-C1"></a>云何菩萨摩诃萨能无执著引发一切智？</p>
  <p id="aC2">“世尊，<a id="a-C3"></a>若道相智、<a id="a-C4"></a>一切相智于道相智、<a id="a-C5"></a>一切相智，<a id="a-C6"></a>设远离、<a id="a-C7"></a>设不远离，<a id="a-C8"></a>云何菩萨摩诃萨能无执著引发道相智、<a id="a-C9"></a>一切相智？<a id="a-CA"></a>”</p>
  <p id="aCB">佛言：<a id="a-CC"></a>“善现，<a id="a-CD"></a>般若波罗蜜多于般若波罗蜜多，<a id="a-CE"></a>非远离、<a id="a-CF"></a>非不远离，<a id="a-CG"></a>是故菩萨摩诃萨能无执著引发般若波罗蜜多。</p>
  <p id="aCH">“善现，<a id="a-CI"></a>静虑、<a id="a-CJ"></a>精进、<a id="a-CK"></a>安忍、<a id="a-CL"></a>净戒、<a id="a-CM"></a>布施波罗蜜多于静虑乃至布施波罗蜜多，<a id="a-CN"></a>非远离、<a id="a-CO"></a>非不远离，<a id="a-CP"></a>是故菩萨摩诃萨能无执著引发静虑乃至布施波罗蜜多。</p>
  <p id="aCQ">“善现，<a id="a-CR"></a>内空于内空，<a id="a-CS"></a>非远离、<a id="a-CT"></a>非不远离，<a id="a-CU"></a>是故菩萨摩诃萨能无执著安住内空。</p>
  <p id="aCV">“善现，<a id="a-CW"></a>外空、<a id="a-CX"></a>内外空、<a id="a-CY"></a>空空、<a id="a-CZ"></a>大空、<a id="a-Ca"></a>胜义空、<a id="a-Cb"></a>有为空、<a id="a-Cc"></a>无为空、<a id="a-Cd"></a>毕竟空、<a id="a-Ce"></a>无际空、<a id="a-Cf"></a>散空、<a id="a-Cg"></a>无变异空、<a id="a-Ch"></a>本性空、<a id="a-Ci"></a>自相空、<a id="a-Cj"></a>共相空、<a id="a-Ck"></a>一切法空、<a id="a-Cl"></a>不可得空、<a id="a-Cm"></a>无性空、<a id="a-Cn"></a>自性空、<a id="a-Co"></a>无性自性空于外空乃至无性自性空，<a id="a-Cp"></a>非远离、<a id="a-Cq"></a>非不远离，<a id="a-Cr"></a>是故菩萨摩诃萨能无执著安住外空乃至无性自性空。</p>
  <p id="aCs">“善现，<a id="a-Ct"></a>真如于真如，<a id="a-Cu"></a>非远离、<a id="a-Cv"></a>非不远离，<a id="a-Cw"></a>是故菩萨摩诃萨能无执著安住真如。</p>
  <p id="aCx">“善现，<a id="a-Cy"></a>法界、<a id="a-Cz"></a>法性、<a id="a-D0"></a>不虚妄性、<a id="a-D1"></a>不变异性、<a id="a-D2"></a>平等性、<a id="a-D3"></a>离生性、<a id="a-D4"></a>法定、<a id="a-D5"></a>法住、<a id="a-D6"></a>实际、<a id="a-D7"></a>虚空界、<a id="a-D8"></a>不思议界于法界乃至不思议界，<a id="a-D9"></a>非远离、<a id="a-DA"></a>非不远离，<a id="a-DB"></a>是故菩萨摩诃萨能无执著安住法界乃至不思议界。</p>
  <p id="aDC">“善现，<a id="a-DD"></a>苦圣谛于苦圣谛，<a id="a-DE"></a>非远离、<a id="a-DF"></a>非不远离，<a id="a-DG"></a>是故菩萨摩诃萨能无执著安住苦圣谛。</p>
  <p id="aDH">“善现，<a id="a-DI"></a>集、<a id="a-DJ"></a>灭、<a id="a-DK"></a>道圣谛于集、<a id="a-DL"></a>灭、<a id="a-DM"></a>道圣谛，<a id="a-DN"></a>非远离、<a id="a-DO"></a>非不远离，<a id="a-DP"></a>是故菩萨摩诃萨能无执著安住集、<a id="a-DQ"></a>灭、<a id="a-DR"></a>道圣谛。</p>
  <p id="aDS">“善现，<a id="a-DT"></a>四静虑于四静虑，<a id="a-DU"></a>非远离、<a id="a-DV"></a>非不远离，<a id="a-DW"></a>是故菩萨摩诃萨能无执著引发四静虑。</p>
  <p id="aDX">“善现，<a id="a-DY"></a>四无量、<a id="a-DZ"></a>四无色定于四无量、<a id="a-Da"></a>四无色定，<a id="a-Db"></a>非远离、<a id="a-Dc"></a>非不远离，<a id="a-Dd"></a>是故菩萨摩诃萨能无执著引发四无量、<a id="a-De"></a>四无色定。</p>
  <p id="aDf">“善现，<a id="a-Dg"></a>八解脱于八解脱，<a id="a-Dh"></a>非远离、<a id="a-Di"></a>非不远离，<a id="a-Dj"></a>是故菩萨摩诃萨能无执著引发八解脱。</p>
  <p id="aDk">“善现，<a id="a-Dl"></a>八胜处、<a id="a-Dm"></a>九次第定、<a id="a-Dn"></a>十遍处于八胜处、<a id="a-Do"></a>九次第定、<a id="a-Dp"></a>十遍处，<a id="a-Dq"></a>非远离、<a id="a-Dr"></a>非不远离，<a id="a-Ds"></a>是故菩萨摩诃萨能无执著引发八胜处、<a id="a-Dt"></a>九次第定、<a id="a-Du"></a>十遍处。</p>
  <p id="aDv">“善现，<a id="a-Dw"></a>四念住于四念住，<a id="a-Dx"></a>非远离、<a id="a-Dy"></a>非不远离，<a id="a-Dz"></a>是故菩萨摩诃萨能无执著引发四念住。</p>
  <p id="aE0">“善现，<a id="a-E1"></a>四正断、<a id="a-E2"></a>四神足、<a id="a-E3"></a>五根、<a id="a-E4"></a>五力、<a id="a-E5"></a>七等觉支、<a id="a-E6"></a>八圣道支于四正断乃至八圣道支，<a id="a-E7"></a>非远离、<a id="a-E8"></a>非不远离，<a id="a-E9"></a>是故菩萨摩诃萨能无执著引发四正断乃至八圣道支。</p>
  <p id="aEA">“善现，<a id="a-EB"></a>空解脱门于空解脱门，<a id="a-EC"></a>非远离、<a id="a-ED"></a>非不远离，<a id="a-EE"></a>是故菩萨摩诃萨能无执著引发空解脱门。</p>
  <p id="aEF">“善现，<a id="a-EG"></a>无相、<a id="a-EH"></a>无愿解脱门于无相、<a id="a-EI"></a>无愿解脱门，<a id="a-EJ"></a>非远离、<a id="a-EK"></a>非不远离，<a id="a-EL"></a>是故菩萨摩诃萨能无执著引发无相、<a id="a-EM"></a>无愿解脱门。</p>
  <p id="aEN">“善现，<a id="a-EO"></a>五眼于五眼，<a id="a-EP"></a>非远离、<a id="a-EQ"></a>非不远离，<a id="a-ER"></a>是故菩萨摩诃萨能无执著引发五眼。</p>
  <p id="aES">“善现，<a id="a-ET"></a>六神通于六神通，<a id="a-EU"></a>非远离、<a id="a-EV"></a>非不远离，<a id="a-EW"></a>是故菩萨摩诃萨能无执著引发六神通。</p>
  <p id="aEX">“善现，<a id="a-EY"></a>佛十力于佛十力，<a id="a-EZ"></a>非远离、<a id="a-Ea"></a>非不远离，<a id="a-Eb"></a>是故菩萨摩诃萨能无执著引发佛十力。</p>
  <p id="aEc">“善现，<a id="a-Ed"></a>四无所畏、<a id="a-Ee"></a>四无礙解、<a id="a-Ef"></a>大慈、<a id="a-Eg"></a>大悲、<a id="a-Eh"></a>大喜、<a id="a-Ei"></a>大舍、<a id="a-Ej"></a>十八佛不共法于四无所畏乃至十八佛不共法，<a id="a-Ek"></a>非远离、<a id="a-El"></a>非不远离，<a id="a-Em"></a>是故菩萨摩诃萨能无执著引发四无所畏乃至十八佛不共法。</p>
  <p id="aEn">“善现，<a id="a-Eo"></a>无忘失法于无忘失法，<a id="a-Ep"></a>非远离、<a id="a-Eq"></a>非不远离，<a id="a-Er"></a>是故菩萨摩诃萨能无执著引发无忘失法。</p>
  <p id="aEs">“善现，<a id="a-Et"></a>恒住舍性于恒住舍性，<a id="a-Eu"></a>非远离、<a id="a-Ev"></a>非不远离，<a id="a-Ew"></a>是故菩萨摩诃萨能无执著引发恒住舍性。</p>
  <p id="aEx">“善现，<a id="a-Ey"></a>一切陀罗尼门于一切陀罗尼门，<a id="a-Ez"></a>非远离、<a id="a-F0"></a>非不远离，<a id="a-F1"></a>是故菩萨摩诃萨能无执著引发一切陀罗尼门。</p>
  <p id="aF2">“善现，<a id="a-F3"></a>一切三摩地门于一切三摩地门，<a id="a-F4"></a>非远离、<a id="a-F5"></a>非不远离，<a id="a-F6"></a>是故菩萨摩诃萨能无执著引发一切三摩地门。</p>
  <p id="aF7">“善现，<a id="a-F8"></a>一切智于一切智，<a id="a-F9"></a>非远离、<a id="a-FA"></a>非不远离，<a id="a-FB"></a>是故菩萨摩诃萨能无执著引发一切智。</p>
  <p id="aFC">“善现，<a id="a-FD"></a>道相智、<a id="a-FE"></a>一切相智于道相智、<a id="a-FF"></a>一切相智，<a id="a-FG"></a>非远离、<a id="a-FH"></a>非不远离，<a id="a-FI"></a>是故菩萨摩诃萨能无执著引发道相智、<a id="a-FJ"></a>一切相智。</p>
  <p id="aFK">“何以故？<a id="a-FL"></a>善现，<a id="a-FM"></a>非即自性、<a id="a-FN"></a>非离自性而能安住引发自性。</p>
  <p id="aFO">“复次，<a id="a-FP"></a>善现，<a id="a-FQ"></a>菩萨摩诃萨行深般若波罗蜜多时，<a id="a-FR"></a>不执著色，<a id="a-FS"></a>谓此是色，<a id="a-FT"></a>此色属彼；<a id="a-FU"></a>亦不执著受、<a id="a-FV"></a>想、<a id="a-FW"></a>行、<a id="a-FX"></a>识，<a id="a-FY"></a>谓此是受、<a id="a-FZ"></a>想、<a id="a-Fa"></a>行、<a id="a-Fb"></a>识，<a id="a-Fc"></a>此受、<a id="a-Fd"></a>想、<a id="a-Fe"></a>行、<a id="a-Ff"></a>识属彼。</p>
  <p id="aFg">“善现，<a id="a-Fh"></a>菩萨摩诃萨行深般若波罗蜜多时，<a id="a-Fi"></a>不执著眼处，<a id="a-Fj"></a>谓此是眼处，<a id="a-Fk"></a>此眼处属彼；<a id="a-Fl"></a>亦不执著耳、<a id="a-Fm"></a>鼻、<a id="a-Fn"></a>舌、<a id="a-Fo"></a>身、<a id="a-Fp"></a>意处，<a id="a-Fq"></a>谓此是耳、<a id="a-Fr"></a>鼻、<a id="a-Fs"></a>舌、<a id="a-Ft"></a>身、<a id="a-Fu"></a>意处，<a id="a-Fv"></a>此耳、<a id="a-Fw"></a>鼻、<a id="a-Fx"></a>舌、<a id="a-Fy"></a>身、<a id="a-Fz"></a>意处属彼。</p>
  <p id="aG0">“善现，<a id="a-G1"></a>菩萨摩诃萨行深般若波罗蜜多时，<a id="a-G2"></a>不执著色处，<a id="a-G3"></a>谓此是色处，<a id="a-G4"></a>此色处属彼；<a id="a-G5"></a>亦不执著声、<a id="a-G6"></a>香、<a id="a-G7"></a>味、<a id="a-G8"></a>触、<a id="a-G9"></a>法处，<a id="a-GA"></a>谓此是声、<a id="a-GB"></a>香、<a id="a-GC"></a>味、<a id="a-GD"></a>触、<a id="a-GE"></a>法处，<a id="a-GF"></a>此声、<a id="a-GG"></a>香、<a id="a-GH"></a>味、<a id="a-GI"></a>触、<a id="a-GJ"></a>法处属彼。</p>
  <p id="aGK">“善现，<a id="a-GL"></a>菩萨摩诃萨行深般若波罗蜜多时，<a id="a-GM"></a>不执著眼界，<a id="a-GN"></a>谓此是眼界，<a id="a-GO"></a>此眼界属彼；<a id="a-GP"></a>亦不执著耳、<a id="a-GQ"></a>鼻、<a id="a-GR"></a>舌、<a id="a-GS"></a>身、<a id="a-GT"></a>意界，<a id="a-GU"></a>谓此是耳、<a id="a-GV"></a>鼻、<a id="a-GW"></a>舌、<a id="a-GX"></a>身、<a id="a-GY"></a>意界，<a id="a-GZ"></a>此耳、<a id="a-Ga"></a>鼻、<a id="a-Gb"></a>舌、<a id="a-Gc"></a>身、<a id="a-Gd"></a>意界属彼。</p>
  <p id="aGe">“善现，<a id="a-Gf"></a>菩萨摩诃萨行深般若波罗蜜多时，<a id="a-Gg"></a>不执著色界，<a id="a-Gh"></a>谓此是色界，<a id="a-Gi"></a>此色界属彼；<a id="a-Gj"></a>亦不执著声、<a id="a-Gk"></a>香、<a id="a-Gl"></a>味、<a id="a-Gm"></a>触、<a id="a-Gn"></a>法界，<a id="a-Go"></a>谓此是声、<a id="a-Gp"></a>香、<a id="a-Gq"></a>味、<a id="a-Gr"></a>触、<a id="a-Gs"></a>法界，<a id="a-Gt"></a>此声、<a id="a-Gu"></a>香、<a id="a-Gv"></a>味、<a id="a-Gw"></a>触、<a id="a-Gx"></a>法界属彼。</p>
  <p id="aGy">“善现，<a id="a-Gz"></a>菩萨摩诃萨行深般若波罗蜜多时，<a id="a-H0"></a>不执著眼识界，<a id="a-H1"></a>谓此是眼识界，<a id="a-H2"></a>此眼识界属彼；<a id="a-H3"></a>亦不执著耳、<a id="a-H4"></a>鼻、<a id="a-H5"></a>舌、<a id="a-H6"></a>身、<a id="a-H7"></a>意识界，<a id="a-H8"></a>谓此是耳、<a id="a-H9"></a>鼻、<a id="a-HA"></a>舌、<a id="a-HB"></a>身、<a id="a-HC"></a>意识界，<a id="a-HD"></a>此耳、<a id="a-HE"></a>鼻、<a id="a-HF"></a>舌、<a id="a-HG"></a>身、<a id="a-HH"></a>意识界属彼。</p>
  <p id="aHI">“善现，<a id="a-HJ"></a>菩萨摩诃萨行深般若波罗蜜多时，<a id="a-HK"></a>不执著眼触，<a id="a-HL"></a>谓此是眼触，<a id="a-HM"></a>此眼触属彼；<a id="a-HN"></a>亦不执著耳、<a id="a-HO"></a>鼻、<a id="a-HP"></a>舌、<a id="a-HQ"></a>身、<a id="a-HR"></a>意触，<a id="a-HS"></a>谓此是耳、<a id="a-HT"></a>鼻、<a id="a-HU"></a>舌、<a id="a-HV"></a>身、<a id="a-HW"></a>意触，<a id="a-HX"></a>此耳、<a id="a-HY"></a>鼻、<a id="a-HZ"></a>舌、<a id="a-Ha"></a>身、<a id="a-Hb"></a>意触属彼。</p>
  <p id="aHc">“善现，<a id="a-Hd"></a>菩萨摩诃萨行深般若波罗蜜多时，<a id="a-He"></a>不执著眼触为缘所生诸受，<a id="a-Hf"></a>谓此是眼触为缘所生诸受，<a id="a-Hg"></a>此眼触为缘所生诸受属彼；<a id="a-Hh"></a>亦不执著耳、<a id="a-Hi"></a>鼻、<a id="a-Hj"></a>舌、<a id="a-Hk"></a>身、<a id="a-Hl"></a>意触为缘所生诸受，<a id="a-Hm"></a>谓此是耳、<a id="a-Hn"></a>鼻、<a id="a-Ho"></a>舌、<a id="a-Hp"></a>身、<a id="a-Hq"></a>意触为缘所生诸受，<a id="a-Hr"></a>此耳、<a id="a-Hs"></a>鼻、<a id="a-Ht"></a>舌、<a id="a-Hu"></a>身、<a id="a-Hv"></a>意触为缘所生诸受属彼。</p>
  <p id="aHw">“善现，<a id="a-Hx"></a>菩萨摩诃萨行深般若波罗蜜多时，<a id="a-Hy"></a>不执著地界，<a id="a-Hz"></a>谓此是地界，<a id="a-I0"></a>此地界属彼；<a id="a-I1"></a>亦不执著水、<a id="a-I2"></a>火、<a id="a-I3"></a>风、<a id="a-I4"></a>空、<a id="a-I5"></a>识界，<a id="a-I6"></a>谓此是水、<a id="a-I7"></a>火、<a id="a-I8"></a>风、<a id="a-I9"></a>空、<a id="a-IA"></a>识界，<a id="a-IB"></a>此水、<a id="a-IC"></a>火、<a id="a-ID"></a>风、<a id="a-IE"></a>空、<a id="a-IF"></a>识界属彼。</p>
  <p id="aIG">“善现，<a id="a-IH"></a>菩萨摩诃萨行深般若波罗蜜多时，<a id="a-II"></a>不执著无明，<a id="a-IJ"></a>谓此是无明，<a id="a-IK"></a>此无明属彼；<a id="a-IL"></a>亦不执著行、<a id="a-IM"></a>识、<a id="a-IN"></a>名色、<a id="a-IO"></a>六处、<a id="a-IP"></a>触、<a id="a-IQ"></a>受、<a id="a-IR"></a>爱、<a id="a-IS"></a>取、<a id="a-IT"></a>有、<a id="a-IU"></a>生、<a id="a-IV"></a>老死愁叹苦忧恼，<a id="a-IW"></a>谓此是行乃至老死愁叹苦忧恼，<a id="a-IX"></a>此行乃至老死愁叹苦忧恼属彼。</p>
  <p id="aIY">“善现，<a id="a-IZ"></a>菩萨摩诃萨行深般若波罗蜜多时，<a id="a-Ia"></a>不执著布施波罗蜜多，<a id="a-Ib"></a>谓此是布施波罗蜜多，<a id="a-Ic"></a>此布施波罗蜜多属彼；<a id="a-Id"></a>亦不执著净戒、<a id="a-Ie"></a>安忍、<a id="a-If"></a>精进、<a id="a-Ig"></a>静虑、<a id="a-Ih"></a>般若波罗蜜多，<a id="a-Ii"></a>谓此是净戒乃至般若波罗蜜多，<a id="a-Ij"></a>此净戒乃至般若波罗蜜多属彼。</p>
  <p id="aIk">“善现，<a id="a-Il"></a>菩萨摩诃萨行深般若波罗蜜多时，<a id="a-Im"></a>不执著内空，<a id="a-In"></a>谓此是内空，<a id="a-Io"></a>此内空属彼；<a id="a-Ip"></a>亦不执著外空、<a id="a-Iq"></a>内外空、<a id="a-Ir"></a>空空、<a id="a-Is"></a>大空、<a id="a-It"></a>胜义空、<a id="a-Iu"></a>有为空、<a id="a-Iv"></a>无为空、<a id="a-Iw"></a>毕竟空、<a id="a-Ix"></a>无际空、<a id="a-Iy"></a>散空、<a id="a-Iz"></a>无变异空、<a id="a-J0"></a>本性空、<a id="a-J1"></a>自相空、<a id="a-J2"></a>共相空、<a id="a-J3"></a>一切法空、<a id="a-J4"></a>不可得空、<a id="a-J5"></a>无性空、<a id="a-J6"></a>自性空、<a id="a-J7"></a>无性自性空，<a id="a-J8"></a>谓此是外空乃至无性自性空，<a id="a-J9"></a>此外空乃至无性自性空属彼。</p>
  <p id="aJA">“善现，<a id="a-JB"></a>菩萨摩诃萨行深般若波罗蜜多时，<a id="a-JC"></a>不执著真如，<a id="a-JD"></a>谓此是真如，<a id="a-JE"></a>此真如属彼；<a id="a-JF"></a>亦不执著法界、<a id="a-JG"></a>法性、<a id="a-JH"></a>不虚妄性、<a id="a-JI"></a>不变异性、<a id="a-JJ"></a>平等性、<a id="a-JK"></a>离生性、<a id="a-JL"></a>法定、<a id="a-JM"></a>法住、<a id="a-JN"></a>实际、<a id="a-JO"></a>虚空界、<a id="a-JP"></a>不思议界，<a id="a-JQ"></a>谓此是法界乃至不思议界，<a id="a-JR"></a>此法界乃至不思议界属彼。</p>
  <p id="aJS">“善现，<a id="a-JT"></a>菩萨摩诃萨行深般若波罗蜜多时，<a id="a-JU"></a>不执著苦圣谛，<a id="a-JV"></a>谓此是苦圣谛，<a id="a-JW"></a>此苦圣谛属彼；<a id="a-JX"></a>亦不执著集、<a id="a-JY"></a>灭、<a id="a-JZ"></a>道圣谛，<a id="a-Ja"></a>谓此是集、<a id="a-Jb"></a>灭、<a id="a-Jc"></a>道圣谛，<a id="a-Jd"></a>此集、<a id="a-Je"></a>灭、<a id="a-Jf"></a>道圣谛属彼。</p>
  <p id="aJg">“善现，<a id="a-Jh"></a>菩萨摩诃萨行深般若波罗蜜多时，<a id="a-Ji"></a>不执著四静虑，<a id="a-Jj"></a>谓此是四静虑，<a id="a-Jk"></a>此四静虑属彼；<a id="a-Jl"></a>亦不执著四无量、<a id="a-Jm"></a>四无色定，<a id="a-Jn"></a>谓此是四无量、<a id="a-Jo"></a>四无色定，<a id="a-Jp"></a>此四无量、<a id="a-Jq"></a>四无色定属彼。</p>
  <p id="aJr">“善现，<a id="a-Js"></a>菩萨摩诃萨行深般若波罗蜜多时，<a id="a-Jt"></a>不执著八解脱，<a id="a-Ju"></a>谓此是八解脱，<a id="a-Jv"></a>此八解脱属彼；<a id="a-Jw"></a>亦不执著八胜处、<a id="a-Jx"></a>九次第定、<a id="a-Jy"></a>十遍处，<a id="a-Jz"></a>谓此是八胜处、<a id="a-K0"></a>九次第定、<a id="a-K1"></a>十遍处，<a id="a-K2"></a>此八胜处、<a id="a-K3"></a>九次第定、<a id="a-K4"></a>十遍处属彼。</p>
  <p id="aK5">“善现，<a id="a-K6"></a>菩萨摩诃萨行深般若波罗蜜多时，<a id="a-K7"></a>不执著四念住，<a id="a-K8"></a>谓此是四念住，<a id="a-K9"></a>此四念住属彼；<a id="a-KA"></a>亦不执著四正断、<a id="a-KB"></a>四神足、<a id="a-KC"></a>五根、<a id="a-KD"></a>五力、<a id="a-KE"></a>七等觉支、<a id="a-KF"></a>八圣道支，<a id="a-KG"></a>谓此是四正断乃至八圣道支，<a id="a-KH"></a>此四正断乃至八圣道支属彼。</p>
  <p id="aKI">“善现，<a id="a-KJ"></a>菩萨摩诃萨行深般若波罗蜜多时，<a id="a-KK"></a>不执著空解脱门，<a id="a-KL"></a>谓此是空解脱门，<a id="a-KM"></a>此空解脱门属彼；<a id="a-KN"></a>亦不执著无相、<a id="a-KO"></a>无愿解脱门，<a id="a-KP"></a>谓此是无相、<a id="a-KQ"></a>无愿解脱门，<a id="a-KR"></a>此无相、<a id="a-KS"></a>无愿解脱门属彼。</p>
  <p id="aKT">“善现，<a id="a-KU"></a>菩萨摩诃萨行深般若波罗蜜多时，<a id="a-KV"></a>不执著五眼，<a id="a-KW"></a>谓此是五眼，<a id="a-KX"></a>此五眼属彼；<a id="a-KY"></a>亦不执著六神通，<a id="a-KZ"></a>谓此是六神通，<a id="a-Ka"></a>此六神通属彼。</p>
  <p id="aKb">“善现，<a id="a-Kc"></a>菩萨摩诃萨行深般若波罗蜜多时，<a id="a-Kd"></a>不执著佛十力，<a id="a-Ke"></a>谓此是佛十力，<a id="a-Kf"></a>此佛十力属彼；<a id="a-Kg"></a>亦不执著四无所畏、<a id="a-Kh"></a>四无礙解、<a id="a-Ki"></a>大慈、<a id="a-Kj"></a>大悲、<a id="a-Kk"></a>大喜、<a id="a-Kl"></a>大舍、<a id="a-Km"></a>十八佛不共法，<a id="a-Kn"></a>谓此是四无所畏乃至十八佛不共法，<a id="a-Ko"></a>此四无所畏乃至十八佛不共法属彼。</p>
  <p id="aKp">“善现，<a id="a-Kq"></a>菩萨摩诃萨行深般若波罗蜜多时，<a id="a-Kr"></a>不执著无忘失法，<a id="a-Ks"></a>谓此是无忘失法，<a id="a-Kt"></a>此无忘失法属彼；<a id="a-Ku"></a>亦不执著恒住舍性，<a id="a-Kv"></a>谓此是恒住舍性，<a id="a-Kw"></a>此恒住舍性属彼。</p>
  <p id="aKx">“善现，<a id="a-Ky"></a>菩萨摩诃萨行深般若波罗蜜多时，<a id="a-Kz"></a>不执著一切智，<a id="a-L0"></a>谓此是一切智，<a id="a-L1"></a>此一切智属彼；<a id="a-L2"></a>亦不执著道相智、<a id="a-L3"></a>一切相智，<a id="a-L4"></a>谓此是道相智、<a id="a-L5"></a>一切相智，<a id="a-L6"></a>此道相智、<a id="a-L7"></a>一切相智属彼。</p>
  <p id="aL8">“善现，<a id="a-L9"></a>菩萨摩诃萨行深般若波罗蜜多时，<a id="a-LA"></a>不执著一切陀罗尼门，<a id="a-LB"></a>谓此是一切陀罗尼门，<a id="a-LC"></a>此一切陀罗尼门属彼；<a id="a-LD"></a>亦不执著一切三摩地门，<a id="a-LE"></a>谓此是一切三摩地门，<a id="a-LF"></a>此一切三摩地门属彼。</p>
  <p id="aLG">“善现，<a id="a-LH"></a>菩萨摩诃萨行深般若波罗蜜多时，<a id="a-LI"></a>不执著预流果，<a id="a-LJ"></a>谓此是预流果，<a id="a-LK"></a>此预流果属彼；<a id="a-LL"></a>亦不执著一来、<a id="a-LM"></a>不还、<a id="a-LN"></a>阿罗汉果，<a id="a-LO"></a>谓此是一来、<a id="a-LP"></a>不还、<a id="a-LQ"></a>阿罗汉果，<a id="a-LR"></a>此一来、<a id="a-LS"></a>不还、<a id="a-LT"></a>阿罗汉果属彼。</p>
  <p id="aLU">“善现，<a id="a-LV"></a>菩萨摩诃萨行深般若波罗蜜多时，<a id="a-LW"></a>不执著独觉菩提，<a id="a-LX"></a>谓此是独觉菩提，<a id="a-LY"></a>此独觉菩提属彼。</p>
  <p id="aLZ">“善现，<a id="a-La"></a>菩萨摩诃萨行深般若波罗蜜多时，<a id="a-Lb"></a>不执著一切菩萨摩诃萨行，<a id="a-Lc"></a>谓此是一切菩萨摩诃萨行，<a id="a-Ld"></a>此一切菩萨摩诃萨行属彼。</p>
  <p id="aLe">“善现，<a id="a-Lf"></a>菩萨摩诃萨行深般若波罗蜜多时，<a id="a-Lg"></a>不执著诸佛无上正等菩提，<a id="a-Lh"></a>谓此是诸佛无上正等菩提，<a id="a-Li"></a>此诸佛无上正等菩提属彼。</p>
  <p id="aLj">“善现，<a id="a-Lk"></a>是菩萨摩诃萨于如是一切法无执著故，<a id="a-Ll"></a>便能引发般若波罗蜜多，<a id="a-Lm"></a>亦能引发静虑、<a id="a-Ln"></a>精进、<a id="a-Lo"></a>安忍、<a id="a-Lp"></a>净戒、<a id="a-Lq"></a>布施波罗蜜多。</p>
  <p id="aLr">“善现，<a id="a-Ls"></a>是菩萨摩诃萨于如是一切法无执著故，<a id="a-Lt"></a>便能安住内空，<a id="a-Lu"></a>亦能安住外空、<a id="a-Lv"></a>内外空、<a id="a-Lw"></a>空空、<a id="a-Lx"></a>大空、<a id="a-Ly"></a>胜义空、<a id="a-Lz"></a>有为空、<a id="a-M0"></a>无为空、<a id="a-M1"></a>毕竟空、<a id="a-M2"></a>无际空、<a id="a-M3"></a>散空、<a id="a-M4"></a>无变异空、<a id="a-M5"></a>本性空、<a id="a-M6"></a>自相空、<a id="a-M7"></a>共相空、<a id="a-M8"></a>一切法空、<a id="a-M9"></a>不可得空、<a id="a-MA"></a>无性空、<a id="a-MB"></a>自性空、<a id="a-MC"></a>无性自性空。</p>
  <p id="aMD">“善现，<a id="a-ME"></a>是菩萨摩诃萨于如是一切法无执著故，<a id="a-MF"></a>便能安住真如，<a id="a-MG"></a>亦能安住法界、<a id="a-MH"></a>法性、<a id="a-MI"></a>不虚妄性、<a id="a-MJ"></a>不变异性、<a id="a-MK"></a>平等性、<a id="a-ML"></a>离生性、<a id="a-MM"></a>法定、<a id="a-MN"></a>法住、<a id="a-MO"></a>实际、<a id="a-MP"></a>虚空界、<a id="a-MQ"></a>不思议界。</p>
  <p id="aMR">“善现，<a id="a-MS"></a>是菩萨摩诃萨于如是一切法无执著故，<a id="a-MT"></a>便能安住苦圣谛，<a id="a-MU"></a>亦能安住集、<a id="a-MV"></a>灭、<a id="a-MW"></a>道圣谛。</p>
  <p id="aMX">“善现，<a id="a-MY"></a>是菩萨摩诃萨于如是一切法无执著故，<a id="a-MZ"></a>便能引发四静虑，<a id="a-Ma"></a>亦能引发四无量、<a id="a-Mb"></a>四无色定。</p>
  <p id="aMc">“善现，<a id="a-Md"></a>是菩萨摩诃萨于如是一切法无执著故，<a id="a-Me"></a>便能引发八解脱，<a id="a-Mf"></a>亦能引发八胜处、<a id="a-Mg"></a>九次第定、<a id="a-Mh"></a>十遍处。</p>
  <p id="aMi">“善现，<a id="a-Mj"></a>是菩萨摩诃萨于如是一切法无执著故，<a id="a-Mk"></a>便能引发四念住，<a id="a-Ml"></a>亦能引发四正断、<a id="a-Mm"></a>四神足、<a id="a-Mn"></a>五根、<a id="a-Mo"></a>五力、<a id="a-Mp"></a>七等觉支、<a id="a-Mq"></a>八圣道支。</p>
  <p id="aMr">“善现，<a id="a-Ms"></a>是菩萨摩诃萨于如是一切法无执著故，<a id="a-Mt"></a>便能引发空解脱门，<a id="a-Mu"></a>亦能引发无相、<a id="a-Mv"></a>无愿解脱门。</p>
  <p id="aMw">“善现，<a id="a-Mx"></a>是菩萨摩诃萨于如是一切法无执著故，<a id="a-My"></a>便能引发五眼，<a id="a-Mz"></a>亦能引发六神通。</p>
  <p id="aN0">“善现，<a id="a-N1"></a>是菩萨摩诃萨于如是一切法无执著故，<a id="a-N2"></a>便能引发佛十力，<a id="a-N3"></a>亦能引发四无所畏、<a id="a-N4"></a>四无礙解、<a id="a-N5"></a>大慈、<a id="a-N6"></a>大悲、<a id="a-N7"></a>大喜、<a id="a-N8"></a>大舍、<a id="a-N9"></a>十八佛不共法。</p>
  <p id="aNA">“善现，<a id="a-NB"></a>是菩萨摩诃萨于如是一切法无执著故，<a id="a-NC"></a>便能引发无忘失法，<a id="a-ND"></a>亦能引发恒住舍性。</p>
  <p id="aNE">“善现，<a id="a-NF"></a>是菩萨摩诃萨于如是一切法无执著故，<a id="a-NG"></a>便能引发一切陀罗尼门，<a id="a-NH"></a>亦能引发一切三摩地门。</p>
  <p id="aNI">“善现，<a id="a-NJ"></a>是菩萨摩诃萨于如是一切法无执著故，<a id="a-NK"></a>便能引发一切智，<a id="a-NL"></a>亦能引发道相智、<a id="a-NM"></a>一切相智。</p>
  <p id="aNN">“何以故？<a id="a-NO"></a>善现，<a id="a-NP"></a>若菩萨摩诃萨行深般若波罗蜜多时，<a id="a-NQ"></a>于诸法中有所执著，<a id="a-NR"></a>谓此是法、<a id="a-NS"></a>此法属彼，<a id="a-NT"></a>则不能随意引发安住殊胜功德。</p>
  <p id="aNU">“复次，<a id="a-NV"></a>善现，<a id="a-NW"></a>菩萨摩诃萨行深般若波罗蜜多时，<a id="a-NX"></a>不观色若常若无常、<a id="a-NY"></a>若乐若苦、<a id="a-NZ"></a>若我若无我、<a id="a-Na"></a>若净若不净、<a id="a-Nb"></a>若寂静若不寂静、<a id="a-Nc"></a>若远离若不远离，<a id="a-Nd"></a>亦不观受、<a id="a-Ne"></a>想、<a id="a-Nf"></a>行、<a id="a-Ng"></a>识若常若无常、<a id="a-Nh"></a>若乐若苦、<a id="a-Ni"></a>若我若无我、<a id="a-Nj"></a>若净若不净、<a id="a-Nk"></a>若寂静若不寂静、<a id="a-Nl"></a>若远离若不远离。</p>
  <p id="aNm">“善现，<a id="a-Nn"></a>菩萨摩诃萨行深般若波罗蜜多时，<a id="a-No"></a>不观眼处若常若无常、<a id="a-Np"></a>若乐若苦、<a id="a-Nq"></a>若我若无我、<a id="a-Nr"></a>若净若不净、<a id="a-Ns"></a>若寂静若不寂静、<a id="a-Nt"></a>若远离若不远离，<a id="a-Nu"></a>亦不观耳、<a id="a-Nv"></a>鼻、<a id="a-Nw"></a>舌、<a id="a-Nx"></a>身、<a id="a-Ny"></a>意处若常若无常、<a id="a-Nz"></a>若乐若苦、<a id="a-O0"></a>若我若无我、<a id="a-O1"></a>若净若不净、<a id="a-O2"></a>若寂静若不寂静、<a id="a-O3"></a>若远离若不远离。</p>
  <p id="aO4">“善现，<a id="a-O5"></a>菩萨摩诃萨行深般若波罗蜜多时，<a id="a-O6"></a>不观色处若常若无常、<a id="a-O7"></a>若乐若苦、<a id="a-O8"></a>若我若无我、<a id="a-O9"></a>若净若不净、<a id="a-OA"></a>若寂静若不寂静、<a id="a-OB"></a>若远离若不远离，<a id="a-OC"></a>亦不观声、<a id="a-OD"></a>香、<a id="a-OE"></a>味、<a id="a-OF"></a>触、<a id="a-OG"></a>法处若常若无常、<a id="a-OH"></a>若乐若苦、<a id="a-OI"></a>若我若无我、<a id="a-OJ"></a>若净若不净、<a id="a-OK"></a>若寂静若不寂静、<a id="a-OL"></a>若远离若不远离。</p>
  <p id="aOM">“善现，<a id="a-ON"></a>菩萨摩诃萨行深般若波罗蜜多时，<a id="a-OO"></a>不观眼界若常若无常、<a id="a-OP"></a>若乐若苦、<a id="a-OQ"></a>若我若无我、<a id="a-OR"></a>若净若不净、<a id="a-OS"></a>若寂静若不寂静、<a id="a-OT"></a>若远离若不远离，<a id="a-OU"></a>亦不观耳、<a id="a-OV"></a>鼻、<a id="a-OW"></a>舌、<a id="a-OX"></a>身、<a id="a-OY"></a>意界若常若无常、<a id="a-OZ"></a>若乐若苦、<a id="a-Oa"></a>若我若无我、<a id="a-Ob"></a>若净若不净、<a id="a-Oc"></a>若寂静若不寂静、<a id="a-Od"></a>若远离若不远离。</p>
  <p id="aOe">“善现，<a id="a-Of"></a>菩萨摩诃萨行深般若波罗蜜多时，<a id="a-Og"></a>不观色界若常若无常、<a id="a-Oh"></a>若乐若苦、<a id="a-Oi"></a>若我若无我、<a id="a-Oj"></a>若净若不净、<a id="a-Ok"></a>若寂静若不寂静、<a id="a-Ol"></a>若远离若不远离，<a id="a-Om"></a>亦不观声、<a id="a-On"></a>香、<a id="a-Oo"></a>味、<a id="a-Op"></a>触、<a id="a-Oq"></a>法界若常若无常、<a id="a-Or"></a>若乐若苦、<a id="a-Os"></a>若我若无我、<a id="a-Ot"></a>若净若不净、<a id="a-Ou"></a>若寂静若不寂静、<a id="a-Ov"></a>若远离若不远离。</p>
  <p id="aOw">“善现，<a id="a-Ox"></a>菩萨摩诃萨行深般若波罗蜜多时，<a id="a-Oy"></a>不观眼识界若常若无常、<a id="a-Oz"></a>若乐若苦、<a id="a-P0"></a>若我若无我、<a id="a-P1"></a>若净若不净、<a id="a-P2"></a>若寂静若不寂静、<a id="a-P3"></a>若远离若不远离，<a id="a-P4"></a>亦不观耳、<a id="a-P5"></a>鼻、<a id="a-P6"></a>舌、<a id="a-P7"></a>身、<a id="a-P8"></a>意识界若常若无常、<a id="a-P9"></a>若乐若苦、<a id="a-PA"></a>若我若无我、<a id="a-PB"></a>若净若不净、<a id="a-PC"></a>若寂静若不寂静、<a id="a-PD"></a>若远离若不远离。</p>
  <p id="aPE">“善现，<a id="a-PF"></a>菩萨摩诃萨行深般若波罗蜜多时，<a id="a-PG"></a>不观眼触若常若无常、<a id="a-PH"></a>若乐若苦、<a id="a-PI"></a>若我若无我、<a id="a-PJ"></a>若净若不净、<a id="a-PK"></a>若寂静若不寂静、<a id="a-PL"></a>若远离若不远离，<a id="a-PM"></a>亦不观耳、<a id="a-PN"></a>鼻、<a id="a-PO"></a>舌、<a id="a-PP"></a>身、<a id="a-PQ"></a>意触若常若无常、<a id="a-PR"></a>若乐若苦、<a id="a-PS"></a>若我若无我、<a id="a-PT"></a>若净若不净、<a id="a-PU"></a>若寂静若不寂静、<a id="a-PV"></a>若远离若不远离。</p>
  <p id="aPW">“善现，<a id="a-PX"></a>菩萨摩诃萨行深般若波罗蜜多时，<a id="a-PY"></a>不观眼触为缘所生诸受若常若无常、<a id="a-PZ"></a>若乐若苦、<a id="a-Pa"></a>若我若无我、<a id="a-Pb"></a>若净若不净、<a id="a-Pc"></a>若寂静若不寂静、<a id="a-Pd"></a>若远离若不远离，<a id="a-Pe"></a>亦不观耳、<a id="a-Pf"></a>鼻、<a id="a-Pg"></a>舌、<a id="a-Ph"></a>身、<a id="a-Pi"></a>意触为缘所生诸受若常若无常、<a id="a-Pj"></a>若乐若苦、<a id="a-Pk"></a>若我若无我、<a id="a-Pl"></a>若净若不净、<a id="a-Pm"></a>若寂静若不寂静、<a id="a-Pn"></a>若远离若不远离。</p>
  <p id="aPo">“善现，<a id="a-Pp"></a>菩萨摩诃萨行深般若波罗蜜多时，<a id="a-Pq"></a>不观地界若常若无常、<a id="a-Pr"></a>若乐若苦、<a id="a-Ps"></a>若我若无我、<a id="a-Pt"></a>若净若不净、<a id="a-Pu"></a>若寂静若不寂静、<a id="a-Pv"></a>若远离若不远离，<a id="a-Pw"></a>亦不观水、<a id="a-Px"></a>火、<a id="a-Py"></a>风、<a id="a-Pz"></a>空、<a id="a-Q0"></a>识界若常若无常、<a id="a-Q1"></a>若乐若苦、<a id="a-Q2"></a>若我若无我、<a id="a-Q3"></a>若净若不净、<a id="a-Q4"></a>若寂静若不寂静、<a id="a-Q5"></a>若远离若不远离。</p>
  <p id="aQ6">“善现，<a id="a-Q7"></a>菩萨摩诃萨行深般若波罗蜜多时，<a id="a-Q8"></a>不观无明若常若无常、<a id="a-Q9"></a>若乐若苦、<a id="a-QA"></a>若我若无我、<a id="a-QB"></a>若净若不净、<a id="a-QC"></a>若寂静若不寂静、<a id="a-QD"></a>若远离若不远离，<a id="a-QE"></a>亦不观行、<a id="a-QF"></a>识、<a id="a-QG"></a>名色、<a id="a-QH"></a>六处、<a id="a-QI"></a>触、<a id="a-QJ"></a>受、<a id="a-QK"></a>爱、<a id="a-QL"></a>取、<a id="a-QM"></a>有、<a id="a-QN"></a>生、<a id="a-QO"></a>老死愁叹苦忧恼若常若无常、<a id="a-QP"></a>若乐若苦、<a id="a-QQ"></a>若我若无我、<a id="a-QR"></a>若净若不净、<a id="a-QS"></a>若寂静若不寂静、<a id="a-QT"></a>若远离若不远离。</p>
 </body>
</html>