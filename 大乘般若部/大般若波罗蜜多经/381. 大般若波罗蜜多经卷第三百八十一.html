<!doctype html>
<html id="z3IBSyk68" data-ver="1576">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百八十一</h1>
  <h2 id="a2">初分诸功德相品第六十八之三</h2>
  <p id="a3">“善现，<a id="a-4"></a>云何名为四无所畏？<a id="a-5"></a>善现，<a id="a-6"></a>一切如来、<a id="a-7"></a>应、<a id="a-8"></a>正等觉，<a id="a-9"></a>自称我是正等觉者。<a id="a-A"></a>设有沙门、<a id="a-B"></a>若婆罗门、<a id="a-C"></a>若天魔梵、<a id="a-D"></a>若余世间，<a id="a-E"></a>依法立难或令忆念：<a id="a-F"></a>‘佛于是法非正等觉。<a id="a-G"></a>’我于彼难正见无缘。<a id="a-H"></a>以于彼难正见无缘，<a id="a-I"></a>得安隐住，<a id="a-J"></a>无怖无畏，<a id="a-K"></a>自称我处大仙尊位，<a id="a-L"></a>于大众中正师子吼转大梵轮，<a id="a-M"></a>一切沙门、<a id="a-N"></a>若婆罗门、<a id="a-O"></a>若天魔梵、<a id="a-P"></a>若余世间，<a id="a-Q"></a>决定无能如法转者，<a id="a-R"></a>是为第一。<a id="a-S"></a>一切如来、<a id="a-T"></a>应、<a id="a-U"></a>正等觉，<a id="a-V"></a>自称我已永尽诸漏。<a id="a-W"></a>设有沙门、<a id="a-X"></a>若婆罗门、<a id="a-Y"></a>若天魔梵、<a id="a-Z"></a>若余世间，<a id="a-a"></a>依法立难或令忆念：<a id="a-b"></a>‘佛于是漏未得永尽。<a id="a-c"></a>’我于彼难正见无缘。<a id="a-d"></a>以于彼难正见无缘，<a id="a-e"></a>得安隐住无怖无畏，<a id="a-f"></a>自称我处大仙尊位，<a id="a-g"></a>于大众中正师子吼转大梵轮，<a id="a-h"></a>一切沙门、<a id="a-i"></a>若婆罗门、<a id="a-j"></a>若天魔梵、<a id="a-k"></a>若余世间，<a id="a-l"></a>决定无能如法转者，<a id="a-m"></a>是为第二。<a id="a-n"></a>一切如来、<a id="a-o"></a>应、<a id="a-p"></a>正等觉，<a id="a-q"></a>自称我为诸弟子众说能障法，<a id="a-r"></a>染必为障。<a id="a-s"></a>设有沙门、<a id="a-t"></a>若婆罗门、<a id="a-u"></a>若天魔梵、<a id="a-v"></a>若余世间，<a id="a-w"></a>依法立难或令忆念：<a id="a-x"></a>‘有染此法不能为障。<a id="a-y"></a>’我于彼难正见无缘。<a id="a-z"></a>以于彼难正见无缘，<a id="a-10"></a>得安隐住无怖无畏，<a id="a-11"></a>自称我处大仙尊位，<a id="a-12"></a>于大众中正师子吼转大梵轮，<a id="a-13"></a>一切沙门、<a id="a-14"></a>若婆罗门、<a id="a-15"></a>若天魔梵、<a id="a-16"></a>若余世间，<a id="a-17"></a>决定无能如法转者，<a id="a-18"></a>是为第三。<a id="a-19"></a>一切如来、<a id="a-1A"></a>应、<a id="a-1B"></a>正等觉，<a id="a-1C"></a>自称我为诸弟子众说出离道，<a id="a-1D"></a>诸圣修习决定出离、<a id="a-1E"></a>决定通达、<a id="a-1F"></a>正尽众苦、<a id="a-1G"></a>作苦边际。<a id="a-1H"></a>设有沙门、<a id="a-1I"></a>若婆罗门、<a id="a-1J"></a>若天魔梵、<a id="a-1K"></a>若余世间，<a id="a-1L"></a>依法立难或令忆念：<a id="a-1M"></a>‘有修此道非正出离、<a id="a-1N"></a>非正通达、<a id="a-1O"></a>非正尽苦、<a id="a-1P"></a>非作苦边。<a id="a-1Q"></a>’我于彼难正见无缘。<a id="a-1R"></a>以于彼难正见无缘，<a id="a-1S"></a>得安隐住无怖无畏，<a id="a-1T"></a>自称我处大仙尊位，<a id="a-1U"></a>于大众中正师子吼转大梵轮，<a id="a-1V"></a>一切沙门、<a id="a-1W"></a>若婆罗门、<a id="a-1X"></a>若天魔梵、<a id="a-1Y"></a>若余世间，<a id="a-1Z"></a>决定无能如法转者，<a id="a-1a"></a>是为第四。<a id="a-1b"></a>善现，<a id="a-1c"></a>是名四无所畏。</p>
  <p id="a1d">“善现，<a id="a-1e"></a>云何名为四无礙解？<a id="a-1f"></a>善现，<a id="a-1g"></a>义无礙解、<a id="a-1h"></a>法无礙解、<a id="a-1i"></a>词无礙解、<a id="a-1j"></a>辩无礙解。<a id="a-1k"></a>善现，<a id="a-1l"></a>是名四无礙解。<a id="a-1m"></a>善现，<a id="a-1n"></a>云何义无礙解？<a id="a-1o"></a>谓缘义无礙智。<a id="a-1p"></a>善现，<a id="a-1q"></a>云何法无礙解？<a id="a-1r"></a>谓缘法无礙智。<a id="a-1s"></a>善现，<a id="a-1t"></a>云何词无礙解？<a id="a-1u"></a>谓缘词无礙智。<a id="a-1v"></a>善现，<a id="a-1w"></a>云何辩无礙解？<a id="a-1x"></a>谓缘辩无礙智。</p>
  <p id="a1y">“善现，<a id="a-1z"></a>云何名为十八佛不共法？<a id="a-20"></a>善现，<a id="a-21"></a>一切如来、<a id="a-22"></a>应、<a id="a-23"></a>正等觉终无误失，<a id="a-24"></a>是为第一佛不共法。<a id="a-25"></a>一切如来、<a id="a-26"></a>应、<a id="a-27"></a>正等觉无卒暴音，<a id="a-28"></a>是为第二佛不共法。<a id="a-29"></a>一切如来、<a id="a-2A"></a>应、<a id="a-2B"></a>正等觉无忘失念，<a id="a-2C"></a>是为第三佛不共法。<a id="a-2D"></a>一切如来、<a id="a-2E"></a>应、<a id="a-2F"></a>正等觉无不定心，<a id="a-2G"></a>是为第四佛不共法。<a id="a-2H"></a>一切如来、<a id="a-2I"></a>应、<a id="a-2J"></a>正等觉无种种想，<a id="a-2K"></a>是为第五佛不共法。<a id="a-2L"></a>一切如来、<a id="a-2M"></a>应、<a id="a-2N"></a>正等觉无不择舍，<a id="a-2O"></a>是为第六佛不共法。<a id="a-2P"></a>一切如来、<a id="a-2Q"></a>应、<a id="a-2R"></a>正等觉志欲无退，<a id="a-2S"></a>是为第七佛不共法。<a id="a-2T"></a>一切如来、<a id="a-2U"></a>应、<a id="a-2V"></a>正等觉精进无退，<a id="a-2W"></a>是为第八佛不共法。<a id="a-2X"></a>一切如来、<a id="a-2Y"></a>应、<a id="a-2Z"></a>正等觉忆念无退，<a id="a-2a"></a>是为第九佛不共法。<a id="a-2b"></a>一切如来、<a id="a-2c"></a>应、<a id="a-2d"></a>正等觉般若无退，<a id="a-2e"></a>是为第十佛不共法。<a id="a-2f"></a>一切如来、<a id="a-2g"></a>应、<a id="a-2h"></a>正等觉解脱无退，<a id="a-2i"></a>是第十一佛不共法。<a id="a-2j"></a>一切如来、<a id="a-2k"></a>应、<a id="a-2l"></a>正等觉解脱知见无退，<a id="a-2m"></a>是第十二佛不共法。<a id="a-2n"></a>一切如来、<a id="a-2o"></a>应、<a id="a-2p"></a>正等觉若智若见，<a id="a-2q"></a>于过去世无著无礙，<a id="a-2r"></a>是第十三佛不共法。<a id="a-2s"></a>一切如来、<a id="a-2t"></a>应、<a id="a-2u"></a>正等觉若智若见，<a id="a-2v"></a>于现在世无著无礙，<a id="a-2w"></a>是第十四佛不共法。<a id="a-2x"></a>一切如来、<a id="a-2y"></a>应、<a id="a-2z"></a>正等觉若智若见，<a id="a-30"></a>于未来世无著无礙，<a id="a-31"></a>是第十五佛不共法。<a id="a-32"></a>一切如来、<a id="a-33"></a>应、<a id="a-34"></a>正等觉一切身业，<a id="a-35"></a>智为前导随智而转，<a id="a-36"></a>是第十六佛不共法。<a id="a-37"></a>一切如来、<a id="a-38"></a>应、<a id="a-39"></a>正等觉一切语业，<a id="a-3A"></a>智为前导随智而转，<a id="a-3B"></a>是第十七佛不共法。<a id="a-3C"></a>一切如来、<a id="a-3D"></a>应、<a id="a-3E"></a>正等觉一切意业，<a id="a-3F"></a>智为前导，<a id="a-3G"></a>随智而转，<a id="a-3H"></a>是第十八佛不共法。<a id="a-3I"></a>善现，<a id="a-3J"></a>是名十八佛不共法。</p>
  <p id="a3K">“善现，<a id="a-3L"></a>云何如来、<a id="a-3M"></a>应、<a id="a-3N"></a>正等觉三十二大士相？<a id="a-3O"></a>善现，<a id="a-3P"></a>世尊足下有平满相，<a id="a-3Q"></a>妙善安住犹如奁底；<a id="a-3R"></a>地虽高下，<a id="a-3S"></a>随足所蹈，<a id="a-3T"></a>皆悉坦然，<a id="a-3U"></a>无不等触，<a id="a-3V"></a>是为第一。<a id="a-3W"></a>世尊足下千辐轮文，<a id="a-3X"></a>辋毂众相无不圆满，<a id="a-3Y"></a>是为第二。<a id="a-3Z"></a>世尊手足皆悉柔软，<a id="a-3a"></a>如睹罗绵胜过一切，<a id="a-3b"></a>是为第三。<a id="a-3c"></a>世尊手足一一指间，<a id="a-3d"></a>犹如雁王咸有鞔网，<a id="a-3e"></a>金色交络，<a id="a-3f"></a>文同绮画，<a id="a-3g"></a>是为第四。<a id="a-3h"></a>世尊手足所有诸指，<a id="a-3i"></a>圆满纤长，<a id="a-3j"></a>甚可爱乐，<a id="a-3k"></a>是为第五。<a id="a-3l"></a>世尊足跟广长圆满，<a id="a-3m"></a>与趺相称，<a id="a-3n"></a>胜余有情，<a id="a-3o"></a>是为第六。<a id="a-3p"></a>世尊足趺修高充满，<a id="a-3q"></a>柔软妙好，<a id="a-3r"></a>与跟相称，<a id="a-3s"></a>是为第七。<a id="a-3t"></a>世尊双腨渐次纤圆，<a id="a-3u"></a>如㙠泥邪仙鹿王腨，<a id="a-3v"></a>是为第八。<a id="a-3w"></a>世尊双臂修直[月+庸]圆，<a id="a-3x"></a>如象王鼻，<a id="a-3y"></a>平立摩膝，<a id="a-3z"></a>是为第九。<a id="a-40"></a>世尊阴相势峰藏密，<a id="a-41"></a>其犹龙马亦如象王，<a id="a-42"></a>是为第十。<a id="a-43"></a>世尊毛孔各一毛生，<a id="a-44"></a>柔润绀青，<a id="a-45"></a>右旋宛转，<a id="a-46"></a>是第十一。<a id="a-47"></a>世尊发毛端皆上靡，<a id="a-48"></a>右旋宛转，<a id="a-49"></a>柔润绀青，<a id="a-4A"></a>严金色身，<a id="a-4B"></a>甚可爱乐，<a id="a-4C"></a>是第十二。<a id="a-4D"></a>世尊身皮细薄润滑，<a id="a-4E"></a>尘垢水等皆所不住，<a id="a-4F"></a>是第十三。<a id="a-4G"></a>世尊身皮皆真金色，<a id="a-4H"></a>光洁晃曜如妙金台，<a id="a-4I"></a>众宝庄严，<a id="a-4J"></a>众所乐见，<a id="a-4K"></a>是第十四。<a id="a-4L"></a>世尊两足、<a id="a-4M"></a>二手掌中、<a id="a-4N"></a>颈及双肩七处充满，<a id="a-4O"></a>是第十五。<a id="a-4P"></a>世尊肩项圆满殊妙，<a id="a-4Q"></a>是第十六。<a id="a-4R"></a>世尊髆腋悉皆充实，<a id="a-4S"></a>是第十七。<a id="a-4T"></a>世尊容仪圆满端直，<a id="a-4U"></a>是第十八。<a id="a-4V"></a>世尊身相修广端严，<a id="a-4W"></a>是第十九。<a id="a-4X"></a>世尊体相纵广量等，<a id="a-4Y"></a>周匝圆满如诺瞿陀，<a id="a-4Z"></a>是第二十。<a id="a-4a"></a>世尊颔臆并身上半，<a id="a-4b"></a>威容广大如师子王，<a id="a-4c"></a>是二十一。<a id="a-4d"></a>世尊常光面各一寻，<a id="a-4e"></a>是二十二。<a id="a-4f"></a>世尊齿相四十齐平，<a id="a-4g"></a>净密根深，<a id="a-4h"></a>白逾珂雪，<a id="a-4i"></a>是二十三。<a id="a-4j"></a>世尊四牙鲜白锋利，<a id="a-4k"></a>是二十四。<a id="a-4l"></a>世尊常得味中上味，<a id="a-4m"></a>喉脉直故，<a id="a-4n"></a>能引身中诸支节脉所有上味，<a id="a-4o"></a>风热痰病不能为杂；<a id="a-4p"></a>由彼不杂，<a id="a-4q"></a>脉离沉浮、<a id="a-4r"></a>延缩、<a id="a-4s"></a>坏损、<a id="a-4t"></a>痈曲等过，<a id="a-4u"></a>能正吞咽津液通流故，<a id="a-4v"></a>身心适悦，<a id="a-4w"></a>常得上味，<a id="a-4x"></a>是二十五。<a id="a-4y"></a>世尊舌相薄净广长，<a id="a-4z"></a>能覆面轮至耳发际，<a id="a-50"></a>是二十六。<a id="a-51"></a>世尊梵音词韵弘雅，<a id="a-52"></a>随众多少无不等闻，<a id="a-53"></a>其声洪震犹如天鼓，<a id="a-54"></a>发言婉约如频迦音，<a id="a-55"></a>是二十七。<a id="a-56"></a>世尊眼睫犹若牛王，<a id="a-57"></a>绀青齐整，<a id="a-58"></a>不相杂乱，<a id="a-59"></a>是二十八。<a id="a-5A"></a>世尊眼睛绀青鲜白，<a id="a-5B"></a>绀环间饰，<a id="a-5C"></a>皎洁分明，<a id="a-5D"></a>是二十九。<a id="a-5E"></a>世尊面轮其犹满月，<a id="a-5F"></a>眉相皎净如天帝弓，<a id="a-5G"></a>是第三十。<a id="a-5H"></a>世尊眉间有白毫相，<a id="a-5I"></a>右旋柔软如睹罗绵，<a id="a-5J"></a>鲜白光净逾珂雪等，<a id="a-5K"></a>是三十一。<a id="a-5L"></a>世尊顶上乌瑟腻沙，<a id="a-5M"></a>高显周圆犹如天盖，<a id="a-5N"></a>是三十二。<a id="a-5O"></a>善现，<a id="a-5P"></a>是名三十二大士相。</p>
  <p id="a5Q">“善现，<a id="a-5R"></a>云何如来、<a id="a-5S"></a>应、<a id="a-5T"></a>正等觉八十随好？<a id="a-5U"></a>善现，<a id="a-5V"></a>世尊指爪狭长薄润，<a id="a-5W"></a>光洁鲜净如花赤铜，<a id="a-5X"></a>是为第一。<a id="a-5Y"></a>世尊手足指圆纤长，<a id="a-5Z"></a>[月+庸]直柔软，<a id="a-5a"></a>节骨不现，<a id="a-5b"></a>是为第二。<a id="a-5c"></a>世尊手足各等无差，<a id="a-5d"></a>于诸指间悉皆充密，<a id="a-5e"></a>是为第三。<a id="a-5f"></a>世尊手足圆满如意，<a id="a-5g"></a>软净光泽，<a id="a-5h"></a>色如莲花，<a id="a-5i"></a>是为第四。<a id="a-5j"></a>世尊筋脉盘结坚固，<a id="a-5k"></a>深隐不现，<a id="a-5l"></a>是为第五。<a id="a-5m"></a>世尊两踝俱隐不现，<a id="a-5n"></a>是为第六。<a id="a-5o"></a>世尊行步，<a id="a-5p"></a>直进庠审如龙象王，<a id="a-5q"></a>是为第七。<a id="a-5r"></a>世尊行步，<a id="a-5s"></a>威容齐肃如师子王，<a id="a-5t"></a>是为第八。<a id="a-5u"></a>世尊行步安平庠序，<a id="a-5v"></a>不过不减犹如牛王，<a id="a-5w"></a>是为第九。<a id="a-5x"></a>世尊行步，<a id="a-5y"></a>进止仪雅犹如鹅王，<a id="a-5z"></a>是为第十。<a id="a-60"></a>世尊回顾必皆右旋，<a id="a-61"></a>如龙象王举身随转，<a id="a-62"></a>是第十一。<a id="a-63"></a>世尊支节渐次[月+庸]圆，<a id="a-64"></a>妙善安布，<a id="a-65"></a>是第十二。<a id="a-66"></a>世尊骨节，<a id="a-67"></a>交结无隙犹若龙盘，<a id="a-68"></a>是第十三。<a id="a-69"></a>世尊膝轮妙善安布，<a id="a-6A"></a>坚固圆满，<a id="a-6B"></a>是第十四。<a id="a-6C"></a>世尊隐处，<a id="a-6D"></a>其文妙好，<a id="a-6E"></a>威势具足，<a id="a-6F"></a>圆满清净，<a id="a-6G"></a>是第十五。<a id="a-6H"></a>世尊身支润滑柔软，<a id="a-6I"></a>光悦鲜净，<a id="a-6J"></a>尘垢不著，<a id="a-6K"></a>是第十六。<a id="a-6L"></a>世尊身容敦肃无畏，<a id="a-6M"></a>常不怯弱，<a id="a-6N"></a>是第十七。<a id="a-6O"></a>世尊身支坚固稠密善相属者，<a id="a-6P"></a>是第十八。<a id="a-6Q"></a>世尊身支安定敦重，<a id="a-6R"></a>曾不掉动圆满无坏，<a id="a-6S"></a>是第十九。<a id="a-6T"></a>世尊身相犹如仙王，<a id="a-6U"></a>周匝端严，<a id="a-6V"></a>光净离翳，<a id="a-6W"></a>是第二十。<a id="a-6X"></a>世尊身有周匝圆光，<a id="a-6Y"></a>于行等时恒自照曜，<a id="a-6Z"></a>是二十一。<a id="a-6a"></a>世尊腹形方正无欠，<a id="a-6b"></a>柔软不现，<a id="a-6c"></a>众相庄严，<a id="a-6d"></a>是二十二。<a id="a-6e"></a>世尊脐深，<a id="a-6f"></a>右旋圆妙，<a id="a-6g"></a>清净光泽，<a id="a-6h"></a>是二十三。<a id="a-6i"></a>世尊脐厚，<a id="a-6j"></a>不窊不凸，<a id="a-6k"></a>周匝妙好，<a id="a-6l"></a>是二十四。<a id="a-6m"></a>世尊皮肤远离疥癣，<a id="a-6n"></a>亦无黡点、<a id="a-6o"></a>疣赘等过，<a id="a-6p"></a>是二十五。<a id="a-6q"></a>世尊手掌充满柔软，<a id="a-6r"></a>足下安平，<a id="a-6s"></a>是二十六。<a id="a-6t"></a>世尊手文深长明直，<a id="a-6u"></a>润泽不断，<a id="a-6v"></a>是二十七。<a id="a-6w"></a>世尊唇色光润丹晖，<a id="a-6x"></a>如频婆果上下相称，<a id="a-6y"></a>是二十八。<a id="a-6z"></a>世尊面门，<a id="a-70"></a>不长不短，<a id="a-71"></a>不大不小，<a id="a-72"></a>如量端严，<a id="a-73"></a>是二十九。<a id="a-74"></a>世尊舌相，<a id="a-75"></a>软薄广长，<a id="a-76"></a>如赤铜色，<a id="a-77"></a>是第三十。<a id="a-78"></a>世尊发声威震深远，<a id="a-79"></a>如象王吼明朗清彻，<a id="a-7A"></a>是三十一。<a id="a-7B"></a>世尊音韵美妙具足，<a id="a-7C"></a>如深谷响，<a id="a-7D"></a>是三十二。<a id="a-7E"></a>世尊鼻高修而且直，<a id="a-7F"></a>其孔不现，<a id="a-7G"></a>是三十三。<a id="a-7H"></a>世尊诸齿方整鲜白，<a id="a-7I"></a>是三十四。<a id="a-7J"></a>世尊诸牙圆白光洁，<a id="a-7K"></a>渐次锋利，<a id="a-7L"></a>是三十五。<a id="a-7M"></a>世尊眼净青白分明，<a id="a-7N"></a>是三十六。<a id="a-7O"></a>世尊眼相修广，<a id="a-7P"></a>譬如青莲华叶甚可爱乐，<a id="a-7Q"></a>是三十七。<a id="a-7R"></a>世尊眼睫上下齐整，<a id="a-7S"></a>稠密不白，<a id="a-7T"></a>是三十八。<a id="a-7U"></a>世尊双眉长而不白，<a id="a-7V"></a>緻而细软，<a id="a-7W"></a>是三十九。<a id="a-7X"></a>世尊双眉绮靡顺次，<a id="a-7Y"></a>绀琉璃色，<a id="a-7Z"></a>是第四十。<a id="a-7a"></a>世尊双眉高显光润，<a id="a-7b"></a>形如初月，<a id="a-7c"></a>是四十一。<a id="a-7d"></a>世尊耳厚广大修长，<a id="a-7e"></a>轮埵成就，<a id="a-7f"></a>是四十二。<a id="a-7g"></a>世尊两耳绮丽齐平，<a id="a-7h"></a>离众过失，<a id="a-7i"></a>是四十三。<a id="a-7j"></a>世尊容仪，<a id="a-7k"></a>能令见者无损无减，<a id="a-7l"></a>皆生爱敬，<a id="a-7m"></a>是四十四。<a id="a-7n"></a>世尊额广，<a id="a-7o"></a>圆满平正，<a id="a-7p"></a>形相殊妙，<a id="a-7q"></a>是四十五。<a id="a-7r"></a>世尊身分上半圆满，<a id="a-7s"></a>如师子王威严无对，<a id="a-7t"></a>是四十六。<a id="a-7u"></a>世尊首发修长绀青，<a id="a-7v"></a>稠密不白，<a id="a-7w"></a>是四十七。<a id="a-7x"></a>世尊首发香洁细软，<a id="a-7y"></a>润泽旋转，<a id="a-7z"></a>是四十八。<a id="a-80"></a>世尊首发齐整无乱，<a id="a-81"></a>亦不交杂，<a id="a-82"></a>是四十九。<a id="a-83"></a>世尊首发坚固不断，<a id="a-84"></a>永无褫落，<a id="a-85"></a>是第五十。<a id="a-86"></a>世尊首发光滑殊妙，<a id="a-87"></a>尘垢不著，<a id="a-88"></a>是五十一。<a id="a-89"></a>世尊身分，<a id="a-8A"></a>坚固充实逾那罗延，<a id="a-8B"></a>是五十二。<a id="a-8C"></a>世尊身体长大端直，<a id="a-8D"></a>是五十三。<a id="a-8E"></a>世尊诸窍清净圆好，<a id="a-8F"></a>是五十四。<a id="a-8G"></a>世尊身支，<a id="a-8H"></a>势力殊胜无与等者，<a id="a-8I"></a>是五十五。<a id="a-8J"></a>世尊身相，<a id="a-8K"></a>众所乐观，<a id="a-8L"></a>常无厌足，<a id="a-8M"></a>是五十六。<a id="a-8N"></a>世尊面轮修广得所，<a id="a-8O"></a>皎洁光净如秋满月，<a id="a-8P"></a>是五十七。<a id="a-8Q"></a>世尊颜貌，<a id="a-8R"></a>舒泰光显，<a id="a-8S"></a>含笑先言，<a id="a-8T"></a>唯向不背，<a id="a-8U"></a>是五十八。<a id="a-8V"></a>世尊面貌，<a id="a-8W"></a>光泽熙怡，<a id="a-8X"></a>远离颦蹙、<a id="a-8Y"></a>青赤等过，<a id="a-8Z"></a>是五十九。<a id="a-8a"></a>世尊身皮清净无垢，<a id="a-8b"></a>常无臭秽，<a id="a-8c"></a>是第六十。<a id="a-8d"></a>世尊所有诸毛孔中，<a id="a-8e"></a>常出如意微妙之香，<a id="a-8f"></a>是六十一。<a id="a-8g"></a>世尊面门，<a id="a-8h"></a>常出最上殊胜之香，<a id="a-8i"></a>是六十二。<a id="a-8j"></a>世尊首相周圆妙好，<a id="a-8k"></a>如末达那，<a id="a-8l"></a>亦犹天盖，<a id="a-8m"></a>是六十三。<a id="a-8n"></a>世尊身毛绀青光净，<a id="a-8o"></a>如孔雀项红晖绮饰，<a id="a-8p"></a>色类赤铜，<a id="a-8q"></a>是六十四。<a id="a-8r"></a>世尊法音，<a id="a-8s"></a>随众大小不增不减，<a id="a-8t"></a>应理无差，<a id="a-8u"></a>是六十五。<a id="a-8v"></a>世尊顶相无能见者，<a id="a-8w"></a>是六十六。<a id="a-8x"></a>世尊手足指网分明，<a id="a-8y"></a>庄严妙好如赤铜色，<a id="a-8z"></a>是六十七。<a id="a-90"></a>世尊行时，<a id="a-91"></a>其足去地如四指量，<a id="a-92"></a>而现印文，<a id="a-93"></a>是六十八。<a id="a-94"></a>世尊自持，<a id="a-95"></a>不待他卫，<a id="a-96"></a>身无倾动亦不逶迤，<a id="a-97"></a>是六十九。<a id="a-98"></a>世尊威德远震一切，<a id="a-99"></a>恶心见喜，<a id="a-9A"></a>恐怖见安，<a id="a-9B"></a>是第七十。<a id="a-9C"></a>世尊音声不高不下，<a id="a-9D"></a>随众生意和悦与言，<a id="a-9E"></a>是七十一。<a id="a-9F"></a>世尊能随诸有情类言音意乐而为说法，<a id="a-9G"></a>是七十二。<a id="a-9H"></a>世尊一音演说正法，<a id="a-9I"></a>随有情类各令得解，<a id="a-9J"></a>是七十三。<a id="a-9K"></a>世尊说法，<a id="a-9L"></a>咸依次第，<a id="a-9M"></a>必有因缘，<a id="a-9N"></a>言无不善，<a id="a-9O"></a>是七十四。<a id="a-9P"></a>世尊等观诸有情类，<a id="a-9Q"></a>赞善毁恶而无爱憎，<a id="a-9R"></a>是七十五。<a id="a-9S"></a>世尊所为先观后作，<a id="a-9T"></a>轨范具足，<a id="a-9U"></a>令识善净，<a id="a-9V"></a>是七十六。<a id="a-9W"></a>世尊相好，<a id="a-9X"></a>一切有情无能观尽，<a id="a-9Y"></a>是七十七。<a id="a-9Z"></a>世尊顶骨坚实圆满，<a id="a-9a"></a>是七十八。<a id="a-9b"></a>世尊颜容，<a id="a-9c"></a>常少不老，<a id="a-9d"></a>好巡旧处，<a id="a-9e"></a>是七十九。<a id="a-9f"></a>世尊手足及胸臆前，<a id="a-9g"></a>俱有吉祥喜旋德相，<a id="a-9h"></a>文同绮画，<a id="a-9i"></a>色类朱丹，<a id="a-9j"></a>是第八十。<a id="a-9k"></a>善现，<a id="a-9l"></a>是名八十随好。</p>
  <p id="a9m">“善现，<a id="a-9n"></a>如来、<a id="a-9o"></a>应、<a id="a-9p"></a>正等觉成就如是诸相好故，<a id="a-9q"></a>身光任运能照三千大千世界无不遍满。<a id="a-9r"></a>若作意时，<a id="a-9s"></a>即能普照无量无边无数世界；<a id="a-9t"></a>然为怜愍诸有情故，<a id="a-9u"></a>摄光常照面各一寻。<a id="a-9v"></a>若纵身光，<a id="a-9w"></a>即日月等所有光明皆常不现，<a id="a-9x"></a>诸有情类便不能知昼夜、<a id="a-9y"></a>半月、<a id="a-9z"></a>月时、<a id="a-A0"></a>岁数，<a id="a-A1"></a>所作事业有不得成。<a id="a-A2"></a>佛声任运能遍三千大千世界，<a id="a-A3"></a>若作意时，<a id="a-A4"></a>即能遍满无量无边无数世界；<a id="a-A5"></a>然为利乐诸有情故，<a id="a-A6"></a>声随众量不减不增。<a id="a-A7"></a>善现，<a id="a-A8"></a>如是功德胜利，<a id="a-A9"></a>我先菩萨位修行般若波罗蜜多时已能成办，<a id="a-AA"></a>故今相好圆满庄严，<a id="a-AB"></a>一切有情见者欢喜，<a id="a-AC"></a>皆获殊胜利益安乐。<a id="a-AD"></a>如是，<a id="a-AE"></a>善现，<a id="a-AF"></a>菩萨摩诃萨行深般若波罗蜜多时，<a id="a-AG"></a>能以财、<a id="a-AH"></a>法二种布施摄诸有情，<a id="a-AI"></a>是为甚奇希有之法。</p>
  <p id="aAJ">“善现，<a id="a-AK"></a>云何菩萨摩诃萨能以爱语摄诸有情？<a id="a-AL"></a>善现，<a id="a-AM"></a>菩萨摩诃萨行深般若波罗蜜多时，<a id="a-AN"></a>以柔软音为有情类，<a id="a-AO"></a>先说布施波罗蜜多方便摄受，<a id="a-AP"></a>次说净戒波罗蜜多方便摄受，<a id="a-AQ"></a>次说安忍波罗蜜多方便摄受，<a id="a-AR"></a>次说精进波罗蜜多方便摄受，<a id="a-AS"></a>次说静虑波罗蜜多方便摄受，<a id="a-AT"></a>后说般若波罗蜜多方便摄受。<a id="a-AU"></a>善现，<a id="a-AV"></a>菩萨摩诃萨行深般若波罗蜜多时，<a id="a-AW"></a>以柔软音多说此六波罗蜜多摄有情类。<a id="a-AX"></a>何以故？<a id="a-AY"></a>由此六种波罗蜜多普能摄受诸善法故。</p>
  <p id="aAZ">“善现，<a id="a-Aa"></a>云何菩萨摩诃萨能以利行摄诸有情？<a id="a-Ab"></a>善现，<a id="a-Ac"></a>菩萨摩诃萨行深般若波罗蜜多时，<a id="a-Ad"></a>于长夜中种种方便，<a id="a-Ae"></a>劝诸有情精勤修习布施、<a id="a-Af"></a>净戒、<a id="a-Ag"></a>安忍、<a id="a-Ah"></a>精进、<a id="a-Ai"></a>静虑、<a id="a-Aj"></a>般若波罗蜜多，<a id="a-Ak"></a>及余种种殊胜善法常无懈废。</p>
  <p id="aAl">“善现，<a id="a-Am"></a>云何菩萨摩诃萨能以同事摄诸有情？<a id="a-An"></a>善现，<a id="a-Ao"></a>菩萨摩诃萨行深般若波罗蜜多时，<a id="a-Ap"></a>以胜神通及大愿力，<a id="a-Aq"></a>现处地狱、<a id="a-Ar"></a>傍生、<a id="a-As"></a>鬼界、<a id="a-At"></a>人、<a id="a-Au"></a>天等中，<a id="a-Av"></a>同彼事业方便摄受，<a id="a-Aw"></a>令获殊胜利益安乐。</p>
  <p id="aAx">“善现，<a id="a-Ay"></a>菩萨摩诃萨能以如是布施、<a id="a-Az"></a>爱语、<a id="a-B0"></a>利行、<a id="a-B1"></a>同事摄诸有情，<a id="a-B2"></a>是为甚奇希有之法。</p>
  <p id="aB3">“复次，<a id="a-B4"></a>善现，<a id="a-B5"></a>我以佛眼遍观十方无量殑伽沙等世界，<a id="a-B6"></a>诸菩萨摩诃萨行深般若波罗蜜多，<a id="a-B7"></a>教授教诫诸余菩萨作是言：<a id="a-B8"></a>‘善男子，<a id="a-B9"></a>汝应善学引发诸字陀罗尼门，<a id="a-BA"></a>谓应善学一字、<a id="a-BB"></a>二字、<a id="a-BC"></a>三字、<a id="a-BD"></a>四字、<a id="a-BE"></a>五字、<a id="a-BF"></a>六字、<a id="a-BG"></a>七字、<a id="a-BH"></a>八字、<a id="a-BI"></a>九字、<a id="a-BJ"></a>十字，<a id="a-BK"></a>如是乃至二十、<a id="a-BL"></a>三十、<a id="a-BM"></a>四十、<a id="a-BN"></a>五十、<a id="a-BO"></a>六十、<a id="a-BP"></a>七十、<a id="a-BQ"></a>八十、<a id="a-BR"></a>九十、<a id="a-BS"></a>若百、<a id="a-BT"></a>若千乃至无数，<a id="a-BU"></a>引发自在。<a id="a-BV"></a>又应善学一切语言皆入一字，<a id="a-BW"></a>或入二字、<a id="a-BX"></a>或入三字、<a id="a-BY"></a>或入四字、<a id="a-BZ"></a>或入五字、<a id="a-Ba"></a>或入六字、<a id="a-Bb"></a>或入七字、<a id="a-Bc"></a>或入八字、<a id="a-Bd"></a>或入九字、<a id="a-Be"></a>或入十字，<a id="a-Bf"></a>如是乃至或入二十、<a id="a-Bg"></a>三十、<a id="a-Bh"></a>四十、<a id="a-Bi"></a>五十、<a id="a-Bj"></a>六十、<a id="a-Bk"></a>七十、<a id="a-Bl"></a>八十、<a id="a-Bm"></a>九十、<a id="a-Bn"></a>百、<a id="a-Bo"></a>千乃至无数，<a id="a-Bp"></a>引发自在。<a id="a-Bq"></a>又应善学于一字中摄一切字，<a id="a-Br"></a>一切字中摄于一字，<a id="a-Bs"></a>引发自在。<a id="a-Bt"></a>又应善学一字能摄四十二字，<a id="a-Bu"></a>四十二字能摄一字。<a id="a-Bv"></a>’善现，<a id="a-Bw"></a>是菩萨摩诃萨应如是善学四十二字入于一字，<a id="a-Bx"></a>一字亦入四十二字，<a id="a-By"></a>如是学已，<a id="a-Bz"></a>于诸字中引发善巧；<a id="a-C0"></a>于引发字得善巧已，<a id="a-C1"></a>复于无字引发善巧。<a id="a-C2"></a>如诸如来、<a id="a-C3"></a>应、<a id="a-C4"></a>正等觉，<a id="a-C5"></a>于法善巧，<a id="a-C6"></a>于字善巧；<a id="a-C7"></a>以于诸法、<a id="a-C8"></a>诸字善巧，<a id="a-C9"></a>于无字中亦得善巧；<a id="a-CA"></a>由善巧故，<a id="a-CB"></a>能为有情说有字法、<a id="a-CC"></a>说无字法，<a id="a-CD"></a>为无字法说有字法。<a id="a-CE"></a>所以者何？<a id="a-CF"></a>善现，<a id="a-CG"></a>离字、<a id="a-CH"></a>无字，<a id="a-CI"></a>无异佛法；<a id="a-CJ"></a>过一切字，<a id="a-CK"></a>名真佛法。<a id="a-CL"></a>何以故？<a id="a-CM"></a>善现，<a id="a-CN"></a>以一切法、<a id="a-CO"></a>一切有情皆毕竟空、<a id="a-CP"></a>无际空故。<a id="a-CQ"></a>”</p>
  <p id="aCR">尔时，<a id="a-CS"></a>具寿善现白佛言：<a id="a-CT"></a>“世尊，<a id="a-CU"></a>若一切法、<a id="a-CV"></a>一切有情皆毕竟空、<a id="a-CW"></a>无际空故超诸字者，<a id="a-CX"></a>则一切法、<a id="a-CY"></a>一切有情自性毕竟皆不可得，<a id="a-CZ"></a>云何菩萨摩诃萨修行般若波罗蜜多，<a id="a-Ca"></a>修行静虑、<a id="a-Cb"></a>精进、<a id="a-Cc"></a>安忍、<a id="a-Cd"></a>净戒、<a id="a-Ce"></a>布施波罗蜜多？<a id="a-Cf"></a>云何菩萨摩诃萨修行四静虑，<a id="a-Cg"></a>修行四无量、<a id="a-Ch"></a>四无色定？<a id="a-Ci"></a>云何菩萨摩诃萨修行四念住，<a id="a-Cj"></a>修行四正断、<a id="a-Ck"></a>四神足、<a id="a-Cl"></a>五根、<a id="a-Cm"></a>五力、<a id="a-Cn"></a>七等觉支、<a id="a-Co"></a>八圣道支？<a id="a-Cp"></a>云何菩萨摩诃萨修行空解脱门，<a id="a-Cq"></a>修行无相、<a id="a-Cr"></a>无愿解脱门？<a id="a-Cs"></a>云何菩萨摩诃萨安住内空，<a id="a-Ct"></a>安住外空、<a id="a-Cu"></a>内外空、<a id="a-Cv"></a>空空、<a id="a-Cw"></a>大空、<a id="a-Cx"></a>胜义空、<a id="a-Cy"></a>有为空、<a id="a-Cz"></a>无为空、<a id="a-D0"></a>毕竟空、<a id="a-D1"></a>无际空、<a id="a-D2"></a>散空、<a id="a-D3"></a>无变异空、<a id="a-D4"></a>本性空、<a id="a-D5"></a>自相空、<a id="a-D6"></a>共相空、<a id="a-D7"></a>一切法空、<a id="a-D8"></a>不可得空、<a id="a-D9"></a>无性空、<a id="a-DA"></a>自性空、<a id="a-DB"></a>无性自性空？<a id="a-DC"></a>云何菩萨摩诃萨安住真如，<a id="a-DD"></a>安住法界、<a id="a-DE"></a>法性、<a id="a-DF"></a>不虚妄性、<a id="a-DG"></a>不变异性、<a id="a-DH"></a>平等性、<a id="a-DI"></a>离生性、<a id="a-DJ"></a>法定、<a id="a-DK"></a>法住、<a id="a-DL"></a>实际、<a id="a-DM"></a>虚空界、<a id="a-DN"></a>不思议界？<a id="a-DO"></a>云何菩萨摩诃萨安住苦圣谛，<a id="a-DP"></a>安住集、<a id="a-DQ"></a>灭、<a id="a-DR"></a>道圣谛？<a id="a-DS"></a>云何菩萨摩诃萨修行八解脱，<a id="a-DT"></a>修行八胜处、<a id="a-DU"></a>九次第定、<a id="a-DV"></a>十遍处？<a id="a-DW"></a>云何菩萨摩诃萨修行一切陀罗尼门，<a id="a-DX"></a>修行一切三摩地门？<a id="a-DY"></a>云何菩萨摩诃萨修行极喜地，<a id="a-DZ"></a>修行离垢地、<a id="a-Da"></a>发光地、<a id="a-Db"></a>焰慧地、<a id="a-Dc"></a>极难胜地、<a id="a-Dd"></a>现前地、<a id="a-De"></a>远行地、<a id="a-Df"></a>不动地、<a id="a-Dg"></a>善慧地、<a id="a-Dh"></a>法云地？<a id="a-Di"></a>云何菩萨摩诃萨修行五眼，<a id="a-Dj"></a>修行六神通？<a id="a-Dk"></a>云何菩萨摩诃萨修行佛十力，<a id="a-Dl"></a>修行四无所畏、<a id="a-Dm"></a>四无礙解、<a id="a-Dn"></a>十八佛不共法？<a id="a-Do"></a>云何菩萨摩诃萨修行大慈，<a id="a-Dp"></a>修行大悲、<a id="a-Dq"></a>大喜、<a id="a-Dr"></a>大舍？<a id="a-Ds"></a>云何菩萨摩诃萨修行无忘失法，<a id="a-Dt"></a>修行恒住舍性？<a id="a-Du"></a>云何菩萨摩诃萨修行一切智，<a id="a-Dv"></a>修行道相智、<a id="a-Dw"></a>一切相智？<a id="a-Dx"></a>云何菩萨摩诃萨修行三十二大士相，<a id="a-Dy"></a>修行八十随好？<a id="a-Dz"></a>云何菩萨摩诃萨住异熟生六神通已，<a id="a-E0"></a>为诸有情宣说正法？</p>
  <p id="aE1">“世尊，<a id="a-E2"></a>一切有情皆不可得，<a id="a-E3"></a>有情施设亦不可得。<a id="a-E4"></a>一切有情不可得故，<a id="a-E5"></a>色不可得，<a id="a-E6"></a>受、<a id="a-E7"></a>想、<a id="a-E8"></a>行、<a id="a-E9"></a>识亦不可得；<a id="a-EA"></a>一切有情不可得故，<a id="a-EB"></a>眼处不可得，<a id="a-EC"></a>耳、<a id="a-ED"></a>鼻、<a id="a-EE"></a>舌、<a id="a-EF"></a>身、<a id="a-EG"></a>意处亦不可得；<a id="a-EH"></a>一切有情不可得故，<a id="a-EI"></a>色处不可得，<a id="a-EJ"></a>声、<a id="a-EK"></a>香、<a id="a-EL"></a>味、<a id="a-EM"></a>触、<a id="a-EN"></a>法处亦不可得；<a id="a-EO"></a>一切有情不可得故，<a id="a-EP"></a>眼界不可得，<a id="a-EQ"></a>耳、<a id="a-ER"></a>鼻、<a id="a-ES"></a>舌、<a id="a-ET"></a>身、<a id="a-EU"></a>意界亦不可得；<a id="a-EV"></a>一切有情不可得故，<a id="a-EW"></a>色界不可得，<a id="a-EX"></a>声、<a id="a-EY"></a>香、<a id="a-EZ"></a>味、<a id="a-Ea"></a>触、<a id="a-Eb"></a>法界亦不可得；<a id="a-Ec"></a>一切有情不可得故，<a id="a-Ed"></a>眼识界不可得，<a id="a-Ee"></a>耳、<a id="a-Ef"></a>鼻、<a id="a-Eg"></a>舌、<a id="a-Eh"></a>身、<a id="a-Ei"></a>意识界亦不可得；<a id="a-Ej"></a>一切有情不可得故，<a id="a-Ek"></a>眼触不可得，<a id="a-El"></a>耳、<a id="a-Em"></a>鼻、<a id="a-En"></a>舌、<a id="a-Eo"></a>身、<a id="a-Ep"></a>意触亦不可得；<a id="a-Eq"></a>一切有情不可得故，<a id="a-Er"></a>眼触为缘所生诸受不可得，<a id="a-Es"></a>耳、<a id="a-Et"></a>鼻、<a id="a-Eu"></a>舌、<a id="a-Ev"></a>身、<a id="a-Ew"></a>意触为缘所生诸受亦不可得；<a id="a-Ex"></a>一切有情不可得故，<a id="a-Ey"></a>地界不可得，<a id="a-Ez"></a>水、<a id="a-F0"></a>火、<a id="a-F1"></a>风、<a id="a-F2"></a>空、<a id="a-F3"></a>识界亦不可得；<a id="a-F4"></a>一切有情不可得故，<a id="a-F5"></a>因缘不可得，<a id="a-F6"></a>等无间缘、<a id="a-F7"></a>所缘缘、<a id="a-F8"></a>增上缘亦不可得；<a id="a-F9"></a>一切有情不可得故，<a id="a-FA"></a>一切从缘所生之法皆不可得；<a id="a-FB"></a>一切有情不可得故，<a id="a-FC"></a>无明不可得，<a id="a-FD"></a>行、<a id="a-FE"></a>识、<a id="a-FF"></a>名色、<a id="a-FG"></a>六处、<a id="a-FH"></a>触、<a id="a-FI"></a>受、<a id="a-FJ"></a>爱、<a id="a-FK"></a>取、<a id="a-FL"></a>有、<a id="a-FM"></a>生、<a id="a-FN"></a>老死愁叹苦忧恼亦不可得；<a id="a-FO"></a>一切有情不可得故，<a id="a-FP"></a>布施波罗蜜多不可得，<a id="a-FQ"></a>净戒、<a id="a-FR"></a>安忍、<a id="a-FS"></a>精进、<a id="a-FT"></a>静虑、<a id="a-FU"></a>般若波罗蜜多亦不可得；<a id="a-FV"></a>一切有情不可得故，<a id="a-FW"></a>四静虑不可得，<a id="a-FX"></a>四无量、<a id="a-FY"></a>四无色定亦不可得；<a id="a-FZ"></a>一切有情不可得故，<a id="a-Fa"></a>四念住不可得，<a id="a-Fb"></a>四正断、<a id="a-Fc"></a>四神足、<a id="a-Fd"></a>五根、<a id="a-Fe"></a>五力、<a id="a-Ff"></a>七等觉支、<a id="a-Fg"></a>八圣道支亦不可得；<a id="a-Fh"></a>一切有情不可得故，<a id="a-Fi"></a>空解脱门不可得，<a id="a-Fj"></a>无相、<a id="a-Fk"></a>无愿解脱门亦不可得；<a id="a-Fl"></a>一切有情不可得故，<a id="a-Fm"></a>内空不可得，<a id="a-Fn"></a>外空、<a id="a-Fo"></a>内外空、<a id="a-Fp"></a>空空、<a id="a-Fq"></a>大空、<a id="a-Fr"></a>胜义空、<a id="a-Fs"></a>有为空、<a id="a-Ft"></a>无为空、<a id="a-Fu"></a>毕竟空、<a id="a-Fv"></a>无际空、<a id="a-Fw"></a>散空、<a id="a-Fx"></a>无变异空、<a id="a-Fy"></a>本性空、<a id="a-Fz"></a>自相空、<a id="a-G0"></a>共相空、<a id="a-G1"></a>一切法空、<a id="a-G2"></a>不可得空、<a id="a-G3"></a>无性空、<a id="a-G4"></a>自性空、<a id="a-G5"></a>无性自性空亦不可得；<a id="a-G6"></a>一切有情不可得故，<a id="a-G7"></a>真如不可得，<a id="a-G8"></a>法界、<a id="a-G9"></a>法性、<a id="a-GA"></a>不虚妄性、<a id="a-GB"></a>不变异性、<a id="a-GC"></a>平等性、<a id="a-GD"></a>离生性、<a id="a-GE"></a>法定、<a id="a-GF"></a>法住、<a id="a-GG"></a>实际、<a id="a-GH"></a>虚空界、<a id="a-GI"></a>不思议界亦不可得；<a id="a-GJ"></a>一切有情不可得故，<a id="a-GK"></a>苦圣谛不可得，<a id="a-GL"></a>集、<a id="a-GM"></a>灭、<a id="a-GN"></a>道圣谛亦不可得；<a id="a-GO"></a>一切有情不可得故，<a id="a-GP"></a>八解脱不可得，<a id="a-GQ"></a>八胜处、<a id="a-GR"></a>九次第定、<a id="a-GS"></a>十遍处亦不可得；<a id="a-GT"></a>一切有情不可得故，<a id="a-GU"></a>一切陀罗尼门不可得、<a id="a-GV"></a>一切三摩地门亦不可得；<a id="a-GW"></a>一切有情不可得故，<a id="a-GX"></a>极喜地不可得，<a id="a-GY"></a>离垢地、<a id="a-GZ"></a>发光地、<a id="a-Ga"></a>焰慧地、<a id="a-Gb"></a>极难胜地、<a id="a-Gc"></a>现前地、<a id="a-Gd"></a>远行地、<a id="a-Ge"></a>不动地、<a id="a-Gf"></a>善慧地、<a id="a-Gg"></a>法云地亦不可得；<a id="a-Gh"></a>一切有情不可得故，<a id="a-Gi"></a>五眼不可得，<a id="a-Gj"></a>六神通亦不可得；<a id="a-Gk"></a>一切有情不可得故，<a id="a-Gl"></a>佛十力不可得，<a id="a-Gm"></a>四无所畏、<a id="a-Gn"></a>四无礙解、<a id="a-Go"></a>十八佛不共法亦不可得；<a id="a-Gp"></a>一切有情不可得故，<a id="a-Gq"></a>大慈不可得，<a id="a-Gr"></a>大悲、<a id="a-Gs"></a>大喜、<a id="a-Gt"></a>大舍亦不可得；<a id="a-Gu"></a>一切有情不可得故，<a id="a-Gv"></a>无忘失法不可得，<a id="a-Gw"></a>恒住舍性亦不可得；<a id="a-Gx"></a>一切有情不可得故，<a id="a-Gy"></a>一切智不可得，<a id="a-Gz"></a>道相智、<a id="a-H0"></a>一切相智亦不可得；<a id="a-H1"></a>一切有情不可得故，<a id="a-H2"></a>预流果不可得，<a id="a-H3"></a>一来、<a id="a-H4"></a>不还、<a id="a-H5"></a>阿罗汉果、<a id="a-H6"></a>独觉菩提亦不可得；<a id="a-H7"></a>一切有情不可得故，<a id="a-H8"></a>一切菩萨摩诃萨行不可得，<a id="a-H9"></a>诸佛无上正等菩提亦不可得；<a id="a-HA"></a>一切有情不可得故，<a id="a-HB"></a>三十二大士相不可得，<a id="a-HC"></a>八十随好亦不可得。</p>
  <p id="aHD">“世尊，<a id="a-HE"></a>不可得中无有情，<a id="a-HF"></a>无有情施设；<a id="a-HG"></a>无色，<a id="a-HH"></a>无色施设；<a id="a-HI"></a>无受、<a id="a-HJ"></a>想、<a id="a-HK"></a>行、<a id="a-HL"></a>识，<a id="a-HM"></a>无受、<a id="a-HN"></a>想、<a id="a-HO"></a>行、<a id="a-HP"></a>识施设；<a id="a-HQ"></a>无眼处，<a id="a-HR"></a>无眼处施设；<a id="a-HS"></a>无耳、<a id="a-HT"></a>鼻、<a id="a-HU"></a>舌、<a id="a-HV"></a>身、<a id="a-HW"></a>意处，<a id="a-HX"></a>无耳、<a id="a-HY"></a>鼻、<a id="a-HZ"></a>舌、<a id="a-Ha"></a>身、<a id="a-Hb"></a>意处施设；<a id="a-Hc"></a>无色处，<a id="a-Hd"></a>无色处施设；<a id="a-He"></a>无声、<a id="a-Hf"></a>香、<a id="a-Hg"></a>味、<a id="a-Hh"></a>触、<a id="a-Hi"></a>法处，<a id="a-Hj"></a>无声、<a id="a-Hk"></a>香、<a id="a-Hl"></a>味、<a id="a-Hm"></a>触、<a id="a-Hn"></a>法处施设；<a id="a-Ho"></a>无眼界，<a id="a-Hp"></a>无眼界施设；<a id="a-Hq"></a>无耳、<a id="a-Hr"></a>鼻、<a id="a-Hs"></a>舌、<a id="a-Ht"></a>身、<a id="a-Hu"></a>意界，<a id="a-Hv"></a>无耳、<a id="a-Hw"></a>鼻、<a id="a-Hx"></a>舌、<a id="a-Hy"></a>身、<a id="a-Hz"></a>意界施设；<a id="a-I0"></a>无色界，<a id="a-I1"></a>无色界施设；<a id="a-I2"></a>无声、<a id="a-I3"></a>香、<a id="a-I4"></a>味、<a id="a-I5"></a>触、<a id="a-I6"></a>法界，<a id="a-I7"></a>无声、<a id="a-I8"></a>香、<a id="a-I9"></a>味、<a id="a-IA"></a>触、<a id="a-IB"></a>法界施设；<a id="a-IC"></a>无眼识界，<a id="a-ID"></a>无眼识界施设；<a id="a-IE"></a>无耳、<a id="a-IF"></a>鼻、<a id="a-IG"></a>舌、<a id="a-IH"></a>身、<a id="a-II"></a>意识界，<a id="a-IJ"></a>无耳、<a id="a-IK"></a>鼻、<a id="a-IL"></a>舌、<a id="a-IM"></a>身、<a id="a-IN"></a>意识界施设；<a id="a-IO"></a>无眼触，<a id="a-IP"></a>无眼触施设；<a id="a-IQ"></a>无耳、<a id="a-IR"></a>鼻、<a id="a-IS"></a>舌、<a id="a-IT"></a>身、<a id="a-IU"></a>意触，<a id="a-IV"></a>无耳、<a id="a-IW"></a>鼻、<a id="a-IX"></a>舌、<a id="a-IY"></a>身、<a id="a-IZ"></a>意触施设；<a id="a-Ia"></a>无眼触为缘所生诸受，<a id="a-Ib"></a>无眼触为缘所生诸受施设；<a id="a-Ic"></a>无耳、<a id="a-Id"></a>鼻、<a id="a-Ie"></a>舌、<a id="a-If"></a>身、<a id="a-Ig"></a>意触为缘所生诸受，<a id="a-Ih"></a>无耳、<a id="a-Ii"></a>鼻、<a id="a-Ij"></a>舌、<a id="a-Ik"></a>身、<a id="a-Il"></a>意触为缘所生诸受施设；<a id="a-Im"></a>无地界，<a id="a-In"></a>无地界施设；<a id="a-Io"></a>无水、<a id="a-Ip"></a>火、<a id="a-Iq"></a>风、<a id="a-Ir"></a>空、<a id="a-Is"></a>识界，<a id="a-It"></a>无水、<a id="a-Iu"></a>火、<a id="a-Iv"></a>风、<a id="a-Iw"></a>空、<a id="a-Ix"></a>识界施设；<a id="a-Iy"></a>无因缘，<a id="a-Iz"></a>无因缘施设；<a id="a-J0"></a>无等无间缘、<a id="a-J1"></a>所缘缘、<a id="a-J2"></a>增上缘，<a id="a-J3"></a>无等无间缘、<a id="a-J4"></a>所缘缘、<a id="a-J5"></a>增上缘施设；<a id="a-J6"></a>无从诸缘所生诸法，<a id="a-J7"></a>无从诸缘所生诸法施设；<a id="a-J8"></a>无无明，<a id="a-J9"></a>无无明施设；<a id="a-JA"></a>无行、<a id="a-JB"></a>识、<a id="a-JC"></a>名色、<a id="a-JD"></a>六处、<a id="a-JE"></a>触、<a id="a-JF"></a>受、<a id="a-JG"></a>爱、<a id="a-JH"></a>取、<a id="a-JI"></a>有、<a id="a-JJ"></a>生、<a id="a-JK"></a>老死愁叹苦忧恼，<a id="a-JL"></a>无行乃至老死愁叹苦忧恼施设；<a id="a-JM"></a>无布施波罗蜜多，<a id="a-JN"></a>无布施波罗蜜多施设；<a id="a-JO"></a>无净戒、<a id="a-JP"></a>安忍、<a id="a-JQ"></a>精进、<a id="a-JR"></a>静虑、<a id="a-JS"></a>般若波罗蜜多，<a id="a-JT"></a>无净戒乃至般若波罗蜜多施设；<a id="a-JU"></a>无四静虑，<a id="a-JV"></a>无四静虑施设；<a id="a-JW"></a>无四无量、<a id="a-JX"></a>四无色定，<a id="a-JY"></a>无四无量、<a id="a-JZ"></a>四无色定施设；<a id="a-Ja"></a>无四念住，<a id="a-Jb"></a>无四念住施设；<a id="a-Jc"></a>无四正断、<a id="a-Jd"></a>四神足、<a id="a-Je"></a>五根、<a id="a-Jf"></a>五力、<a id="a-Jg"></a>七等觉支、<a id="a-Jh"></a>八圣道支，<a id="a-Ji"></a>无四正断乃至八圣道支施设；<a id="a-Jj"></a>无空解脱门，<a id="a-Jk"></a>无空解脱门施设；<a id="a-Jl"></a>无无相、<a id="a-Jm"></a>无愿解脱门，<a id="a-Jn"></a>无无相、<a id="a-Jo"></a>无愿解脱门施设；<a id="a-Jp"></a>无内空，<a id="a-Jq"></a>无内空施设；<a id="a-Jr"></a>无外空、<a id="a-Js"></a>内外空、<a id="a-Jt"></a>空空、<a id="a-Ju"></a>大空、<a id="a-Jv"></a>胜义空、<a id="a-Jw"></a>有为空、<a id="a-Jx"></a>无为空、<a id="a-Jy"></a>毕竟空、<a id="a-Jz"></a>无际空、<a id="a-K0"></a>散空、<a id="a-K1"></a>无变异空、<a id="a-K2"></a>本性空、<a id="a-K3"></a>自相空、<a id="a-K4"></a>共相空、<a id="a-K5"></a>一切法空、<a id="a-K6"></a>不可得空、<a id="a-K7"></a>无性空、<a id="a-K8"></a>自性空、<a id="a-K9"></a>无性自性空，<a id="a-KA"></a>无外空乃至无性自性空施设；<a id="a-KB"></a>无真如，<a id="a-KC"></a>无真如施设；<a id="a-KD"></a>无法界、<a id="a-KE"></a>法性、<a id="a-KF"></a>不虚妄性、<a id="a-KG"></a>不变异性、<a id="a-KH"></a>平等性、<a id="a-KI"></a>离生性、<a id="a-KJ"></a>法定、<a id="a-KK"></a>法住、<a id="a-KL"></a>实际、<a id="a-KM"></a>虚空界、<a id="a-KN"></a>不思议界，<a id="a-KO"></a>无法界乃至不思议界施设；<a id="a-KP"></a>无苦圣谛，<a id="a-KQ"></a>无苦圣谛施设；<a id="a-KR"></a>无集、<a id="a-KS"></a>灭、<a id="a-KT"></a>道圣谛，<a id="a-KU"></a>无集、<a id="a-KV"></a>灭、<a id="a-KW"></a>道圣谛施设；<a id="a-KX"></a>无八解脱，<a id="a-KY"></a>无八解脱施设；<a id="a-KZ"></a>无八胜处、<a id="a-Ka"></a>九次第定、<a id="a-Kb"></a>十遍处，<a id="a-Kc"></a>无八胜处、<a id="a-Kd"></a>九次第定、<a id="a-Ke"></a>十遍处施设；<a id="a-Kf"></a>无陀罗尼门，<a id="a-Kg"></a>无陀罗尼门施设；<a id="a-Kh"></a>无三摩地门，<a id="a-Ki"></a>无三摩地门施设；<a id="a-Kj"></a>无极喜地，<a id="a-Kk"></a>无极喜地施设；<a id="a-Kl"></a>无离垢地、<a id="a-Km"></a>发光地、<a id="a-Kn"></a>焰慧地、<a id="a-Ko"></a>极难胜地、<a id="a-Kp"></a>现前地、<a id="a-Kq"></a>远行地、<a id="a-Kr"></a>不动地、<a id="a-Ks"></a>善慧地、<a id="a-Kt"></a>法云地，<a id="a-Ku"></a>无离垢地乃至法云地施设；<a id="a-Kv"></a>无五眼，<a id="a-Kw"></a>无五眼施设；<a id="a-Kx"></a>无六神通，<a id="a-Ky"></a>无六神通施设；<a id="a-Kz"></a>无佛十力，<a id="a-L0"></a>无佛十力施设、<a id="a-L1"></a>无四无所畏、<a id="a-L2"></a>四无礙解、<a id="a-L3"></a>十八佛不共法，<a id="a-L4"></a>无四无所畏、<a id="a-L5"></a>四无礙解、<a id="a-L6"></a>十八佛不共法施设；<a id="a-L7"></a>无大慈，<a id="a-L8"></a>无大慈施设、<a id="a-L9"></a>无大悲、<a id="a-LA"></a>大喜、<a id="a-LB"></a>大舍，<a id="a-LC"></a>无大悲、<a id="a-LD"></a>大喜、<a id="a-LE"></a>大舍施设；<a id="a-LF"></a>无无忘失法，<a id="a-LG"></a>无无忘失法施设；<a id="a-LH"></a>无恒住舍性，<a id="a-LI"></a>无恒住舍性施设；<a id="a-LJ"></a>无一切智，<a id="a-LK"></a>无一切智施设；<a id="a-LL"></a>无道相智、<a id="a-LM"></a>一切相智，<a id="a-LN"></a>无道相智、<a id="a-LO"></a>一切相智施设；<a id="a-LP"></a>无预流果，<a id="a-LQ"></a>无预流果施设；<a id="a-LR"></a>无一来、<a id="a-LS"></a>不还、<a id="a-LT"></a>阿罗汉果、<a id="a-LU"></a>独觉菩提，<a id="a-LV"></a>无一来果乃至独觉菩提施设；<a id="a-LW"></a>无一切菩萨摩诃萨行，<a id="a-LX"></a>无一切菩萨摩诃萨行施设；<a id="a-LY"></a>无诸佛无上正等菩提，<a id="a-LZ"></a>无诸佛无上正等菩提施设；<a id="a-La"></a>无三十二大士相，<a id="a-Lb"></a>无三十二大士相施设；<a id="a-Lc"></a>无八十随好，<a id="a-Ld"></a>无八十随好施设。</p>
  <p id="aLe">“世尊，<a id="a-Lf"></a>一切有情法及施设，<a id="a-Lg"></a>既不可得、<a id="a-Lh"></a>都无所有，<a id="a-Li"></a>云何菩萨摩诃萨行深般若波罗蜜多时，<a id="a-Lj"></a>为诸有情宣说诸法？<a id="a-Lk"></a>世尊，<a id="a-Ll"></a>勿谓菩萨摩诃萨自安住不正法，<a id="a-Lm"></a>为诸有情说不正法，<a id="a-Ln"></a>劝诸有情住不正法，<a id="a-Lo"></a>以颠倒法安立有情。<a id="a-Lp"></a>何以故？<a id="a-Lq"></a>世尊，<a id="a-Lr"></a>菩萨摩诃萨行深般若波罗蜜多时，<a id="a-Ls"></a>尚不得菩提，<a id="a-Lt"></a>况有菩提分法而可得者？<a id="a-Lu"></a>尚不得菩萨摩诃萨，<a id="a-Lv"></a>况有菩萨摩诃萨法而可得者？<a id="a-Lw"></a>”</p>
  <p id="aLx">佛告善现：<a id="a-Ly"></a>“如是，<a id="a-Lz"></a>如是，<a id="a-M0"></a>如汝所说，<a id="a-M1"></a>一切有情皆不可得，<a id="a-M2"></a>一切有情施设亦不可得；<a id="a-M3"></a>一切法皆不可得，<a id="a-M4"></a>一切法施设亦不可得。<a id="a-M5"></a>由不可得、<a id="a-M6"></a>都无所有，<a id="a-M7"></a>无所有故，<a id="a-M8"></a>当知内空，<a id="a-M9"></a>当知外空、<a id="a-MA"></a>内外空、<a id="a-MB"></a>空空、<a id="a-MC"></a>大空、<a id="a-MD"></a>胜义空、<a id="a-ME"></a>有为空、<a id="a-MF"></a>无为空、<a id="a-MG"></a>毕竟空、<a id="a-MH"></a>无际空、<a id="a-MI"></a>散空、<a id="a-MJ"></a>无变异空、<a id="a-MK"></a>本性空、<a id="a-ML"></a>自相空、<a id="a-MM"></a>共相空、<a id="a-MN"></a>一切法空、<a id="a-MO"></a>不可得空、<a id="a-MP"></a>无性空、<a id="a-MQ"></a>自性空、<a id="a-MR"></a>无性自性空；<a id="a-MS"></a>当知真如空，<a id="a-MT"></a>当知法界、<a id="a-MU"></a>法性、<a id="a-MV"></a>不虚妄性、<a id="a-MW"></a>不变异性、<a id="a-MX"></a>平等性、<a id="a-MY"></a>离生性、<a id="a-MZ"></a>法定、<a id="a-Ma"></a>法住、<a id="a-Mb"></a>实际、<a id="a-Mc"></a>虚空界、<a id="a-Md"></a>不思议界空；<a id="a-Me"></a>当知苦圣谛空，<a id="a-Mf"></a>当知集、<a id="a-Mg"></a>灭、<a id="a-Mh"></a>道圣谛空；<a id="a-Mi"></a>当知色空，<a id="a-Mj"></a>当知受、<a id="a-Mk"></a>想、<a id="a-Ml"></a>行、<a id="a-Mm"></a>识空；<a id="a-Mn"></a>当知眼处空，<a id="a-Mo"></a>当知耳、<a id="a-Mp"></a>鼻、<a id="a-Mq"></a>舌、<a id="a-Mr"></a>身、<a id="a-Ms"></a>意处空；<a id="a-Mt"></a>当知色处空，<a id="a-Mu"></a>当知声、<a id="a-Mv"></a>香、<a id="a-Mw"></a>味、<a id="a-Mx"></a>触、<a id="a-My"></a>法处空；<a id="a-Mz"></a>当知眼界空，<a id="a-N0"></a>当知耳、<a id="a-N1"></a>鼻、<a id="a-N2"></a>舌、<a id="a-N3"></a>身、<a id="a-N4"></a>意界空；<a id="a-N5"></a>当知色界空，<a id="a-N6"></a>当知声、<a id="a-N7"></a>香、<a id="a-N8"></a>味、<a id="a-N9"></a>触、<a id="a-NA"></a>法界空；<a id="a-NB"></a>当知眼识界空，<a id="a-NC"></a>当知耳、<a id="a-ND"></a>鼻、<a id="a-NE"></a>舌、<a id="a-NF"></a>身、<a id="a-NG"></a>意识界空；<a id="a-NH"></a>当知眼触空，<a id="a-NI"></a>当知耳、<a id="a-NJ"></a>鼻、<a id="a-NK"></a>舌、<a id="a-NL"></a>身、<a id="a-NM"></a>意触空；<a id="a-NN"></a>当知眼触为缘所生诸受空，<a id="a-NO"></a>当知耳、<a id="a-NP"></a>鼻、<a id="a-NQ"></a>舌、<a id="a-NR"></a>身、<a id="a-NS"></a>意触为缘所生诸受空；<a id="a-NT"></a>当知地界空，<a id="a-NU"></a>当知水、<a id="a-NV"></a>火、<a id="a-NW"></a>风、<a id="a-NX"></a>空、<a id="a-NY"></a>识界空；<a id="a-NZ"></a>当知因缘空，<a id="a-Na"></a>当知等无间缘、<a id="a-Nb"></a>所缘缘、<a id="a-Nc"></a>增上缘空；<a id="a-Nd"></a>当知从缘所生诸法空；<a id="a-Ne"></a>当知无明空，<a id="a-Nf"></a>当知行、<a id="a-Ng"></a>识、<a id="a-Nh"></a>名色、<a id="a-Ni"></a>六处、<a id="a-Nj"></a>触、<a id="a-Nk"></a>受、<a id="a-Nl"></a>爱、<a id="a-Nm"></a>取、<a id="a-Nn"></a>有、<a id="a-No"></a>生、<a id="a-Np"></a>老死愁叹苦忧恼空；<a id="a-Nq"></a>当知我空，<a id="a-Nr"></a>当知有情、<a id="a-Ns"></a>命者、<a id="a-Nt"></a>生者、<a id="a-Nu"></a>养者、<a id="a-Nv"></a>士夫、<a id="a-Nw"></a>补特伽罗、<a id="a-Nx"></a>意生、<a id="a-Ny"></a>儒童、<a id="a-Nz"></a>作者、<a id="a-O0"></a>使作者、<a id="a-O1"></a>起者、<a id="a-O2"></a>使起者、<a id="a-O3"></a>受者、<a id="a-O4"></a>使受者、<a id="a-O5"></a>知者、<a id="a-O6"></a>见者空；<a id="a-O7"></a>当知布施波罗蜜多空，<a id="a-O8"></a>当知净戒、<a id="a-O9"></a>安忍、<a id="a-OA"></a>精进、<a id="a-OB"></a>静虑、<a id="a-OC"></a>般若波罗蜜多空；<a id="a-OD"></a>当知四静虑空，<a id="a-OE"></a>当知四无量、<a id="a-OF"></a>四无色定空；<a id="a-OG"></a>当知四念住空，<a id="a-OH"></a>当知四正断、<a id="a-OI"></a>四神足、<a id="a-OJ"></a>五根、<a id="a-OK"></a>五力、<a id="a-OL"></a>七等觉支、<a id="a-OM"></a>八圣道支空；<a id="a-ON"></a>当知空解脱门空，<a id="a-OO"></a>当知无相、<a id="a-OP"></a>无愿解脱门空；<a id="a-OQ"></a>当知八解脱空，<a id="a-OR"></a>当知八胜处、<a id="a-OS"></a>九次第定、<a id="a-OT"></a>十遍处空；<a id="a-OU"></a>当知一切陀罗尼门空，<a id="a-OV"></a>当知一切三摩地门空；<a id="a-OW"></a>当知极喜地空，<a id="a-OX"></a>当知离垢地、<a id="a-OY"></a>发光地、<a id="a-OZ"></a>焰慧地、<a id="a-Oa"></a>极难胜地、<a id="a-Ob"></a>现前地、<a id="a-Oc"></a>远行地、<a id="a-Od"></a>不动地、<a id="a-Oe"></a>善慧地、<a id="a-Of"></a>法云地空；<a id="a-Og"></a>当知五眼空，<a id="a-Oh"></a>当知六神通空；<a id="a-Oi"></a>当知佛十力空，<a id="a-Oj"></a>当知四无所畏、<a id="a-Ok"></a>四无礙解、<a id="a-Ol"></a>十八佛不共法空；<a id="a-Om"></a>当知大慈空，<a id="a-On"></a>当知大悲、<a id="a-Oo"></a>大喜、<a id="a-Op"></a>大舍空；<a id="a-Oq"></a>当知无忘失法空，<a id="a-Or"></a>当知恒住舍性空；<a id="a-Os"></a>当知一切智空，<a id="a-Ot"></a>当知道相智、<a id="a-Ou"></a>一切相智空；<a id="a-Ov"></a>当知预流果空，<a id="a-Ow"></a>当知一来、<a id="a-Ox"></a>不还、<a id="a-Oy"></a>阿罗汉果、<a id="a-Oz"></a>独觉菩提空；<a id="a-P0"></a>当知菩萨摩诃萨正性离生空；<a id="a-P1"></a>当知一切菩萨摩诃萨行空；<a id="a-P2"></a>当知诸佛无上正等菩提空；<a id="a-P3"></a>当知一切佛土空，<a id="a-P4"></a>当知成熟有情空；<a id="a-P5"></a>当知三十二大士相空，<a id="a-P6"></a>当知八十随好空。</p>
  <p id="aP7">“善现，<a id="a-P8"></a>菩萨摩诃萨行深般若波罗蜜多时，<a id="a-P9"></a>见一切法皆悉空已，<a id="a-PA"></a>为诸有情宣说诸法令离颠倒。<a id="a-PB"></a>虽为有情宣说诸法，<a id="a-PC"></a>而于有情都无所得，<a id="a-PD"></a>于一切法亦无所得，<a id="a-PE"></a>于诸空相不增不减、<a id="a-PF"></a>无取无舍，<a id="a-PG"></a>由是因缘，<a id="a-PH"></a>虽说诸法而无所说。<a id="a-PI"></a>善现，<a id="a-PJ"></a>是菩萨摩诃萨于一切法如是观时，<a id="a-PK"></a>于一切法得无障智；<a id="a-PL"></a>由此智故，<a id="a-PM"></a>不坏诸法无二分别，<a id="a-PN"></a>为诸有情如实宣说，<a id="a-PO"></a>令离妄想颠倒执著，<a id="a-PP"></a>随其所应趣三乘果。</p>
 </body>
</html>