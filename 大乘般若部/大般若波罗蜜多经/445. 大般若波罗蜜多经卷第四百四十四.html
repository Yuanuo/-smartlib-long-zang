<!doctype html>
<html id="z3IBT1O7A" data-ver="1373">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百四十四</h1>
  <h2 id="a2">第二分成办品第四十八</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>甚深般若波罗蜜多，<a id="a-7"></a>为大事故出现世间，<a id="a-8"></a>为不可思议事故出现世间，<a id="a-9"></a>为不可称量事故出现世间，<a id="a-A"></a>为无数量事故出现世间，<a id="a-B"></a>为无等等事故出现世间。<a id="a-C"></a>”</p>
  <p id="aD">佛告善现：<a id="a-E"></a>“如是，<a id="a-F"></a>如是，<a id="a-G"></a>如汝所说，<a id="a-H"></a>甚深般若波罗蜜多，<a id="a-I"></a>为大事故出现世间，<a id="a-J"></a>乃至为无等等事故出现世间。<a id="a-K"></a>何以故？<a id="a-L"></a>善现，<a id="a-M"></a>甚深般若波罗蜜多，<a id="a-N"></a>能成办布施波罗蜜多，<a id="a-O"></a>亦能成办净戒、<a id="a-P"></a>安忍、<a id="a-Q"></a>精进、<a id="a-R"></a>静虑、<a id="a-S"></a>般若波罗蜜多；<a id="a-T"></a>能成办内空，<a id="a-U"></a>亦能成办外空、<a id="a-V"></a>内外空、<a id="a-W"></a>空空、<a id="a-X"></a>大空、<a id="a-Y"></a>胜义空、<a id="a-Z"></a>有为空、<a id="a-a"></a>无为空、<a id="a-b"></a>毕竟空、<a id="a-c"></a>无际空、<a id="a-d"></a>散无散空、<a id="a-e"></a>本性空、<a id="a-f"></a>自共相空、<a id="a-g"></a>一切法空、<a id="a-h"></a>不可得空、<a id="a-i"></a>无性空、<a id="a-j"></a>自性空、<a id="a-k"></a>无性自性空；<a id="a-l"></a>能成办真如，<a id="a-m"></a>亦能成办法界、<a id="a-n"></a>法性、<a id="a-o"></a>不虚妄性、<a id="a-p"></a>不变异性、<a id="a-q"></a>平等性、<a id="a-r"></a>离生性、<a id="a-s"></a>法定、<a id="a-t"></a>法住、<a id="a-u"></a>实际、<a id="a-v"></a>虚空界、<a id="a-w"></a>不思议界；<a id="a-x"></a>能成办苦圣谛，<a id="a-y"></a>亦能成办集、<a id="a-z"></a>灭、<a id="a-10"></a>道圣谛；<a id="a-11"></a>能成办四静虑，<a id="a-12"></a>亦能成办四无量、<a id="a-13"></a>四无色定；<a id="a-14"></a>能成办八解脱，<a id="a-15"></a>亦能成办八胜处、<a id="a-16"></a>九次第定、<a id="a-17"></a>十遍处；<a id="a-18"></a>能成办四念住，<a id="a-19"></a>亦能成办四正断、<a id="a-1A"></a>四神足、<a id="a-1B"></a>五根、<a id="a-1C"></a>五力、<a id="a-1D"></a>七等觉支、<a id="a-1E"></a>八圣道支；<a id="a-1F"></a>能成办空解脱门，<a id="a-1G"></a>亦能成办无相、<a id="a-1H"></a>无愿解脱门；<a id="a-1I"></a>能成办三乘十地，<a id="a-1J"></a>亦能成办菩萨十地；<a id="a-1K"></a>能成办五眼，<a id="a-1L"></a>亦能成办六神通；<a id="a-1M"></a>能成办如来十力，<a id="a-1N"></a>亦能成办四无所畏、<a id="a-1O"></a>四无礙解、<a id="a-1P"></a>大慈、<a id="a-1Q"></a>大悲、<a id="a-1R"></a>大喜、<a id="a-1S"></a>大舍、<a id="a-1T"></a>十八佛不共法；<a id="a-1U"></a>能成办三十二大士相，<a id="a-1V"></a>亦能成办八十随好；<a id="a-1W"></a>能成办无忘失法，<a id="a-1X"></a>亦能成办恒住舍性；<a id="a-1Y"></a>能成办一切陀罗尼门，<a id="a-1Z"></a>亦能成办一切三摩地门；<a id="a-1a"></a>能成办预流果，<a id="a-1b"></a>亦能成办一来、<a id="a-1c"></a>不还、<a id="a-1d"></a>阿罗汉果、<a id="a-1e"></a>独觉菩提；<a id="a-1f"></a>能成办一切菩萨摩诃萨行，<a id="a-1g"></a>亦能成办诸佛无上正等菩提；<a id="a-1h"></a>能成办一切智，<a id="a-1i"></a>亦能成办道相智、<a id="a-1j"></a>一切相智。</p>
  <p id="a1k">“善现，<a id="a-1l"></a>如刹帝利灌顶大王，<a id="a-1m"></a>威德自在降伏一切，<a id="a-1n"></a>以诸国事付嘱大臣，<a id="a-1o"></a>端拱无为，<a id="a-1p"></a>安隐快乐；<a id="a-1q"></a>如来亦尔，<a id="a-1r"></a>为大法王，<a id="a-1s"></a>威德自在降伏一切，<a id="a-1t"></a>以声闻法、<a id="a-1u"></a>若独觉法、<a id="a-1v"></a>若菩萨法、<a id="a-1w"></a>若诸佛法，<a id="a-1x"></a>皆悉付嘱甚深般若波罗蜜多，<a id="a-1y"></a>由此般若波罗蜜多皆能成办一切事业。<a id="a-1z"></a>是故，<a id="a-20"></a>善现，<a id="a-21"></a>甚深般若波罗蜜多，<a id="a-22"></a>为大事故出现世间，<a id="a-23"></a>乃至为无等等事故出现世间。</p>
  <p id="a24">“复次，<a id="a-25"></a>善现，<a id="a-26"></a>甚深般若波罗蜜多，<a id="a-27"></a>于色无取无执故，<a id="a-28"></a>出现世间能成办事，<a id="a-29"></a>于受、<a id="a-2A"></a>想、<a id="a-2B"></a>行、<a id="a-2C"></a>识无取无执故，<a id="a-2D"></a>出现世间能成办事；<a id="a-2E"></a>于眼处无取无执故，<a id="a-2F"></a>出现世间能成办事，<a id="a-2G"></a>于耳、<a id="a-2H"></a>鼻、<a id="a-2I"></a>舌、<a id="a-2J"></a>身、<a id="a-2K"></a>意处无取无执故，<a id="a-2L"></a>出现世间能成办事；<a id="a-2M"></a>于色处无取无执故，<a id="a-2N"></a>出现世间能成办事，<a id="a-2O"></a>于声、<a id="a-2P"></a>香、<a id="a-2Q"></a>味、<a id="a-2R"></a>触、<a id="a-2S"></a>法处无取无执故，<a id="a-2T"></a>出现世间能成办事；<a id="a-2U"></a>于眼界无取无执故，<a id="a-2V"></a>出现世间能成办事，<a id="a-2W"></a>于耳、<a id="a-2X"></a>鼻、<a id="a-2Y"></a>舌、<a id="a-2Z"></a>身、<a id="a-2a"></a>意界无取无执故，<a id="a-2b"></a>出现世间能成办事；<a id="a-2c"></a>于色界无取无执故，<a id="a-2d"></a>出现世间能成办事，<a id="a-2e"></a>于声、<a id="a-2f"></a>香、<a id="a-2g"></a>味、<a id="a-2h"></a>触、<a id="a-2i"></a>法界无取无执故，<a id="a-2j"></a>出现世间能成办事；<a id="a-2k"></a>于眼识界无取无执故，<a id="a-2l"></a>出现世间能成办事，<a id="a-2m"></a>于耳、<a id="a-2n"></a>鼻、<a id="a-2o"></a>舌、<a id="a-2p"></a>身、<a id="a-2q"></a>意识界无取无执故，<a id="a-2r"></a>出现世间能成办事；<a id="a-2s"></a>于眼触无取无执故，<a id="a-2t"></a>出现世间能成办事，<a id="a-2u"></a>于耳、<a id="a-2v"></a>鼻、<a id="a-2w"></a>舌、<a id="a-2x"></a>身、<a id="a-2y"></a>意触无取无执故，<a id="a-2z"></a>出现世间能成办事；<a id="a-30"></a>于眼触为缘所生诸受无取无执故，<a id="a-31"></a>出现世间能成办事，<a id="a-32"></a>于耳、<a id="a-33"></a>鼻、<a id="a-34"></a>舌、<a id="a-35"></a>身、<a id="a-36"></a>意触为缘所生诸受无取无执故，<a id="a-37"></a>出现世间能成办事；<a id="a-38"></a>于地界无取无执故，<a id="a-39"></a>出现世间能成办事，<a id="a-3A"></a>于水、<a id="a-3B"></a>火、<a id="a-3C"></a>风、<a id="a-3D"></a>空、<a id="a-3E"></a>识界无取无执故，<a id="a-3F"></a>出现世间能成办事；<a id="a-3G"></a>于无明无取无执故，<a id="a-3H"></a>出现世间能成办事，<a id="a-3I"></a>于行、<a id="a-3J"></a>识、<a id="a-3K"></a>名色、<a id="a-3L"></a>六处、<a id="a-3M"></a>触、<a id="a-3N"></a>受、<a id="a-3O"></a>爱、<a id="a-3P"></a>取、<a id="a-3Q"></a>有、<a id="a-3R"></a>生、<a id="a-3S"></a>老死无取无执故，<a id="a-3T"></a>出现世间能成办事；<a id="a-3U"></a>于布施波罗蜜多无取无执故，<a id="a-3V"></a>出现世间能成办事，<a id="a-3W"></a>乃至于般若波罗蜜多无取无执故，<a id="a-3X"></a>出现世间能成办事；<a id="a-3Y"></a>于内空无取无执故，<a id="a-3Z"></a>出现世间能成办事，<a id="a-3a"></a>乃至于无性自性空无取无执故，<a id="a-3b"></a>出现世间能成办事；<a id="a-3c"></a>于真如无取无执故，<a id="a-3d"></a>出现世间能成办事，<a id="a-3e"></a>乃至于不思议界无取无执故，<a id="a-3f"></a>出现世间能成办事；<a id="a-3g"></a>于苦圣谛无取无执故，<a id="a-3h"></a>出现世间能成办事，<a id="a-3i"></a>于集、<a id="a-3j"></a>灭、<a id="a-3k"></a>道圣谛无取无执故，<a id="a-3l"></a>出现世间能成办事；<a id="a-3m"></a>于四静虑无取无执故，<a id="a-3n"></a>出现世间能成办事，<a id="a-3o"></a>于四无量、<a id="a-3p"></a>四无色定无取无执故，<a id="a-3q"></a>出现世间能成办事；<a id="a-3r"></a>于八解脱无取无执故，<a id="a-3s"></a>出现世间能成办事，<a id="a-3t"></a>于八胜处、<a id="a-3u"></a>九次第定、<a id="a-3v"></a>十遍处无取无执故，<a id="a-3w"></a>出现世间能成办事；<a id="a-3x"></a>于四念住无取无执故，<a id="a-3y"></a>出现世间能成办事，<a id="a-3z"></a>乃至于八圣道支无取无执故，<a id="a-40"></a>出现世间能成办事；<a id="a-41"></a>于空解脱门无取无执故，<a id="a-42"></a>出现世间能成办事，<a id="a-43"></a>于无相、<a id="a-44"></a>无愿解脱门无取无执故，<a id="a-45"></a>出现世间能成办事；<a id="a-46"></a>于三乘十地无取无执故，<a id="a-47"></a>出现世间能成办事，<a id="a-48"></a>于菩萨十地无取无执故，<a id="a-49"></a>出现世间能成办事；<a id="a-4A"></a>于五眼无取无执故，<a id="a-4B"></a>出现世间能成办事，<a id="a-4C"></a>于六神通无取无执故，<a id="a-4D"></a>出现世间能成办事；<a id="a-4E"></a>于如来十力无取无执故，<a id="a-4F"></a>出现世间能成办事，<a id="a-4G"></a>乃至于十八佛不共法无取无执故，<a id="a-4H"></a>出现世间能成办事；<a id="a-4I"></a>于三十二大士相无取无执故，<a id="a-4J"></a>出现世间能成办事，<a id="a-4K"></a>于八十随好无取无执故，<a id="a-4L"></a>出现世间能成办事；<a id="a-4M"></a>于无忘失法无取无执故，<a id="a-4N"></a>出现世间能成办事，<a id="a-4O"></a>于恒住舍性无取无执故，<a id="a-4P"></a>出现世间能成办事；<a id="a-4Q"></a>于一切陀罗尼门无取无执故，<a id="a-4R"></a>出现世间能成办事，<a id="a-4S"></a>于一切三摩地门无取无执故，<a id="a-4T"></a>出现世间能成办事；<a id="a-4U"></a>于预流果无取无执故，<a id="a-4V"></a>出现世间能成办事，<a id="a-4W"></a>乃至于独觉菩提无取无执故，<a id="a-4X"></a>出现世间能成办事；<a id="a-4Y"></a>于一切菩萨摩诃萨行无取无执故，<a id="a-4Z"></a>出现世间能成办事，<a id="a-4a"></a>于诸佛无上正等菩提无取无执故，<a id="a-4b"></a>出现世间能成办事；<a id="a-4c"></a>于一切智无取无执故，<a id="a-4d"></a>出现世间能成办事，<a id="a-4e"></a>于道相智、<a id="a-4f"></a>一切相智无取无执故，<a id="a-4g"></a>出现世间能成办事。<a id="a-4h"></a>”</p>
  <p id="a4i">尔时，<a id="a-4j"></a>具寿善现白佛言：<a id="a-4k"></a>“世尊，<a id="a-4l"></a>云何如是甚深般若波罗蜜多，<a id="a-4m"></a>于色无取无执，<a id="a-4n"></a>于受、<a id="a-4o"></a>想、<a id="a-4p"></a>行、<a id="a-4q"></a>识亦无取无执，<a id="a-4r"></a>乃至于一切智无取无执，<a id="a-4s"></a>于道相智、<a id="a-4t"></a>一切相智亦无取无执故，<a id="a-4u"></a>出现世间能成办事？<a id="a-4v"></a>”</p>
  <p id="a4w">佛告善现：<a id="a-4x"></a>“于意云何？<a id="a-4y"></a>汝颇见色可取可执不？<a id="a-4z"></a>颇见受、<a id="a-50"></a>想、<a id="a-51"></a>行、<a id="a-52"></a>识可取可执不？<a id="a-53"></a>乃至颇见一切智可取可执不？<a id="a-54"></a>颇见道相智、<a id="a-55"></a>一切相智可取可执不？<a id="a-56"></a>”</p>
  <p id="a57">善现对曰：<a id="a-58"></a>“不也，<a id="a-59"></a>世尊。<a id="a-5A"></a>不也，<a id="a-5B"></a>善逝。<a id="a-5C"></a>”</p>
  <p id="a5D">佛言：<a id="a-5E"></a>“善现，<a id="a-5F"></a>善哉！<a id="a-5G"></a>善哉！<a id="a-5H"></a>如是，<a id="a-5I"></a>如是，<a id="a-5J"></a>如汝所说。<a id="a-5K"></a>善现，<a id="a-5L"></a>我亦不见色可取可执，<a id="a-5M"></a>不见受、<a id="a-5N"></a>想、<a id="a-5O"></a>行、<a id="a-5P"></a>识可取可执，<a id="a-5Q"></a>乃至不见一切智可取可执，<a id="a-5R"></a>不见道相智、<a id="a-5S"></a>一切相智可取可执，<a id="a-5T"></a>由不见故不取，<a id="a-5U"></a>由不取故不执。<a id="a-5V"></a>由此因缘，<a id="a-5W"></a>甚深般若波罗蜜多，<a id="a-5X"></a>于色无取无执，<a id="a-5Y"></a>于受、<a id="a-5Z"></a>想、<a id="a-5a"></a>行、<a id="a-5b"></a>识无取无执，<a id="a-5c"></a>如是乃至于一切智无取无执，<a id="a-5d"></a>于道相智、<a id="a-5e"></a>一切相智亦无取无执。</p>
  <p id="a5f">“善现，<a id="a-5g"></a>我亦不见一切如来、<a id="a-5h"></a>应、<a id="a-5i"></a>正等觉所有正等觉法、<a id="a-5j"></a>如来法、<a id="a-5k"></a>自然觉法、<a id="a-5l"></a>一切智法可取可执，<a id="a-5m"></a>由不见故不取，<a id="a-5n"></a>由不取故不执。<a id="a-5o"></a>甚深般若波罗蜜多亦复如是，<a id="a-5p"></a>都不见有一切如来、<a id="a-5q"></a>应、<a id="a-5r"></a>正等觉所有正等觉法、<a id="a-5s"></a>如来法、<a id="a-5t"></a>自然觉法、<a id="a-5u"></a>一切智法可取可执，<a id="a-5v"></a>由此因缘无取无执。<a id="a-5w"></a>是故，<a id="a-5x"></a>善现，<a id="a-5y"></a>诸菩萨摩诃萨修行般若波罗蜜多时，<a id="a-5z"></a>不应于色若取若执，<a id="a-60"></a>不应于受、<a id="a-61"></a>想、<a id="a-62"></a>行、<a id="a-63"></a>识若取若执，<a id="a-64"></a>如是乃至不应于一切智若取若执，<a id="a-65"></a>不应于道相智、<a id="a-66"></a>一切相智若取若执，<a id="a-67"></a>亦不应于一切如来、<a id="a-68"></a>应、<a id="a-69"></a>正等觉所有正等觉法、<a id="a-6A"></a>如来法、<a id="a-6B"></a>自然觉法、<a id="a-6C"></a>一切智法若取若执。<a id="a-6D"></a>”</p>
  <p id="a6E">尔时，<a id="a-6F"></a>欲、<a id="a-6G"></a>色界诸天众俱白佛言：<a id="a-6H"></a>“世尊，<a id="a-6I"></a>如是般若波罗蜜多最为甚深，<a id="a-6J"></a>难见难觉，<a id="a-6K"></a>不可寻思，<a id="a-6L"></a>超寻思境，<a id="a-6M"></a>寂静微妙，<a id="a-6N"></a>审谛沉密，<a id="a-6O"></a>极聪慧者乃能了知。<a id="a-6P"></a>若诸有情能深信解如是般若波罗蜜多，<a id="a-6Q"></a>当知彼曾供养过去无量诸佛，<a id="a-6R"></a>于诸佛所发弘誓愿，<a id="a-6S"></a>多种善根，<a id="a-6T"></a>事多善友，<a id="a-6U"></a>已为无量善友摄受，<a id="a-6V"></a>乃能信解如是般若波罗蜜多。<a id="a-6W"></a>若有得闻如是般若波罗蜜多深生信解，<a id="a-6X"></a>当知彼类即是菩萨，<a id="a-6Y"></a>定得无上正等菩提。<a id="a-6Z"></a>世尊，<a id="a-6a"></a>假使三千大千世界诸有情类，<a id="a-6b"></a>一切皆成随信行、<a id="a-6c"></a>随法行、<a id="a-6d"></a>第八、<a id="a-6e"></a>预流、<a id="a-6f"></a>一来、<a id="a-6g"></a>不还、<a id="a-6h"></a>阿罗汉、<a id="a-6i"></a>独觉，<a id="a-6j"></a>彼所成就若智若断，<a id="a-6k"></a>不如有人一日于此甚深般若波罗蜜多忍乐思惟、<a id="a-6l"></a>称量观察。<a id="a-6m"></a>是人于此甚深般若波罗蜜多所成就忍，<a id="a-6n"></a>胜彼智断无量无边。<a id="a-6o"></a>何以故？<a id="a-6p"></a>诸随信行若智若断，<a id="a-6q"></a>乃至独觉若智若断，<a id="a-6r"></a>皆是已得无生法忍诸菩萨摩诃萨忍少分故。<a id="a-6s"></a>”</p>
  <p id="a6t">尔时，<a id="a-6u"></a>佛告诸天众言：<a id="a-6v"></a>“善哉！<a id="a-6w"></a>善哉！<a id="a-6x"></a>如汝所说，<a id="a-6y"></a>诸随信行、<a id="a-6z"></a>若随法行、<a id="a-70"></a>第八、<a id="a-71"></a>预流、<a id="a-72"></a>一来、<a id="a-73"></a>不还、<a id="a-74"></a>阿罗汉、<a id="a-75"></a>独觉所有智断，<a id="a-76"></a>皆是已得无生法忍诸菩萨摩诃萨忍之少分。<a id="a-77"></a>天众当知，<a id="a-78"></a>若善男子、<a id="a-79"></a>善女人等，<a id="a-7A"></a>暂听如是甚深般若波罗蜜多，<a id="a-7B"></a>闻已信解、<a id="a-7C"></a>书写受持、<a id="a-7D"></a>读诵修习、<a id="a-7E"></a>思惟演说。<a id="a-7F"></a>是善男子、<a id="a-7G"></a>善女人等，<a id="a-7H"></a>速出生死证得涅槃，<a id="a-7I"></a>成就如来正等觉智；<a id="a-7J"></a>胜求二乘诸善男子、<a id="a-7K"></a>善女人等，<a id="a-7L"></a>远离般若波罗蜜多，<a id="a-7M"></a>学余经典若经一劫若一劫余。<a id="a-7N"></a>所以者何？<a id="a-7O"></a>于此般若波罗蜜多甚深经中，<a id="a-7P"></a>广说一切微妙胜法。<a id="a-7Q"></a>诸随信行、<a id="a-7R"></a>若随法行、<a id="a-7S"></a>第八、<a id="a-7T"></a>预流、<a id="a-7U"></a>一来、<a id="a-7V"></a>不还、<a id="a-7W"></a>阿罗汉、<a id="a-7X"></a>独觉、<a id="a-7Y"></a>菩萨摩诃萨，<a id="a-7Z"></a>皆应于此精勤修学，<a id="a-7a"></a>随所愿求，<a id="a-7b"></a>皆速究竟所作事业。<a id="a-7c"></a>一切如来、<a id="a-7d"></a>应、<a id="a-7e"></a>正等觉皆依此学，<a id="a-7f"></a>已证、<a id="a-7g"></a>正证、<a id="a-7h"></a>当证无上正等菩提。<a id="a-7i"></a>”</p>
  <p id="a7j">时，<a id="a-7k"></a>诸天众俱发声言：<a id="a-7l"></a>“如是般若波罗蜜多是大波罗蜜多，<a id="a-7m"></a>是不可思议波罗蜜多，<a id="a-7n"></a>是不可称量波罗蜜多，<a id="a-7o"></a>是无数量波罗蜜多，<a id="a-7p"></a>是无等等波罗蜜多。<a id="a-7q"></a>世尊，<a id="a-7r"></a>诸随信行、<a id="a-7s"></a>若随法行、<a id="a-7t"></a>第八、<a id="a-7u"></a>预流、<a id="a-7v"></a>一来、<a id="a-7w"></a>不还、<a id="a-7x"></a>阿罗汉、<a id="a-7y"></a>独觉，<a id="a-7z"></a>皆于如是甚深般若波罗蜜多精勤修学，<a id="a-80"></a>速出生死，<a id="a-81"></a>证无余依般涅槃界。<a id="a-82"></a>一切菩萨摩诃萨众，<a id="a-83"></a>皆于如是甚深般若波罗蜜多精勤修学，<a id="a-84"></a>速证无上正等菩提，<a id="a-85"></a>入无余依般涅槃界。<a id="a-86"></a>世尊，<a id="a-87"></a>虽诸声闻、<a id="a-88"></a>独觉、<a id="a-89"></a>菩萨，<a id="a-8A"></a>皆依如是甚深般若波罗蜜多精勤修学，<a id="a-8B"></a>各得究竟所作事业，<a id="a-8C"></a>而是般若波罗蜜多无增无减。<a id="a-8D"></a>”</p>
  <p id="a8E">尔时，<a id="a-8F"></a>欲界、<a id="a-8G"></a>色界天众说是语已，<a id="a-8H"></a>欢喜踊跃，<a id="a-8I"></a>于此般若波罗蜜多深生信乐，<a id="a-8J"></a>顶礼佛足，<a id="a-8K"></a>右绕三匝，<a id="a-8L"></a>辞佛还宫，<a id="a-8M"></a>去会未远，<a id="a-8N"></a>俱时不现。</p>
  <p id="a8O">尔时，<a id="a-8P"></a>具寿善现白佛言：<a id="a-8Q"></a>“世尊，<a id="a-8R"></a>若菩萨摩诃萨闻说如是甚深般若波罗蜜多深生信解，<a id="a-8S"></a>书写受持、<a id="a-8T"></a>读诵修习、<a id="a-8U"></a>思惟演说、<a id="a-8V"></a>供养恭敬、<a id="a-8W"></a>尊重赞叹，<a id="a-8X"></a>是菩萨摩诃萨从何处没来生此间？<a id="a-8Y"></a>”</p>
  <p id="a8Z">佛告善现：<a id="a-8a"></a>“若菩萨摩诃萨闻说如是甚深般若波罗蜜多深生信解，<a id="a-8b"></a>书写受持、<a id="a-8c"></a>读诵修习、<a id="a-8d"></a>如理思惟、<a id="a-8e"></a>供养恭敬、<a id="a-8f"></a>尊重赞叹，<a id="a-8g"></a>常随法师请问义趣，<a id="a-8h"></a>若行、<a id="a-8i"></a>若立、<a id="a-8j"></a>若坐、<a id="a-8k"></a>若卧无时暂舍，<a id="a-8l"></a>如新生犊不离其母，<a id="a-8m"></a>乃至未得甚深般若波罗蜜多所有义趣究竟通利，<a id="a-8n"></a>能为他说，<a id="a-8o"></a>终不舍离如是般若波罗蜜多甚深经典及说法师。<a id="a-8p"></a>善现当知，<a id="a-8q"></a>是菩萨摩诃萨从人中没来生此间。<a id="a-8r"></a>何以故？<a id="a-8s"></a>善现，<a id="a-8t"></a>是菩萨摩诃萨先世已闻甚深般若波罗蜜多，<a id="a-8u"></a>闻已受持、<a id="a-8v"></a>读诵修习、<a id="a-8w"></a>如理思惟，<a id="a-8x"></a>复能书写众宝严饰，<a id="a-8y"></a>又以种种上妙华鬘、<a id="a-8z"></a>涂散等香、<a id="a-90"></a>衣服、<a id="a-91"></a>璎珞、<a id="a-92"></a>宝幢、<a id="a-93"></a>幡盖、<a id="a-94"></a>妓乐、<a id="a-95"></a>灯明供养恭敬、<a id="a-96"></a>尊重赞叹。<a id="a-97"></a>由此善根离八无暇，<a id="a-98"></a>从人趣没还生人中，<a id="a-99"></a>闻说如是甚深般若波罗蜜多深生信解，<a id="a-9A"></a>书写受持、<a id="a-9B"></a>读诵修习、<a id="a-9C"></a>思惟演说、<a id="a-9D"></a>供养恭敬、<a id="a-9E"></a>尊重赞叹。<a id="a-9F"></a>”</p>
  <p id="a9G">时，<a id="a-9H"></a>具寿善现复白佛言：<a id="a-9I"></a>“世尊，<a id="a-9J"></a>颇有菩萨摩诃萨成就如是殊胜功德，<a id="a-9K"></a>供养承事他方如来、<a id="a-9L"></a>应、<a id="a-9M"></a>正等觉，<a id="a-9N"></a>从彼处没来生此间，<a id="a-9O"></a>闻说如是甚深般若波罗蜜多深生信解，<a id="a-9P"></a>书写受持、<a id="a-9Q"></a>读诵修习、<a id="a-9R"></a>思惟演说、<a id="a-9S"></a>供养恭敬、<a id="a-9T"></a>尊重赞叹，<a id="a-9U"></a>无懈倦不？<a id="a-9V"></a>”</p>
  <p id="a9W">佛告善现：<a id="a-9X"></a>“如是，<a id="a-9Y"></a>如是，<a id="a-9Z"></a>有菩萨摩诃萨成就如是殊胜功德，<a id="a-9a"></a>供养承事他方如来、<a id="a-9b"></a>应、<a id="a-9c"></a>正等觉，<a id="a-9d"></a>从彼处没来生此间，<a id="a-9e"></a>闻说如是甚深般若波罗蜜多深生信解，<a id="a-9f"></a>书写受持、<a id="a-9g"></a>读诵修习、<a id="a-9h"></a>思惟演说、<a id="a-9i"></a>供养恭敬、<a id="a-9j"></a>尊重赞叹，<a id="a-9k"></a>无懈倦心。<a id="a-9l"></a>所以者何？<a id="a-9m"></a>是菩萨摩诃萨先从他方无量佛所，<a id="a-9n"></a>闻说如是甚深般若波罗蜜多深生信解，<a id="a-9o"></a>书写受持、<a id="a-9p"></a>读诵修习、<a id="a-9q"></a>思惟演说、<a id="a-9r"></a>供养恭敬、<a id="a-9s"></a>尊重赞叹，<a id="a-9t"></a>无懈倦心。<a id="a-9u"></a>彼乘如是善根力故，<a id="a-9v"></a>从彼处没来生此间。</p>
  <p id="a9w">“复次，<a id="a-9x"></a>善现，<a id="a-9y"></a>有菩萨摩诃萨从睹史多天众同分没来生人中，<a id="a-9z"></a>彼亦成就如是功德。<a id="a-A0"></a>所以者何？<a id="a-A1"></a>是菩萨摩诃萨先世已于睹史多天慈氏菩萨摩诃萨所，<a id="a-A2"></a>请问般若波罗蜜多甚深义趣。<a id="a-A3"></a>彼乘如是善根力故，<a id="a-A4"></a>从彼处没来生人中，<a id="a-A5"></a>闻说如是甚深般若波罗蜜多深生信解，<a id="a-A6"></a>书写受持、<a id="a-A7"></a>读诵修习、<a id="a-A8"></a>思惟演说、<a id="a-A9"></a>供养恭敬、<a id="a-AA"></a>尊重赞叹，<a id="a-AB"></a>无懈倦心。</p>
  <p id="aAC">“复次，<a id="a-AD"></a>善现，<a id="a-AE"></a>有菩萨乘诸善男子、<a id="a-AF"></a>善女人等，<a id="a-AG"></a>虽于先世得闻般若波罗蜜多乃至布施波罗蜜多，<a id="a-AH"></a>而不请问甚深义趣。<a id="a-AI"></a>今生人中，<a id="a-AJ"></a>闻说如是甚深般若波罗蜜多，<a id="a-AK"></a>其心迷闷、<a id="a-AL"></a>犹豫、<a id="a-AM"></a>怯弱，<a id="a-AN"></a>或生异解，<a id="a-AO"></a>难可开悟。</p>
  <p id="aAP">“复次，<a id="a-AQ"></a>善现，<a id="a-AR"></a>有菩萨乘诸善男子、<a id="a-AS"></a>善女人等，<a id="a-AT"></a>虽于先世得闻内空乃至无性自性空，<a id="a-AU"></a>而不请问甚深义趣；<a id="a-AV"></a>虽于先世得闻真如乃至不思议界，<a id="a-AW"></a>而不请问甚深义趣；<a id="a-AX"></a>虽于先世得闻苦、<a id="a-AY"></a>集、<a id="a-AZ"></a>灭、<a id="a-Aa"></a>道圣谛，<a id="a-Ab"></a>而不请问甚深义趣。<a id="a-Ac"></a>今生人中，<a id="a-Ad"></a>闻说如是甚深般若波罗蜜多，<a id="a-Ae"></a>其心迷闷、<a id="a-Af"></a>犹豫、<a id="a-Ag"></a>怯弱，<a id="a-Ah"></a>或生异解，<a id="a-Ai"></a>难可开悟。</p>
  <p id="aAj">“复次，<a id="a-Ak"></a>善现，<a id="a-Al"></a>有菩萨乘诸善男子、<a id="a-Am"></a>善女人等，<a id="a-An"></a>虽于先世得闻四静虑、<a id="a-Ao"></a>四无量、<a id="a-Ap"></a>四无色定，<a id="a-Aq"></a>而不请问甚深义趣；<a id="a-Ar"></a>虽于先世得闻八解脱、<a id="a-As"></a>八胜处、<a id="a-At"></a>九次第定、<a id="a-Au"></a>十遍处，<a id="a-Av"></a>而不请问甚深义趣；<a id="a-Aw"></a>虽于先世得闻四念住乃至八圣道支，<a id="a-Ax"></a>而不请问甚深义趣；<a id="a-Ay"></a>虽于先世得闻空、<a id="a-Az"></a>无相、<a id="a-B0"></a>无愿解脱门，<a id="a-B1"></a>而不请问甚深义趣；<a id="a-B2"></a>虽于先世得闻三乘、<a id="a-B3"></a>菩萨十地，<a id="a-B4"></a>而不请问甚深义趣。<a id="a-B5"></a>今生人中，<a id="a-B6"></a>闻说如是甚深般若波罗蜜多，<a id="a-B7"></a>其心迷闷、<a id="a-B8"></a>犹豫、<a id="a-B9"></a>怯弱，<a id="a-BA"></a>或生异解，<a id="a-BB"></a>难可开悟。</p>
  <p id="aBC">“复次，<a id="a-BD"></a>善现，<a id="a-BE"></a>有菩萨乘诸善男子、<a id="a-BF"></a>善女人等，<a id="a-BG"></a>虽于先世得闻五眼、<a id="a-BH"></a>六神通，<a id="a-BI"></a>而不请问甚深义趣；<a id="a-BJ"></a>虽于先世得闻佛十力乃至十八佛不共法，<a id="a-BK"></a>而不请问甚深义趣；<a id="a-BL"></a>虽于先世得闻三十二大士相、<a id="a-BM"></a>八十随好，<a id="a-BN"></a>而不请问甚深义趣；<a id="a-BO"></a>虽于先世得闻无忘失法、<a id="a-BP"></a>恒住舍性，<a id="a-BQ"></a>而不请问甚深义趣；<a id="a-BR"></a>虽于先世得闻陀罗尼门、<a id="a-BS"></a>三摩地门，<a id="a-BT"></a>而不请问甚深义趣；<a id="a-BU"></a>虽于先世得闻菩萨摩诃萨行、<a id="a-BV"></a>诸佛无上正等菩提，<a id="a-BW"></a>而不请问甚深义趣；<a id="a-BX"></a>虽于先世得闻一切智、<a id="a-BY"></a>道相智、<a id="a-BZ"></a>一切相智，<a id="a-Ba"></a>而不请问甚深义趣。<a id="a-Bb"></a>今生人中，<a id="a-Bc"></a>闻说如是甚深般若波罗蜜多，<a id="a-Bd"></a>其心迷闷、<a id="a-Be"></a>犹豫、<a id="a-Bf"></a>怯弱，<a id="a-Bg"></a>或生异解，<a id="a-Bh"></a>难可开悟。</p>
  <p id="aBi">“复次，<a id="a-Bj"></a>善现，<a id="a-Bk"></a>有菩萨乘诸善男子、<a id="a-Bl"></a>善女人等，<a id="a-Bm"></a>虽于先世得闻般若波罗蜜多，<a id="a-Bn"></a>亦曾请问甚深义趣，<a id="a-Bo"></a>或经一日、<a id="a-Bp"></a>二日、<a id="a-Bq"></a>三日、<a id="a-Br"></a>四日、<a id="a-Bs"></a>五日，<a id="a-Bt"></a>而不如说精进修行。<a id="a-Bu"></a>今生人中，<a id="a-Bv"></a>闻说如是甚深般若波罗蜜多，<a id="a-Bw"></a>设经一日、<a id="a-Bx"></a>二日、<a id="a-By"></a>三日、<a id="a-Bz"></a>四日、<a id="a-C0"></a>五日，<a id="a-C1"></a>其心坚固无能坏者；<a id="a-C2"></a>若离所闻甚深般若波罗蜜多，<a id="a-C3"></a>寻便退失，<a id="a-C4"></a>心生犹豫。<a id="a-C5"></a>何以故？<a id="a-C6"></a>善现，<a id="a-C7"></a>是菩萨乘诸善男子、<a id="a-C8"></a>善女人等，<a id="a-C9"></a>由于先世得闻般若波罗蜜多，<a id="a-CA"></a>虽亦请问甚深义趣，<a id="a-CB"></a>而不如说精进修行故。<a id="a-CC"></a>于今生若遇善友殷勤劝励，<a id="a-CD"></a>便乐听受甚深般若波罗蜜多；<a id="a-CE"></a>若无善友殷勤劝励，<a id="a-CF"></a>便于此经不乐听受。<a id="a-CG"></a>彼于般若波罗蜜多，<a id="a-CH"></a>或时乐闻、<a id="a-CI"></a>或时不乐，<a id="a-CJ"></a>或时坚固、<a id="a-CK"></a>或时退失，<a id="a-CL"></a>其心轻动进退非恒，<a id="a-CM"></a>犹如轻毛随风飘转。<a id="a-CN"></a>当知如是住菩萨乘诸善男子、<a id="a-CO"></a>善女人等，<a id="a-CP"></a>发趣大乘经时未久，<a id="a-CQ"></a>未多亲近真善知识，<a id="a-CR"></a>未多供养诸佛世尊，<a id="a-CS"></a>未曾受持、<a id="a-CT"></a>读诵书写、<a id="a-CU"></a>思惟演说甚深般若波罗蜜多。</p>
  <p id="aCV">“善现当知，<a id="a-CW"></a>是菩萨乘诸善男子、<a id="a-CX"></a>善女人等，<a id="a-CY"></a>未学般若波罗蜜多乃至布施波罗蜜多，<a id="a-CZ"></a>未学内空乃至无性自性空，<a id="a-Ca"></a>未学真如乃至不思议界，<a id="a-Cb"></a>未学苦、<a id="a-Cc"></a>集、<a id="a-Cd"></a>灭、<a id="a-Ce"></a>道圣谛，<a id="a-Cf"></a>未学四静虑、<a id="a-Cg"></a>四无量、<a id="a-Ch"></a>四无色定，<a id="a-Ci"></a>未学八解脱、<a id="a-Cj"></a>八胜处、<a id="a-Ck"></a>九次第定、<a id="a-Cl"></a>十遍处，<a id="a-Cm"></a>未学四念住乃至八圣道支，<a id="a-Cn"></a>未学空、<a id="a-Co"></a>无相、<a id="a-Cp"></a>无愿解脱门，<a id="a-Cq"></a>未学三乘、<a id="a-Cr"></a>菩萨十地，<a id="a-Cs"></a>未学五眼、<a id="a-Ct"></a>六神通，<a id="a-Cu"></a>未学如来十力乃至十八佛不共法，<a id="a-Cv"></a>未学三十二大士相、<a id="a-Cw"></a>八十随好，<a id="a-Cx"></a>未学无忘失法、<a id="a-Cy"></a>恒住舍性，<a id="a-Cz"></a>未学一切陀罗尼门、<a id="a-D0"></a>三摩地门，<a id="a-D1"></a>未学一切菩萨摩诃萨行、<a id="a-D2"></a>诸佛无上正等菩提，<a id="a-D3"></a>未学一切智、<a id="a-D4"></a>道相智、<a id="a-D5"></a>一切相智。<a id="a-D6"></a>善现当知，<a id="a-D7"></a>是菩萨乘诸善男子、<a id="a-D8"></a>善女人等新趣大乘，<a id="a-D9"></a>于大乘法成就少分信敬爱乐，<a id="a-DA"></a>未能书写、<a id="a-DB"></a>受持读诵、<a id="a-DC"></a>修习思惟、<a id="a-DD"></a>为他演说甚深般若波罗蜜多。</p>
  <p id="aDE">“复次，<a id="a-DF"></a>善现，<a id="a-DG"></a>住菩萨乘诸善男子、<a id="a-DH"></a>善女人等，<a id="a-DI"></a>若不书写、<a id="a-DJ"></a>受持读诵、<a id="a-DK"></a>修习思惟、<a id="a-DL"></a>为他演说甚深般若波罗蜜多，<a id="a-DM"></a>若不以般若波罗蜜多乃至布施波罗蜜多摄受有情，<a id="a-DN"></a>乃至若不以一切智、<a id="a-DO"></a>道相智、<a id="a-DP"></a>一切相智摄受有情；<a id="a-DQ"></a>是菩萨乘诸善男子、<a id="a-DR"></a>善女人等，<a id="a-DS"></a>不为般若波罗蜜多乃至布施波罗蜜多之所守护，<a id="a-DT"></a>乃至不为一切智、<a id="a-DU"></a>道相智、<a id="a-DV"></a>一切相智之所守护。<a id="a-DW"></a>是菩萨乘诸善男子、<a id="a-DX"></a>善女人等，<a id="a-DY"></a>不能随顺修行般若波罗蜜多乃至布施波罗蜜多，<a id="a-DZ"></a>乃至不能随顺修行一切智、<a id="a-Da"></a>道相智、<a id="a-Db"></a>一切相智，<a id="a-Dc"></a>由此因缘堕声闻地、<a id="a-Dd"></a>或独觉地。<a id="a-De"></a>何以故？<a id="a-Df"></a>是菩萨乘诸善男子、<a id="a-Dg"></a>善女人等，<a id="a-Dh"></a>于深般若波罗蜜多，<a id="a-Di"></a>不能书写、<a id="a-Dj"></a>受持读诵、<a id="a-Dk"></a>修习思惟、<a id="a-Dl"></a>为他演说，<a id="a-Dm"></a>亦不能以甚深般若波罗蜜多，<a id="a-Dn"></a>广说乃至一切相智摄受有情，<a id="a-Do"></a>不能随顺修行般若波罗蜜多，<a id="a-Dp"></a>广说乃至一切相智，<a id="a-Dq"></a>不为般若波罗蜜多之所守护，<a id="a-Dr"></a>乃至不为一切相智之所守护，<a id="a-Ds"></a>由此因缘堕声闻地、<a id="a-Dt"></a>或独觉地。<a id="a-Du"></a>”</p>
  <p data-pb></p>
  <h2 id="aDv">第二分船等喻品第四十九之一</h2>
  <p id="aDw">佛告善现：<a id="a-Dx"></a>“譬如泛海，<a id="a-Dy"></a>所乘船破，<a id="a-Dz"></a>其中诸人若不取木、<a id="a-E0"></a>器物、<a id="a-E1"></a>浮囊、<a id="a-E2"></a>板片、<a id="a-E3"></a>死尸为依附者，<a id="a-E4"></a>定知溺死不至彼岸。<a id="a-E5"></a>若能取木、<a id="a-E6"></a>器物、<a id="a-E7"></a>浮囊、<a id="a-E8"></a>板片、<a id="a-E9"></a>死尸为所依附，<a id="a-EA"></a>当知是类终不没死，<a id="a-EB"></a>得至安隐大海彼岸，<a id="a-EC"></a>无损无害受诸快乐。<a id="a-ED"></a>如是，<a id="a-EE"></a>善现，<a id="a-EF"></a>若菩萨乘诸善男子、<a id="a-EG"></a>善女人等，<a id="a-EH"></a>虽于大乘成就少分信敬爱乐，<a id="a-EI"></a>若不书写、<a id="a-EJ"></a>受持读诵、<a id="a-EK"></a>思惟修习、<a id="a-EL"></a>为他演说甚深般若波罗蜜多为所依附，<a id="a-EM"></a>当知如是住菩萨乘诸善男子、<a id="a-EN"></a>善女人等，<a id="a-EO"></a>中道衰败不证无上正等菩提，<a id="a-EP"></a>退入声闻或独觉地。<a id="a-EQ"></a>若菩萨乘诸善男子、<a id="a-ER"></a>善女人等，<a id="a-ES"></a>有于大乘成就圆满信敬爱乐，<a id="a-ET"></a>若能书写、<a id="a-EU"></a>受持读诵、<a id="a-EV"></a>思惟修习、<a id="a-EW"></a>为他演说甚深般若波罗蜜多为所依附，<a id="a-EX"></a>当知如是住菩萨乘诸善男子、<a id="a-EY"></a>善女人等，<a id="a-EZ"></a>终不中道退入声闻或独觉地，<a id="a-Ea"></a>定证无上正等菩提。</p>
  <p id="aEb">“复次，<a id="a-Ec"></a>善现，<a id="a-Ed"></a>如人欲度险恶旷野，<a id="a-Ee"></a>若不摄受资粮器具，<a id="a-Ef"></a>不能达到安乐国土，<a id="a-Eg"></a>于其中道遭苦失命。<a id="a-Eh"></a>如是，<a id="a-Ei"></a>善现，<a id="a-Ej"></a>若菩萨乘诸善男子、<a id="a-Ek"></a>善女人等，<a id="a-El"></a>设于无上正等菩提有信、<a id="a-Em"></a>有忍、<a id="a-En"></a>有清净心、<a id="a-Eo"></a>有胜意乐、<a id="a-Ep"></a>有欲胜解、<a id="a-Eq"></a>有舍精进，<a id="a-Er"></a>若不摄受甚深般若波罗蜜多及余功德，<a id="a-Es"></a>当知如是住菩萨乘诸善男子、<a id="a-Et"></a>善女人等，<a id="a-Eu"></a>中道衰败不证无上正等菩提，<a id="a-Ev"></a>退入声闻或独觉地。<a id="a-Ew"></a>善现当知，<a id="a-Ex"></a>如人欲度险恶旷野，<a id="a-Ey"></a>若能摄受资粮器具，<a id="a-Ez"></a>必当达到安乐国土，<a id="a-F0"></a>终不中道遭苦舍命。<a id="a-F1"></a>如是，<a id="a-F2"></a>善现，<a id="a-F3"></a>若菩萨乘诸善男子、<a id="a-F4"></a>善女人等，<a id="a-F5"></a>已于无上正等菩提有信、<a id="a-F6"></a>有忍、<a id="a-F7"></a>有清净心、<a id="a-F8"></a>有胜意乐、<a id="a-F9"></a>有欲胜解、<a id="a-FA"></a>有舍精进，<a id="a-FB"></a>复能摄受甚深般若波罗蜜多及余功德，<a id="a-FC"></a>当知如是住菩萨乘诸善男子、<a id="a-FD"></a>善女人等，<a id="a-FE"></a>终不中道损耗退败，<a id="a-FF"></a>超声闻地及独觉地，<a id="a-FG"></a>成熟有情、<a id="a-FH"></a>严净佛土，<a id="a-FI"></a>疾证无上正等菩提。</p>
  <p id="aFJ">“复次，<a id="a-FK"></a>善现，<a id="a-FL"></a>譬如男子及诸女人，<a id="a-FM"></a>执持坏瓶诣河取水，<a id="a-FN"></a>若池、<a id="a-FO"></a>若井、<a id="a-FP"></a>若泉、<a id="a-FQ"></a>若渠，<a id="a-FR"></a>当知此瓶不久烂坏。<a id="a-FS"></a>何以故？<a id="a-FT"></a>是瓶未熟，<a id="a-FU"></a>不堪盛水，<a id="a-FV"></a>终归地故。<a id="a-FW"></a>如是，<a id="a-FX"></a>善现，<a id="a-FY"></a>有菩萨乘诸善男子、<a id="a-FZ"></a>善女人等，<a id="a-Fa"></a>设于无上正等菩提有信、<a id="a-Fb"></a>有忍、<a id="a-Fc"></a>有清净心、<a id="a-Fd"></a>有胜意乐、<a id="a-Fe"></a>有欲胜解、<a id="a-Ff"></a>有舍精进，<a id="a-Fg"></a>若不摄受甚深般若波罗蜜多方便善巧，<a id="a-Fh"></a>则便远离般若、<a id="a-Fi"></a>静虑、<a id="a-Fj"></a>精进、<a id="a-Fk"></a>安忍、<a id="a-Fl"></a>净戒、<a id="a-Fm"></a>布施波罗蜜多，<a id="a-Fn"></a>亦复远离内空、<a id="a-Fo"></a>外空、<a id="a-Fp"></a>内外空、<a id="a-Fq"></a>空空、<a id="a-Fr"></a>大空、<a id="a-Fs"></a>胜义空、<a id="a-Ft"></a>有为空、<a id="a-Fu"></a>无为空、<a id="a-Fv"></a>毕竟空、<a id="a-Fw"></a>无际空、<a id="a-Fx"></a>散无散空、<a id="a-Fy"></a>本性空、<a id="a-Fz"></a>自共相空、<a id="a-G0"></a>一切法空、<a id="a-G1"></a>不可得空、<a id="a-G2"></a>无性空、<a id="a-G3"></a>自性空、<a id="a-G4"></a>无性自性空，<a id="a-G5"></a>亦复远离真如、<a id="a-G6"></a>法界、<a id="a-G7"></a>法性、<a id="a-G8"></a>不虚妄性、<a id="a-G9"></a>不变异性、<a id="a-GA"></a>平等性、<a id="a-GB"></a>离生性、<a id="a-GC"></a>法定、<a id="a-GD"></a>法住、<a id="a-GE"></a>实际、<a id="a-GF"></a>虚空界、<a id="a-GG"></a>不思议界，<a id="a-GH"></a>亦复远离苦、<a id="a-GI"></a>集、<a id="a-GJ"></a>灭、<a id="a-GK"></a>道圣谛，<a id="a-GL"></a>亦复远离四静虑、<a id="a-GM"></a>四无量、<a id="a-GN"></a>四无色定，<a id="a-GO"></a>亦复远离八解脱、<a id="a-GP"></a>八胜处、<a id="a-GQ"></a>九次第定、<a id="a-GR"></a>十遍处，<a id="a-GS"></a>亦复远离四念住、<a id="a-GT"></a>四正断、<a id="a-GU"></a>四神足、<a id="a-GV"></a>五根、<a id="a-GW"></a>五力、<a id="a-GX"></a>七等觉支、<a id="a-GY"></a>八圣道支，<a id="a-GZ"></a>亦复远离空、<a id="a-Ga"></a>无相、<a id="a-Gb"></a>无愿解脱门，<a id="a-Gc"></a>亦复远离菩萨十地，<a id="a-Gd"></a>亦复远离五眼、<a id="a-Ge"></a>六神通，<a id="a-Gf"></a>亦复远离如来十力、<a id="a-Gg"></a>四无所畏、<a id="a-Gh"></a>四无礙解、<a id="a-Gi"></a>大慈、<a id="a-Gj"></a>大悲、<a id="a-Gk"></a>大喜、<a id="a-Gl"></a>大舍、<a id="a-Gm"></a>十八佛不共法，<a id="a-Gn"></a>亦复远离无忘失法、<a id="a-Go"></a>恒住舍性，<a id="a-Gp"></a>亦复远离陀罗尼门、<a id="a-Gq"></a>三摩地门，<a id="a-Gr"></a>亦复远离成熟有情、<a id="a-Gs"></a>严净佛土，<a id="a-Gt"></a>亦复远离一切智、<a id="a-Gu"></a>道相智、<a id="a-Gv"></a>一切相智。<a id="a-Gw"></a>当知如是住菩萨乘诸善男子、<a id="a-Gx"></a>善女人等，<a id="a-Gy"></a>中道衰败不证无上正等菩提，<a id="a-Gz"></a>退入声闻或独觉地。</p>
  <p id="aH0">“善现当知，<a id="a-H1"></a>譬如男子或诸女人，<a id="a-H2"></a>持烧熟瓶诣河取水，<a id="a-H3"></a>若池、<a id="a-H4"></a>若井、<a id="a-H5"></a>若泉、<a id="a-H6"></a>若渠，<a id="a-H7"></a>当知此瓶终不烂坏。<a id="a-H8"></a>何以故？<a id="a-H9"></a>是瓶善熟，<a id="a-HA"></a>堪任盛水，<a id="a-HB"></a>极坚牢故。<a id="a-HC"></a>如是，<a id="a-HD"></a>善现，<a id="a-HE"></a>有菩萨乘诸善男子、<a id="a-HF"></a>善女人等，<a id="a-HG"></a>若于无上正等菩提有信、<a id="a-HH"></a>有忍、<a id="a-HI"></a>有清净心、<a id="a-HJ"></a>有胜意乐、<a id="a-HK"></a>有欲胜解、<a id="a-HL"></a>有舍精进，<a id="a-HM"></a>复能摄受甚深般若波罗蜜多方便善巧，<a id="a-HN"></a>便不远离般若、<a id="a-HO"></a>静虑、<a id="a-HP"></a>精进、<a id="a-HQ"></a>安忍、<a id="a-HR"></a>净戒、<a id="a-HS"></a>布施波罗蜜多，<a id="a-HT"></a>如是乃至不远离一切智、<a id="a-HU"></a>道相智、<a id="a-HV"></a>一切相智，<a id="a-HW"></a>由是因缘常为诸佛及诸菩萨摩诃萨众摄受护念。<a id="a-HX"></a>当知如是住菩萨乘诸善男子、<a id="a-HY"></a>善女人等，<a id="a-HZ"></a>终不中道衰耗退败，<a id="a-Ha"></a>超声闻地及独觉地，<a id="a-Hb"></a>成熟有情、<a id="a-Hc"></a>严净佛土，<a id="a-Hd"></a>疾证无上正等菩提。</p>
  <p id="aHe">“复次，<a id="a-Hf"></a>善现，<a id="a-Hg"></a>譬如商人无巧便智，<a id="a-Hh"></a>船在海岸未具装治，<a id="a-Hi"></a>即持财物安置其上，<a id="a-Hj"></a>牵着水中速便进发，<a id="a-Hk"></a>当知是船中道坏没，<a id="a-Hl"></a>人船财物各散异处。<a id="a-Hm"></a>如是商人无巧便智，<a id="a-Hn"></a>丧失身命及大财宝。<a id="a-Ho"></a>如是，<a id="a-Hp"></a>善现，<a id="a-Hq"></a>有菩萨乘诸善男子、<a id="a-Hr"></a>善女人等，<a id="a-Hs"></a>设于无上正等菩提有信、<a id="a-Ht"></a>有忍、<a id="a-Hu"></a>有清净心、<a id="a-Hv"></a>有胜意乐、<a id="a-Hw"></a>有欲胜解、<a id="a-Hx"></a>有舍精进，<a id="a-Hy"></a>若不摄受甚深般若波罗蜜多方便善巧，<a id="a-Hz"></a>则便远离般若、<a id="a-I0"></a>静虑、<a id="a-I1"></a>精进、<a id="a-I2"></a>安忍、<a id="a-I3"></a>净戒、<a id="a-I4"></a>布施波罗蜜多，<a id="a-I5"></a>如是乃至远离一切智、<a id="a-I6"></a>道相智、<a id="a-I7"></a>一切相智。<a id="a-I8"></a>当知如是住菩萨乘诸善男子、<a id="a-I9"></a>善女人等，<a id="a-IA"></a>中道衰败，<a id="a-IB"></a>丧失身命及大财宝。<a id="a-IC"></a>丧身命者，<a id="a-ID"></a>谓堕声闻或独觉地；<a id="a-IE"></a>失财宝者，<a id="a-IF"></a>谓失无上正等菩提。</p>
  <p id="aIG">“善现当知，<a id="a-IH"></a>譬如商人有巧便智，<a id="a-II"></a>先在海岸装治船已，<a id="a-IJ"></a>方牵入水，<a id="a-IK"></a>知无穿穴，<a id="a-IL"></a>后持财物置上而去，<a id="a-IM"></a>当知是船必不坏没，<a id="a-IN"></a>人物安隐达所至处。<a id="a-IO"></a>如是，<a id="a-IP"></a>善现，<a id="a-IQ"></a>有菩萨乘诸善男子、<a id="a-IR"></a>善女人等，<a id="a-IS"></a>若于无上正等菩提有信、<a id="a-IT"></a>有忍、<a id="a-IU"></a>有清净心、<a id="a-IV"></a>有胜意乐、<a id="a-IW"></a>有欲胜解、<a id="a-IX"></a>有舍精进，<a id="a-IY"></a>复能摄受甚深般若波罗蜜多方便善巧，<a id="a-IZ"></a>便不远离般若、<a id="a-Ia"></a>静虑、<a id="a-Ib"></a>精进、<a id="a-Ic"></a>安忍、<a id="a-Id"></a>净戒、<a id="a-Ie"></a>布施波罗蜜多，<a id="a-If"></a>乃至不远离一切智、<a id="a-Ig"></a>道相智、<a id="a-Ih"></a>一切相智，<a id="a-Ii"></a>由是因缘常为诸佛及诸菩萨摩诃萨众摄受护念。<a id="a-Ij"></a>当知如是住菩萨乘诸善男子、<a id="a-Ik"></a>善女人等，<a id="a-Il"></a>终不中道衰耗退败，<a id="a-Im"></a>超声闻地及独觉地，<a id="a-In"></a>成熟有情、<a id="a-Io"></a>严净佛土，<a id="a-Ip"></a>疾证无上正等菩提。</p>
  <p id="aIq">“复次，<a id="a-Ir"></a>善现，<a id="a-Is"></a>譬如有人年百二十，<a id="a-It"></a>老耄衰朽复加众病，<a id="a-Iu"></a>所谓风病、<a id="a-Iv"></a>热病、<a id="a-Iw"></a>痰病或三焦病。<a id="a-Ix"></a>于意云何？<a id="a-Iy"></a>是老病人，<a id="a-Iz"></a>颇从床座能自起不？<a id="a-J0"></a>”</p>
  <p id="aJ1">善现对曰：<a id="a-J2"></a>“不也，<a id="a-J3"></a>世尊。<a id="a-J4"></a>不也，<a id="a-J5"></a>善逝。<a id="a-J6"></a>”</p>
  <p id="aJ7">佛告善现：<a id="a-J8"></a>“是人设有扶令起立，<a id="a-J9"></a>亦无力行一俱卢舍、<a id="a-JA"></a>二俱卢舍、<a id="a-JB"></a>三俱卢舍。<a id="a-JC"></a>所以者何？<a id="a-JD"></a>老病甚故。<a id="a-JE"></a>如是，<a id="a-JF"></a>善现，<a id="a-JG"></a>有菩萨乘诸善男子、<a id="a-JH"></a>善女人等，<a id="a-JI"></a>设于无上正等菩提有信、<a id="a-JJ"></a>有忍、<a id="a-JK"></a>有清净心、<a id="a-JL"></a>有胜意乐、<a id="a-JM"></a>有欲胜解、<a id="a-JN"></a>有舍精进，<a id="a-JO"></a>若不摄受甚深般若波罗蜜多方便善巧，<a id="a-JP"></a>则便远离般若、<a id="a-JQ"></a>静虑、<a id="a-JR"></a>精进、<a id="a-JS"></a>安忍、<a id="a-JT"></a>净戒、<a id="a-JU"></a>布施波罗蜜多，<a id="a-JV"></a>如是乃至远离一切智、<a id="a-JW"></a>道相智、<a id="a-JX"></a>一切相智。<a id="a-JY"></a>当知如是住菩萨乘诸善男子、<a id="a-JZ"></a>善女人等，<a id="a-Ja"></a>中道衰败不证无上正等菩提，<a id="a-Jb"></a>退入声闻或独觉地。<a id="a-Jc"></a>何以故？<a id="a-Jd"></a>以不摄受甚深般若波罗蜜多方便善巧，<a id="a-Je"></a>离诸功德，<a id="a-Jf"></a>诸佛菩萨不护念故。</p>
  <p id="aJg">“善现当知，<a id="a-Jh"></a>譬如有人年百二十，<a id="a-Ji"></a>老耄衰朽复加众病，<a id="a-Jj"></a>谓风、<a id="a-Jk"></a>热、<a id="a-Jl"></a>痰或三焦病。<a id="a-Jm"></a>是老病人欲从床座起往他处而自不能，<a id="a-Jn"></a>有二健人各扶一腋，<a id="a-Jo"></a>徐策令起而告之言：<a id="a-Jp"></a>‘莫有所难，<a id="a-Jq"></a>随意欲往。<a id="a-Jr"></a>我等二人终不相弃，<a id="a-Js"></a>必达所趣，<a id="a-Jt"></a>安隐无损。<a id="a-Ju"></a>’如是，<a id="a-Jv"></a>善现，<a id="a-Jw"></a>有菩萨乘诸善男子、<a id="a-Jx"></a>善女人等，<a id="a-Jy"></a>若于无上正等菩提有信、<a id="a-Jz"></a>有忍、<a id="a-K0"></a>有清净心、<a id="a-K1"></a>有胜意乐、<a id="a-K2"></a>有欲胜解、<a id="a-K3"></a>有舍精进，<a id="a-K4"></a>复能摄受甚深般若波罗蜜多方便善巧，<a id="a-K5"></a>便不远离般若、<a id="a-K6"></a>静虑、<a id="a-K7"></a>精进、<a id="a-K8"></a>安忍、<a id="a-K9"></a>净戒、<a id="a-KA"></a>布施波罗蜜多，<a id="a-KB"></a>如是乃至不远离一切智、<a id="a-KC"></a>道相智、<a id="a-KD"></a>一切相智。<a id="a-KE"></a>当知如是住菩萨乘诸善男子、<a id="a-KF"></a>善女人等，<a id="a-KG"></a>终不中道衰耗退败，<a id="a-KH"></a>超声闻地及独觉地，<a id="a-KI"></a>成熟有情、<a id="a-KJ"></a>严净佛土，<a id="a-KK"></a>疾证无上正等菩提。<a id="a-KL"></a>何以故？<a id="a-KM"></a>以能摄受甚深般若波罗蜜多方便善巧，<a id="a-KN"></a>具诸功德，<a id="a-KO"></a>诸佛菩萨共护念故。<a id="a-KP"></a>”</p>
  <p id="aKQ">尔时，<a id="a-KR"></a>具寿善现白佛言：<a id="a-KS"></a>“世尊，<a id="a-KT"></a>云何住菩萨乘诸善男子、<a id="a-KU"></a>善女人等，<a id="a-KV"></a>由不摄受甚深般若波罗蜜多方便善巧，<a id="a-KW"></a>离诸功德，<a id="a-KX"></a>退堕声闻及独觉地，<a id="a-KY"></a>不证无上正等菩提？<a id="a-KZ"></a>”</p>
  <p id="aKa">佛告善现：<a id="a-Kb"></a>“善哉！<a id="a-Kc"></a>善哉！<a id="a-Kd"></a>汝为利乐住菩萨乘诸善男子、<a id="a-Ke"></a>善女人等，<a id="a-Kf"></a>问如是事。<a id="a-Kg"></a>汝今谛听，<a id="a-Kh"></a>当为汝说。<a id="a-Ki"></a>善现当知，<a id="a-Kj"></a>有菩萨乘诸善男子、<a id="a-Kk"></a>善女人等，<a id="a-Kl"></a>从初发心执我、<a id="a-Km"></a>我所，<a id="a-Kn"></a>修行布施乃至般若波罗蜜多。<a id="a-Ko"></a>此善男子、<a id="a-Kp"></a>善女人等，<a id="a-Kq"></a>修布施时作如是念：<a id="a-Kr"></a>‘我能行施，<a id="a-Ks"></a>我施此物，<a id="a-Kt"></a>彼受我施。<a id="a-Ku"></a>’修净戒时作如是念：<a id="a-Kv"></a>‘我能持戒，<a id="a-Kw"></a>我持此戒，<a id="a-Kx"></a>我具是戒。<a id="a-Ky"></a>’修安忍时作如是念：<a id="a-Kz"></a>‘我能修忍，<a id="a-L0"></a>我于彼忍，<a id="a-L1"></a>我具是忍。<a id="a-L2"></a>’修精进时作如是念：<a id="a-L3"></a>‘我能精进，<a id="a-L4"></a>我为此精进，<a id="a-L5"></a>我具是精进。<a id="a-L6"></a>’修静虑时作如是念：<a id="a-L7"></a>‘我能修定，<a id="a-L8"></a>我为此修定，<a id="a-L9"></a>我具是定。<a id="a-LA"></a>’修般若时作如是念：<a id="a-LB"></a>‘我能修慧，<a id="a-LC"></a>我为此修慧，<a id="a-LD"></a>我具是慧。<a id="a-LE"></a>’</p>
  <p id="aLF">“复次，<a id="a-LG"></a>善现，<a id="a-LH"></a>此善男子、<a id="a-LI"></a>善女人等，<a id="a-LJ"></a>修布施时执有是布施，<a id="a-LK"></a>执由此布施，<a id="a-LL"></a>执布施为我所；<a id="a-LM"></a>修净戒时执有是净戒，<a id="a-LN"></a>执由此净戒，<a id="a-LO"></a>执净戒为我所；<a id="a-LP"></a>修安忍时执有是安忍，<a id="a-LQ"></a>执由此安忍，<a id="a-LR"></a>执安忍为我所；<a id="a-LS"></a>修精进时执有是精进，<a id="a-LT"></a>执由此精进，<a id="a-LU"></a>执精进为我所；<a id="a-LV"></a>修静虑时执有是静虑，<a id="a-LW"></a>执由此静虑，<a id="a-LX"></a>执静虑为我所；<a id="a-LY"></a>修般若时执有是般若，<a id="a-LZ"></a>执由此般若，<a id="a-La"></a>执般若为我所。<a id="a-Lb"></a>是善男子、<a id="a-Lc"></a>善女人等，<a id="a-Ld"></a>我、<a id="a-Le"></a>我所执恒随逐故，<a id="a-Lf"></a>所行布施乃至般若波罗蜜多，<a id="a-Lg"></a>增长生死，<a id="a-Lh"></a>不能解脱生等众苦。<a id="a-Li"></a>所以者何？<a id="a-Lj"></a>布施波罗蜜多中无如是分别可起此执，<a id="a-Lk"></a>乃至般若波罗蜜多中亦无如是分别可起此执。<a id="a-Ll"></a>何以故？<a id="a-Lm"></a>远离此、<a id="a-Ln"></a>彼岸是布施波罗蜜多相，<a id="a-Lo"></a>乃至是般若波罗蜜多相故。</p>
  <p id="aLp">“善现当知，<a id="a-Lq"></a>此菩萨乘诸善男子、<a id="a-Lr"></a>善女人等，<a id="a-Ls"></a>不知此岸、<a id="a-Lt"></a>彼岸相故，<a id="a-Lu"></a>不能摄受布施、<a id="a-Lv"></a>净戒、<a id="a-Lw"></a>安忍、<a id="a-Lx"></a>精进、<a id="a-Ly"></a>静虑、<a id="a-Lz"></a>般若波罗蜜多，<a id="a-M0"></a>乃至不能摄受一切智、<a id="a-M1"></a>道相智、<a id="a-M2"></a>一切相智，<a id="a-M3"></a>由是因缘，<a id="a-M4"></a>此菩萨乘诸善男子、<a id="a-M5"></a>善女人等，<a id="a-M6"></a>堕声闻地或独觉地，<a id="a-M7"></a>不证无上正等菩提。<a id="a-M8"></a>”</p>
 </body>
</html>