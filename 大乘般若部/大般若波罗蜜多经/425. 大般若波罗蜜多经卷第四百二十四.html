<!doctype html>
<html id="z3IBT0l6q" data-ver="1149">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百二十四</h1>
  <h2 id="a2">第二分远离品第二十四之二</h2>
  <p id="a3">尔时，<a id="a-4"></a>具寿舍利子谓善现言：<a id="a-5"></a>“如我解仁者所说义，<a id="a-6"></a>我乃至见者毕竟不生，<a id="a-7"></a>色乃至识毕竟不生，<a id="a-8"></a>如是乃至诸佛法及诸佛毕竟不生，<a id="a-9"></a>一切有情法及一切有情毕竟不生。<a id="a-A"></a>若如是者，<a id="a-B"></a>六趣受生应无差别，<a id="a-C"></a>不应预流得预流果，<a id="a-D"></a>不应一来得一来果，<a id="a-E"></a>不应不还得不还果，<a id="a-F"></a>不应阿罗汉得阿罗汉果，<a id="a-G"></a>不应独觉得独觉菩提，<a id="a-H"></a>不应菩萨得一切相智，<a id="a-I"></a>不应菩萨摩诃萨见六趣生死深生厌患，<a id="a-J"></a>为拔济彼故得五种菩提。</p>
  <p id="aK">“复次，<a id="a-L"></a>善现，<a id="a-M"></a>若一切法毕竟不生，<a id="a-N"></a>云何预流为预流果，<a id="a-O"></a>勤修永断三结之道？<a id="a-P"></a>云何一来为一来果，<a id="a-Q"></a>勤修倍断贪、<a id="a-R"></a>瞋、<a id="a-S"></a>痴道？<a id="a-T"></a>云何不还为不还果，<a id="a-U"></a>勤修永断顺下结道？<a id="a-V"></a>云何阿罗汉为阿罗汉果，<a id="a-W"></a>勤修永断顺上结道？<a id="a-X"></a>云何独觉为独觉菩提，<a id="a-Y"></a>勤修独悟缘起法道？<a id="a-Z"></a>云何菩萨摩诃萨为度无量无边有情，<a id="a-a"></a>修多百千难行苦行，<a id="a-b"></a>具受无量难忍重苦？<a id="a-c"></a>云何如来、<a id="a-d"></a>应、<a id="a-e"></a>正等觉证得无上正等菩提？<a id="a-f"></a>云何诸佛为度无量有情苦故转妙法轮？<a id="a-g"></a>”</p>
  <p id="ah">尔时，<a id="a-i"></a>具寿善现报舍利子言：<a id="a-j"></a>“非我于彼无生法中，<a id="a-k"></a>见有六趣受生差别；<a id="a-l"></a>非我于彼无生法中，<a id="a-m"></a>见有能入谛现观者；<a id="a-n"></a>非我于彼无生法中，<a id="a-o"></a>见有预流得预流果，<a id="a-p"></a>见有一来得一来果，<a id="a-q"></a>见有不还得不还果，<a id="a-r"></a>见有阿罗汉得阿罗汉果，<a id="a-s"></a>见有独觉得独觉菩提，<a id="a-t"></a>见有菩萨得一切相智；<a id="a-u"></a>非我于彼无生法中，<a id="a-v"></a>见有菩萨摩诃萨厌患生死得五菩提；<a id="a-w"></a>非我于彼无生法中，<a id="a-x"></a>见有声闻修断结道，<a id="a-y"></a>见有独觉勤修独悟缘起法道；<a id="a-z"></a>非我于彼无生法中，<a id="a-10"></a>见有菩萨摩诃萨为度有情修多苦行受诸重苦，<a id="a-11"></a>然诸菩萨摩诃萨不起难行苦行之想。<a id="a-12"></a>何以故？<a id="a-13"></a>舍利子，<a id="a-14"></a>若起难行苦行想者，<a id="a-15"></a>终不能为无量无数无边有情作大饶益。<a id="a-16"></a>舍利子，<a id="a-17"></a>一切菩萨以无所得而为方便，<a id="a-18"></a>于诸有情起大悲心，<a id="a-19"></a>住如父母、<a id="a-1A"></a>兄弟、<a id="a-1B"></a>妻子及己身想，<a id="a-1C"></a>为度脱彼发起无上正等觉心，<a id="a-1D"></a>乃能为彼作大饶益。</p>
  <p id="a1E">“舍利子，<a id="a-1F"></a>一切菩萨应作是念：<a id="a-1G"></a>‘如我自性，<a id="a-1H"></a>于一切法，<a id="a-1I"></a>以一切种、<a id="a-1J"></a>一切处、<a id="a-1K"></a>一切时，<a id="a-1L"></a>求不可得；<a id="a-1M"></a>内外诸法亦复如是，<a id="a-1N"></a>都无所有皆不可得。<a id="a-1O"></a>’若住此想，<a id="a-1P"></a>便不见有难行苦行，<a id="a-1Q"></a>由此能为无量无数无边有情修多百千难行苦行作大饶益。<a id="a-1R"></a>何以故？<a id="a-1S"></a>是菩萨摩诃萨于一切法、<a id="a-1T"></a>一切有情、<a id="a-1U"></a>一切种、<a id="a-1V"></a>一切处、<a id="a-1W"></a>一切时无执受故。<a id="a-1X"></a>舍利子，<a id="a-1Y"></a>非我于彼无生法中，<a id="a-1Z"></a>见有如来、<a id="a-1a"></a>应、<a id="a-1b"></a>正等觉，<a id="a-1c"></a>证得无上正等菩提，<a id="a-1d"></a>转妙法轮度无量众。<a id="a-1e"></a>何以故？<a id="a-1f"></a>舍利子，<a id="a-1g"></a>以一切法、<a id="a-1h"></a>一切有情不可得故。<a id="a-1i"></a>”</p>
  <p id="a1j">时，<a id="a-1k"></a>舍利子问善现言：<a id="a-1l"></a>“于意云何？<a id="a-1m"></a>为欲以生法有所证得，<a id="a-1n"></a>为欲以无生法有所证得耶？<a id="a-1o"></a>”</p>
  <p id="a1p">善现对曰：<a id="a-1q"></a>“我不欲以生法有所证得，<a id="a-1r"></a>亦不欲以无生法有所证得。<a id="a-1s"></a>”</p>
  <p id="a1t">舍利子言：<a id="a-1u"></a>“若如是者，<a id="a-1v"></a>岂都无得、<a id="a-1w"></a>无现观耶？<a id="a-1x"></a>”</p>
  <p id="a1y">善现对曰：<a id="a-1z"></a>“虽有得、<a id="a-20"></a>有现观，<a id="a-21"></a>而实不由二法证得。<a id="a-22"></a>舍利子，<a id="a-23"></a>但随世间言说施设有得、<a id="a-24"></a>现观，<a id="a-25"></a>非胜义中有得、<a id="a-26"></a>现观。<a id="a-27"></a>舍利子，<a id="a-28"></a>但随世间言说施设有预流、<a id="a-29"></a>有预流果，<a id="a-2A"></a>有一来、<a id="a-2B"></a>有一来果，<a id="a-2C"></a>有不还、<a id="a-2D"></a>有不还果，<a id="a-2E"></a>有阿罗汉、<a id="a-2F"></a>有阿罗汉果，<a id="a-2G"></a>有独觉、<a id="a-2H"></a>有独觉菩提，<a id="a-2I"></a>有菩萨摩诃萨、<a id="a-2J"></a>有菩萨摩诃萨行，<a id="a-2K"></a>有诸佛、<a id="a-2L"></a>有诸佛无上正等菩提，<a id="a-2M"></a>非胜义中有预流等。<a id="a-2N"></a>”</p>
  <p id="a2O">舍利子言：<a id="a-2P"></a>“若随世间言说施设有得、<a id="a-2Q"></a>现观及预流等，<a id="a-2R"></a>非胜义者；<a id="a-2S"></a>六趣差别亦随世间言说施设，<a id="a-2T"></a>非胜义耶？<a id="a-2U"></a>”</p>
  <p id="a2V">善现对曰：<a id="a-2W"></a>“如是，<a id="a-2X"></a>如是。<a id="a-2Y"></a>何以故？<a id="a-2Z"></a>舍利子，<a id="a-2a"></a>非胜义中有业异熟及染净故。<a id="a-2b"></a>”</p>
  <p id="a2c">时，<a id="a-2d"></a>舍利子问善现言：<a id="a-2e"></a>“于意云何？<a id="a-2f"></a>为欲令未生法生，<a id="a-2g"></a>为欲令已生法生耶？<a id="a-2h"></a>”</p>
  <p id="a2i">善现对曰：<a id="a-2j"></a>“我不欲令未生法生，<a id="a-2k"></a>亦不欲令已生法生。<a id="a-2l"></a>”</p>
  <p id="a2m">舍利子言：<a id="a-2n"></a>“何等是未生法，<a id="a-2o"></a>仁者不欲令彼法生？<a id="a-2p"></a>”</p>
  <p id="a2q">善现对曰：<a id="a-2r"></a>“舍利子，<a id="a-2s"></a>色是未生法，<a id="a-2t"></a>我不欲令生。<a id="a-2u"></a>何以故？<a id="a-2v"></a>自性空故。<a id="a-2w"></a>受、<a id="a-2x"></a>想、<a id="a-2y"></a>行、<a id="a-2z"></a>识是未生法，<a id="a-30"></a>我不欲令生。<a id="a-31"></a>何以故？<a id="a-32"></a>自性空故。<a id="a-33"></a>乃至诸佛无上正等菩提是未生法，<a id="a-34"></a>我不欲令生。<a id="a-35"></a>何以故？<a id="a-36"></a>自性空故。<a id="a-37"></a>”</p>
  <p id="a38">舍利子问：<a id="a-39"></a>“何等是已生法，<a id="a-3A"></a>仁者不欲令彼法生？<a id="a-3B"></a>”</p>
  <p id="a3C">善现对曰：<a id="a-3D"></a>“舍利子，<a id="a-3E"></a>色是已生法，<a id="a-3F"></a>我不欲令生。<a id="a-3G"></a>何以故？<a id="a-3H"></a>自性空故。<a id="a-3I"></a>受、<a id="a-3J"></a>想、<a id="a-3K"></a>行、<a id="a-3L"></a>识是已生法，<a id="a-3M"></a>我不欲令生。<a id="a-3N"></a>何以故？<a id="a-3O"></a>自性空故。<a id="a-3P"></a>乃至诸佛无上正等菩提是已生法，<a id="a-3Q"></a>我不欲令生。<a id="a-3R"></a>何以故？<a id="a-3S"></a>自性空故。<a id="a-3T"></a>”</p>
  <p id="a3U">时，<a id="a-3V"></a>舍利子问善现言：<a id="a-3W"></a>“于意云何？<a id="a-3X"></a>为欲令生生，<a id="a-3Y"></a>为欲令不生生耶？<a id="a-3Z"></a>”</p>
  <p id="a3a">善现对曰：<a id="a-3b"></a>“我不欲令生生，<a id="a-3c"></a>亦不欲令不生生。<a id="a-3d"></a>何以故？<a id="a-3e"></a>舍利子，<a id="a-3f"></a>生与不生，<a id="a-3g"></a>如是二法俱非相应非不相应，<a id="a-3h"></a>无色、<a id="a-3i"></a>无见、<a id="a-3j"></a>无对、<a id="a-3k"></a>一相，<a id="a-3l"></a>谓无相故。<a id="a-3m"></a>由此因缘，<a id="a-3n"></a>我不欲令生生，<a id="a-3o"></a>亦不欲令不生生。<a id="a-3p"></a>”</p>
  <p id="a3q">时，<a id="a-3r"></a>舍利子又问善现：<a id="a-3s"></a>“仁者于所说无生法乐辩说无生相耶？<a id="a-3t"></a>”</p>
  <p id="a3u">善现对曰：<a id="a-3v"></a>“舍利子，<a id="a-3w"></a>我于所说无生法亦不乐辩说无生相。<a id="a-3x"></a>何以故？<a id="a-3y"></a>舍利子，<a id="a-3z"></a>若无生法、<a id="a-40"></a>若无生相、<a id="a-41"></a>若乐若辩说，<a id="a-42"></a>如是一切皆非相应非不相应，<a id="a-43"></a>无色、<a id="a-44"></a>无见、<a id="a-45"></a>无对、<a id="a-46"></a>一相，<a id="a-47"></a>谓无相故。<a id="a-48"></a>”</p>
  <p id="a49">时，<a id="a-4A"></a>舍利子又问善现：<a id="a-4B"></a>“于不生法起不生言，<a id="a-4C"></a>此不生言亦不生耶？<a id="a-4D"></a>”</p>
  <p id="a4E">善现对曰：<a id="a-4F"></a>“如是，<a id="a-4G"></a>如是，<a id="a-4H"></a>诚如所说，<a id="a-4I"></a>于不生法起不生言，<a id="a-4J"></a>此法及言俱无生义。<a id="a-4K"></a>所以者何？<a id="a-4L"></a>舍利子，<a id="a-4M"></a>色不生，<a id="a-4N"></a>受、<a id="a-4O"></a>想、<a id="a-4P"></a>行、<a id="a-4Q"></a>识亦不生。<a id="a-4R"></a>何以故？<a id="a-4S"></a>本性空故。<a id="a-4T"></a>眼处不生，<a id="a-4U"></a>耳、<a id="a-4V"></a>鼻、<a id="a-4W"></a>舌、<a id="a-4X"></a>身、<a id="a-4Y"></a>意处亦不生。<a id="a-4Z"></a>何以故？<a id="a-4a"></a>本性空故。<a id="a-4b"></a>色处不生，<a id="a-4c"></a>声、<a id="a-4d"></a>香、<a id="a-4e"></a>味、<a id="a-4f"></a>触、<a id="a-4g"></a>法处亦不生。<a id="a-4h"></a>何以故？<a id="a-4i"></a>本性空故。<a id="a-4j"></a>眼界不生，<a id="a-4k"></a>耳、<a id="a-4l"></a>鼻、<a id="a-4m"></a>舌、<a id="a-4n"></a>身、<a id="a-4o"></a>意界亦不生。<a id="a-4p"></a>何以故？<a id="a-4q"></a>本性空故。<a id="a-4r"></a>色界不生，<a id="a-4s"></a>声、<a id="a-4t"></a>香、<a id="a-4u"></a>味、<a id="a-4v"></a>触、<a id="a-4w"></a>法界亦不生。<a id="a-4x"></a>何以故？<a id="a-4y"></a>本性空故。<a id="a-4z"></a>眼识界不生，<a id="a-50"></a>耳、<a id="a-51"></a>鼻、<a id="a-52"></a>舌、<a id="a-53"></a>身、<a id="a-54"></a>意识界亦不生。<a id="a-55"></a>何以故？<a id="a-56"></a>本性空故。<a id="a-57"></a>眼触不生，<a id="a-58"></a>耳、<a id="a-59"></a>鼻、<a id="a-5A"></a>舌、<a id="a-5B"></a>身、<a id="a-5C"></a>意触亦不生。<a id="a-5D"></a>何以故？<a id="a-5E"></a>本性空故。<a id="a-5F"></a>眼触为缘所生诸受不生，<a id="a-5G"></a>耳、<a id="a-5H"></a>鼻、<a id="a-5I"></a>舌、<a id="a-5J"></a>身、<a id="a-5K"></a>意触为缘所生诸受亦不生。<a id="a-5L"></a>何以故？<a id="a-5M"></a>本性空故。<a id="a-5N"></a>地界不生，<a id="a-5O"></a>水、<a id="a-5P"></a>火、<a id="a-5Q"></a>风、<a id="a-5R"></a>空、<a id="a-5S"></a>识界亦不生。<a id="a-5T"></a>何以故？<a id="a-5U"></a>本性空故。<a id="a-5V"></a>身行不生，<a id="a-5W"></a>语行、<a id="a-5X"></a>意行亦不生。<a id="a-5Y"></a>何以故？<a id="a-5Z"></a>本性空故。<a id="a-5a"></a>布施波罗蜜多不生，<a id="a-5b"></a>乃至一切相智亦不生。<a id="a-5c"></a>何以故？<a id="a-5d"></a>本性空故。<a id="a-5e"></a>舍利子，<a id="a-5f"></a>由此因缘，<a id="a-5g"></a>于不生法起不生言，<a id="a-5h"></a>此法及言俱无生义。<a id="a-5i"></a>舍利子，<a id="a-5j"></a>若所说法、<a id="a-5k"></a>若能言说者、<a id="a-5l"></a>若听者，<a id="a-5m"></a>皆无生义。<a id="a-5n"></a>”</p>
  <p id="a5o">尔时，<a id="a-5p"></a>具寿舍利子赞善现言：<a id="a-5q"></a>“说法人中，<a id="a-5r"></a>仁为第一，<a id="a-5s"></a>除佛世尊，<a id="a-5t"></a>无能及者。<a id="a-5u"></a>何以故？<a id="a-5v"></a>随所问诘，<a id="a-5w"></a>种种法门皆能酬答，<a id="a-5x"></a>无滞礙故。<a id="a-5y"></a>”</p>
  <p id="a5z">善现报言：<a id="a-60"></a>“诸佛弟子于一切法无依著者，<a id="a-61"></a>法尔皆能随所问诘，<a id="a-62"></a>一一酬答自在无畏。<a id="a-63"></a>何以故？<a id="a-64"></a>以一切法无所依故。<a id="a-65"></a>”</p>
  <p id="a66">舍利子言：<a id="a-67"></a>“云何诸法都无所依？<a id="a-68"></a>”</p>
  <p id="a69">善现答言：<a id="a-6A"></a>“舍利子，<a id="a-6B"></a>色本性空故，<a id="a-6C"></a>不依内、<a id="a-6D"></a>不依外、<a id="a-6E"></a>不依两间；<a id="a-6F"></a>受、<a id="a-6G"></a>想、<a id="a-6H"></a>行、<a id="a-6I"></a>识亦本性空故，<a id="a-6J"></a>不依内、<a id="a-6K"></a>不依外、<a id="a-6L"></a>不依两间。</p>
  <p id="a6M">“舍利子，<a id="a-6N"></a>眼处本性空故，<a id="a-6O"></a>不依内、<a id="a-6P"></a>不依外、<a id="a-6Q"></a>不依两间；<a id="a-6R"></a>耳、<a id="a-6S"></a>鼻、<a id="a-6T"></a>舌、<a id="a-6U"></a>身、<a id="a-6V"></a>意处亦本性空故，<a id="a-6W"></a>不依内、<a id="a-6X"></a>不依外、<a id="a-6Y"></a>不依两间。</p>
  <p id="a6Z">“舍利子，<a id="a-6a"></a>色处本性空故，<a id="a-6b"></a>不依内、<a id="a-6c"></a>不依外、<a id="a-6d"></a>不依两间；<a id="a-6e"></a>声、<a id="a-6f"></a>香、<a id="a-6g"></a>味、<a id="a-6h"></a>触、<a id="a-6i"></a>法处亦本性空故，<a id="a-6j"></a>不依内、<a id="a-6k"></a>不依外、<a id="a-6l"></a>不依两间。</p>
  <p id="a6m">“舍利子，<a id="a-6n"></a>眼界本性空故，<a id="a-6o"></a>不依内、<a id="a-6p"></a>不依外、<a id="a-6q"></a>不依两间；<a id="a-6r"></a>耳、<a id="a-6s"></a>鼻、<a id="a-6t"></a>舌、<a id="a-6u"></a>身、<a id="a-6v"></a>意界亦本性空故，<a id="a-6w"></a>不依内、<a id="a-6x"></a>不依外、<a id="a-6y"></a>不依两间。</p>
  <p id="a6z">“舍利子，<a id="a-70"></a>色界本性空故，<a id="a-71"></a>不依内、<a id="a-72"></a>不依外、<a id="a-73"></a>不依两间；<a id="a-74"></a>声、<a id="a-75"></a>香、<a id="a-76"></a>味、<a id="a-77"></a>触、<a id="a-78"></a>法界亦本性空故，<a id="a-79"></a>不依内、<a id="a-7A"></a>不依外、<a id="a-7B"></a>不依两间。</p>
  <p id="a7C">“舍利子，<a id="a-7D"></a>眼识界本性空故，<a id="a-7E"></a>不依内、<a id="a-7F"></a>不依外、<a id="a-7G"></a>不依两间；<a id="a-7H"></a>耳、<a id="a-7I"></a>鼻、<a id="a-7J"></a>舌、<a id="a-7K"></a>身、<a id="a-7L"></a>意识界亦本性空故，<a id="a-7M"></a>不依内、<a id="a-7N"></a>不依外、<a id="a-7O"></a>不依两间。</p>
  <p id="a7P">“舍利子，<a id="a-7Q"></a>眼触本性空故，<a id="a-7R"></a>不依内、<a id="a-7S"></a>不依外、<a id="a-7T"></a>不依两间；<a id="a-7U"></a>耳、<a id="a-7V"></a>鼻、<a id="a-7W"></a>舌、<a id="a-7X"></a>身、<a id="a-7Y"></a>意触亦本性空故，<a id="a-7Z"></a>不依内、<a id="a-7a"></a>不依外、<a id="a-7b"></a>不依两间。</p>
  <p id="a7c">“舍利子，<a id="a-7d"></a>眼触为缘所生诸受本性空故，<a id="a-7e"></a>不依内、<a id="a-7f"></a>不依外、<a id="a-7g"></a>不依两间；<a id="a-7h"></a>耳、<a id="a-7i"></a>鼻、<a id="a-7j"></a>舌、<a id="a-7k"></a>身、<a id="a-7l"></a>意触为缘所生诸受亦本性空故，<a id="a-7m"></a>不依内、<a id="a-7n"></a>不依外、<a id="a-7o"></a>不依两间。</p>
  <p id="a7p">“舍利子，<a id="a-7q"></a>布施波罗蜜多本性空故，<a id="a-7r"></a>不依内、<a id="a-7s"></a>不依外、<a id="a-7t"></a>不依两间，<a id="a-7u"></a>乃至般若波罗蜜多亦本性空故，<a id="a-7v"></a>不依内、<a id="a-7w"></a>不依外、<a id="a-7x"></a>不依两间。</p>
  <p id="a7y">“舍利子，<a id="a-7z"></a>内空本性空故，<a id="a-80"></a>不依内、<a id="a-81"></a>不依外、<a id="a-82"></a>不依两间，<a id="a-83"></a>乃至无性自性空亦本性空故，<a id="a-84"></a>不依内、<a id="a-85"></a>不依外、<a id="a-86"></a>不依两间。</p>
  <p id="a87">“舍利子，<a id="a-88"></a>四念住本性空故，<a id="a-89"></a>不依内、<a id="a-8A"></a>不依外、<a id="a-8B"></a>不依两间，<a id="a-8C"></a>乃至八圣道支亦本性空故，<a id="a-8D"></a>不依内、<a id="a-8E"></a>不依外、<a id="a-8F"></a>不依两间。</p>
  <p id="a8G">“舍利子，<a id="a-8H"></a>乃至佛十力本性空故，<a id="a-8I"></a>不依内、<a id="a-8J"></a>不依外、<a id="a-8K"></a>不依两间，<a id="a-8L"></a>乃至十八佛不共法亦本性空故，<a id="a-8M"></a>不依内、<a id="a-8N"></a>不依外、<a id="a-8O"></a>不依两间。</p>
  <p id="a8P">“舍利子，<a id="a-8Q"></a>乃至一切智本性空故，<a id="a-8R"></a>不依内、<a id="a-8S"></a>不依外、<a id="a-8T"></a>不依两间；<a id="a-8U"></a>道相智、<a id="a-8V"></a>一切相智亦本性空故，<a id="a-8W"></a>不依内、<a id="a-8X"></a>不依外、<a id="a-8Y"></a>不依两间。</p>
  <p id="a8Z">“舍利子，<a id="a-8a"></a>由此因缘，<a id="a-8b"></a>我说诸法本性空故，<a id="a-8c"></a>都无所依。</p>
  <p id="a8d">“复次，<a id="a-8e"></a>舍利子，<a id="a-8f"></a>诸菩萨摩诃萨修行六种波罗蜜多时，<a id="a-8g"></a>应净色乃至识，<a id="a-8h"></a>应净眼处乃至意处，<a id="a-8i"></a>应净色处乃至法处，<a id="a-8j"></a>应净眼界乃至意界，<a id="a-8k"></a>应净色界乃至法界，<a id="a-8l"></a>应净眼识界乃至意识界，<a id="a-8m"></a>应净眼触乃至意触，<a id="a-8n"></a>应净眼触为缘所生诸受乃至意触为缘所生诸受，<a id="a-8o"></a>应净布施波罗蜜多乃至般若波罗蜜多，<a id="a-8p"></a>应净内空乃至无性自性空，<a id="a-8q"></a>应净四念住乃至八圣道支，<a id="a-8r"></a>如是乃至应净佛十力乃至十八佛不共法，<a id="a-8s"></a>乃至应净一切智、<a id="a-8t"></a>道相智、<a id="a-8u"></a>一切相智，<a id="a-8v"></a>应净菩提道。<a id="a-8w"></a>”</p>
  <p id="a8x">尔时，<a id="a-8y"></a>具寿舍利子问善现言：<a id="a-8z"></a>“云何菩萨摩诃萨修行六种波罗蜜多时净菩提道？<a id="a-90"></a>”</p>
  <p id="a91">善现答言：<a id="a-92"></a>“舍利子，<a id="a-93"></a>六波罗蜜多各有二种：<a id="a-94"></a>一者、<a id="a-95"></a>世间，<a id="a-96"></a>二者、<a id="a-97"></a>出世间。<a id="a-98"></a>”</p>
  <p id="a99">舍利子问：<a id="a-9A"></a>“云何世间布施波罗蜜多？<a id="a-9B"></a>云何出世间布施波罗蜜多？<a id="a-9C"></a>”</p>
  <p id="a9D">善现对曰：<a id="a-9E"></a>“舍利子，<a id="a-9F"></a>若菩萨摩诃萨为大施主，<a id="a-9G"></a>能施一切沙门、<a id="a-9H"></a>婆罗门、<a id="a-9I"></a>贫病、<a id="a-9J"></a>孤露、<a id="a-9K"></a>道行、<a id="a-9L"></a>乞者，<a id="a-9M"></a>须食与食，<a id="a-9N"></a>须饮与饮，<a id="a-9O"></a>须乘与乘，<a id="a-9P"></a>须衣与衣，<a id="a-9Q"></a>须香华与香华，<a id="a-9R"></a>须庄严具与庄严具，<a id="a-9S"></a>须舍宅与舍宅，<a id="a-9T"></a>须医药与医药，<a id="a-9U"></a>须灯明与灯明，<a id="a-9V"></a>须坐卧具与坐卧具，<a id="a-9W"></a>如是一切随其所须余资生具悉皆施与。<a id="a-9X"></a>若复有来乞男与男，<a id="a-9Y"></a>乞女与女，<a id="a-9Z"></a>乞妻妾与妻妾，<a id="a-9a"></a>乞官秩与官秩，<a id="a-9b"></a>乞国城与国城，<a id="a-9c"></a>乞王位与王位，<a id="a-9d"></a>乞头目与头目，<a id="a-9e"></a>乞耳鼻与耳鼻，<a id="a-9f"></a>乞手足与手足，<a id="a-9g"></a>乞肢节与肢节，<a id="a-9h"></a>乞血肉与血肉，<a id="a-9i"></a>乞骨髓与骨髓，<a id="a-9j"></a>乞僮仆与僮仆，<a id="a-9k"></a>乞生类与生类。<a id="a-9l"></a>如是一切随其所求，<a id="a-9m"></a>内外之物悉皆施与。<a id="a-9n"></a>虽作是施而有所依，<a id="a-9o"></a>谓作是念：<a id="a-9p"></a>‘我施彼受，<a id="a-9q"></a>我为施主，<a id="a-9r"></a>我不悭贪，<a id="a-9s"></a>我随佛教一切能舍，<a id="a-9t"></a>我行布施波罗蜜多。<a id="a-9u"></a>’彼行施时，<a id="a-9v"></a>以有所得而为方便，<a id="a-9w"></a>与诸有情平等共有回向无上正等菩提。<a id="a-9x"></a>复作是念：<a id="a-9y"></a>‘我持此福施诸有情，<a id="a-9z"></a>令获此世后世安乐，<a id="a-A0"></a>乃至证得无余涅槃。<a id="a-A1"></a>’彼著三轮而行布施。<a id="a-A2"></a>何等为三？<a id="a-A3"></a>所谓自想、<a id="a-A4"></a>他想、<a id="a-A5"></a>施想。<a id="a-A6"></a>由著此三轮而行施故，<a id="a-A7"></a>名世间布施波罗蜜多。<a id="a-A8"></a>何缘此施名为世间？<a id="a-A9"></a>以与世间同共行故，<a id="a-AA"></a>不动不出世间法故，<a id="a-AB"></a>由斯故说世间布施波罗蜜多。</p>
  <p id="aAC">“舍利子，<a id="a-AD"></a>若菩萨摩诃萨行布施时，<a id="a-AE"></a>三轮清净。<a id="a-AF"></a>何等为三？<a id="a-AG"></a>一者、<a id="a-AH"></a>不执我为施者，<a id="a-AI"></a>二者、<a id="a-AJ"></a>不执彼为受者，<a id="a-AK"></a>三者、<a id="a-AL"></a>不著施及施果。<a id="a-AM"></a>是菩萨摩诃萨行布施时，<a id="a-AN"></a>三轮清净。</p>
  <p id="aAO">“又，<a id="a-AP"></a>舍利子，<a id="a-AQ"></a>若菩萨摩诃萨以大悲为上首，<a id="a-AR"></a>所修施福普施有情，<a id="a-AS"></a>于诸有情都无所得，<a id="a-AT"></a>虽与有情平等共有回向无上正等菩提，<a id="a-AU"></a>而于其中不见少相，<a id="a-AV"></a>由都无所执而行施故，<a id="a-AW"></a>名出世布施波罗蜜多。<a id="a-AX"></a>何缘此施名出世间？<a id="a-AY"></a>不与世间同共行故，<a id="a-AZ"></a>能动能出世间法故，<a id="a-Aa"></a>由斯故说出世布施波罗蜜多。<a id="a-Ab"></a>”</p>
  <p id="aAc">舍利子言：<a id="a-Ad"></a>“云何世间净戒、<a id="a-Ae"></a>安忍、<a id="a-Af"></a>精进、<a id="a-Ag"></a>静虑、<a id="a-Ah"></a>般若波罗蜜多？<a id="a-Ai"></a>云何出世间净戒、<a id="a-Aj"></a>安忍、<a id="a-Ak"></a>精进、<a id="a-Al"></a>静虑、<a id="a-Am"></a>般若波罗蜜多？<a id="a-An"></a>”</p>
  <p id="aAo">善现答言：<a id="a-Ap"></a>“舍利子，<a id="a-Aq"></a>若菩萨摩诃萨修行净戒、<a id="a-Ar"></a>安忍、<a id="a-As"></a>精进、<a id="a-At"></a>静虑、<a id="a-Au"></a>般若时，<a id="a-Av"></a>有所依者著三轮故，<a id="a-Aw"></a>名为世间波罗蜜多，<a id="a-Ax"></a>以与世间同共行故，<a id="a-Ay"></a>不动不出世间法故。<a id="a-Az"></a>若菩萨摩诃萨修行净戒、<a id="a-B0"></a>安忍、<a id="a-B1"></a>精进、<a id="a-B2"></a>静虑、<a id="a-B3"></a>般若时，<a id="a-B4"></a>无所依者三轮净故，<a id="a-B5"></a>名出世间波罗蜜多，<a id="a-B6"></a>不与世间同共行故，<a id="a-B7"></a>能动能出世间法故。</p>
  <p id="aB8">“舍利子，<a id="a-B9"></a>如是菩萨摩诃萨修行六种波罗蜜多时，<a id="a-BA"></a>净菩提道。<a id="a-BB"></a>”</p>
  <p id="aBC">尔时，<a id="a-BD"></a>具寿舍利子问善现言：<a id="a-BE"></a>“何谓菩萨摩诃萨菩提道？<a id="a-BF"></a>”</p>
  <p id="aBG">善现答言：<a id="a-BH"></a>“舍利子，<a id="a-BI"></a>布施波罗蜜多乃至般若波罗蜜多是菩萨摩诃萨菩提道，<a id="a-BJ"></a>四念住乃至八圣道支是菩萨摩诃萨菩提道，<a id="a-BK"></a>空解脱门、<a id="a-BL"></a>无相、<a id="a-BM"></a>无愿解脱门是菩萨摩诃萨菩提道，<a id="a-BN"></a>内空乃至无性自性空是菩萨摩诃萨菩提道，<a id="a-BO"></a>真如、<a id="a-BP"></a>法界、<a id="a-BQ"></a>实际、<a id="a-BR"></a>不思议界等是菩萨摩诃萨菩提道，<a id="a-BS"></a>一切三摩地门、<a id="a-BT"></a>一切陀罗尼门是菩萨摩诃萨菩提道，<a id="a-BU"></a>佛十力乃至十八佛不共法是菩萨摩诃萨菩提道。<a id="a-BV"></a>舍利子，<a id="a-BW"></a>如是等无量无边大功德聚，<a id="a-BX"></a>皆是菩萨摩诃萨菩提道。<a id="a-BY"></a>”</p>
  <p id="aBZ">时，<a id="a-Ba"></a>舍利子赞善现言：<a id="a-Bb"></a>“善哉！<a id="a-Bc"></a>善哉！<a id="a-Bd"></a>诚如所说。<a id="a-Be"></a>善现，<a id="a-Bf"></a>如是大功德聚，<a id="a-Bg"></a>为由何等波罗蜜多势力所办？<a id="a-Bh"></a>”</p>
  <p id="aBi">善现答言：<a id="a-Bj"></a>“舍利子，<a id="a-Bk"></a>如是所说大功德聚，<a id="a-Bl"></a>皆由般若波罗蜜多势力所办。<a id="a-Bm"></a>何以故？<a id="a-Bn"></a>舍利子，<a id="a-Bo"></a>如是般若波罗蜜多能与一切善法为母，<a id="a-Bp"></a>一切声闻、<a id="a-Bq"></a>独觉、<a id="a-Br"></a>菩萨、<a id="a-Bs"></a>诸佛善法从此生故。<a id="a-Bt"></a>舍利子，<a id="a-Bu"></a>如是般若波罗蜜多普能摄受一切善法，<a id="a-Bv"></a>一切声闻、<a id="a-Bw"></a>独觉、<a id="a-Bx"></a>菩萨、<a id="a-By"></a>诸佛善法依此住故。<a id="a-Bz"></a>舍利子，<a id="a-C0"></a>过去菩萨摩诃萨众，<a id="a-C1"></a>修行般若波罗蜜多极圆满故，<a id="a-C2"></a>已证无上正等菩提；<a id="a-C3"></a>未来菩萨摩诃萨众，<a id="a-C4"></a>修行般若波罗蜜多极圆满故，<a id="a-C5"></a>当证无上正等菩提；<a id="a-C6"></a>现在十方诸佛世界无量菩萨摩诃萨众，<a id="a-C7"></a>修行般若波罗蜜多极圆满故，<a id="a-C8"></a>现证无上正等菩提。</p>
  <p id="aC9">“复次，<a id="a-CA"></a>舍利子，<a id="a-CB"></a>若菩萨摩诃萨闻说般若波罗蜜多，<a id="a-CC"></a>心无疑惑亦不迷闷，<a id="a-CD"></a>当知是菩萨摩诃萨住如是住恒不舍离，<a id="a-CE"></a>谓无所得而为方便，<a id="a-CF"></a>常勤救济一切有情；<a id="a-CG"></a>当知是菩萨摩诃萨成就如是殊胜作意，<a id="a-CH"></a>所谓大悲相应作意。<a id="a-CI"></a>”</p>
  <p id="aCJ">时，<a id="a-CK"></a>舍利子谓善现言：<a id="a-CL"></a>“若菩萨摩诃萨住如是住恒不舍离，<a id="a-CM"></a>成就大悲相应作意者，<a id="a-CN"></a>则一切有情亦应成就菩萨摩诃萨。<a id="a-CO"></a>所以者何？<a id="a-CP"></a>以一切有情亦于此住及此作意常不舍离，<a id="a-CQ"></a>则诸菩萨摩诃萨与一切有情应无差别。<a id="a-CR"></a>”</p>
  <p id="aCS">尔时，<a id="a-CT"></a>具寿善现报舍利子言：<a id="a-CU"></a>“善哉！<a id="a-CV"></a>善哉！<a id="a-CW"></a>诚如所说，<a id="a-CX"></a>能如实知我所说意，<a id="a-CY"></a>虽似难我而成我义。<a id="a-CZ"></a>何以故？</p>
  <p id="aCa">“舍利子，<a id="a-Cb"></a>有情非有故，<a id="a-Cc"></a>当知如是住及作意亦非有；<a id="a-Cd"></a>有情无实故，<a id="a-Ce"></a>当知如是住及作意亦无实；<a id="a-Cf"></a>有情无性故，<a id="a-Cg"></a>当知如是住及作意亦无性；<a id="a-Ch"></a>有情空故，<a id="a-Ci"></a>当知如是住及作意亦空；<a id="a-Cj"></a>有情远离故，<a id="a-Ck"></a>当知如是住及作意亦远离；<a id="a-Cl"></a>有情寂静故，<a id="a-Cm"></a>当知如是住及作意亦寂静；<a id="a-Cn"></a>有情无觉知故，<a id="a-Co"></a>当知如是住及作意亦无觉知。</p>
  <p id="aCp">“舍利子，<a id="a-Cq"></a>色乃至识非有故，<a id="a-Cr"></a>当知如是住及作意亦非有；<a id="a-Cs"></a>色乃至识无实故，<a id="a-Ct"></a>当知如是住及作意亦无实；<a id="a-Cu"></a>色乃至识无性故，<a id="a-Cv"></a>当知如是住及作意亦无性；<a id="a-Cw"></a>色乃至识空故，<a id="a-Cx"></a>当知如是住及作意亦空；<a id="a-Cy"></a>色乃至识远离故，<a id="a-Cz"></a>当知如是住及作意亦远离；<a id="a-D0"></a>色乃至识寂静故，<a id="a-D1"></a>当知如是住及作意亦寂静；<a id="a-D2"></a>色乃至识无觉知故，<a id="a-D3"></a>当知如是住及作意亦无觉知。</p>
  <p id="aD4">“舍利子，<a id="a-D5"></a>眼处乃至意处非有故，<a id="a-D6"></a>当知如是住及作意亦非有；<a id="a-D7"></a>眼处乃至意处无实故，<a id="a-D8"></a>当知如是住及作意亦无实；<a id="a-D9"></a>眼处乃至意处无性故，<a id="a-DA"></a>当知如是住及作意亦无性；<a id="a-DB"></a>眼处乃至意处空故，<a id="a-DC"></a>当知如是住及作意亦空；<a id="a-DD"></a>眼处乃至意处远离故，<a id="a-DE"></a>当知如是住及作意亦远离；<a id="a-DF"></a>眼处乃至意处寂静故，<a id="a-DG"></a>当知如是住及作意亦寂静；<a id="a-DH"></a>眼处乃至意处无觉知故，<a id="a-DI"></a>当知如是住及作意亦无觉知。</p>
  <p id="aDJ">“舍利子，<a id="a-DK"></a>色处乃至法处非有故，<a id="a-DL"></a>当知如是住及作意亦非有；<a id="a-DM"></a>色处乃至法处无实故，<a id="a-DN"></a>当知如是住及作意亦无实；<a id="a-DO"></a>色处乃至法处无性故，<a id="a-DP"></a>当知如是住及作意亦无性；<a id="a-DQ"></a>色处乃至法处空故，<a id="a-DR"></a>当知如是住及作意亦空；<a id="a-DS"></a>色处乃至法处远离故，<a id="a-DT"></a>当知如是住及作意亦远离；<a id="a-DU"></a>色处乃至法处寂静故，<a id="a-DV"></a>当知如是住及作意亦寂静；<a id="a-DW"></a>色处乃至法处无觉知故，<a id="a-DX"></a>当知如是住及作意亦无觉知。</p>
  <p id="aDY">“舍利子，<a id="a-DZ"></a>眼界乃至意界非有故，<a id="a-Da"></a>当知如是住及作意亦非有；<a id="a-Db"></a>眼界乃至意界无实故，<a id="a-Dc"></a>当知如是住及作意亦无实；<a id="a-Dd"></a>眼界乃至意界无性故，<a id="a-De"></a>当知如是住及作意亦无性；<a id="a-Df"></a>眼界乃至意界空故，<a id="a-Dg"></a>当知如是住及作意亦空；<a id="a-Dh"></a>眼界乃至意界远离故，<a id="a-Di"></a>当知如是住及作意亦远离；<a id="a-Dj"></a>眼界乃至意界寂静故，<a id="a-Dk"></a>当知如是住及作意亦寂静；<a id="a-Dl"></a>眼界乃至意界无觉知故，<a id="a-Dm"></a>当知如是住及作意亦无觉知。</p>
  <p id="aDn">“舍利子，<a id="a-Do"></a>色界乃至法界非有故，<a id="a-Dp"></a>当知如是住及作意亦非有；<a id="a-Dq"></a>色界乃至法界无实故，<a id="a-Dr"></a>当知如是住及作意亦无实；<a id="a-Ds"></a>色界乃至法界无性故，<a id="a-Dt"></a>当知如是住及作意亦无性；<a id="a-Du"></a>色界乃至法界空故，<a id="a-Dv"></a>当知如是住及作意亦空；<a id="a-Dw"></a>色界乃至法界远离故，<a id="a-Dx"></a>当知如是住及作意亦远离；<a id="a-Dy"></a>色界乃至法界寂静故，<a id="a-Dz"></a>当知如是住及作意亦寂静；<a id="a-E0"></a>色界乃至法界无觉知故，<a id="a-E1"></a>当知如是住及作意亦无觉知。</p>
  <p id="aE2">“舍利子，<a id="a-E3"></a>眼识界乃至意识界非有故，<a id="a-E4"></a>当知如是住及作意亦非有；<a id="a-E5"></a>眼识界乃至意识界无实故，<a id="a-E6"></a>当知如是住及作意亦无实；<a id="a-E7"></a>眼识界乃至意识界无性故，<a id="a-E8"></a>当知如是住及作意亦无性；<a id="a-E9"></a>眼识界乃至意识界空故，<a id="a-EA"></a>当知如是住及作意亦空；<a id="a-EB"></a>眼识界乃至意识界远离故，<a id="a-EC"></a>当知如是住及作意亦远离；<a id="a-ED"></a>眼识界乃至意识界寂静故，<a id="a-EE"></a>当知如是住及作意亦寂静；<a id="a-EF"></a>眼识界乃至意识界无觉知故，<a id="a-EG"></a>当知如是住及作意亦无觉知。</p>
  <p id="aEH">“舍利子，<a id="a-EI"></a>眼触乃至意触非有故，<a id="a-EJ"></a>当知如是住及作意亦非有；<a id="a-EK"></a>眼触乃至意触无实故，<a id="a-EL"></a>当知如是住及作意亦无实；<a id="a-EM"></a>眼触乃至意触无性故，<a id="a-EN"></a>当知如是住及作意亦无性；<a id="a-EO"></a>眼触乃至意触空故，<a id="a-EP"></a>当知如是住及作意亦空；<a id="a-EQ"></a>眼触乃至意触远离故，<a id="a-ER"></a>当知如是住及作意亦远离；<a id="a-ES"></a>眼触乃至意触寂静故，<a id="a-ET"></a>当知如是住及作意亦寂静；<a id="a-EU"></a>眼触乃至意触无觉知故，<a id="a-EV"></a>当知如是住及作意亦无觉知。</p>
  <p id="aEW">“舍利子，<a id="a-EX"></a>眼触为缘所生诸受乃至意触为缘所生诸受非有故，<a id="a-EY"></a>当知如是住及作意亦非有；<a id="a-EZ"></a>眼触为缘所生诸受乃至意触为缘所生诸受无实故，<a id="a-Ea"></a>当知如是住及作意亦无实；<a id="a-Eb"></a>眼触为缘所生诸受乃至意触为缘所生诸受无性故，<a id="a-Ec"></a>当知如是住及作意亦无性；<a id="a-Ed"></a>眼触为缘所生诸受乃至意触为缘所生诸受空故，<a id="a-Ee"></a>当知如是住及作意亦空；<a id="a-Ef"></a>眼触为缘所生诸受乃至意触为缘所生诸受远离故，<a id="a-Eg"></a>当知如是住及作意亦远离；<a id="a-Eh"></a>眼触为缘所生诸受乃至意触为缘所生诸受寂静故，<a id="a-Ei"></a>当知如是住及作意亦寂静；<a id="a-Ej"></a>眼触为缘所生诸受乃至意触为缘所生诸受无觉知故，<a id="a-Ek"></a>当知如是住及作意亦无觉知。</p>
  <p id="aEl">“舍利子，<a id="a-Em"></a>地界乃至识界非有故，<a id="a-En"></a>当知如是住及作意亦非有；<a id="a-Eo"></a>地界乃至识界无实故，<a id="a-Ep"></a>当知如是住及作意亦无实；<a id="a-Eq"></a>地界乃至识界无性故，<a id="a-Er"></a>当知如是住及作意亦无性；<a id="a-Es"></a>地界乃至识界空故，<a id="a-Et"></a>当知如是住及作意亦空；<a id="a-Eu"></a>地界乃至识界远离故，<a id="a-Ev"></a>当知如是住及作意亦远离；<a id="a-Ew"></a>地界乃至识界寂静故，<a id="a-Ex"></a>当知如是住及作意亦寂静；<a id="a-Ey"></a>地界乃至识界无觉知故，<a id="a-Ez"></a>当知如是住及作意亦无觉知。</p>
  <p id="aF0">“舍利子，<a id="a-F1"></a>布施波罗蜜多乃至般若波罗蜜多非有故，<a id="a-F2"></a>当知如是住及作意亦非有；<a id="a-F3"></a>布施波罗蜜多乃至般若波罗蜜多无实故，<a id="a-F4"></a>当知如是住及作意亦无实；<a id="a-F5"></a>布施波罗蜜多乃至般若波罗蜜多无性故，<a id="a-F6"></a>当知如是住及作意亦无性；<a id="a-F7"></a>布施波罗蜜多乃至般若波罗蜜多空故，<a id="a-F8"></a>当知如是住及作意亦空；<a id="a-F9"></a>布施波罗蜜多乃至般若波罗蜜多远离故，<a id="a-FA"></a>当知如是住及作意亦远离；<a id="a-FB"></a>布施波罗蜜多乃至般若波罗蜜多寂静故，<a id="a-FC"></a>当知如是住及作意亦寂静；<a id="a-FD"></a>布施波罗蜜多乃至般若波罗蜜多无觉知故，<a id="a-FE"></a>当知如是住及作意亦无觉知。</p>
  <p id="aFF">“舍利子，<a id="a-FG"></a>内空乃至无性自性空非有故，<a id="a-FH"></a>当知如是住及作意亦非有；<a id="a-FI"></a>内空乃至无性自性空无实故，<a id="a-FJ"></a>当知如是住及作意亦无实；<a id="a-FK"></a>内空乃至无性自性空无性故，<a id="a-FL"></a>当知如是住及作意亦无性；<a id="a-FM"></a>内空乃至无性自性空空故，<a id="a-FN"></a>当知如是住及作意亦空；<a id="a-FO"></a>内空乃至无性自性空远离故，<a id="a-FP"></a>当知如是住及作意亦远离；<a id="a-FQ"></a>内空乃至无性自性空寂静故，<a id="a-FR"></a>当知如是住及作意亦寂静；<a id="a-FS"></a>内空乃至无性自性空无觉知故，<a id="a-FT"></a>当知如是住及作意亦无觉知。</p>
  <p id="aFU">“舍利子，<a id="a-FV"></a>四念住乃至八圣道支非有故，<a id="a-FW"></a>当知如是住及作意亦非有；<a id="a-FX"></a>四念住乃至八圣道支无实故，<a id="a-FY"></a>当知如是住及作意亦无实；<a id="a-FZ"></a>四念住乃至八圣道支无性故，<a id="a-Fa"></a>当知如是住及作意亦无性；<a id="a-Fb"></a>四念住乃至八圣道支空故，<a id="a-Fc"></a>当知如是住及作意亦空；<a id="a-Fd"></a>四念住乃至八圣道支远离故，<a id="a-Fe"></a>当知如是住及作意亦远离；<a id="a-Ff"></a>四念住乃至八圣道支寂静故，<a id="a-Fg"></a>当知如是住及作意亦寂静；<a id="a-Fh"></a>四念住乃至八圣道支无觉知故，<a id="a-Fi"></a>当知如是住及作意亦无觉知。</p>
  <p id="aFj">“舍利子，<a id="a-Fk"></a>如是乃至佛十力乃至十八佛不共法非有故，<a id="a-Fl"></a>当知如是住及作意亦非有；<a id="a-Fm"></a>佛十力乃至十八佛不共法无实故，<a id="a-Fn"></a>当知如是住及作意亦无实；<a id="a-Fo"></a>佛十力乃至十八佛不共法无性故，<a id="a-Fp"></a>当知如是住及作意亦无性；<a id="a-Fq"></a>佛十力乃至十八佛不共法空故，<a id="a-Fr"></a>当知如是住及作意亦空；<a id="a-Fs"></a>佛十力乃至十八佛不共法远离故，<a id="a-Ft"></a>当知如是住及作意亦远离；<a id="a-Fu"></a>佛十力乃至十八佛不共法寂静故，<a id="a-Fv"></a>当知如是住及作意亦寂静；<a id="a-Fw"></a>佛十力乃至十八佛不共法无觉知故，<a id="a-Fx"></a>当知如是住及作意亦无觉知。</p>
  <p id="aFy">“舍利子，<a id="a-Fz"></a>一切三摩地门、<a id="a-G0"></a>一切陀罗尼门非有故，<a id="a-G1"></a>当知如是住及作意亦非有；<a id="a-G2"></a>一切三摩地门、<a id="a-G3"></a>一切陀罗尼门无实故，<a id="a-G4"></a>当知如是住及作意亦无实；<a id="a-G5"></a>一切三摩地门、<a id="a-G6"></a>一切陀罗尼门无性故，<a id="a-G7"></a>当知如是住及作意亦无性；<a id="a-G8"></a>一切三摩地门、<a id="a-G9"></a>一切陀罗尼门空故，<a id="a-GA"></a>当知如是住及作意亦空；<a id="a-GB"></a>一切三摩地门、<a id="a-GC"></a>一切陀罗尼门远离故，<a id="a-GD"></a>当知如是住及作意亦远离；<a id="a-GE"></a>一切三摩地门、<a id="a-GF"></a>一切陀罗尼门寂静故，<a id="a-GG"></a>当知如是住及作意亦寂静；<a id="a-GH"></a>一切三摩地门、<a id="a-GI"></a>一切陀罗尼门无觉知故，<a id="a-GJ"></a>当知如是住及作意亦无觉知。</p>
  <p id="aGK">“舍利子，<a id="a-GL"></a>一切智、<a id="a-GM"></a>道相智、<a id="a-GN"></a>一切相智非有故，<a id="a-GO"></a>当知如是住及作意亦非有；<a id="a-GP"></a>一切智、<a id="a-GQ"></a>道相智、<a id="a-GR"></a>一切相智无实故，<a id="a-GS"></a>当知如是住及作意亦无实；<a id="a-GT"></a>一切智、<a id="a-GU"></a>道相智、<a id="a-GV"></a>一切相智无性故，<a id="a-GW"></a>当知如是住及作意亦无性；<a id="a-GX"></a>一切智、<a id="a-GY"></a>道相智、<a id="a-GZ"></a>一切相智空故，<a id="a-Ga"></a>当知如是住及作意亦空；<a id="a-Gb"></a>一切智、<a id="a-Gc"></a>道相智、<a id="a-Gd"></a>一切相智远离故，<a id="a-Ge"></a>当知如是住及作意亦远离；<a id="a-Gf"></a>一切智、<a id="a-Gg"></a>道相智、<a id="a-Gh"></a>一切相智寂静故，<a id="a-Gi"></a>当知如是住及作意亦寂静；<a id="a-Gj"></a>一切智、<a id="a-Gk"></a>道相智、<a id="a-Gl"></a>一切相智无觉知故，<a id="a-Gm"></a>当知如是住及作意亦无觉知。</p>
  <p id="aGn">“舍利子，<a id="a-Go"></a>声闻菩提、<a id="a-Gp"></a>独觉菩提、<a id="a-Gq"></a>无上菩提非有故，<a id="a-Gr"></a>当知如是住及作意亦非有；<a id="a-Gs"></a>声闻菩提、<a id="a-Gt"></a>独觉菩提、<a id="a-Gu"></a>无上菩提无实故，<a id="a-Gv"></a>当知如是住及作意亦无实；<a id="a-Gw"></a>声闻菩提、<a id="a-Gx"></a>独觉菩提、<a id="a-Gy"></a>无上菩提无性故，<a id="a-Gz"></a>当知如是住及作意亦无性；<a id="a-H0"></a>声闻菩提、<a id="a-H1"></a>独觉菩提、<a id="a-H2"></a>无上菩提空故，<a id="a-H3"></a>当知如是住及作意亦空；<a id="a-H4"></a>声闻菩提、<a id="a-H5"></a>独觉菩提、<a id="a-H6"></a>无上菩提远离故，<a id="a-H7"></a>当知如是住及作意亦远离；<a id="a-H8"></a>声闻菩提、<a id="a-H9"></a>独觉菩提、<a id="a-HA"></a>无上菩提寂静故，<a id="a-HB"></a>当知如是住及作意亦寂静；<a id="a-HC"></a>声闻菩提、<a id="a-HD"></a>独觉菩提、<a id="a-HE"></a>无上菩提无觉知故，<a id="a-HF"></a>当知如是住及作意亦无觉知。</p>
  <p id="aHG">“舍利子，<a id="a-HH"></a>由此因缘，<a id="a-HI"></a>诸菩萨摩诃萨于如是住及此作意常不舍离，<a id="a-HJ"></a>与诸有情亦无差别，<a id="a-HK"></a>以一切法无差别故。<a id="a-HL"></a>”</p>
  <p id="aHM">尔时，<a id="a-HN"></a>世尊赞善现曰：<a id="a-HO"></a>“善哉！<a id="a-HP"></a>善哉！<a id="a-HQ"></a>汝善能为诸菩萨摩诃萨宣说般若波罗蜜多，<a id="a-HR"></a>此皆如来威神之力。<a id="a-HS"></a>若有欲为诸菩萨摩诃萨宣说般若波罗蜜多者，<a id="a-HT"></a>皆应如汝之所宣说。<a id="a-HU"></a>若菩萨摩诃萨欲学般若波罗蜜多者，<a id="a-HV"></a>皆应随汝所说而学。<a id="a-HW"></a>若菩萨摩诃萨随汝所说而学般若波罗蜜多，<a id="a-HX"></a>是菩萨摩诃萨速证无上正等菩提，<a id="a-HY"></a>转妙法轮度无量众。<a id="a-HZ"></a>”</p>
  <p id="aHa">具寿善现为诸菩萨摩诃萨众宣说如是甚深般若波罗蜜多时，<a id="a-Hb"></a>于此三千大千世界六种变动，<a id="a-Hc"></a>谓动、<a id="a-Hd"></a>极动、<a id="a-He"></a>等极动，<a id="a-Hf"></a>涌、<a id="a-Hg"></a>极涌、<a id="a-Hh"></a>等极涌，<a id="a-Hi"></a>震、<a id="a-Hj"></a>极震、<a id="a-Hk"></a>等极震，<a id="a-Hl"></a>击、<a id="a-Hm"></a>极击、<a id="a-Hn"></a>等极击，<a id="a-Ho"></a>吼、<a id="a-Hp"></a>极吼、<a id="a-Hq"></a>等极吼，<a id="a-Hr"></a>爆、<a id="a-Hs"></a>极爆、<a id="a-Ht"></a>等极爆。<a id="a-Hu"></a>又此三千大千世界东涌西没、<a id="a-Hv"></a>西涌东没、<a id="a-Hw"></a>南涌北没、<a id="a-Hx"></a>北涌南没、<a id="a-Hy"></a>中涌边没、<a id="a-Hz"></a>边涌中没。</p>
  <p id="aI0">尔时，<a id="a-I1"></a>世尊即便微笑，<a id="a-I2"></a>具寿善现即白佛言：<a id="a-I3"></a>“何因何缘现此微笑？<a id="a-I4"></a>”</p>
  <p id="aI5">佛告善现：<a id="a-I6"></a>“如我今者于此三千大千世界，<a id="a-I7"></a>为诸菩萨摩诃萨众宣说般若波罗蜜多；<a id="a-I8"></a>今于东方无量无数无边世界，<a id="a-I9"></a>各有如来、<a id="a-IA"></a>应、<a id="a-IB"></a>正等觉，<a id="a-IC"></a>亦为菩萨摩诃萨众宣说般若波罗蜜多；<a id="a-ID"></a>南西北方、<a id="a-IE"></a>四维、<a id="a-IF"></a>上下无量无数无边世界，<a id="a-IG"></a>亦各有如来、<a id="a-IH"></a>应、<a id="a-II"></a>正等觉，<a id="a-IJ"></a>为诸菩萨摩诃萨众宣说般若波罗蜜多。<a id="a-IK"></a>如我今者于此三千大千世界宣说般若波罗蜜多故，<a id="a-IL"></a>有十二那庾多天、<a id="a-IM"></a>人、<a id="a-IN"></a>阿素洛等，<a id="a-IO"></a>得无生法忍；<a id="a-IP"></a>今于十方无量无数无边世界，<a id="a-IQ"></a>亦各有如来、<a id="a-IR"></a>应、<a id="a-IS"></a>正等觉宣说般若波罗蜜多故，<a id="a-IT"></a>亦各有无量无数无边有情，<a id="a-IU"></a>皆发无上正等觉心，<a id="a-IV"></a>获大利乐。<a id="a-IW"></a>”</p>
 </body>
</html>