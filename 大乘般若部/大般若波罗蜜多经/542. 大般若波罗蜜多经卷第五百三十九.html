<!doctype html>
<html id="z3IBT5c8j" data-ver="1320">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百三十九</h1>
  <h2 id="a2">第四分妙行品第一之二</h2>
  <p id="a3">时，<a id="a-4"></a>舍利子问善现言：<a id="a-5"></a>“是诸菩萨实无生不？<a id="a-6"></a>”</p>
  <p id="a7">善现答言：<a id="a-8"></a>“是诸菩萨皆实无生。<a id="a-9"></a>”</p>
  <p id="aA">舍利子言：<a id="a-B"></a>“为但菩萨是实无生，<a id="a-C"></a>为菩萨法亦实无生？<a id="a-D"></a>”</p>
  <p id="aE">善现答言：<a id="a-F"></a>“诸菩萨法亦实无生。<a id="a-G"></a>”</p>
  <p id="aH">舍利子言：<a id="a-I"></a>“为但菩萨法是实无生，<a id="a-J"></a>为一切智智亦实无生？<a id="a-K"></a>”</p>
  <p id="aL">善现答言：<a id="a-M"></a>“一切智智亦实无生。<a id="a-N"></a>”</p>
  <p id="aO">舍利子言：<a id="a-P"></a>“为但一切智智是实无生，<a id="a-Q"></a>为一切智智法亦实无生？<a id="a-R"></a>”</p>
  <p id="aS">善现答言：<a id="a-T"></a>“一切智智法亦实无生。<a id="a-U"></a>”</p>
  <p id="aV">舍利子言：<a id="a-W"></a>“为但一切智智法是实无生，<a id="a-X"></a>为异生类亦实无生？<a id="a-Y"></a>”</p>
  <p id="aZ">善现答言：<a id="a-a"></a>“诸异生类亦实无生。<a id="a-b"></a>”</p>
  <p id="ac">舍利子言：<a id="a-d"></a>“为但异生类是实无生，<a id="a-e"></a>为异生法亦实无生？<a id="a-f"></a>”</p>
  <p id="ag">善现答言：<a id="a-h"></a>“诸异生法亦实无生。<a id="a-i"></a>”</p>
  <p id="aj">时，<a id="a-k"></a>舍利子语善现言：<a id="a-l"></a>“若诸菩萨皆实无生，<a id="a-m"></a>诸菩萨法亦实无生，<a id="a-n"></a>一切智智是实无生，<a id="a-o"></a>一切智智法亦实无生，<a id="a-p"></a>诸异生类是实无生，<a id="a-q"></a>异生类法亦实无生者，<a id="a-r"></a>岂不菩萨摩诃萨应随证得一切智智，<a id="a-s"></a>是则无生法应得无生法？<a id="a-t"></a>”</p>
  <p id="au">善现答言：<a id="a-v"></a>“我意不许无生法中有证得、<a id="a-w"></a>有现观。<a id="a-x"></a>所以者何？<a id="a-y"></a>诸无生法不可得故。<a id="a-z"></a>”</p>
  <p id="a10">舍利子言：<a id="a-11"></a>“为许生法证生法，<a id="a-12"></a>为许无生法证无生法耶？<a id="a-13"></a>”</p>
  <p id="a14">善现答言：<a id="a-15"></a>“我意不许生法证生法，<a id="a-16"></a>亦不许无生法证无生法。<a id="a-17"></a>”</p>
  <p id="a18">舍利子言：<a id="a-19"></a>“为许生法证无生法，<a id="a-1A"></a>为许无生法证生法耶？<a id="a-1B"></a>”</p>
  <p id="a1C">善现答言：<a id="a-1D"></a>“我意不许生法证无生法，<a id="a-1E"></a>亦不许无生法证生法。<a id="a-1F"></a>”</p>
  <p id="a1G">舍利子言：<a id="a-1H"></a>“若如是者，<a id="a-1I"></a>岂都无得、<a id="a-1J"></a>无现观耶？<a id="a-1K"></a>”</p>
  <p id="a1L">善现答言：<a id="a-1M"></a>“虽有得、<a id="a-1N"></a>有现观，<a id="a-1O"></a>然不由此二法而证，<a id="a-1P"></a>但随世间言说施设有得、<a id="a-1Q"></a>现观，<a id="a-1R"></a>非胜义中有得、<a id="a-1S"></a>现观。<a id="a-1T"></a>”</p>
  <p id="a1U">时，<a id="a-1V"></a>舍利子问善现言：<a id="a-1W"></a>“为许未生法生，<a id="a-1X"></a>为许已生法生耶？<a id="a-1Y"></a>”</p>
  <p id="a1Z">善现答言：<a id="a-1a"></a>“我意不许未生法生，<a id="a-1b"></a>亦不许已生法生。<a id="a-1c"></a>”</p>
  <p id="a1d">时，<a id="a-1e"></a>舍利子问善现言：<a id="a-1f"></a>“为许生生，<a id="a-1g"></a>为许不生生耶？<a id="a-1h"></a>”</p>
  <p id="a1i">善现答言：<a id="a-1j"></a>“我意不许生生，<a id="a-1k"></a>亦不许不生生。<a id="a-1l"></a>”</p>
  <p id="a1m">时，<a id="a-1n"></a>舍利子问善现言：<a id="a-1o"></a>“仁者于所说无生法，<a id="a-1p"></a>乐辩说无生相耶？<a id="a-1q"></a>”</p>
  <p id="a1r">善现答言：<a id="a-1s"></a>“我于所说无生法，<a id="a-1t"></a>亦不乐辩说无生相。<a id="a-1u"></a>”</p>
  <p id="a1v">时，<a id="a-1w"></a>舍利子问善现言：<a id="a-1x"></a>“于无生法起无生言，<a id="a-1y"></a>此无生言亦无生不？<a id="a-1z"></a>”</p>
  <p id="a20">善现答言：<a id="a-21"></a>“如是，<a id="a-22"></a>如是，<a id="a-23"></a>于无生法起无生言，<a id="a-24"></a>此法及言俱无生义，<a id="a-25"></a>而随世俗说无生相。<a id="a-26"></a>”</p>
  <p id="a27">时，<a id="a-28"></a>舍利子赞善现言：<a id="a-29"></a>“说法人中仁为第一，<a id="a-2A"></a>除佛世尊无能及者。<a id="a-2B"></a>所以者何？<a id="a-2C"></a>随所问诘种种法门，<a id="a-2D"></a>皆能酬答无所滞礙，<a id="a-2E"></a>而于法性无能动越。<a id="a-2F"></a>”</p>
  <p id="a2G">善现报言：<a id="a-2H"></a>“诸佛弟子于一切法无依著者，<a id="a-2I"></a>法尔皆能随所问诘，<a id="a-2J"></a>一一酬答自在无畏，<a id="a-2K"></a>而于法性能无动越。<a id="a-2L"></a>所以者何？<a id="a-2M"></a>以一切法无所依故。<a id="a-2N"></a>”</p>
  <p id="a2O">时，<a id="a-2P"></a>舍利子问善现言：<a id="a-2Q"></a>“如是所说甚深法要，<a id="a-2R"></a>为由何等波罗蜜多威力所办？<a id="a-2S"></a>”</p>
  <p id="a2T">善现答言：<a id="a-2U"></a>“如是所说甚深法要，<a id="a-2V"></a>皆由般若波罗蜜多威力所办。<a id="a-2W"></a>所以者何？<a id="a-2X"></a>说一切法无所依止，<a id="a-2Y"></a>要由般若波罗蜜多达一切法无所依故。<a id="a-2Z"></a>若菩萨摩诃萨闻说如是甚深般若波罗蜜多，<a id="a-2a"></a>心无疑惑亦不迷闷，<a id="a-2b"></a>当知是菩萨摩诃萨住如是住恒不舍离，<a id="a-2c"></a>谓无所得而为方便，<a id="a-2d"></a>常勤拔济一切有情。<a id="a-2e"></a>当知是菩萨摩诃萨成就如是最胜作意，<a id="a-2f"></a>所谓大悲相应作意。<a id="a-2g"></a>”</p>
  <p id="a2h">时，<a id="a-2i"></a>舍利子谓善现言：<a id="a-2j"></a>“若菩萨摩诃萨住如是住恒不舍离，<a id="a-2k"></a>成就大悲相应作意者，<a id="a-2l"></a>则一切有情亦应成菩萨摩诃萨。<a id="a-2m"></a>所以者何？<a id="a-2n"></a>以一切有情，<a id="a-2o"></a>亦于此住及此作意，<a id="a-2p"></a>常不舍离甚深般若波罗蜜多。<a id="a-2q"></a>大悲作意性平等故，<a id="a-2r"></a>则诸菩萨摩诃萨与一切有情应无差别。<a id="a-2s"></a>”</p>
  <p id="a2t">善现报曰：<a id="a-2u"></a>“善哉！<a id="a-2v"></a>善哉！<a id="a-2w"></a>如是，<a id="a-2x"></a>如是，<a id="a-2y"></a>诚如所说。<a id="a-2z"></a>能如实知我所说意，<a id="a-30"></a>虽似难我而成我义。<a id="a-31"></a>何以故？<a id="a-32"></a>舍利子，<a id="a-33"></a>有情无自性故，<a id="a-34"></a>当知如是住及作意亦无自性；<a id="a-35"></a>有情无所有故，<a id="a-36"></a>当知如是住及作意亦无所有；<a id="a-37"></a>有情远离故，<a id="a-38"></a>当知如是住及作意亦远离；<a id="a-39"></a>有情寂静故，<a id="a-3A"></a>当知如是住及作意亦寂静；<a id="a-3B"></a>有情不可得故，<a id="a-3C"></a>当知如是住及作意亦不可得；<a id="a-3D"></a>有情无觉知故，<a id="a-3E"></a>当知如是住及作意亦无觉知。<a id="a-3F"></a>由此因缘，<a id="a-3G"></a>诸菩萨摩诃萨于如是住及此作意常不舍离，<a id="a-3H"></a>与诸有情亦无差别，<a id="a-3I"></a>以一切法及诸有情皆毕竟空、<a id="a-3J"></a>无差别故。<a id="a-3K"></a>若菩萨摩诃萨能如是知无所滞礙，<a id="a-3L"></a>是真修行甚深般若波罗蜜多。<a id="a-3M"></a>”</p>
  <p id="a3N">尔时，<a id="a-3O"></a>世尊赞善现曰：<a id="a-3P"></a>“善哉！<a id="a-3Q"></a>善哉！<a id="a-3R"></a>汝善能为诸菩萨摩诃萨宣说开示甚深般若波罗蜜多，<a id="a-3S"></a>此皆如来威神之力。<a id="a-3T"></a>若有欲为诸菩萨摩诃萨宣说开示甚深般若波罗蜜多，<a id="a-3U"></a>皆应如汝宣说开示。<a id="a-3V"></a>若菩萨摩诃萨欲学般若波罗蜜多，<a id="a-3W"></a>皆应随汝所说而学。<a id="a-3X"></a>若菩萨摩诃萨随汝所说而学般若波罗蜜多，<a id="a-3Y"></a>是菩萨摩诃萨速证无上正等菩提，<a id="a-3Z"></a>能尽未来利乐一切。<a id="a-3a"></a>是故菩萨摩诃萨众欲证无上正等菩提，<a id="a-3b"></a>当勤修学甚深般若波罗蜜多。<a id="a-3c"></a>”</p>
  <p data-pb></p>
  <h2 id="a3d">第四分帝释品第二</h2>
  <p id="a3e">尔时，<a id="a-3f"></a>天帝释与三十三天四万天子俱来会坐，<a id="a-3g"></a>护世四天王与四大王众天二万天子俱来会坐，<a id="a-3h"></a>索诃界主大梵天王与万梵众俱来会坐，<a id="a-3i"></a>如是乃至五净居天各与无量百千天子俱来会坐，<a id="a-3j"></a>是诸天众净业所感异熟身光虽能照曜，<a id="a-3k"></a>而以如来身光威力之所映夺皆悉不现。</p>
  <p id="a3l">时，<a id="a-3m"></a>天帝释白善现言：<a id="a-3n"></a>“今此三千大千世界无量天众俱来会坐，<a id="a-3o"></a>欲闻大德宣说开示甚深般若波罗蜜多，<a id="a-3p"></a>教授教诫诸菩萨摩诃萨，<a id="a-3q"></a>令于般若波罗蜜多速得究竟。<a id="a-3r"></a>惟愿大德哀愍为说！<a id="a-3s"></a>云何菩萨摩诃萨应住般若波罗蜜多？<a id="a-3t"></a>云何菩萨摩诃萨应学般若波罗蜜多？<a id="a-3u"></a>”</p>
  <p id="a3v">尔时，<a id="a-3w"></a>善现告帝释言：<a id="a-3x"></a>“吾当承佛威神之力顺如来意，<a id="a-3y"></a>为诸菩萨摩诃萨众宣说开示甚深般若波罗蜜多，<a id="a-3z"></a>如诸菩萨摩诃萨众可于其中应如是住、<a id="a-40"></a>应如是学。<a id="a-41"></a>汝等天众，<a id="a-42"></a>皆应谛听，<a id="a-43"></a>善思念之。</p>
  <p id="a44">“憍尸迦，<a id="a-45"></a>汝诸天等，<a id="a-46"></a>未发无上菩提心者今皆应发。<a id="a-47"></a>诸有已入声闻、<a id="a-48"></a>独觉正性离生，<a id="a-49"></a>不复能发大菩提心。<a id="a-4A"></a>何以故？<a id="a-4B"></a>憍尸迦，<a id="a-4C"></a>彼于生死流已作限隔故。<a id="a-4D"></a>其中若有能发无上菩提心者，<a id="a-4E"></a>我亦随喜。<a id="a-4F"></a>所以者何？<a id="a-4G"></a>诸有胜人应求胜法，<a id="a-4H"></a>我终不障他胜善品。<a id="a-4I"></a>”</p>
  <p id="a4J">尔时，<a id="a-4K"></a>世尊赞善现曰：<a id="a-4L"></a>“善哉！<a id="a-4M"></a>善哉！<a id="a-4N"></a>汝今善能为诸菩萨摩诃萨众宣说开示甚深般若波罗蜜多，<a id="a-4O"></a>亦能劝励诸菩萨摩诃萨，<a id="a-4P"></a>令深欢喜勤修般若波罗蜜多。<a id="a-4Q"></a>”</p>
  <p id="a4R">具寿善现便白佛言：<a id="a-4S"></a>“我既知恩如何不报！<a id="a-4T"></a>所以者何？<a id="a-4U"></a>过去诸佛及诸弟子，<a id="a-4V"></a>为诸菩萨摩诃萨众宣说布施乃至般若波罗蜜多，<a id="a-4W"></a>教授教诫、<a id="a-4X"></a>摄受护念。<a id="a-4Y"></a>世尊尔时亦于中学清净梵行，<a id="a-4Z"></a>今证无上正等菩提，<a id="a-4a"></a>转妙法轮饶益我等。<a id="a-4b"></a>故我今者应随佛教，<a id="a-4c"></a>为诸菩萨摩诃萨众宣说布施乃至般若波罗蜜多，<a id="a-4d"></a>教授教诫、<a id="a-4e"></a>摄受护念，<a id="a-4f"></a>令勤修学清净梵行，<a id="a-4g"></a>疾证无上正等菩提，<a id="a-4h"></a>转妙法轮穷未来际，<a id="a-4i"></a>利益安乐一切有情，<a id="a-4j"></a>是则名为报彼恩德。<a id="a-4k"></a>”</p>
  <p id="a4l">具寿善现告帝释言：<a id="a-4m"></a>“汝问‘云何菩萨摩诃萨应住、<a id="a-4n"></a>应学般若波罗蜜多？<a id="a-4o"></a>’者，<a id="a-4p"></a>谛听！<a id="a-4q"></a>谛听！<a id="a-4r"></a>当为汝说，<a id="a-4s"></a>诸菩萨摩诃萨于深般若波罗蜜多，<a id="a-4t"></a>如所应住及应学相。</p>
  <p id="a4u">“憍尸迦，<a id="a-4v"></a>诸菩萨摩诃萨被大功德铠，<a id="a-4w"></a>应以空相安住般若波罗蜜多，<a id="a-4x"></a>不应住色，<a id="a-4y"></a>不应住受、<a id="a-4z"></a>想、<a id="a-50"></a>行、<a id="a-51"></a>识，<a id="a-52"></a>不应住预流果，<a id="a-53"></a>不应住一来、<a id="a-54"></a>不还、<a id="a-55"></a>阿罗汉果，<a id="a-56"></a>不应住独觉菩提，<a id="a-57"></a>不应住诸佛无上正等菩提；<a id="a-58"></a>不应住此是色，<a id="a-59"></a>不应住此是受、<a id="a-5A"></a>想、<a id="a-5B"></a>行、<a id="a-5C"></a>识，<a id="a-5D"></a>不应住此是预流果，<a id="a-5E"></a>不应住此是一来、<a id="a-5F"></a>不还、<a id="a-5G"></a>阿罗汉果，<a id="a-5H"></a>不应住此是独觉菩提，<a id="a-5I"></a>不应住此是诸佛无上正等菩提；<a id="a-5J"></a>不应住色若常若无常，<a id="a-5K"></a>不应住受、<a id="a-5L"></a>想、<a id="a-5M"></a>行、<a id="a-5N"></a>识若常若无常；<a id="a-5O"></a>不应住色若乐若苦，<a id="a-5P"></a>不应住受、<a id="a-5Q"></a>想、<a id="a-5R"></a>行、<a id="a-5S"></a>识若乐若苦；<a id="a-5T"></a>不应住色若我若无我，<a id="a-5U"></a>不应住受、<a id="a-5V"></a>想、<a id="a-5W"></a>行、<a id="a-5X"></a>识若我若无我；<a id="a-5Y"></a>不应住色若净若不净，<a id="a-5Z"></a>不应住受、<a id="a-5a"></a>想、<a id="a-5b"></a>行、<a id="a-5c"></a>识若净若不净；<a id="a-5d"></a>不应住色若空若不空，<a id="a-5e"></a>不应住受、<a id="a-5f"></a>想、<a id="a-5g"></a>行、<a id="a-5h"></a>识若空若不空；<a id="a-5i"></a>不应住预流果是无为所显，<a id="a-5j"></a>不应住一来、<a id="a-5k"></a>不还、<a id="a-5l"></a>阿罗汉果是无为所显，<a id="a-5m"></a>不应住独觉菩提是无为所显，<a id="a-5n"></a>不应住诸佛无上正等菩提是无为所显；<a id="a-5o"></a>不应住预流果是真福田应受供养，<a id="a-5p"></a>不应住预流果极七返有必入涅槃；<a id="a-5q"></a>不应住一来果是真福田应受供养，<a id="a-5r"></a>不应住一来果未至究竟一来此间作苦边际；<a id="a-5s"></a>不应住不还果是真福田应受供养，<a id="a-5t"></a>不应住不还果往彼灭度不复还来；<a id="a-5u"></a>不应住阿罗汉果是真福田应受供养，<a id="a-5v"></a>不应住阿罗汉果今世定入无余涅槃；<a id="a-5w"></a>不应住独觉是真福田应受供养，<a id="a-5x"></a>不应住独觉超声闻地不至佛地而般涅槃；<a id="a-5y"></a>不应住佛是真福田应受供养，<a id="a-5z"></a>不应住佛超异生地、<a id="a-60"></a>超声闻地、<a id="a-61"></a>超独觉地、<a id="a-62"></a>超菩萨地安住佛地，<a id="a-63"></a>利益安乐无量无数无边有情，<a id="a-64"></a>令入无余般涅槃界；<a id="a-65"></a>不应住佛度脱无量无边有情，<a id="a-66"></a>令于三乘各得决定，<a id="a-67"></a>作如是等诸佛事已，<a id="a-68"></a>入无余依般涅槃界。<a id="a-69"></a>”</p>
  <p id="a6A">时，<a id="a-6B"></a>舍利子作是念言：<a id="a-6C"></a>“若菩萨摩诃萨行深般若波罗蜜多时，<a id="a-6D"></a>不应住佛安住佛地，<a id="a-6E"></a>利益安乐无量无数无边有情，<a id="a-6F"></a>令入无余般涅槃界，<a id="a-6G"></a>不应住佛度脱无量无边有情，<a id="a-6H"></a>令于三乘各得决定，<a id="a-6I"></a>作如是等诸佛事已，<a id="a-6J"></a>入无余依般涅槃界，<a id="a-6K"></a>亦不应住诸余法等者，<a id="a-6L"></a>是诸菩萨摩诃萨众当云何住？<a id="a-6M"></a>”</p>
  <p id="a6N">具寿善现承佛威神，<a id="a-6O"></a>知舍利子心之所念，<a id="a-6P"></a>便谓之曰：<a id="a-6Q"></a>“于意云何？<a id="a-6R"></a>诸如来心为何所住？<a id="a-6S"></a>”</p>
  <p id="a6T">时，<a id="a-6U"></a>舍利子语善现言：<a id="a-6V"></a>“诸如来心都无所住。<a id="a-6W"></a>所以者何？<a id="a-6X"></a>心无所住故名如来、<a id="a-6Y"></a>应、<a id="a-6Z"></a>正等觉，<a id="a-6a"></a>谓不住有为界，<a id="a-6b"></a>亦不住无为界，<a id="a-6c"></a>亦非不住有为界无为界。<a id="a-6d"></a>”</p>
  <p id="a6e">时，<a id="a-6f"></a>具寿善现谓舍利子言：<a id="a-6g"></a>“诸菩萨摩诃萨行深般若波罗蜜多时亦复如是，<a id="a-6h"></a>如诸如来、<a id="a-6i"></a>应、<a id="a-6j"></a>正等觉，<a id="a-6k"></a>于一切法心无所住亦非不住。<a id="a-6l"></a>舍利子，<a id="a-6m"></a>诸菩萨摩诃萨于深般若波罗蜜多，<a id="a-6n"></a>如诸如来、<a id="a-6o"></a>应、<a id="a-6p"></a>正等觉，<a id="a-6q"></a>以无所得而为方便，<a id="a-6r"></a>应如是住、<a id="a-6s"></a>应如是学。<a id="a-6t"></a>”</p>
  <p id="a6u">尔时，<a id="a-6v"></a>众中有诸天子窃作是念：<a id="a-6w"></a>“诸药叉等言词咒句，<a id="a-6x"></a>种种差别虽复隐密，<a id="a-6y"></a>而我等辈犹可了知。<a id="a-6z"></a>大德善现于深般若波罗蜜多，<a id="a-70"></a>虽以种种言词显示，<a id="a-71"></a>然我等辈竟不能解。<a id="a-72"></a>”</p>
  <p id="a73">具寿善现知诸天子心之所念，<a id="a-74"></a>便告彼言：<a id="a-75"></a>“汝诸天子于我所说不能解耶？<a id="a-76"></a>”</p>
  <p id="a77">诸天子言：<a id="a-78"></a>“如是，<a id="a-79"></a>如是，<a id="a-7A"></a>我于大德所说般若波罗蜜多甚深句义都不能解。<a id="a-7B"></a>”</p>
  <p id="a7C">具寿善现复告彼言：<a id="a-7D"></a>“我曾于此甚深般若波罗蜜多相应义中无说无示，<a id="a-7E"></a>汝亦不闻当何所解？<a id="a-7F"></a>何以故？<a id="a-7G"></a>诸天子，<a id="a-7H"></a>甚深般若波罗蜜多相应义中，<a id="a-7I"></a>文字言说皆远离故。<a id="a-7J"></a>”</p>
  <p id="a7K">时，<a id="a-7L"></a>诸天子复作是念：<a id="a-7M"></a>“大德善现于此般若波罗蜜多甚深义中，<a id="a-7N"></a>虽复种种方便显说欲令易解，<a id="a-7O"></a>然其义趣甚深转甚深、<a id="a-7P"></a>微细更微细、<a id="a-7Q"></a>难可测量。<a id="a-7R"></a>”</p>
  <p id="a7S">具寿善现知彼心念，<a id="a-7T"></a>便告之言：<a id="a-7U"></a>“天子当知，<a id="a-7V"></a>色非甚深非微细，<a id="a-7W"></a>受、<a id="a-7X"></a>想、<a id="a-7Y"></a>行、<a id="a-7Z"></a>识非甚深非微细，<a id="a-7a"></a>预流果非甚深非微细，<a id="a-7b"></a>一来、<a id="a-7c"></a>不还、<a id="a-7d"></a>阿罗汉果非甚深非微细，<a id="a-7e"></a>独觉菩提非甚深非微细，<a id="a-7f"></a>诸佛无上正等菩提非甚深非微细。<a id="a-7g"></a>何以故？<a id="a-7h"></a>诸天子，<a id="a-7i"></a>以一切法微细甚深，<a id="a-7j"></a>说、<a id="a-7k"></a>听、<a id="a-7l"></a>解者不可得故。<a id="a-7m"></a>由斯，<a id="a-7n"></a>汝等于诸法中，<a id="a-7o"></a>应随所说修深固忍。<a id="a-7p"></a>天子当知，<a id="a-7q"></a>诸有欲证欲住预流、<a id="a-7r"></a>一来、<a id="a-7s"></a>不还、<a id="a-7t"></a>阿罗汉果、<a id="a-7u"></a>独觉菩提、<a id="a-7v"></a>诸佛无上正等菩提，<a id="a-7w"></a>要依此忍乃能证住。<a id="a-7x"></a>”</p>
  <p id="a7y">时，<a id="a-7z"></a>诸天子作是念言：<a id="a-80"></a>“大德善现于今欲为何等有情说何等法？<a id="a-81"></a>”</p>
  <p id="a82">具寿善现知诸天子心之所念，<a id="a-83"></a>而告彼言：<a id="a-84"></a>“天子当知，<a id="a-85"></a>吾今欲为如幻、<a id="a-86"></a>如化、<a id="a-87"></a>如梦有情，<a id="a-88"></a>亦复宣说如幻、<a id="a-89"></a>如化、<a id="a-8A"></a>如梦之法。<a id="a-8B"></a>何以故？<a id="a-8C"></a>诸天子，<a id="a-8D"></a>如是听者于所说法无闻、<a id="a-8E"></a>无解、<a id="a-8F"></a>无所证故。<a id="a-8G"></a>”</p>
  <p id="a8H">时，<a id="a-8I"></a>诸天子问善现言：<a id="a-8J"></a>“能说、<a id="a-8K"></a>能听及所说法，<a id="a-8L"></a>皆如幻、<a id="a-8M"></a>化、<a id="a-8N"></a>梦所见耶？<a id="a-8O"></a>”</p>
  <p id="a8P">善现答言：<a id="a-8Q"></a>“如是，<a id="a-8R"></a>如是，<a id="a-8S"></a>如幻有情为如幻者说如幻法，<a id="a-8T"></a>如化有情为如化者说如化法，<a id="a-8U"></a>如梦有情为如梦者说如梦法。<a id="a-8V"></a>一切有情及一切法，<a id="a-8W"></a>无不皆如幻、<a id="a-8X"></a>化、<a id="a-8Y"></a>梦境，<a id="a-8Z"></a>以一切法、<a id="a-8a"></a>一切有情与幻、<a id="a-8b"></a>化、<a id="a-8c"></a>梦无二无别。<a id="a-8d"></a>天子当知，<a id="a-8e"></a>诸预流者及预流果，<a id="a-8f"></a>若一来者及一来果，<a id="a-8g"></a>若不还者及不还果，<a id="a-8h"></a>若阿罗汉及阿罗汉果，<a id="a-8i"></a>若诸独觉及独觉菩提，<a id="a-8j"></a>若诸如来、<a id="a-8k"></a>应、<a id="a-8l"></a>正等觉及佛无上正等菩提，<a id="a-8m"></a>无不皆如幻、<a id="a-8n"></a>化、<a id="a-8o"></a>梦境。<a id="a-8p"></a>”</p>
  <p id="a8q">时，<a id="a-8r"></a>诸天子问善现言：<a id="a-8s"></a>“岂诸如来、<a id="a-8t"></a>应、<a id="a-8u"></a>正等觉及佛无上正等菩提，<a id="a-8v"></a>亦如幻、<a id="a-8w"></a>化、<a id="a-8x"></a>梦所见耶？<a id="a-8y"></a>”</p>
  <p id="a8z">善现答言：<a id="a-90"></a>“如是，<a id="a-91"></a>如是，<a id="a-92"></a>乃至涅槃，<a id="a-93"></a>我亦说为如幻、<a id="a-94"></a>如化、<a id="a-95"></a>如梦所见。<a id="a-96"></a>”</p>
  <p id="a97">时，<a id="a-98"></a>诸天子问善现言：<a id="a-99"></a>“岂可涅槃亦如幻、<a id="a-9A"></a>化、<a id="a-9B"></a>梦所见境？<a id="a-9C"></a>”</p>
  <p id="a9D">善现答言：<a id="a-9E"></a>“设更有法胜涅槃者，<a id="a-9F"></a>我亦说为如幻、<a id="a-9G"></a>如化、<a id="a-9H"></a>如梦所见。<a id="a-9I"></a>所以者何？<a id="a-9J"></a>幻、<a id="a-9K"></a>化、<a id="a-9L"></a>梦境与一切法乃至涅槃无二无别，<a id="a-9M"></a>皆不可得、<a id="a-9N"></a>不可说故。<a id="a-9O"></a>”</p>
  <p id="a9P">尔时，<a id="a-9Q"></a>舍利子、<a id="a-9R"></a>执大藏、<a id="a-9S"></a>满慈子、<a id="a-9T"></a>大饮光等问善现言：<a id="a-9U"></a>“所说般若波罗蜜多，<a id="a-9V"></a>如是甚深谁能信受？<a id="a-9W"></a>”</p>
  <p id="a9X">具寿庆喜白大声闻舍利子等言：<a id="a-9Y"></a>“有不退转菩萨摩诃萨，<a id="a-9Z"></a>于此般若波罗蜜多能深信受，<a id="a-9a"></a>复有无量具足正见诸漏永尽大阿罗汉，<a id="a-9b"></a>于此般若波罗蜜多亦能信受。<a id="a-9c"></a>”</p>
  <p id="a9d">具寿善现作如是言：<a id="a-9e"></a>“如是所说甚深般若波罗蜜多无能信受。<a id="a-9f"></a>所以者何？<a id="a-9g"></a>此中无法可显可示及可施设，<a id="a-9h"></a>既实无法可显可示及可施设故，<a id="a-9i"></a>信受者亦不可得。<a id="a-9j"></a>”</p>
  <p id="a9k">时，<a id="a-9l"></a>天帝释作是念言：<a id="a-9m"></a>“大德善现雨大法雨，<a id="a-9n"></a>我应化作微妙诸华奉散供养。<a id="a-9o"></a>”作是念已，<a id="a-9p"></a>即便化作微妙诸华散善现上。</p>
  <p id="a9q">具寿善现作是念言：<a id="a-9r"></a>“今所散华于诸天处未曾见有，<a id="a-9s"></a>是华微妙，<a id="a-9t"></a>定非水陆草木所生，<a id="a-9u"></a>应是诸天从心化出。<a id="a-9v"></a>”</p>
  <p id="a9w">时，<a id="a-9x"></a>天帝释既知善现心之所念，<a id="a-9y"></a>谓善现言：<a id="a-9z"></a>“此所散华，<a id="a-A0"></a>实非水陆草木所生，<a id="a-A1"></a>亦非诸天从心化出。<a id="a-A2"></a>何以故？<a id="a-A3"></a>此所散华无生性故。<a id="a-A4"></a>”</p>
  <p id="aA5">尔时，<a id="a-A6"></a>善现语帝释言：<a id="a-A7"></a>“此华不生即非华也！<a id="a-A8"></a>”</p>
  <p id="aA9">时，<a id="a-AA"></a>天帝释窃作是念：<a id="a-AB"></a>“大德善现智慧甚深，<a id="a-AC"></a>不坏假名而说实义。<a id="a-AD"></a>”</p>
  <p id="aAE">作是念已，<a id="a-AF"></a>白善现言：<a id="a-AG"></a>“如是，<a id="a-AH"></a>如是，<a id="a-AI"></a>诚如尊教。<a id="a-AJ"></a>诸菩萨摩诃萨于诸法中，<a id="a-AK"></a>随尊者教应如是学。<a id="a-AL"></a>”</p>
  <p id="aAM">具寿善现语帝释言：<a id="a-AN"></a>“如是，<a id="a-AO"></a>如是，<a id="a-AP"></a>如汝所说，<a id="a-AQ"></a>诸菩萨摩诃萨于诸法中，<a id="a-AR"></a>随我所教应如是学。</p>
  <p id="aAS">“憍尸迦，<a id="a-AT"></a>诸菩萨摩诃萨如是学时，<a id="a-AU"></a>不于色学，<a id="a-AV"></a>不于受、<a id="a-AW"></a>想、<a id="a-AX"></a>行、<a id="a-AY"></a>识学，<a id="a-AZ"></a>不于预流果学，<a id="a-Aa"></a>不于一来、<a id="a-Ab"></a>不还、<a id="a-Ac"></a>阿罗汉果学，<a id="a-Ad"></a>不于独觉菩提学，<a id="a-Ae"></a>不于诸佛无上正等菩提学；<a id="a-Af"></a>若不于此诸地而学，<a id="a-Ag"></a>是名学佛一切智智；<a id="a-Ah"></a>若能学佛一切智智，<a id="a-Ai"></a>则学无量无边佛法；<a id="a-Aj"></a>若学无量无边佛法，<a id="a-Ak"></a>则不学色有增有减，<a id="a-Al"></a>亦不学受、<a id="a-Am"></a>想、<a id="a-An"></a>行、<a id="a-Ao"></a>识有增有减；<a id="a-Ap"></a>若不学色有增有减，<a id="a-Aq"></a>亦不学受、<a id="a-Ar"></a>想、<a id="a-As"></a>行、<a id="a-At"></a>识有增有减，<a id="a-Au"></a>则不学色有取有舍，<a id="a-Av"></a>亦不学受、<a id="a-Aw"></a>想、<a id="a-Ax"></a>行、<a id="a-Ay"></a>识有取有舍；<a id="a-Az"></a>若不学色有取有舍，<a id="a-B0"></a>亦不学受、<a id="a-B1"></a>想、<a id="a-B2"></a>行、<a id="a-B3"></a>识有取有舍，<a id="a-B4"></a>则不学一切法有取有舍；<a id="a-B5"></a>若不学一切法有取有舍，<a id="a-B6"></a>则不学诸法有可摄受、<a id="a-B7"></a>有可灭坏；<a id="a-B8"></a>若不学诸法有可摄受、<a id="a-B9"></a>有可灭坏，<a id="a-BA"></a>则不学一切智智有可摄受、<a id="a-BB"></a>有可灭坏。<a id="a-BC"></a>诸菩萨摩诃萨如是学时，<a id="a-BD"></a>名为真学一切智智，<a id="a-BE"></a>速能证得一切智智。<a id="a-BF"></a>”</p>
  <p id="aBG">时，<a id="a-BH"></a>舍利子问善现言：<a id="a-BI"></a>“若菩萨摩诃萨不学诸法有可摄受、<a id="a-BJ"></a>有可灭坏，<a id="a-BK"></a>亦不学一切智智有可摄受、<a id="a-BL"></a>有可灭坏，<a id="a-BM"></a>是菩萨摩诃萨如是学时，<a id="a-BN"></a>名为真学一切智智，<a id="a-BO"></a>速能证得一切智智耶？<a id="a-BP"></a>”</p>
  <p id="aBQ">善现答言：<a id="a-BR"></a>“如是，<a id="a-BS"></a>如是，<a id="a-BT"></a>若菩萨摩诃萨不学诸法有可摄受、<a id="a-BU"></a>有可灭坏，<a id="a-BV"></a>亦不学一切智智有可摄受、<a id="a-BW"></a>有可灭坏，<a id="a-BX"></a>是菩萨摩诃萨如是学时，<a id="a-BY"></a>名为真学一切智智，<a id="a-BZ"></a>速能证得一切智智，<a id="a-Ba"></a>以无所得为方便故。<a id="a-Bb"></a>”</p>
  <p id="aBc">尔时，<a id="a-Bd"></a>天帝释问舍利子言：<a id="a-Be"></a>“诸菩萨摩诃萨所学般若波罗蜜多，<a id="a-Bf"></a>当于何求？<a id="a-Bg"></a>”</p>
  <p id="aBh">舍利子言：<a id="a-Bi"></a>“诸菩萨摩诃萨所学般若波罗蜜多，<a id="a-Bj"></a>当于善现所说中求。<a id="a-Bk"></a>”</p>
  <p id="aBl">天帝释问舍利子言：<a id="a-Bm"></a>“是谁神力为依持故，<a id="a-Bn"></a>而令尊者作如是说？<a id="a-Bo"></a>”</p>
  <p id="aBp">舍利子言：<a id="a-Bq"></a>“如来神力为依持故，<a id="a-Br"></a>我作是说。<a id="a-Bs"></a>”</p>
  <p id="aBt">时，<a id="a-Bu"></a>天帝释复问具寿舍利子言：<a id="a-Bv"></a>“是谁神力为依持故，<a id="a-Bw"></a>尊者善现能说般若波罗蜜多？<a id="a-Bx"></a>”</p>
  <p id="aBy">舍利子言：<a id="a-Bz"></a>“如来神力为依持故，<a id="a-C0"></a>具寿善现能说般若波罗蜜多。<a id="a-C1"></a>”</p>
  <p id="aC2">尔时，<a id="a-C3"></a>善现告帝释言：<a id="a-C4"></a>“汝之所问‘是谁神力为依持故，<a id="a-C5"></a>令我善现能说般若波罗蜜多？<a id="a-C6"></a>’者，<a id="a-C7"></a>憍尸迦，<a id="a-C8"></a>当知定是如来神力为依持故，<a id="a-C9"></a>令我善现能说般若波罗蜜多。</p>
  <p id="aCA">“憍尸迦，<a id="a-CB"></a>汝之所问‘诸菩萨摩诃萨所学般若波罗蜜多，<a id="a-CC"></a>当于何求？<a id="a-CD"></a>’者，<a id="a-CE"></a>憍尸迦，<a id="a-CF"></a>诸菩萨摩诃萨所学般若波罗蜜多，<a id="a-CG"></a>不应于色求，<a id="a-CH"></a>不应离色求；<a id="a-CI"></a>不应于受、<a id="a-CJ"></a>想、<a id="a-CK"></a>行、<a id="a-CL"></a>识求，<a id="a-CM"></a>不应离受、<a id="a-CN"></a>想、<a id="a-CO"></a>行、<a id="a-CP"></a>识求。<a id="a-CQ"></a>所以者何？<a id="a-CR"></a>色非般若波罗蜜多，<a id="a-CS"></a>亦非离色而有般若波罗蜜多；<a id="a-CT"></a>受、<a id="a-CU"></a>想、<a id="a-CV"></a>行、<a id="a-CW"></a>识亦非般若波罗蜜多，<a id="a-CX"></a>亦非离受、<a id="a-CY"></a>想、<a id="a-CZ"></a>行、<a id="a-Ca"></a>识而有般若波罗蜜多。<a id="a-Cb"></a>”</p>
  <p id="aCc">时，<a id="a-Cd"></a>天帝释白善现言：<a id="a-Ce"></a>“诸菩萨摩诃萨所学般若波罗蜜多，<a id="a-Cf"></a>是大波罗蜜多，<a id="a-Cg"></a>是无量波罗蜜多，<a id="a-Ch"></a>是无边波罗蜜多。<a id="a-Ci"></a>”</p>
  <p id="aCj">善现报言：<a id="a-Ck"></a>“如是，<a id="a-Cl"></a>如是，<a id="a-Cm"></a>憍尸迦，<a id="a-Cn"></a>诸菩萨摩诃萨所学般若波罗蜜多，<a id="a-Co"></a>是大波罗蜜多，<a id="a-Cp"></a>是无量波罗蜜多，<a id="a-Cq"></a>是无边波罗蜜多。<a id="a-Cr"></a>何以故？<a id="a-Cs"></a>憍尸迦，<a id="a-Ct"></a>色大故，<a id="a-Cu"></a>当知般若波罗蜜多亦大；<a id="a-Cv"></a>受、<a id="a-Cw"></a>想、<a id="a-Cx"></a>行、<a id="a-Cy"></a>识大故，<a id="a-Cz"></a>当知般若波罗蜜多亦大。<a id="a-D0"></a>憍尸迦，<a id="a-D1"></a>色无量故，<a id="a-D2"></a>当知般若波罗蜜多亦无量；<a id="a-D3"></a>受、<a id="a-D4"></a>想、<a id="a-D5"></a>行、<a id="a-D6"></a>识无量故，<a id="a-D7"></a>当知般若波罗蜜多亦无量。<a id="a-D8"></a>憍尸迦，<a id="a-D9"></a>色无边故，<a id="a-DA"></a>当知般若波罗蜜多亦无边；<a id="a-DB"></a>受、<a id="a-DC"></a>想、<a id="a-DD"></a>行、<a id="a-DE"></a>识无边故，<a id="a-DF"></a>当知般若波罗蜜多亦无边。</p>
  <p id="aDG">“复次，<a id="a-DH"></a>憍尸迦，<a id="a-DI"></a>所缘无边故，<a id="a-DJ"></a>当知般若波罗蜜多亦无边。<a id="a-DK"></a>憍尸迦，<a id="a-DL"></a>云何所缘无边故，<a id="a-DM"></a>当知般若波罗蜜多亦无边？<a id="a-DN"></a>谓一切法前、<a id="a-DO"></a>中、<a id="a-DP"></a>后际皆不可得说为无边，<a id="a-DQ"></a>法无边故所缘亦无边，<a id="a-DR"></a>由此般若波罗蜜多亦说无边。<a id="a-DS"></a>是故我说所缘无边故，<a id="a-DT"></a>当知般若波罗蜜多亦无边。</p>
  <p id="aDU">“复次，<a id="a-DV"></a>憍尸迦，<a id="a-DW"></a>一切法无边故，<a id="a-DX"></a>当知般若波罗蜜多亦无边。<a id="a-DY"></a>憍尸迦，<a id="a-DZ"></a>云何一切法无边故，<a id="a-Da"></a>当知般若波罗蜜多亦无边？<a id="a-Db"></a>谓一切法边不可得。<a id="a-Dc"></a>所以者何？<a id="a-Dd"></a>以一切色前、<a id="a-De"></a>中、<a id="a-Df"></a>后边皆不可得，<a id="a-Dg"></a>一切受、<a id="a-Dh"></a>想、<a id="a-Di"></a>行、<a id="a-Dj"></a>识前中后边皆不可得，<a id="a-Dk"></a>由此般若波罗蜜多前、<a id="a-Dl"></a>中、<a id="a-Dm"></a>后边亦不可得。<a id="a-Dn"></a>是故我说一切法无边故，<a id="a-Do"></a>当知般若波罗蜜多亦无边。</p>
  <p id="aDp">“复次，<a id="a-Dq"></a>憍尸迦，<a id="a-Dr"></a>一切有情无边故，<a id="a-Ds"></a>当知般若波罗蜜多亦无边。<a id="a-Dt"></a>所以者何？<a id="a-Du"></a>一切有情边不可得。<a id="a-Dv"></a>是故我说一切有情无边故，<a id="a-Dw"></a>当知般若波罗蜜多亦无边。<a id="a-Dx"></a>”</p>
  <p id="aDy">时，<a id="a-Dz"></a>天帝释问善现言：<a id="a-E0"></a>“大德，<a id="a-E1"></a>云何一切有情无边故，<a id="a-E2"></a>当知般若波罗蜜多亦无边？<a id="a-E3"></a>”</p>
  <p id="aE4">善现答言：<a id="a-E5"></a>“憍尸迦，<a id="a-E6"></a>非有情类其数众多，<a id="a-E7"></a>计算其边不可得故，<a id="a-E8"></a>作如是说：<a id="a-E9"></a>一切有情无边故，<a id="a-EA"></a>当知般若波罗蜜多亦无边。<a id="a-EB"></a>”</p>
  <p id="aEC">天帝释言：<a id="a-ED"></a>“为何义故作如是说？<a id="a-EE"></a>”</p>
  <p id="aEF">善现告言：<a id="a-EG"></a>“憍尸迦，<a id="a-EH"></a>我今问汝，<a id="a-EI"></a>随汝意答。<a id="a-EJ"></a>于意云何？<a id="a-EK"></a>言有情有情者，<a id="a-EL"></a>是何法增语？<a id="a-EM"></a>”</p>
  <p id="aEN">天帝释言：<a id="a-EO"></a>“言有情有情者，<a id="a-EP"></a>非法增语亦非非法增语，<a id="a-EQ"></a>但是假立客名所摄、<a id="a-ER"></a>无事名所摄、<a id="a-ES"></a>无主名所摄、<a id="a-ET"></a>无缘名所摄。<a id="a-EU"></a>”</p>
  <p id="aEV">善现复言：<a id="a-EW"></a>“憍尸迦，<a id="a-EX"></a>于意云何？<a id="a-EY"></a>于此般若波罗蜜多甚深经中，<a id="a-EZ"></a>为显示有实有情不？<a id="a-Ea"></a>”</p>
  <p id="aEb">天帝释言：<a id="a-Ec"></a>“不也，<a id="a-Ed"></a>大德。<a id="a-Ee"></a>”</p>
  <p id="aEf">善现告言：<a id="a-Eg"></a>“于此般若波罗蜜多甚深经中，<a id="a-Eh"></a>既不显示有实有情故说无边，<a id="a-Ei"></a>以彼中、<a id="a-Ej"></a>边不可得故。</p>
  <p id="aEk">“憍尸迦，<a id="a-El"></a>于意云何？<a id="a-Em"></a>若诸如来、<a id="a-En"></a>应、<a id="a-Eo"></a>正等觉，<a id="a-Ep"></a>经如殑伽沙数大劫，<a id="a-Eq"></a>以无边音说有情类无量名字，<a id="a-Er"></a>此中颇有真实有情有生灭不？<a id="a-Es"></a>”</p>
  <p id="aEt">天帝释言：<a id="a-Eu"></a>“不也，<a id="a-Ev"></a>大德。<a id="a-Ew"></a>何以故？<a id="a-Ex"></a>以诸有情本性净故。<a id="a-Ey"></a>彼从本来无所有故，<a id="a-Ez"></a>非无所有可有生灭。<a id="a-F0"></a>”</p>
  <p id="aF1">善现告言：<a id="a-F2"></a>“由斯义故，<a id="a-F3"></a>我作是说：<a id="a-F4"></a>一切有情无边故，<a id="a-F5"></a>当知般若波罗蜜多亦无边。<a id="a-F6"></a>憍尸迦，<a id="a-F7"></a>由此当知诸菩萨摩诃萨所学般若波罗蜜多，<a id="a-F8"></a>应说为大、<a id="a-F9"></a>无量、<a id="a-FA"></a>无边。<a id="a-FB"></a>”</p>
  <p id="aFC">尔时，<a id="a-FD"></a>会中天帝释等欲界诸天、<a id="a-FE"></a>梵天王等色界诸天，<a id="a-FF"></a>及大自在神仙天女，<a id="a-FG"></a>欢喜踊跃，<a id="a-FH"></a>同时三返高声唱言：<a id="a-FI"></a>“善哉！<a id="a-FJ"></a>善哉！<a id="a-FK"></a>佛出世故，<a id="a-FL"></a>尊者善现承佛威神，<a id="a-FM"></a>善为我等宣说开示微妙法性，<a id="a-FN"></a>所谓般若波罗蜜多，<a id="a-FO"></a>令诸天、<a id="a-FP"></a>人、<a id="a-FQ"></a>阿素洛等获大饶益。<a id="a-FR"></a>若菩萨摩诃萨能于如是甚深般若波罗蜜多，<a id="a-FS"></a>如说修行常不舍离，<a id="a-FT"></a>我等于彼，<a id="a-FU"></a>恭敬供养如佛世尊。<a id="a-FV"></a>”</p>
  <p id="aFW">尔时，<a id="a-FX"></a>佛告诸天等言：<a id="a-FY"></a>“如是，<a id="a-FZ"></a>如是，<a id="a-Fa"></a>若菩萨摩诃萨于此般若波罗蜜多，<a id="a-Fb"></a>以无所得而为方便，<a id="a-Fc"></a>能如说行常不远离，<a id="a-Fd"></a>汝诸天等，<a id="a-Fe"></a>皆应供养如佛世尊。<a id="a-Ff"></a>天等当知，<a id="a-Fg"></a>我于往昔然灯佛时，<a id="a-Fh"></a>莲华王都四衢道首见然灯佛，<a id="a-Fi"></a>献五茎华，<a id="a-Fj"></a>布发掩泥闻正法要，<a id="a-Fk"></a>以无所得为方便故，<a id="a-Fl"></a>便不远离甚深般若波罗蜜多及余无量无边佛法。<a id="a-Fm"></a>时，<a id="a-Fn"></a>然灯佛即便授我无上正等大菩提记，<a id="a-Fo"></a>作是言：<a id="a-Fp"></a>‘善男子，<a id="a-Fq"></a>汝于来世过无数劫，<a id="a-Fr"></a>于此世界贤劫之中，<a id="a-Fs"></a>当得作佛，<a id="a-Ft"></a>号能寂如来、<a id="a-Fu"></a>应、<a id="a-Fv"></a>正等觉，<a id="a-Fw"></a>广说乃至佛、<a id="a-Fx"></a>薄伽梵，<a id="a-Fy"></a>宣说般若波罗蜜多甚深经典度无量众。<a id="a-Fz"></a>’”</p>
  <p id="aG0">时，<a id="a-G1"></a>诸天等俱白佛言：<a id="a-G2"></a>“如是般若波罗蜜多甚为希有，<a id="a-G3"></a>令诸菩萨摩诃萨众，<a id="a-G4"></a>速能引摄一切智智，<a id="a-G5"></a>尽未来际利益有情。<a id="a-G6"></a>”</p>
  <p data-pb></p>
  <h2 id="aG7">第四分供养窣堵波品第三之一</h2>
  <p id="aG8">尔时，<a id="a-G9"></a>世尊知欲、<a id="a-GA"></a>色界诸天神众及诸苾蒭、<a id="a-GB"></a>苾蒭尼等四众云集，<a id="a-GC"></a>恭敬信受同为明证，<a id="a-GD"></a>即便顾命天帝释言：<a id="a-GE"></a>“憍尸迦，<a id="a-GF"></a>若善男子、<a id="a-GG"></a>善女人等于深般若波罗蜜多，<a id="a-GH"></a>至心听闻、<a id="a-GI"></a>受持读诵、<a id="a-GJ"></a>精勤修学、<a id="a-GK"></a>如理思惟及广为他无倒宣说，<a id="a-GL"></a>当知是辈，<a id="a-GM"></a>一切恶魔、<a id="a-GN"></a>人非人等不能得便，<a id="a-GO"></a>一切灾横皆不能及，<a id="a-GP"></a>身心安乐无病长寿。</p>
  <p id="aGQ">“复次，<a id="a-GR"></a>憍尸迦，<a id="a-GS"></a>若诸天子已发无上正等觉心，<a id="a-GT"></a>于深般若波罗蜜多若未听闻、<a id="a-GU"></a>受持读诵、<a id="a-GV"></a>精勤修学、<a id="a-GW"></a>如理思惟，<a id="a-GX"></a>皆应来至是善男子、<a id="a-GY"></a>善女人所，<a id="a-GZ"></a>至心听闻、<a id="a-Ga"></a>受持读诵甚深般若波罗蜜多，<a id="a-Gb"></a>如理思惟甚深义趣，<a id="a-Gc"></a>令得究竟转为他说。</p>
  <p id="aGd">“复次，<a id="a-Ge"></a>憍尸迦，<a id="a-Gf"></a>若善男子、<a id="a-Gg"></a>善女人等于深般若波罗蜜多，<a id="a-Gh"></a>至心听闻、<a id="a-Gi"></a>受持读诵、<a id="a-Gj"></a>精勤修学、<a id="a-Gk"></a>如理思惟，<a id="a-Gl"></a>是善男子、<a id="a-Gm"></a>善女人等，<a id="a-Gn"></a>若在空宅、<a id="a-Go"></a>若在旷野、<a id="a-Gp"></a>若在险道及危难处，<a id="a-Gq"></a>终不怖畏惊恐毛竖，<a id="a-Gr"></a>诸天善神常来拥护。<a id="a-Gs"></a>”</p>
  <p id="aGt">时，<a id="a-Gu"></a>四天王及彼天众，<a id="a-Gv"></a>合掌恭敬俱白佛言：<a id="a-Gw"></a>“若善男子、<a id="a-Gx"></a>善女人等能于般若波罗蜜多，<a id="a-Gy"></a>至心听闻、<a id="a-Gz"></a>受持读诵、<a id="a-H0"></a>精勤修学、<a id="a-H1"></a>如理思惟、<a id="a-H2"></a>书写解说、<a id="a-H3"></a>广令流布，<a id="a-H4"></a>我等常随恭敬守护，<a id="a-H5"></a>不令一切灾横侵恼。<a id="a-H6"></a>”</p>
  <p id="aH7">时，<a id="a-H8"></a>天帝释及诸天众，<a id="a-H9"></a>合掌恭敬俱白佛言：<a id="a-HA"></a>“若善男子、<a id="a-HB"></a>善女人等能于般若波罗蜜多，<a id="a-HC"></a>至心听闻、<a id="a-HD"></a>受持读诵、<a id="a-HE"></a>精勤修学、<a id="a-HF"></a>如理思惟、<a id="a-HG"></a>书写解说、<a id="a-HH"></a>广令流布，<a id="a-HI"></a>我等常随恭敬守护，<a id="a-HJ"></a>不令一切灾横侵恼。<a id="a-HK"></a>”</p>
  <p id="aHL">时，<a id="a-HM"></a>梵天王及诸梵众，<a id="a-HN"></a>合掌恭敬俱白佛言：<a id="a-HO"></a>“若善男子、<a id="a-HP"></a>善女人等能于般若波罗蜜多，<a id="a-HQ"></a>至心听闻、<a id="a-HR"></a>受持读诵、<a id="a-HS"></a>精勤修学、<a id="a-HT"></a>如理思惟、<a id="a-HU"></a>书写解说、<a id="a-HV"></a>广令流布，<a id="a-HW"></a>我等常随恭敬守护，<a id="a-HX"></a>不令一切灾横侵恼。<a id="a-HY"></a>”</p>
  <p id="aHZ">时，<a id="a-Ha"></a>天帝释复白佛言：<a id="a-Hb"></a>“甚奇，<a id="a-Hc"></a>世尊！<a id="a-Hd"></a>希有，<a id="a-He"></a>善逝！<a id="a-Hf"></a>若善男子、<a id="a-Hg"></a>善女人等于深般若波罗蜜多，<a id="a-Hh"></a>至心听闻、<a id="a-Hi"></a>受持读诵、<a id="a-Hj"></a>精勤修学、<a id="a-Hk"></a>如理思惟、<a id="a-Hl"></a>书写解说、<a id="a-Hm"></a>广令流布，<a id="a-Hn"></a>摄受如是现法功德。<a id="a-Ho"></a>若善男子、<a id="a-Hp"></a>善女人等摄受般若波罗蜜多，<a id="a-Hq"></a>则为摄受布施、<a id="a-Hr"></a>净戒、<a id="a-Hs"></a>安忍、<a id="a-Ht"></a>精进、<a id="a-Hu"></a>静虑、<a id="a-Hv"></a>般若波罗蜜多。<a id="a-Hw"></a>”</p>
  <p id="aHx">尔时，<a id="a-Hy"></a>世尊告天帝释：<a id="a-Hz"></a>“如是，<a id="a-I0"></a>如是，<a id="a-I1"></a>憍尸迦，<a id="a-I2"></a>若善男子、<a id="a-I3"></a>善女人等摄受般若波罗蜜多，<a id="a-I4"></a>则为具足摄受六种波罗蜜多。</p>
  <p id="aI5">“复次，<a id="a-I6"></a>憍尸迦，<a id="a-I7"></a>若善男子、<a id="a-I8"></a>善女人等能于般若波罗蜜多，<a id="a-I9"></a>至心听闻、<a id="a-IA"></a>受持读诵、<a id="a-IB"></a>精勤修学、<a id="a-IC"></a>如理思惟、<a id="a-ID"></a>书写解说、<a id="a-IE"></a>广令流布，<a id="a-IF"></a>所获功德，<a id="a-IG"></a>汝应谛听，<a id="a-IH"></a>极善思惟！<a id="a-II"></a>吾当为汝分别解说。<a id="a-IJ"></a>”</p>
  <p id="aIK">天帝释言：<a id="a-IL"></a>“唯然！<a id="a-IM"></a>愿说！<a id="a-IN"></a>我等乐闻。<a id="a-IO"></a>”</p>
  <p id="aIP">尔时，<a id="a-IQ"></a>佛告天帝释言：<a id="a-IR"></a>“憍尸迦，<a id="a-IS"></a>若有诸恶外道梵志，<a id="a-IT"></a>若诸恶魔及魔眷属，<a id="a-IU"></a>若余暴恶增上慢者，<a id="a-IV"></a>于是菩萨摩诃萨所，<a id="a-IW"></a>欲作种种不饶益事，<a id="a-IX"></a>彼适兴心速自遭祸，<a id="a-IY"></a>必当殄灭不果所愿。<a id="a-IZ"></a>何以故？<a id="a-Ia"></a>憍尸迦，<a id="a-Ib"></a>是善男子、<a id="a-Ic"></a>善女人等于深般若波罗蜜多，<a id="a-Id"></a>至心听闻、<a id="a-Ie"></a>受持读诵、<a id="a-If"></a>精勤修学、<a id="a-Ig"></a>如理思惟、<a id="a-Ih"></a>书写解说、<a id="a-Ii"></a>广令流布，<a id="a-Ij"></a>法尔能令起恶心者自遭殃祸不果所愿。</p>
  <p id="aIk">“复次，<a id="a-Il"></a>憍尸迦，<a id="a-Im"></a>若善男子、<a id="a-In"></a>善女人等，<a id="a-Io"></a>于此般若波罗蜜多，<a id="a-Ip"></a>至心听闻、<a id="a-Iq"></a>受持读诵、<a id="a-Ir"></a>精勤修学、<a id="a-Is"></a>如理思惟、<a id="a-It"></a>书写解说、<a id="a-Iu"></a>广令流布，<a id="a-Iv"></a>其地方所，<a id="a-Iw"></a>若有恶魔及魔眷属，<a id="a-Ix"></a>或有种种外道梵志，<a id="a-Iy"></a>及余暴恶增上慢者，<a id="a-Iz"></a>憎嫉正法欲为障礙，<a id="a-J0"></a>诘责违拒令速隐没，<a id="a-J1"></a>虽有此愿终不能成。<a id="a-J2"></a>彼因暂闻般若声故，<a id="a-J3"></a>众恶渐灭功德渐生，<a id="a-J4"></a>后依三乘得尽苦际，<a id="a-J5"></a>或脱恶趣生天、<a id="a-J6"></a>人中。</p>
  <p id="aJ7">“憍尸迦，<a id="a-J8"></a>若善男子、<a id="a-J9"></a>善女人等于深般若波罗蜜多，<a id="a-JA"></a>至心听闻、<a id="a-JB"></a>受持读诵、<a id="a-JC"></a>精勤修学、<a id="a-JD"></a>如理思惟、<a id="a-JE"></a>书写解说、<a id="a-JF"></a>广令流布，<a id="a-JG"></a>获如是等功德胜利。</p>
  <p id="aJH">“憍尸迦，<a id="a-JI"></a>如有妙药名曰莫耆，<a id="a-JJ"></a>是药威势能销众毒，<a id="a-JK"></a>如是妙药随所在处，<a id="a-JL"></a>诸毒虫类不能逼近。<a id="a-JM"></a>有大毒蛇饥行求食，<a id="a-JN"></a>遇见生类欲螫啖之，<a id="a-JO"></a>其生怖死奔趣妙药，<a id="a-JP"></a>蛇闻药气寻便退走。<a id="a-JQ"></a>何以故？<a id="a-JR"></a>憍尸迦，<a id="a-JS"></a>如是妙药具大威势，<a id="a-JT"></a>能益身命销伏诸毒。<a id="a-JU"></a>憍尸迦，<a id="a-JV"></a>当知般若波罗蜜多具大威势亦复如是，<a id="a-JW"></a>若善男子、<a id="a-JX"></a>善女人等至心听闻、<a id="a-JY"></a>受持读诵、<a id="a-JZ"></a>精勤修学、<a id="a-Ja"></a>如理思惟、<a id="a-Jb"></a>书写解说、<a id="a-Jc"></a>广令流布，<a id="a-Jd"></a>诸恶魔等于此菩萨摩诃萨所欲为恶事，<a id="a-Je"></a>由此般若波罗蜜多威神力故，<a id="a-Jf"></a>令彼恶事于其方所自当殄灭无所能为。<a id="a-Jg"></a>何以故？<a id="a-Jh"></a>憍尸迦，<a id="a-Ji"></a>由此般若波罗蜜多具大威力，<a id="a-Jj"></a>能摧众恶增善法故。</p>
  <p id="aJk">“复次，<a id="a-Jl"></a>憍尸迦，<a id="a-Jm"></a>若善男子、<a id="a-Jn"></a>善女人等，<a id="a-Jo"></a>于此般若波罗蜜多，<a id="a-Jp"></a>至心听闻、<a id="a-Jq"></a>受持读诵、<a id="a-Jr"></a>精勤修学、<a id="a-Js"></a>如理思惟、<a id="a-Jt"></a>书写解说、<a id="a-Ju"></a>广令流布，<a id="a-Jv"></a>四大天王及天帝释、<a id="a-Jw"></a>堪忍界主大梵天王、<a id="a-Jx"></a>净居天等并余善神常来拥护，<a id="a-Jy"></a>不令一切灾横侵恼，<a id="a-Jz"></a>如法所求无不满足；<a id="a-K0"></a>十方世界现在如来、<a id="a-K1"></a>应、<a id="a-K2"></a>正等觉，<a id="a-K3"></a>亦常护念，<a id="a-K4"></a>令恶渐灭善法渐增。</p>
  <p id="aK5">“复次，<a id="a-K6"></a>憍尸迦，<a id="a-K7"></a>若善男子、<a id="a-K8"></a>善女人等能于般若波罗蜜多，<a id="a-K9"></a>至心听闻、<a id="a-KA"></a>受持读诵、<a id="a-KB"></a>精勤修学、<a id="a-KC"></a>如理思惟、<a id="a-KD"></a>书写解说、<a id="a-KE"></a>广令流布，<a id="a-KF"></a>是善男子、<a id="a-KG"></a>善女人等，<a id="a-KH"></a>由此因缘，<a id="a-KI"></a>言词威肃闻皆敬受，<a id="a-KJ"></a>发言称量语不喧杂，<a id="a-KK"></a>坚事善友深知恩报，<a id="a-KL"></a>不为悭嫉、<a id="a-KM"></a>忿恨、<a id="a-KN"></a>覆恼、<a id="a-KO"></a>谄、<a id="a-KP"></a>诳、<a id="a-KQ"></a>矫等隐蔽其心。<a id="a-KR"></a>何以故？<a id="a-KS"></a>憍尸迦，<a id="a-KT"></a>是善男子、<a id="a-KU"></a>善女人等由深般若波罗蜜多增上威力调伏身心，<a id="a-KV"></a>令其远离贪、<a id="a-KW"></a>恚，<a id="a-KX"></a>痴等随眠、<a id="a-KY"></a>缠结。<a id="a-KZ"></a>是善男子、<a id="a-Ka"></a>善女人等具念正知慈、<a id="a-Kb"></a>悲、<a id="a-Kc"></a>喜、<a id="a-Kd"></a>舍，<a id="a-Ke"></a>常作是念：<a id="a-Kf"></a>‘我不应随悭贪势力，<a id="a-Kg"></a>若随彼力贫穷下贱，<a id="a-Kh"></a>则我布施不得圆满；<a id="a-Ki"></a>我不应随破戒势力，<a id="a-Kj"></a>若随彼力堕诸恶趣，<a id="a-Kk"></a>则我净戒不得圆满；<a id="a-Kl"></a>我不应随忿恚势力，<a id="a-Km"></a>若随彼力当缺诸根形貌丑陋，<a id="a-Kn"></a>不具菩萨圆满色身，<a id="a-Ko"></a>亦复不能圆满安忍；<a id="a-Kp"></a>我不应随懈怠势力，<a id="a-Kq"></a>若随彼力则不能修菩萨胜道，<a id="a-Kr"></a>亦不圆满增上精进；<a id="a-Ks"></a>我不应随散乱势力，<a id="a-Kt"></a>若随彼力便不能修菩萨胜定，<a id="a-Ku"></a>则诸静虑不得圆满；<a id="a-Kv"></a>我不应随愚痴势力，<a id="a-Kw"></a>若随彼力则我胜慧不得圆满，<a id="a-Kx"></a>不超声闻、<a id="a-Ky"></a>独觉等地，<a id="a-Kz"></a>况得无上正等菩提？<a id="a-L0"></a>是故我今不应随彼悭贪等力。<a id="a-L1"></a>’憍尸迦，<a id="a-L2"></a>是善男子、<a id="a-L3"></a>善女人等，<a id="a-L4"></a>由此思惟常得正念，<a id="a-L5"></a>诸恶烦恼不蔽其心。</p>
  <p id="aL6">“憍尸迦，<a id="a-L7"></a>诸善男子、<a id="a-L8"></a>善女人等，<a id="a-L9"></a>若于般若波罗蜜多，<a id="a-LA"></a>至心听闻、<a id="a-LB"></a>受持读诵、<a id="a-LC"></a>精勤修学、<a id="a-LD"></a>如理思惟、<a id="a-LE"></a>书写解说、<a id="a-LF"></a>广令流布，<a id="a-LG"></a>获如是等功德胜利。<a id="a-LH"></a>”</p>
 </body>
</html>