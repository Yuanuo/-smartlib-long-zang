<!doctype html>
<html id="z3IBT6e9E" data-ver="1241">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百六十八</h1>
  <h2 id="a2">第六分法界品第四之二</h2>
  <p id="a3">尔时，<a id="a-4"></a>最胜复白佛言：<a id="a-5"></a>“世尊，<a id="a-6"></a>云何诸菩萨摩诃萨行深般若波罗蜜多，<a id="a-7"></a>为度有情示现诸相？<a id="a-8"></a>”</p>
  <p id="a9">佛告最胜：<a id="a-A"></a>“天王当知，<a id="a-B"></a>甚深般若波罗蜜多相不可得，<a id="a-C"></a>诸菩萨相亦不可得，<a id="a-D"></a>但由方便善巧威力，<a id="a-E"></a>为有情类示现入胎乃至涅槃种种化相。<a id="a-F"></a>何以故？<a id="a-G"></a>诸天计常谓无堕落，<a id="a-H"></a>是故菩萨行深般若波罗蜜多方便善巧，<a id="a-I"></a>为破彼执示现入胎，<a id="a-J"></a>因令彼天起无常念：<a id="a-K"></a>‘世间最胜、<a id="a-L"></a>最高、<a id="a-M"></a>无等，<a id="a-N"></a>于欲不染尚有堕落，<a id="a-O"></a>况余天众而得常耶？<a id="a-P"></a>是故皆应勿复放逸，<a id="a-Q"></a>勤加精进系念修道，<a id="a-R"></a>如见日轮尚有隐没，<a id="a-S"></a>即知萤火不得久住。<a id="a-T"></a>’复有诸天放逸著乐，<a id="a-U"></a>不修正法恣情游戏，<a id="a-V"></a>虽与菩萨同处天宫，<a id="a-W"></a>不往礼拜不谘受法，<a id="a-X"></a>各作是念：<a id="a-Y"></a>‘今且受乐，<a id="a-Z"></a>明诣菩萨当受法要。<a id="a-a"></a>’共相谓言：<a id="a-b"></a>‘我与菩萨常此同住，<a id="a-c"></a>修行何晚？<a id="a-d"></a>’是故菩萨行深般若波罗蜜多，<a id="a-e"></a>勤修精进如救头然，<a id="a-f"></a>破放逸行示现堕落。<a id="a-g"></a>如是示现有二因缘：<a id="a-h"></a>一、<a id="a-i"></a>令诸天离放逸故；<a id="a-j"></a>二、<a id="a-k"></a>令有情咸得见故。<a id="a-l"></a>世间复有下劣有情，<a id="a-m"></a>善根少故，<a id="a-n"></a>不堪见佛成无上觉转妙法轮，<a id="a-o"></a>菩萨为彼示现婴儿及作童子后宫游戏；<a id="a-p"></a>菩萨若作余像说法，<a id="a-q"></a>后宫女人则不信乐，<a id="a-r"></a>是故示现婴儿、<a id="a-s"></a>童子。<a id="a-t"></a>有高行人常能离俗，<a id="a-u"></a>菩萨为彼示现出家。<a id="a-v"></a>复有天人作如是念：<a id="a-w"></a>‘端坐受乐不得圣道。<a id="a-x"></a>’菩萨为彼示现苦行；<a id="a-y"></a>亦为降伏苦行外道，<a id="a-z"></a>示现种种难行苦行。<a id="a-10"></a>复有天人长夜发愿：<a id="a-11"></a>‘菩萨行诣菩提座时，<a id="a-12"></a>我等天人常献供养。<a id="a-13"></a>’菩萨为彼诣菩提座。<a id="a-14"></a>无量天人既供养已，<a id="a-15"></a>一切获得菩提因缘。<a id="a-16"></a>复有天人作如是念：<a id="a-17"></a>‘恶魔外道障礙正法，<a id="a-18"></a>愿得菩萨坐菩提座，<a id="a-19"></a>降伏恶魔及诸外道，<a id="a-1A"></a>有正信者皆令见法。<a id="a-1B"></a>’是故菩萨成正觉已，<a id="a-1C"></a>三千世界遍虚空中，<a id="a-1D"></a>种种音声而赞叹曰：<a id="a-1E"></a>‘佛日出世，<a id="a-1F"></a>萤光隐没。<a id="a-1G"></a>’诸天人等咸作是言：<a id="a-1H"></a>‘愿我未来成无上觉，<a id="a-1I"></a>如今菩萨所证菩提。<a id="a-1J"></a>’为此有情坐菩提座。<a id="a-1K"></a>有天人等作如是言：<a id="a-1L"></a>‘愿见大师成一切智、<a id="a-1M"></a>一切相智、<a id="a-1N"></a>无师智、<a id="a-1O"></a>自然智。<a id="a-1P"></a>’是诸有情虽不求出离，<a id="a-1Q"></a>而根性纯熟是深法器，<a id="a-1R"></a>为是有情示现三转十二行相无上法轮。<a id="a-1S"></a>复有天人乐闻圆寂，<a id="a-1T"></a>菩萨为彼示现涅槃。</p>
  <p id="a1U">“天王当知，<a id="a-1V"></a>诸菩萨摩诃萨行深般若波罗蜜多，<a id="a-1W"></a>能现如是种种化相。</p>
  <p id="a1X">“天王当知，<a id="a-1Y"></a>诸菩萨摩诃萨行深般若波罗蜜多，<a id="a-1Z"></a>终不生于无暇之处。<a id="a-1a"></a>何以故？<a id="a-1b"></a>无福德人不闻般若波罗蜜多胜名字故。<a id="a-1c"></a>是诸菩萨又复常离一切恶业，<a id="a-1d"></a>终不毁犯佛所说戒，<a id="a-1e"></a>心无嫉妒，<a id="a-1f"></a>身语无失，<a id="a-1g"></a>已于过去无量佛所多种善根，<a id="a-1h"></a>具胜福德智慧方便，<a id="a-1i"></a>成就大愿心乐寂静，<a id="a-1j"></a>勤行精进离诸懈怠。</p>
  <p id="a1k">“天王当知，<a id="a-1l"></a>是诸菩萨无有恶业堕地狱趣，<a id="a-1m"></a>十善业道常现行故；<a id="a-1n"></a>是诸菩萨无有破戒堕傍生趣，<a id="a-1o"></a>常能护持所受戒故；<a id="a-1p"></a>是诸菩萨无有嫉妒，<a id="a-1q"></a>不堕饿鬼趣，<a id="a-1r"></a>不生邪见家，<a id="a-1s"></a>常值善友，<a id="a-1t"></a>远离恶友。<a id="a-1u"></a>何以故？<a id="a-1v"></a>已于过去无量佛所深种善根，<a id="a-1w"></a>是故生处富贵自在皆具正见。<a id="a-1x"></a>是诸菩萨随所受身，<a id="a-1y"></a>不缺诸根成佛法器。<a id="a-1z"></a>何以故？<a id="a-20"></a>于过去世供养诸佛、<a id="a-21"></a>听闻正法、<a id="a-22"></a>礼敬大众，<a id="a-23"></a>是故生处常具诸根，<a id="a-24"></a>形相端严成佛法器。<a id="a-25"></a>是诸菩萨不生边地，<a id="a-26"></a>根钝愚痴，<a id="a-27"></a>不知善恶，<a id="a-28"></a>语言义趣非佛法器，<a id="a-29"></a>不识沙门、<a id="a-2A"></a>婆罗门等。<a id="a-2B"></a>何以故？<a id="a-2C"></a>菩萨受生必在中国，<a id="a-2D"></a>利根智慧言辞辩了，<a id="a-2E"></a>善知语义是佛法器，<a id="a-2F"></a>善知沙门、<a id="a-2G"></a>婆罗门等。<a id="a-2H"></a>何以故？<a id="a-2I"></a>菩萨宿世具胜福德智慧力故。<a id="a-2J"></a>菩萨终不生长寿天，<a id="a-2K"></a>不能利他不见佛故；<a id="a-2L"></a>是诸菩萨多生欲界，<a id="a-2M"></a>示现出世利乐有情。<a id="a-2N"></a>何以故？<a id="a-2O"></a>具胜方便善巧力故。<a id="a-2P"></a>菩萨不生无佛世界，<a id="a-2Q"></a>此处无佛、<a id="a-2R"></a>无说法者，<a id="a-2S"></a>不闻正法、<a id="a-2T"></a>不供养僧。<a id="a-2U"></a>所以者何？<a id="a-2V"></a>菩萨生处必具三宝，<a id="a-2W"></a>宿愿强故。<a id="a-2X"></a>是诸菩萨闻恶世界深生厌离，<a id="a-2Y"></a>修行寂静心不懈怠，<a id="a-2Z"></a>精进炽然以一切善灭诸恶法。</p>
  <p id="a2a">“天王当知，<a id="a-2b"></a>诸菩萨摩诃萨行深般若波罗蜜多，<a id="a-2c"></a>以如是等种种因缘，<a id="a-2d"></a>终不生于无暇之处。</p>
  <p id="a2e">“天王当知，<a id="a-2f"></a>诸菩萨摩诃萨行深般若波罗蜜多，<a id="a-2g"></a>乃至梦中尚不忘失大菩提心，<a id="a-2h"></a>况于觉时当有忘失？<a id="a-2i"></a>何以故？<a id="a-2j"></a>一切善法生于此心，<a id="a-2k"></a>即是无上正等觉心，<a id="a-2l"></a>若无此心则无有佛，<a id="a-2m"></a>无佛无法，<a id="a-2n"></a>无法无僧；<a id="a-2o"></a>由此心故得有三宝，<a id="a-2p"></a>及有人天修善受乐。<a id="a-2q"></a>是诸菩萨常离谄诈，<a id="a-2r"></a>质直柔和，<a id="a-2s"></a>其心清净，<a id="a-2t"></a>于诸佛法不生犹豫，<a id="a-2u"></a>欲听受者不秘深义，<a id="a-2v"></a>离诸嫉妒远三塗业，<a id="a-2w"></a>于初、<a id="a-2x"></a>中、<a id="a-2y"></a>后无变易相，<a id="a-2z"></a>行不违言护大乘法，<a id="a-30"></a>见同学者深生恭敬，<a id="a-31"></a>劝勤修习称赞大乘，<a id="a-32"></a>于说法师常生佛想，<a id="a-33"></a>亲近善友，<a id="a-34"></a>远离恶友。<a id="a-35"></a>是诸菩萨行深般若波罗蜜多方便善巧，<a id="a-36"></a>成就如是菩提之心，<a id="a-37"></a>依因此心得宿住智。<a id="a-38"></a>何以故？<a id="a-39"></a>已曾供养无量诸佛，<a id="a-3A"></a>护持正法修清净戒，<a id="a-3B"></a>远离恶业障礙永无，<a id="a-3C"></a>心常欢喜、<a id="a-3D"></a>心勤修学，<a id="a-3E"></a>心不散乱、<a id="a-3F"></a>心智不失。<a id="a-3G"></a>所以者何？<a id="a-3H"></a>是诸菩萨由曾供养无量诸佛则重正法，<a id="a-3I"></a>由重法故广为他说，<a id="a-3J"></a>为护正法不惜身命，<a id="a-3K"></a>身、<a id="a-3L"></a>语、<a id="a-3M"></a>意业悉皆清净，<a id="a-3N"></a>业清净已得离障礙，<a id="a-3O"></a>离障礙故心常欢喜，<a id="a-3P"></a>心欢喜故则勤精进，<a id="a-3Q"></a>心性正直念智圆满，<a id="a-3R"></a>由念智故知过去生一、<a id="a-3S"></a>十、<a id="a-3T"></a>百、<a id="a-3U"></a>千乃至无数。<a id="a-3V"></a>是诸菩萨行深般若波罗蜜多，<a id="a-3W"></a>如实了知过去生处；<a id="a-3X"></a>既了宿世，<a id="a-3Y"></a>亲近善友；<a id="a-3Z"></a>由善友故，<a id="a-3a"></a>于诸佛所三事不失，<a id="a-3b"></a>谓闻、<a id="a-3c"></a>见、<a id="a-3d"></a>念。<a id="a-3e"></a>常乐听法、<a id="a-3f"></a>供养僧宝，<a id="a-3g"></a>于一切时曾无空过。<a id="a-3h"></a>佛、<a id="a-3i"></a>菩萨所常深恭敬、<a id="a-3j"></a>礼拜、<a id="a-3k"></a>供养，<a id="a-3l"></a>时无暂舍，<a id="a-3m"></a>行住坐卧不离多闻。</p>
  <p id="a3n">“天王当知，<a id="a-3o"></a>是诸菩萨持净戒故，<a id="a-3p"></a>常闻般若波罗蜜多功德名字，<a id="a-3q"></a>常勤修习助菩提分，<a id="a-3r"></a>曾不远离三解脱门，<a id="a-3s"></a>于一切时修四无量，<a id="a-3t"></a>常闻无上一切智名。</p>
  <p id="a3u">“天王当知，<a id="a-3v"></a>诸菩萨摩诃萨行深般若波罗蜜多，<a id="a-3w"></a>由此因缘亲近善友。</p>
  <p id="a3x">“天王当知，<a id="a-3y"></a>诸菩萨摩诃萨行深般若波罗蜜多，<a id="a-3z"></a>乃至梦中不近恶友，<a id="a-40"></a>况于觉时而亲近彼？<a id="a-41"></a>所以者何？<a id="a-42"></a>诸菩萨摩诃萨于破戒人、<a id="a-43"></a>著邪见人、<a id="a-44"></a>不律仪人、<a id="a-45"></a>行邪命人、<a id="a-46"></a>无义语人、<a id="a-47"></a>住懒惰人、<a id="a-48"></a>乐生死人、<a id="a-49"></a>背菩提人、<a id="a-4A"></a>爱俗务人，<a id="a-4B"></a>虽常怜愍而不共住。</p>
  <p id="a4C">“天王当知，<a id="a-4D"></a>诸菩萨摩诃萨行深般若波罗蜜多，<a id="a-4E"></a>由如是法远离恶友。</p>
  <p id="a4F">“天王当知，<a id="a-4G"></a>诸菩萨摩诃萨行深般若波罗蜜多，<a id="a-4H"></a>能得如来十身差别。<a id="a-4I"></a>云何为十？<a id="a-4J"></a>一、<a id="a-4K"></a>平等身；<a id="a-4L"></a>二、<a id="a-4M"></a>清净身；<a id="a-4N"></a>三、<a id="a-4O"></a>无尽身；<a id="a-4P"></a>四、<a id="a-4Q"></a>善修身；<a id="a-4R"></a>五、<a id="a-4S"></a>法性身；<a id="a-4T"></a>六、<a id="a-4U"></a>离寻伺身；<a id="a-4V"></a>七、<a id="a-4W"></a>不思议身；<a id="a-4X"></a>八、<a id="a-4Y"></a>寂静身；<a id="a-4Z"></a>九、<a id="a-4a"></a>虚空身；<a id="a-4b"></a>十、<a id="a-4c"></a>妙智身。<a id="a-4d"></a>”</p>
  <p id="a4e">尔时，<a id="a-4f"></a>最胜便白佛言：<a id="a-4g"></a>“诸菩萨摩诃萨行深般若波罗蜜多，<a id="a-4h"></a>何位能得如来十身？<a id="a-4i"></a>”</p>
  <p id="a4j">佛告最胜：<a id="a-4k"></a>“天王当知，<a id="a-4l"></a>诸菩萨摩诃萨行深般若波罗蜜多，<a id="a-4m"></a>于初地中得平等身。<a id="a-4n"></a>何以故？<a id="a-4o"></a>通达法性，<a id="a-4p"></a>离诸邪曲，<a id="a-4q"></a>见平等故。<a id="a-4r"></a>第二地中得清净身。<a id="a-4s"></a>何以故？<a id="a-4t"></a>离犯戒失，<a id="a-4u"></a>戒清净故。<a id="a-4v"></a>第三地中得无尽身。<a id="a-4w"></a>何以故？<a id="a-4x"></a>离欲贪瞋得胜定故。<a id="a-4y"></a>第四地中得善修身。<a id="a-4z"></a>何以故？<a id="a-50"></a>常勤修习菩提分故。<a id="a-51"></a>第五地中得法性身。<a id="a-52"></a>何以故？<a id="a-53"></a>观诸谛理证法性故。<a id="a-54"></a>第六地中得离寻伺身。<a id="a-55"></a>何以故？<a id="a-56"></a>观缘起理离寻伺故。<a id="a-57"></a>第七地中得不思议身。<a id="a-58"></a>何以故？<a id="a-59"></a>方便善巧智行满故。<a id="a-5A"></a>第八地中得寂静身。<a id="a-5B"></a>何以故？<a id="a-5C"></a>离诸烦恼戏论事故。<a id="a-5D"></a>第九地中得虚空身。<a id="a-5E"></a>何以故？<a id="a-5F"></a>身相无尽遍一切故。<a id="a-5G"></a>第十地中得妙智身。<a id="a-5H"></a>何以故？<a id="a-5I"></a>一切种智修圆满故。<a id="a-5J"></a>”</p>
  <p id="a5K">于是最胜复白佛言：<a id="a-5L"></a>“佛、<a id="a-5M"></a>菩萨身岂无差别？<a id="a-5N"></a>”</p>
  <p id="a5O">佛告最胜：<a id="a-5P"></a>“天王当知，<a id="a-5Q"></a>身无差别，<a id="a-5R"></a>功德有异。<a id="a-5S"></a>其义云何？<a id="a-5T"></a>谓佛、<a id="a-5U"></a>菩萨身无差别。<a id="a-5V"></a>所以者何？<a id="a-5W"></a>以一切法同一性相。<a id="a-5X"></a>功德异者，<a id="a-5Y"></a>谓如来身具诸功德，<a id="a-5Z"></a>菩萨不尔。<a id="a-5a"></a>吾当为汝略说譬喻：<a id="a-5b"></a>譬如宝珠，<a id="a-5c"></a>若具庄饰、<a id="a-5d"></a>不具庄饰其珠无异；<a id="a-5e"></a>佛、<a id="a-5f"></a>菩萨身亦复如是，<a id="a-5g"></a>功德有异，<a id="a-5h"></a>法性无别。<a id="a-5i"></a>所以者何？<a id="a-5j"></a>如来功德一切圆满，<a id="a-5k"></a>尽于十方遍有情界，<a id="a-5l"></a>清净离垢障礙永无；<a id="a-5m"></a>菩萨之身功德未满，<a id="a-5n"></a>有余障故。<a id="a-5o"></a>譬如月轮有满、<a id="a-5p"></a>未满，<a id="a-5q"></a>月性无异；<a id="a-5r"></a>二身亦然，<a id="a-5s"></a>如是诸身悉皆坚固，<a id="a-5t"></a>不可破坏犹若金刚。<a id="a-5u"></a>所以者何？<a id="a-5v"></a>三毒不破、<a id="a-5w"></a>世法不染，<a id="a-5x"></a>恶趣、<a id="a-5y"></a>人、<a id="a-5z"></a>天苦不能逼，<a id="a-60"></a>悉皆远离生老病死，<a id="a-61"></a>能伏外道、<a id="a-62"></a>超魔境界，<a id="a-63"></a>不趣独觉及声闻乘，<a id="a-64"></a>以是因缘不可破坏。</p>
  <p id="a65">“天王当知，<a id="a-66"></a>诸菩萨摩诃萨行深般若波罗蜜多，<a id="a-67"></a>善能将导世间，<a id="a-68"></a>天、<a id="a-69"></a>人、<a id="a-6A"></a>阿素洛等咸皆信用。<a id="a-6B"></a>譬如有人善为将导，<a id="a-6C"></a>若诸国王、<a id="a-6D"></a>若与王等长者居士咸信用之；<a id="a-6E"></a>此诸菩萨亦复如是，<a id="a-6F"></a>声闻、<a id="a-6G"></a>独觉、<a id="a-6H"></a>菩萨、<a id="a-6I"></a>如来皆悉共许为善将导。<a id="a-6J"></a>如善将导，<a id="a-6K"></a>国王、<a id="a-6L"></a>大臣、<a id="a-6M"></a>婆罗门等咸共尊敬；<a id="a-6N"></a>此诸菩萨亦复如是，<a id="a-6O"></a>天、<a id="a-6P"></a>龙、<a id="a-6Q"></a>药叉、<a id="a-6R"></a>阿素洛等有学、<a id="a-6S"></a>无学之所供养。<a id="a-6T"></a>如险旷野行人疲倦，<a id="a-6U"></a>遇善将导能令安隐；<a id="a-6V"></a>此诸菩萨亦复如是，<a id="a-6W"></a>以巧便力将导有情，<a id="a-6X"></a>令于生死安隐得出。<a id="a-6Y"></a>如诸贫人，<a id="a-6Z"></a>依富长者方出险难，<a id="a-6a"></a>一切外道及婆罗门，<a id="a-6b"></a>于生死中依此菩萨乃得出离。<a id="a-6c"></a>如大长者无量资财，<a id="a-6d"></a>为一切人之所受用；<a id="a-6e"></a>此诸菩萨亦复如是，<a id="a-6f"></a>生死有情共所受用。<a id="a-6g"></a>如大长者欲过险难必假多伴，<a id="a-6h"></a>饮食资粮皆悉具足，<a id="a-6i"></a>尔乃能度；<a id="a-6j"></a>此诸菩萨亦复如是，<a id="a-6k"></a>欲出世间生死险难，<a id="a-6l"></a>必以福慧摄诸有情，<a id="a-6m"></a>方度世间至一切智。<a id="a-6n"></a>如人远行多赍宝物，<a id="a-6o"></a>为得利故；<a id="a-6p"></a>此诸菩萨亦复如是，<a id="a-6q"></a>从生死海趣一切智，<a id="a-6r"></a>要广修集福慧珍财，<a id="a-6s"></a>为速证得一切智故。<a id="a-6t"></a>如世间人求财无厌；<a id="a-6u"></a>此诸菩萨亦复如是，<a id="a-6v"></a>乐求胜法曾无厌心。<a id="a-6w"></a>如将导者四事胜他：<a id="a-6x"></a>财富、<a id="a-6y"></a>位高、<a id="a-6z"></a>技能、<a id="a-70"></a>言信；<a id="a-71"></a>此诸菩萨亦复如是，<a id="a-72"></a>富诸功德处位尊高，<a id="a-73"></a>于法自在所言无异。<a id="a-74"></a>如人善导至于大城；<a id="a-75"></a>此诸菩萨亦复如是，<a id="a-76"></a>将导有情至一切智。</p>
  <p id="a77">“天王当知，<a id="a-78"></a>诸菩萨摩诃萨行深般若波罗蜜多，<a id="a-79"></a>善知可行、<a id="a-7A"></a>不可行路，<a id="a-7B"></a>所谓邪正、<a id="a-7C"></a>曲直、<a id="a-7D"></a>安危，<a id="a-7E"></a>有水无水若有留难或出离道皆善通达。<a id="a-7F"></a>是诸菩萨知无倒路，<a id="a-7G"></a>凡所示导不违众根，<a id="a-7H"></a>为大乘人说无上道，<a id="a-7I"></a>不说独觉及声闻道；<a id="a-7J"></a>为独觉人说独觉道，<a id="a-7K"></a>不说菩萨及声闻道；<a id="a-7L"></a>为声闻人说声闻道，<a id="a-7M"></a>不说独觉及菩萨道；<a id="a-7N"></a>为著我者说无我道，<a id="a-7O"></a>为著法者说法空道，<a id="a-7P"></a>著二边者为说中道，<a id="a-7Q"></a>为迷乱者说止观道令不迷乱，<a id="a-7R"></a>为戏论者说真如道令不戏论，<a id="a-7S"></a>著生死者说涅槃道令出世间，<a id="a-7T"></a>为迷塗者说正直道令远邪路。<a id="a-7U"></a>天王，<a id="a-7V"></a>是名诸菩萨摩诃萨行深般若波罗蜜多，<a id="a-7W"></a>知邪正路，<a id="a-7X"></a>将导有情令得出离。<a id="a-7Y"></a>”</p>
  <p data-pb></p>
  <h2 id="a7Z">第六分念住品第五</h2>
  <p id="a7a">尔时，<a id="a-7b"></a>最胜复从座起，<a id="a-7c"></a>偏覆左肩，<a id="a-7d"></a>右膝著地，<a id="a-7e"></a>合掌恭敬而白佛言：<a id="a-7f"></a>“诸菩萨摩诃萨行深般若波罗蜜多，<a id="a-7g"></a>能如是知路、<a id="a-7h"></a>非路者心缘何住？<a id="a-7i"></a>”</p>
  <p id="a7j">佛告最胜：<a id="a-7k"></a>“天王当知，<a id="a-7l"></a>诸菩萨摩诃萨行深般若波罗蜜多心正无乱。<a id="a-7m"></a>所以者何？<a id="a-7n"></a>是诸菩萨善修身、<a id="a-7o"></a>受、<a id="a-7p"></a>心、<a id="a-7q"></a>法念住，<a id="a-7r"></a>凡所游行城邑、<a id="a-7s"></a>聚落，<a id="a-7t"></a>闻说利养心不贪染，<a id="a-7u"></a>如佛世尊戒经中说，<a id="a-7v"></a>善自忆念离诸烦恼。</p>
  <p id="a7w">“天王，<a id="a-7x"></a>云何诸菩萨摩诃萨行深般若波罗蜜多修身念住？<a id="a-7y"></a>谓此菩萨以如实智，<a id="a-7z"></a>远离一切与身相应恶不善法，<a id="a-80"></a>观察此身，<a id="a-81"></a>从足至顶唯有种种不净过失，<a id="a-82"></a>无我、<a id="a-83"></a>无乐、<a id="a-84"></a>无常败坏，<a id="a-85"></a>腥臊臭秽筋脉连持，<a id="a-86"></a>如斯恶色谁当喜见？<a id="a-87"></a>如是观已，<a id="a-88"></a>身中贪欲、<a id="a-89"></a>执身我见皆不复生，<a id="a-8A"></a>由此便能顺诸善法。</p>
  <p id="a8B">“天王，<a id="a-8C"></a>云何诸菩萨摩诃萨行深般若波罗蜜多修受念住？<a id="a-8D"></a>谓此菩萨作是思惟：<a id="a-8E"></a>‘诸受皆苦，<a id="a-8F"></a>有情颠倒妄起乐想，<a id="a-8G"></a>异生愚痴谓苦为乐，<a id="a-8H"></a>圣者但说一切皆苦。<a id="a-8I"></a>为断灭苦应修精进，<a id="a-8J"></a>亦当劝余勤修此法。<a id="a-8K"></a>’作是观已，<a id="a-8L"></a>恒住受念不随受行，<a id="a-8M"></a>修行断受亦令他学。</p>
  <p id="a8N">“天王，<a id="a-8O"></a>云何诸菩萨摩诃萨行深般若波罗蜜多修心念住？<a id="a-8P"></a>谓此菩萨作是思惟：<a id="a-8Q"></a>‘此心无常，<a id="a-8R"></a>愚谓常住，<a id="a-8S"></a>实苦谓乐，<a id="a-8T"></a>无我谓我，<a id="a-8U"></a>不净谓净。<a id="a-8V"></a>此心不住，<a id="a-8W"></a>速疾转易，<a id="a-8X"></a>随眠根本，<a id="a-8Y"></a>诸恶趣门、<a id="a-8Z"></a>烦恼因缘，<a id="a-8a"></a>坏灭善趣，<a id="a-8b"></a>是不可信贪、<a id="a-8c"></a>瞋、<a id="a-8d"></a>痴生。<a id="a-8e"></a>于一切法心为前导，<a id="a-8f"></a>若善知心悉解众法。<a id="a-8g"></a>种种世法皆由心造，<a id="a-8h"></a>心不自见种种过失，<a id="a-8i"></a>若善若恶皆由心起。<a id="a-8j"></a>心性速转如旋火轮，<a id="a-8k"></a>飘忽不停如风野马，<a id="a-8l"></a>如水暴起，<a id="a-8m"></a>如火能烧。<a id="a-8n"></a>’作如是观令念不动，<a id="a-8o"></a>令心随已不随心行，<a id="a-8p"></a>若能伏心则伏众法。</p>
  <p id="a8q">“天王，<a id="a-8r"></a>云何诸菩萨摩诃萨行深般若波罗蜜多修法念住？<a id="a-8s"></a>谓此菩萨能如实知世间所有恶不善法，<a id="a-8t"></a>谓贪、<a id="a-8u"></a>瞋、<a id="a-8v"></a>痴及余烦恼，<a id="a-8w"></a>于诸烦恼应修对治，<a id="a-8x"></a>谓修贪欲、<a id="a-8y"></a>瞋恚、<a id="a-8z"></a>愚痴及余烦恼对治差别，<a id="a-90"></a>如实知已即回起念，<a id="a-91"></a>不行彼法亦令他离。</p>
  <p id="a92">“天王，<a id="a-93"></a>云何诸菩萨摩诃萨行深般若波罗蜜多于境起念？<a id="a-94"></a>谓此菩萨若遇色、<a id="a-95"></a>声、<a id="a-96"></a>香、<a id="a-97"></a>味、<a id="a-98"></a>触境便作是念：<a id="a-99"></a>‘云何于此不真实法而生贪爱？<a id="a-9A"></a>此乃异生愚痴所著，<a id="a-9B"></a>即是不善。<a id="a-9C"></a>如世尊说：<a id="a-9D"></a>“爱即生著，<a id="a-9E"></a>著即迷谬。<a id="a-9F"></a>’由此不知善法、<a id="a-9G"></a>恶法，<a id="a-9H"></a>以是因缘堕于恶趣。<a id="a-9I"></a>’菩萨如是自不漏失，<a id="a-9J"></a>不著境界，<a id="a-9K"></a>令他亦尔。<a id="a-9L"></a>”</p>
  <p id="a9M">“天王当知，<a id="a-9N"></a>诸菩萨摩诃萨行深般若波罗蜜多念阿练若，<a id="a-9O"></a>谓此菩萨作是思惟：<a id="a-9P"></a>‘阿练若处是无诤人之所居止寂静住处，<a id="a-9Q"></a>天、<a id="a-9R"></a>龙、<a id="a-9S"></a>药叉、<a id="a-9T"></a>他心智者悉能知我心、<a id="a-9U"></a>心所法，<a id="a-9V"></a>不应住此起邪思惟。<a id="a-9W"></a>’由此思惟即得舍离，<a id="a-9X"></a>于法正念勤修行之。</p>
  <p id="a9Y">“天王当知，<a id="a-9Z"></a>诸菩萨摩诃萨行深般若波罗蜜多，<a id="a-9a"></a>作是思惟：<a id="a-9b"></a>‘城邑、<a id="a-9c"></a>聚落多诸喧杂，<a id="a-9d"></a>非出家人所可行处，<a id="a-9e"></a>则不应往，<a id="a-9f"></a>所谓酤酒、<a id="a-9g"></a>淫女、<a id="a-9h"></a>王宫、<a id="a-9i"></a>博奕、<a id="a-9j"></a>歌舞，<a id="a-9k"></a>如是等处皆远离之。<a id="a-9l"></a>’</p>
  <p id="a9m">“天王当知，<a id="a-9n"></a>诸菩萨摩诃萨行深般若波罗蜜多，<a id="a-9o"></a>闻利养名起正忆念，<a id="a-9p"></a>谓作是念：<a id="a-9q"></a>‘为生彼福应受此财，<a id="a-9r"></a>不由贪爱受已吝惜养育妻子，<a id="a-9s"></a>不言我有如是财物，<a id="a-9t"></a>而普周给一切贫穷，<a id="a-9u"></a>如是行者人所赞叹，<a id="a-9v"></a>终不计著我及我所。<a id="a-9w"></a>’复作是念：<a id="a-9x"></a>‘人皆称我惠施名闻，<a id="a-9y"></a>世间无常须臾磨灭，<a id="a-9z"></a>云何智人无常、<a id="a-A0"></a>无实、<a id="a-A1"></a>不恒、<a id="a-A2"></a>无主，<a id="a-A3"></a>随彼而行执我、<a id="a-A4"></a>我所？<a id="a-A5"></a>’</p>
  <p id="aA6">“天王当知，<a id="a-A7"></a>诸菩萨摩诃萨行深般若波罗蜜多，<a id="a-A8"></a>念佛世尊所说禁戒，<a id="a-A9"></a>谓作是念：<a id="a-AA"></a>‘三世诸佛皆学此戒，<a id="a-AB"></a>成无上觉证大涅槃。<a id="a-AC"></a>’如是知已精勤修学。</p>
  <p id="aAD">“天王当知，<a id="a-AE"></a>诸菩萨摩诃萨行深般若波罗蜜多，<a id="a-AF"></a>为化有情及自修习，<a id="a-AG"></a>少欲喜足著粪扫衣，<a id="a-AH"></a>心常清洁信力坚固，<a id="a-AI"></a>宁失身命于戒不犯；<a id="a-AJ"></a>心离憍慢游行城邑，<a id="a-AK"></a>虽服弊衣而不生耻；<a id="a-AL"></a>远离懈怠常修精进，<a id="a-AM"></a>所作未办终不中止；<a id="a-AN"></a>于粪扫衣不见过患，<a id="a-AO"></a>朽故弊坏终无轻鄙，<a id="a-AP"></a>但取其德；<a id="a-AQ"></a>夫离欲者乃服此衣，<a id="a-AR"></a>如来所赞息悭贪著；<a id="a-AS"></a>亦不自赞我能服此，<a id="a-AT"></a>于他不服终无毁言。<a id="a-AU"></a>如此行人诸天礼敬，<a id="a-AV"></a>佛所赞叹，<a id="a-AW"></a>菩萨护持，<a id="a-AX"></a>婆罗门等恭敬供养。</p>
  <p id="aAY">“天王当知，<a id="a-AZ"></a>诸菩萨摩诃萨行深般若波罗蜜多，<a id="a-Aa"></a>能修如是清净妙行。<a id="a-Ab"></a>”</p>
  <p id="aAc">尔时，<a id="a-Ad"></a>最胜便白佛言：<a id="a-Ae"></a>“高行菩萨行深般若波罗蜜多，<a id="a-Af"></a>何用著此粪扫衣耶？<a id="a-Ag"></a>”</p>
  <p id="aAh">佛言：<a id="a-Ai"></a>“天王，<a id="a-Aj"></a>诸大菩萨护世间故著粪扫衣。<a id="a-Ak"></a>所以者何？<a id="a-Al"></a>世间若见著此衣服灭恶生善。</p>
  <p id="aAm">“天王，<a id="a-An"></a>于意云何？<a id="a-Ao"></a>菩萨高行何如世尊？<a id="a-Ap"></a>”</p>
  <p id="aAq">最胜白言：<a id="a-Ar"></a>“百千万亿乃至邬波尼杀昙分亦不及一。<a id="a-As"></a>何以故？<a id="a-At"></a>佛是法王具一切智，<a id="a-Au"></a>无有一法不能照故。<a id="a-Av"></a>”</p>
  <p id="aAw">“天王，<a id="a-Ax"></a>于意云何？<a id="a-Ay"></a>佛对一切天、<a id="a-Az"></a>龙、<a id="a-B0"></a>药叉、<a id="a-B1"></a>人非人等示现苦行，<a id="a-B2"></a>及常赞叹杜多功德，<a id="a-B3"></a>此何所为？<a id="a-B4"></a>”</p>
  <p id="aB5">最胜白言：<a id="a-B6"></a>“世尊，<a id="a-B7"></a>为欲教化可度诸有情类及初发心诸菩萨等，<a id="a-B8"></a>未断烦恼为说对治。<a id="a-B9"></a>”</p>
  <p id="aBA">佛言：<a id="a-BB"></a>“如是，<a id="a-BC"></a>如是，<a id="a-BD"></a>天王，<a id="a-BE"></a>高行菩萨著粪扫衣亦复如是，<a id="a-BF"></a>是故菩萨行深般若波罗蜜多，<a id="a-BG"></a>方便善巧饶益有情。</p>
  <p id="aBH">“天王当知，<a id="a-BI"></a>诸菩萨摩诃萨行深般若波罗蜜多，<a id="a-BJ"></a>为世间故但畜三衣。<a id="a-BK"></a>何以故？<a id="a-BL"></a>心喜足故更不多求即是少欲，<a id="a-BM"></a>不求乞故无所聚积，<a id="a-BN"></a>不聚积故则无丧失，<a id="a-BO"></a>无丧失故则不忧苦，<a id="a-BP"></a>无忧苦故则离烦恼，<a id="a-BQ"></a>离烦恼故则无所著，<a id="a-BR"></a>无所著故则为漏尽。</p>
  <p id="aBS">“天王当知，<a id="a-BT"></a>诸菩萨摩诃萨行深般若波罗蜜多，<a id="a-BU"></a>为欲饶益诸有情故，<a id="a-BV"></a>入诸城邑持钵乞食。<a id="a-BW"></a>何以故？<a id="a-BX"></a>是诸菩萨大悲熏心，<a id="a-BY"></a>观诸有情多有穷苦，<a id="a-BZ"></a>欲令富乐受彼供养；<a id="a-Ba"></a>入城邑时威仪齐整，<a id="a-Bb"></a>心正不乱善摄诸根，<a id="a-Bc"></a>徐步而行前视六肘，<a id="a-Bd"></a>不顾左右如法乞食，<a id="a-Be"></a>次第而往不越贫家，<a id="a-Bf"></a>称量取食终不长受，<a id="a-Bg"></a>于所得中更开一分，<a id="a-Bh"></a>拟施贫乏供养福田。<a id="a-Bi"></a>何以故？<a id="a-Bj"></a>信施难消，<a id="a-Bk"></a>为生福故。</p>
  <p id="aBl">“天王当知，<a id="a-Bm"></a>诸菩萨摩诃萨行深般若波罗蜜多，<a id="a-Bn"></a>但一坐食而不移动。<a id="a-Bo"></a>何以故？<a id="a-Bp"></a>菩萨一坐妙菩提座，<a id="a-Bq"></a>魔来娆乱亦不移动，<a id="a-Br"></a>于出世定慧智法空、<a id="a-Bs"></a>实际、<a id="a-Bt"></a>真如、<a id="a-Bu"></a>如理圣道、<a id="a-Bv"></a>一切种智皆不移动。<a id="a-Bw"></a>何以故？<a id="a-Bx"></a>一切智法一坐得故。<a id="a-By"></a>是故菩萨行深般若波罗蜜多但一坐食。<a id="a-Bz"></a>天王当知，<a id="a-C0"></a>诸菩萨摩诃萨行深般若波罗蜜多方便善巧，<a id="a-C1"></a>为诸有情示现乞食。</p>
  <p id="aC2">“天王当知，<a id="a-C3"></a>诸菩萨摩诃萨行深般若波罗蜜多，<a id="a-C4"></a>常勤修学阿练若行，<a id="a-C5"></a>谓修梵行，<a id="a-C6"></a>于诸根中不起过失，<a id="a-C7"></a>乐多闻力，<a id="a-C8"></a>堪修正行，<a id="a-C9"></a>离我怖畏，<a id="a-CA"></a>不计著身，<a id="a-CB"></a>常行寂静。<a id="a-CC"></a>是诸菩萨于正法中常乐出家，<a id="a-CD"></a>持三轮戒善知法相，<a id="a-CE"></a>如来所说为少、<a id="a-CF"></a>壮、<a id="a-CG"></a>老三种人戒悉能了达；<a id="a-CH"></a>不缘外境专念自心，<a id="a-CI"></a>诃毁世法赞叹出世，<a id="a-CJ"></a>调伏诸根不取恶境；<a id="a-CK"></a>于阿练若居无难处，<a id="a-CL"></a>城邑乞食不远不近，<a id="a-CM"></a>有清泉水盥洗便易；<a id="a-CN"></a>丰花果林无恶禽兽，<a id="a-CO"></a>岩穴寂静空闲罕人，<a id="a-CP"></a>如是胜处而为居止；<a id="a-CQ"></a>所曾闻法昼夜三时，<a id="a-CR"></a>勤加赞诵声离高下，<a id="a-CS"></a>心不缘外专念忆持；<a id="a-CT"></a>婆罗门等来至其处，<a id="a-CU"></a>顾命令坐欢喜慰问，<a id="a-CV"></a>观其根性为说正法，<a id="a-CW"></a>令得欢喜信受修行。<a id="a-CX"></a>如是具足方便善巧远离我心，<a id="a-CY"></a>以无我故于阿练若不生怖畏，<a id="a-CZ"></a>离怖畏故乐行寂静。<a id="a-Ca"></a>菩萨如是巧方便力，<a id="a-Cb"></a>示现修行阿练若行。</p>
  <p id="aCc">“天王当知，<a id="a-Cd"></a>诸菩萨摩诃萨行深般若波罗蜜多，<a id="a-Ce"></a>善观诸行，<a id="a-Cf"></a>作是思惟：<a id="a-Cg"></a>‘一切饮食清净香洁，<a id="a-Ch"></a>身火触之即成不净烂坏臭处。<a id="a-Ci"></a>愚夫无智爱著此身及诸饮食，<a id="a-Cj"></a>若依圣智如实观察，<a id="a-Ck"></a>即生厌恶不起乐著。<a id="a-Cl"></a>’</p>
  <p id="aCm">“天王当知，<a id="a-Cn"></a>诸菩萨摩诃萨行深般若波罗蜜多，<a id="a-Co"></a>作是思惟：<a id="a-Cp"></a>‘多行瞋忿便起恶业，<a id="a-Cq"></a>我今当离嗔心趣道，<a id="a-Cr"></a>真实思惟非徒口说。<a id="a-Cs"></a>’</p>
  <p id="aCt">“天王当知，<a id="a-Cu"></a>诸菩萨摩诃萨行深般若波罗蜜多，<a id="a-Cv"></a>作如是念：<a id="a-Cw"></a>‘若法有生即是因缘，<a id="a-Cx"></a>因缘之法又从缘起，<a id="a-Cy"></a>云何智者于此虚妄因缘生法而作罪愆？<a id="a-Cz"></a>’菩萨身中有障善法即自除断，<a id="a-D0"></a>若不能断他障善法，<a id="a-D1"></a>心便生舍不起无明。</p>
  <p id="aD2">“云何名为障善之法？<a id="a-D3"></a>谓不恭敬佛、<a id="a-D4"></a>法、<a id="a-D5"></a>僧宝及清净戒，<a id="a-D6"></a>不敬同学，<a id="a-D7"></a>老少幼小自高凌彼；<a id="a-D8"></a>趣向五欲，<a id="a-D9"></a>背舍涅槃，<a id="a-DA"></a>而起我见或有情见乃至知者见、<a id="a-DB"></a>见者见；<a id="a-DC"></a>执空起断见，<a id="a-DD"></a>执有起常见；<a id="a-DE"></a>远离贤圣，<a id="a-DF"></a>亲近愚夫；<a id="a-DG"></a>舍持戒人，<a id="a-DH"></a>依破戒者；<a id="a-DI"></a>亲附恶友，<a id="a-DJ"></a>远离善友；<a id="a-DK"></a>闻甚深法，<a id="a-DL"></a>便生毁谤；<a id="a-DM"></a>身恶律仪，<a id="a-DN"></a>语无善说，<a id="a-DO"></a>心具谄曲；<a id="a-DP"></a>烦恼所覆，<a id="a-DQ"></a>贪著利养；<a id="a-DR"></a>五慢具生：<a id="a-DS"></a>一、<a id="a-DT"></a>姓贵慢，<a id="a-DU"></a>二、<a id="a-DV"></a>种族慢，<a id="a-DW"></a>三、<a id="a-DX"></a>见胜慢，<a id="a-DY"></a>四、<a id="a-DZ"></a>国土慢，<a id="a-Da"></a>五、<a id="a-Db"></a>徒众慢；<a id="a-Dc"></a>见恶便助，<a id="a-Dd"></a>遇善而舍；<a id="a-De"></a>赞美女人、<a id="a-Df"></a>童稚、<a id="a-Dg"></a>外道，<a id="a-Dh"></a>不乐修习阿练若行；<a id="a-Di"></a>不解节食，<a id="a-Dj"></a>远离师长；<a id="a-Dk"></a>虽复读诵，<a id="a-Dl"></a>不知时节；<a id="a-Dm"></a>见善不重，<a id="a-Dn"></a>见恶不怖；<a id="a-Do"></a>如象无钩、<a id="a-Dp"></a>马无辔勒，<a id="a-Dq"></a>放逸不制喜生瞋忿；<a id="a-Dr"></a>心无慈念，<a id="a-Ds"></a>见苦不愍；<a id="a-Dt"></a>遇疾不瞻，<a id="a-Du"></a>于死不怖；<a id="a-Dv"></a>处大火聚，<a id="a-Dw"></a>都不求出；<a id="a-Dx"></a>应作不作，<a id="a-Dy"></a>非作反作；<a id="a-Dz"></a>不思而思，<a id="a-E0"></a>应思不思；<a id="a-E1"></a>非望而求，<a id="a-E2"></a>不出谓出；<a id="a-E3"></a>非路谓路，<a id="a-E4"></a>未得谓得；<a id="a-E5"></a>乐习重恶，<a id="a-E6"></a>远离大善；<a id="a-E7"></a>毁訾大乘及大乘人，<a id="a-E8"></a>赞叹小道及学小者；<a id="a-E9"></a>多乐斗乱，<a id="a-EA"></a>好粗恶言；<a id="a-EB"></a>心无慈悲，<a id="a-EC"></a>令他怖畏；<a id="a-ED"></a>出言粗鄙，<a id="a-EE"></a>理无一实；<a id="a-EF"></a>乐著戏论，<a id="a-EG"></a>而不能舍。<a id="a-EH"></a>如是等事名障善法。</p>
  <p id="aEI">“天王当知，<a id="a-EJ"></a>诸菩萨摩诃萨行深般若波罗蜜多，<a id="a-EK"></a>修习空行灭戏论法，<a id="a-EL"></a>作是思惟：<a id="a-EM"></a>‘所观境界皆悉空无，<a id="a-EN"></a>能观之心亦复非有，<a id="a-EO"></a>无能、<a id="a-EP"></a>所观二种差别，<a id="a-EQ"></a>诸法一相，<a id="a-ER"></a>所谓无相。<a id="a-ES"></a>’如是思惟遣内外相，<a id="a-ET"></a>不见身心亦不见法，<a id="a-EU"></a>次第相续修学止观：<a id="a-EV"></a>观谓如实见法，<a id="a-EW"></a>止谓一心不乱。<a id="a-EX"></a>菩萨如是修观行已即得净戒，<a id="a-EY"></a>戒清净故行亦清净，<a id="a-EZ"></a>是名菩萨行深般若波罗蜜多观行清净。</p>
  <p id="aEa">“天王当知，<a id="a-Eb"></a>诸菩萨摩诃萨行深般若波罗蜜多，<a id="a-Ec"></a>护持如来无上法藏听受正法，<a id="a-Ed"></a>为护法故，<a id="a-Ee"></a>不为利养；<a id="a-Ef"></a>为三宝种不断绝故，<a id="a-Eg"></a>不为恭敬；<a id="a-Eh"></a>为欲守护大乘行故，<a id="a-Ei"></a>不为名誉；<a id="a-Ej"></a>无归依者令得归依，<a id="a-Ek"></a>无救济者令得救济，<a id="a-El"></a>无安乐者令得安乐，<a id="a-Em"></a>无慧眼者令得慧眼；<a id="a-En"></a>修小乘者示声闻道，<a id="a-Eo"></a>学中乘者示独觉道，<a id="a-Ep"></a>行大乘者示无上道，<a id="a-Eq"></a>如是听法为无上智，<a id="a-Er"></a>终不为得下劣之乘。</p>
  <p id="aEs">“天王当知，<a id="a-Et"></a>诸菩萨摩诃萨行深般若波罗蜜多，<a id="a-Eu"></a>善知种种毗奈耶法，<a id="a-Ev"></a>谓毗奈耶、<a id="a-Ew"></a>毗奈耶行、<a id="a-Ex"></a>毗奈耶甚深、<a id="a-Ey"></a>毗奈耶微细、<a id="a-Ez"></a>净与不净、<a id="a-F0"></a>有失无失、<a id="a-F1"></a>别解脱本、<a id="a-F2"></a>声闻毗奈耶、<a id="a-F3"></a>菩萨毗奈耶。<a id="a-F4"></a>是诸菩萨行深般若波罗蜜多，<a id="a-F5"></a>于如是等毗奈耶法皆悉善知。</p>
  <p id="aF6">“天王当知，<a id="a-F7"></a>诸菩萨摩诃萨行深般若波罗蜜多，<a id="a-F8"></a>善知一切威仪戒行，<a id="a-F9"></a>善学声闻、<a id="a-FA"></a>独觉、<a id="a-FB"></a>菩萨所受持戒。<a id="a-FC"></a>既修戒行，<a id="a-FD"></a>若见威仪不称众意，<a id="a-FE"></a>则应舍离，<a id="a-FF"></a>非处不行；<a id="a-FG"></a>若有沙门威仪戒行具足清白，<a id="a-FH"></a>即亲近之；<a id="a-FI"></a>若婆罗门异学余行，<a id="a-FJ"></a>则劝舍离修毗奈耶。<a id="a-FK"></a>修习如是戒行成满，<a id="a-FL"></a>心无巧伪嫉妒便灭，<a id="a-FM"></a>自行布施亦劝他行，<a id="a-FN"></a>赞叹布施令他修学，<a id="a-FO"></a>见他布施心生随喜，<a id="a-FP"></a>不作是念：<a id="a-FQ"></a>‘施我非余。<a id="a-FR"></a>’但应思惟：<a id="a-FS"></a>‘诸有情类多有贫乏饥寒困苦，<a id="a-FT"></a>愿彼得财现世安乐，<a id="a-FU"></a>闻正法故后世安乐。<a id="a-FV"></a>我应今世精勤修道，<a id="a-FW"></a>愿与有情同得出离。<a id="a-FX"></a>’是名菩萨无嫉妒心，<a id="a-FY"></a>于诸有情皆得平等。<a id="a-FZ"></a>若行布施、<a id="a-Fa"></a>净戒、<a id="a-Fb"></a>安忍、<a id="a-Fc"></a>精进、<a id="a-Fd"></a>静虑、<a id="a-Fe"></a>般若乃至一切相智，<a id="a-Ff"></a>普为有情其心无二。<a id="a-Fg"></a>何以故？<a id="a-Fh"></a>所修之法与有情共念为境界令速得道，<a id="a-Fi"></a>于生死火自既得出，<a id="a-Fj"></a>亦愿有情同得出离。</p>
  <p id="aFk">“天王，<a id="a-Fl"></a>譬如长者六子幼稚，<a id="a-Fm"></a>并皆爱念无偏党心。<a id="a-Fn"></a>长者在外其宅火起。<a id="a-Fo"></a>于意云何？<a id="a-Fp"></a>尔时，<a id="a-Fq"></a>长者颇有是念‘于其六子先后救’不？<a id="a-Fr"></a>”</p>
  <p id="aFs">“不也，<a id="a-Ft"></a>世尊。<a id="a-Fu"></a>何以故？<a id="a-Fv"></a>其父于子心平等故。<a id="a-Fw"></a>”</p>
  <p id="aFx">“天王当知，<a id="a-Fy"></a>菩萨亦尔。<a id="a-Fz"></a>愚夫贪著处在六趣，<a id="a-G0"></a>生死火宅不知出离；<a id="a-G1"></a>是诸菩萨以平等心，<a id="a-G2"></a>种种方便诱化令出，<a id="a-G3"></a>皆悉安置圆寂界中。</p>
  <p id="aG4">“天王当知，<a id="a-G5"></a>诸菩萨摩诃萨行深般若波罗蜜多，<a id="a-G6"></a>于法亦等，<a id="a-G7"></a>为护正法供养如来，<a id="a-G8"></a>种种供具供养如来，<a id="a-G9"></a>如实修行供养如来，<a id="a-GA"></a>利益安乐一切有情，<a id="a-GB"></a>守护一切有情善法，<a id="a-GC"></a>随顺有情善能化导，<a id="a-GD"></a>行菩萨道行不违言，<a id="a-GE"></a>心无疲倦求无上觉。<a id="a-GF"></a>若能如是，<a id="a-GG"></a>乃得名为供养诸佛不以资财而为供养。<a id="a-GH"></a>何以故？<a id="a-GI"></a>法是佛身，<a id="a-GJ"></a>若供养法即供养佛。<a id="a-GK"></a>诸佛世尊皆从如实修行而来，<a id="a-GL"></a>悉为利益安乐有情，<a id="a-GM"></a>护其善法随顺有情，<a id="a-GN"></a>若不尔者违本誓愿，<a id="a-GO"></a>懒惰懈怠不能成就菩提之心。<a id="a-GP"></a>何以故？<a id="a-GQ"></a>菩萨所趣无上菩提与有情共，<a id="a-GR"></a>若无有情，<a id="a-GS"></a>云何能得无上菩提？</p>
  <p id="aGT">“天王当知，<a id="a-GU"></a>诸菩萨摩诃萨行深般若波罗蜜多，<a id="a-GV"></a>修行正法供养如来名真供养。<a id="a-GW"></a>如是供养拔除我慢，<a id="a-GX"></a>远离俗务剃落须发，<a id="a-GY"></a>于其父母、<a id="a-GZ"></a>兄弟、<a id="a-Ga"></a>亲戚不相关预犹如已死，<a id="a-Gb"></a>形状衣服并异于常，<a id="a-Gc"></a>执持应器游入城邑。<a id="a-Gd"></a>若至亲里旃荼罗家，<a id="a-Ge"></a>亦摧我慢下意乞食，<a id="a-Gf"></a>谓作是念：<a id="a-Gg"></a>‘我命属他，<a id="a-Gh"></a>由彼施食我命存济，<a id="a-Gi"></a>以是因缘能除我慢。<a id="a-Gj"></a>’复作是念：<a id="a-Gk"></a>‘我今应取师友等意令生欢喜，<a id="a-Gl"></a>昔未闻法为得闻故。<a id="a-Gm"></a>若见他人瞋忿斗诤，<a id="a-Gn"></a>即应忍辱下意避之。<a id="a-Go"></a>’菩萨如是拔除我慢。</p>
  <p id="aGp">“天王当知，<a id="a-Gq"></a>诸菩萨摩诃萨行深般若波罗蜜多，<a id="a-Gr"></a>生坚正信。<a id="a-Gs"></a>何以故？<a id="a-Gt"></a>多诸功德，<a id="a-Gu"></a>宿世所种善根力强；<a id="a-Gv"></a>善因具足，<a id="a-Gw"></a>正见成就；<a id="a-Gx"></a>不信外缘、<a id="a-Gy"></a>内心清净；<a id="a-Gz"></a>不依余师，<a id="a-H0"></a>心行调直；<a id="a-H1"></a>远离谄诈，<a id="a-H2"></a>诸根聪利；<a id="a-H3"></a>具足般若波罗蜜多，<a id="a-H4"></a>离诸盖、<a id="a-H5"></a>障，<a id="a-H6"></a>其心清净；<a id="a-H7"></a>远离恶友，<a id="a-H8"></a>亲近善友；<a id="a-H9"></a>寻求善言不生懈怠，<a id="a-HA"></a>闻所说法知佛功德。<a id="a-HB"></a>”</p>
  <p id="aHC">尔时，<a id="a-HD"></a>最胜便白佛言：<a id="a-HE"></a>“唯愿大慈哀愍！<a id="a-HF"></a>为说如来功德大威神相！<a id="a-HG"></a>”</p>
  <p id="aHH">佛告最胜：<a id="a-HI"></a>“天王，<a id="a-HJ"></a>汝今谛听！<a id="a-HK"></a>善思！<a id="a-HL"></a>吾当为汝说佛功德威神少分。<a id="a-HM"></a>”</p>
  <p id="aHN">最胜白言：<a id="a-HO"></a>“唯然！<a id="a-HP"></a>愿说！<a id="a-HQ"></a>我等乐闻。<a id="a-HR"></a>”</p>
  <p id="aHS">佛言：<a id="a-HT"></a>“天王，<a id="a-HU"></a>如来具足无边大慈遍照有情、<a id="a-HV"></a>有情界摄，<a id="a-HW"></a>乃至十方尽虚空界亦皆遍照不可测量。<a id="a-HX"></a>如来大悲声闻、<a id="a-HY"></a>独觉及诸菩萨皆所无有。<a id="a-HZ"></a>何以故？<a id="a-Ha"></a>不共法故，<a id="a-Hb"></a>十方世界无一有情如来大悲所不能照。<a id="a-Hc"></a>如来说法究竟无尽，<a id="a-Hd"></a>普为十方诸有情类，<a id="a-He"></a>经无量劫种种因缘，<a id="a-Hf"></a>说诸法要亦不可尽。<a id="a-Hg"></a>若有情界种种言辞一切句义难问，<a id="a-Hh"></a>如来一弹指顷，<a id="a-Hi"></a>一一有情各为分别无能坏者。<a id="a-Hj"></a>如来所得无礙静虑境界甚深无测量者，<a id="a-Hk"></a>假使一切世界有情，<a id="a-Hl"></a>皆得住于菩萨十地，<a id="a-Hm"></a>多百千劫入胜等持，<a id="a-Hn"></a>不能测量如来定境。<a id="a-Ho"></a>如来之身量无边际。<a id="a-Hp"></a>何以故？<a id="a-Hq"></a>随所乐见，<a id="a-Hr"></a>于一念顷能现无边异类身故。<a id="a-Hs"></a>如来天眼最胜清净，<a id="a-Ht"></a>一切世界一切有情色相差别，<a id="a-Hu"></a>及余物类种种不同，<a id="a-Hv"></a>如来皆见，<a id="a-Hw"></a>如观掌中阿摩洛果，<a id="a-Hx"></a>诸人天眼所不能及。<a id="a-Hy"></a>如来天耳最胜清净，<a id="a-Hz"></a>一切有情音声差别，<a id="a-I0"></a>及余物类所有音声，<a id="a-I1"></a>一念悉闻解了其义。<a id="a-I2"></a>如来复有净他心智，<a id="a-I3"></a>一切世界一切有情一一思惟作业受果无边差别，<a id="a-I4"></a>佛四威仪于一念顷皆悉了知。<a id="a-I5"></a>何以故？<a id="a-I6"></a>佛常在定无散乱故。</p>
  <p id="aI7">“天王当知，<a id="a-I8"></a>佛无失念，<a id="a-I9"></a>心不散乱，<a id="a-IA"></a>根无异缘。<a id="a-IB"></a>何以故？<a id="a-IC"></a>离烦恼习，<a id="a-ID"></a>最为清净，<a id="a-IE"></a>寂静无垢；<a id="a-IF"></a>有烦恼者，<a id="a-IG"></a>失念散乱，<a id="a-IH"></a>根有异缘；<a id="a-II"></a>如来世尊无漏离垢，<a id="a-IJ"></a>得一切法自在平等，<a id="a-IK"></a>常在等持及等至故。<a id="a-IL"></a>如来但住一种威仪，<a id="a-IM"></a>游一等持乃至圆寂，<a id="a-IN"></a>诸人天等尚不能知，<a id="a-IO"></a>况复如来经无量劫，<a id="a-IP"></a>修习无量无边等持，<a id="a-IQ"></a>而有人天能了知者？<a id="a-IR"></a>何以故？<a id="a-IS"></a>如来功德不可度量、<a id="a-IT"></a>不可思议、<a id="a-IU"></a>不可观故。<a id="a-IV"></a>”</p>
  <p id="aIW">尔时，<a id="a-IX"></a>最胜便白佛言：<a id="a-IY"></a>“我闻如来三无数劫修行成佛，<a id="a-IZ"></a>云何今说无量劫修？<a id="a-Ia"></a>”</p>
  <p id="aIb">佛言：<a id="a-Ic"></a>“天王，<a id="a-Id"></a>其义不尔。<a id="a-Ie"></a>何以故？<a id="a-If"></a>菩萨所趣无上菩提，<a id="a-Ig"></a>无量功德乃得成办，<a id="a-Ih"></a>非不经于尔许劫数，<a id="a-Ii"></a>而能证入法平等理，<a id="a-Ij"></a>修至究竟乃称成佛。<a id="a-Ik"></a>”</p>
  <p id="aIl">于是最胜白言：<a id="a-Im"></a>“世尊，<a id="a-In"></a>善哉！<a id="a-Io"></a>善哉！<a id="a-Ip"></a>快说法要，<a id="a-Iq"></a>善能劝发一切有情种植善根，<a id="a-Ir"></a>远离业障，<a id="a-Is"></a>欣乐佛果，<a id="a-It"></a>修菩萨行。<a id="a-Iu"></a>若有情类得闻如来功德威神，<a id="a-Iv"></a>心生欢喜信受赞叹，<a id="a-Iw"></a>当知不久成佛功德威神法器，<a id="a-Ix"></a>况复有能受持读诵、<a id="a-Iy"></a>书写、<a id="a-Iz"></a>供养、<a id="a-J0"></a>为他解说，<a id="a-J1"></a>彼所获福不可思议！<a id="a-J2"></a>”</p>
  <p id="aJ3">佛言：<a id="a-J4"></a>“天王，<a id="a-J5"></a>如是，<a id="a-J6"></a>如是，<a id="a-J7"></a>彼有情类如来护持，<a id="a-J8"></a>已种善根经多劫数，<a id="a-J9"></a>若于过去供养多佛，<a id="a-JA"></a>乃得闻佛功德威神。<a id="a-JB"></a>天王当知，<a id="a-JC"></a>若善男子、<a id="a-JD"></a>善女人等心无疑惑，<a id="a-JE"></a>于七日中澡浴清净，<a id="a-JF"></a>著新净衣，<a id="a-JG"></a>花香供养，<a id="a-JH"></a>一心正念如前所说如来功德及大威神，<a id="a-JI"></a>尔时，<a id="a-JJ"></a>如来慈悲护念，<a id="a-JK"></a>现身令见使愿满足。<a id="a-JL"></a>若有阙少花香等事，<a id="a-JM"></a>但一心念功德威神，<a id="a-JN"></a>将命终时必得见佛。<a id="a-JO"></a>”</p>
  <p id="aJP">尔时，<a id="a-JQ"></a>最胜复白佛言：<a id="a-JR"></a>“颇有有情闻说如是如来功德及大威神，<a id="a-JS"></a>不起信心而毁谤不？<a id="a-JT"></a>”</p>
  <p id="aJU">佛言：<a id="a-JV"></a>“亦有！<a id="a-JW"></a>谓有有情闻说如是如来功德威神法门，<a id="a-JX"></a>起不善心瞋忿毁谤，<a id="a-JY"></a>于说法师生恶友想，<a id="a-JZ"></a>彼后舍命必堕地狱多劫受苦。<a id="a-Ja"></a>若诸有情闻说如是如来功德及大威神，<a id="a-Jb"></a>欢喜信受赞叹忆念，<a id="a-Jc"></a>于说法师生善友想，<a id="a-Jd"></a>彼后舍命定升人天，<a id="a-Je"></a>展转胜进乃至成佛。<a id="a-Jf"></a>”</p>
  <p id="aJg">尔时，<a id="a-Jh"></a>世尊出广长舌相自覆面轮，<a id="a-Ji"></a>次覆头顶，<a id="a-Jj"></a>次覆遍身，<a id="a-Jk"></a>次覆师子座，<a id="a-Jl"></a>次覆菩萨众，<a id="a-Jm"></a>次覆声闻众，<a id="a-Jn"></a>然后乃覆释、<a id="a-Jo"></a>梵、<a id="a-Jp"></a>护世、<a id="a-Jq"></a>人非人等一切大众，<a id="a-Jr"></a>还收舌相告大众言：<a id="a-Js"></a>“如来世尊有是舌相，<a id="a-Jt"></a>岂当妄语？<a id="a-Ju"></a>汝等大众于我所说皆应信受，<a id="a-Jv"></a>长夜获安。<a id="a-Jw"></a>”</p>
  <p id="aJx">说是法时，<a id="a-Jy"></a>众中八万四千菩萨得无生忍，<a id="a-Jz"></a>无量有情远尘离垢生净法眼，<a id="a-K0"></a>无数有情皆发无上正等觉心。</p>
 </body>
</html>