<!doctype html>
<html id="z3IBSyH5u" data-ver="1049">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百六十七</h1>
  <h2 id="a2">初分遍学道品第六十四之二</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>有性法为能现证无性不？<a id="a-7"></a>”</p>
  <p id="a8">“不也，<a id="a-9"></a>善现。<a id="a-A"></a>”</p>
  <p id="aB">“世尊，<a id="a-C"></a>无性法为能现证有性不？<a id="a-D"></a>”</p>
  <p id="aE">“不也，<a id="a-F"></a>善现。<a id="a-G"></a>”</p>
  <p id="aH">“世尊，<a id="a-I"></a>有性法为能现证有性不？<a id="a-J"></a>”</p>
  <p id="aK">“不也，<a id="a-L"></a>善现。<a id="a-M"></a>”</p>
  <p id="aN">“世尊，<a id="a-O"></a>无性法为能现证无性不？<a id="a-P"></a>”</p>
  <p id="aQ">“不也，<a id="a-R"></a>善现。<a id="a-S"></a>”</p>
  <p id="aT">“世尊，<a id="a-U"></a>若尔亦应有性不能现观无性，<a id="a-V"></a>无性不能现观有性，<a id="a-W"></a>有性不能现观有性，<a id="a-X"></a>无性不能现观无性，<a id="a-Y"></a>将无世尊不得、<a id="a-Z"></a>现观？<a id="a-a"></a>”</p>
  <p id="ab">佛言：<a id="a-c"></a>“善现，<a id="a-d"></a>有得、<a id="a-e"></a>现观，<a id="a-f"></a>然离四句。<a id="a-g"></a>”</p>
  <p id="ah">“世尊，<a id="a-i"></a>云何有得、<a id="a-j"></a>现观，<a id="a-k"></a>然离四句？<a id="a-l"></a>”</p>
  <p id="am">“善现，<a id="a-n"></a>非有非无，<a id="a-o"></a>绝诸戏论，<a id="a-p"></a>乃名现观，<a id="a-q"></a>得亦如是。<a id="a-r"></a>是故我说有得、<a id="a-s"></a>现观，<a id="a-t"></a>然离四句。<a id="a-u"></a>”</p>
  <p id="av">尔时，<a id="a-w"></a>具寿善现白佛言：<a id="a-x"></a>“世尊，<a id="a-y"></a>菩萨摩诃萨以何为戏论？<a id="a-z"></a>”</p>
  <p id="a10">佛言：<a id="a-11"></a>“善现，<a id="a-12"></a>菩萨摩诃萨观色若常若无常是为戏论，<a id="a-13"></a>观受、<a id="a-14"></a>想、<a id="a-15"></a>行、<a id="a-16"></a>识若常若无常是为戏论；<a id="a-17"></a>观色若乐若苦是为戏论，<a id="a-18"></a>观受、<a id="a-19"></a>想、<a id="a-1A"></a>行、<a id="a-1B"></a>识若乐若苦是为戏论；<a id="a-1C"></a>观色若我若无我是为戏论，<a id="a-1D"></a>观受、<a id="a-1E"></a>想、<a id="a-1F"></a>行、<a id="a-1G"></a>识若我若无我是为戏论；<a id="a-1H"></a>观色若净若不净是为戏论，<a id="a-1I"></a>观受、<a id="a-1J"></a>想、<a id="a-1K"></a>行、<a id="a-1L"></a>识若净若不净是为戏论；<a id="a-1M"></a>观色若寂静若不寂静是为戏论，<a id="a-1N"></a>观受、<a id="a-1O"></a>想、<a id="a-1P"></a>行、<a id="a-1Q"></a>识若寂静若不寂静是为戏论；<a id="a-1R"></a>观色若远离若不远离是为戏论，<a id="a-1S"></a>观受、<a id="a-1T"></a>想、<a id="a-1U"></a>行、<a id="a-1V"></a>识若远离若不远离是为戏论；<a id="a-1W"></a>观色若是所遍知若非所遍知是为戏论，<a id="a-1X"></a>观受、<a id="a-1Y"></a>想、<a id="a-1Z"></a>行、<a id="a-1a"></a>识若是所遍知若非所遍知是为戏论。</p>
  <p id="a1b">“善现，<a id="a-1c"></a>菩萨摩诃萨观眼处若常若无常是为戏论，<a id="a-1d"></a>观耳、<a id="a-1e"></a>鼻、<a id="a-1f"></a>舌、<a id="a-1g"></a>身、<a id="a-1h"></a>意处若常若无常是为戏论；<a id="a-1i"></a>观眼处若乐若苦是为戏论，<a id="a-1j"></a>观耳、<a id="a-1k"></a>鼻、<a id="a-1l"></a>舌、<a id="a-1m"></a>身、<a id="a-1n"></a>意处若乐若苦是为戏论；<a id="a-1o"></a>观眼处若我若无我是为戏论，<a id="a-1p"></a>观耳、<a id="a-1q"></a>鼻、<a id="a-1r"></a>舌、<a id="a-1s"></a>身、<a id="a-1t"></a>意处若我若无我是为戏论；<a id="a-1u"></a>观眼处若净若不净是为戏论，<a id="a-1v"></a>观耳、<a id="a-1w"></a>鼻、<a id="a-1x"></a>舌、<a id="a-1y"></a>身、<a id="a-1z"></a>意处若净若不净是为戏论；<a id="a-20"></a>观眼处若寂静若不寂静是为戏论，<a id="a-21"></a>观耳、<a id="a-22"></a>鼻、<a id="a-23"></a>舌、<a id="a-24"></a>身、<a id="a-25"></a>意处若寂静若不寂静是为戏论；<a id="a-26"></a>观眼处若远离若不远离是为戏论，<a id="a-27"></a>观耳、<a id="a-28"></a>鼻、<a id="a-29"></a>舌、<a id="a-2A"></a>身、<a id="a-2B"></a>意处若远离若不远离是为戏论；<a id="a-2C"></a>观眼处若是所遍知若非所遍知是为戏论，<a id="a-2D"></a>观耳、<a id="a-2E"></a>鼻、<a id="a-2F"></a>舌、<a id="a-2G"></a>身、<a id="a-2H"></a>意处若是所遍知若非所遍知是为戏论。</p>
  <p id="a2I">“善现，<a id="a-2J"></a>菩萨摩诃萨观色处若常若无常是为戏论，<a id="a-2K"></a>观声、<a id="a-2L"></a>香、<a id="a-2M"></a>味、<a id="a-2N"></a>触、<a id="a-2O"></a>法处若常若无常是为戏论；<a id="a-2P"></a>观色处若乐若苦是为戏论，<a id="a-2Q"></a>观声、<a id="a-2R"></a>香、<a id="a-2S"></a>味、<a id="a-2T"></a>触、<a id="a-2U"></a>法处若乐若苦是为戏论；<a id="a-2V"></a>观色处若我若无我是为戏论，<a id="a-2W"></a>观声、<a id="a-2X"></a>香、<a id="a-2Y"></a>味、<a id="a-2Z"></a>触、<a id="a-2a"></a>法处若我若无我是为戏论；<a id="a-2b"></a>观色处若净若不净是为戏论，<a id="a-2c"></a>观声、<a id="a-2d"></a>香、<a id="a-2e"></a>味、<a id="a-2f"></a>触、<a id="a-2g"></a>法处若净若不净是为戏论；<a id="a-2h"></a>观色处若寂静若不寂静是为戏论，<a id="a-2i"></a>观声、<a id="a-2j"></a>香、<a id="a-2k"></a>味、<a id="a-2l"></a>触、<a id="a-2m"></a>法处若寂静若不寂静是为戏论；<a id="a-2n"></a>观色处若远离若不远离是为戏论，<a id="a-2o"></a>观声、<a id="a-2p"></a>香、<a id="a-2q"></a>味、<a id="a-2r"></a>触、<a id="a-2s"></a>法处若远离若不远离是为戏论；<a id="a-2t"></a>观色处若是所遍知若非所遍知是为戏论，<a id="a-2u"></a>观声、<a id="a-2v"></a>香、<a id="a-2w"></a>味、<a id="a-2x"></a>触、<a id="a-2y"></a>法处若是所遍知若非所遍知是为戏论。</p>
  <p id="a2z">“善现，<a id="a-30"></a>菩萨摩诃萨观眼界若常若无常是为戏论，<a id="a-31"></a>观耳、<a id="a-32"></a>鼻、<a id="a-33"></a>舌、<a id="a-34"></a>身、<a id="a-35"></a>意界若常若无常是为戏论；<a id="a-36"></a>观眼界若乐若苦是为戏论，<a id="a-37"></a>观耳、<a id="a-38"></a>鼻、<a id="a-39"></a>舌、<a id="a-3A"></a>身、<a id="a-3B"></a>意界若乐若苦是为戏论；<a id="a-3C"></a>观眼界若我若无我是为戏论，<a id="a-3D"></a>观耳、<a id="a-3E"></a>鼻、<a id="a-3F"></a>舌、<a id="a-3G"></a>身、<a id="a-3H"></a>意界若我若无我是为戏论；<a id="a-3I"></a>观眼界若净若不净是为戏论，<a id="a-3J"></a>观耳、<a id="a-3K"></a>鼻、<a id="a-3L"></a>舌、<a id="a-3M"></a>身、<a id="a-3N"></a>意界若净若不净是为戏论；<a id="a-3O"></a>观眼界若寂静若不寂静是为戏论，<a id="a-3P"></a>观耳、<a id="a-3Q"></a>鼻、<a id="a-3R"></a>舌、<a id="a-3S"></a>身、<a id="a-3T"></a>意界若寂静若不寂静是为戏论；<a id="a-3U"></a>观眼界若远离若不远离是为戏论，<a id="a-3V"></a>观耳、<a id="a-3W"></a>鼻、<a id="a-3X"></a>舌、<a id="a-3Y"></a>身、<a id="a-3Z"></a>意界若远离若不远离是为戏论；<a id="a-3a"></a>观眼界若是所遍知若非所遍知是为戏论，<a id="a-3b"></a>观耳、<a id="a-3c"></a>鼻、<a id="a-3d"></a>舌、<a id="a-3e"></a>身、<a id="a-3f"></a>意界若是所遍知若非所遍知是为戏论。</p>
  <p id="a3g">“善现，<a id="a-3h"></a>菩萨摩诃萨观色界若常若无常是为戏论，<a id="a-3i"></a>观声、<a id="a-3j"></a>香、<a id="a-3k"></a>味、<a id="a-3l"></a>触、<a id="a-3m"></a>法界若常若无常是为戏论；<a id="a-3n"></a>观色界若乐若苦是为戏论，<a id="a-3o"></a>观声、<a id="a-3p"></a>香、<a id="a-3q"></a>味、<a id="a-3r"></a>触、<a id="a-3s"></a>法界若乐若苦是为戏论；<a id="a-3t"></a>观色界若我若无我是为戏论，<a id="a-3u"></a>观声、<a id="a-3v"></a>香、<a id="a-3w"></a>味、<a id="a-3x"></a>触、<a id="a-3y"></a>法界若我若无我是为戏论；<a id="a-3z"></a>观色界若净若不净是为戏论，<a id="a-40"></a>观声、<a id="a-41"></a>香、<a id="a-42"></a>味、<a id="a-43"></a>触、<a id="a-44"></a>法界若净若不净是为戏论；<a id="a-45"></a>观色界若寂静若不寂静是为戏论，<a id="a-46"></a>观声、<a id="a-47"></a>香、<a id="a-48"></a>味、<a id="a-49"></a>触、<a id="a-4A"></a>法界若寂静若不寂静是为戏论；<a id="a-4B"></a>观色界若远离若不远离是为戏论，<a id="a-4C"></a>观声、<a id="a-4D"></a>香、<a id="a-4E"></a>味、<a id="a-4F"></a>触、<a id="a-4G"></a>法界若远离若不远离是为戏论；<a id="a-4H"></a>观色界若是所遍知若非所遍知是为戏论，<a id="a-4I"></a>观声、<a id="a-4J"></a>香、<a id="a-4K"></a>味、<a id="a-4L"></a>触、<a id="a-4M"></a>法界若是所遍知若非所遍知是为戏论。</p>
  <p id="a4N">“善现，<a id="a-4O"></a>菩萨摩诃萨观眼识界若常若无常是为戏论，<a id="a-4P"></a>观耳、<a id="a-4Q"></a>鼻、<a id="a-4R"></a>舌、<a id="a-4S"></a>身、<a id="a-4T"></a>意识界若常若无常是为戏论；<a id="a-4U"></a>观眼识界若乐若苦是为戏论，<a id="a-4V"></a>观耳、<a id="a-4W"></a>鼻、<a id="a-4X"></a>舌、<a id="a-4Y"></a>身、<a id="a-4Z"></a>意识界若乐若苦是为戏论；<a id="a-4a"></a>观眼识界若我若无我是为戏论，<a id="a-4b"></a>观耳、<a id="a-4c"></a>鼻、<a id="a-4d"></a>舌、<a id="a-4e"></a>身、<a id="a-4f"></a>意识界若我若无我是为戏论；<a id="a-4g"></a>观眼识界若净若不净是为戏论，<a id="a-4h"></a>观耳、<a id="a-4i"></a>鼻、<a id="a-4j"></a>舌、<a id="a-4k"></a>身、<a id="a-4l"></a>意识界若净若不净是为戏论；<a id="a-4m"></a>观眼识界若寂静若不寂静是为戏论，<a id="a-4n"></a>观耳、<a id="a-4o"></a>鼻、<a id="a-4p"></a>舌、<a id="a-4q"></a>身、<a id="a-4r"></a>意识界若寂静若不寂静是为戏论；<a id="a-4s"></a>观眼识界若远离若不远离是为戏论，<a id="a-4t"></a>观耳、<a id="a-4u"></a>鼻、<a id="a-4v"></a>舌、<a id="a-4w"></a>身、<a id="a-4x"></a>意识界若远离若不远离是为戏论；<a id="a-4y"></a>观眼识界若是所遍知若非所遍知是为戏论，<a id="a-4z"></a>观耳、<a id="a-50"></a>鼻、<a id="a-51"></a>舌、<a id="a-52"></a>身、<a id="a-53"></a>意识界若是所遍知若非所遍知是为戏论。</p>
  <p id="a54">“善现，<a id="a-55"></a>菩萨摩诃萨观眼触若常若无常是为戏论，<a id="a-56"></a>观耳、<a id="a-57"></a>鼻、<a id="a-58"></a>舌、<a id="a-59"></a>身、<a id="a-5A"></a>意触若常若无常是为戏论；<a id="a-5B"></a>观眼触若乐若苦是为戏论，<a id="a-5C"></a>观耳、<a id="a-5D"></a>鼻、<a id="a-5E"></a>舌、<a id="a-5F"></a>身、<a id="a-5G"></a>意触若乐若苦是为戏论；<a id="a-5H"></a>观眼触若我若无我是为戏论，<a id="a-5I"></a>观耳、<a id="a-5J"></a>鼻、<a id="a-5K"></a>舌、<a id="a-5L"></a>身、<a id="a-5M"></a>意触若我若无我是为戏论；<a id="a-5N"></a>观眼触若净若不净是为戏论，<a id="a-5O"></a>观耳、<a id="a-5P"></a>鼻、<a id="a-5Q"></a>舌、<a id="a-5R"></a>身、<a id="a-5S"></a>意触若净若不净是为戏论；<a id="a-5T"></a>观眼触若寂静若不寂静是为戏论，<a id="a-5U"></a>观耳、<a id="a-5V"></a>鼻、<a id="a-5W"></a>舌、<a id="a-5X"></a>身、<a id="a-5Y"></a>意触若寂静若不寂静是为戏论；<a id="a-5Z"></a>观眼触若远离若不远离是为戏论，<a id="a-5a"></a>观耳、<a id="a-5b"></a>鼻、<a id="a-5c"></a>舌、<a id="a-5d"></a>身、<a id="a-5e"></a>意触若远离若不远离是为戏论；<a id="a-5f"></a>观眼触若是所遍知若非所遍知是为戏论，<a id="a-5g"></a>观耳、<a id="a-5h"></a>鼻、<a id="a-5i"></a>舌、<a id="a-5j"></a>身、<a id="a-5k"></a>意触若是所遍知若非所遍知是为戏论。</p>
  <p id="a5l">“善现，<a id="a-5m"></a>菩萨摩诃萨观眼触为缘所生诸受若常若无常是为戏论，<a id="a-5n"></a>观耳、<a id="a-5o"></a>鼻、<a id="a-5p"></a>舌、<a id="a-5q"></a>身、<a id="a-5r"></a>意触为缘所生诸受若常若无常是为戏论；<a id="a-5s"></a>观眼触为缘所生诸受若乐若苦是为戏论，<a id="a-5t"></a>观耳、<a id="a-5u"></a>鼻、<a id="a-5v"></a>舌、<a id="a-5w"></a>身、<a id="a-5x"></a>意触为缘所生诸受若乐若苦是为戏论；<a id="a-5y"></a>观眼触为缘所生诸受若我若无我是为戏论，<a id="a-5z"></a>观耳、<a id="a-60"></a>鼻、<a id="a-61"></a>舌、<a id="a-62"></a>身、<a id="a-63"></a>意触为缘所生诸受若我若无我是为戏论；<a id="a-64"></a>观眼触为缘所生诸受若净若不净是为戏论，<a id="a-65"></a>观耳、<a id="a-66"></a>鼻、<a id="a-67"></a>舌、<a id="a-68"></a>身、<a id="a-69"></a>意触为缘所生诸受若净若不净是为戏论；<a id="a-6A"></a>观眼触为缘所生诸受若寂静若不寂静是为戏论，<a id="a-6B"></a>观耳、<a id="a-6C"></a>鼻、<a id="a-6D"></a>舌、<a id="a-6E"></a>身、<a id="a-6F"></a>意触为缘所生诸受若寂静若不寂静是为戏论；<a id="a-6G"></a>观眼触为缘所生诸受若远离若不远离是为戏论，<a id="a-6H"></a>观耳、<a id="a-6I"></a>鼻、<a id="a-6J"></a>舌、<a id="a-6K"></a>身、<a id="a-6L"></a>意触为缘所生诸受若远离若不远离是为戏论；<a id="a-6M"></a>观眼触为缘所生诸受若是所遍知若非所遍知是为戏论，<a id="a-6N"></a>观耳、<a id="a-6O"></a>鼻、<a id="a-6P"></a>舌、<a id="a-6Q"></a>身、<a id="a-6R"></a>意触为缘所生诸受若是所遍知若非所遍知是为戏论。</p>
  <p id="a6S">“善现，<a id="a-6T"></a>菩萨摩诃萨观地界若常若无常是为戏论，<a id="a-6U"></a>观水、<a id="a-6V"></a>火、<a id="a-6W"></a>风、<a id="a-6X"></a>空、<a id="a-6Y"></a>识界若常若无常是为戏论；<a id="a-6Z"></a>观地界若乐若苦是为戏论，<a id="a-6a"></a>观水、<a id="a-6b"></a>火、<a id="a-6c"></a>风、<a id="a-6d"></a>空、<a id="a-6e"></a>识界若乐若苦是为戏论；<a id="a-6f"></a>观地界若我若无我是为戏论，<a id="a-6g"></a>观水、<a id="a-6h"></a>火、<a id="a-6i"></a>风、<a id="a-6j"></a>空、<a id="a-6k"></a>识界若我若无我是为戏论；<a id="a-6l"></a>观地界若净若不净是为戏论，<a id="a-6m"></a>观水、<a id="a-6n"></a>火、<a id="a-6o"></a>风、<a id="a-6p"></a>空、<a id="a-6q"></a>识界若净若不净是为戏论；<a id="a-6r"></a>观地界若寂静若不寂静是为戏论，<a id="a-6s"></a>观水、<a id="a-6t"></a>火、<a id="a-6u"></a>风、<a id="a-6v"></a>空、<a id="a-6w"></a>识界若寂静若不寂静是为戏论；<a id="a-6x"></a>观地界若远离若不远离是为戏论，<a id="a-6y"></a>观水、<a id="a-6z"></a>火、<a id="a-70"></a>风、<a id="a-71"></a>空、<a id="a-72"></a>识界若远离若不远离是为戏论；<a id="a-73"></a>观地界若是所遍知若非所遍知是为戏论，<a id="a-74"></a>观水、<a id="a-75"></a>火、<a id="a-76"></a>风、<a id="a-77"></a>空、<a id="a-78"></a>识界若是所遍知若非所遍知是为戏论。</p>
  <p id="a79">“善现，<a id="a-7A"></a>菩萨摩诃萨观无明若常若无常是为戏论，<a id="a-7B"></a>观行、<a id="a-7C"></a>识、<a id="a-7D"></a>名色、<a id="a-7E"></a>六处、<a id="a-7F"></a>触、<a id="a-7G"></a>受、<a id="a-7H"></a>爱、<a id="a-7I"></a>取、<a id="a-7J"></a>有、<a id="a-7K"></a>生、<a id="a-7L"></a>老死愁叹苦忧恼若常若无常是为戏论；<a id="a-7M"></a>观无明若乐若苦是为戏论，<a id="a-7N"></a>观行乃至老死愁叹苦忧恼若乐若苦是为戏论；<a id="a-7O"></a>观无明若我若无我是为戏论，<a id="a-7P"></a>观行乃至老死愁叹苦忧恼若我若无我是为戏论；<a id="a-7Q"></a>观无明若净若不净是为戏论，<a id="a-7R"></a>观行乃至老死愁叹苦忧恼若净若不净是为戏论；<a id="a-7S"></a>观无明若寂静若不寂静是为戏论，<a id="a-7T"></a>观行乃至老死愁叹苦忧恼若寂静若不寂静是为戏论；<a id="a-7U"></a>观无明若远离若不远离是为戏论，<a id="a-7V"></a>观行乃至老死愁叹苦忧恼若远离若不远离是为戏论；<a id="a-7W"></a>观无明若是所遍知若非所遍知是为戏论。<a id="a-7X"></a>观行乃至老死愁叹苦忧恼若是所遍知若非所遍知是为戏论。</p>
  <p id="a7Y">“善现，<a id="a-7Z"></a>菩萨摩诃萨观布施波罗蜜多若常若无常是为戏论，<a id="a-7a"></a>观净戒、<a id="a-7b"></a>安忍、<a id="a-7c"></a>精进、<a id="a-7d"></a>静虑、<a id="a-7e"></a>般若波罗蜜多若常若无常是为戏论；<a id="a-7f"></a>观布施波罗蜜多若乐若苦是为戏论，<a id="a-7g"></a>观净戒乃至般若波罗蜜多若乐若苦是为戏论；<a id="a-7h"></a>观布施波罗蜜多若我若无我是为戏论，<a id="a-7i"></a>观净戒乃至般若波罗蜜多若我若无我是为戏论；<a id="a-7j"></a>观布施波罗蜜多若净若不净是为戏论，<a id="a-7k"></a>观净戒乃至般若波罗蜜多若净若不净是为戏论；<a id="a-7l"></a>观布施波罗蜜多若寂静若不寂静是为戏论，<a id="a-7m"></a>观净戒乃至般若波罗蜜多若寂静若不寂静是为戏论；<a id="a-7n"></a>观布施波罗蜜多若远离若不远离是为戏论，<a id="a-7o"></a>观净戒乃至般若波罗蜜多若远离若不远离是为戏论；<a id="a-7p"></a>观布施波罗蜜多若是所遍知若非所遍知是为戏论，<a id="a-7q"></a>观净戒乃至般若波罗蜜多若是所遍知若非所遍知是为戏论。</p>
  <p id="a7r">“善现，<a id="a-7s"></a>菩萨摩诃萨观内空若常若无常是为戏论，<a id="a-7t"></a>观外空、<a id="a-7u"></a>内外空、<a id="a-7v"></a>空空、<a id="a-7w"></a>大空、<a id="a-7x"></a>胜义空、<a id="a-7y"></a>有为空、<a id="a-7z"></a>无为空、<a id="a-80"></a>毕竟空、<a id="a-81"></a>无际空、<a id="a-82"></a>散空、<a id="a-83"></a>无变异空、<a id="a-84"></a>本性空、<a id="a-85"></a>自相空、<a id="a-86"></a>共相空、<a id="a-87"></a>一切法空、<a id="a-88"></a>不可得空、<a id="a-89"></a>无性空、<a id="a-8A"></a>自性空、<a id="a-8B"></a>无性自性空若常若无常是为戏论；<a id="a-8C"></a>观内空若乐若苦是为戏论，<a id="a-8D"></a>观外空乃至无性自性空若乐若苦是为戏论；<a id="a-8E"></a>观内空若我若无我是为戏论，<a id="a-8F"></a>观外空乃至无性自性空若我若无我是为戏论；<a id="a-8G"></a>观内空若净若不净是为戏论，<a id="a-8H"></a>观外空乃至无性自性空若净若不净是为戏论；<a id="a-8I"></a>观内空若寂静若不寂静是为戏论，<a id="a-8J"></a>观外空乃至无性自性空若寂静若不寂静是为戏论；<a id="a-8K"></a>观内空若远离若不远离是为戏论，<a id="a-8L"></a>观外空乃至无性自性空若远离若不远离是为戏论；<a id="a-8M"></a>观内空若是所遍知若非所遍知是为戏论，<a id="a-8N"></a>观外空乃至无性自性空若是所遍知若非所遍知是为戏论。</p>
  <p id="a8O">“善现，<a id="a-8P"></a>菩萨摩诃萨观真如若常若无常是为戏论，<a id="a-8Q"></a>观法界、<a id="a-8R"></a>法性、<a id="a-8S"></a>不虚妄性、<a id="a-8T"></a>不变异性、<a id="a-8U"></a>平等性、<a id="a-8V"></a>离生性、<a id="a-8W"></a>法定、<a id="a-8X"></a>法住、<a id="a-8Y"></a>实际、<a id="a-8Z"></a>虚空界、<a id="a-8a"></a>不思议界若常若无常是为戏论；<a id="a-8b"></a>观真如若乐若苦是为戏论，<a id="a-8c"></a>观法界乃至不思议界若乐若苦是为戏论；<a id="a-8d"></a>观真如若我若无我是为戏论，<a id="a-8e"></a>观法界乃至不思议界若我若无我是为戏论；<a id="a-8f"></a>观真如若净若不净是为戏论，<a id="a-8g"></a>观法界乃至不思议界若净若不净是为戏论；<a id="a-8h"></a>观真如若寂静若不寂静是为戏论，<a id="a-8i"></a>观法界乃至不思议界若寂静若不寂静是为戏论；<a id="a-8j"></a>观真如若远离若不远离是为戏论，<a id="a-8k"></a>观法界乃至不思议界若远离若不远离是为戏论；<a id="a-8l"></a>观真如若是所遍知若非所遍知是为戏论，<a id="a-8m"></a>观法界乃至不思议界若是所遍知若非所遍知是为戏论。</p>
  <p id="a8n">“善现，<a id="a-8o"></a>菩萨摩诃萨观四念住若常若无常是为戏论，<a id="a-8p"></a>观四正断、<a id="a-8q"></a>四神足、<a id="a-8r"></a>五根、<a id="a-8s"></a>五力、<a id="a-8t"></a>七等觉支、<a id="a-8u"></a>八圣道支若常若无常是为戏论；<a id="a-8v"></a>观四念住若乐若苦是为戏论，<a id="a-8w"></a>观四正断乃至八圣道支若乐若苦是为戏论；<a id="a-8x"></a>观四念住若我若无我是为戏论，<a id="a-8y"></a>观四正断乃至八圣道支若我若无我是为戏论；<a id="a-8z"></a>观四念住若净若不净是为戏论，<a id="a-90"></a>观四正断乃至八圣道支若净若不净是为戏论；<a id="a-91"></a>观四念住若寂静若不寂静是为戏论，<a id="a-92"></a>观四正断乃至八圣道支若寂静若不寂静是为戏论；<a id="a-93"></a>观四念住若远离若不远离是为戏论，<a id="a-94"></a>观四正断乃至八圣道支若远离若不远离是为戏论；<a id="a-95"></a>观四念住若是所遍知若非所遍知是为戏论，<a id="a-96"></a>观四正断乃至八圣道支若是所遍知若非所遍知是为戏论。</p>
  <p id="a97">“善现，<a id="a-98"></a>菩萨摩诃萨观苦圣谛若常若无常是为戏论，<a id="a-99"></a>观集、<a id="a-9A"></a>灭、<a id="a-9B"></a>道圣谛若常若无常是为戏论；<a id="a-9C"></a>观苦圣谛若乐若苦是为戏论，<a id="a-9D"></a>观集、<a id="a-9E"></a>灭、<a id="a-9F"></a>道圣谛若乐若苦是为戏论；<a id="a-9G"></a>观苦圣谛若我若无我是为戏论，<a id="a-9H"></a>观集、<a id="a-9I"></a>灭、<a id="a-9J"></a>道圣谛若我若无我是为戏论；<a id="a-9K"></a>观苦圣谛若净若不净是为戏论，<a id="a-9L"></a>观集、<a id="a-9M"></a>灭、<a id="a-9N"></a>道圣谛若净若不净是为戏论；<a id="a-9O"></a>观苦圣谛若寂静若不寂静是为戏论，<a id="a-9P"></a>观集、<a id="a-9Q"></a>灭、<a id="a-9R"></a>道圣谛若寂静若不寂静是为戏论；<a id="a-9S"></a>观苦圣谛若远离若不远离是为戏论，<a id="a-9T"></a>观集、<a id="a-9U"></a>灭、<a id="a-9V"></a>道圣谛若远离若不远离是为戏论；<a id="a-9W"></a>观苦圣谛若是所遍知若非所遍知是为戏论，<a id="a-9X"></a>观集、<a id="a-9Y"></a>灭、<a id="a-9Z"></a>道圣谛若是所遍知若非所遍知是为戏论。</p>
  <p id="a9a">“善现，<a id="a-9b"></a>菩萨摩诃萨观四静虑若常若无常是为戏论，<a id="a-9c"></a>观四无量、<a id="a-9d"></a>四无色定若常若无常是为戏论；<a id="a-9e"></a>观四静虑若乐若苦是为戏论，<a id="a-9f"></a>观四无量、<a id="a-9g"></a>四无色定若乐若苦是为戏论；<a id="a-9h"></a>观四静虑若我若无我是为戏论，<a id="a-9i"></a>观四无量、<a id="a-9j"></a>四无色定若我若无我是为戏论；<a id="a-9k"></a>观四静虑若净若不净是为戏论，<a id="a-9l"></a>观四无量、<a id="a-9m"></a>四无色定若净若不净是为戏论；<a id="a-9n"></a>观四静虑若寂静若不寂静是为戏论，<a id="a-9o"></a>观四无量、<a id="a-9p"></a>四无色定若寂静若不寂静是为戏论；<a id="a-9q"></a>观四静虑若远离若不远离是为戏论，<a id="a-9r"></a>观四无量、<a id="a-9s"></a>四无色定若远离若不远离是为戏论；<a id="a-9t"></a>观四静虑若是所遍知若非所遍知是为戏论，<a id="a-9u"></a>观四无量、<a id="a-9v"></a>四无色定若是所遍知若非所遍知是为戏论。</p>
  <p id="a9w">“善现，<a id="a-9x"></a>菩萨摩诃萨观八解脱若常若无常是为戏论，<a id="a-9y"></a>观八胜处、<a id="a-9z"></a>九次第定、<a id="a-A0"></a>十遍处若常若无常是为戏论；<a id="a-A1"></a>观八解脱若乐若苦是为戏论，<a id="a-A2"></a>观八胜处、<a id="a-A3"></a>九次第定、<a id="a-A4"></a>十遍处若乐若苦是为戏论；<a id="a-A5"></a>观八解脱若我若无我是为戏论，<a id="a-A6"></a>观八胜处、<a id="a-A7"></a>九次第定、<a id="a-A8"></a>十遍处若我若无我是为戏论；<a id="a-A9"></a>观八解脱若净若不净是为戏论，<a id="a-AA"></a>观八胜处、<a id="a-AB"></a>九次第定、<a id="a-AC"></a>十遍处若净若不净是为戏论；<a id="a-AD"></a>观八解脱若寂静若不寂静是为戏论，<a id="a-AE"></a>观八胜处、<a id="a-AF"></a>九次第定、<a id="a-AG"></a>十遍处若寂静若不寂静是为戏论；<a id="a-AH"></a>观八解脱若远离若不远离是为戏论，<a id="a-AI"></a>观八胜处、<a id="a-AJ"></a>九次第定、<a id="a-AK"></a>十遍处若远离若不远离是为戏论；<a id="a-AL"></a>观八解脱若是所遍知若非所遍知是为戏论，<a id="a-AM"></a>观八胜处、<a id="a-AN"></a>九次第定、<a id="a-AO"></a>十遍处若是所遍知若非所遍知是为戏论。</p>
  <p id="aAP">“善现，<a id="a-AQ"></a>菩萨摩诃萨观三摩地门若常若无常是为戏论，<a id="a-AR"></a>观陀罗尼门若常若无常是为戏论；<a id="a-AS"></a>观三摩地门若乐若苦是为戏论，<a id="a-AT"></a>观陀罗尼门若乐若苦是为戏论；<a id="a-AU"></a>观三摩地门若我若无我是为戏论，<a id="a-AV"></a>观陀罗尼门若我若无我是为戏论；<a id="a-AW"></a>观三摩地门若净若不净是为戏论，<a id="a-AX"></a>观陀罗尼门若净若不净是为戏论；<a id="a-AY"></a>观三摩地门若寂静若不寂静是为戏论，<a id="a-AZ"></a>观陀罗尼门若寂静若不寂静是为戏论；<a id="a-Aa"></a>观三摩地门若远离若不远离是为戏论，<a id="a-Ab"></a>观陀罗尼门若远离若不远离是为戏论；<a id="a-Ac"></a>观三摩地门若是所遍知若非所遍知是为戏论，<a id="a-Ad"></a>观陀罗尼门若是所遍知若非所遍知是为戏论。</p>
  <p id="aAe">“善现，<a id="a-Af"></a>菩萨摩诃萨观空解脱门若常若无常是为戏论，<a id="a-Ag"></a>观无相、<a id="a-Ah"></a>无愿解脱门若常若无常是为戏论；<a id="a-Ai"></a>观空解脱门若乐若苦是为戏论，<a id="a-Aj"></a>观无相、<a id="a-Ak"></a>无愿解脱门若乐若苦是为戏论；<a id="a-Al"></a>观空解脱门若我若无我是为戏论，<a id="a-Am"></a>观无相、<a id="a-An"></a>无愿解脱门若我若无我是为戏论；<a id="a-Ao"></a>观空解脱门若净若不净是为戏论，<a id="a-Ap"></a>观无相、<a id="a-Aq"></a>无愿解脱门若净若不净是为戏论；<a id="a-Ar"></a>观空解脱门若寂静若不寂静是为戏论，<a id="a-As"></a>观无相、<a id="a-At"></a>无愿解脱门若寂静若不寂静是为戏论；<a id="a-Au"></a>观空解脱门若远离若不远离是为戏论，<a id="a-Av"></a>观无相、<a id="a-Aw"></a>无愿解脱门若远离若不远离是为戏论；<a id="a-Ax"></a>观空解脱门若是所遍知若非所遍知是为戏论，<a id="a-Ay"></a>观无相、<a id="a-Az"></a>无愿解脱门若是所遍知若非所遍知是为戏论。</p>
  <p id="aB0">“善现，<a id="a-B1"></a>菩萨摩诃萨观极喜地若常若无常是为戏论，<a id="a-B2"></a>观离垢地、<a id="a-B3"></a>发光地、<a id="a-B4"></a>焰慧地、<a id="a-B5"></a>极难胜地、<a id="a-B6"></a>现前地、<a id="a-B7"></a>远行地、<a id="a-B8"></a>不动地、<a id="a-B9"></a>善慧地、<a id="a-BA"></a>法云地若常若无常是为戏论；<a id="a-BB"></a>观极喜地若乐若苦是为戏论，<a id="a-BC"></a>观离垢地乃至法云地若乐若苦是为戏论；<a id="a-BD"></a>观极喜地若我若无我是为戏论，<a id="a-BE"></a>观离垢地乃至法云地若我若无我是为戏论；<a id="a-BF"></a>观极喜地若净若不净是为戏论，<a id="a-BG"></a>观离垢地乃至法云地若净若不净是为戏论；<a id="a-BH"></a>观极喜地若寂静若不寂静是为戏论，<a id="a-BI"></a>观离垢地乃至法云地若寂静若不寂静是为戏论；<a id="a-BJ"></a>观极喜地若远离若不远离是为戏论，<a id="a-BK"></a>观离垢地乃至法云地若远离若不远离是为戏论；<a id="a-BL"></a>观极喜地若是所遍知若非所遍知是为戏论，<a id="a-BM"></a>观离垢地乃至法云地若是所遍知若非所遍知是为戏论。</p>
  <p id="aBN">“善现，<a id="a-BO"></a>菩萨摩诃萨观五眼若常若无常是为戏论，<a id="a-BP"></a>观六神通若常若无常是为戏论；<a id="a-BQ"></a>观五眼若乐若苦是为戏论，<a id="a-BR"></a>观六神通若乐若苦是为戏论；<a id="a-BS"></a>观五眼若我若无我是为戏论，<a id="a-BT"></a>观六神通若我若无我是为戏论；<a id="a-BU"></a>观五眼若净若不净是为戏论，<a id="a-BV"></a>观六神通若净若不净是为戏论；<a id="a-BW"></a>观五眼若寂静若不寂静是为戏论，<a id="a-BX"></a>观六神通若寂静若不寂静是为戏论；<a id="a-BY"></a>观五眼若远离若不远离是为戏论，<a id="a-BZ"></a>观六神通若远离若不远离是为戏论；<a id="a-Ba"></a>观五眼若是所遍知若非所遍知是为戏论，<a id="a-Bb"></a>观六神通若是所遍知若非所遍知是为戏论。</p>
  <p id="aBc">“善现，<a id="a-Bd"></a>菩萨摩诃萨观佛十力若常若无常是为戏论，<a id="a-Be"></a>观四无所畏、<a id="a-Bf"></a>四无礙解、<a id="a-Bg"></a>十八佛不共法若常若无常是为戏论；<a id="a-Bh"></a>观佛十力若乐若苦是为戏论，<a id="a-Bi"></a>观四无所畏、<a id="a-Bj"></a>四无礙解、<a id="a-Bk"></a>十八佛不共法若乐若苦是为戏论；<a id="a-Bl"></a>观佛十力若我若无我是为戏论，<a id="a-Bm"></a>观四无所畏、<a id="a-Bn"></a>四无礙解、<a id="a-Bo"></a>十八佛不共法若我若无我是为戏论；<a id="a-Bp"></a>观佛十力若净若不净是为戏论，<a id="a-Bq"></a>观四无所畏、<a id="a-Br"></a>四无礙解、<a id="a-Bs"></a>十八佛不共法若净若不净是为戏论；<a id="a-Bt"></a>观佛十力若寂静若不寂静是为戏论，<a id="a-Bu"></a>观四无所畏、<a id="a-Bv"></a>四无礙解、<a id="a-Bw"></a>十八佛不共法若寂静若不寂静是为戏论；<a id="a-Bx"></a>观佛十力若远离若不远离是为戏论，<a id="a-By"></a>观四无所畏、<a id="a-Bz"></a>四无礙解、<a id="a-C0"></a>十八佛不共法若远离若不远离是为戏论；<a id="a-C1"></a>观佛十力若是所遍知若非所遍知是为戏论，<a id="a-C2"></a>观四无所畏、<a id="a-C3"></a>四无礙解、<a id="a-C4"></a>十八佛不共法若是所遍知若非所遍知是为戏论。</p>
  <p id="aC5">“善现，<a id="a-C6"></a>菩萨摩诃萨观大慈若常若无常是为戏论，<a id="a-C7"></a>观大悲、<a id="a-C8"></a>大喜、<a id="a-C9"></a>大舍若常若无常是为戏论；<a id="a-CA"></a>观大慈若乐若苦是为戏论，<a id="a-CB"></a>观大悲、<a id="a-CC"></a>大喜、<a id="a-CD"></a>大舍若乐若苦是为戏论；<a id="a-CE"></a>观大慈若我若无我是为戏论，<a id="a-CF"></a>观大悲、<a id="a-CG"></a>大喜、<a id="a-CH"></a>大舍若我若无我是为戏论；<a id="a-CI"></a>观大慈若净若不净是为戏论，<a id="a-CJ"></a>观大悲、<a id="a-CK"></a>大喜、<a id="a-CL"></a>大舍若净若不净是为戏论；<a id="a-CM"></a>观大慈若寂静若不寂静是为戏论，<a id="a-CN"></a>观大悲、<a id="a-CO"></a>大喜、<a id="a-CP"></a>大舍若寂静若不寂静是为戏论；<a id="a-CQ"></a>观大慈若远离若不远离是为戏论，<a id="a-CR"></a>观大悲、<a id="a-CS"></a>大喜、<a id="a-CT"></a>大舍若远离若不远离是为戏论；<a id="a-CU"></a>观大慈若是所遍知若非所遍知是为戏论，<a id="a-CV"></a>观大悲、<a id="a-CW"></a>大喜、<a id="a-CX"></a>大舍若是所遍知若非所遍知是为戏论。</p>
  <p id="aCY">“善现，<a id="a-CZ"></a>菩萨摩诃萨观无忘失法若常若无常是为戏论，<a id="a-Ca"></a>观恒住舍性若常若无常是为戏论；<a id="a-Cb"></a>观无忘失法若乐若苦是为戏论，<a id="a-Cc"></a>观恒住舍性若乐若苦是为戏论；<a id="a-Cd"></a>观无忘失法若我若无我是为戏论，<a id="a-Ce"></a>观恒住舍性若我若无我是为戏论；<a id="a-Cf"></a>观无忘失法若净若不净是为戏论，<a id="a-Cg"></a>观恒住舍性若净若不净是为戏论；<a id="a-Ch"></a>观无忘失法若寂静若不寂静是为戏论，<a id="a-Ci"></a>观恒住舍性若寂静若不寂静是为戏论；<a id="a-Cj"></a>观无忘失法若远离若不远离是为戏论，<a id="a-Ck"></a>观恒住舍性若远离若不远离是为戏论；<a id="a-Cl"></a>观无忘失法若是所遍知若非所遍知是为戏论，<a id="a-Cm"></a>观恒住舍性若是所遍知若非所遍知是为戏论。</p>
  <p id="aCn">“善现，<a id="a-Co"></a>菩萨摩诃萨观一切智若常若无常是为戏论，<a id="a-Cp"></a>观道相智、<a id="a-Cq"></a>一切相智若常若无常是为戏论；<a id="a-Cr"></a>观一切智若乐若苦是为戏论，<a id="a-Cs"></a>观道相智、<a id="a-Ct"></a>一切相智若乐若苦是为戏论；<a id="a-Cu"></a>观一切智若我若无我是为戏论，<a id="a-Cv"></a>观道相智、<a id="a-Cw"></a>一切相智若我若无我是为戏论；<a id="a-Cx"></a>观一切智若净若不净是为戏论，<a id="a-Cy"></a>观道相智、<a id="a-Cz"></a>一切相智若净若不净是为戏论；<a id="a-D0"></a>观一切智若寂静若不寂静是为戏论，<a id="a-D1"></a>观道相智、<a id="a-D2"></a>一切相智若寂静若不寂静是为戏论；<a id="a-D3"></a>观一切智若远离若不远离是为戏论，<a id="a-D4"></a>观道相智、<a id="a-D5"></a>一切相智若远离若不远离是为戏论；<a id="a-D6"></a>观一切智若是所遍知若非所遍知是为戏论，<a id="a-D7"></a>观道相智、<a id="a-D8"></a>一切相智若是所遍知若非所遍知是为戏论。</p>
  <p id="aD9">“善现，<a id="a-DA"></a>菩萨摩诃萨观预流果若常若无常是为戏论，<a id="a-DB"></a>观一来、<a id="a-DC"></a>不还、<a id="a-DD"></a>阿罗汉果、<a id="a-DE"></a>独觉菩提若常若无常是为戏论；<a id="a-DF"></a>观预流果若乐若苦是为戏论，<a id="a-DG"></a>观一来、<a id="a-DH"></a>不还、<a id="a-DI"></a>阿罗汉果、<a id="a-DJ"></a>独觉菩提若乐若苦是为戏论；<a id="a-DK"></a>观预流果若我若无我是为戏论，<a id="a-DL"></a>观一来、<a id="a-DM"></a>不还、<a id="a-DN"></a>阿罗汉果、<a id="a-DO"></a>独觉菩提若我若无我是为戏论；<a id="a-DP"></a>观预流果若净若不净是为戏论，<a id="a-DQ"></a>观一来、<a id="a-DR"></a>不还、<a id="a-DS"></a>阿罗汉果、<a id="a-DT"></a>独觉菩提若净若不净是为戏论；<a id="a-DU"></a>观预流果若寂静若不寂静是为戏论，<a id="a-DV"></a>观一来、<a id="a-DW"></a>不还、<a id="a-DX"></a>阿罗汉果、<a id="a-DY"></a>独觉菩提若寂静若不寂静是为戏论；<a id="a-DZ"></a>观预流果若远离若不远离是为戏论，<a id="a-Da"></a>观一来、<a id="a-Db"></a>不还、<a id="a-Dc"></a>阿罗汉果、<a id="a-Dd"></a>独觉菩提若远离若不远离是为戏论；<a id="a-De"></a>观预流果若是所遍知若非所遍知是为戏论，<a id="a-Df"></a>观一来、<a id="a-Dg"></a>不还、<a id="a-Dh"></a>阿罗汉果、<a id="a-Di"></a>独觉菩提若是所遍知若非所遍知是为戏论。</p>
  <p id="aDj">“善现，<a id="a-Dk"></a>菩萨摩诃萨观一切菩萨摩诃萨行若常若无常是为戏论，<a id="a-Dl"></a>观诸佛无上正等菩提若常若无常是为戏论；<a id="a-Dm"></a>观一切菩萨摩诃萨行若乐若苦是为戏论，<a id="a-Dn"></a>观诸佛无上正等菩提若乐若苦是为戏论；<a id="a-Do"></a>观一切菩萨摩诃萨行若我若无我是为戏论，<a id="a-Dp"></a>观诸佛无上正等菩提若我若无我是为戏论；<a id="a-Dq"></a>观一切菩萨摩诃萨行若净若不净是为戏论，<a id="a-Dr"></a>观诸佛无上正等菩提若净若不净是为戏论；<a id="a-Ds"></a>观一切菩萨摩诃萨行若寂静若不寂静是为戏论，<a id="a-Dt"></a>观诸佛无上正等菩提若寂静若不寂静是为戏论；<a id="a-Du"></a>观一切菩萨摩诃萨行若远离若不远离是为戏论，<a id="a-Dv"></a>观诸佛无上正等菩提若远离若不远离是为戏论；<a id="a-Dw"></a>观一切菩萨摩诃萨行若是所遍知若非所遍知是为戏论，<a id="a-Dx"></a>观诸佛无上正等菩提若是所遍知若非所遍知是为戏论。</p>
  <p id="aDy">“复次，<a id="a-Dz"></a>善现，<a id="a-E0"></a>菩萨摩诃萨若作是念：<a id="a-E1"></a>‘苦圣谛应遍知’，<a id="a-E2"></a>是为戏论；<a id="a-E3"></a>‘集圣谛应永断’，<a id="a-E4"></a>是为戏论；<a id="a-E5"></a>‘灭圣谛应作证’，<a id="a-E6"></a>是为戏论；<a id="a-E7"></a>‘道圣谛应修习’，<a id="a-E8"></a>是为戏论。<a id="a-E9"></a>’</p>
  <p id="aEA">“善现，<a id="a-EB"></a>菩萨摩诃萨若作是念：<a id="a-EC"></a>‘应修四静虑’，<a id="a-ED"></a>是为戏论；<a id="a-EE"></a>‘应修四无量、<a id="a-EF"></a>四无色定’，<a id="a-EG"></a>是为戏论。<a id="a-EH"></a>’</p>
  <p id="aEI">“善现，<a id="a-EJ"></a>菩萨摩诃萨若作是念：<a id="a-EK"></a>‘应修四念住’，<a id="a-EL"></a>是为戏论；<a id="a-EM"></a>‘应修四正断、<a id="a-EN"></a>四神足、<a id="a-EO"></a>五根、<a id="a-EP"></a>五力、<a id="a-EQ"></a>七等觉支、<a id="a-ER"></a>八圣道支’，<a id="a-ES"></a>是为戏论。<a id="a-ET"></a>’</p>
  <p id="aEU">“善现，<a id="a-EV"></a>菩萨摩诃萨若作是念：<a id="a-EW"></a>‘应修空解脱门’，<a id="a-EX"></a>是为戏论；<a id="a-EY"></a>‘应修无相、<a id="a-EZ"></a>无愿解脱门’，<a id="a-Ea"></a>是为戏论。<a id="a-Eb"></a>’</p>
  <p id="aEc">“善现，<a id="a-Ed"></a>菩萨摩诃萨若作是念：<a id="a-Ee"></a>‘应修八解脱’，<a id="a-Ef"></a>是为戏论；<a id="a-Eg"></a>‘应修八胜处、<a id="a-Eh"></a>九次第定、<a id="a-Ei"></a>十遍处’，<a id="a-Ej"></a>是为戏论。<a id="a-Ek"></a>’</p>
  <p id="aEl">“善现，<a id="a-Em"></a>菩萨摩诃萨若作是念：<a id="a-En"></a>‘应修五眼’，<a id="a-Eo"></a>是为戏论；<a id="a-Ep"></a>‘应修六神通’，<a id="a-Eq"></a>是为戏论。<a id="a-Er"></a>’</p>
  <p id="aEs">“善现，<a id="a-Et"></a>菩萨摩诃萨若作是念：<a id="a-Eu"></a>‘应超预流果’，<a id="a-Ev"></a>是为戏论；<a id="a-Ew"></a>‘应超一来、<a id="a-Ex"></a>不还、<a id="a-Ey"></a>阿罗汉果、<a id="a-Ez"></a>独觉菩提’，<a id="a-F0"></a>是为戏论。<a id="a-F1"></a>’</p>
  <p id="aF2">“善现，<a id="a-F3"></a>菩萨摩诃萨若作是念：<a id="a-F4"></a>‘应行布施波罗蜜多’，<a id="a-F5"></a>是为戏论；<a id="a-F6"></a>‘应行净戒、<a id="a-F7"></a>安忍、<a id="a-F8"></a>精进、<a id="a-F9"></a>静虑、<a id="a-FA"></a>般若波罗蜜多’，<a id="a-FB"></a>是为戏论。<a id="a-FC"></a>’</p>
  <p id="aFD">“善现，<a id="a-FE"></a>菩萨摩诃萨若作是念：<a id="a-FF"></a>‘应住内空’，<a id="a-FG"></a>是为戏论；<a id="a-FH"></a>‘应住外空、<a id="a-FI"></a>内外空、<a id="a-FJ"></a>空空、<a id="a-FK"></a>大空、<a id="a-FL"></a>胜义空、<a id="a-FM"></a>有为空、<a id="a-FN"></a>无为空、<a id="a-FO"></a>毕竟空、<a id="a-FP"></a>无际空、<a id="a-FQ"></a>散空、<a id="a-FR"></a>无变异空、<a id="a-FS"></a>本性空、<a id="a-FT"></a>自相空、<a id="a-FU"></a>共相空、<a id="a-FV"></a>一切法空、<a id="a-FW"></a>不可得空、<a id="a-FX"></a>无性空、<a id="a-FY"></a>自性空、<a id="a-FZ"></a>无性自性空’，<a id="a-Fa"></a>是为戏论。<a id="a-Fb"></a>’</p>
  <p id="aFc">“善现，<a id="a-Fd"></a>菩萨摩诃萨若作是念：<a id="a-Fe"></a>‘应住真如’，<a id="a-Ff"></a>是为戏论；<a id="a-Fg"></a>‘应住法界、<a id="a-Fh"></a>法性、<a id="a-Fi"></a>不虚妄性、<a id="a-Fj"></a>不变异性、<a id="a-Fk"></a>平等性、<a id="a-Fl"></a>离生性、<a id="a-Fm"></a>法定、<a id="a-Fn"></a>法住、<a id="a-Fo"></a>实际、<a id="a-Fp"></a>虚空界、<a id="a-Fq"></a>不思议界’，<a id="a-Fr"></a>是为戏论。<a id="a-Fs"></a>’</p>
  <p id="aFt">“善现，<a id="a-Fu"></a>菩萨摩诃萨若作是念：<a id="a-Fv"></a>‘应趣入菩萨正性离生’，<a id="a-Fw"></a>是为戏论；<a id="a-Fx"></a>‘应圆满菩萨十地正行’，<a id="a-Fy"></a>是为戏论。<a id="a-Fz"></a>’</p>
  <p id="aG0">“善现，<a id="a-G1"></a>菩萨摩诃萨若作是念：<a id="a-G2"></a>‘应成熟有情’，<a id="a-G3"></a>是为戏论；<a id="a-G4"></a>‘应严净佛土’，<a id="a-G5"></a>是为戏论。<a id="a-G6"></a>’</p>
  <p id="aG7">“善现，<a id="a-G8"></a>菩萨摩诃萨若作是念：<a id="a-G9"></a>‘应起佛十力’，<a id="a-GA"></a>是为戏论；<a id="a-GB"></a>‘应起四无所畏、<a id="a-GC"></a>四无礙解、<a id="a-GD"></a>十八佛不共法’，<a id="a-GE"></a>是为戏论。<a id="a-GF"></a>’</p>
  <p id="aGG">“善现，<a id="a-GH"></a>菩萨摩诃萨若作是念：<a id="a-GI"></a>‘应起大慈’，<a id="a-GJ"></a>是为戏论；<a id="a-GK"></a>‘应起大悲、<a id="a-GL"></a>大喜、<a id="a-GM"></a>大舍’，<a id="a-GN"></a>是为戏论。<a id="a-GO"></a>’</p>
  <p id="aGP">“善现，<a id="a-GQ"></a>菩萨摩诃萨若作是念：<a id="a-GR"></a>‘应起无忘失法’，<a id="a-GS"></a>是为戏论；<a id="a-GT"></a>‘应起恒住舍性’，<a id="a-GU"></a>是为戏论。<a id="a-GV"></a>’</p>
  <p id="aGW">“善现，<a id="a-GX"></a>菩萨摩诃萨若作是念：<a id="a-GY"></a>‘应起一切智’，<a id="a-GZ"></a>是为戏论；<a id="a-Ga"></a>‘应起道相智、<a id="a-Gb"></a>一切相智’，<a id="a-Gc"></a>是为戏论。<a id="a-Gd"></a>’</p>
  <p id="aGe">“善现，<a id="a-Gf"></a>菩萨摩诃萨若作是念：<a id="a-Gg"></a>‘应起一切三摩地门’，<a id="a-Gh"></a>是为戏论；<a id="a-Gi"></a>‘应起一切陀罗尼门’，<a id="a-Gj"></a>是为戏论。<a id="a-Gk"></a>’</p>
  <p id="aGl">“善现，<a id="a-Gm"></a>菩萨摩诃萨若作是念：<a id="a-Gn"></a>‘应断一切烦恼习气相续’，<a id="a-Go"></a>是为戏论；<a id="a-Gp"></a>‘应证诸佛无上正等菩提’，<a id="a-Gq"></a>是为戏论。<a id="a-Gr"></a>’</p>
  <p id="aGs">“善现，<a id="a-Gt"></a>如是等类一切戏论，<a id="a-Gu"></a>是为菩萨摩诃萨所有戏论。</p>
 </body>
</html>