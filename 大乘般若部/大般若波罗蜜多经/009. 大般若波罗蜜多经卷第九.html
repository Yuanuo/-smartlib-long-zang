<!doctype html>
<html id="z3IBSfb8" data-ver="1448">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第九</h1>
  <h2 id="a2">初分转生品第四之三</h2>
  <p id="a3">“复次，<a id="a-4"></a>舍利子，<a id="a-5"></a>有菩萨摩诃萨修行般若波罗蜜多时，<a id="a-6"></a>能引发六神通波罗蜜多。<a id="a-7"></a>何等为六？<a id="a-8"></a>一者、<a id="a-9"></a>神境智证通波罗蜜多；<a id="a-A"></a>二者、<a id="a-B"></a>天耳智证通波罗蜜多；<a id="a-C"></a>三者、<a id="a-D"></a>他心智证通波罗蜜多；<a id="a-E"></a>四者、<a id="a-F"></a>宿住随念智证通波罗蜜多；<a id="a-G"></a>五者、<a id="a-H"></a>天眼智证通波罗蜜多；<a id="a-I"></a>六者、<a id="a-J"></a>漏尽智证通波罗蜜多。<a id="a-K"></a>”</p>
  <p id="aL">尔时，<a id="a-M"></a>舍利子白佛言：<a id="a-N"></a>“世尊，<a id="a-O"></a>云何菩萨摩诃萨修行般若波罗蜜多时，<a id="a-P"></a>所引发神境智证通波罗蜜多？<a id="a-Q"></a>”</p>
  <p id="aR">佛告具寿舍利子言：<a id="a-S"></a>“舍利子，<a id="a-T"></a>有菩萨摩诃萨神境智证通，<a id="a-U"></a>起无量种大神变事，<a id="a-V"></a>所谓震动十方各如殑伽沙界大地等物，<a id="a-W"></a>变一为多，<a id="a-X"></a>变多为一，<a id="a-Y"></a>或显或隐迅速无礙，<a id="a-Z"></a>山崖墙壁直过如空，<a id="a-a"></a>凌虚往来犹如飞鸟，<a id="a-b"></a>地中出没如出没水，<a id="a-c"></a>水上经行如经行地，<a id="a-d"></a>身出烟焰如燎高原，<a id="a-e"></a>体注众流如销雪岭，<a id="a-f"></a>日月神德威势难当，<a id="a-g"></a>以手扪摩光明隐蔽，<a id="a-h"></a>乃至净居转身自在，<a id="a-i"></a>如斯神变无量无边。</p>
  <p id="aj">“舍利子，<a id="a-k"></a>是菩萨摩诃萨虽具如是神境智用，<a id="a-l"></a>而于其中不自高举，<a id="a-m"></a>不著神境智证通性，<a id="a-n"></a>不著神境智证通事，<a id="a-o"></a>不著能得如是神境智证通者，<a id="a-p"></a>于著不著俱无所著。<a id="a-q"></a>何以故？<a id="a-r"></a>舍利子，<a id="a-s"></a>是菩萨摩诃萨达一切法自性空故、<a id="a-t"></a>自性离故、<a id="a-u"></a>自性本来不可得故。<a id="a-v"></a>舍利子，<a id="a-w"></a>是菩萨摩诃萨不作是念：<a id="a-x"></a>‘我今引发神境智通，<a id="a-y"></a>为自娱乐，<a id="a-z"></a>为娱乐他。<a id="a-10"></a>’唯除为得一切智智。<a id="a-11"></a>舍利子，<a id="a-12"></a>是为菩萨摩诃萨修行般若波罗蜜多时，<a id="a-13"></a>所引发神境智证通波罗蜜多。<a id="a-14"></a>”</p>
  <p id="a15">尔时，<a id="a-16"></a>舍利子复白佛言：<a id="a-17"></a>“世尊，<a id="a-18"></a>云何菩萨摩诃萨修行般若波罗蜜多时，<a id="a-19"></a>所引发天耳智证通波罗蜜多？<a id="a-1A"></a>”</p>
  <p id="a1B">佛告具寿舍利子言：<a id="a-1C"></a>“舍利子，<a id="a-1D"></a>有菩萨摩诃萨天耳智证通，<a id="a-1E"></a>最胜清净过人天耳，<a id="a-1F"></a>能如实闻十方各如殑伽沙界情非情类种种音声，<a id="a-1G"></a>所谓遍闻一切地狱声、<a id="a-1H"></a>傍生声、<a id="a-1I"></a>鬼界声、<a id="a-1J"></a>人声、<a id="a-1K"></a>天声、<a id="a-1L"></a>声闻声、<a id="a-1M"></a>独觉声、<a id="a-1N"></a>菩萨声、<a id="a-1O"></a>如来声、<a id="a-1P"></a>诃毁生死声、<a id="a-1Q"></a>赞叹涅槃声、<a id="a-1R"></a>弃背有为声、<a id="a-1S"></a>趣向菩提声、<a id="a-1T"></a>厌恶有漏声、<a id="a-1U"></a>欣乐无漏声、<a id="a-1V"></a>称扬三宝声、<a id="a-1W"></a>摧伏异道声、<a id="a-1X"></a>论议决择声、<a id="a-1Y"></a>讽诵经典声、<a id="a-1Z"></a>劝断诸恶声、<a id="a-1a"></a>教修众善声、<a id="a-1b"></a>拔济苦难声、<a id="a-1c"></a>庆慰欢乐声，<a id="a-1d"></a>如是等声若大若小，<a id="a-1e"></a>皆能遍闻无障无礙。</p>
  <p id="a1f">“舍利子，<a id="a-1g"></a>是菩萨摩诃萨虽具如是天耳作用，<a id="a-1h"></a>而于其中不自高举，<a id="a-1i"></a>不著天耳智证通性，<a id="a-1j"></a>不著天耳智证通事，<a id="a-1k"></a>不著能得如是天耳智证通者，<a id="a-1l"></a>于著不著俱无所著。<a id="a-1m"></a>何以故？<a id="a-1n"></a>舍利子，<a id="a-1o"></a>是菩萨摩诃萨达一切法自性空故、<a id="a-1p"></a>自性离故、<a id="a-1q"></a>自性本来不可得故。<a id="a-1r"></a>舍利子，<a id="a-1s"></a>是菩萨摩诃萨不作是念：<a id="a-1t"></a>‘我今引发天耳智通，<a id="a-1u"></a>为自娱乐，<a id="a-1v"></a>为娱乐他。<a id="a-1w"></a>’唯除为得一切智智。<a id="a-1x"></a>舍利子，<a id="a-1y"></a>是为菩萨摩诃萨修行般若波罗蜜多时，<a id="a-1z"></a>所引发天耳智证通波罗蜜多。<a id="a-20"></a>”</p>
  <p id="a21">尔时，<a id="a-22"></a>舍利子复白佛言：<a id="a-23"></a>“世尊，<a id="a-24"></a>云何菩萨摩诃萨修行般若波罗蜜多时，<a id="a-25"></a>所引发他心智证通波罗蜜多？<a id="a-26"></a>”</p>
  <p id="a27">佛告具寿舍利子言：<a id="a-28"></a>“舍利子，<a id="a-29"></a>有菩萨摩诃萨他心智证通，<a id="a-2A"></a>能如实知十方各如殑伽沙界他有情类心、<a id="a-2B"></a>心所法，<a id="a-2C"></a>所谓遍知他有情类，<a id="a-2D"></a>若有贪心如实知有贪心，<a id="a-2E"></a>若离贪心如实知离贪心；<a id="a-2F"></a>若有瞋心如实知有瞋心，<a id="a-2G"></a>若离瞋心如实知离瞋心；<a id="a-2H"></a>若有痴心如实知有痴心，<a id="a-2I"></a>若离痴心如实知离痴心；<a id="a-2J"></a>若有爱心如实知有爱心，<a id="a-2K"></a>若离爱心如实知离爱心；<a id="a-2L"></a>若有取心如实知有取心，<a id="a-2M"></a>若离取心如实知离取心；<a id="a-2N"></a>若聚心如实知聚心，<a id="a-2O"></a>若散心如实知散心；<a id="a-2P"></a>若小心如实知小心，<a id="a-2Q"></a>若大心如实知大心；<a id="a-2R"></a>若举心如实知举心，<a id="a-2S"></a>若下心如实知下心；<a id="a-2T"></a>若寂静心如实知寂静心，<a id="a-2U"></a>若不寂静心如实知不寂静心；<a id="a-2V"></a>若掉心如实知掉心，<a id="a-2W"></a>若不掉心如实知不掉心；<a id="a-2X"></a>若定心如实知定心，<a id="a-2Y"></a>若不定心如实知不定心；<a id="a-2Z"></a>若解脱心如实知解脱心，<a id="a-2a"></a>若不解脱心如实知不解脱心；<a id="a-2b"></a>若有漏心如实知有漏心，<a id="a-2c"></a>若无漏心如实知无漏心；<a id="a-2d"></a>若有舋心如实知有舋心，<a id="a-2e"></a>若无舋心如实知无舋心；<a id="a-2f"></a>若有上心如实知有上心，<a id="a-2g"></a>若无上心如实知无上心。</p>
  <p id="a2h">“舍利子，<a id="a-2i"></a>是菩萨摩诃萨虽具如是他心智用，<a id="a-2j"></a>而于其中不自高举，<a id="a-2k"></a>不著他心智证通性，<a id="a-2l"></a>不著他心智证通事，<a id="a-2m"></a>不著能得如是他心智证通者，<a id="a-2n"></a>于著不著俱无所著。<a id="a-2o"></a>何以故？<a id="a-2p"></a>舍利子，<a id="a-2q"></a>是菩萨摩诃萨达一切法自性空故、<a id="a-2r"></a>自性离故、<a id="a-2s"></a>自性本来不可得故。<a id="a-2t"></a>舍利子，<a id="a-2u"></a>是菩萨摩诃萨不作是念：<a id="a-2v"></a>‘我今引发他心智通，<a id="a-2w"></a>为自娱乐，<a id="a-2x"></a>为娱乐他。<a id="a-2y"></a>’唯除为得一切智智。<a id="a-2z"></a>舍利子，<a id="a-30"></a>是为菩萨摩诃萨修行般若波罗蜜多时，<a id="a-31"></a>所引发他心智证通波罗蜜多。<a id="a-32"></a>”</p>
  <p id="a33">尔时，<a id="a-34"></a>舍利子复白佛言：<a id="a-35"></a>“世尊，<a id="a-36"></a>云何菩萨摩诃萨修行般若波罗蜜多时，<a id="a-37"></a>所引发宿住随念智证通波罗蜜多？<a id="a-38"></a>”</p>
  <p id="a39">佛告具寿舍利子言：<a id="a-3A"></a>“舍利子，<a id="a-3B"></a>有菩萨摩诃萨宿住随念智证通，<a id="a-3C"></a>能如实知十方各如殑伽沙界一切有情诸宿住事，<a id="a-3D"></a>所谓随念若自若他一心、<a id="a-3E"></a>十心、<a id="a-3F"></a>百心、<a id="a-3G"></a>千心、<a id="a-3H"></a>多百千心顷诸宿住事；<a id="a-3I"></a>或复随念一日、<a id="a-3J"></a>十日、<a id="a-3K"></a>百日、<a id="a-3L"></a>千日、<a id="a-3M"></a>多百千日诸宿住事；<a id="a-3N"></a>或复随念一月、<a id="a-3O"></a>十月、<a id="a-3P"></a>百月、<a id="a-3Q"></a>千月、<a id="a-3R"></a>多百千月诸宿住事；<a id="a-3S"></a>或复随念一岁、<a id="a-3T"></a>十岁、<a id="a-3U"></a>百岁、<a id="a-3V"></a>千岁、<a id="a-3W"></a>多百千岁诸宿住事；<a id="a-3X"></a>或复随念一劫、<a id="a-3Y"></a>十劫、<a id="a-3Z"></a>百劫、<a id="a-3a"></a>千劫、<a id="a-3b"></a>多百千劫，<a id="a-3c"></a>乃至无量无数百千俱胝那庾多劫，<a id="a-3d"></a>诸宿住事；<a id="a-3e"></a>或复随念前际所有诸宿住事，<a id="a-3f"></a>谓如是时、<a id="a-3g"></a>如是处、<a id="a-3h"></a>如是名、<a id="a-3i"></a>如是姓、<a id="a-3j"></a>如是类、<a id="a-3k"></a>如是食、<a id="a-3l"></a>如是久住、<a id="a-3m"></a>如是寿限、<a id="a-3n"></a>如是长寿、<a id="a-3o"></a>如是受乐、<a id="a-3p"></a>如是受苦，<a id="a-3q"></a>从彼处没来生此间，<a id="a-3r"></a>从此间没往生彼处，<a id="a-3s"></a>如是状貌、<a id="a-3t"></a>如是言说，<a id="a-3u"></a>若略、<a id="a-3v"></a>若广，<a id="a-3w"></a>若自、<a id="a-3x"></a>若他，<a id="a-3y"></a>诸宿住事皆能随念。</p>
  <p id="a3z">“舍利子，<a id="a-40"></a>是菩萨摩诃萨虽具如是宿住智用，<a id="a-41"></a>而于其中不自高举，<a id="a-42"></a>不著宿住随念智证通性，<a id="a-43"></a>不著宿住随念智证通事，<a id="a-44"></a>不著能得宿住随念智证通者，<a id="a-45"></a>于著不著俱无所著。<a id="a-46"></a>何以故？<a id="a-47"></a>舍利子，<a id="a-48"></a>是菩萨摩诃萨达一切法自性空故、<a id="a-49"></a>自性离故、<a id="a-4A"></a>自性本来不可得故。<a id="a-4B"></a>舍利子，<a id="a-4C"></a>是菩萨摩诃萨不作是念：<a id="a-4D"></a>‘我今引发宿住智通，<a id="a-4E"></a>为自娱乐，<a id="a-4F"></a>为娱乐他。<a id="a-4G"></a>’唯除为得一切智智。<a id="a-4H"></a>舍利子，<a id="a-4I"></a>是为菩萨摩诃萨修行般若波罗蜜多时，<a id="a-4J"></a>所引发宿住随念智证通波罗蜜多。<a id="a-4K"></a>”</p>
  <p id="a4L">尔时，<a id="a-4M"></a>舍利子复白佛言：<a id="a-4N"></a>“世尊，<a id="a-4O"></a>云何菩萨摩诃萨修行般若波罗蜜多时，<a id="a-4P"></a>所引发天眼智证通波罗蜜多？<a id="a-4Q"></a>”</p>
  <p id="a4R">佛告具寿舍利子言：<a id="a-4S"></a>“舍利子，<a id="a-4T"></a>有菩萨摩诃萨天眼智证通最胜清净过人天眼，<a id="a-4U"></a>能如实见十方各如殑伽沙界情非情类种种色像，<a id="a-4V"></a>所谓普见诸有情类死时生时，<a id="a-4W"></a>妙色粗色、<a id="a-4X"></a>若胜若劣、<a id="a-4Y"></a>善趣恶趣，<a id="a-4Z"></a>诸如是等种种色像，<a id="a-4a"></a>因此复知诸有情类随业力用受生差别：<a id="a-4b"></a>如是有情成就身妙行、<a id="a-4c"></a>成就语妙行、<a id="a-4d"></a>成就意妙行，<a id="a-4e"></a>赞美贤圣正见因缘，<a id="a-4f"></a>身坏命终当升善趣，<a id="a-4g"></a>或生天上、<a id="a-4h"></a>或生人中受诸妙乐；<a id="a-4i"></a>如是有情成就身恶行、<a id="a-4j"></a>成就语恶行、<a id="a-4k"></a>成就意恶行，<a id="a-4l"></a>诽毁贤圣邪见因缘，<a id="a-4m"></a>身坏命终当堕恶趣，<a id="a-4n"></a>或生地狱、<a id="a-4o"></a>或生傍生、<a id="a-4p"></a>或生鬼界、<a id="a-4q"></a>或生边地，<a id="a-4r"></a>下贱秽恶有情类中受诸剧苦。<a id="a-4s"></a>如是有情种种业类、<a id="a-4t"></a>受果差别皆如实知。</p>
  <p id="a4u">“舍利子，<a id="a-4v"></a>是菩萨摩诃萨虽具如是天眼作用，<a id="a-4w"></a>而于其中不自高举，<a id="a-4x"></a>不著天眼智证通性，<a id="a-4y"></a>不著天眼智证通事，<a id="a-4z"></a>不著能得如是天眼智证通者，<a id="a-50"></a>于著不著俱无所著。<a id="a-51"></a>何以故？<a id="a-52"></a>舍利子，<a id="a-53"></a>是菩萨摩诃萨达一切法自性空故、<a id="a-54"></a>自性离故、<a id="a-55"></a>自性本来不可得故。<a id="a-56"></a>舍利子，<a id="a-57"></a>是菩萨摩诃萨不作是念：<a id="a-58"></a>‘我今引发天眼智通，<a id="a-59"></a>为自娱乐，<a id="a-5A"></a>为娱乐他。<a id="a-5B"></a>’唯除为得一切智智。<a id="a-5C"></a>舍利子，<a id="a-5D"></a>是为菩萨摩诃萨修行般若波罗蜜多时，<a id="a-5E"></a>所引发天眼智证通波罗蜜多。<a id="a-5F"></a>”</p>
  <p id="a5G">尔时，<a id="a-5H"></a>舍利子复白佛言：<a id="a-5I"></a>“世尊，<a id="a-5J"></a>云何菩萨摩诃萨修行般若波罗蜜多时，<a id="a-5K"></a>所引发漏尽智证通波罗蜜多？<a id="a-5L"></a>”</p>
  <p id="a5M">佛告具寿舍利子言：<a id="a-5N"></a>“舍利子，<a id="a-5O"></a>有菩萨摩诃萨漏尽智证通，<a id="a-5P"></a>能如实知十方各如殑伽沙界一切有情，<a id="a-5Q"></a>若自若他漏尽不尽。<a id="a-5R"></a>此通依止金刚喻定，<a id="a-5S"></a>断诸障习方得圆满。<a id="a-5T"></a>得不退转菩萨地时，<a id="a-5U"></a>于一切漏亦名为尽，<a id="a-5V"></a>毕竟不起现在前故。<a id="a-5W"></a>菩萨虽得此漏尽通，<a id="a-5X"></a>不堕声闻及独觉地，<a id="a-5Y"></a>唯趣无上正等菩提，<a id="a-5Z"></a>不复希求余义利故。</p>
  <p id="a5a">“舍利子，<a id="a-5b"></a>是菩萨摩诃萨虽具如是漏尽智用，<a id="a-5c"></a>而于其中不自高举，<a id="a-5d"></a>不著漏尽智证通性，<a id="a-5e"></a>不著漏尽智证通事，<a id="a-5f"></a>不著能得如是漏尽智证通者，<a id="a-5g"></a>于著不著俱无所著。<a id="a-5h"></a>何以故？<a id="a-5i"></a>舍利子，<a id="a-5j"></a>是菩萨摩诃萨达一切法自性空故、<a id="a-5k"></a>自性离故、<a id="a-5l"></a>自性本来不可得故。<a id="a-5m"></a>舍利子，<a id="a-5n"></a>是菩萨摩诃萨不作是念：<a id="a-5o"></a>‘我今引发漏尽智证通，<a id="a-5p"></a>为自娱乐，<a id="a-5q"></a>为娱乐他。<a id="a-5r"></a>’唯除为得一切智智。<a id="a-5s"></a>舍利子，<a id="a-5t"></a>是为菩萨摩诃萨修行般若波罗蜜多时，<a id="a-5u"></a>所引发漏尽智证通波罗蜜多。</p>
  <p id="a5v">“如是，<a id="a-5w"></a>舍利子，<a id="a-5x"></a>诸菩萨摩诃萨修行般若波罗蜜多时，<a id="a-5y"></a>能圆满清净六神通波罗蜜多，<a id="a-5z"></a>由此六神通波罗蜜多圆满清净故，<a id="a-60"></a>便得圆满一切智智，<a id="a-61"></a>谓一切智、<a id="a-62"></a>一切相智。</p>
  <p id="a63">“复次，<a id="a-64"></a>舍利子，<a id="a-65"></a>有菩萨摩诃萨修行般若波罗蜜多时，<a id="a-66"></a>安住布施波罗蜜多，<a id="a-67"></a>严净一切智、<a id="a-68"></a>一切相智道，<a id="a-69"></a>由毕竟空，<a id="a-6A"></a>不起惠施、<a id="a-6B"></a>悭贪心故。</p>
  <p id="a6C">“复次，<a id="a-6D"></a>舍利子，<a id="a-6E"></a>有菩萨摩诃萨修行般若波罗蜜多时，<a id="a-6F"></a>安住净戒波罗蜜多，<a id="a-6G"></a>严净一切智、<a id="a-6H"></a>一切相智道，<a id="a-6I"></a>由毕竟空，<a id="a-6J"></a>不起持戒、<a id="a-6K"></a>犯戒心故。</p>
  <p id="a6L">“复次，<a id="a-6M"></a>舍利子，<a id="a-6N"></a>有菩萨摩诃萨修行般若波罗蜜多时，<a id="a-6O"></a>安住安忍波罗蜜多，<a id="a-6P"></a>严净一切智、<a id="a-6Q"></a>一切相智道，<a id="a-6R"></a>由毕竟空，<a id="a-6S"></a>不起慈悲、<a id="a-6T"></a>忿恚心故。</p>
  <p id="a6U">“复次，<a id="a-6V"></a>舍利子，<a id="a-6W"></a>有菩萨摩诃萨修行般若波罗蜜多时，<a id="a-6X"></a>安住精进波罗蜜多，<a id="a-6Y"></a>严净一切智、<a id="a-6Z"></a>一切相智道，<a id="a-6a"></a>由毕竟空，<a id="a-6b"></a>不起勤勇、<a id="a-6c"></a>懈怠心故。</p>
  <p id="a6d">“复次，<a id="a-6e"></a>舍利子，<a id="a-6f"></a>有菩萨摩诃萨修行般若波罗蜜多时，<a id="a-6g"></a>安住静虑波罗蜜多，<a id="a-6h"></a>严净一切智、<a id="a-6i"></a>一切相智道，<a id="a-6j"></a>由毕竟空，<a id="a-6k"></a>不起寂静、<a id="a-6l"></a>散乱心故。</p>
  <p id="a6m">“复次，<a id="a-6n"></a>舍利子，<a id="a-6o"></a>有菩萨摩诃萨修行般若波罗蜜多时，<a id="a-6p"></a>还住般若波罗蜜多，<a id="a-6q"></a>严净一切智、<a id="a-6r"></a>一切相智道，<a id="a-6s"></a>由毕竟空，<a id="a-6t"></a>不起智慧、<a id="a-6u"></a>愚痴心故。</p>
  <p id="a6v">“复次，<a id="a-6w"></a>舍利子，<a id="a-6x"></a>有菩萨摩诃萨修行般若波罗蜜多时，<a id="a-6y"></a>安住布施、<a id="a-6z"></a>净戒波罗蜜多，<a id="a-70"></a>严净一切智、<a id="a-71"></a>一切相智道，<a id="a-72"></a>由毕竟空，<a id="a-73"></a>不起惠施悭贪、<a id="a-74"></a>持戒犯戒心故。</p>
  <p id="a75">“复次，<a id="a-76"></a>舍利子，<a id="a-77"></a>有菩萨摩诃萨修行般若波罗蜜多时，<a id="a-78"></a>安住布施、<a id="a-79"></a>安忍波罗蜜多，<a id="a-7A"></a>严净一切智、<a id="a-7B"></a>一切相智道，<a id="a-7C"></a>由毕竟空，<a id="a-7D"></a>不起惠施悭贪、<a id="a-7E"></a>慈悲忿恚心故。</p>
  <p id="a7F">“复次，<a id="a-7G"></a>舍利子，<a id="a-7H"></a>有菩萨摩诃萨修行般若波罗蜜多时，<a id="a-7I"></a>安住布施、<a id="a-7J"></a>精进波罗蜜多，<a id="a-7K"></a>严净一切智、<a id="a-7L"></a>一切相智道，<a id="a-7M"></a>由毕竟空，<a id="a-7N"></a>不起惠施悭贪、<a id="a-7O"></a>勤勇懈怠心故。</p>
  <p id="a7P">“复次，<a id="a-7Q"></a>舍利子，<a id="a-7R"></a>有菩萨摩诃萨修行般若波罗蜜多时，<a id="a-7S"></a>安住布施、<a id="a-7T"></a>静虑波罗蜜多，<a id="a-7U"></a>严净一切智、<a id="a-7V"></a>一切相智道，<a id="a-7W"></a>由毕竟空，<a id="a-7X"></a>不起惠施悭贪、<a id="a-7Y"></a>寂静散乱心故。</p>
  <p id="a7Z">“复次，<a id="a-7a"></a>舍利子，<a id="a-7b"></a>有菩萨摩诃萨修行般若波罗蜜多时，<a id="a-7c"></a>安住布施、<a id="a-7d"></a>般若波罗蜜多，<a id="a-7e"></a>严净一切智、<a id="a-7f"></a>一切相智道，<a id="a-7g"></a>由毕竟空，<a id="a-7h"></a>不起惠施悭贪、<a id="a-7i"></a>智慧愚痴心故。</p>
  <p id="a7j">“复次，<a id="a-7k"></a>舍利子，<a id="a-7l"></a>有菩萨摩诃萨修行般若波罗蜜多时，<a id="a-7m"></a>安住净戒、<a id="a-7n"></a>安忍波罗蜜多，<a id="a-7o"></a>严净一切智、<a id="a-7p"></a>一切相智道，<a id="a-7q"></a>由毕竟空，<a id="a-7r"></a>不起持戒犯戒、<a id="a-7s"></a>慈悲忿恚心故。</p>
  <p id="a7t">“复次，<a id="a-7u"></a>舍利子，<a id="a-7v"></a>有菩萨摩诃萨修行般若波罗蜜多时，<a id="a-7w"></a>安住净戒、<a id="a-7x"></a>精进波罗蜜多，<a id="a-7y"></a>严净一切智、<a id="a-7z"></a>一切相智道，<a id="a-80"></a>由毕竟空，<a id="a-81"></a>不起持戒犯戒、<a id="a-82"></a>勤勇懈怠心故。</p>
  <p id="a83">“复次，<a id="a-84"></a>舍利子，<a id="a-85"></a>有菩萨摩诃萨修行般若波罗蜜多时，<a id="a-86"></a>安住净戒、<a id="a-87"></a>静虑波罗蜜多，<a id="a-88"></a>严净一切智、<a id="a-89"></a>一切相智道，<a id="a-8A"></a>由毕竟空，<a id="a-8B"></a>不起持戒犯戒、<a id="a-8C"></a>寂静散乱心故。</p>
  <p id="a8D">“复次，<a id="a-8E"></a>舍利子，<a id="a-8F"></a>有菩萨摩诃萨修行般若波罗蜜多时，<a id="a-8G"></a>安住净戒、<a id="a-8H"></a>般若波罗蜜多，<a id="a-8I"></a>严净一切智、<a id="a-8J"></a>一切相智道，<a id="a-8K"></a>由毕竟空，<a id="a-8L"></a>不起持戒犯戒、<a id="a-8M"></a>智慧愚痴心故。</p>
  <p id="a8N">“复次，<a id="a-8O"></a>舍利子，<a id="a-8P"></a>有菩萨摩诃萨修行般若波罗蜜多时，<a id="a-8Q"></a>安住安忍、<a id="a-8R"></a>精进波罗蜜多，<a id="a-8S"></a>严净一切智、<a id="a-8T"></a>一切相智道，<a id="a-8U"></a>由毕竟空，<a id="a-8V"></a>不起慈悲忿恚、<a id="a-8W"></a>勤勇懈怠心故。</p>
  <p id="a8X">“复次，<a id="a-8Y"></a>舍利子，<a id="a-8Z"></a>有菩萨摩诃萨修行般若波罗蜜多时，<a id="a-8a"></a>安住安忍、<a id="a-8b"></a>静虑波罗蜜多，<a id="a-8c"></a>严净一切智、<a id="a-8d"></a>一切相智道，<a id="a-8e"></a>由毕竟空，<a id="a-8f"></a>不起慈悲忿恚、<a id="a-8g"></a>寂静散乱心故。</p>
  <p id="a8h">“复次，<a id="a-8i"></a>舍利子，<a id="a-8j"></a>有菩萨摩诃萨修行般若波罗蜜多时，<a id="a-8k"></a>安住安忍、<a id="a-8l"></a>般若波罗蜜多，<a id="a-8m"></a>严净一切智、<a id="a-8n"></a>一切相智道，<a id="a-8o"></a>由毕竟空，<a id="a-8p"></a>不起慈悲忿恚、<a id="a-8q"></a>智慧愚痴心故。</p>
  <p id="a8r">“复次，<a id="a-8s"></a>舍利子，<a id="a-8t"></a>有菩萨摩诃萨修行般若波罗蜜多时，<a id="a-8u"></a>安住精进、<a id="a-8v"></a>静虑波罗蜜多，<a id="a-8w"></a>严净一切智、<a id="a-8x"></a>一切相智道，<a id="a-8y"></a>由毕竟空，<a id="a-8z"></a>不起勤勇懈怠、<a id="a-90"></a>寂静散乱心故。</p>
  <p id="a91">“复次，<a id="a-92"></a>舍利子，<a id="a-93"></a>有菩萨摩诃萨修行般若波罗蜜多时，<a id="a-94"></a>安住精进、<a id="a-95"></a>般若波罗蜜多，<a id="a-96"></a>严净一切智、<a id="a-97"></a>一切相智道，<a id="a-98"></a>由毕竟空，<a id="a-99"></a>不起勤勇懈怠、<a id="a-9A"></a>智慧愚痴心故。</p>
  <p id="a9B">“复次，<a id="a-9C"></a>舍利子，<a id="a-9D"></a>有菩萨摩诃萨修行般若波罗蜜多时，<a id="a-9E"></a>安住静虑、<a id="a-9F"></a>般若波罗蜜多，<a id="a-9G"></a>严净一切智、<a id="a-9H"></a>一切相智道，<a id="a-9I"></a>由毕竟空，<a id="a-9J"></a>不起寂静散乱、<a id="a-9K"></a>智慧愚痴心故。</p>
  <p id="a9L">“复次，<a id="a-9M"></a>舍利子，<a id="a-9N"></a>有菩萨摩诃萨修行般若波罗蜜多时，<a id="a-9O"></a>安住布施、<a id="a-9P"></a>净戒、<a id="a-9Q"></a>安忍波罗蜜多，<a id="a-9R"></a>严净一切智、<a id="a-9S"></a>一切相智道，<a id="a-9T"></a>由毕竟空，<a id="a-9U"></a>不起惠施悭贪、<a id="a-9V"></a>持戒犯戒、<a id="a-9W"></a>慈悲忿恚心故。</p>
  <p id="a9X">“复次，<a id="a-9Y"></a>舍利子，<a id="a-9Z"></a>有菩萨摩诃萨修行般若波罗蜜多时，<a id="a-9a"></a>安住布施、<a id="a-9b"></a>净戒、<a id="a-9c"></a>精进波罗蜜多，<a id="a-9d"></a>严净一切智、<a id="a-9e"></a>一切相智道，<a id="a-9f"></a>由毕竟空，<a id="a-9g"></a>不起惠施悭贪、<a id="a-9h"></a>持戒犯戒、<a id="a-9i"></a>勤勇懈怠心故。</p>
  <p id="a9j">“复次，<a id="a-9k"></a>舍利子，<a id="a-9l"></a>有菩萨摩诃萨修行般若波罗蜜多时，<a id="a-9m"></a>安住布施、<a id="a-9n"></a>净戒、<a id="a-9o"></a>静虑波罗蜜多，<a id="a-9p"></a>严净一切智、<a id="a-9q"></a>一切相智道，<a id="a-9r"></a>由毕竟空，<a id="a-9s"></a>不起惠施悭贪、<a id="a-9t"></a>持戒犯戒、<a id="a-9u"></a>寂静散乱心故。</p>
  <p id="a9v">“复次，<a id="a-9w"></a>舍利子，<a id="a-9x"></a>有菩萨摩诃萨修行般若波罗蜜多时，<a id="a-9y"></a>安住布施、<a id="a-9z"></a>净戒、<a id="a-A0"></a>般若波罗蜜多，<a id="a-A1"></a>严净一切智、<a id="a-A2"></a>一切相智道，<a id="a-A3"></a>由毕竟空，<a id="a-A4"></a>不起惠施悭贪、<a id="a-A5"></a>持戒犯戒、<a id="a-A6"></a>智慧愚痴心故。</p>
  <p id="aA7">“复次，<a id="a-A8"></a>舍利子，<a id="a-A9"></a>有菩萨摩诃萨修行般若波罗蜜多时，<a id="a-AA"></a>安住布施、<a id="a-AB"></a>安忍、<a id="a-AC"></a>精进波罗蜜多，<a id="a-AD"></a>严净一切智、<a id="a-AE"></a>一切相智道，<a id="a-AF"></a>由毕竟空，<a id="a-AG"></a>不起惠施悭贪、<a id="a-AH"></a>慈悲忿恚、<a id="a-AI"></a>勤勇懈怠心故。</p>
  <p id="aAJ">“复次，<a id="a-AK"></a>舍利子，<a id="a-AL"></a>有菩萨摩诃萨修行般若波罗蜜多时，<a id="a-AM"></a>安住布施、<a id="a-AN"></a>安忍、<a id="a-AO"></a>静虑波罗蜜多，<a id="a-AP"></a>严净一切智、<a id="a-AQ"></a>一切相智道，<a id="a-AR"></a>由毕竟空，<a id="a-AS"></a>不起惠施悭贪、<a id="a-AT"></a>慈悲忿恚、<a id="a-AU"></a>寂静散乱心故。</p>
  <p id="aAV">“复次，<a id="a-AW"></a>舍利子，<a id="a-AX"></a>有菩萨摩诃萨修行般若波罗蜜多时，<a id="a-AY"></a>安住布施、<a id="a-AZ"></a>安忍、<a id="a-Aa"></a>般若波罗蜜多，<a id="a-Ab"></a>严净一切智、<a id="a-Ac"></a>一切相智道，<a id="a-Ad"></a>由毕竟空，<a id="a-Ae"></a>不起惠施悭贪、<a id="a-Af"></a>慈悲忿恚、<a id="a-Ag"></a>智慧愚痴心故。</p>
  <p id="aAh">“复次，<a id="a-Ai"></a>舍利子，<a id="a-Aj"></a>有菩萨摩诃萨修行般若波罗蜜多时，<a id="a-Ak"></a>安住布施、<a id="a-Al"></a>精进、<a id="a-Am"></a>静虑波罗蜜多，<a id="a-An"></a>严净一切智、<a id="a-Ao"></a>一切相智道，<a id="a-Ap"></a>由毕竟空，<a id="a-Aq"></a>不起惠施悭贪、<a id="a-Ar"></a>勤勇懈怠、<a id="a-As"></a>寂静散乱心故。</p>
  <p id="aAt">“复次，<a id="a-Au"></a>舍利子，<a id="a-Av"></a>有菩萨摩诃萨修行般若波罗蜜多时，<a id="a-Aw"></a>安住布施、<a id="a-Ax"></a>精进、<a id="a-Ay"></a>般若波罗蜜多，<a id="a-Az"></a>严净一切智、<a id="a-B0"></a>一切相智道，<a id="a-B1"></a>由毕竟空，<a id="a-B2"></a>不起惠施悭贪、<a id="a-B3"></a>勤勇懈怠、<a id="a-B4"></a>智慧愚痴心故。</p>
  <p id="aB5">“复次，<a id="a-B6"></a>舍利子，<a id="a-B7"></a>有菩萨摩诃萨修行般若波罗蜜多时，<a id="a-B8"></a>安住布施、<a id="a-B9"></a>静虑、<a id="a-BA"></a>般若波罗蜜多，<a id="a-BB"></a>严净一切智、<a id="a-BC"></a>一切相智道，<a id="a-BD"></a>由毕竟空，<a id="a-BE"></a>不起惠施悭贪、<a id="a-BF"></a>寂静散乱、<a id="a-BG"></a>智慧愚痴心故。</p>
  <p id="aBH">“复次，<a id="a-BI"></a>舍利子，<a id="a-BJ"></a>有菩萨摩诃萨修行般若波罗蜜多时，<a id="a-BK"></a>安住净戒、<a id="a-BL"></a>安忍、<a id="a-BM"></a>精进波罗蜜多，<a id="a-BN"></a>严净一切智、<a id="a-BO"></a>一切相智道，<a id="a-BP"></a>由毕竟空，<a id="a-BQ"></a>不起持戒犯戒、<a id="a-BR"></a>慈悲忿恚、<a id="a-BS"></a>勤勇懈怠心故。</p>
  <p id="aBT">“复次，<a id="a-BU"></a>舍利子，<a id="a-BV"></a>有菩萨摩诃萨修行般若波罗蜜多时，<a id="a-BW"></a>安住净戒、<a id="a-BX"></a>安忍、<a id="a-BY"></a>静虑波罗蜜多，<a id="a-BZ"></a>严净一切智、<a id="a-Ba"></a>一切相智道，<a id="a-Bb"></a>由毕竟空，<a id="a-Bc"></a>不起持戒犯戒、<a id="a-Bd"></a>慈悲忿恚、<a id="a-Be"></a>寂静散乱心故。</p>
  <p id="aBf">“复次，<a id="a-Bg"></a>舍利子，<a id="a-Bh"></a>有菩萨摩诃萨修行般若波罗蜜多时，<a id="a-Bi"></a>安住净戒、<a id="a-Bj"></a>安忍、<a id="a-Bk"></a>般若波罗蜜多，<a id="a-Bl"></a>严净一切智、<a id="a-Bm"></a>一切相智道，<a id="a-Bn"></a>由毕竟空，<a id="a-Bo"></a>不起持戒犯戒、<a id="a-Bp"></a>慈悲忿恚、<a id="a-Bq"></a>智慧愚痴心故。</p>
  <p id="aBr">“复次，<a id="a-Bs"></a>舍利子，<a id="a-Bt"></a>有菩萨摩诃萨修行般若波罗蜜多时，<a id="a-Bu"></a>安住净戒、<a id="a-Bv"></a>精进、<a id="a-Bw"></a>静虑波罗蜜多，<a id="a-Bx"></a>严净一切智、<a id="a-By"></a>一切相智道，<a id="a-Bz"></a>由毕竟空，<a id="a-C0"></a>不起持戒犯戒、<a id="a-C1"></a>勤勇懈怠、<a id="a-C2"></a>寂静散乱心故。</p>
  <p id="aC3">“复次，<a id="a-C4"></a>舍利子，<a id="a-C5"></a>有菩萨摩诃萨修行般若波罗蜜多时，<a id="a-C6"></a>安住净戒、<a id="a-C7"></a>精进、<a id="a-C8"></a>般若波罗蜜多，<a id="a-C9"></a>严净一切智、<a id="a-CA"></a>一切相智道，<a id="a-CB"></a>由毕竟空，<a id="a-CC"></a>不起持戒犯戒、<a id="a-CD"></a>勤勇懈怠、<a id="a-CE"></a>智慧愚痴心故。</p>
  <p id="aCF">“复次，<a id="a-CG"></a>舍利子，<a id="a-CH"></a>有菩萨摩诃萨修行般若波罗蜜多时，<a id="a-CI"></a>安住净戒、<a id="a-CJ"></a>静虑、<a id="a-CK"></a>般若波罗蜜多，<a id="a-CL"></a>严净一切智、<a id="a-CM"></a>一切相智道，<a id="a-CN"></a>由毕竟空，<a id="a-CO"></a>不起持戒犯戒、<a id="a-CP"></a>寂静散乱、<a id="a-CQ"></a>智慧愚痴心故。</p>
  <p id="aCR">“复次，<a id="a-CS"></a>舍利子，<a id="a-CT"></a>有菩萨摩诃萨修行般若波罗蜜多时，<a id="a-CU"></a>安住安忍、<a id="a-CV"></a>精进、<a id="a-CW"></a>静虑波罗蜜多，<a id="a-CX"></a>严净一切智、<a id="a-CY"></a>一切相智道，<a id="a-CZ"></a>由毕竟空，<a id="a-Ca"></a>不起慈悲忿恚、<a id="a-Cb"></a>勤勇懈怠、<a id="a-Cc"></a>寂静散乱心故。</p>
  <p id="aCd">“复次，<a id="a-Ce"></a>舍利子，<a id="a-Cf"></a>有菩萨摩诃萨修行般若波罗蜜多时，<a id="a-Cg"></a>安住安忍、<a id="a-Ch"></a>精进、<a id="a-Ci"></a>般若波罗蜜多，<a id="a-Cj"></a>严净一切智、<a id="a-Ck"></a>一切相智道，<a id="a-Cl"></a>由毕竟空，<a id="a-Cm"></a>不起慈悲忿恚、<a id="a-Cn"></a>勤勇懈怠、<a id="a-Co"></a>智慧愚痴心故。</p>
  <p id="aCp">“复次，<a id="a-Cq"></a>舍利子，<a id="a-Cr"></a>有菩萨摩诃萨修行般若波罗蜜多时，<a id="a-Cs"></a>安住安忍、<a id="a-Ct"></a>静虑、<a id="a-Cu"></a>般若波罗蜜多，<a id="a-Cv"></a>严净一切智、<a id="a-Cw"></a>一切相智道，<a id="a-Cx"></a>由毕竟空，<a id="a-Cy"></a>不起慈悲忿恚、<a id="a-Cz"></a>寂静散乱、<a id="a-D0"></a>智慧愚痴心故。</p>
  <p id="aD1">“复次，<a id="a-D2"></a>舍利子，<a id="a-D3"></a>有菩萨摩诃萨修行般若波罗蜜多时，<a id="a-D4"></a>安住精进、<a id="a-D5"></a>静虑、<a id="a-D6"></a>般若波罗蜜多，<a id="a-D7"></a>严净一切智、<a id="a-D8"></a>一切相智道，<a id="a-D9"></a>由毕竟空，<a id="a-DA"></a>不起勤勇懈怠、<a id="a-DB"></a>寂静散乱、<a id="a-DC"></a>智慧愚痴心故。</p>
  <p id="aDD">“复次，<a id="a-DE"></a>舍利子，<a id="a-DF"></a>有菩萨摩诃萨修行般若波罗蜜多时，<a id="a-DG"></a>安住布施、<a id="a-DH"></a>净戒、<a id="a-DI"></a>安忍、<a id="a-DJ"></a>精进波罗蜜多，<a id="a-DK"></a>严净一切智、<a id="a-DL"></a>一切相智道，<a id="a-DM"></a>由毕竟空，<a id="a-DN"></a>不起惠施悭贪、<a id="a-DO"></a>持戒犯戒、<a id="a-DP"></a>慈悲忿恚、<a id="a-DQ"></a>勤勇懈怠心故。</p>
  <p id="aDR">“复次，<a id="a-DS"></a>舍利子，<a id="a-DT"></a>有菩萨摩诃萨修行般若波罗蜜多时，<a id="a-DU"></a>安住布施、<a id="a-DV"></a>净戒、<a id="a-DW"></a>安忍、<a id="a-DX"></a>静虑波罗蜜多，<a id="a-DY"></a>严净一切智、<a id="a-DZ"></a>一切相智道，<a id="a-Da"></a>由毕竟空，<a id="a-Db"></a>不起惠施悭贪、<a id="a-Dc"></a>持戒犯戒、<a id="a-Dd"></a>慈悲忿恚、<a id="a-De"></a>寂静散乱心故。</p>
  <p id="aDf">“复次，<a id="a-Dg"></a>舍利子，<a id="a-Dh"></a>有菩萨摩诃萨修行般若波罗蜜多时，<a id="a-Di"></a>安住布施、<a id="a-Dj"></a>净戒、<a id="a-Dk"></a>安忍、<a id="a-Dl"></a>般若波罗蜜多，<a id="a-Dm"></a>严净一切智、<a id="a-Dn"></a>一切相智道，<a id="a-Do"></a>由毕竟空，<a id="a-Dp"></a>不起惠施悭贪、<a id="a-Dq"></a>持戒犯戒、<a id="a-Dr"></a>慈悲忿恚、<a id="a-Ds"></a>智慧愚痴心故。</p>
  <p id="aDt">“复次，<a id="a-Du"></a>舍利子，<a id="a-Dv"></a>有菩萨摩诃萨修行般若波罗蜜多时，<a id="a-Dw"></a>安住布施、<a id="a-Dx"></a>净戒、<a id="a-Dy"></a>精进、<a id="a-Dz"></a>静虑波罗蜜多，<a id="a-E0"></a>严净一切智、<a id="a-E1"></a>一切相智道，<a id="a-E2"></a>由毕竟空，<a id="a-E3"></a>不起惠施悭贪、<a id="a-E4"></a>持戒犯戒、<a id="a-E5"></a>勤勇懈怠、<a id="a-E6"></a>寂静散乱心故。</p>
  <p id="aE7">“复次，<a id="a-E8"></a>舍利子，<a id="a-E9"></a>有菩萨摩诃萨修行般若波罗蜜多时，<a id="a-EA"></a>安住布施、<a id="a-EB"></a>净戒、<a id="a-EC"></a>精进、<a id="a-ED"></a>般若波罗蜜多，<a id="a-EE"></a>严净一切智、<a id="a-EF"></a>一切相智道，<a id="a-EG"></a>由毕竟空，<a id="a-EH"></a>不起惠施悭贪、<a id="a-EI"></a>持戒犯戒、<a id="a-EJ"></a>勤勇懈怠、<a id="a-EK"></a>智慧愚痴心故。</p>
  <p id="aEL">“复次，<a id="a-EM"></a>舍利子，<a id="a-EN"></a>有菩萨摩诃萨修行般若波罗蜜多时，<a id="a-EO"></a>安住布施、<a id="a-EP"></a>净戒、<a id="a-EQ"></a>静虑、<a id="a-ER"></a>般若波罗蜜多，<a id="a-ES"></a>严净一切智、<a id="a-ET"></a>一切相智道，<a id="a-EU"></a>由毕竟空，<a id="a-EV"></a>不起惠施悭贪、<a id="a-EW"></a>持戒犯戒、<a id="a-EX"></a>寂静散乱、<a id="a-EY"></a>智慧愚痴心故。</p>
  <p id="aEZ">“复次，<a id="a-Ea"></a>舍利子，<a id="a-Eb"></a>有菩萨摩诃萨修行般若波罗蜜多时，<a id="a-Ec"></a>安住布施、<a id="a-Ed"></a>安忍、<a id="a-Ee"></a>精进、<a id="a-Ef"></a>静虑波罗蜜多，<a id="a-Eg"></a>严净一切智、<a id="a-Eh"></a>一切相智道，<a id="a-Ei"></a>由毕竟空，<a id="a-Ej"></a>不起惠施悭贪、<a id="a-Ek"></a>慈悲忿恚、<a id="a-El"></a>勤勇懈怠、<a id="a-Em"></a>寂静散乱心故。</p>
  <p id="aEn">“复次，<a id="a-Eo"></a>舍利子，<a id="a-Ep"></a>有菩萨摩诃萨修行般若波罗蜜多时，<a id="a-Eq"></a>安住布施、<a id="a-Er"></a>安忍、<a id="a-Es"></a>静虑、<a id="a-Et"></a>般若波罗蜜多，<a id="a-Eu"></a>严净一切智、<a id="a-Ev"></a>一切相智道，<a id="a-Ew"></a>由毕竟空，<a id="a-Ex"></a>不起惠施悭贪、<a id="a-Ey"></a>慈悲忿恚、<a id="a-Ez"></a>寂静散乱、<a id="a-F0"></a>智慧愚痴心故。</p>
  <p id="aF1">“复次，<a id="a-F2"></a>舍利子，<a id="a-F3"></a>有菩萨摩诃萨修行般若波罗蜜多时，<a id="a-F4"></a>安住布施、<a id="a-F5"></a>精进、<a id="a-F6"></a>静虑、<a id="a-F7"></a>般若波罗蜜多，<a id="a-F8"></a>严净一切智、<a id="a-F9"></a>一切相智道，<a id="a-FA"></a>由毕竟空，<a id="a-FB"></a>不起惠施悭贪、<a id="a-FC"></a>勤勇懈怠、<a id="a-FD"></a>寂静散乱、<a id="a-FE"></a>智慧愚痴心故。</p>
  <p id="aFF">“复次，<a id="a-FG"></a>舍利子，<a id="a-FH"></a>有菩萨摩诃萨修行般若波罗蜜多时，<a id="a-FI"></a>安住净戒、<a id="a-FJ"></a>安忍、<a id="a-FK"></a>精进、<a id="a-FL"></a>静虑波罗蜜多，<a id="a-FM"></a>严净一切智、<a id="a-FN"></a>一切相智道，<a id="a-FO"></a>由毕竟空，<a id="a-FP"></a>不起持戒犯戒、<a id="a-FQ"></a>慈悲忿恚、<a id="a-FR"></a>勤勇懈怠、<a id="a-FS"></a>寂静散乱心故。</p>
  <p id="aFT">“复次，<a id="a-FU"></a>舍利子，<a id="a-FV"></a>有菩萨摩诃萨修行般若波罗蜜多时，<a id="a-FW"></a>安住净戒、<a id="a-FX"></a>安忍、<a id="a-FY"></a>精进、<a id="a-FZ"></a>般若波罗蜜多，<a id="a-Fa"></a>严净一切智、<a id="a-Fb"></a>一切相智道，<a id="a-Fc"></a>由毕竟空，<a id="a-Fd"></a>不起持戒犯戒、<a id="a-Fe"></a>慈悲忿恚、<a id="a-Ff"></a>勤勇懈怠、<a id="a-Fg"></a>智慧愚痴心故。</p>
  <p id="aFh">“复次，<a id="a-Fi"></a>舍利子，<a id="a-Fj"></a>有菩萨摩诃萨修行般若波罗蜜多时，<a id="a-Fk"></a>安住净戒、<a id="a-Fl"></a>安忍、<a id="a-Fm"></a>静虑、<a id="a-Fn"></a>般若波罗蜜多，<a id="a-Fo"></a>严净一切智、<a id="a-Fp"></a>一切相智道，<a id="a-Fq"></a>由毕竟空，<a id="a-Fr"></a>不起持戒犯戒、<a id="a-Fs"></a>慈悲忿恚、<a id="a-Ft"></a>寂静散乱、<a id="a-Fu"></a>智慧愚痴心故。</p>
  <p id="aFv">“复次，<a id="a-Fw"></a>舍利子，<a id="a-Fx"></a>有菩萨摩诃萨修行般若波罗蜜多时，<a id="a-Fy"></a>安住净戒、<a id="a-Fz"></a>精进、<a id="a-G0"></a>静虑、<a id="a-G1"></a>般若波罗蜜多，<a id="a-G2"></a>严净一切智、<a id="a-G3"></a>一切相智道，<a id="a-G4"></a>由毕竟空，<a id="a-G5"></a>不起持戒犯戒、<a id="a-G6"></a>勤勇懈怠、<a id="a-G7"></a>寂静散乱、<a id="a-G8"></a>智慧愚痴心故。</p>
  <p id="aG9">“复次，<a id="a-GA"></a>舍利子，<a id="a-GB"></a>有菩萨摩诃萨修行般若波罗蜜多时，<a id="a-GC"></a>安住安忍、<a id="a-GD"></a>精进、<a id="a-GE"></a>静虑、<a id="a-GF"></a>般若波罗蜜多，<a id="a-GG"></a>严净一切智、<a id="a-GH"></a>一切相智道，<a id="a-GI"></a>由毕竟空，<a id="a-GJ"></a>不起慈悲忿恚、<a id="a-GK"></a>勤勇懈怠、<a id="a-GL"></a>寂静散乱、<a id="a-GM"></a>智慧愚痴心故。</p>
  <p id="aGN">“复次，<a id="a-GO"></a>舍利子，<a id="a-GP"></a>有菩萨摩诃萨修行般若波罗蜜多时，<a id="a-GQ"></a>安住布施、<a id="a-GR"></a>净戒、<a id="a-GS"></a>安忍、<a id="a-GT"></a>精进、<a id="a-GU"></a>静虑波罗蜜多，<a id="a-GV"></a>严净一切智、<a id="a-GW"></a>一切相智道，<a id="a-GX"></a>由毕竟空，<a id="a-GY"></a>不起惠施悭贪、<a id="a-GZ"></a>持戒犯戒、<a id="a-Ga"></a>慈悲忿恚、<a id="a-Gb"></a>勤勇懈怠、<a id="a-Gc"></a>寂静散乱心故。</p>
  <p id="aGd">“复次，<a id="a-Ge"></a>舍利子，<a id="a-Gf"></a>有菩萨摩诃萨修行般若波罗蜜多时，<a id="a-Gg"></a>安住布施、<a id="a-Gh"></a>净戒、<a id="a-Gi"></a>安忍、<a id="a-Gj"></a>精进、<a id="a-Gk"></a>般若波罗蜜多，<a id="a-Gl"></a>严净一切智、<a id="a-Gm"></a>一切相智道，<a id="a-Gn"></a>由毕竟空，<a id="a-Go"></a>不起惠施悭贪、<a id="a-Gp"></a>持戒犯戒、<a id="a-Gq"></a>慈悲忿恚、<a id="a-Gr"></a>勤勇懈怠、<a id="a-Gs"></a>智慧愚痴心故。</p>
  <p id="aGt">“复次，<a id="a-Gu"></a>舍利子，<a id="a-Gv"></a>有菩萨摩诃萨修行般若波罗蜜多时，<a id="a-Gw"></a>安住布施、<a id="a-Gx"></a>净戒、<a id="a-Gy"></a>精进、<a id="a-Gz"></a>静虑、<a id="a-H0"></a>般若波罗蜜多，<a id="a-H1"></a>严净一切智、<a id="a-H2"></a>一切相智道，<a id="a-H3"></a>由毕竟空，<a id="a-H4"></a>不起惠施悭贪、<a id="a-H5"></a>持戒犯戒、<a id="a-H6"></a>勤勇懈怠、<a id="a-H7"></a>寂静散乱、<a id="a-H8"></a>智慧愚痴心故。</p>
  <p id="aH9">“复次，<a id="a-HA"></a>舍利子，<a id="a-HB"></a>有菩萨摩诃萨修行般若波罗蜜多时，<a id="a-HC"></a>安住布施、<a id="a-HD"></a>安忍、<a id="a-HE"></a>精进、<a id="a-HF"></a>静虑、<a id="a-HG"></a>般若波罗蜜多，<a id="a-HH"></a>严净一切智、<a id="a-HI"></a>一切相智道，<a id="a-HJ"></a>由毕竟空，<a id="a-HK"></a>不起惠施悭贪、<a id="a-HL"></a>慈悲忿恚、<a id="a-HM"></a>勤勇懈怠、<a id="a-HN"></a>寂静散乱、<a id="a-HO"></a>智慧愚痴心故。</p>
  <p id="aHP">“复次，<a id="a-HQ"></a>舍利子，<a id="a-HR"></a>有菩萨摩诃萨修行般若波罗蜜多时，<a id="a-HS"></a>安住净戒、<a id="a-HT"></a>安忍、<a id="a-HU"></a>精进、<a id="a-HV"></a>静虑、<a id="a-HW"></a>般若波罗蜜多，<a id="a-HX"></a>严净一切智、<a id="a-HY"></a>一切相智道，<a id="a-HZ"></a>由毕竟空，<a id="a-Ha"></a>不起持戒犯戒、<a id="a-Hb"></a>慈悲忿恚、<a id="a-Hc"></a>勤勇懈怠、<a id="a-Hd"></a>寂静散乱、<a id="a-He"></a>智慧愚痴心故。</p>
  <p id="aHf">“复次，<a id="a-Hg"></a>舍利子，<a id="a-Hh"></a>有菩萨摩诃萨修行般若波罗蜜多时，<a id="a-Hi"></a>安住布施、<a id="a-Hj"></a>净戒、<a id="a-Hk"></a>安忍、<a id="a-Hl"></a>精进、<a id="a-Hm"></a>静虑、<a id="a-Hn"></a>般若波罗蜜多，<a id="a-Ho"></a>严净一切智、<a id="a-Hp"></a>一切相智道，<a id="a-Hq"></a>由毕竟空，<a id="a-Hr"></a>不起惠施悭贪、<a id="a-Hs"></a>持戒犯戒、<a id="a-Ht"></a>慈悲忿恚、<a id="a-Hu"></a>勤勇懈怠、<a id="a-Hv"></a>寂静散乱、<a id="a-Hw"></a>智慧愚痴心故。</p>
  <p id="aHx">“如是，<a id="a-Hy"></a>舍利子，<a id="a-Hz"></a>诸菩萨摩诃萨修行般若波罗蜜多时，<a id="a-I0"></a>安住六种波罗蜜多，<a id="a-I1"></a>严净一切智、<a id="a-I2"></a>一切相智道，<a id="a-I3"></a>由毕竟空无去来故，<a id="a-I4"></a>无布施、<a id="a-I5"></a>无悭贪，<a id="a-I6"></a>唯假施设故；<a id="a-I7"></a>无净戒、<a id="a-I8"></a>无犯戒，<a id="a-I9"></a>唯假施设故；<a id="a-IA"></a>无安忍、<a id="a-IB"></a>无忿恚，<a id="a-IC"></a>唯假施设故；<a id="a-ID"></a>无精进、<a id="a-IE"></a>无懈怠，<a id="a-IF"></a>唯假施设故；<a id="a-IG"></a>无静虑、<a id="a-IH"></a>无散乱，<a id="a-II"></a>唯假施设故；<a id="a-IJ"></a>无般若、<a id="a-IK"></a>无愚痴，<a id="a-IL"></a>唯假施设故。<a id="a-IM"></a>是菩萨摩诃萨不著趣入、<a id="a-IN"></a>不著不趣入，<a id="a-IO"></a>不著已度、<a id="a-IP"></a>不著非已度，<a id="a-IQ"></a>不著布施、<a id="a-IR"></a>不著悭贪，<a id="a-IS"></a>不著净戒、<a id="a-IT"></a>不著犯戒，<a id="a-IU"></a>不著安忍、<a id="a-IV"></a>不著忿恚，<a id="a-IW"></a>不著精进、<a id="a-IX"></a>不著懈怠，<a id="a-IY"></a>不著静虑、<a id="a-IZ"></a>不著散乱，<a id="a-Ia"></a>不著般若、<a id="a-Ib"></a>不著愚痴。</p>
  <p id="aIc">“舍利子，<a id="a-Id"></a>是菩萨摩诃萨当于尔时，<a id="a-Ie"></a>亦不著布施者、<a id="a-If"></a>不著悭贪者，<a id="a-Ig"></a>不著净戒者、<a id="a-Ih"></a>不著犯戒者，<a id="a-Ii"></a>不著安忍者、<a id="a-Ij"></a>不著忿恚者，<a id="a-Ik"></a>不著精进者、<a id="a-Il"></a>不著懈怠者，<a id="a-Im"></a>不著静虑者、<a id="a-In"></a>不著散乱者，<a id="a-Io"></a>不著般若者、<a id="a-Ip"></a>不著愚痴者。<a id="a-Iq"></a>舍利子，<a id="a-Ir"></a>是菩萨摩诃萨当于尔时，<a id="a-Is"></a>于著不著亦无所著。<a id="a-It"></a>何以故？<a id="a-Iu"></a>舍利子，<a id="a-Iv"></a>是菩萨摩诃萨达一切法毕竟空故。<a id="a-Iw"></a>舍利子，<a id="a-Ix"></a>是菩萨摩诃萨当于尔时，<a id="a-Iy"></a>不著毁骂、<a id="a-Iz"></a>不著赞叹，<a id="a-J0"></a>不著损害、<a id="a-J1"></a>不著饶益，<a id="a-J2"></a>不著轻慢、<a id="a-J3"></a>不著恭敬。<a id="a-J4"></a>何以故？<a id="a-J5"></a>舍利子，<a id="a-J6"></a>是菩萨摩诃萨达一切法毕竟不生，<a id="a-J7"></a>无生法中，<a id="a-J8"></a>无有毁骂、<a id="a-J9"></a>赞叹法故，<a id="a-JA"></a>无有损害、<a id="a-JB"></a>饶益法故，<a id="a-JC"></a>无有轻慢、<a id="a-JD"></a>恭敬法故。<a id="a-JE"></a>舍利子，<a id="a-JF"></a>是菩萨摩诃萨当于尔时，<a id="a-JG"></a>不著毁骂者、<a id="a-JH"></a>不著赞叹者，<a id="a-JI"></a>不著损害者、<a id="a-JJ"></a>不著饶益者，<a id="a-JK"></a>不著轻慢者、<a id="a-JL"></a>不著恭敬者。<a id="a-JM"></a>何以故？<a id="a-JN"></a>舍利子，<a id="a-JO"></a>是菩萨摩诃萨达一切法皆本性空，<a id="a-JP"></a>本性空中，<a id="a-JQ"></a>无有毁骂、<a id="a-JR"></a>赞叹者故，<a id="a-JS"></a>无有损害、<a id="a-JT"></a>饶益者故，<a id="a-JU"></a>无有轻慢、<a id="a-JV"></a>恭敬者故。<a id="a-JW"></a>舍利子，<a id="a-JX"></a>是菩萨摩诃萨当于尔时，<a id="a-JY"></a>于著不著亦无所著。<a id="a-JZ"></a>何以故？<a id="a-Ja"></a>舍利子，<a id="a-Jb"></a>是菩萨摩诃萨修行般若波罗蜜多，<a id="a-Jc"></a>永断一切著不著故。</p>
  <p id="aJd">“如是，<a id="a-Je"></a>舍利子，<a id="a-Jf"></a>诸菩萨摩诃萨修行般若波罗蜜多时，<a id="a-Jg"></a>所获功德最上最妙不可思议，<a id="a-Jh"></a>一切声闻及诸独觉皆所非有。<a id="a-Ji"></a>舍利子，<a id="a-Jj"></a>此菩萨摩诃萨如是功德既圆满已，<a id="a-Jk"></a>复以殊胜布施、<a id="a-Jl"></a>爱语、<a id="a-Jm"></a>利行、<a id="a-Jn"></a>同事成熟有情，<a id="a-Jo"></a>复以种种坚固大愿勇猛精进严净佛土，<a id="a-Jp"></a>由斯疾证所求无上正等菩提。</p>
  <p id="aJq">“复次，<a id="a-Jr"></a>舍利子，<a id="a-Js"></a>诸菩萨摩诃萨修行般若波罗蜜多时，<a id="a-Jt"></a>于一切有情若劣若胜、<a id="a-Ju"></a>若好若丑起平等心。<a id="a-Jv"></a>是菩萨摩诃萨于一切有情起平等心已，<a id="a-Jw"></a>复起利益安乐之心。<a id="a-Jx"></a>是菩萨摩诃萨于一切有情起利益安乐心已，<a id="a-Jy"></a>于一切法性皆得平等。<a id="a-Jz"></a>是菩萨摩诃萨于一切法性得平等已，<a id="a-K0"></a>普能安立一切有情，<a id="a-K1"></a>于一切法平等性中作大饶益。<a id="a-K2"></a>舍利子，<a id="a-K3"></a>是菩萨摩诃萨由此因缘，<a id="a-K4"></a>于现法中得十方界一切如来、<a id="a-K5"></a>应、<a id="a-K6"></a>正等觉共所护念，<a id="a-K7"></a>亦得十方一切菩萨摩诃萨众共所称赞，<a id="a-K8"></a>亦得一切声闻、<a id="a-K9"></a>独觉修梵行者共所敬爱，<a id="a-KA"></a>亦为一切世间天、<a id="a-KB"></a>人、<a id="a-KC"></a>阿素洛等供养恭敬、<a id="a-KD"></a>尊重赞叹。<a id="a-KE"></a>舍利子，<a id="a-KF"></a>是菩萨摩诃萨由此因缘，<a id="a-KG"></a>随所生处，<a id="a-KH"></a>眼常不见不可爱色，<a id="a-KI"></a>耳常不闻不可爱声，<a id="a-KJ"></a>鼻常不嗅不可爱香，<a id="a-KK"></a>舌常不尝不可爱味，<a id="a-KL"></a>身常不觉不可爱触，<a id="a-KM"></a>意常不取不可爱法。<a id="a-KN"></a>舍利子，<a id="a-KO"></a>是菩萨摩诃萨由此因缘，<a id="a-KP"></a>所获功德转增转胜，<a id="a-KQ"></a>乃至无上正等菩提常无退转。<a id="a-KR"></a>”</p>
  <p id="aKS">当佛说是甚深般若波罗蜜多胜功德时，<a id="a-KT"></a>会中无量大苾蒭众从座而起，<a id="a-KU"></a>各持种种新净上服奉献世尊，<a id="a-KV"></a>奉已皆发阿耨多罗三藐三菩提心。</p>
  <p id="aKW">尔时，<a id="a-KX"></a>世尊即便微笑，<a id="a-KY"></a>从面门出种种色光。</p>
  <p id="aKZ">时，<a id="a-Ka"></a>阿难陀即从座起，<a id="a-Kb"></a>偏覆左肩，<a id="a-Kc"></a>右膝著地，<a id="a-Kd"></a>合掌恭敬，<a id="a-Ke"></a>白言：<a id="a-Kf"></a>“世尊，<a id="a-Kg"></a>何因何缘现此微笑？<a id="a-Kh"></a>诸佛微笑，<a id="a-Ki"></a>非无因缘。<a id="a-Kj"></a>唯愿世尊，<a id="a-Kk"></a>哀愍为说！<a id="a-Kl"></a>”</p>
  <p id="aKm">尔时，<a id="a-Kn"></a>佛告阿难陀言：<a id="a-Ko"></a>“此从座起无量苾蒭，<a id="a-Kp"></a>从是已后六十一劫星喻劫中，<a id="a-Kq"></a>当得作佛，<a id="a-Kr"></a>皆同一号，<a id="a-Ks"></a>谓大幢相如来、<a id="a-Kt"></a>应、<a id="a-Ku"></a>正等觉、<a id="a-Kv"></a>明行圆满、<a id="a-Kw"></a>善逝、<a id="a-Kx"></a>世间解、<a id="a-Ky"></a>无上丈夫、<a id="a-Kz"></a>调御士、<a id="a-L0"></a>天人师、<a id="a-L1"></a>佛、<a id="a-L2"></a>薄伽梵。<a id="a-L3"></a>是诸苾蒭从此殁已，<a id="a-L4"></a>当生东方不动佛国，<a id="a-L5"></a>于彼佛所勤修梵行。<a id="a-L6"></a>”</p>
  <p id="aL7">尔时，<a id="a-L8"></a>复有六十百千诸天子众，<a id="a-L9"></a>闻佛所说甚深般若波罗蜜多功德胜利，<a id="a-LA"></a>皆发无上正等觉心。<a id="a-LB"></a>世尊记彼，<a id="a-LC"></a>当于慈氏如来法中，<a id="a-LD"></a>净信出家，<a id="a-LE"></a>勤修梵行。<a id="a-LF"></a>慈氏如来皆为授记，<a id="a-LG"></a>当得无上正等菩提，<a id="a-LH"></a>转正法轮度无量众，<a id="a-LI"></a>皆令证得常乐涅槃。</p>
  <p id="aLJ">尔时，<a id="a-LK"></a>此间一切众会，<a id="a-LL"></a>以佛神力，<a id="a-LM"></a>皆见十方各千佛土诸佛世尊，<a id="a-LN"></a>及彼众会。<a id="a-LO"></a>彼诸佛土功德庄严微妙殊胜，<a id="a-LP"></a>当于尔时，<a id="a-LQ"></a>此堪忍界功德庄严所不能及。</p>
  <p id="aLR">时，<a id="a-LS"></a>此众会无量百千诸有情类各发愿言：<a id="a-LT"></a>“以我所修诸纯净业，<a id="a-LU"></a>愿当往生彼彼佛土。<a id="a-LV"></a>”</p>
  <p id="aLW">尔时，<a id="a-LX"></a>世尊知其心愿即复微笑，<a id="a-LY"></a>面门又出种种色光。</p>
  <p id="aLZ">时，<a id="a-La"></a>阿难陀复从座起，<a id="a-Lb"></a>恭敬问佛微笑因缘。</p>
  <p id="aLc">尔时，<a id="a-Ld"></a>佛告阿难陀言：<a id="a-Le"></a>“汝今见此从座而起无量百千诸有情不？<a id="a-Lf"></a>”</p>
  <p id="aLg">阿难白言：<a id="a-Lh"></a>“唯然！<a id="a-Li"></a>已见！<a id="a-Lj"></a>”</p>
  <p id="aLk">佛告阿难：<a id="a-Ll"></a>“是诸有情从此寿尽，<a id="a-Lm"></a>随彼愿力各得往生彼彼佛土。<a id="a-Ln"></a>于诸佛所，<a id="a-Lo"></a>修菩萨行乃至无上正等菩提。<a id="a-Lp"></a>在所生处，<a id="a-Lq"></a>常不离佛，<a id="a-Lr"></a>供养恭敬、<a id="a-Ls"></a>尊重赞叹，<a id="a-Lt"></a>精勤修习布施、<a id="a-Lu"></a>净戒、<a id="a-Lv"></a>安忍、<a id="a-Lw"></a>精进、<a id="a-Lx"></a>静虑、<a id="a-Ly"></a>般若波罗蜜多，<a id="a-Lz"></a>安住内空、<a id="a-M0"></a>外空、<a id="a-M1"></a>内外空、<a id="a-M2"></a>空空、<a id="a-M3"></a>大空、<a id="a-M4"></a>胜义空、<a id="a-M5"></a>有为空、<a id="a-M6"></a>无为空、<a id="a-M7"></a>毕竟空、<a id="a-M8"></a>无际空、<a id="a-M9"></a>散空、<a id="a-MA"></a>无变异空、<a id="a-MB"></a>本性空、<a id="a-MC"></a>自相空、<a id="a-MD"></a>共相空、<a id="a-ME"></a>一切法空、<a id="a-MF"></a>不可得空、<a id="a-MG"></a>无性空、<a id="a-MH"></a>自性空、<a id="a-MI"></a>无性自性空，<a id="a-MJ"></a>安住真如、<a id="a-MK"></a>法界、<a id="a-ML"></a>法性、<a id="a-MM"></a>不虚妄性、<a id="a-MN"></a>不变异性、<a id="a-MO"></a>平等性、<a id="a-MP"></a>离生性、<a id="a-MQ"></a>法定、<a id="a-MR"></a>法住、<a id="a-MS"></a>实际、<a id="a-MT"></a>虚空界、<a id="a-MU"></a>不思议界，<a id="a-MV"></a>修行四念住、<a id="a-MW"></a>四正断、<a id="a-MX"></a>四神足、<a id="a-MY"></a>五根、<a id="a-MZ"></a>五力、<a id="a-Ma"></a>七等觉支、<a id="a-Mb"></a>八圣道支，<a id="a-Mc"></a>安住苦、<a id="a-Md"></a>集、<a id="a-Me"></a>灭、<a id="a-Mf"></a>道圣谛，<a id="a-Mg"></a>修行四静虑、<a id="a-Mh"></a>四无量、<a id="a-Mi"></a>四无色定，<a id="a-Mj"></a>修行八解脱、<a id="a-Mk"></a>八胜处、<a id="a-Ml"></a>九次第定、<a id="a-Mm"></a>十遍处，<a id="a-Mn"></a>修行空、<a id="a-Mo"></a>无相、<a id="a-Mp"></a>无愿解脱门，<a id="a-Mq"></a>修行一切陀罗尼门、<a id="a-Mr"></a>三摩地门，<a id="a-Ms"></a>修行菩萨摩诃萨地，<a id="a-Mt"></a>修行五眼、<a id="a-Mu"></a>六神通，<a id="a-Mv"></a>修行佛十力、<a id="a-Mw"></a>四无所畏、<a id="a-Mx"></a>四无礙解、<a id="a-My"></a>大慈、<a id="a-Mz"></a>大悲、<a id="a-N0"></a>大喜、<a id="a-N1"></a>大舍、<a id="a-N2"></a>十八佛不共法，<a id="a-N3"></a>修行无忘失法、<a id="a-N4"></a>恒住舍性，<a id="a-N5"></a>修行一切智、<a id="a-N6"></a>道相智、<a id="a-N7"></a>一切相智及余菩萨摩诃萨行，<a id="a-N8"></a>得圆满已，<a id="a-N9"></a>俱时成佛皆同一号，<a id="a-NA"></a>谓庄严王如来、<a id="a-NB"></a>应、<a id="a-NC"></a>正等觉、<a id="a-ND"></a>明行圆满、<a id="a-NE"></a>善逝、<a id="a-NF"></a>世间解、<a id="a-NG"></a>无上丈夫、<a id="a-NH"></a>调御士、<a id="a-NI"></a>天人师、<a id="a-NJ"></a>佛、<a id="a-NK"></a>薄伽梵。<a id="a-NL"></a>”</p>
 </body>
</html>