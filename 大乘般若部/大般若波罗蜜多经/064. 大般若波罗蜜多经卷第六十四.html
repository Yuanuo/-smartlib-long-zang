<!doctype html>
<html id="z3IBShx11" data-ver="1200">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第六十四</h1>
  <h2 id="a2">初分无所得品第十八之四</h2>
  <p id="a3">“舍利子，<a id="a-4"></a>眼界眼界性空。<a id="a-5"></a>何以故？<a id="a-6"></a>眼界性空中，<a id="a-7"></a>眼界无所有不可得故，<a id="a-8"></a>菩萨摩诃萨亦无所有不可得。<a id="a-9"></a>非眼界非眼界性空。<a id="a-A"></a>何以故？<a id="a-B"></a>非眼界性空中，<a id="a-C"></a>非眼界无所有不可得故，<a id="a-D"></a>菩萨摩诃萨亦无所有不可得。<a id="a-E"></a>色界、<a id="a-F"></a>眼识界及眼触、<a id="a-G"></a>眼触为缘所生诸受色界乃至眼触为缘所生诸受性空。<a id="a-H"></a>何以故？<a id="a-I"></a>色界乃至眼触为缘所生诸受性空中，<a id="a-J"></a>色界乃至眼触为缘所生诸受无所有不可得故，<a id="a-K"></a>菩萨摩诃萨亦无所有不可得。<a id="a-L"></a>非色界、<a id="a-M"></a>眼识界及眼触、<a id="a-N"></a>眼触为缘所生诸受非色界乃至眼触为缘所生诸受性空。<a id="a-O"></a>何以故？<a id="a-P"></a>非色界乃至眼触为缘所生诸受性空中，<a id="a-Q"></a>非色界乃至眼触为缘所生诸受无所有不可得故，<a id="a-R"></a>菩萨摩诃萨亦无所有不可得。<a id="a-S"></a>舍利子，<a id="a-T"></a>由此缘故我作是说：<a id="a-U"></a>即眼界，<a id="a-V"></a>菩萨摩诃萨无所有不可得；<a id="a-W"></a>离眼界，<a id="a-X"></a>菩萨摩诃萨无所有不可得。<a id="a-Y"></a>即色界、<a id="a-Z"></a>眼识界及眼触、<a id="a-a"></a>眼触为缘所生诸受，<a id="a-b"></a>菩萨摩诃萨无所有不可得；<a id="a-c"></a>离色界、<a id="a-d"></a>眼识界及眼触、<a id="a-e"></a>眼触为缘所生诸受，<a id="a-f"></a>菩萨摩诃萨无所有不可得。</p>
  <p id="ag">“舍利子，<a id="a-h"></a>耳界耳界性空。<a id="a-i"></a>何以故？<a id="a-j"></a>耳界性空中，<a id="a-k"></a>耳界无所有不可得故，<a id="a-l"></a>菩萨摩诃萨亦无所有不可得。<a id="a-m"></a>非耳界非耳界性空。<a id="a-n"></a>何以故？<a id="a-o"></a>非耳界性空中，<a id="a-p"></a>非耳界无所有不可得故，<a id="a-q"></a>菩萨摩诃萨亦无所有不可得。<a id="a-r"></a>声界、<a id="a-s"></a>耳识界及耳触、<a id="a-t"></a>耳触为缘所生诸受声界乃至耳触为缘所生诸受性空。<a id="a-u"></a>何以故？<a id="a-v"></a>声界乃至耳触为缘所生诸受性空中，<a id="a-w"></a>声界乃至耳触为缘所生诸受无所有不可得故，<a id="a-x"></a>菩萨摩诃萨亦无所有不可得。<a id="a-y"></a>非声界、<a id="a-z"></a>耳识界及耳触、<a id="a-10"></a>耳触为缘所生诸受非声界乃至耳触为缘所生诸受性空。<a id="a-11"></a>何以故？<a id="a-12"></a>非声界乃至耳触为缘所生诸受性空中，<a id="a-13"></a>非声界乃至耳触为缘所生诸受无所有不可得故，<a id="a-14"></a>菩萨摩诃萨亦无所有不可得。<a id="a-15"></a>舍利子，<a id="a-16"></a>由此缘故我作是说：<a id="a-17"></a>即耳界，<a id="a-18"></a>菩萨摩诃萨无所有不可得；<a id="a-19"></a>离耳界，<a id="a-1A"></a>菩萨摩诃萨无所有不可得。<a id="a-1B"></a>即声界、<a id="a-1C"></a>耳识界及耳触、<a id="a-1D"></a>耳触为缘所生诸受，<a id="a-1E"></a>菩萨摩诃萨无所有不可得；<a id="a-1F"></a>离声界、<a id="a-1G"></a>耳识界及耳触、<a id="a-1H"></a>耳触为缘所生诸受，<a id="a-1I"></a>菩萨摩诃萨无所有不可得。</p>
  <p id="a1J">“舍利子，<a id="a-1K"></a>鼻界鼻界性空。<a id="a-1L"></a>何以故？<a id="a-1M"></a>鼻界性空中，<a id="a-1N"></a>鼻界无所有不可得故，<a id="a-1O"></a>菩萨摩诃萨亦无所有不可得。<a id="a-1P"></a>非鼻界非鼻界性空。<a id="a-1Q"></a>何以故？<a id="a-1R"></a>非鼻界性空中，<a id="a-1S"></a>非鼻界无所有不可得故，<a id="a-1T"></a>菩萨摩诃萨亦无所有不可得。<a id="a-1U"></a>香界、<a id="a-1V"></a>鼻识界及鼻触、<a id="a-1W"></a>鼻触为缘所生诸受香界乃至鼻触为缘所生诸受性空。<a id="a-1X"></a>何以故？<a id="a-1Y"></a>香界乃至鼻触为缘所生诸受性空中，<a id="a-1Z"></a>香界乃至鼻触为缘所生诸受无所有不可得故，<a id="a-1a"></a>菩萨摩诃萨亦无所有不可得。<a id="a-1b"></a>非香界、<a id="a-1c"></a>鼻识界及鼻触、<a id="a-1d"></a>鼻触为缘所生诸受非香界乃至鼻触为缘所生诸受性空。<a id="a-1e"></a>何以故？<a id="a-1f"></a>非香界乃至鼻触为缘所生诸受性空中，<a id="a-1g"></a>非香界乃至鼻触为缘所生诸受无所有不可得故，<a id="a-1h"></a>菩萨摩诃萨亦无所有不可得。<a id="a-1i"></a>舍利子，<a id="a-1j"></a>由此缘故我作是说：<a id="a-1k"></a>即鼻界，<a id="a-1l"></a>菩萨摩诃萨无所有不可得；<a id="a-1m"></a>离鼻界，<a id="a-1n"></a>菩萨摩诃萨无所有不可得。<a id="a-1o"></a>即香界、<a id="a-1p"></a>鼻识界及鼻触、<a id="a-1q"></a>鼻触为缘所生诸受，<a id="a-1r"></a>菩萨摩诃萨无所有不可得；<a id="a-1s"></a>离香界、<a id="a-1t"></a>鼻识界及鼻触、<a id="a-1u"></a>鼻触为缘所生诸受，<a id="a-1v"></a>菩萨摩诃萨无所有不可得。</p>
  <p id="a1w">“舍利子，<a id="a-1x"></a>舌界舌界性空。<a id="a-1y"></a>何以故？<a id="a-1z"></a>舌界性空中，<a id="a-20"></a>舌界无所有不可得故，<a id="a-21"></a>菩萨摩诃萨亦无所有不可得。<a id="a-22"></a>非舌界非舌界性空。<a id="a-23"></a>何以故？<a id="a-24"></a>非舌界性空中，<a id="a-25"></a>非舌界无所有不可得故，<a id="a-26"></a>菩萨摩诃萨亦无所有不可得。<a id="a-27"></a>味界、<a id="a-28"></a>舌识界及舌触、<a id="a-29"></a>舌触为缘所生诸受味界乃至舌触为缘所生诸受性空。<a id="a-2A"></a>何以故？<a id="a-2B"></a>味界乃至舌触为缘所生诸受性空中，<a id="a-2C"></a>味界乃至舌触为缘所生诸受无所有不可得故，<a id="a-2D"></a>菩萨摩诃萨亦无所有不可得。<a id="a-2E"></a>非味界、<a id="a-2F"></a>舌识界及舌触、<a id="a-2G"></a>舌触为缘所生诸受非味界乃至舌触为缘所生诸受性空。<a id="a-2H"></a>何以故？<a id="a-2I"></a>非味界乃至舌触为缘所生诸受性空中，<a id="a-2J"></a>非味界乃至舌触为缘所生诸受无所有不可得故，<a id="a-2K"></a>菩萨摩诃萨亦无所有不可得。<a id="a-2L"></a>舍利子，<a id="a-2M"></a>由此缘故我作是说：<a id="a-2N"></a>即舌界，<a id="a-2O"></a>菩萨摩诃萨无所有不可得；<a id="a-2P"></a>离舌界，<a id="a-2Q"></a>菩萨摩诃萨无所有不可得。<a id="a-2R"></a>即味界、<a id="a-2S"></a>舌识界及舌触、<a id="a-2T"></a>舌触为缘所生诸受，<a id="a-2U"></a>菩萨摩诃萨无所有不可得；<a id="a-2V"></a>离味界、<a id="a-2W"></a>舌识界及舌触、<a id="a-2X"></a>舌触为缘所生诸受，<a id="a-2Y"></a>菩萨摩诃萨无所有不可得。</p>
  <p id="a2Z">“舍利子，<a id="a-2a"></a>身界身界性空。<a id="a-2b"></a>何以故？<a id="a-2c"></a>身界性空中，<a id="a-2d"></a>身界无所有不可得故，<a id="a-2e"></a>菩萨摩诃萨亦无所有不可得。<a id="a-2f"></a>非身界非身界性空。<a id="a-2g"></a>何以故？<a id="a-2h"></a>非身界性空中，<a id="a-2i"></a>非身界无所有不可得故，<a id="a-2j"></a>菩萨摩诃萨亦无所有不可得。<a id="a-2k"></a>触界、<a id="a-2l"></a>身识界及身触、<a id="a-2m"></a>身触为缘所生诸受触界乃至身触为缘所生诸受性空。<a id="a-2n"></a>何以故？<a id="a-2o"></a>触界乃至身触为缘所生诸受性空中，<a id="a-2p"></a>触界乃至身触为缘所生诸受无所有不可得故，<a id="a-2q"></a>菩萨摩诃萨亦无所有不可得。<a id="a-2r"></a>非触界、<a id="a-2s"></a>身识界及身触、<a id="a-2t"></a>身触为缘所生诸受非触界乃至身触为缘所生诸受性空。<a id="a-2u"></a>何以故？<a id="a-2v"></a>非触界乃至身触为缘所生诸受性空中，<a id="a-2w"></a>非触界乃至身触为缘所生诸受无所有不可得故，<a id="a-2x"></a>菩萨摩诃萨亦无所有不可得。<a id="a-2y"></a>舍利子，<a id="a-2z"></a>由此缘故我作是说：<a id="a-30"></a>即身界，<a id="a-31"></a>菩萨摩诃萨无所有不可得；<a id="a-32"></a>离身界，<a id="a-33"></a>菩萨摩诃萨无所有不可得。<a id="a-34"></a>即触界、<a id="a-35"></a>身识界及身触、<a id="a-36"></a>身触为缘所生诸受，<a id="a-37"></a>菩萨摩诃萨无所有不可得；<a id="a-38"></a>离触界、<a id="a-39"></a>身识界及身触、<a id="a-3A"></a>身触为缘所生诸受，<a id="a-3B"></a>菩萨摩诃萨无所有不可得。</p>
  <p id="a3C">“舍利子，<a id="a-3D"></a>意界意界性空。<a id="a-3E"></a>何以故？<a id="a-3F"></a>意界性空中，<a id="a-3G"></a>意界无所有不可得故，<a id="a-3H"></a>菩萨摩诃萨亦无所有不可得。<a id="a-3I"></a>非意界非意界性空。<a id="a-3J"></a>何以故？<a id="a-3K"></a>非意界性空中，<a id="a-3L"></a>非意界无所有不可得故，<a id="a-3M"></a>菩萨摩诃萨亦无所有不可得。<a id="a-3N"></a>法界、<a id="a-3O"></a>意识界及意触、<a id="a-3P"></a>意触为缘所生诸受法界乃至意触为缘所生诸受性空。<a id="a-3Q"></a>何以故？<a id="a-3R"></a>法界乃至意触为缘所生诸受性空中，<a id="a-3S"></a>法界乃至意触为缘所生诸受无所有不可得故，<a id="a-3T"></a>菩萨摩诃萨亦无所有不可得。<a id="a-3U"></a>非法界、<a id="a-3V"></a>意识界及意触、<a id="a-3W"></a>意触为缘所生诸受非法界乃至意触为缘所生诸受性空。<a id="a-3X"></a>何以故？<a id="a-3Y"></a>非法界乃至意触为缘所生诸受性空中，<a id="a-3Z"></a>非法界乃至意触为缘所生诸受无所有不可得故，<a id="a-3a"></a>菩萨摩诃萨亦无所有不可得。<a id="a-3b"></a>舍利子，<a id="a-3c"></a>由此缘故我作是说：<a id="a-3d"></a>即意界，<a id="a-3e"></a>菩萨摩诃萨无所有不可得；<a id="a-3f"></a>离意界，<a id="a-3g"></a>菩萨摩诃萨无所有不可得。<a id="a-3h"></a>即法界、<a id="a-3i"></a>意识界及意触、<a id="a-3j"></a>意触为缘所生诸受，<a id="a-3k"></a>菩萨摩诃萨无所有不可得；<a id="a-3l"></a>离法界、<a id="a-3m"></a>意识界及意触、<a id="a-3n"></a>意触为缘所生诸受，<a id="a-3o"></a>菩萨摩诃萨无所有不可得。</p>
  <p id="a3p">“舍利子，<a id="a-3q"></a>地界地界性空。<a id="a-3r"></a>何以故？<a id="a-3s"></a>地界性空中，<a id="a-3t"></a>地界无所有不可得故，<a id="a-3u"></a>菩萨摩诃萨亦无所有不可得。<a id="a-3v"></a>非地界非地界性空。<a id="a-3w"></a>何以故？<a id="a-3x"></a>非地界性空中，<a id="a-3y"></a>非地界无所有不可得故，<a id="a-3z"></a>菩萨摩诃萨亦无所有不可得。<a id="a-40"></a>水、<a id="a-41"></a>火、<a id="a-42"></a>风、<a id="a-43"></a>空、<a id="a-44"></a>识界水、<a id="a-45"></a>火、<a id="a-46"></a>风、<a id="a-47"></a>空、<a id="a-48"></a>识界性空。<a id="a-49"></a>何以故？<a id="a-4A"></a>水、<a id="a-4B"></a>火、<a id="a-4C"></a>风、<a id="a-4D"></a>空、<a id="a-4E"></a>识界性空中，<a id="a-4F"></a>水、<a id="a-4G"></a>火、<a id="a-4H"></a>风、<a id="a-4I"></a>空、<a id="a-4J"></a>识界无所有不可得故，<a id="a-4K"></a>菩萨摩诃萨亦无所有不可得。<a id="a-4L"></a>非水、<a id="a-4M"></a>火、<a id="a-4N"></a>风、<a id="a-4O"></a>空、<a id="a-4P"></a>识界非水、<a id="a-4Q"></a>火、<a id="a-4R"></a>风、<a id="a-4S"></a>空、<a id="a-4T"></a>识界性空。<a id="a-4U"></a>何以故？<a id="a-4V"></a>非水、<a id="a-4W"></a>火、<a id="a-4X"></a>风、<a id="a-4Y"></a>空、<a id="a-4Z"></a>识界性空中，<a id="a-4a"></a>非水、<a id="a-4b"></a>火、<a id="a-4c"></a>风、<a id="a-4d"></a>空、<a id="a-4e"></a>识界无所有不可得故，<a id="a-4f"></a>菩萨摩诃萨亦无所有不可得。<a id="a-4g"></a>舍利子，<a id="a-4h"></a>由此缘故我作是说：<a id="a-4i"></a>即地界，<a id="a-4j"></a>菩萨摩诃萨无所有不可得；<a id="a-4k"></a>离地界，<a id="a-4l"></a>菩萨摩诃萨无所有不可得。<a id="a-4m"></a>即水、<a id="a-4n"></a>火、<a id="a-4o"></a>风、<a id="a-4p"></a>空、<a id="a-4q"></a>识界，<a id="a-4r"></a>菩萨摩诃萨无所有不可得；<a id="a-4s"></a>离水、<a id="a-4t"></a>火、<a id="a-4u"></a>风、<a id="a-4v"></a>空、<a id="a-4w"></a>识界，<a id="a-4x"></a>菩萨摩诃萨无所有不可得。</p>
  <p id="a4y">“舍利子，<a id="a-4z"></a>苦圣谛苦圣谛性空。<a id="a-50"></a>何以故？<a id="a-51"></a>苦圣谛性空中，<a id="a-52"></a>苦圣谛无所有不可得故，<a id="a-53"></a>菩萨摩诃萨亦无所有不可得。<a id="a-54"></a>非苦圣谛非苦圣谛性空。<a id="a-55"></a>何以故？<a id="a-56"></a>非苦圣谛性空中，<a id="a-57"></a>非苦圣谛无所有不可得故，<a id="a-58"></a>菩萨摩诃萨亦无所有不可得。<a id="a-59"></a>集、<a id="a-5A"></a>灭、<a id="a-5B"></a>道圣谛集、<a id="a-5C"></a>灭、<a id="a-5D"></a>道圣谛性空。<a id="a-5E"></a>何以故？<a id="a-5F"></a>集、<a id="a-5G"></a>灭、<a id="a-5H"></a>道圣谛性空中，<a id="a-5I"></a>集、<a id="a-5J"></a>灭、<a id="a-5K"></a>道圣谛无所有不可得故，<a id="a-5L"></a>菩萨摩诃萨亦无所有不可得。<a id="a-5M"></a>非集、<a id="a-5N"></a>灭、<a id="a-5O"></a>道圣谛非集、<a id="a-5P"></a>灭、<a id="a-5Q"></a>道圣谛性空。<a id="a-5R"></a>何以故？<a id="a-5S"></a>非集、<a id="a-5T"></a>灭、<a id="a-5U"></a>道圣谛性空中，<a id="a-5V"></a>非集、<a id="a-5W"></a>灭、<a id="a-5X"></a>道圣谛无所有不可得故，<a id="a-5Y"></a>菩萨摩诃萨亦无所有不可得。<a id="a-5Z"></a>舍利子，<a id="a-5a"></a>由此缘故我作是说：<a id="a-5b"></a>即苦圣谛，<a id="a-5c"></a>菩萨摩诃萨无所有不可得；<a id="a-5d"></a>离苦圣谛，<a id="a-5e"></a>菩萨摩诃萨无所有不可得。<a id="a-5f"></a>即集、<a id="a-5g"></a>灭、<a id="a-5h"></a>道圣谛，<a id="a-5i"></a>菩萨摩诃萨无所有不可得；<a id="a-5j"></a>离集、<a id="a-5k"></a>灭、<a id="a-5l"></a>道圣谛，<a id="a-5m"></a>菩萨摩诃萨无所有不可得。</p>
  <p id="a5n">“舍利子，<a id="a-5o"></a>无明无明性空。<a id="a-5p"></a>何以故？<a id="a-5q"></a>无明性空中，<a id="a-5r"></a>无明无所有不可得故，<a id="a-5s"></a>菩萨摩诃萨亦无所有不可得。<a id="a-5t"></a>非无明非无明性空。<a id="a-5u"></a>何以故？<a id="a-5v"></a>非无明性空中，<a id="a-5w"></a>非无明无所有不可得故，<a id="a-5x"></a>菩萨摩诃萨亦无所有不可得。<a id="a-5y"></a>行、<a id="a-5z"></a>识、<a id="a-60"></a>名色、<a id="a-61"></a>六处、<a id="a-62"></a>触、<a id="a-63"></a>受、<a id="a-64"></a>爱、<a id="a-65"></a>取、<a id="a-66"></a>有、<a id="a-67"></a>生、<a id="a-68"></a>老死愁叹苦忧恼行乃至老死愁叹苦忧恼性空。<a id="a-69"></a>何以故？<a id="a-6A"></a>行乃至老死愁叹苦忧恼性空中，<a id="a-6B"></a>行乃至老死愁叹苦忧恼无所有不可得故，<a id="a-6C"></a>菩萨摩诃萨亦无所有不可得。<a id="a-6D"></a>非行、<a id="a-6E"></a>识、<a id="a-6F"></a>名色、<a id="a-6G"></a>六处、<a id="a-6H"></a>触、<a id="a-6I"></a>受、<a id="a-6J"></a>爱、<a id="a-6K"></a>取、<a id="a-6L"></a>有、<a id="a-6M"></a>生、<a id="a-6N"></a>老死愁叹苦忧恼非行乃至老死愁叹苦忧恼性空。<a id="a-6O"></a>何以故？<a id="a-6P"></a>非行乃至老死愁叹苦忧恼性空中，<a id="a-6Q"></a>非行乃至老死愁叹苦忧恼无所有不可得故，<a id="a-6R"></a>菩萨摩诃萨亦无所有不可得。<a id="a-6S"></a>舍利子，<a id="a-6T"></a>由此缘故我作是说：<a id="a-6U"></a>即无明，<a id="a-6V"></a>菩萨摩诃萨无所有不可得；<a id="a-6W"></a>离无明，<a id="a-6X"></a>菩萨摩诃萨无所有不可得。<a id="a-6Y"></a>即行、<a id="a-6Z"></a>识、<a id="a-6a"></a>名色、<a id="a-6b"></a>六处、<a id="a-6c"></a>触、<a id="a-6d"></a>受、<a id="a-6e"></a>爱、<a id="a-6f"></a>取、<a id="a-6g"></a>有、<a id="a-6h"></a>生、<a id="a-6i"></a>老死愁叹苦忧恼，<a id="a-6j"></a>菩萨摩诃萨无所有不可得；<a id="a-6k"></a>离行、<a id="a-6l"></a>识、<a id="a-6m"></a>名色、<a id="a-6n"></a>六处、<a id="a-6o"></a>触、<a id="a-6p"></a>受、<a id="a-6q"></a>爱、<a id="a-6r"></a>取、<a id="a-6s"></a>有、<a id="a-6t"></a>生、<a id="a-6u"></a>老死愁叹苦忧恼，<a id="a-6v"></a>菩萨摩诃萨无所有不可得。</p>
  <p id="a6w">“舍利子，<a id="a-6x"></a>布施波罗蜜多布施波罗蜜多性空。<a id="a-6y"></a>何以故？<a id="a-6z"></a>布施波罗蜜多性空中，<a id="a-70"></a>布施波罗蜜多无所有不可得故，<a id="a-71"></a>菩萨摩诃萨亦无所有不可得。<a id="a-72"></a>非布施波罗蜜多非布施波罗蜜多性空。<a id="a-73"></a>何以故？<a id="a-74"></a>非布施波罗蜜多性空中，<a id="a-75"></a>非布施波罗蜜多无所有不可得故，<a id="a-76"></a>菩萨摩诃萨亦无所有不可得。<a id="a-77"></a>净戒、<a id="a-78"></a>安忍、<a id="a-79"></a>精进、<a id="a-7A"></a>静虑、<a id="a-7B"></a>般若波罗蜜多净戒、<a id="a-7C"></a>安忍、<a id="a-7D"></a>精进、<a id="a-7E"></a>静虑、<a id="a-7F"></a>般若波罗蜜多性空。<a id="a-7G"></a>何以故？<a id="a-7H"></a>净戒、<a id="a-7I"></a>安忍、<a id="a-7J"></a>精进、<a id="a-7K"></a>静虑、<a id="a-7L"></a>般若波罗蜜多性空中，<a id="a-7M"></a>净戒、<a id="a-7N"></a>安忍、<a id="a-7O"></a>精进、<a id="a-7P"></a>静虑、<a id="a-7Q"></a>般若波罗蜜多无所有不可得故，<a id="a-7R"></a>菩萨摩诃萨亦无所有不可得。<a id="a-7S"></a>非净戒、<a id="a-7T"></a>安忍、<a id="a-7U"></a>精进、<a id="a-7V"></a>静虑、<a id="a-7W"></a>般若波罗蜜多非净戒、<a id="a-7X"></a>安忍、<a id="a-7Y"></a>精进、<a id="a-7Z"></a>静虑、<a id="a-7a"></a>般若波罗蜜多性空。<a id="a-7b"></a>何以故？<a id="a-7c"></a>非净戒、<a id="a-7d"></a>安忍、<a id="a-7e"></a>精进、<a id="a-7f"></a>静虑、<a id="a-7g"></a>般若波罗蜜多性空中，<a id="a-7h"></a>非净戒、<a id="a-7i"></a>安忍、<a id="a-7j"></a>精进、<a id="a-7k"></a>静虑、<a id="a-7l"></a>般若波罗蜜多无所有不可得故，<a id="a-7m"></a>菩萨摩诃萨亦无所有不可得。<a id="a-7n"></a>舍利子，<a id="a-7o"></a>由此缘故我作是说：<a id="a-7p"></a>即布施波罗蜜多，<a id="a-7q"></a>菩萨摩诃萨无所有不可得；<a id="a-7r"></a>离布施波罗蜜多，<a id="a-7s"></a>菩萨摩诃萨无所有不可得。<a id="a-7t"></a>即净戒、<a id="a-7u"></a>安忍、<a id="a-7v"></a>精进、<a id="a-7w"></a>静虑、<a id="a-7x"></a>般若波罗蜜多，<a id="a-7y"></a>菩萨摩诃萨无所有不可得；<a id="a-7z"></a>离净戒、<a id="a-80"></a>安忍、<a id="a-81"></a>精进、<a id="a-82"></a>静虑、<a id="a-83"></a>般若波罗蜜多，<a id="a-84"></a>菩萨摩诃萨无所有不可得。</p>
  <p id="a85">“舍利子，<a id="a-86"></a>四静虑四静虑性空。<a id="a-87"></a>何以故？<a id="a-88"></a>四静虑性空中，<a id="a-89"></a>四静虑无所有不可得故，<a id="a-8A"></a>菩萨摩诃萨亦无所有不可得。<a id="a-8B"></a>非四静虑非四静虑性空。<a id="a-8C"></a>何以故？<a id="a-8D"></a>非四静虑性空中，<a id="a-8E"></a>非四静虑无所有不可得故，<a id="a-8F"></a>菩萨摩诃萨亦无所有不可得。<a id="a-8G"></a>四无量、<a id="a-8H"></a>四无色定四无量、<a id="a-8I"></a>四无色定性空。<a id="a-8J"></a>何以故？<a id="a-8K"></a>四无量、<a id="a-8L"></a>四无色定性空中，<a id="a-8M"></a>四无量、<a id="a-8N"></a>四无色定无所有不可得故，<a id="a-8O"></a>菩萨摩诃萨亦无所有不可得。<a id="a-8P"></a>非四无量、<a id="a-8Q"></a>四无色定非四无量、<a id="a-8R"></a>四无色定性空。<a id="a-8S"></a>何以故？<a id="a-8T"></a>非四无量、<a id="a-8U"></a>四无色定性空中，<a id="a-8V"></a>非四无量、<a id="a-8W"></a>四无色定无所有不可得故，<a id="a-8X"></a>菩萨摩诃萨亦无所有不可得。<a id="a-8Y"></a>舍利子，<a id="a-8Z"></a>由此缘故我作是说：<a id="a-8a"></a>即四静虑，<a id="a-8b"></a>菩萨摩诃萨无所有不可得；<a id="a-8c"></a>离四静虑，<a id="a-8d"></a>菩萨摩诃萨无所有不可得。<a id="a-8e"></a>即四无量、<a id="a-8f"></a>四无色定，<a id="a-8g"></a>菩萨摩诃萨无所有不可得；<a id="a-8h"></a>离四无量、<a id="a-8i"></a>四无色定，<a id="a-8j"></a>菩萨摩诃萨无所有不可得。</p>
  <p id="a8k">“舍利子，<a id="a-8l"></a>八解脱八解脱性空。<a id="a-8m"></a>何以故？<a id="a-8n"></a>八解脱性空中，<a id="a-8o"></a>八解脱无所有不可得故，<a id="a-8p"></a>菩萨摩诃萨亦无所有不可得。<a id="a-8q"></a>非八解脱非八解脱性空。<a id="a-8r"></a>何以故？<a id="a-8s"></a>非八解脱性空中，<a id="a-8t"></a>非八解脱无所有不可得故，<a id="a-8u"></a>菩萨摩诃萨亦无所有不可得。<a id="a-8v"></a>八胜处、<a id="a-8w"></a>九次第定、<a id="a-8x"></a>十遍处八胜处、<a id="a-8y"></a>九次第定、<a id="a-8z"></a>十遍处性空。<a id="a-90"></a>何以故？<a id="a-91"></a>八胜处、<a id="a-92"></a>九次第定、<a id="a-93"></a>十遍处性空中，<a id="a-94"></a>八胜处、<a id="a-95"></a>九次第定、<a id="a-96"></a>十遍处无所有不可得故，<a id="a-97"></a>菩萨摩诃萨亦无所有不可得。<a id="a-98"></a>非八胜处、<a id="a-99"></a>九次第定、<a id="a-9A"></a>十遍处非八胜处、<a id="a-9B"></a>九次第定、<a id="a-9C"></a>十遍处性空。<a id="a-9D"></a>何以故？<a id="a-9E"></a>非八胜处、<a id="a-9F"></a>九次第定、<a id="a-9G"></a>十遍处性空中，<a id="a-9H"></a>非八胜处、<a id="a-9I"></a>九次第定、<a id="a-9J"></a>十遍处无所有不可得故，<a id="a-9K"></a>菩萨摩诃萨亦无所有不可得。<a id="a-9L"></a>舍利子，<a id="a-9M"></a>由此缘故我作是说：<a id="a-9N"></a>即八解脱，<a id="a-9O"></a>菩萨摩诃萨无所有不可得；<a id="a-9P"></a>离八解脱，<a id="a-9Q"></a>菩萨摩诃萨无所有不可得。<a id="a-9R"></a>即八胜处、<a id="a-9S"></a>九次第定、<a id="a-9T"></a>十遍处，<a id="a-9U"></a>菩萨摩诃萨无所有不可得；<a id="a-9V"></a>离八胜处、<a id="a-9W"></a>九次第定、<a id="a-9X"></a>十遍处，<a id="a-9Y"></a>菩萨摩诃萨无所有不可得。</p>
  <p id="a9Z">“舍利子，<a id="a-9a"></a>四念住四念住性空。<a id="a-9b"></a>何以故？<a id="a-9c"></a>四念住性空中，<a id="a-9d"></a>四念住无所有不可得故，<a id="a-9e"></a>菩萨摩诃萨亦无所有不可得。<a id="a-9f"></a>非四念住非四念住性空。<a id="a-9g"></a>何以故？<a id="a-9h"></a>非四念住性空中，<a id="a-9i"></a>非四念住无所有不可得故，<a id="a-9j"></a>菩萨摩诃萨亦无所有不可得。<a id="a-9k"></a>四正断、<a id="a-9l"></a>四神足、<a id="a-9m"></a>五根、<a id="a-9n"></a>五力、<a id="a-9o"></a>七等觉支、<a id="a-9p"></a>八圣道支四正断乃至八圣道支性空。<a id="a-9q"></a>何以故？<a id="a-9r"></a>四正断乃至八圣道支性空中，<a id="a-9s"></a>四正断乃至八圣道支无所有不可得故，<a id="a-9t"></a>菩萨摩诃萨亦无所有不可得。<a id="a-9u"></a>非四正断、<a id="a-9v"></a>四神足、<a id="a-9w"></a>五根、<a id="a-9x"></a>五力、<a id="a-9y"></a>七等觉支、<a id="a-9z"></a>八圣道支非四正断乃至八圣道支性空。<a id="a-A0"></a>何以故？<a id="a-A1"></a>非四正断乃至八圣道支性空中，<a id="a-A2"></a>非四正断乃至八圣道支无所有不可得故，<a id="a-A3"></a>菩萨摩诃萨亦无所有不可得。<a id="a-A4"></a>舍利子，<a id="a-A5"></a>由此缘故我作是说：<a id="a-A6"></a>即四念住，<a id="a-A7"></a>菩萨摩诃萨无所有不可得；<a id="a-A8"></a>离四念住，<a id="a-A9"></a>菩萨摩诃萨无所有不可得。<a id="a-AA"></a>即四正断、<a id="a-AB"></a>四神足、<a id="a-AC"></a>五根、<a id="a-AD"></a>五力、<a id="a-AE"></a>七等觉支、<a id="a-AF"></a>八圣道支，<a id="a-AG"></a>菩萨摩诃萨无所有不可得；<a id="a-AH"></a>离四正断、<a id="a-AI"></a>四神足、<a id="a-AJ"></a>五根、<a id="a-AK"></a>五力、<a id="a-AL"></a>七等觉支、<a id="a-AM"></a>八圣道支，<a id="a-AN"></a>菩萨摩诃萨无所有不可得。</p>
  <p id="aAO">“舍利子，<a id="a-AP"></a>空解脱门空解脱门性空。<a id="a-AQ"></a>何以故？<a id="a-AR"></a>空解脱门性空中，<a id="a-AS"></a>空解脱门无所有不可得故，<a id="a-AT"></a>菩萨摩诃萨亦无所有不可得。<a id="a-AU"></a>非空解脱门非空解脱门性空。<a id="a-AV"></a>何以故？<a id="a-AW"></a>非空解脱门性空中，<a id="a-AX"></a>非空解脱门无所有不可得故，<a id="a-AY"></a>菩萨摩诃萨亦无所有不可得。<a id="a-AZ"></a>无相、<a id="a-Aa"></a>无愿解脱门无相、<a id="a-Ab"></a>无愿解脱门性空。<a id="a-Ac"></a>何以故？<a id="a-Ad"></a>无相、<a id="a-Ae"></a>无愿解脱门性空中，<a id="a-Af"></a>无相、<a id="a-Ag"></a>无愿解脱门无所有不可得故，<a id="a-Ah"></a>菩萨摩诃萨亦无所有不可得。<a id="a-Ai"></a>非无相、<a id="a-Aj"></a>无愿解脱门非无相、<a id="a-Ak"></a>无愿解脱门性空。<a id="a-Al"></a>何以故？<a id="a-Am"></a>非无相、<a id="a-An"></a>无愿解脱门性空中，<a id="a-Ao"></a>非无相、<a id="a-Ap"></a>无愿解脱门无所有不可得故，<a id="a-Aq"></a>菩萨摩诃萨亦无所有不可得。<a id="a-Ar"></a>舍利子，<a id="a-As"></a>由此缘故我作是说：<a id="a-At"></a>即空解脱门，<a id="a-Au"></a>菩萨摩诃萨无所有不可得；<a id="a-Av"></a>离空解脱门，<a id="a-Aw"></a>菩萨摩诃萨无所有不可得。<a id="a-Ax"></a>即无相、<a id="a-Ay"></a>无愿解脱门，<a id="a-Az"></a>菩萨摩诃萨无所有不可得；<a id="a-B0"></a>离无相、<a id="a-B1"></a>无愿解脱门，<a id="a-B2"></a>菩萨摩诃萨无所有不可得。</p>
  <p id="aB3">“舍利子，<a id="a-B4"></a>五眼五眼性空。<a id="a-B5"></a>何以故？<a id="a-B6"></a>五眼性空中，<a id="a-B7"></a>五眼无所有不可得故，<a id="a-B8"></a>菩萨摩诃萨亦无所有不可得。<a id="a-B9"></a>非五眼非五眼性空。<a id="a-BA"></a>何以故？<a id="a-BB"></a>非五眼性空中，<a id="a-BC"></a>非五眼无所有不可得故，<a id="a-BD"></a>菩萨摩诃萨亦无所有不可得。<a id="a-BE"></a>六神通六神通性空。<a id="a-BF"></a>何以故？<a id="a-BG"></a>六神通性空中，<a id="a-BH"></a>六神通无所有不可得故，<a id="a-BI"></a>菩萨摩诃萨亦无所有不可得。<a id="a-BJ"></a>非六神通非六神通性空。<a id="a-BK"></a>何以故？<a id="a-BL"></a>非六神通性空中，<a id="a-BM"></a>非六神通无所有不可得故，<a id="a-BN"></a>菩萨摩诃萨亦无所有不可得。<a id="a-BO"></a>舍利子，<a id="a-BP"></a>由此缘故我作是说：<a id="a-BQ"></a>即五眼，<a id="a-BR"></a>菩萨摩诃萨无所有不可得；<a id="a-BS"></a>离五眼，<a id="a-BT"></a>菩萨摩诃萨无所有不可得。<a id="a-BU"></a>即六神通，<a id="a-BV"></a>菩萨摩诃萨无所有不可得；<a id="a-BW"></a>离六神通，<a id="a-BX"></a>菩萨摩诃萨无所有不可得。</p>
  <p id="aBY">“舍利子，<a id="a-BZ"></a>佛十力佛十力性空。<a id="a-Ba"></a>何以故？<a id="a-Bb"></a>佛十力性空中，<a id="a-Bc"></a>佛十力无所有不可得故，<a id="a-Bd"></a>菩萨摩诃萨亦无所有不可得。<a id="a-Be"></a>非佛十力非佛十力性空。<a id="a-Bf"></a>何以故？<a id="a-Bg"></a>非佛十力性空中，<a id="a-Bh"></a>非佛十力无所有不可得故，<a id="a-Bi"></a>菩萨摩诃萨亦无所有不可得。<a id="a-Bj"></a>四无所畏、<a id="a-Bk"></a>四无礙解、<a id="a-Bl"></a>大慈、<a id="a-Bm"></a>大悲、<a id="a-Bn"></a>大喜、<a id="a-Bo"></a>大舍、<a id="a-Bp"></a>十八佛不共法、<a id="a-Bq"></a>一切智、<a id="a-Br"></a>一切相智四无所畏乃至一切相智性空。<a id="a-Bs"></a>何以故？<a id="a-Bt"></a>四无所畏乃至一切相智性空中，<a id="a-Bu"></a>四无所畏乃至一切相智无所有不可得故，<a id="a-Bv"></a>菩萨摩诃萨亦无所有不可得。<a id="a-Bw"></a>非四无所畏、<a id="a-Bx"></a>四无礙解、<a id="a-By"></a>大慈、<a id="a-Bz"></a>大悲、<a id="a-C0"></a>大喜、<a id="a-C1"></a>大舍、<a id="a-C2"></a>十八佛不共法、<a id="a-C3"></a>一切智、<a id="a-C4"></a>一切相智非四无所畏乃至一切相智性空。<a id="a-C5"></a>何以故？<a id="a-C6"></a>非四无所畏乃至一切相智性空中，<a id="a-C7"></a>非四无所畏乃至一切相智无所有不可得故，<a id="a-C8"></a>菩萨摩诃萨亦无所有不可得。<a id="a-C9"></a>舍利子，<a id="a-CA"></a>由此缘故我作是说：<a id="a-CB"></a>即佛十力，<a id="a-CC"></a>菩萨摩诃萨无所有不可得；<a id="a-CD"></a>离佛十力，<a id="a-CE"></a>菩萨摩诃萨无所有不可得。<a id="a-CF"></a>即四无所畏、<a id="a-CG"></a>四无礙解、<a id="a-CH"></a>大慈、<a id="a-CI"></a>大悲、<a id="a-CJ"></a>大喜、<a id="a-CK"></a>大舍、<a id="a-CL"></a>十八佛不共法、<a id="a-CM"></a>一切智、<a id="a-CN"></a>一切相智，<a id="a-CO"></a>菩萨摩诃萨无所有不可得；<a id="a-CP"></a>离四无所畏乃至一切相智菩萨摩诃萨无所有不可得。</p>
  <p id="aCQ">“舍利子，<a id="a-CR"></a>道相智道相智性空。<a id="a-CS"></a>何以故？<a id="a-CT"></a>道相智性空中，<a id="a-CU"></a>道相智无所有不可得故，<a id="a-CV"></a>菩萨摩诃萨亦无所有不可得。<a id="a-CW"></a>非道相智非道相智性空。<a id="a-CX"></a>何以故？<a id="a-CY"></a>非道相智性空中，<a id="a-CZ"></a>非道相智无所有不可得故，<a id="a-Ca"></a>菩萨摩诃萨亦无所有不可得。<a id="a-Cb"></a>舍利子，<a id="a-Cc"></a>由此缘故我作是说：<a id="a-Cd"></a>即道相智，<a id="a-Ce"></a>菩萨摩诃萨无所有不可得；<a id="a-Cf"></a>离道相智，<a id="a-Cg"></a>菩萨摩诃萨无所有不可得。</p>
  <p id="aCh">“舍利子，<a id="a-Ci"></a>无忘失法无忘失法性空。<a id="a-Cj"></a>何以故？<a id="a-Ck"></a>无忘失法性空中，<a id="a-Cl"></a>无忘失法无所有不可得故，<a id="a-Cm"></a>菩萨摩诃萨亦无所有不可得。<a id="a-Cn"></a>非无忘失法非无忘失法性空。<a id="a-Co"></a>何以故？<a id="a-Cp"></a>非无忘失法性空中，<a id="a-Cq"></a>非无忘失法无所有不可得故，<a id="a-Cr"></a>菩萨摩诃萨亦无所有不可得。<a id="a-Cs"></a>恒住舍性恒住舍性性空。<a id="a-Ct"></a>何以故？<a id="a-Cu"></a>恒住舍性性空中，<a id="a-Cv"></a>恒住舍性无所有不可得故，<a id="a-Cw"></a>菩萨摩诃萨亦无所有不可得。<a id="a-Cx"></a>非恒住舍性非恒住舍性性空。<a id="a-Cy"></a>何以故？<a id="a-Cz"></a>非恒住舍性性空中，<a id="a-D0"></a>非恒住舍性无所有不可得故，<a id="a-D1"></a>菩萨摩诃萨亦无所有不可得。<a id="a-D2"></a>舍利子，<a id="a-D3"></a>由此缘故我作是说：<a id="a-D4"></a>即无忘失法，<a id="a-D5"></a>菩萨摩诃萨无所有不可得；<a id="a-D6"></a>离无忘失法，<a id="a-D7"></a>菩萨摩诃萨无所有不可得。<a id="a-D8"></a>即恒住舍性，<a id="a-D9"></a>菩萨摩诃萨无所有不可得；<a id="a-DA"></a>离恒住舍性，<a id="a-DB"></a>菩萨摩诃萨无所有不可得。</p>
  <p id="aDC">“舍利子，<a id="a-DD"></a>一切陀罗尼门一切陀罗尼门性空。<a id="a-DE"></a>何以故？<a id="a-DF"></a>一切陀罗尼门性空中，<a id="a-DG"></a>一切陀罗尼门无所有不可得故，<a id="a-DH"></a>菩萨摩诃萨亦无所有不可得。<a id="a-DI"></a>非一切陀罗尼门非一切陀罗尼门性空。<a id="a-DJ"></a>何以故？<a id="a-DK"></a>非一切陀罗尼门性空中，<a id="a-DL"></a>非一切陀罗尼门无所有不可得故，<a id="a-DM"></a>菩萨摩诃萨亦无所有不可得。<a id="a-DN"></a>一切三摩地门一切三摩地门性空。<a id="a-DO"></a>何以故？<a id="a-DP"></a>一切三摩地门性空中，<a id="a-DQ"></a>一切三摩地门无所有不可得故，<a id="a-DR"></a>菩萨摩诃萨亦无所有不可得。<a id="a-DS"></a>非一切三摩地门非一切三摩地门性空。<a id="a-DT"></a>何以故？<a id="a-DU"></a>非一切三摩地门性空中，<a id="a-DV"></a>非一切三摩地门无所有不可得故，<a id="a-DW"></a>菩萨摩诃萨亦无所有不可得。<a id="a-DX"></a>舍利子，<a id="a-DY"></a>由此缘故我作是说：<a id="a-DZ"></a>即一切陀罗尼门，<a id="a-Da"></a>菩萨摩诃萨无所有不可得；<a id="a-Db"></a>离一切陀罗尼门，<a id="a-Dc"></a>菩萨摩诃萨无所有不可得。<a id="a-Dd"></a>即一切三摩地门，<a id="a-De"></a>菩萨摩诃萨无所有不可得；<a id="a-Df"></a>离一切三摩地门，<a id="a-Dg"></a>菩萨摩诃萨无所有不可得。</p>
  <p id="aDh">“舍利子，<a id="a-Di"></a>内空内空性空。<a id="a-Dj"></a>何以故？<a id="a-Dk"></a>内空性空中，<a id="a-Dl"></a>内空无所有不可得故，<a id="a-Dm"></a>菩萨摩诃萨亦无所有不可得。<a id="a-Dn"></a>非内空非内空性空。<a id="a-Do"></a>何以故？<a id="a-Dp"></a>非内空性空中，<a id="a-Dq"></a>非内空无所有不可得故，<a id="a-Dr"></a>菩萨摩诃萨亦无所有不可得。<a id="a-Ds"></a>外空、<a id="a-Dt"></a>内外空、<a id="a-Du"></a>空空、<a id="a-Dv"></a>大空、<a id="a-Dw"></a>胜义空、<a id="a-Dx"></a>有为空、<a id="a-Dy"></a>无为空、<a id="a-Dz"></a>毕竟空、<a id="a-E0"></a>无际空、<a id="a-E1"></a>散空、<a id="a-E2"></a>无变异空、<a id="a-E3"></a>本性空、<a id="a-E4"></a>自相空、<a id="a-E5"></a>共相空、<a id="a-E6"></a>一切法空、<a id="a-E7"></a>不可得空、<a id="a-E8"></a>无性空、<a id="a-E9"></a>自性空、<a id="a-EA"></a>无性自性空外空乃至无性自性空性空。<a id="a-EB"></a>何以故？<a id="a-EC"></a>外空乃至无性自性空性空中，<a id="a-ED"></a>外空乃至无性自性空无所有不可得故，<a id="a-EE"></a>菩萨摩诃萨亦无所有不可得。<a id="a-EF"></a>非外空乃至无性自性空非外空乃至无性自性空性空。<a id="a-EG"></a>何以故？<a id="a-EH"></a>非外空乃至无性自性空性空中，<a id="a-EI"></a>非外空乃至无性自性空无所有不可得故，<a id="a-EJ"></a>菩萨摩诃萨亦无所有不可得。<a id="a-EK"></a>舍利子，<a id="a-EL"></a>由此缘故我作是说：<a id="a-EM"></a>即内空，<a id="a-EN"></a>菩萨摩诃萨无所有不可得；<a id="a-EO"></a>离内空，<a id="a-EP"></a>菩萨摩诃萨无所有不可得。<a id="a-EQ"></a>即外空乃至无性自性空，<a id="a-ER"></a>菩萨摩诃萨无所有不可得；<a id="a-ES"></a>离外空乃至无性自性空，<a id="a-ET"></a>菩萨摩诃萨无所有不可得。</p>
  <p id="aEU">“舍利子，<a id="a-EV"></a>真如真如性空。<a id="a-EW"></a>何以故？<a id="a-EX"></a>真如性空中，<a id="a-EY"></a>真如无所有不可得故，<a id="a-EZ"></a>菩萨摩诃萨亦无所有不可得。<a id="a-Ea"></a>非真如非真如性空。<a id="a-Eb"></a>何以故？<a id="a-Ec"></a>非真如性空中，<a id="a-Ed"></a>非真如无所有不可得故，<a id="a-Ee"></a>菩萨摩诃萨亦无所有不可得。<a id="a-Ef"></a>法界、<a id="a-Eg"></a>法性、<a id="a-Eh"></a>不虚妄性、<a id="a-Ei"></a>不变异性、<a id="a-Ej"></a>不思议界、<a id="a-Ek"></a>虚空界、<a id="a-El"></a>断界、<a id="a-Em"></a>离界、<a id="a-En"></a>灭界、<a id="a-Eo"></a>平等性、<a id="a-Ep"></a>离生性、<a id="a-Eq"></a>法定、<a id="a-Er"></a>法住、<a id="a-Es"></a>无性界、<a id="a-Et"></a>无相界、<a id="a-Eu"></a>无作界、<a id="a-Ev"></a>无为界、<a id="a-Ew"></a>安隐界、<a id="a-Ex"></a>寂静界、<a id="a-Ey"></a>本无、<a id="a-Ez"></a>实际、<a id="a-F0"></a>究竟涅槃法界、<a id="a-F1"></a>法性乃至实际、<a id="a-F2"></a>究竟涅槃性空。<a id="a-F3"></a>何以故？<a id="a-F4"></a>法界、<a id="a-F5"></a>法性乃至实际、<a id="a-F6"></a>究竟涅槃性空中，<a id="a-F7"></a>法界、<a id="a-F8"></a>法性乃至实际、<a id="a-F9"></a>究竟涅槃无所有不可得故，<a id="a-FA"></a>菩萨摩诃萨亦无所有不可得。<a id="a-FB"></a>非法界、<a id="a-FC"></a>法性乃至实际、<a id="a-FD"></a>究竟涅槃非法界、<a id="a-FE"></a>法性乃至实际、<a id="a-FF"></a>究竟涅槃性空。<a id="a-FG"></a>何以故？<a id="a-FH"></a>非法界、<a id="a-FI"></a>法性乃至实际、<a id="a-FJ"></a>究竟涅槃性空中，<a id="a-FK"></a>非法界、<a id="a-FL"></a>法性乃至实际、<a id="a-FM"></a>究竟涅槃无所有不可得故，<a id="a-FN"></a>菩萨摩诃萨亦无所有不可得。<a id="a-FO"></a>舍利子，<a id="a-FP"></a>由此缘故我作是说：<a id="a-FQ"></a>即真如，<a id="a-FR"></a>菩萨摩诃萨无所有不可得；<a id="a-FS"></a>离真如，<a id="a-FT"></a>菩萨摩诃萨无所有不可得。<a id="a-FU"></a>即法界、<a id="a-FV"></a>法性乃至实际、<a id="a-FW"></a>究竟涅槃，<a id="a-FX"></a>菩萨摩诃萨无所有不可得；<a id="a-FY"></a>离法界、<a id="a-FZ"></a>法性乃至实际、<a id="a-Fa"></a>究竟涅槃，<a id="a-Fb"></a>菩萨摩诃萨无所有不可得。</p>
  <p id="aFc">“舍利子，<a id="a-Fd"></a>声闻乘声闻乘性空。<a id="a-Fe"></a>何以故？<a id="a-Ff"></a>声闻乘性空中，<a id="a-Fg"></a>声闻乘无所有不可得故，<a id="a-Fh"></a>菩萨摩诃萨亦无所有不可得。<a id="a-Fi"></a>非声闻乘非声闻乘性空。<a id="a-Fj"></a>何以故？<a id="a-Fk"></a>非声闻乘性空中，<a id="a-Fl"></a>非声闻乘无所有不可得故，<a id="a-Fm"></a>菩萨摩诃萨亦无所有不可得。<a id="a-Fn"></a>独觉乘、<a id="a-Fo"></a>大乘独觉乘、<a id="a-Fp"></a>大乘性空。<a id="a-Fq"></a>何以故？<a id="a-Fr"></a>独觉乘、<a id="a-Fs"></a>大乘性空中，<a id="a-Ft"></a>独觉乘、<a id="a-Fu"></a>大乘无所有不可得故，<a id="a-Fv"></a>菩萨摩诃萨亦无所有不可得。<a id="a-Fw"></a>非独觉乘、<a id="a-Fx"></a>大乘非独觉乘、<a id="a-Fy"></a>大乘性空。<a id="a-Fz"></a>何以故？<a id="a-G0"></a>非独觉乘、<a id="a-G1"></a>大乘性空中，<a id="a-G2"></a>非独觉乘、<a id="a-G3"></a>大乘无所有不可得故，<a id="a-G4"></a>菩萨摩诃萨亦无所有不可得。<a id="a-G5"></a>舍利子，<a id="a-G6"></a>由此缘故我作是说：<a id="a-G7"></a>即声闻乘，<a id="a-G8"></a>菩萨摩诃萨无所有不可得；<a id="a-G9"></a>离声闻乘，<a id="a-GA"></a>菩萨摩诃萨无所有不可得。<a id="a-GB"></a>即独觉乘、<a id="a-GC"></a>大乘，<a id="a-GD"></a>菩萨摩诃萨无所有不可得；<a id="a-GE"></a>离独觉乘、<a id="a-GF"></a>大乘菩萨摩诃萨无所有不可得。</p>
  <p id="aGG">“舍利子，<a id="a-GH"></a>声闻补特伽罗声闻补特伽罗性空。<a id="a-GI"></a>何以故？<a id="a-GJ"></a>声闻补特伽罗性空中，<a id="a-GK"></a>声闻补特伽罗无所有不可得故，<a id="a-GL"></a>菩萨摩诃萨亦无所有不可得。<a id="a-GM"></a>非声闻补特伽罗非声闻补特伽罗性空。<a id="a-GN"></a>何以故？<a id="a-GO"></a>非声闻补特伽罗性空中，<a id="a-GP"></a>非声闻补特伽罗无所有不可得故，<a id="a-GQ"></a>菩萨摩诃萨亦无所有不可得。<a id="a-GR"></a>独觉、<a id="a-GS"></a>大乘补特伽罗独觉、<a id="a-GT"></a>大乘补特伽罗性空。<a id="a-GU"></a>何以故？<a id="a-GV"></a>独觉、<a id="a-GW"></a>大乘补特伽罗性空中，<a id="a-GX"></a>独觉、<a id="a-GY"></a>大乘补特伽罗无所有不可得故，<a id="a-GZ"></a>菩萨摩诃萨亦无所有不可得。<a id="a-Ga"></a>非独觉、<a id="a-Gb"></a>大乘补特伽罗非独觉、<a id="a-Gc"></a>大乘补特伽罗性空。<a id="a-Gd"></a>何以故？<a id="a-Ge"></a>非独觉、<a id="a-Gf"></a>大乘补特伽罗性空中，<a id="a-Gg"></a>非独觉、<a id="a-Gh"></a>大乘补特伽罗无所有不可得故，<a id="a-Gi"></a>菩萨摩诃萨亦无所有不可得。<a id="a-Gj"></a>舍利子，<a id="a-Gk"></a>由此缘故我作是说：<a id="a-Gl"></a>即声闻补特伽罗，<a id="a-Gm"></a>菩萨摩诃萨无所有不可得；<a id="a-Gn"></a>离声闻补特伽罗，<a id="a-Go"></a>菩萨摩诃萨无所有不可得。<a id="a-Gp"></a>即独觉、<a id="a-Gq"></a>大乘补特伽罗，<a id="a-Gr"></a>菩萨摩诃萨无所有不可得；<a id="a-Gs"></a>离独觉、<a id="a-Gt"></a>大乘补特伽罗，<a id="a-Gu"></a>菩萨摩诃萨无所有不可得。<a id="a-Gv"></a>”</p>
  <p id="aGw">尔时，<a id="a-Gx"></a>具寿善现复答舍利子言：<a id="a-Gy"></a>“如尊者所云，<a id="a-Gz"></a>何缘故说‘我于一切法，<a id="a-H0"></a>以一切种、<a id="a-H1"></a>一切处、<a id="a-H2"></a>一切时，<a id="a-H3"></a>求菩萨摩诃萨都无所见竟不可得，<a id="a-H4"></a>云何令我以般若波罗蜜多教诫教授诸菩萨摩诃萨’者，<a id="a-H5"></a>舍利子，<a id="a-H6"></a>色性空故，<a id="a-H7"></a>色于色无所有不可得，<a id="a-H8"></a>色于受无所有不可得。<a id="a-H9"></a>受性空故，<a id="a-HA"></a>受于受无所有不可得，<a id="a-HB"></a>受于色无所有不可得，<a id="a-HC"></a>色、<a id="a-HD"></a>受于想无所有不可得。<a id="a-HE"></a>想性空故，<a id="a-HF"></a>想于想无所有不可得，<a id="a-HG"></a>想于色、<a id="a-HH"></a>受无所有不可得，<a id="a-HI"></a>色、<a id="a-HJ"></a>受、<a id="a-HK"></a>想于行无所有不可得。<a id="a-HL"></a>行性空故，<a id="a-HM"></a>行于行无所有不可得，<a id="a-HN"></a>行于色、<a id="a-HO"></a>受、<a id="a-HP"></a>想无所有不可得，<a id="a-HQ"></a>色、<a id="a-HR"></a>受、<a id="a-HS"></a>想、<a id="a-HT"></a>行于识无所有不可得。<a id="a-HU"></a>识性空故，<a id="a-HV"></a>识于识无所有不可得，<a id="a-HW"></a>识于色、<a id="a-HX"></a>受、<a id="a-HY"></a>想、<a id="a-HZ"></a>行无所有不可得。<a id="a-Ha"></a>舍利子，<a id="a-Hb"></a>我于如是诸法，<a id="a-Hc"></a>以一切种、<a id="a-Hd"></a>一切处、<a id="a-He"></a>一切时，<a id="a-Hf"></a>求菩萨摩诃萨亦无所有不可得。<a id="a-Hg"></a>何以故？<a id="a-Hh"></a>自性空故。</p>
  <p id="aHi">“舍利子，<a id="a-Hj"></a>眼处性空故，<a id="a-Hk"></a>眼处于眼处无所有不可得，<a id="a-Hl"></a>眼处于耳处无所有不可得。<a id="a-Hm"></a>耳处性空故，<a id="a-Hn"></a>耳处于耳处无所有不可得，<a id="a-Ho"></a>耳处于眼处无所有不可得，<a id="a-Hp"></a>眼、<a id="a-Hq"></a>耳处于鼻处无所有不可得。<a id="a-Hr"></a>鼻处性空故，<a id="a-Hs"></a>鼻处于鼻处无所有不可得，<a id="a-Ht"></a>鼻处于眼、<a id="a-Hu"></a>耳处无所有不可得，<a id="a-Hv"></a>眼、<a id="a-Hw"></a>耳、<a id="a-Hx"></a>鼻处于舌处无所有不可得。<a id="a-Hy"></a>舌处性空故，<a id="a-Hz"></a>舌处于舌处无所有不可得，<a id="a-I0"></a>舌处于眼、<a id="a-I1"></a>耳、<a id="a-I2"></a>鼻处无所有不可得，<a id="a-I3"></a>眼、<a id="a-I4"></a>耳、<a id="a-I5"></a>鼻、<a id="a-I6"></a>舌处于身处无所有不可得。<a id="a-I7"></a>身处性空故，<a id="a-I8"></a>身处于身处无所有不可得，<a id="a-I9"></a>身处于眼、<a id="a-IA"></a>耳、<a id="a-IB"></a>鼻、<a id="a-IC"></a>舌处无所有不可得，<a id="a-ID"></a>眼、<a id="a-IE"></a>耳、<a id="a-IF"></a>鼻、<a id="a-IG"></a>舌、<a id="a-IH"></a>身处于意处无所有不可得。<a id="a-II"></a>意处性空故，<a id="a-IJ"></a>意处于意处无所有不可得，<a id="a-IK"></a>意处于眼、<a id="a-IL"></a>耳、<a id="a-IM"></a>鼻、<a id="a-IN"></a>舌、<a id="a-IO"></a>身处无所有不可得。<a id="a-IP"></a>舍利子，<a id="a-IQ"></a>我于如是诸法，<a id="a-IR"></a>以一切种、<a id="a-IS"></a>一切处、<a id="a-IT"></a>一切时，<a id="a-IU"></a>求菩萨摩诃萨亦无所有不可得。<a id="a-IV"></a>何以故？<a id="a-IW"></a>自性空故。</p>
  <p id="aIX">“舍利子，<a id="a-IY"></a>色处性空故，<a id="a-IZ"></a>色处于色处无所有不可得，<a id="a-Ia"></a>色处于声处无所有不可得。<a id="a-Ib"></a>声处性空故，<a id="a-Ic"></a>声处于声处无所有不可得，<a id="a-Id"></a>声处于色处无所有不可得，<a id="a-Ie"></a>色、<a id="a-If"></a>声处于香处无所有不可得。<a id="a-Ig"></a>香处性空故，<a id="a-Ih"></a>香处于香处无所有不可得，<a id="a-Ii"></a>香处于色、<a id="a-Ij"></a>声处无所有不可得，<a id="a-Ik"></a>色、<a id="a-Il"></a>声、<a id="a-Im"></a>香处于味处无所有不可得。<a id="a-In"></a>味处性空故，<a id="a-Io"></a>味处于味处无所有不可得，<a id="a-Ip"></a>味处于色、<a id="a-Iq"></a>声、<a id="a-Ir"></a>香处无所有不可得，<a id="a-Is"></a>色、<a id="a-It"></a>声、<a id="a-Iu"></a>香、<a id="a-Iv"></a>味处于触处无所有不可得。<a id="a-Iw"></a>触处性空故，<a id="a-Ix"></a>触处于触处无所有不可得，<a id="a-Iy"></a>触处于色、<a id="a-Iz"></a>声、<a id="a-J0"></a>香、<a id="a-J1"></a>味处无所有不可得，<a id="a-J2"></a>色、<a id="a-J3"></a>声、<a id="a-J4"></a>香、<a id="a-J5"></a>味、<a id="a-J6"></a>触处于法处无所有不可得。<a id="a-J7"></a>法处性空故，<a id="a-J8"></a>法处于法处无所有不可得，<a id="a-J9"></a>法处于色、<a id="a-JA"></a>声、<a id="a-JB"></a>香、<a id="a-JC"></a>味、<a id="a-JD"></a>触处无所有不可得。<a id="a-JE"></a>舍利子，<a id="a-JF"></a>我于如是诸法，<a id="a-JG"></a>以一切种、<a id="a-JH"></a>一切处、<a id="a-JI"></a>一切时，<a id="a-JJ"></a>求菩萨摩诃萨亦无所有不可得。<a id="a-JK"></a>何以故？<a id="a-JL"></a>自性空故。</p>
 </body>
</html>