<!doctype html>
<html id="z3IBShWo" data-ver="1375">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五十一</h1>
  <h2 id="a2">初分大乘铠品第十四之三</h2>
  <p id="a3">“世尊，<a id="a-4"></a>布施波罗蜜多无缚无解，<a id="a-5"></a>净戒、<a id="a-6"></a>安忍、<a id="a-7"></a>精进、<a id="a-8"></a>静虑、<a id="a-9"></a>般若波罗蜜多无缚无解。<a id="a-A"></a>何以故？<a id="a-B"></a>世尊，<a id="a-C"></a>布施波罗蜜多性无所有故无缚无解，<a id="a-D"></a>净戒、<a id="a-E"></a>安忍、<a id="a-F"></a>精进、<a id="a-G"></a>静虑、<a id="a-H"></a>般若波罗蜜多性无所有故无缚无解；<a id="a-I"></a>布施波罗蜜多性远离故无缚无解，<a id="a-J"></a>净戒乃至般若波罗蜜多性远离故无缚无解；<a id="a-K"></a>布施波罗蜜多性寂静故无缚无解，<a id="a-L"></a>净戒乃至般若波罗蜜多性寂静故无缚无解；<a id="a-M"></a>布施波罗蜜多性空故无缚无解，<a id="a-N"></a>净戒乃至般若波罗蜜多性空故无缚无解；<a id="a-O"></a>布施波罗蜜多性无相故无缚无解，<a id="a-P"></a>净戒乃至般若波罗蜜多性无相故无缚无解；<a id="a-Q"></a>布施波罗蜜多性无愿故无缚无解，<a id="a-R"></a>净戒乃至般若波罗蜜多性无愿故无缚无解；<a id="a-S"></a>布施波罗蜜多性无生故无缚无解，<a id="a-T"></a>净戒乃至般若波罗蜜多性无生故无缚无解；<a id="a-U"></a>布施波罗蜜多性无灭故无缚无解，<a id="a-V"></a>净戒乃至般若波罗蜜多性无灭故无缚无解；<a id="a-W"></a>布施波罗蜜多性无染故无缚无解，<a id="a-X"></a>净戒乃至般若波罗蜜多性无染故无缚无解；<a id="a-Y"></a>布施波罗蜜多性无净故无缚无解，<a id="a-Z"></a>净戒乃至般若波罗蜜多性无净故无缚无解。</p>
  <p id="aa">“世尊，<a id="a-b"></a>五眼无缚无解，<a id="a-c"></a>六神通无缚无解。<a id="a-d"></a>何以故？<a id="a-e"></a>世尊，<a id="a-f"></a>五眼性无所有故无缚无解，<a id="a-g"></a>六神通性无所有故无缚无解；<a id="a-h"></a>五眼性远离故无缚无解，<a id="a-i"></a>六神通性远离故无缚无解；<a id="a-j"></a>五眼性寂静故无缚无解，<a id="a-k"></a>六神通性寂静故无缚无解；<a id="a-l"></a>五眼性空故无缚无解，<a id="a-m"></a>六神通性空故无缚无解；<a id="a-n"></a>五眼性无相故无缚无解，<a id="a-o"></a>六神通性无相故无缚无解；<a id="a-p"></a>五眼性无愿故无缚无解，<a id="a-q"></a>六神通性无愿故无缚无解；<a id="a-r"></a>五眼性无生故无缚无解，<a id="a-s"></a>六神通性无生故无缚无解；<a id="a-t"></a>五眼性无灭故无缚无解，<a id="a-u"></a>六神通性无灭故无缚无解；<a id="a-v"></a>五眼性无染故无缚无解，<a id="a-w"></a>六神通性无染故无缚无解；<a id="a-x"></a>五眼性无净故无缚无解，<a id="a-y"></a>六神通性无净故无缚无解。</p>
  <p id="az">“世尊，<a id="a-10"></a>佛十力无缚无解，<a id="a-11"></a>四无所畏、<a id="a-12"></a>四无礙解、<a id="a-13"></a>大慈、<a id="a-14"></a>大悲、<a id="a-15"></a>大喜、<a id="a-16"></a>大舍、<a id="a-17"></a>十八佛不共法、<a id="a-18"></a>一切智、<a id="a-19"></a>道相智、<a id="a-1A"></a>一切相智无缚无解。<a id="a-1B"></a>何以故？<a id="a-1C"></a>世尊，<a id="a-1D"></a>佛十力性无所有故无缚无解，<a id="a-1E"></a>四无所畏、<a id="a-1F"></a>四无礙解、<a id="a-1G"></a>大慈、<a id="a-1H"></a>大悲、<a id="a-1I"></a>大喜、<a id="a-1J"></a>大舍、<a id="a-1K"></a>十八佛不共法、<a id="a-1L"></a>一切智、<a id="a-1M"></a>道相智、<a id="a-1N"></a>一切相智性无所有故无缚无解；<a id="a-1O"></a>佛十力性远离故无缚无解，<a id="a-1P"></a>四无所畏乃至一切相智性远离故无缚无解；<a id="a-1Q"></a>佛十力性寂静故无缚无解，<a id="a-1R"></a>四无所畏乃至一切相智性寂静故无缚无解；<a id="a-1S"></a>佛十力性空故无缚无解，<a id="a-1T"></a>四无所畏乃至一切相智性空故无缚无解；<a id="a-1U"></a>佛十力性无相故无缚无解，<a id="a-1V"></a>四无所畏乃至一切相智性无相故无缚无解；<a id="a-1W"></a>佛十力性无愿故无缚无解，<a id="a-1X"></a>四无所畏乃至一切相智性无愿故无缚无解；<a id="a-1Y"></a>佛十力性无生故无缚无解，<a id="a-1Z"></a>四无所畏乃至一切相智性无生故无缚无解；<a id="a-1a"></a>佛十力性无灭故无缚无解，<a id="a-1b"></a>四无所畏乃至一切相智性无灭故无缚无解；<a id="a-1c"></a>佛十力性无染故无缚无解，<a id="a-1d"></a>四无所畏乃至一切相智性无染故无缚无解；<a id="a-1e"></a>佛十力性无净故无缚无解，<a id="a-1f"></a>四无所畏乃至一切相智性无净故无缚无解。</p>
  <p id="a1g">“世尊，<a id="a-1h"></a>真如无缚无解，<a id="a-1i"></a>法界、<a id="a-1j"></a>法性、<a id="a-1k"></a>不虚妄性、<a id="a-1l"></a>不变异性、<a id="a-1m"></a>法定、<a id="a-1n"></a>法住、<a id="a-1o"></a>平等性、<a id="a-1p"></a>离生性、<a id="a-1q"></a>实际、<a id="a-1r"></a>无为性无缚无解。<a id="a-1s"></a>何以故？<a id="a-1t"></a>世尊，<a id="a-1u"></a>真如性无所有故无缚无解，<a id="a-1v"></a>法界、<a id="a-1w"></a>法性、<a id="a-1x"></a>不虚妄性、<a id="a-1y"></a>不变异性、<a id="a-1z"></a>法定、<a id="a-20"></a>法住、<a id="a-21"></a>平等性、<a id="a-22"></a>离生性、<a id="a-23"></a>实际、<a id="a-24"></a>无为性无所有故无缚无解；<a id="a-25"></a>真如性远离故无缚无解，<a id="a-26"></a>法界乃至无为性远离故无缚无解；<a id="a-27"></a>真如性寂静故无缚无解，<a id="a-28"></a>法界乃至无为性寂静故无缚无解；<a id="a-29"></a>真如性空故无缚无解，<a id="a-2A"></a>法界乃至无为性空故无缚无解；<a id="a-2B"></a>真如性无相故无缚无解，<a id="a-2C"></a>法界乃至无为性无相故无缚无解；<a id="a-2D"></a>真如性无愿故无缚无解，<a id="a-2E"></a>法界乃至无为性无愿故无缚无解；<a id="a-2F"></a>真如性无生故无缚无解，<a id="a-2G"></a>法界乃至无为性无生故无缚无解；<a id="a-2H"></a>真如性无灭故无缚无解，<a id="a-2I"></a>法界乃至无为性无灭故无缚无解；<a id="a-2J"></a>真如性无染故无缚无解，<a id="a-2K"></a>法界乃至无为性无染故无缚无解；<a id="a-2L"></a>真如性无净故无缚无解，<a id="a-2M"></a>法界乃至无为性无净故无缚无解。</p>
  <p id="a2N">“世尊，<a id="a-2O"></a>菩提无缚无解。<a id="a-2P"></a>何以故？<a id="a-2Q"></a>世尊，<a id="a-2R"></a>菩提性无所有故无缚无解，<a id="a-2S"></a>菩提性远离故无缚无解，<a id="a-2T"></a>菩提性寂静故无缚无解，<a id="a-2U"></a>菩提性空故无缚无解，<a id="a-2V"></a>菩提性无相故无缚无解，<a id="a-2W"></a>菩提性无愿故无缚无解，<a id="a-2X"></a>菩提性无生故无缚无解，<a id="a-2Y"></a>菩提性无灭故无缚无解，<a id="a-2Z"></a>菩提性无染故无缚无解，<a id="a-2a"></a>菩提性无净故无缚无解。</p>
  <p id="a2b">“世尊，<a id="a-2c"></a>萨埵无缚无解。<a id="a-2d"></a>何以故？<a id="a-2e"></a>世尊，<a id="a-2f"></a>萨埵性无所有故无缚无解，<a id="a-2g"></a>萨埵性远离故无缚无解，<a id="a-2h"></a>萨埵性寂静故无缚无解，<a id="a-2i"></a>萨埵性空故无缚无解，<a id="a-2j"></a>萨埵性无相故无缚无解，<a id="a-2k"></a>萨埵性无愿故无缚无解，<a id="a-2l"></a>萨埵性无生故无缚无解，<a id="a-2m"></a>萨埵性无灭故无缚无解，<a id="a-2n"></a>萨埵性无染故无缚无解，<a id="a-2o"></a>萨埵性无净故无缚无解。</p>
  <p id="a2p">“世尊，<a id="a-2q"></a>菩萨摩诃萨无缚无解。<a id="a-2r"></a>何以故？<a id="a-2s"></a>世尊，<a id="a-2t"></a>菩萨摩诃萨性无所有故无缚无解，<a id="a-2u"></a>菩萨摩诃萨性远离故无缚无解，<a id="a-2v"></a>菩萨摩诃萨性寂静故无缚无解，<a id="a-2w"></a>菩萨摩诃萨性空故无缚无解，<a id="a-2x"></a>菩萨摩诃萨性无相故无缚无解，<a id="a-2y"></a>菩萨摩诃萨性无愿故无缚无解，<a id="a-2z"></a>菩萨摩诃萨性无生故无缚无解，<a id="a-30"></a>菩萨摩诃萨性无灭故无缚无解，<a id="a-31"></a>菩萨摩诃萨性无染故无缚无解，<a id="a-32"></a>菩萨摩诃萨性无净故无缚无解。</p>
  <p id="a33">“世尊，<a id="a-34"></a>无上正等菩提无缚无解。<a id="a-35"></a>何以故？<a id="a-36"></a>世尊，<a id="a-37"></a>无上正等菩提性无所有故无缚无解，<a id="a-38"></a>无上正等菩提性远离故无缚无解，<a id="a-39"></a>无上正等菩提性寂静故无缚无解，<a id="a-3A"></a>无上正等菩提性空故无缚无解，<a id="a-3B"></a>无上正等菩提性无相故无缚无解，<a id="a-3C"></a>无上正等菩提性无愿故无缚无解，<a id="a-3D"></a>无上正等菩提性无生故无缚无解，<a id="a-3E"></a>无上正等菩提性无灭故无缚无解，<a id="a-3F"></a>无上正等菩提性无染故无缚无解，<a id="a-3G"></a>无上正等菩提性无净故无缚无解。</p>
  <p id="a3H">“世尊，<a id="a-3I"></a>无上正等觉者无缚无解。<a id="a-3J"></a>何以故？<a id="a-3K"></a>世尊，<a id="a-3L"></a>无上正等觉者性无所有故无缚无解，<a id="a-3M"></a>无上正等觉者性远离故无缚无解，<a id="a-3N"></a>无上正等觉者性寂静故无缚无解，<a id="a-3O"></a>无上正等觉者性空故无缚无解，<a id="a-3P"></a>无上正等觉者性无相故无缚无解，<a id="a-3Q"></a>无上正等觉者性无愿故无缚无解，<a id="a-3R"></a>无上正等觉者性无生故无缚无解，<a id="a-3S"></a>无上正等觉者性无灭故无缚无解，<a id="a-3T"></a>无上正等觉者性无染故无缚无解，<a id="a-3U"></a>无上正等觉者性无净故无缚无解。</p>
  <p id="a3V">“世尊，<a id="a-3W"></a>以要言之，<a id="a-3X"></a>一切法皆无缚无解。<a id="a-3Y"></a>何以故？<a id="a-3Z"></a>世尊，<a id="a-3a"></a>一切法性无所有故无缚无解，<a id="a-3b"></a>一切法性远离故无缚无解，<a id="a-3c"></a>一切法性寂静故无缚无解，<a id="a-3d"></a>一切法性空故无缚无解，<a id="a-3e"></a>一切法性无相故无缚无解，<a id="a-3f"></a>一切法性无愿故无缚无解，<a id="a-3g"></a>一切法性无生故无缚无解，<a id="a-3h"></a>一切法性无灭故无缚无解，<a id="a-3i"></a>一切法性无染故无缚无解，<a id="a-3j"></a>一切法性无净故无缚无解。<a id="a-3k"></a>”</p>
  <p id="a3l">时，<a id="a-3m"></a>满慈子问善现言：<a id="a-3n"></a>“尊者说色无缚无解，<a id="a-3o"></a>说受、<a id="a-3p"></a>想、<a id="a-3q"></a>行、<a id="a-3r"></a>识等无缚无解耶？<a id="a-3s"></a>”</p>
  <p id="a3t">善现答言：<a id="a-3u"></a>“如是，<a id="a-3v"></a>如是。<a id="a-3w"></a>”</p>
  <p id="a3x">满慈子言：<a id="a-3y"></a>“何等色无缚无解？<a id="a-3z"></a>何等受、<a id="a-40"></a>想、<a id="a-41"></a>行、<a id="a-42"></a>识等无缚无解？<a id="a-43"></a>”</p>
  <p id="a44">善现答言：<a id="a-45"></a>“如幻色无缚无解，<a id="a-46"></a>如幻受、<a id="a-47"></a>想、<a id="a-48"></a>行、<a id="a-49"></a>识无缚无解；<a id="a-4A"></a>如梦色无缚无解，<a id="a-4B"></a>如梦受、<a id="a-4C"></a>想、<a id="a-4D"></a>行、<a id="a-4E"></a>识无缚无解；<a id="a-4F"></a>如像色无缚无解，<a id="a-4G"></a>如像受、<a id="a-4H"></a>想、<a id="a-4I"></a>行、<a id="a-4J"></a>识无缚无解；<a id="a-4K"></a>如响色无缚无解，<a id="a-4L"></a>如响受、<a id="a-4M"></a>想、<a id="a-4N"></a>行、<a id="a-4O"></a>识无缚无解；<a id="a-4P"></a>如光影色无缚无解，<a id="a-4Q"></a>如光影受、<a id="a-4R"></a>想、<a id="a-4S"></a>行、<a id="a-4T"></a>识无缚无解；<a id="a-4U"></a>如空花色无缚无解，<a id="a-4V"></a>如空花受、<a id="a-4W"></a>想、<a id="a-4X"></a>行、<a id="a-4Y"></a>识无缚无解；<a id="a-4Z"></a>如阳焰色无缚无解，<a id="a-4a"></a>如阳焰受、<a id="a-4b"></a>想、<a id="a-4c"></a>行、<a id="a-4d"></a>识无缚无解；<a id="a-4e"></a>如寻香城色无缚无解，<a id="a-4f"></a>如寻香城受、<a id="a-4g"></a>想、<a id="a-4h"></a>行、<a id="a-4i"></a>识无缚无解；<a id="a-4j"></a>如变化事色无缚无解，<a id="a-4k"></a>如变化事受、<a id="a-4l"></a>想、<a id="a-4m"></a>行、<a id="a-4n"></a>识无缚无解。<a id="a-4o"></a>何以故？<a id="a-4p"></a>满慈子，<a id="a-4q"></a>如幻色性乃至如变化事色性无所有故无缚无解，<a id="a-4r"></a>如幻受、<a id="a-4s"></a>想、<a id="a-4t"></a>行、<a id="a-4u"></a>识性乃至如变化事受、<a id="a-4v"></a>想、<a id="a-4w"></a>行、<a id="a-4x"></a>识性无所有故无缚无解；<a id="a-4y"></a>如幻色性乃至如变化事色性远离故无缚无解，<a id="a-4z"></a>如幻受、<a id="a-50"></a>想、<a id="a-51"></a>行、<a id="a-52"></a>识性乃至如变化事受、<a id="a-53"></a>想、<a id="a-54"></a>行、<a id="a-55"></a>识性远离故无缚无解；<a id="a-56"></a>如幻色性乃至如变化事色性寂静故无缚无解，<a id="a-57"></a>如幻受、<a id="a-58"></a>想、<a id="a-59"></a>行、<a id="a-5A"></a>识性乃至如变化事受、<a id="a-5B"></a>想、<a id="a-5C"></a>行、<a id="a-5D"></a>识性寂静故无缚无解；<a id="a-5E"></a>如幻色性乃至如变化事色性空故无缚无解，<a id="a-5F"></a>如幻受、<a id="a-5G"></a>想、<a id="a-5H"></a>行、<a id="a-5I"></a>识性乃至如变化事受、<a id="a-5J"></a>想、<a id="a-5K"></a>行、<a id="a-5L"></a>识性空故无缚无解；<a id="a-5M"></a>如幻色性乃至如变化事色性无相故无缚无解，<a id="a-5N"></a>如幻受、<a id="a-5O"></a>想、<a id="a-5P"></a>行、<a id="a-5Q"></a>识性乃至如变化事受、<a id="a-5R"></a>想、<a id="a-5S"></a>行、<a id="a-5T"></a>识性无相故无缚无解；<a id="a-5U"></a>如幻色性乃至如变化事色性无愿故无缚无解，<a id="a-5V"></a>如幻受、<a id="a-5W"></a>想、<a id="a-5X"></a>行、<a id="a-5Y"></a>识性乃至如变化事受、<a id="a-5Z"></a>想、<a id="a-5a"></a>行、<a id="a-5b"></a>识性无愿故无缚无解；<a id="a-5c"></a>如幻色性乃至如变化事色性无生故无缚无解，<a id="a-5d"></a>如幻受、<a id="a-5e"></a>想、<a id="a-5f"></a>行、<a id="a-5g"></a>识性乃至如变化事受、<a id="a-5h"></a>想、<a id="a-5i"></a>行、<a id="a-5j"></a>识性无生故无缚无解；<a id="a-5k"></a>如幻色性乃至如变化事色性无灭故无缚无解，<a id="a-5l"></a>如幻受、<a id="a-5m"></a>想、<a id="a-5n"></a>行、<a id="a-5o"></a>识性乃至如变化事受、<a id="a-5p"></a>想、<a id="a-5q"></a>行、<a id="a-5r"></a>识性无灭故无缚无解；<a id="a-5s"></a>如幻色性乃至如变化事色性无染故无缚无解，<a id="a-5t"></a>如幻受、<a id="a-5u"></a>想、<a id="a-5v"></a>行、<a id="a-5w"></a>识性乃至如变化事受、<a id="a-5x"></a>想、<a id="a-5y"></a>行、<a id="a-5z"></a>识性无染故无缚无解；<a id="a-60"></a>如幻色性乃至如变化事色性无净故无缚无解，<a id="a-61"></a>如幻受、<a id="a-62"></a>想、<a id="a-63"></a>行、<a id="a-64"></a>识性乃至如变化事受、<a id="a-65"></a>想、<a id="a-66"></a>行、<a id="a-67"></a>识性无净故无缚无解。</p>
  <p id="a68">“满慈子，<a id="a-69"></a>过去色无缚无解，<a id="a-6A"></a>过去受、<a id="a-6B"></a>想、<a id="a-6C"></a>行、<a id="a-6D"></a>识无缚无解；<a id="a-6E"></a>未来色无缚无解，<a id="a-6F"></a>未来受、<a id="a-6G"></a>想、<a id="a-6H"></a>行、<a id="a-6I"></a>识无缚无解；<a id="a-6J"></a>现在色无缚无解，<a id="a-6K"></a>现在受、<a id="a-6L"></a>想、<a id="a-6M"></a>行、<a id="a-6N"></a>识无缚无解。<a id="a-6O"></a>何以故？<a id="a-6P"></a>满慈子，<a id="a-6Q"></a>过去、<a id="a-6R"></a>未来、<a id="a-6S"></a>现在色性无所有故无缚无解，<a id="a-6T"></a>过去、<a id="a-6U"></a>未来、<a id="a-6V"></a>现在受、<a id="a-6W"></a>想、<a id="a-6X"></a>行、<a id="a-6Y"></a>识性无所有故无缚无解；<a id="a-6Z"></a>过去、<a id="a-6a"></a>未来、<a id="a-6b"></a>现在色性远离故无缚无解，<a id="a-6c"></a>过去、<a id="a-6d"></a>未来、<a id="a-6e"></a>现在受、<a id="a-6f"></a>想、<a id="a-6g"></a>行、<a id="a-6h"></a>识性远离故无缚无解；<a id="a-6i"></a>过去、<a id="a-6j"></a>未来、<a id="a-6k"></a>现在色性寂静故无缚无解，<a id="a-6l"></a>过去、<a id="a-6m"></a>未来、<a id="a-6n"></a>现在受、<a id="a-6o"></a>想、<a id="a-6p"></a>行、<a id="a-6q"></a>识性寂静故无缚无解；<a id="a-6r"></a>过去、<a id="a-6s"></a>未来、<a id="a-6t"></a>现在色性空故无缚无解，<a id="a-6u"></a>过去、<a id="a-6v"></a>未来、<a id="a-6w"></a>现在受、<a id="a-6x"></a>想、<a id="a-6y"></a>行、<a id="a-6z"></a>识性空故无缚无解；<a id="a-70"></a>过去、<a id="a-71"></a>未来、<a id="a-72"></a>现在色性无相故无缚无解，<a id="a-73"></a>过去、<a id="a-74"></a>未来、<a id="a-75"></a>现在受、<a id="a-76"></a>想、<a id="a-77"></a>行、<a id="a-78"></a>识性无相故无缚无解；<a id="a-79"></a>过去、<a id="a-7A"></a>未来、<a id="a-7B"></a>现在色性无愿故无缚无解，<a id="a-7C"></a>过去、<a id="a-7D"></a>未来、<a id="a-7E"></a>现在受、<a id="a-7F"></a>想、<a id="a-7G"></a>行、<a id="a-7H"></a>识性无愿故无缚无解；<a id="a-7I"></a>过去、<a id="a-7J"></a>未来、<a id="a-7K"></a>现在色性无生故无缚无解，<a id="a-7L"></a>过去、<a id="a-7M"></a>未来、<a id="a-7N"></a>现在受、<a id="a-7O"></a>想、<a id="a-7P"></a>行、<a id="a-7Q"></a>识性无生故无缚无解；<a id="a-7R"></a>过去、<a id="a-7S"></a>未来、<a id="a-7T"></a>现在色性无灭故无缚无解，<a id="a-7U"></a>过去、<a id="a-7V"></a>未来、<a id="a-7W"></a>现在受、<a id="a-7X"></a>想、<a id="a-7Y"></a>行、<a id="a-7Z"></a>识性无灭故无缚无解；<a id="a-7a"></a>过去、<a id="a-7b"></a>未来、<a id="a-7c"></a>现在色性无染故无缚无解，<a id="a-7d"></a>过去、<a id="a-7e"></a>未来、<a id="a-7f"></a>现在受、<a id="a-7g"></a>想、<a id="a-7h"></a>行、<a id="a-7i"></a>识性无染故无缚无解；<a id="a-7j"></a>过去、<a id="a-7k"></a>未来、<a id="a-7l"></a>现在色性无净故无缚无解，<a id="a-7m"></a>过去、<a id="a-7n"></a>未来、<a id="a-7o"></a>现在受、<a id="a-7p"></a>想、<a id="a-7q"></a>行、<a id="a-7r"></a>识性无净故无缚无解。</p>
  <p id="a7s">“满慈子，<a id="a-7t"></a>善色无缚无解，<a id="a-7u"></a>善受、<a id="a-7v"></a>想、<a id="a-7w"></a>行、<a id="a-7x"></a>识无缚无解；<a id="a-7y"></a>不善色无缚无解，<a id="a-7z"></a>不善受、<a id="a-80"></a>想、<a id="a-81"></a>行、<a id="a-82"></a>识无缚无解；<a id="a-83"></a>无记色无缚无解，<a id="a-84"></a>无记受、<a id="a-85"></a>想、<a id="a-86"></a>行、<a id="a-87"></a>识无缚无解。<a id="a-88"></a>何以故？<a id="a-89"></a>满慈子，<a id="a-8A"></a>善、<a id="a-8B"></a>不善、<a id="a-8C"></a>无记色性无所有故无缚无解，<a id="a-8D"></a>善、<a id="a-8E"></a>不善、<a id="a-8F"></a>无记受、<a id="a-8G"></a>想、<a id="a-8H"></a>行、<a id="a-8I"></a>识性无所有故无缚无解；<a id="a-8J"></a>善、<a id="a-8K"></a>不善、<a id="a-8L"></a>无记色性远离故无缚无解，<a id="a-8M"></a>善、<a id="a-8N"></a>不善、<a id="a-8O"></a>无记受、<a id="a-8P"></a>想、<a id="a-8Q"></a>行、<a id="a-8R"></a>识性远离故无缚无解；<a id="a-8S"></a>善、<a id="a-8T"></a>不善、<a id="a-8U"></a>无记色性寂静故无缚无解，<a id="a-8V"></a>善、<a id="a-8W"></a>不善、<a id="a-8X"></a>无记受、<a id="a-8Y"></a>想、<a id="a-8Z"></a>行、<a id="a-8a"></a>识性寂静故无缚无解；<a id="a-8b"></a>善、<a id="a-8c"></a>不善、<a id="a-8d"></a>无记色性空故无缚无解，<a id="a-8e"></a>善、<a id="a-8f"></a>不善、<a id="a-8g"></a>无记受、<a id="a-8h"></a>想、<a id="a-8i"></a>行、<a id="a-8j"></a>识性空故无缚无解；<a id="a-8k"></a>善、<a id="a-8l"></a>不善、<a id="a-8m"></a>无记色性无相故无缚无解，<a id="a-8n"></a>善、<a id="a-8o"></a>不善、<a id="a-8p"></a>无记受、<a id="a-8q"></a>想、<a id="a-8r"></a>行、<a id="a-8s"></a>识性无相故无缚无解；<a id="a-8t"></a>善、<a id="a-8u"></a>不善、<a id="a-8v"></a>无记色性无愿故无缚无解，<a id="a-8w"></a>善、<a id="a-8x"></a>不善、<a id="a-8y"></a>无记受、<a id="a-8z"></a>想、<a id="a-90"></a>行、<a id="a-91"></a>识性无愿故无缚无解；<a id="a-92"></a>善、<a id="a-93"></a>不善、<a id="a-94"></a>无记色性无生故无缚无解，<a id="a-95"></a>善、<a id="a-96"></a>不善、<a id="a-97"></a>无记受、<a id="a-98"></a>想、<a id="a-99"></a>行、<a id="a-9A"></a>识性无生故无缚无解；<a id="a-9B"></a>善、<a id="a-9C"></a>不善、<a id="a-9D"></a>无记色性无灭故无缚无解，<a id="a-9E"></a>善、<a id="a-9F"></a>不善、<a id="a-9G"></a>无记受、<a id="a-9H"></a>想、<a id="a-9I"></a>行、<a id="a-9J"></a>识性无灭故无缚无解；<a id="a-9K"></a>善、<a id="a-9L"></a>不善、<a id="a-9M"></a>无记色性无染故无缚无解，<a id="a-9N"></a>善、<a id="a-9O"></a>不善、<a id="a-9P"></a>无记受、<a id="a-9Q"></a>想、<a id="a-9R"></a>行、<a id="a-9S"></a>识性无染故无缚无解；<a id="a-9T"></a>善、<a id="a-9U"></a>不善、<a id="a-9V"></a>无记色性无净故无缚无解，<a id="a-9W"></a>善、<a id="a-9X"></a>不善、<a id="a-9Y"></a>无记受、<a id="a-9Z"></a>想、<a id="a-9a"></a>行、<a id="a-9b"></a>识性无净故无缚无解。</p>
  <p id="a9c">“满慈子，<a id="a-9d"></a>有染色无缚无解，<a id="a-9e"></a>有染受、<a id="a-9f"></a>想、<a id="a-9g"></a>行、<a id="a-9h"></a>识无缚无解；<a id="a-9i"></a>无染色无缚无解，<a id="a-9j"></a>无染受、<a id="a-9k"></a>想、<a id="a-9l"></a>行、<a id="a-9m"></a>识无缚无解；<a id="a-9n"></a>有罪色无缚无解，<a id="a-9o"></a>有罪受、<a id="a-9p"></a>想、<a id="a-9q"></a>行、<a id="a-9r"></a>识无缚无解；<a id="a-9s"></a>无罪色无缚无解，<a id="a-9t"></a>无罪受、<a id="a-9u"></a>想、<a id="a-9v"></a>行、<a id="a-9w"></a>识无缚无解；<a id="a-9x"></a>有漏色无缚无解，<a id="a-9y"></a>有漏受、<a id="a-9z"></a>想、<a id="a-A0"></a>行、<a id="a-A1"></a>识无缚无解；<a id="a-A2"></a>无漏色无缚无解，<a id="a-A3"></a>无漏受、<a id="a-A4"></a>想、<a id="a-A5"></a>行、<a id="a-A6"></a>识无缚无解；<a id="a-A7"></a>杂染色无缚无解，<a id="a-A8"></a>杂染受、<a id="a-A9"></a>想、<a id="a-AA"></a>行、<a id="a-AB"></a>识无缚无解；<a id="a-AC"></a>清净色无缚无解，<a id="a-AD"></a>清净受、<a id="a-AE"></a>想、<a id="a-AF"></a>行、<a id="a-AG"></a>识无缚无解；<a id="a-AH"></a>世间色无缚无解，<a id="a-AI"></a>世间受、<a id="a-AJ"></a>想、<a id="a-AK"></a>行、<a id="a-AL"></a>识无缚无解；<a id="a-AM"></a>出世间色无缚无解，<a id="a-AN"></a>出世间受、<a id="a-AO"></a>想、<a id="a-AP"></a>行、<a id="a-AQ"></a>识无缚无解。<a id="a-AR"></a>何以故？<a id="a-AS"></a>满慈子，<a id="a-AT"></a>有染色性乃至出世间色性无所有故无缚无解，<a id="a-AU"></a>有染受、<a id="a-AV"></a>想、<a id="a-AW"></a>行、<a id="a-AX"></a>识性乃至出世间受、<a id="a-AY"></a>想、<a id="a-AZ"></a>行、<a id="a-Aa"></a>识性无所有故无缚无解；<a id="a-Ab"></a>有染色性乃至出世间色性远离故无缚无解，<a id="a-Ac"></a>有染受、<a id="a-Ad"></a>想、<a id="a-Ae"></a>行、<a id="a-Af"></a>识性乃至出世间受、<a id="a-Ag"></a>想、<a id="a-Ah"></a>行、<a id="a-Ai"></a>识性远离故无缚无解；<a id="a-Aj"></a>有染色性乃至出世间色性寂静故无缚无解，<a id="a-Ak"></a>有染受、<a id="a-Al"></a>想、<a id="a-Am"></a>行、<a id="a-An"></a>识性乃至出世间受、<a id="a-Ao"></a>想、<a id="a-Ap"></a>行、<a id="a-Aq"></a>识性寂静故无缚无解；<a id="a-Ar"></a>有染色性乃至出世间色性空故无缚无解，<a id="a-As"></a>有染受、<a id="a-At"></a>想、<a id="a-Au"></a>行、<a id="a-Av"></a>识性乃至出世间受、<a id="a-Aw"></a>想、<a id="a-Ax"></a>行、<a id="a-Ay"></a>识性空故无缚无解；<a id="a-Az"></a>有染色性乃至出世间色性无相故无缚无解，<a id="a-B0"></a>有染受、<a id="a-B1"></a>想、<a id="a-B2"></a>行、<a id="a-B3"></a>识性乃至出世间受、<a id="a-B4"></a>想、<a id="a-B5"></a>行、<a id="a-B6"></a>识性无相故无缚无解；<a id="a-B7"></a>有染色性乃至出世间色性无愿故无缚无解，<a id="a-B8"></a>有染受、<a id="a-B9"></a>想、<a id="a-BA"></a>行、<a id="a-BB"></a>识性乃至出世间受、<a id="a-BC"></a>想、<a id="a-BD"></a>行、<a id="a-BE"></a>识性无愿故无缚无解；<a id="a-BF"></a>有染色性乃至出世间色性无生故无缚无解，<a id="a-BG"></a>有染受、<a id="a-BH"></a>想、<a id="a-BI"></a>行、<a id="a-BJ"></a>识性乃至出世间受、<a id="a-BK"></a>想、<a id="a-BL"></a>行、<a id="a-BM"></a>识性无生故无缚无解；<a id="a-BN"></a>有染色性乃至出世间色性无灭故无缚无解，<a id="a-BO"></a>有染受、<a id="a-BP"></a>想、<a id="a-BQ"></a>行、<a id="a-BR"></a>识性乃至出世间受、<a id="a-BS"></a>想、<a id="a-BT"></a>行、<a id="a-BU"></a>识性无灭故无缚无解；<a id="a-BV"></a>有染色性乃至出世间色性无染故无缚无解，<a id="a-BW"></a>有染受、<a id="a-BX"></a>想、<a id="a-BY"></a>行、<a id="a-BZ"></a>识性乃至出世间受、<a id="a-Ba"></a>想、<a id="a-Bb"></a>行、<a id="a-Bc"></a>识性无染故无缚无解；<a id="a-Bd"></a>有染色性乃至出世间色性无净故无缚无解，<a id="a-Be"></a>有染受、<a id="a-Bf"></a>想、<a id="a-Bg"></a>行、<a id="a-Bh"></a>识性乃至出世间受、<a id="a-Bi"></a>想、<a id="a-Bj"></a>行、<a id="a-Bk"></a>识性无净故无缚无解。</p>
  <p id="aBl">“满慈子，<a id="a-Bm"></a>如是色、<a id="a-Bn"></a>受、<a id="a-Bo"></a>想、<a id="a-Bp"></a>行、<a id="a-Bq"></a>识无缚无解，<a id="a-Br"></a>当知如是眼处乃至意处，<a id="a-Bs"></a>色处乃至法处，<a id="a-Bt"></a>眼界、<a id="a-Bu"></a>色界、<a id="a-Bv"></a>眼识界及眼触、<a id="a-Bw"></a>眼触为缘所生诸受乃至意界、<a id="a-Bx"></a>法界、<a id="a-By"></a>意识界及意触、<a id="a-Bz"></a>意触为缘所生诸受，<a id="a-C0"></a>地界乃至识界，<a id="a-C1"></a>苦圣谛乃至道圣谛，<a id="a-C2"></a>无明乃至老死愁叹苦忧恼，<a id="a-C3"></a>内空乃至无性自性空，<a id="a-C4"></a>四静虑乃至四无色定，<a id="a-C5"></a>四念住乃至八圣道支，<a id="a-C6"></a>空解脱门乃至无愿解脱门，<a id="a-C7"></a>布施波罗蜜多乃至般若波罗蜜多，<a id="a-C8"></a>五眼、<a id="a-C9"></a>六神通，<a id="a-CA"></a>佛十力乃至一切相智，<a id="a-CB"></a>真如乃至无为，<a id="a-CC"></a>菩提萨埵、<a id="a-CD"></a>菩萨摩诃萨、<a id="a-CE"></a>无上正等菩提、<a id="a-CF"></a>无上正等觉者，<a id="a-CG"></a>一切法随其所应无缚无解亦复如是。</p>
  <p id="aCH">“满慈子，<a id="a-CI"></a>诸菩萨摩诃萨于如是无缚无解法门，<a id="a-CJ"></a>以无所得而为方便，<a id="a-CK"></a>应如实知于如是无缚无解四静虑、<a id="a-CL"></a>四无量、<a id="a-CM"></a>四无色定、<a id="a-CN"></a>四念住、<a id="a-CO"></a>四正断、<a id="a-CP"></a>四神足、<a id="a-CQ"></a>五根、<a id="a-CR"></a>五力、<a id="a-CS"></a>七等觉支、<a id="a-CT"></a>八圣道支、<a id="a-CU"></a>空、<a id="a-CV"></a>无相、<a id="a-CW"></a>无愿解脱门、<a id="a-CX"></a>布施、<a id="a-CY"></a>净戒、<a id="a-CZ"></a>安忍、<a id="a-Ca"></a>精进、<a id="a-Cb"></a>静虑、<a id="a-Cc"></a>般若波罗蜜多、<a id="a-Cd"></a>五眼、<a id="a-Ce"></a>六神通、<a id="a-Cf"></a>佛十力、<a id="a-Cg"></a>四无所畏、<a id="a-Ch"></a>四无礙解、<a id="a-Ci"></a>大慈、<a id="a-Cj"></a>大悲、<a id="a-Ck"></a>大喜、<a id="a-Cl"></a>大舍、<a id="a-Cm"></a>十八佛不共法、<a id="a-Cn"></a>一切智、<a id="a-Co"></a>道相智、<a id="a-Cp"></a>一切相智，<a id="a-Cq"></a>以无所得而为方便，<a id="a-Cr"></a>应勤修学。</p>
  <p id="aCs">“满慈子，<a id="a-Ct"></a>诸菩萨摩诃萨以无所得而为方便，<a id="a-Cu"></a>应住无缚无解四静虑，<a id="a-Cv"></a>乃至应住无缚无解一切相智；<a id="a-Cw"></a>以无所得而为方便，<a id="a-Cx"></a>应成熟无缚无解有情，<a id="a-Cy"></a>应严净无缚无解佛土，<a id="a-Cz"></a>应亲近供养无缚无解诸佛，<a id="a-D0"></a>应听受无缚无解法门。</p>
  <p id="aD1">“满慈子，<a id="a-D2"></a>是菩萨摩诃萨常不远离无缚无解诸佛世尊，<a id="a-D3"></a>常不远离无缚无解清净五眼，<a id="a-D4"></a>常不远离无缚无解殊胜六神通，<a id="a-D5"></a>常不远离无缚无解陀罗尼门，<a id="a-D6"></a>常不远离无缚无解三摩地门。</p>
  <p id="aD7">“满慈子，<a id="a-D8"></a>是菩萨摩诃萨当生无缚无解道相智，<a id="a-D9"></a>当证无缚无解一切智、<a id="a-DA"></a>一切相智，<a id="a-DB"></a>当转无缚无解法轮，<a id="a-DC"></a>当以无缚无解三乘法安立无缚无解诸有情。</p>
  <p id="aDD">“满慈子，<a id="a-DE"></a>若菩萨摩诃萨修行无缚无解六波罗蜜多，<a id="a-DF"></a>能证无缚无解，<a id="a-DG"></a>一切法无所有故、<a id="a-DH"></a>远离故、<a id="a-DI"></a>寂静故、<a id="a-DJ"></a>空故、<a id="a-DK"></a>无相故、<a id="a-DL"></a>无愿故、<a id="a-DM"></a>无生故、<a id="a-DN"></a>无灭故、<a id="a-DO"></a>无染故、<a id="a-DP"></a>无净故无缚无解。<a id="a-DQ"></a>满慈子，<a id="a-DR"></a>当知是菩萨摩诃萨名擐无缚无解大乘铠者。<a id="a-DS"></a>”</p>
  <p data-pb></p>
  <h2 id="aDT">初分辩大乘品第十五之一</h2>
  <p id="aDU">尔时，<a id="a-DV"></a>具寿善现白佛言：<a id="a-DW"></a>“世尊，<a id="a-DX"></a>云何当知菩萨摩诃萨大乘相？<a id="a-DY"></a>云何当知菩萨摩诃萨发趣大乘？<a id="a-DZ"></a>如是大乘从何处出？<a id="a-Da"></a>至何处住？<a id="a-Db"></a>如是大乘为何所住？<a id="a-Dc"></a>谁复乘是大乘而出？<a id="a-Dd"></a>”</p>
  <p id="aDe">佛告善现：<a id="a-Df"></a>“汝问‘云何当知菩萨摩诃萨大乘相？<a id="a-Dg"></a>’者，<a id="a-Dh"></a>谓六波罗蜜多是菩萨摩诃萨大乘相。<a id="a-Di"></a>何等为六？<a id="a-Dj"></a>谓布施波罗蜜多、<a id="a-Dk"></a>净戒波罗蜜多、<a id="a-Dl"></a>安忍波罗蜜多、<a id="a-Dm"></a>精进波罗蜜多、<a id="a-Dn"></a>静虑波罗蜜多、<a id="a-Do"></a>般若波罗蜜多。<a id="a-Dp"></a>”</p>
  <p id="aDq">善现白佛言：<a id="a-Dr"></a>“世尊，<a id="a-Ds"></a>云何菩萨摩诃萨布施波罗蜜多？<a id="a-Dt"></a>”</p>
  <p id="aDu">佛言：<a id="a-Dv"></a>“善现，<a id="a-Dw"></a>若菩萨摩诃萨发应一切智智心，<a id="a-Dx"></a>大悲为上首，<a id="a-Dy"></a>以无所得而为方便，<a id="a-Dz"></a>自施一切内外所有，<a id="a-E0"></a>亦劝他施内外所有，<a id="a-E1"></a>持此善根与一切有情同共回向阿耨多罗三藐三菩提。<a id="a-E2"></a>善现，<a id="a-E3"></a>是为菩萨摩诃萨布施波罗蜜多。<a id="a-E4"></a>”</p>
  <p id="aE5">善现白佛言：<a id="a-E6"></a>“世尊，<a id="a-E7"></a>云何菩萨摩诃萨净戒波罗蜜多？<a id="a-E8"></a>”</p>
  <p id="aE9">佛言：<a id="a-EA"></a>“善现，<a id="a-EB"></a>若菩萨摩诃萨发应一切智智心，<a id="a-EC"></a>大悲为上首，<a id="a-ED"></a>以无所得而为方便，<a id="a-EE"></a>自住十善业道，<a id="a-EF"></a>亦劝他住十善业道，<a id="a-EG"></a>持此善根与一切有情同共回向阿耨多罗三藐三菩提。<a id="a-EH"></a>善现，<a id="a-EI"></a>是为菩萨摩诃萨净戒波罗蜜多。<a id="a-EJ"></a>”</p>
  <p id="aEK">善现白佛言：<a id="a-EL"></a>“世尊，<a id="a-EM"></a>云何菩萨摩诃萨安忍波罗蜜多？<a id="a-EN"></a>”</p>
  <p id="aEO">佛言：<a id="a-EP"></a>“善现，<a id="a-EQ"></a>若菩萨摩诃萨发应一切智智心，<a id="a-ER"></a>大悲为上首，<a id="a-ES"></a>以无所得而为方便，<a id="a-ET"></a>自具增上安忍，<a id="a-EU"></a>亦劝他具增上安忍，<a id="a-EV"></a>持此善根与一切有情同共回向阿耨多罗三藐三菩提。<a id="a-EW"></a>善现，<a id="a-EX"></a>是为菩萨摩诃萨安忍波罗蜜多。<a id="a-EY"></a>”</p>
  <p id="aEZ">善现白佛言：<a id="a-Ea"></a>“世尊，<a id="a-Eb"></a>云何菩萨摩诃萨精进波罗蜜多？<a id="a-Ec"></a>”</p>
  <p id="aEd">佛言：<a id="a-Ee"></a>“善现，<a id="a-Ef"></a>若菩萨摩诃萨发应一切智智心，<a id="a-Eg"></a>大悲为上首，<a id="a-Eh"></a>以无所得而为方便，<a id="a-Ei"></a>自于六波罗蜜多勤修不息，<a id="a-Ej"></a>亦劝他于六波罗蜜多勤修不息，<a id="a-Ek"></a>持此善根与一切有情同共回向阿耨多罗三藐三菩提。<a id="a-El"></a>善现，<a id="a-Em"></a>是为菩萨摩诃萨精进波罗蜜多。<a id="a-En"></a>”</p>
  <p id="aEo">善现白佛言：<a id="a-Ep"></a>“世尊，<a id="a-Eq"></a>云何菩萨摩诃萨静虑波罗蜜多？<a id="a-Er"></a>”</p>
  <p id="aEs">佛言：<a id="a-Et"></a>“善现，<a id="a-Eu"></a>若菩萨摩诃萨发应一切智智心，<a id="a-Ev"></a>大悲为上首，<a id="a-Ew"></a>以无所得而为方便，<a id="a-Ex"></a>自能巧便入诸静虑、<a id="a-Ey"></a>无量、<a id="a-Ez"></a>无色，<a id="a-F0"></a>终不随彼势力受生，<a id="a-F1"></a>亦能劝他入诸静虑、<a id="a-F2"></a>无量、<a id="a-F3"></a>无色同己善巧，<a id="a-F4"></a>持此善根与一切有情同共回向阿耨多罗三藐三菩提。<a id="a-F5"></a>善现，<a id="a-F6"></a>是为菩萨摩诃萨静虑波罗蜜多。<a id="a-F7"></a>”</p>
  <p id="aF8">善现白佛言：<a id="a-F9"></a>“世尊，<a id="a-FA"></a>云何菩萨摩诃萨般若波罗蜜多？<a id="a-FB"></a>”</p>
  <p id="aFC">佛言：<a id="a-FD"></a>“善现，<a id="a-FE"></a>若菩萨摩诃萨应发一切智智心，<a id="a-FF"></a>大悲为上首，<a id="a-FG"></a>以无所得而为方便，<a id="a-FH"></a>自能如实观一切法性，<a id="a-FI"></a>于诸法性无所执著，<a id="a-FJ"></a>亦劝他如实观一切法性，<a id="a-FK"></a>于诸法性无所执著，<a id="a-FL"></a>持此善根与一切有情同共回向阿耨多罗三藐三菩提。<a id="a-FM"></a>善现，<a id="a-FN"></a>是为菩萨摩诃萨般若波罗蜜多。</p>
  <p id="aFO">“善现当知，<a id="a-FP"></a>是为菩萨摩诃萨大乘相。</p>
  <p id="aFQ">“复次，<a id="a-FR"></a>善现，<a id="a-FS"></a>菩萨摩诃萨大乘相者，<a id="a-FT"></a>谓内空、<a id="a-FU"></a>外空、<a id="a-FV"></a>内外空、<a id="a-FW"></a>空空、<a id="a-FX"></a>大空、<a id="a-FY"></a>胜义空、<a id="a-FZ"></a>有为空、<a id="a-Fa"></a>无为空、<a id="a-Fb"></a>毕竟空、<a id="a-Fc"></a>无际空、<a id="a-Fd"></a>散空、<a id="a-Fe"></a>无变异空、<a id="a-Ff"></a>本性空、<a id="a-Fg"></a>自相空、<a id="a-Fh"></a>共相空、<a id="a-Fi"></a>一切法空、<a id="a-Fj"></a>不可得空、<a id="a-Fk"></a>无性空、<a id="a-Fl"></a>自性空、<a id="a-Fm"></a>无性自性空是菩萨摩诃萨大乘相。<a id="a-Fn"></a>”</p>
  <p id="aFo">善现白佛言：<a id="a-Fp"></a>“世尊，<a id="a-Fq"></a>云何内空？<a id="a-Fr"></a>”</p>
  <p id="aFs">佛言：<a id="a-Ft"></a>“善现，<a id="a-Fu"></a>内谓内法，<a id="a-Fv"></a>即是眼、<a id="a-Fw"></a>耳、<a id="a-Fx"></a>鼻、<a id="a-Fy"></a>舌、<a id="a-Fz"></a>身、<a id="a-G0"></a>意。<a id="a-G1"></a>此中眼由眼空。<a id="a-G2"></a>何以故？<a id="a-G3"></a>非常非坏本性尔故。<a id="a-G4"></a>耳、<a id="a-G5"></a>鼻、<a id="a-G6"></a>舌、<a id="a-G7"></a>身、<a id="a-G8"></a>意由耳、<a id="a-G9"></a>鼻、<a id="a-GA"></a>舌、<a id="a-GB"></a>身、<a id="a-GC"></a>意空。<a id="a-GD"></a>何以故？<a id="a-GE"></a>非常非坏本性尔故。<a id="a-GF"></a>善现，<a id="a-GG"></a>是为内空。<a id="a-GH"></a>”</p>
  <p id="aGI">善现白佛言：<a id="a-GJ"></a>“世尊，<a id="a-GK"></a>云何外空？<a id="a-GL"></a>”</p>
  <p id="aGM">佛言：<a id="a-GN"></a>“善现，<a id="a-GO"></a>外谓外法，<a id="a-GP"></a>即是色、<a id="a-GQ"></a>声、<a id="a-GR"></a>香、<a id="a-GS"></a>味、<a id="a-GT"></a>触、<a id="a-GU"></a>法。<a id="a-GV"></a>此中色由色空。<a id="a-GW"></a>何以故？<a id="a-GX"></a>非常非坏本性尔故。<a id="a-GY"></a>声、<a id="a-GZ"></a>香、<a id="a-Ga"></a>味、<a id="a-Gb"></a>触、<a id="a-Gc"></a>法由声、<a id="a-Gd"></a>香、<a id="a-Ge"></a>味、<a id="a-Gf"></a>触、<a id="a-Gg"></a>法空。<a id="a-Gh"></a>何以故？<a id="a-Gi"></a>非常非坏本性尔故。<a id="a-Gj"></a>善现，<a id="a-Gk"></a>是为外空。<a id="a-Gl"></a>”</p>
  <p id="aGm">善现白佛言：<a id="a-Gn"></a>“世尊，<a id="a-Go"></a>云何内外空？<a id="a-Gp"></a>”</p>
  <p id="aGq">佛言：<a id="a-Gr"></a>“善现，<a id="a-Gs"></a>内外谓内外法，<a id="a-Gt"></a>即是内六处、<a id="a-Gu"></a>外六处。<a id="a-Gv"></a>此中内六处由外六处空。<a id="a-Gw"></a>何以故？<a id="a-Gx"></a>非常非坏本性尔故。<a id="a-Gy"></a>外六处由内六处空。<a id="a-Gz"></a>何以故？<a id="a-H0"></a>非常非坏本性尔故。<a id="a-H1"></a>善现，<a id="a-H2"></a>是为内外空。<a id="a-H3"></a>”</p>
  <p id="aH4">善现白佛言：<a id="a-H5"></a>“世尊，<a id="a-H6"></a>云何空空？<a id="a-H7"></a>”</p>
  <p id="aH8">佛言：<a id="a-H9"></a>“善现，<a id="a-HA"></a>空谓一切法空。<a id="a-HB"></a>此空由空空。<a id="a-HC"></a>何以故？<a id="a-HD"></a>非常非坏本性尔故。<a id="a-HE"></a>善现，<a id="a-HF"></a>是为空空。<a id="a-HG"></a>”</p>
  <p id="aHH">善现白佛言：<a id="a-HI"></a>“世尊，<a id="a-HJ"></a>云何大空？<a id="a-HK"></a>”</p>
  <p id="aHL">佛言：<a id="a-HM"></a>“善现，<a id="a-HN"></a>大谓十方，<a id="a-HO"></a>即是东南西北、<a id="a-HP"></a>四维、<a id="a-HQ"></a>上下。<a id="a-HR"></a>此中东方由东方空。<a id="a-HS"></a>何以故？<a id="a-HT"></a>非常非坏本性尔故。<a id="a-HU"></a>南西北方、<a id="a-HV"></a>四维、<a id="a-HW"></a>上下由南西北方、<a id="a-HX"></a>四维、<a id="a-HY"></a>上下空。<a id="a-HZ"></a>何以故？<a id="a-Ha"></a>非常非坏本性尔故。<a id="a-Hb"></a>善现，<a id="a-Hc"></a>是为大空。<a id="a-Hd"></a>”</p>
  <p id="aHe">善现白佛言：<a id="a-Hf"></a>“世尊，<a id="a-Hg"></a>云何胜义空？<a id="a-Hh"></a>”</p>
  <p id="aHi">佛言：<a id="a-Hj"></a>“善现，<a id="a-Hk"></a>胜义谓涅槃。<a id="a-Hl"></a>此胜义由胜义空。<a id="a-Hm"></a>何以故？<a id="a-Hn"></a>非常非坏本性尔故。<a id="a-Ho"></a>善现，<a id="a-Hp"></a>是为胜义空。<a id="a-Hq"></a>”</p>
  <p id="aHr">善现白佛言：<a id="a-Hs"></a>“世尊，<a id="a-Ht"></a>云何有为空？<a id="a-Hu"></a>”</p>
  <p id="aHv">佛言：<a id="a-Hw"></a>“善现，<a id="a-Hx"></a>有为谓欲界、<a id="a-Hy"></a>色界、<a id="a-Hz"></a>无色界。<a id="a-I0"></a>此中欲界由欲界空。<a id="a-I1"></a>何以故？<a id="a-I2"></a>非常非坏本性尔故。<a id="a-I3"></a>色、<a id="a-I4"></a>无色界由色、<a id="a-I5"></a>无色界空。<a id="a-I6"></a>何以故？<a id="a-I7"></a>非常非坏本性尔故。<a id="a-I8"></a>善现，<a id="a-I9"></a>是为有为空。<a id="a-IA"></a>”</p>
  <p id="aIB">善现白佛言：<a id="a-IC"></a>“世尊，<a id="a-ID"></a>云何无为空？<a id="a-IE"></a>”</p>
  <p id="aIF">佛言：<a id="a-IG"></a>“善现，<a id="a-IH"></a>无为谓无生、<a id="a-II"></a>无住、<a id="a-IJ"></a>无异、<a id="a-IK"></a>无灭。<a id="a-IL"></a>此无为由无为空。<a id="a-IM"></a>何以故？<a id="a-IN"></a>非常非坏本性尔故。<a id="a-IO"></a>善现，<a id="a-IP"></a>是为无为空。<a id="a-IQ"></a>”</p>
  <p id="aIR">善现白佛言：<a id="a-IS"></a>“世尊，<a id="a-IT"></a>云何毕竟空？<a id="a-IU"></a>”</p>
  <p id="aIV">佛言：<a id="a-IW"></a>“善现，<a id="a-IX"></a>毕竟谓诸法究竟不可得。<a id="a-IY"></a>此毕竟由毕竟空。<a id="a-IZ"></a>何以故？<a id="a-Ia"></a>非常非坏本性尔故。<a id="a-Ib"></a>善现，<a id="a-Ic"></a>是为毕竟空。<a id="a-Id"></a>”</p>
  <p id="aIe">善现白佛言：<a id="a-If"></a>“世尊，<a id="a-Ig"></a>云何无际空？<a id="a-Ih"></a>”</p>
  <p id="aIi">佛言：<a id="a-Ij"></a>“善现，<a id="a-Ik"></a>无际谓无初中后际可得及无往来际可得。<a id="a-Il"></a>此无际由无际空。<a id="a-Im"></a>何以故？<a id="a-In"></a>非常非坏本性尔故。<a id="a-Io"></a>善现，<a id="a-Ip"></a>是为无际空。<a id="a-Iq"></a>”</p>
  <p id="aIr">善现白佛言：<a id="a-Is"></a>“世尊，<a id="a-It"></a>云何散空？<a id="a-Iu"></a>”</p>
  <p id="aIv">佛言：<a id="a-Iw"></a>“善现，<a id="a-Ix"></a>散谓有放、<a id="a-Iy"></a>有弃、<a id="a-Iz"></a>有舍可得。<a id="a-J0"></a>此散由散空。<a id="a-J1"></a>何以故？<a id="a-J2"></a>非常非坏本性尔故。<a id="a-J3"></a>善现，<a id="a-J4"></a>是为散空。<a id="a-J5"></a>”</p>
  <p id="aJ6">善现白佛言：<a id="a-J7"></a>“世尊，<a id="a-J8"></a>云何无变异空？<a id="a-J9"></a>”</p>
  <p id="aJA">佛言：<a id="a-JB"></a>“善现，<a id="a-JC"></a>无变异谓无放、<a id="a-JD"></a>无弃、<a id="a-JE"></a>无舍可得。<a id="a-JF"></a>此无变异由无变异空。<a id="a-JG"></a>何以故？<a id="a-JH"></a>非常非坏本性尔故。<a id="a-JI"></a>善现，<a id="a-JJ"></a>是为无变异空。<a id="a-JK"></a>”</p>
  <p id="aJL">善现白佛言：<a id="a-JM"></a>“世尊，<a id="a-JN"></a>云何本性空？<a id="a-JO"></a>”</p>
  <p id="aJP">佛言：<a id="a-JQ"></a>“善现，<a id="a-JR"></a>本性谓一切法本性——若有为法性、<a id="a-JS"></a>若无为法性——皆非声闻所作，<a id="a-JT"></a>非独觉所作，<a id="a-JU"></a>非菩萨所作，<a id="a-JV"></a>非如来所作，<a id="a-JW"></a>亦非余所作。<a id="a-JX"></a>此本性由本性空。<a id="a-JY"></a>何以故？<a id="a-JZ"></a>非常非坏本性尔故。<a id="a-Ja"></a>善现，<a id="a-Jb"></a>是为本性空。<a id="a-Jc"></a>”</p>
  <p id="aJd">善现白佛言：<a id="a-Je"></a>“世尊，<a id="a-Jf"></a>云何自相空？<a id="a-Jg"></a>”</p>
  <p id="aJh">佛言：<a id="a-Ji"></a>“善现，<a id="a-Jj"></a>自相谓一切法自相，<a id="a-Jk"></a>如变礙是色自相，<a id="a-Jl"></a>领纳是受自相，<a id="a-Jm"></a>取像是想自相，<a id="a-Jn"></a>造作是行自相，<a id="a-Jo"></a>了别是识自相，<a id="a-Jp"></a>如是等若有为法自相，<a id="a-Jq"></a>若无为法自相。<a id="a-Jr"></a>此自相由自相空。<a id="a-Js"></a>何以故？<a id="a-Jt"></a>非常非坏本性尔故。<a id="a-Ju"></a>善现，<a id="a-Jv"></a>是为自相空。<a id="a-Jw"></a>”</p>
  <p id="aJx">善现白佛言：<a id="a-Jy"></a>“世尊，<a id="a-Jz"></a>云何共相空？<a id="a-K0"></a>”</p>
  <p id="aK1">佛言：<a id="a-K2"></a>“善现，<a id="a-K3"></a>共相谓一切法共相，<a id="a-K4"></a>如苦是有漏法共相，<a id="a-K5"></a>无常是有为法共相，<a id="a-K6"></a>空、<a id="a-K7"></a>无我是一切法共相，<a id="a-K8"></a>如是等有无量共相。<a id="a-K9"></a>此共相由共相空。<a id="a-KA"></a>何以故？<a id="a-KB"></a>非常非坏本性尔故。<a id="a-KC"></a>善现，<a id="a-KD"></a>是为共相空。<a id="a-KE"></a>”</p>
  <p id="aKF">善现白佛言：<a id="a-KG"></a>“世尊，<a id="a-KH"></a>云何一切法空？<a id="a-KI"></a>”</p>
  <p id="aKJ">佛言：<a id="a-KK"></a>“善现，<a id="a-KL"></a>一切法谓五蕴、<a id="a-KM"></a>十二处、<a id="a-KN"></a>十八界若有色无色、<a id="a-KO"></a>有见无见、<a id="a-KP"></a>有对无对、<a id="a-KQ"></a>有漏无漏、<a id="a-KR"></a>有为无为法。<a id="a-KS"></a>此一切法由一切法空。<a id="a-KT"></a>何以故？<a id="a-KU"></a>非常非坏本性尔故。<a id="a-KV"></a>善现，<a id="a-KW"></a>是为一切法空。<a id="a-KX"></a>”</p>
  <p id="aKY">善现白佛言：<a id="a-KZ"></a>“世尊，<a id="a-Ka"></a>云何不可得空？<a id="a-Kb"></a>”</p>
  <p id="aKc">佛言：<a id="a-Kd"></a>“善现，<a id="a-Ke"></a>不可得谓此中一切法不可得，<a id="a-Kf"></a>若过去不可得，<a id="a-Kg"></a>未来不可得，<a id="a-Kh"></a>现在不可得；<a id="a-Ki"></a>若过去，<a id="a-Kj"></a>无未来、<a id="a-Kk"></a>现在可得；<a id="a-Kl"></a>若未来，<a id="a-Km"></a>无过去、<a id="a-Kn"></a>现在可得；<a id="a-Ko"></a>若现在，<a id="a-Kp"></a>无过去、<a id="a-Kq"></a>未来可得。<a id="a-Kr"></a>此不可得由不可得空。<a id="a-Ks"></a>何以故？<a id="a-Kt"></a>非常非坏本性尔故。<a id="a-Ku"></a>善现，<a id="a-Kv"></a>是为不可得空。<a id="a-Kw"></a>”</p>
  <p id="aKx">善现白佛言：<a id="a-Ky"></a>“世尊，<a id="a-Kz"></a>云何无性空？<a id="a-L0"></a>”</p>
  <p id="aL1">佛言：<a id="a-L2"></a>“善现，<a id="a-L3"></a>无性谓此中无少性可得。<a id="a-L4"></a>此无性由无性空。<a id="a-L5"></a>何以故？<a id="a-L6"></a>非常非坏本性尔故。<a id="a-L7"></a>善现，<a id="a-L8"></a>是为无性空。<a id="a-L9"></a>”</p>
  <p id="aLA">善现白佛言：<a id="a-LB"></a>“世尊，<a id="a-LC"></a>云何自性空？<a id="a-LD"></a>”</p>
  <p id="aLE">佛言：<a id="a-LF"></a>“善现，<a id="a-LG"></a>自性谓诸法能和合自性。<a id="a-LH"></a>此自性由自性空。<a id="a-LI"></a>何以故？<a id="a-LJ"></a>非常非坏本性尔故。<a id="a-LK"></a>善现，<a id="a-LL"></a>是为自性空。<a id="a-LM"></a>”</p>
  <p id="aLN">善现白佛言：<a id="a-LO"></a>“世尊，<a id="a-LP"></a>云何无性自性空？<a id="a-LQ"></a>”</p>
  <p id="aLR">佛言：<a id="a-LS"></a>“善现，<a id="a-LT"></a>无性自性谓诸法无能和合性，<a id="a-LU"></a>有所和合自性。<a id="a-LV"></a>此无性自性由无性自性空。<a id="a-LW"></a>何以故？<a id="a-LX"></a>非常非坏本性尔故。<a id="a-LY"></a>善现，<a id="a-LZ"></a>是为无性自性空。</p>
  <p id="aLa">“复次，<a id="a-Lb"></a>善现，<a id="a-Lc"></a>有性由有性空，<a id="a-Ld"></a>无性由无性空，<a id="a-Le"></a>自性由自性空，<a id="a-Lf"></a>他性由他性空。</p>
  <p id="aLg">“云何有性由有性空？<a id="a-Lh"></a>有性谓五蕴，<a id="a-Li"></a>此有性由有性空，<a id="a-Lj"></a>五蕴生性不可得故，<a id="a-Lk"></a>是为有性由有性空。</p>
  <p id="aLl">“云何无性由无性空？<a id="a-Lm"></a>无性谓无为，<a id="a-Ln"></a>此无性由无性空，<a id="a-Lo"></a>是为无性由无性空。</p>
  <p id="aLp">“云何自性由自性空？<a id="a-Lq"></a>谓一切法皆自性空，<a id="a-Lr"></a>此空非智所作，<a id="a-Ls"></a>非见所作，<a id="a-Lt"></a>亦非余所作，<a id="a-Lu"></a>是为自性由自性空。</p>
  <p id="aLv">“云何他性由他性空？<a id="a-Lw"></a>谓若佛出世若不出世，<a id="a-Lx"></a>一切法法住、<a id="a-Ly"></a>法定、<a id="a-Lz"></a>法性、<a id="a-M0"></a>法界、<a id="a-M1"></a>平等性、<a id="a-M2"></a>离生性、<a id="a-M3"></a>真如、<a id="a-M4"></a>不虚妄性、<a id="a-M5"></a>不变异性、<a id="a-M6"></a>实际，<a id="a-M7"></a>皆由他性故空，<a id="a-M8"></a>是为他性由他性空。</p>
  <p id="aM9">“善现当知，<a id="a-MA"></a>是为菩萨摩诃萨大乘相。</p>
 </body>
</html>