<!doctype html>
<html id="z3IBSwE4z" data-ver="1666">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百一十</h1>
  <h2 id="a2">初分不思议等品第四十二之三</h2>
  <p id="a3">“善现，<a id="a-4"></a>于意云何？<a id="a-5"></a>色不可思议、<a id="a-6"></a>不可称量、<a id="a-7"></a>无数量、<a id="a-8"></a>无等等、<a id="a-9"></a>无自性中，<a id="a-A"></a>色可得不？<a id="a-B"></a>受、<a id="a-C"></a>想、<a id="a-D"></a>行、<a id="a-E"></a>识不可思议、<a id="a-F"></a>不可称量、<a id="a-G"></a>无数量、<a id="a-H"></a>无等等、<a id="a-I"></a>无自性中，<a id="a-J"></a>受、<a id="a-K"></a>想、<a id="a-L"></a>行、<a id="a-M"></a>识可得不？</p>
  <p id="aN">“善现，<a id="a-O"></a>于意云何？<a id="a-P"></a>眼处不可思议、<a id="a-Q"></a>不可称量、<a id="a-R"></a>无数量、<a id="a-S"></a>无等等、<a id="a-T"></a>无自性中，<a id="a-U"></a>眼处可得不？<a id="a-V"></a>耳、<a id="a-W"></a>鼻、<a id="a-X"></a>舌、<a id="a-Y"></a>身、<a id="a-Z"></a>意处不可思议、<a id="a-a"></a>不可称量、<a id="a-b"></a>无数量、<a id="a-c"></a>无等等、<a id="a-d"></a>无自性中，<a id="a-e"></a>耳、<a id="a-f"></a>鼻、<a id="a-g"></a>舌、<a id="a-h"></a>身、<a id="a-i"></a>意处可得不？</p>
  <p id="aj">“善现，<a id="a-k"></a>于意云何？<a id="a-l"></a>色处不可思议、<a id="a-m"></a>不可称量、<a id="a-n"></a>无数量、<a id="a-o"></a>无等等、<a id="a-p"></a>无自性中，<a id="a-q"></a>色处可得不？<a id="a-r"></a>声、<a id="a-s"></a>香、<a id="a-t"></a>味、<a id="a-u"></a>触、<a id="a-v"></a>法处不可思议、<a id="a-w"></a>不可称量、<a id="a-x"></a>无数量、<a id="a-y"></a>无等等、<a id="a-z"></a>无自性中，<a id="a-10"></a>声、<a id="a-11"></a>香、<a id="a-12"></a>味、<a id="a-13"></a>触、<a id="a-14"></a>法处可得不？</p>
  <p id="a15">“善现，<a id="a-16"></a>于意云何？<a id="a-17"></a>眼界不可思议、<a id="a-18"></a>不可称量、<a id="a-19"></a>无数量、<a id="a-1A"></a>无等等、<a id="a-1B"></a>无自性中，<a id="a-1C"></a>眼界可得不？<a id="a-1D"></a>色界、<a id="a-1E"></a>眼识界及眼触、<a id="a-1F"></a>眼触为缘所生诸受不可思议、<a id="a-1G"></a>不可称量、<a id="a-1H"></a>无数量、<a id="a-1I"></a>无等等、<a id="a-1J"></a>无自性中，<a id="a-1K"></a>色界乃至眼触为缘所生诸受可得不？</p>
  <p id="a1L">“善现，<a id="a-1M"></a>于意云何？<a id="a-1N"></a>耳界不可思议、<a id="a-1O"></a>不可称量、<a id="a-1P"></a>无数量、<a id="a-1Q"></a>无等等、<a id="a-1R"></a>无自性中，<a id="a-1S"></a>耳界可得不？<a id="a-1T"></a>声界、<a id="a-1U"></a>耳识界及耳触、<a id="a-1V"></a>耳触为缘所生诸受不可思议、<a id="a-1W"></a>不可称量、<a id="a-1X"></a>无数量、<a id="a-1Y"></a>无等等、<a id="a-1Z"></a>无自性中，<a id="a-1a"></a>声界乃至耳触为缘所生诸受可得不？</p>
  <p id="a1b">“善现，<a id="a-1c"></a>于意云何？<a id="a-1d"></a>鼻界不可思议、<a id="a-1e"></a>不可称量、<a id="a-1f"></a>无数量、<a id="a-1g"></a>无等等、<a id="a-1h"></a>无自性中，<a id="a-1i"></a>鼻界可得不？<a id="a-1j"></a>香界、<a id="a-1k"></a>鼻识界及鼻触、<a id="a-1l"></a>鼻触为缘所生诸受不可思议、<a id="a-1m"></a>不可称量、<a id="a-1n"></a>无数量、<a id="a-1o"></a>无等等、<a id="a-1p"></a>无自性中，<a id="a-1q"></a>香界乃至鼻触为缘所生诸受可得不？</p>
  <p id="a1r">“善现，<a id="a-1s"></a>于意云何？<a id="a-1t"></a>舌界不可思议、<a id="a-1u"></a>不可称量、<a id="a-1v"></a>无数量、<a id="a-1w"></a>无等等、<a id="a-1x"></a>无自性中，<a id="a-1y"></a>舌界可得不？<a id="a-1z"></a>味界、<a id="a-20"></a>舌识界及舌触、<a id="a-21"></a>舌触为缘所生诸受不可思议、<a id="a-22"></a>不可称量、<a id="a-23"></a>无数量、<a id="a-24"></a>无等等、<a id="a-25"></a>无自性中，<a id="a-26"></a>味界乃至舌触为缘所生诸受可得不？</p>
  <p id="a27">“善现，<a id="a-28"></a>于意云何？<a id="a-29"></a>身界不可思议、<a id="a-2A"></a>不可称量、<a id="a-2B"></a>无数量、<a id="a-2C"></a>无等等、<a id="a-2D"></a>无自性中，<a id="a-2E"></a>身界可得不？<a id="a-2F"></a>触界、<a id="a-2G"></a>身识界及身触、<a id="a-2H"></a>身触为缘所生诸受不可思议、<a id="a-2I"></a>不可称量、<a id="a-2J"></a>无数量、<a id="a-2K"></a>无等等、<a id="a-2L"></a>无自性中，<a id="a-2M"></a>触界乃至身触为缘所生诸受可得不？</p>
  <p id="a2N">“善现，<a id="a-2O"></a>于意云何？<a id="a-2P"></a>意界不可思议、<a id="a-2Q"></a>不可称量、<a id="a-2R"></a>无数量、<a id="a-2S"></a>无等等、<a id="a-2T"></a>无自性中，<a id="a-2U"></a>意界可得不？<a id="a-2V"></a>法界、<a id="a-2W"></a>意识界及意触、<a id="a-2X"></a>意触为缘所生诸受不可思议、<a id="a-2Y"></a>不可称量、<a id="a-2Z"></a>无数量、<a id="a-2a"></a>无等等、<a id="a-2b"></a>无自性中，<a id="a-2c"></a>法界乃至意触为缘所生诸受可得不？</p>
  <p id="a2d">“善现，<a id="a-2e"></a>于意云何？<a id="a-2f"></a>地界不可思议、<a id="a-2g"></a>不可称量、<a id="a-2h"></a>无数量、<a id="a-2i"></a>无等等、<a id="a-2j"></a>无自性中，<a id="a-2k"></a>地界可得不？<a id="a-2l"></a>水、<a id="a-2m"></a>火、<a id="a-2n"></a>风、<a id="a-2o"></a>空、<a id="a-2p"></a>识界不可思议、<a id="a-2q"></a>不可称量、<a id="a-2r"></a>无数量、<a id="a-2s"></a>无等等、<a id="a-2t"></a>无自性中，<a id="a-2u"></a>水、<a id="a-2v"></a>火、<a id="a-2w"></a>风、<a id="a-2x"></a>空、<a id="a-2y"></a>识界可得不？</p>
  <p id="a2z">“善现，<a id="a-30"></a>于意云何？<a id="a-31"></a>无明不可思议、<a id="a-32"></a>不可称量、<a id="a-33"></a>无数量、<a id="a-34"></a>无等等、<a id="a-35"></a>无自性中，<a id="a-36"></a>无明可得不？<a id="a-37"></a>行、<a id="a-38"></a>识、<a id="a-39"></a>名色、<a id="a-3A"></a>六处、<a id="a-3B"></a>触、<a id="a-3C"></a>受、<a id="a-3D"></a>爱、<a id="a-3E"></a>取、<a id="a-3F"></a>有、<a id="a-3G"></a>生、<a id="a-3H"></a>老死愁叹苦忧恼不可思议、<a id="a-3I"></a>不可称量、<a id="a-3J"></a>无数量、<a id="a-3K"></a>无等等、<a id="a-3L"></a>无自性中，<a id="a-3M"></a>行乃至老死愁叹苦忧恼可得不？</p>
  <p id="a3N">“善现，<a id="a-3O"></a>于意云何？<a id="a-3P"></a>布施波罗蜜多不可思议、<a id="a-3Q"></a>不可称量、<a id="a-3R"></a>无数量、<a id="a-3S"></a>无等等、<a id="a-3T"></a>无自性中，<a id="a-3U"></a>布施波罗蜜多可得不？<a id="a-3V"></a>净戒、<a id="a-3W"></a>安忍、<a id="a-3X"></a>精进、<a id="a-3Y"></a>静虑、<a id="a-3Z"></a>般若波罗蜜多不可思议、<a id="a-3a"></a>不可称量、<a id="a-3b"></a>无数量、<a id="a-3c"></a>无等等、<a id="a-3d"></a>无自性中，<a id="a-3e"></a>净戒乃至般若波罗蜜多可得不？</p>
  <p id="a3f">“善现，<a id="a-3g"></a>于意云何？<a id="a-3h"></a>内空不可思议、<a id="a-3i"></a>不可称量、<a id="a-3j"></a>无数量、<a id="a-3k"></a>无等等、<a id="a-3l"></a>无自性中，<a id="a-3m"></a>内空可得不？<a id="a-3n"></a>外空、<a id="a-3o"></a>内外空、<a id="a-3p"></a>空空、<a id="a-3q"></a>大空、<a id="a-3r"></a>胜义空、<a id="a-3s"></a>有为空、<a id="a-3t"></a>无为空、<a id="a-3u"></a>毕竟空、<a id="a-3v"></a>无际空、<a id="a-3w"></a>散空、<a id="a-3x"></a>无变异空、<a id="a-3y"></a>本性空、<a id="a-3z"></a>自相空、<a id="a-40"></a>共相空、<a id="a-41"></a>一切法空、<a id="a-42"></a>不可得空、<a id="a-43"></a>无性空、<a id="a-44"></a>自性空、<a id="a-45"></a>无性自性空不可思议、<a id="a-46"></a>不可称量、<a id="a-47"></a>无数量、<a id="a-48"></a>无等等、<a id="a-49"></a>无自性中，<a id="a-4A"></a>外空乃至无性自性空可得不？</p>
  <p id="a4B">“善现，<a id="a-4C"></a>于意云何？<a id="a-4D"></a>真如不可思议、<a id="a-4E"></a>不可称量、<a id="a-4F"></a>无数量、<a id="a-4G"></a>无等等、<a id="a-4H"></a>无自性中，<a id="a-4I"></a>真如可得不？<a id="a-4J"></a>法界、<a id="a-4K"></a>法性、<a id="a-4L"></a>不虚妄性、<a id="a-4M"></a>不变异性、<a id="a-4N"></a>平等性、<a id="a-4O"></a>离生性、<a id="a-4P"></a>法定、<a id="a-4Q"></a>法住、<a id="a-4R"></a>实际、<a id="a-4S"></a>虚空界、<a id="a-4T"></a>不思议界不可思议、<a id="a-4U"></a>不可称量、<a id="a-4V"></a>无数量、<a id="a-4W"></a>无等等、<a id="a-4X"></a>无自性中，<a id="a-4Y"></a>法界乃至不思议界可得不？</p>
  <p id="a4Z">“善现，<a id="a-4a"></a>于意云何？<a id="a-4b"></a>苦圣谛不可思议、<a id="a-4c"></a>不可称量、<a id="a-4d"></a>无数量、<a id="a-4e"></a>无等等、<a id="a-4f"></a>无自性中，<a id="a-4g"></a>苦圣谛可得不？<a id="a-4h"></a>集、<a id="a-4i"></a>灭、<a id="a-4j"></a>道圣谛不可思议、<a id="a-4k"></a>不可称量、<a id="a-4l"></a>无数量、<a id="a-4m"></a>无等等、<a id="a-4n"></a>无自性中，<a id="a-4o"></a>集、<a id="a-4p"></a>灭、<a id="a-4q"></a>道圣谛可得不？</p>
  <p id="a4r">“善现，<a id="a-4s"></a>于意云何？<a id="a-4t"></a>四静虑不可思议、<a id="a-4u"></a>不可称量、<a id="a-4v"></a>无数量、<a id="a-4w"></a>无等等、<a id="a-4x"></a>无自性中，<a id="a-4y"></a>四静虑可得不？<a id="a-4z"></a>四无量、<a id="a-50"></a>四无色定不可思议、<a id="a-51"></a>不可称量、<a id="a-52"></a>无数量、<a id="a-53"></a>无等等、<a id="a-54"></a>无自性中，<a id="a-55"></a>四无量、<a id="a-56"></a>四无色定可得不？</p>
  <p id="a57">“善现，<a id="a-58"></a>于意云何？<a id="a-59"></a>八解脱不可思议、<a id="a-5A"></a>不可称量、<a id="a-5B"></a>无数量、<a id="a-5C"></a>无等等、<a id="a-5D"></a>无自性中，<a id="a-5E"></a>八解脱可得不？<a id="a-5F"></a>八胜处、<a id="a-5G"></a>九次第定、<a id="a-5H"></a>十遍处不可思议、<a id="a-5I"></a>不可称量、<a id="a-5J"></a>无数量、<a id="a-5K"></a>无等等、<a id="a-5L"></a>无自性中，<a id="a-5M"></a>八胜处、<a id="a-5N"></a>九次第定、<a id="a-5O"></a>十遍处可得不？</p>
  <p id="a5P">“善现，<a id="a-5Q"></a>于意云何？<a id="a-5R"></a>四念住不可思议、<a id="a-5S"></a>不可称量、<a id="a-5T"></a>无数量、<a id="a-5U"></a>无等等、<a id="a-5V"></a>无自性中，<a id="a-5W"></a>四念住可得不？<a id="a-5X"></a>四正断、<a id="a-5Y"></a>四神足、<a id="a-5Z"></a>五根、<a id="a-5a"></a>五力、<a id="a-5b"></a>七等觉支、<a id="a-5c"></a>八圣道支不可思议、<a id="a-5d"></a>不可称量、<a id="a-5e"></a>无数量、<a id="a-5f"></a>无等等、<a id="a-5g"></a>无自性中，<a id="a-5h"></a>四正断乃至八圣道支可得不？</p>
  <p id="a5i">“善现，<a id="a-5j"></a>于意云何？<a id="a-5k"></a>空解脱门不可思议、<a id="a-5l"></a>不可称量、<a id="a-5m"></a>无数量、<a id="a-5n"></a>无等等、<a id="a-5o"></a>无自性中，<a id="a-5p"></a>空解脱门可得不？<a id="a-5q"></a>无相、<a id="a-5r"></a>无愿解脱门不可思议、<a id="a-5s"></a>不可称量、<a id="a-5t"></a>无数量、<a id="a-5u"></a>无等等、<a id="a-5v"></a>无自性中，<a id="a-5w"></a>无相、<a id="a-5x"></a>无愿解脱门可得不？</p>
  <p id="a5y">“善现，<a id="a-5z"></a>于意云何？<a id="a-60"></a>菩萨十地不可思议、<a id="a-61"></a>不可称量、<a id="a-62"></a>无数量、<a id="a-63"></a>无等等、<a id="a-64"></a>无自性中，<a id="a-65"></a>菩萨十地可得不？</p>
  <p id="a66">“善现，<a id="a-67"></a>于意云何？<a id="a-68"></a>五眼不可思议、<a id="a-69"></a>不可称量、<a id="a-6A"></a>无数量、<a id="a-6B"></a>无等等、<a id="a-6C"></a>无自性中，<a id="a-6D"></a>五眼可得不？<a id="a-6E"></a>六神通不可思议、<a id="a-6F"></a>不可称量、<a id="a-6G"></a>无数量、<a id="a-6H"></a>无等等、<a id="a-6I"></a>无自性中，<a id="a-6J"></a>六神通可得不？</p>
  <p id="a6K">“善现，<a id="a-6L"></a>于意云何？<a id="a-6M"></a>佛十力不可思议、<a id="a-6N"></a>不可称量、<a id="a-6O"></a>无数量、<a id="a-6P"></a>无等等、<a id="a-6Q"></a>无自性中，<a id="a-6R"></a>佛十力可得不？<a id="a-6S"></a>四无所畏、<a id="a-6T"></a>四无礙解、<a id="a-6U"></a>大慈、<a id="a-6V"></a>大悲、<a id="a-6W"></a>大喜、<a id="a-6X"></a>大舍、<a id="a-6Y"></a>十八佛不共法不可思议、<a id="a-6Z"></a>不可称量、<a id="a-6a"></a>无数量、<a id="a-6b"></a>无等等、<a id="a-6c"></a>无自性中，<a id="a-6d"></a>四无所畏乃至十八佛不共法可得不？</p>
  <p id="a6e">“善现，<a id="a-6f"></a>于意云何？<a id="a-6g"></a>无忘失法不可思议、<a id="a-6h"></a>不可称量、<a id="a-6i"></a>无数量、<a id="a-6j"></a>无等等、<a id="a-6k"></a>无自性中，<a id="a-6l"></a>无忘失法可得不？<a id="a-6m"></a>恒住舍性不可思议、<a id="a-6n"></a>不可称量、<a id="a-6o"></a>无数量、<a id="a-6p"></a>无等等、<a id="a-6q"></a>无自性中，<a id="a-6r"></a>恒住舍性可得不？</p>
  <p id="a6s">“善现，<a id="a-6t"></a>于意云何？<a id="a-6u"></a>一切智不可思议、<a id="a-6v"></a>不可称量、<a id="a-6w"></a>无数量、<a id="a-6x"></a>无等等、<a id="a-6y"></a>无自性中，<a id="a-6z"></a>一切智可得不？<a id="a-70"></a>道相智、<a id="a-71"></a>一切相智不可思议、<a id="a-72"></a>不可称量、<a id="a-73"></a>无数量、<a id="a-74"></a>无等等、<a id="a-75"></a>无自性中，<a id="a-76"></a>道相智、<a id="a-77"></a>一切相智可得不？</p>
  <p id="a78">“善现，<a id="a-79"></a>于意云何？<a id="a-7A"></a>一切陀罗尼门不可思议、<a id="a-7B"></a>不可称量、<a id="a-7C"></a>无数量、<a id="a-7D"></a>无等等、<a id="a-7E"></a>无自性中，<a id="a-7F"></a>一切陀罗尼门可得不？<a id="a-7G"></a>一切三摩地门不可思议、<a id="a-7H"></a>不可称量、<a id="a-7I"></a>无数量、<a id="a-7J"></a>无等等、<a id="a-7K"></a>无自性中，<a id="a-7L"></a>一切三摩地门可得不？</p>
  <p id="a7M">“善现，<a id="a-7N"></a>于意云何？<a id="a-7O"></a>预流果不可思议、<a id="a-7P"></a>不可称量、<a id="a-7Q"></a>无数量、<a id="a-7R"></a>无等等、<a id="a-7S"></a>无自性中，<a id="a-7T"></a>预流果可得不？<a id="a-7U"></a>一来、<a id="a-7V"></a>不还、<a id="a-7W"></a>阿罗汉果不可思议、<a id="a-7X"></a>不可称量、<a id="a-7Y"></a>无数量、<a id="a-7Z"></a>无等等、<a id="a-7a"></a>无自性中，<a id="a-7b"></a>一来、<a id="a-7c"></a>不还、<a id="a-7d"></a>阿罗汉果可得不？</p>
  <p id="a7e">“善现，<a id="a-7f"></a>于意云何？<a id="a-7g"></a>独觉菩提不可思议、<a id="a-7h"></a>不可称量、<a id="a-7i"></a>无数量、<a id="a-7j"></a>无等等、<a id="a-7k"></a>无自性中，<a id="a-7l"></a>独觉菩提可得不？</p>
  <p id="a7m">“善现，<a id="a-7n"></a>于意云何？<a id="a-7o"></a>一切菩萨摩诃萨行不可思议、<a id="a-7p"></a>不可称量、<a id="a-7q"></a>无数量、<a id="a-7r"></a>无等等、<a id="a-7s"></a>无自性中，<a id="a-7t"></a>一切菩萨摩诃萨行可得不？</p>
  <p id="a7u">“善现，<a id="a-7v"></a>于意云何？<a id="a-7w"></a>诸佛无上正等菩提不可思议、<a id="a-7x"></a>不可称量、<a id="a-7y"></a>无数量、<a id="a-7z"></a>无等等、<a id="a-80"></a>无自性中，<a id="a-81"></a>诸佛无上正等菩提可得不？<a id="a-82"></a>”</p>
  <p id="a83">善现答言：<a id="a-84"></a>“不也，<a id="a-85"></a>世尊。<a id="a-86"></a>”</p>
  <p id="a87">佛言：<a id="a-88"></a>“善现，<a id="a-89"></a>如是，<a id="a-8A"></a>如是，<a id="a-8B"></a>由此因缘，<a id="a-8C"></a>一切法皆不可思议、<a id="a-8D"></a>不可称量、<a id="a-8E"></a>无数量、<a id="a-8F"></a>无等等。<a id="a-8G"></a>善现，<a id="a-8H"></a>以一切法皆不可思议、<a id="a-8I"></a>不可称量、<a id="a-8J"></a>无数量、<a id="a-8K"></a>无等等故，<a id="a-8L"></a>一切如来、<a id="a-8M"></a>应、<a id="a-8N"></a>正等觉所有佛法、<a id="a-8O"></a>如来法、<a id="a-8P"></a>自然法、<a id="a-8Q"></a>一切智智法，<a id="a-8R"></a>亦不可思议、<a id="a-8S"></a>不可称量、<a id="a-8T"></a>无数量、<a id="a-8U"></a>无等等。</p>
  <p id="a8V">“善现，<a id="a-8W"></a>一切如来、<a id="a-8X"></a>应、<a id="a-8Y"></a>正等觉所有佛法、<a id="a-8Z"></a>如来法、<a id="a-8a"></a>自然法、<a id="a-8b"></a>一切智智法，<a id="a-8c"></a>皆不可思议，<a id="a-8d"></a>思议灭故；<a id="a-8e"></a>不可称量，<a id="a-8f"></a>称量灭故；<a id="a-8g"></a>无数量，<a id="a-8h"></a>数量灭故；<a id="a-8i"></a>无等等，<a id="a-8j"></a>等等灭故。<a id="a-8k"></a>善现，<a id="a-8l"></a>由此因缘，<a id="a-8m"></a>一切法亦不可思议、<a id="a-8n"></a>不可称量、<a id="a-8o"></a>无数量、<a id="a-8p"></a>无等等。</p>
  <p id="a8q">“善现，<a id="a-8r"></a>一切如来、<a id="a-8s"></a>应、<a id="a-8t"></a>正等觉所有佛法、<a id="a-8u"></a>如来法、<a id="a-8v"></a>自然法、<a id="a-8w"></a>一切智智法，<a id="a-8x"></a>皆不可思议，<a id="a-8y"></a>过思议故；<a id="a-8z"></a>不可称量，<a id="a-90"></a>过称量故；<a id="a-91"></a>无数量，<a id="a-92"></a>过数量故；<a id="a-93"></a>无等等，<a id="a-94"></a>过等等故。<a id="a-95"></a>善现，<a id="a-96"></a>由此因缘，<a id="a-97"></a>一切法亦不可思议、<a id="a-98"></a>不可称量、<a id="a-99"></a>无数量、<a id="a-9A"></a>无等等。</p>
  <p id="a9B">“善现，<a id="a-9C"></a>不可思议者，<a id="a-9D"></a>但有不可思议增语；<a id="a-9E"></a>不可称量者，<a id="a-9F"></a>但有不可称量增语；<a id="a-9G"></a>无数量者，<a id="a-9H"></a>但有无数量增语；<a id="a-9I"></a>无等等者，<a id="a-9J"></a>但有无等等增语。<a id="a-9K"></a>善现，<a id="a-9L"></a>由此因缘，<a id="a-9M"></a>一切如来、<a id="a-9N"></a>应、<a id="a-9O"></a>正等觉所有佛法、<a id="a-9P"></a>如来法、<a id="a-9Q"></a>自然法、<a id="a-9R"></a>一切智智法，<a id="a-9S"></a>皆不可思议、<a id="a-9T"></a>不可称量、<a id="a-9U"></a>无数量、<a id="a-9V"></a>无等等。</p>
  <p id="a9W">“善现，<a id="a-9X"></a>不可思议者，<a id="a-9Y"></a>如虚空不可思议故；<a id="a-9Z"></a>不可称量者，<a id="a-9a"></a>如虚空不可称量故；<a id="a-9b"></a>无数量者，<a id="a-9c"></a>如虚空无数量故；<a id="a-9d"></a>无等等者，<a id="a-9e"></a>如虚空无等等故。<a id="a-9f"></a>善现，<a id="a-9g"></a>由此因缘，<a id="a-9h"></a>一切如来、<a id="a-9i"></a>应、<a id="a-9j"></a>正等觉所有佛法、<a id="a-9k"></a>如来法、<a id="a-9l"></a>自然法、<a id="a-9m"></a>一切智智法，<a id="a-9n"></a>皆不可思议、<a id="a-9o"></a>不可称量、<a id="a-9p"></a>无数量、<a id="a-9q"></a>无等等。</p>
  <p id="a9r">“善现，<a id="a-9s"></a>一切如来、<a id="a-9t"></a>应、<a id="a-9u"></a>正等觉所有佛法、<a id="a-9v"></a>如来法、<a id="a-9w"></a>自然法、<a id="a-9x"></a>一切智智法，<a id="a-9y"></a>声闻、<a id="a-9z"></a>独觉、<a id="a-A0"></a>世间天、<a id="a-A1"></a>人、<a id="a-A2"></a>阿素洛等皆悉不能思议、<a id="a-A3"></a>称量、<a id="a-A4"></a>数量、<a id="a-A5"></a>等等。<a id="a-A6"></a>善现，<a id="a-A7"></a>由此因缘，<a id="a-A8"></a>一切如来、<a id="a-A9"></a>应、<a id="a-AA"></a>正等觉所有佛法、<a id="a-AB"></a>如来法、<a id="a-AC"></a>自然法、<a id="a-AD"></a>一切智智法，<a id="a-AE"></a>皆不可思议、<a id="a-AF"></a>不可称量、<a id="a-AG"></a>无数量、<a id="a-AH"></a>无等等。<a id="a-AI"></a>”</p>
  <p id="aAJ">佛说如是不可思议、<a id="a-AK"></a>不可称量、<a id="a-AL"></a>无数量、<a id="a-AM"></a>无等等法时，<a id="a-AN"></a>众中有五百苾蒭，<a id="a-AO"></a>不受诸漏，<a id="a-AP"></a>心得解脱。<a id="a-AQ"></a>复有二千苾蒭尼，<a id="a-AR"></a>亦不受诸漏，<a id="a-AS"></a>心得解脱。<a id="a-AT"></a>复有六万邬波索迦，<a id="a-AU"></a>于诸法中远尘离垢，<a id="a-AV"></a>净法眼生。<a id="a-AW"></a>复有三万七千邬波斯迦，<a id="a-AX"></a>亦于诸法中远尘离垢，<a id="a-AY"></a>净法眼生。<a id="a-AZ"></a>复有二万菩萨摩诃萨，<a id="a-Aa"></a>得无生法忍，<a id="a-Ab"></a>于贤劫中受记作佛。</p>
  <p data-pb></p>
  <h2 id="aAc">初分办事品第四十三之一</h2>
  <p id="aAd">尔时，<a id="a-Ae"></a>具寿善现白佛言：<a id="a-Af"></a>“世尊，<a id="a-Ag"></a>甚深般若波罗蜜多，<a id="a-Ah"></a>为大事故出现世间；<a id="a-Ai"></a>甚深般若波罗蜜多，<a id="a-Aj"></a>为不可思议事故出现世间；<a id="a-Ak"></a>甚深般若波罗蜜多，<a id="a-Al"></a>为不可称量事故出现世间；<a id="a-Am"></a>甚深般若波罗蜜多，<a id="a-An"></a>为无数量事故出现世间；<a id="a-Ao"></a>甚深般若波罗蜜多，<a id="a-Ap"></a>为无等等事故出现世间。<a id="a-Aq"></a>”</p>
  <p id="aAr">佛言：<a id="a-As"></a>“善现，<a id="a-At"></a>如是，<a id="a-Au"></a>如是，<a id="a-Av"></a>如汝所说，<a id="a-Aw"></a>甚深般若波罗蜜多，<a id="a-Ax"></a>为大事故出现世间，<a id="a-Ay"></a>为不可思议事故出现世间，<a id="a-Az"></a>为不可称量事故出现世间，<a id="a-B0"></a>为无数量事故出现世间，<a id="a-B1"></a>为无等等事故出现世间。<a id="a-B2"></a>何以故？</p>
  <p id="aB3">“善现，<a id="a-B4"></a>甚深般若波罗蜜多，<a id="a-B5"></a>能成办布施、<a id="a-B6"></a>净戒、<a id="a-B7"></a>安忍、<a id="a-B8"></a>精进、<a id="a-B9"></a>静虑、<a id="a-BA"></a>般若波罗蜜多故。</p>
  <p id="aBB">“善现，<a id="a-BC"></a>甚深般若波罗蜜多，<a id="a-BD"></a>能成办内空、<a id="a-BE"></a>外空、<a id="a-BF"></a>内外空、<a id="a-BG"></a>空空、<a id="a-BH"></a>大空、<a id="a-BI"></a>胜义空、<a id="a-BJ"></a>有为空、<a id="a-BK"></a>无为空、<a id="a-BL"></a>毕竟空、<a id="a-BM"></a>无际空、<a id="a-BN"></a>散空、<a id="a-BO"></a>无变异空、<a id="a-BP"></a>本性空、<a id="a-BQ"></a>自相空、<a id="a-BR"></a>共相空、<a id="a-BS"></a>一切法空、<a id="a-BT"></a>不可得空、<a id="a-BU"></a>无性空、<a id="a-BV"></a>自性空、<a id="a-BW"></a>无性自性空故。</p>
  <p id="aBX">“善现，<a id="a-BY"></a>甚深般若波罗蜜多，<a id="a-BZ"></a>能成办真如、<a id="a-Ba"></a>法界、<a id="a-Bb"></a>法性、<a id="a-Bc"></a>不虚妄性、<a id="a-Bd"></a>不变异性、<a id="a-Be"></a>平等性、<a id="a-Bf"></a>离生性、<a id="a-Bg"></a>法定、<a id="a-Bh"></a>法住、<a id="a-Bi"></a>实际、<a id="a-Bj"></a>虚空界、<a id="a-Bk"></a>不思议界故。</p>
  <p id="aBl">“善现，<a id="a-Bm"></a>甚深般若波罗蜜多，<a id="a-Bn"></a>能成办苦圣谛、<a id="a-Bo"></a>集圣谛、<a id="a-Bp"></a>灭圣谛、<a id="a-Bq"></a>道圣谛故。</p>
  <p id="aBr">“善现，<a id="a-Bs"></a>甚深般若波罗蜜多，<a id="a-Bt"></a>能成办四静虑、<a id="a-Bu"></a>四无量、<a id="a-Bv"></a>四无色定故。</p>
  <p id="aBw">“善现，<a id="a-Bx"></a>甚深般若波罗蜜多，<a id="a-By"></a>能成办八解脱、<a id="a-Bz"></a>八胜处、<a id="a-C0"></a>九次第定、<a id="a-C1"></a>十遍处故。</p>
  <p id="aC2">“善现，<a id="a-C3"></a>甚深般若波罗蜜多，<a id="a-C4"></a>能成办四念住、<a id="a-C5"></a>四正断、<a id="a-C6"></a>四神足、<a id="a-C7"></a>五根、<a id="a-C8"></a>五力、<a id="a-C9"></a>七等觉支、<a id="a-CA"></a>八圣道支故。</p>
  <p id="aCB">“善现，<a id="a-CC"></a>甚深般若波罗蜜多，<a id="a-CD"></a>能成办空解脱门、<a id="a-CE"></a>无相解脱门、<a id="a-CF"></a>无愿解脱门故。</p>
  <p id="aCG">“善现，<a id="a-CH"></a>甚深般若波罗蜜多，<a id="a-CI"></a>能成办菩萨十地故。</p>
  <p id="aCJ">“善现，<a id="a-CK"></a>甚深般若波罗蜜多，<a id="a-CL"></a>能成办五眼、<a id="a-CM"></a>六神通故。</p>
  <p id="aCN">“善现，<a id="a-CO"></a>甚深般若波罗蜜多，<a id="a-CP"></a>能成办佛十力、<a id="a-CQ"></a>四无所畏、<a id="a-CR"></a>四无礙解、<a id="a-CS"></a>大慈、<a id="a-CT"></a>大悲、<a id="a-CU"></a>大喜、<a id="a-CV"></a>大舍、<a id="a-CW"></a>十八佛不共法故。</p>
  <p id="aCX">“善现，<a id="a-CY"></a>甚深般若波罗蜜多，<a id="a-CZ"></a>能成办无忘失法、<a id="a-Ca"></a>恒住舍性故。</p>
  <p id="aCb">“善现，<a id="a-Cc"></a>甚深般若波罗蜜多，<a id="a-Cd"></a>能成办一切智、<a id="a-Ce"></a>道相智、<a id="a-Cf"></a>一切相智故。</p>
  <p id="aCg">“善现，<a id="a-Ch"></a>甚深般若波罗蜜多，<a id="a-Ci"></a>能成办一切陀罗尼门、<a id="a-Cj"></a>一切三摩地门故。</p>
  <p id="aCk">“善现，<a id="a-Cl"></a>甚深般若波罗蜜多，<a id="a-Cm"></a>能成办预流果、<a id="a-Cn"></a>一来果、<a id="a-Co"></a>不还果、<a id="a-Cp"></a>阿罗汉果故。</p>
  <p id="aCq">“善现，<a id="a-Cr"></a>甚深般若波罗蜜多，<a id="a-Cs"></a>能成办独觉菩提故。</p>
  <p id="aCt">“善现，<a id="a-Cu"></a>甚深般若波罗蜜多，<a id="a-Cv"></a>能成办一切菩萨摩诃萨行故。</p>
  <p id="aCw">“善现，<a id="a-Cx"></a>甚深般若波罗蜜多，<a id="a-Cy"></a>能成办诸佛无上正等菩提故。</p>
  <p id="aCz">“善现，<a id="a-D0"></a>如刹帝利灌顶大王，<a id="a-D1"></a>威德自在降伏一切，<a id="a-D2"></a>以诸国事付嘱大臣，<a id="a-D3"></a>端拱无为，<a id="a-D4"></a>安隐快乐。<a id="a-D5"></a>善现，<a id="a-D6"></a>如来亦尔，<a id="a-D7"></a>为大法王，<a id="a-D8"></a>以声闻法、<a id="a-D9"></a>若独觉法、<a id="a-DA"></a>若菩萨法、<a id="a-DB"></a>若诸佛法，<a id="a-DC"></a>皆悉付嘱甚深般若波罗蜜多，<a id="a-DD"></a>由此般若波罗蜜多皆能成办一切事业。</p>
  <p id="aDE">“是故，<a id="a-DF"></a>善现，<a id="a-DG"></a>甚深般若波罗蜜多，<a id="a-DH"></a>为大事故出现世间，<a id="a-DI"></a>为不可思议事故出现世间，<a id="a-DJ"></a>为不可称量事故出现世间，<a id="a-DK"></a>为无数量事故出现世间，<a id="a-DL"></a>为无等等事故出现世间。<a id="a-DM"></a>所以者何？</p>
  <p id="aDN">“善现，<a id="a-DO"></a>甚深般若波罗蜜多，<a id="a-DP"></a>不取著色故，<a id="a-DQ"></a>出现世间能成办事；<a id="a-DR"></a>不取著受、<a id="a-DS"></a>想、<a id="a-DT"></a>行、<a id="a-DU"></a>识故，<a id="a-DV"></a>出现世间能成办事。</p>
  <p id="aDW">“善现，<a id="a-DX"></a>甚深般若波罗蜜多，<a id="a-DY"></a>不取著眼处故，<a id="a-DZ"></a>出现世间能成办事；<a id="a-Da"></a>不取著耳、<a id="a-Db"></a>鼻、<a id="a-Dc"></a>舌、<a id="a-Dd"></a>身、<a id="a-De"></a>意处故，<a id="a-Df"></a>出现世间能成办事。</p>
  <p id="aDg">“善现，<a id="a-Dh"></a>甚深般若波罗蜜多，<a id="a-Di"></a>不取著色处故，<a id="a-Dj"></a>出现世间能成办事；<a id="a-Dk"></a>不取著声、<a id="a-Dl"></a>香、<a id="a-Dm"></a>味、<a id="a-Dn"></a>触、<a id="a-Do"></a>法处故，<a id="a-Dp"></a>出现世间能成办事。</p>
  <p id="aDq">“善现，<a id="a-Dr"></a>甚深般若波罗蜜多，<a id="a-Ds"></a>不取著眼界故，<a id="a-Dt"></a>出现世间能成办事；<a id="a-Du"></a>不取著色界、<a id="a-Dv"></a>眼识界及眼触、<a id="a-Dw"></a>眼触为缘所生诸受故，<a id="a-Dx"></a>出现世间能成办事。</p>
  <p id="aDy">“善现，<a id="a-Dz"></a>甚深般若波罗蜜多，<a id="a-E0"></a>不取著耳界故，<a id="a-E1"></a>出现世间能成办事；<a id="a-E2"></a>不取著声界、<a id="a-E3"></a>耳识界及耳触、<a id="a-E4"></a>耳触为缘所生诸受故，<a id="a-E5"></a>出现世间能成办事。</p>
  <p id="aE6">“善现，<a id="a-E7"></a>甚深般若波罗蜜多，<a id="a-E8"></a>不取著鼻界故，<a id="a-E9"></a>出现世间能成办事；<a id="a-EA"></a>不取著香界、<a id="a-EB"></a>鼻识界及鼻触、<a id="a-EC"></a>鼻触为缘所生诸受故，<a id="a-ED"></a>出现世间能成办事。</p>
  <p id="aEE">“善现，<a id="a-EF"></a>甚深般若波罗蜜多，<a id="a-EG"></a>不取著舌界故，<a id="a-EH"></a>出现世间能成办事；<a id="a-EI"></a>不取著味界、<a id="a-EJ"></a>舌识界及舌触、<a id="a-EK"></a>舌触为缘所生诸受故，<a id="a-EL"></a>出现世间能成办事。</p>
  <p id="aEM">“善现，<a id="a-EN"></a>甚深般若波罗蜜多，<a id="a-EO"></a>不取著身界故，<a id="a-EP"></a>出现世间能成办事；<a id="a-EQ"></a>不取著触界、<a id="a-ER"></a>身识界及身触、<a id="a-ES"></a>身触为缘所生诸受故，<a id="a-ET"></a>出现世间能成办事。</p>
  <p id="aEU">“善现，<a id="a-EV"></a>甚深般若波罗蜜多，<a id="a-EW"></a>不取著意界故，<a id="a-EX"></a>出现世间能成办事；<a id="a-EY"></a>不取著法界、<a id="a-EZ"></a>意识界及意触、<a id="a-Ea"></a>意触为缘所生诸受故，<a id="a-Eb"></a>出现世间能成办事。</p>
  <p id="aEc">“善现，<a id="a-Ed"></a>甚深般若波罗蜜多，<a id="a-Ee"></a>不取著地界故，<a id="a-Ef"></a>出现世间能成办事；<a id="a-Eg"></a>不取著水、<a id="a-Eh"></a>火、<a id="a-Ei"></a>风、<a id="a-Ej"></a>空、<a id="a-Ek"></a>识界故，<a id="a-El"></a>出现世间能成办事。</p>
  <p id="aEm">“善现，<a id="a-En"></a>甚深般若波罗蜜多，<a id="a-Eo"></a>不取著无明故，<a id="a-Ep"></a>出现世间能成办事；<a id="a-Eq"></a>不取著行、<a id="a-Er"></a>识、<a id="a-Es"></a>名色、<a id="a-Et"></a>六处、<a id="a-Eu"></a>触、<a id="a-Ev"></a>受、<a id="a-Ew"></a>爱、<a id="a-Ex"></a>取、<a id="a-Ey"></a>有、<a id="a-Ez"></a>生、<a id="a-F0"></a>老死愁叹苦忧恼故，<a id="a-F1"></a>出现世间能成办事。</p>
  <p id="aF2">“善现，<a id="a-F3"></a>甚深般若波罗蜜多，<a id="a-F4"></a>不取著布施波罗蜜多故，<a id="a-F5"></a>出现世间能成办事；<a id="a-F6"></a>不取著净戒、<a id="a-F7"></a>安忍、<a id="a-F8"></a>精进、<a id="a-F9"></a>静虑、<a id="a-FA"></a>般若波罗蜜多故，<a id="a-FB"></a>出现世间能成办事。</p>
  <p id="aFC">“善现，<a id="a-FD"></a>甚深般若波罗蜜多，<a id="a-FE"></a>不取著内空故，<a id="a-FF"></a>出现世间能成办事；<a id="a-FG"></a>不取著外空、<a id="a-FH"></a>内外空、<a id="a-FI"></a>空空、<a id="a-FJ"></a>大空、<a id="a-FK"></a>胜义空、<a id="a-FL"></a>有为空、<a id="a-FM"></a>无为空、<a id="a-FN"></a>毕竟空、<a id="a-FO"></a>无际空、<a id="a-FP"></a>散空、<a id="a-FQ"></a>无变异空、<a id="a-FR"></a>本性空、<a id="a-FS"></a>自相空、<a id="a-FT"></a>共相空、<a id="a-FU"></a>一切法空、<a id="a-FV"></a>不可得空、<a id="a-FW"></a>无性空、<a id="a-FX"></a>自性空、<a id="a-FY"></a>无性自性空故，<a id="a-FZ"></a>出现世间能成办事。</p>
  <p id="aFa">“善现，<a id="a-Fb"></a>甚深般若波罗蜜多，<a id="a-Fc"></a>不取著真如故，<a id="a-Fd"></a>出现世间能成办事；<a id="a-Fe"></a>不取著法界、<a id="a-Ff"></a>法性、<a id="a-Fg"></a>不虚妄性、<a id="a-Fh"></a>不变异性、<a id="a-Fi"></a>平等性、<a id="a-Fj"></a>离生性、<a id="a-Fk"></a>法定、<a id="a-Fl"></a>法住、<a id="a-Fm"></a>实际、<a id="a-Fn"></a>虚空界、<a id="a-Fo"></a>不思议界故，<a id="a-Fp"></a>出现世间能成办事。</p>
  <p id="aFq">“善现，<a id="a-Fr"></a>甚深般若波罗蜜多，<a id="a-Fs"></a>不取著苦圣谛故，<a id="a-Ft"></a>出现世间能成办事；<a id="a-Fu"></a>不取著集、<a id="a-Fv"></a>灭、<a id="a-Fw"></a>道圣谛故，<a id="a-Fx"></a>出现世间能成办事。</p>
  <p id="aFy">“善现，<a id="a-Fz"></a>甚深般若波罗蜜多，<a id="a-G0"></a>不取著四静虑故，<a id="a-G1"></a>出现世间能成办事；<a id="a-G2"></a>不取著四无量、<a id="a-G3"></a>四无色定故，<a id="a-G4"></a>出现世间能成办事。</p>
  <p id="aG5">“善现，<a id="a-G6"></a>甚深般若波罗蜜多，<a id="a-G7"></a>不取著八解脱故，<a id="a-G8"></a>出现世间能成办事；<a id="a-G9"></a>不取著八胜处、<a id="a-GA"></a>九次第定、<a id="a-GB"></a>十遍处故，<a id="a-GC"></a>出现世间能成办事。</p>
  <p id="aGD">“善现，<a id="a-GE"></a>甚深般若波罗蜜多，<a id="a-GF"></a>不取著四念住故，<a id="a-GG"></a>出现世间能成办事；<a id="a-GH"></a>不取著四正断、<a id="a-GI"></a>四神足、<a id="a-GJ"></a>五根、<a id="a-GK"></a>五力、<a id="a-GL"></a>七等觉支、<a id="a-GM"></a>八圣道支故，<a id="a-GN"></a>出现世间能成办事。</p>
  <p id="aGO">“善现，<a id="a-GP"></a>甚深般若波罗蜜多，<a id="a-GQ"></a>不取著空解脱门故，<a id="a-GR"></a>出现世间能成办事；<a id="a-GS"></a>不取著无相、<a id="a-GT"></a>无愿解脱门故，<a id="a-GU"></a>出现世间能成办事。</p>
  <p id="aGV">“善现，<a id="a-GW"></a>甚深般若波罗蜜多，<a id="a-GX"></a>不取著菩萨十地故，<a id="a-GY"></a>出现世间能成办事。</p>
  <p id="aGZ">“善现，<a id="a-Ga"></a>甚深般若波罗蜜多，<a id="a-Gb"></a>不取著五眼故，<a id="a-Gc"></a>出现世间能成办事；<a id="a-Gd"></a>不取著六神通故，<a id="a-Ge"></a>出现世间能成办事。</p>
  <p id="aGf">“善现，<a id="a-Gg"></a>甚深般若波罗蜜多，<a id="a-Gh"></a>不取著佛十力故，<a id="a-Gi"></a>出现世间能成办事；<a id="a-Gj"></a>不取著四无所畏、<a id="a-Gk"></a>四无礙解、<a id="a-Gl"></a>大慈、<a id="a-Gm"></a>大悲、<a id="a-Gn"></a>大喜、<a id="a-Go"></a>大舍、<a id="a-Gp"></a>十八佛不共法故，<a id="a-Gq"></a>出现世间能成办事。</p>
  <p id="aGr">“善现，<a id="a-Gs"></a>甚深般若波罗蜜多，<a id="a-Gt"></a>不取著无忘失法故，<a id="a-Gu"></a>出现世间能成办事；<a id="a-Gv"></a>不取著恒住舍性故，<a id="a-Gw"></a>出现世间能成办事。</p>
  <p id="aGx">“善现，<a id="a-Gy"></a>甚深般若波罗蜜多，<a id="a-Gz"></a>不取著一切智故，<a id="a-H0"></a>出现世间能成办事；<a id="a-H1"></a>不取著道相智、<a id="a-H2"></a>一切相智故，<a id="a-H3"></a>出现世间能成办事。</p>
  <p id="aH4">“善现，<a id="a-H5"></a>甚深般若波罗蜜多，<a id="a-H6"></a>不取著一切陀罗尼门故，<a id="a-H7"></a>出现世间能成办事；<a id="a-H8"></a>不取著一切三摩地门故，<a id="a-H9"></a>出现世间能成办事。</p>
  <p id="aHA">“善现，<a id="a-HB"></a>甚深般若波罗蜜多，<a id="a-HC"></a>不取著预流果故，<a id="a-HD"></a>出现世间能成办事；<a id="a-HE"></a>不取著一来、<a id="a-HF"></a>不还、<a id="a-HG"></a>阿罗汉果故，<a id="a-HH"></a>出现世间能成办事。</p>
  <p id="aHI">“善现，<a id="a-HJ"></a>甚深般若波罗蜜多，<a id="a-HK"></a>不取著独觉菩提故，<a id="a-HL"></a>出现世间能成办事。</p>
  <p id="aHM">“善现，<a id="a-HN"></a>甚深般若波罗蜜多，<a id="a-HO"></a>不取著一切菩萨摩诃萨行故，<a id="a-HP"></a>出现世间能成办事。</p>
  <p id="aHQ">“善现，<a id="a-HR"></a>甚深般若波罗蜜多，<a id="a-HS"></a>不取著诸佛无上正等菩提故，<a id="a-HT"></a>出现世间能成办事。<a id="a-HU"></a>”</p>
  <p id="aHV">尔时，<a id="a-HW"></a>具寿善现白佛言：<a id="a-HX"></a>“世尊，<a id="a-HY"></a>云何甚深般若波罗蜜多出现世间，<a id="a-HZ"></a>不取著色，<a id="a-Ha"></a>不取著受、<a id="a-Hb"></a>想、<a id="a-Hc"></a>行、<a id="a-Hd"></a>识？</p>
  <p id="aHe">“世尊，<a id="a-Hf"></a>云何甚深般若波罗蜜多出现世间，<a id="a-Hg"></a>不取著眼处，<a id="a-Hh"></a>不取著耳、<a id="a-Hi"></a>鼻、<a id="a-Hj"></a>舌、<a id="a-Hk"></a>身、<a id="a-Hl"></a>意处？</p>
  <p id="aHm">“世尊，<a id="a-Hn"></a>云何甚深般若波罗蜜多出现世间，<a id="a-Ho"></a>不取著色处，<a id="a-Hp"></a>不取著声、<a id="a-Hq"></a>香、<a id="a-Hr"></a>味、<a id="a-Hs"></a>触、<a id="a-Ht"></a>法处？</p>
  <p id="aHu">“世尊，<a id="a-Hv"></a>云何甚深般若波罗蜜多出现世间，<a id="a-Hw"></a>不取著眼界，<a id="a-Hx"></a>不取著色界、<a id="a-Hy"></a>眼识界及眼触、<a id="a-Hz"></a>眼触为缘所生诸受？</p>
  <p id="aI0">“世尊，<a id="a-I1"></a>云何甚深般若波罗蜜多出现世间，<a id="a-I2"></a>不取著耳界，<a id="a-I3"></a>不取著声界、<a id="a-I4"></a>耳识界及耳触、<a id="a-I5"></a>耳触为缘所生诸受？</p>
  <p id="aI6">“世尊，<a id="a-I7"></a>云何甚深般若波罗蜜多出现世间，<a id="a-I8"></a>不取著鼻界，<a id="a-I9"></a>不取著香界、<a id="a-IA"></a>鼻识界及鼻触、<a id="a-IB"></a>鼻触为缘所生诸受？</p>
  <p id="aIC">“世尊，<a id="a-ID"></a>云何甚深般若波罗蜜多出现世间，<a id="a-IE"></a>不取著舌界，<a id="a-IF"></a>不取著味界、<a id="a-IG"></a>舌识界及舌触、<a id="a-IH"></a>舌触为缘所生诸受？</p>
  <p id="aII">“世尊，<a id="a-IJ"></a>云何甚深般若波罗蜜多出现世间，<a id="a-IK"></a>不取著身界，<a id="a-IL"></a>不取著触界、<a id="a-IM"></a>身识界及身触、<a id="a-IN"></a>身触为缘所生诸受？</p>
  <p id="aIO">“世尊，<a id="a-IP"></a>云何甚深般若波罗蜜多出现世间，<a id="a-IQ"></a>不取著意界，<a id="a-IR"></a>不取著法界、<a id="a-IS"></a>意识界及意触、<a id="a-IT"></a>意触为缘所生诸受？</p>
  <p id="aIU">“世尊，<a id="a-IV"></a>云何甚深般若波罗蜜多出现世间，<a id="a-IW"></a>不取著地界，<a id="a-IX"></a>不取著水、<a id="a-IY"></a>火、<a id="a-IZ"></a>风、<a id="a-Ia"></a>空、<a id="a-Ib"></a>识界？</p>
  <p id="aIc">“世尊，<a id="a-Id"></a>云何甚深般若波罗蜜多出现世间，<a id="a-Ie"></a>不取著无明，<a id="a-If"></a>不取著行、<a id="a-Ig"></a>识、<a id="a-Ih"></a>名色、<a id="a-Ii"></a>六处、<a id="a-Ij"></a>触、<a id="a-Ik"></a>受、<a id="a-Il"></a>爱、<a id="a-Im"></a>取、<a id="a-In"></a>有、<a id="a-Io"></a>生、<a id="a-Ip"></a>老死愁叹苦忧恼？</p>
  <p id="aIq">“世尊，<a id="a-Ir"></a>云何甚深般若波罗蜜多出现世间，<a id="a-Is"></a>不取著布施波罗蜜多，<a id="a-It"></a>不取著净戒、<a id="a-Iu"></a>安忍、<a id="a-Iv"></a>精进、<a id="a-Iw"></a>静虑、<a id="a-Ix"></a>般若波罗蜜多？</p>
  <p id="aIy">“世尊，<a id="a-Iz"></a>云何甚深般若波罗蜜多出现世间，<a id="a-J0"></a>不取著内空，<a id="a-J1"></a>不取著外空、<a id="a-J2"></a>内外空、<a id="a-J3"></a>空空、<a id="a-J4"></a>大空、<a id="a-J5"></a>胜义空、<a id="a-J6"></a>有为空、<a id="a-J7"></a>无为空、<a id="a-J8"></a>毕竟空、<a id="a-J9"></a>无际空、<a id="a-JA"></a>散空、<a id="a-JB"></a>无变异空、<a id="a-JC"></a>本性空、<a id="a-JD"></a>自相空、<a id="a-JE"></a>共相空、<a id="a-JF"></a>一切法空、<a id="a-JG"></a>不可得空、<a id="a-JH"></a>无性空、<a id="a-JI"></a>自性空、<a id="a-JJ"></a>无性自性空？</p>
  <p id="aJK">“世尊，<a id="a-JL"></a>云何甚深般若波罗蜜多出现世间，<a id="a-JM"></a>不取著真如，<a id="a-JN"></a>不取著法界、<a id="a-JO"></a>法性、<a id="a-JP"></a>不虚妄性、<a id="a-JQ"></a>不变异性、<a id="a-JR"></a>平等性、<a id="a-JS"></a>离生性、<a id="a-JT"></a>法定、<a id="a-JU"></a>法住、<a id="a-JV"></a>实际、<a id="a-JW"></a>虚空界、<a id="a-JX"></a>不思议界？</p>
  <p id="aJY">“世尊，<a id="a-JZ"></a>云何甚深般若波罗蜜多出现世间，<a id="a-Ja"></a>不取著苦圣谛，<a id="a-Jb"></a>不取著集、<a id="a-Jc"></a>灭、<a id="a-Jd"></a>道圣谛。</p>
  <p id="aJe">“世尊，<a id="a-Jf"></a>云何甚深般若波罗蜜多出现世间，<a id="a-Jg"></a>不取著四静虑，<a id="a-Jh"></a>不取著四无量、<a id="a-Ji"></a>四无色定？</p>
  <p id="aJj">“世尊，<a id="a-Jk"></a>云何甚深般若波罗蜜多出现世间，<a id="a-Jl"></a>不取著八解脱，<a id="a-Jm"></a>不取著八胜处、<a id="a-Jn"></a>九次第定、<a id="a-Jo"></a>十遍处？</p>
  <p id="aJp">“世尊，<a id="a-Jq"></a>云何甚深般若波罗蜜多出现世间，<a id="a-Jr"></a>不取著四念住，<a id="a-Js"></a>不取著四正断、<a id="a-Jt"></a>四神足、<a id="a-Ju"></a>五根、<a id="a-Jv"></a>五力、<a id="a-Jw"></a>七等觉支、<a id="a-Jx"></a>八圣道支？</p>
  <p id="aJy">“世尊，<a id="a-Jz"></a>云何甚深般若波罗蜜多出现世间，<a id="a-K0"></a>不取著空解脱门，<a id="a-K1"></a>不取著无相、<a id="a-K2"></a>无愿解脱门？</p>
  <p id="aK3">“世尊，<a id="a-K4"></a>云何甚深般若波罗蜜多出现世间，<a id="a-K5"></a>不取著菩萨十地？</p>
  <p id="aK6">“世尊，<a id="a-K7"></a>云何甚深般若波罗蜜多出现世间，<a id="a-K8"></a>不取著五眼，<a id="a-K9"></a>不取著六神通？</p>
  <p id="aKA">“世尊，<a id="a-KB"></a>云何甚深般若波罗蜜多出现世间，<a id="a-KC"></a>不取著佛十力，<a id="a-KD"></a>不取著四无所畏、<a id="a-KE"></a>四无礙解、<a id="a-KF"></a>大慈、<a id="a-KG"></a>大悲、<a id="a-KH"></a>大喜、<a id="a-KI"></a>大舍、<a id="a-KJ"></a>十八佛不共法？</p>
  <p id="aKK">“世尊，<a id="a-KL"></a>云何甚深般若波罗蜜多出现世间，<a id="a-KM"></a>不取著无忘失法，<a id="a-KN"></a>不取著恒住舍性？</p>
  <p id="aKO">“世尊，<a id="a-KP"></a>云何甚深般若波罗蜜多出现世间，<a id="a-KQ"></a>不取著一切智，<a id="a-KR"></a>不取著道相智、<a id="a-KS"></a>一切相智？</p>
  <p id="aKT">“世尊，<a id="a-KU"></a>云何甚深般若波罗蜜多出现世间，<a id="a-KV"></a>不取著一切陀罗尼门，<a id="a-KW"></a>不取著一切三摩地门？</p>
  <p id="aKX">“世尊，<a id="a-KY"></a>云何甚深般若波罗蜜多出现世间，<a id="a-KZ"></a>不取著预流果，<a id="a-Ka"></a>不取著一来、<a id="a-Kb"></a>不还、<a id="a-Kc"></a>阿罗汉果？</p>
  <p id="aKd">“世尊，<a id="a-Ke"></a>云何甚深般若波罗蜜多出现世间，<a id="a-Kf"></a>不取著独觉菩提？</p>
  <p id="aKg">“世尊，<a id="a-Kh"></a>云何甚深般若波罗蜜多出现世间，<a id="a-Ki"></a>不取著一切菩萨摩诃萨行？</p>
  <p id="aKj">“世尊，<a id="a-Kk"></a>云何甚深般若波罗蜜多出现世间，<a id="a-Kl"></a>不取著诸佛无上正等菩提？<a id="a-Km"></a>”</p>
  <p id="aKn">佛言：<a id="a-Ko"></a>“善现，<a id="a-Kp"></a>于意云何？<a id="a-Kq"></a>汝颇见色可取可著不？<a id="a-Kr"></a>颇见受、<a id="a-Ks"></a>想、<a id="a-Kt"></a>行、<a id="a-Ku"></a>识可取可著不？<a id="a-Kv"></a>汝颇见有法能取能著不？<a id="a-Kw"></a>颇见由是法有取有著不？<a id="a-Kx"></a>”</p>
  <p id="aKy">善现答言：<a id="a-Kz"></a>“不也，<a id="a-L0"></a>世尊。<a id="a-L1"></a>”</p>
  <p id="aL2">“善现，<a id="a-L3"></a>于意云何？<a id="a-L4"></a>汝颇见眼处可取可著不？<a id="a-L5"></a>颇见耳、<a id="a-L6"></a>鼻、<a id="a-L7"></a>舌、<a id="a-L8"></a>身、<a id="a-L9"></a>意处可取可著不？<a id="a-LA"></a>汝颇见有法能取能著不？<a id="a-LB"></a>颇见由是法有取有著不？<a id="a-LC"></a>”</p>
  <p id="aLD">“不也，<a id="a-LE"></a>世尊。<a id="a-LF"></a>”</p>
  <p id="aLG">“善现，<a id="a-LH"></a>于意云何？<a id="a-LI"></a>汝颇见色处可取可著不？<a id="a-LJ"></a>颇见声、<a id="a-LK"></a>香、<a id="a-LL"></a>味、<a id="a-LM"></a>触、<a id="a-LN"></a>法处可取可著不？<a id="a-LO"></a>汝颇见有法能取能著不？<a id="a-LP"></a>颇见由是法有取有著不？<a id="a-LQ"></a>”</p>
  <p id="aLR">“不也，<a id="a-LS"></a>世尊。<a id="a-LT"></a>”</p>
  <p id="aLU">“善现，<a id="a-LV"></a>于意云何？<a id="a-LW"></a>汝颇见眼界可取可著不？<a id="a-LX"></a>颇见色界、<a id="a-LY"></a>眼识界及眼触、<a id="a-LZ"></a>眼触为缘所生诸受可取可著不？<a id="a-La"></a>汝颇见有法能取能著不？<a id="a-Lb"></a>颇见由是法有取有著不？<a id="a-Lc"></a>”</p>
  <p id="aLd">“不也，<a id="a-Le"></a>世尊。<a id="a-Lf"></a>”</p>
  <p id="aLg">“善现，<a id="a-Lh"></a>于意云何？<a id="a-Li"></a>汝颇见耳界可取可著不？<a id="a-Lj"></a>颇见声界、<a id="a-Lk"></a>耳识界及耳触、<a id="a-Ll"></a>耳触为缘所生诸受可取可著不？<a id="a-Lm"></a>汝颇见有法能取能著不？<a id="a-Ln"></a>颇见由是法有取有著不？<a id="a-Lo"></a>”</p>
  <p id="aLp">“不也，<a id="a-Lq"></a>世尊。<a id="a-Lr"></a>”</p>
  <p id="aLs">“善现，<a id="a-Lt"></a>于意云何？<a id="a-Lu"></a>汝颇见鼻界可取可著不？<a id="a-Lv"></a>颇见香界、<a id="a-Lw"></a>鼻识界及鼻触、<a id="a-Lx"></a>鼻触为缘所生诸受可取可著不？<a id="a-Ly"></a>汝颇见有法能取能著不？<a id="a-Lz"></a>颇见由是法有取有著不？<a id="a-M0"></a>”</p>
  <p id="aM1">“不也，<a id="a-M2"></a>世尊。<a id="a-M3"></a>”</p>
  <p id="aM4">“善现，<a id="a-M5"></a>于意云何？<a id="a-M6"></a>汝颇见舌界可取可著不？<a id="a-M7"></a>颇见味界、<a id="a-M8"></a>舌识界及舌触、<a id="a-M9"></a>舌触为缘所生诸受可取可著不？<a id="a-MA"></a>汝颇见有法能取能著不？<a id="a-MB"></a>颇见由是法有取有著不？<a id="a-MC"></a>”</p>
  <p id="aMD">“不也，<a id="a-ME"></a>世尊。<a id="a-MF"></a>”</p>
  <p id="aMG">“善现，<a id="a-MH"></a>于意云何？<a id="a-MI"></a>汝颇见身界可取可著不？<a id="a-MJ"></a>颇见触界、<a id="a-MK"></a>身识界及身触、<a id="a-ML"></a>身触为缘所生诸受可取可著不？<a id="a-MM"></a>汝颇见有法能取能著不？<a id="a-MN"></a>颇见由是法有取有著不？<a id="a-MO"></a>”</p>
  <p id="aMP">“不也，<a id="a-MQ"></a>世尊。<a id="a-MR"></a>”</p>
  <p id="aMS">“善现，<a id="a-MT"></a>于意云何？<a id="a-MU"></a>汝颇见意界可取可著不？<a id="a-MV"></a>颇见法界、<a id="a-MW"></a>意识界及意触、<a id="a-MX"></a>意触为缘所生诸受可取可著不？<a id="a-MY"></a>汝颇见有法能取能著不？<a id="a-MZ"></a>颇见由是法有取有著不？<a id="a-Ma"></a>”</p>
  <p id="aMb">“不也，<a id="a-Mc"></a>世尊。<a id="a-Md"></a>”</p>
  <p id="aMe">“善现，<a id="a-Mf"></a>于意云何？<a id="a-Mg"></a>汝颇见地界可取可著不？<a id="a-Mh"></a>颇见水、<a id="a-Mi"></a>火、<a id="a-Mj"></a>风、<a id="a-Mk"></a>空、<a id="a-Ml"></a>识界可取可著不？<a id="a-Mm"></a>汝颇见有法能取能著不？<a id="a-Mn"></a>颇见由是法有取有著不？<a id="a-Mo"></a>”</p>
  <p id="aMp">“不也，<a id="a-Mq"></a>世尊。<a id="a-Mr"></a>”</p>
  <p id="aMs">“善现，<a id="a-Mt"></a>于意云何？<a id="a-Mu"></a>汝颇见无明可取可著不？<a id="a-Mv"></a>颇见行、<a id="a-Mw"></a>识、<a id="a-Mx"></a>名色、<a id="a-My"></a>六处、<a id="a-Mz"></a>触、<a id="a-N0"></a>受、<a id="a-N1"></a>爱、<a id="a-N2"></a>取、<a id="a-N3"></a>有、<a id="a-N4"></a>生、<a id="a-N5"></a>老死愁叹苦忧恼可取可著不？<a id="a-N6"></a>汝颇见有法能取能著不？<a id="a-N7"></a>颇见由是法有取有著不？<a id="a-N8"></a>”</p>
  <p id="aN9">“不也，<a id="a-NA"></a>世尊。<a id="a-NB"></a>”</p>
  <p id="aNC">“善现，<a id="a-ND"></a>于意云何？<a id="a-NE"></a>汝颇见布施波罗蜜多可取可著不？<a id="a-NF"></a>颇见净戒、<a id="a-NG"></a>安忍、<a id="a-NH"></a>精进、<a id="a-NI"></a>静虑、<a id="a-NJ"></a>般若波罗蜜多可取可著不？<a id="a-NK"></a>汝颇见有法能取能著不？<a id="a-NL"></a>颇见由是法有取有著不？<a id="a-NM"></a>”</p>
  <p id="aNN">“不也，<a id="a-NO"></a>世尊。<a id="a-NP"></a>”</p>
  <p id="aNQ">“善现，<a id="a-NR"></a>于意云何？<a id="a-NS"></a>汝颇见内空可取可著不？<a id="a-NT"></a>颇见外空、<a id="a-NU"></a>内外空、<a id="a-NV"></a>空空、<a id="a-NW"></a>大空、<a id="a-NX"></a>胜义空、<a id="a-NY"></a>有为空、<a id="a-NZ"></a>无为空、<a id="a-Na"></a>毕竟空、<a id="a-Nb"></a>无际空、<a id="a-Nc"></a>散空、<a id="a-Nd"></a>无变异空、<a id="a-Ne"></a>本性空、<a id="a-Nf"></a>自相空、<a id="a-Ng"></a>共相空、<a id="a-Nh"></a>一切法空、<a id="a-Ni"></a>不可得空、<a id="a-Nj"></a>无性空、<a id="a-Nk"></a>自性空、<a id="a-Nl"></a>无性自性空可取可著不？<a id="a-Nm"></a>汝颇见有法能取能著不？<a id="a-Nn"></a>颇见由是法有取有著不？<a id="a-No"></a>”</p>
  <p id="aNp">“不也，<a id="a-Nq"></a>世尊。<a id="a-Nr"></a>”</p>
  <p id="aNs">“善现，<a id="a-Nt"></a>于意云何？<a id="a-Nu"></a>汝颇见真如可取可著不？<a id="a-Nv"></a>颇见法界、<a id="a-Nw"></a>法性、<a id="a-Nx"></a>不虚妄性、<a id="a-Ny"></a>不变异性、<a id="a-Nz"></a>平等性、<a id="a-O0"></a>离生性、<a id="a-O1"></a>法定、<a id="a-O2"></a>法住、<a id="a-O3"></a>实际、<a id="a-O4"></a>虚空界、<a id="a-O5"></a>不思议界可取可著不？<a id="a-O6"></a>汝颇见有法能取能著不？<a id="a-O7"></a>颇见由是法有取有著不？<a id="a-O8"></a>”</p>
  <p id="aO9">“不也，<a id="a-OA"></a>世尊。<a id="a-OB"></a>”</p>
  <p id="aOC">“善现，<a id="a-OD"></a>于意云何？<a id="a-OE"></a>汝颇见苦圣谛可取可著不？<a id="a-OF"></a>颇见集、<a id="a-OG"></a>灭、<a id="a-OH"></a>道圣谛可取可著不？<a id="a-OI"></a>汝颇见有法能取能著不？<a id="a-OJ"></a>颇见由是法有取有著不？<a id="a-OK"></a>”</p>
  <p id="aOL">“不也，<a id="a-OM"></a>世尊。<a id="a-ON"></a>”</p>
  <p id="aOO">“善现，<a id="a-OP"></a>于意云何？<a id="a-OQ"></a>汝颇见四静虑可取可著不？<a id="a-OR"></a>颇见四无量、<a id="a-OS"></a>四无色定可取可著不？<a id="a-OT"></a>汝颇见有法能取能著不？<a id="a-OU"></a>颇见由是法有取有著不？<a id="a-OV"></a>”</p>
  <p id="aOW">“不也，<a id="a-OX"></a>世尊。<a id="a-OY"></a>”</p>
  <p id="aOZ">“善现，<a id="a-Oa"></a>于意云何？<a id="a-Ob"></a>汝颇见八解脱可取可著不？<a id="a-Oc"></a>颇见八胜处、<a id="a-Od"></a>九次第定、<a id="a-Oe"></a>十遍处可取可著不？<a id="a-Of"></a>汝颇见有法能取能著不？<a id="a-Og"></a>颇见由是法有取有著不？<a id="a-Oh"></a>”</p>
  <p id="aOi">“不也，<a id="a-Oj"></a>世尊。<a id="a-Ok"></a>”</p>
  <p id="aOl">“善现，<a id="a-Om"></a>于意云何？<a id="a-On"></a>汝颇见四念住可取可著不？<a id="a-Oo"></a>颇见四正断、<a id="a-Op"></a>四神足、<a id="a-Oq"></a>五根、<a id="a-Or"></a>五力、<a id="a-Os"></a>七等觉支、<a id="a-Ot"></a>八圣道支可取可著不？<a id="a-Ou"></a>汝颇见有法能取能著不？<a id="a-Ov"></a>颇见由是法有取有著不？<a id="a-Ow"></a>”</p>
  <p id="aOx">“不也，<a id="a-Oy"></a>世尊。<a id="a-Oz"></a>”</p>
  <p id="aP0">“善现，<a id="a-P1"></a>于意云何？<a id="a-P2"></a>汝颇见空解脱门可取可著不？<a id="a-P3"></a>颇见无相、<a id="a-P4"></a>无愿解脱门可取可著不？<a id="a-P5"></a>汝颇见有法能取能著不？<a id="a-P6"></a>颇见由是法有取有著不？<a id="a-P7"></a>”</p>
  <p id="aP8">“不也，<a id="a-P9"></a>世尊。<a id="a-PA"></a>”</p>
  <p id="aPB">“善现，<a id="a-PC"></a>于意云何？<a id="a-PD"></a>汝颇见菩萨十地可取可著不？<a id="a-PE"></a>汝颇见有法能取能著不？<a id="a-PF"></a>颇见由是法有取有著不？<a id="a-PG"></a>”</p>
  <p id="aPH">“不也，<a id="a-PI"></a>世尊。<a id="a-PJ"></a>”</p>
  <p id="aPK">“善现，<a id="a-PL"></a>于意云何？<a id="a-PM"></a>汝颇见五眼可取可著不？<a id="a-PN"></a>颇见六神通可取可著不？<a id="a-PO"></a>汝颇见有法能取能著不？<a id="a-PP"></a>颇见由是法有取有著不？<a id="a-PQ"></a>”</p>
  <p id="aPR">“不也，<a id="a-PS"></a>世尊。<a id="a-PT"></a>”</p>
  <p id="aPU">“善现，<a id="a-PV"></a>于意云何？<a id="a-PW"></a>汝颇见佛十力可取可著不？<a id="a-PX"></a>颇见四无所畏、<a id="a-PY"></a>四无礙解、<a id="a-PZ"></a>大慈、<a id="a-Pa"></a>大悲、<a id="a-Pb"></a>大喜、<a id="a-Pc"></a>大舍、<a id="a-Pd"></a>十八佛不共法可取可著不？<a id="a-Pe"></a>汝颇见有法能取能著不？<a id="a-Pf"></a>颇见由是法有取有著不？<a id="a-Pg"></a>”</p>
  <p id="aPh">“不也，<a id="a-Pi"></a>世尊。<a id="a-Pj"></a>”</p>
  <p id="aPk">“善现，<a id="a-Pl"></a>于意云何？<a id="a-Pm"></a>汝颇见无忘失法可取可著不？<a id="a-Pn"></a>颇见恒住舍性可取可著不？<a id="a-Po"></a>汝颇见有法能取能著不？<a id="a-Pp"></a>颇见由是法有取有著不？<a id="a-Pq"></a>”</p>
  <p id="aPr">“不也，<a id="a-Ps"></a>世尊。<a id="a-Pt"></a>”</p>
  <p id="aPu">“善现，<a id="a-Pv"></a>于意云何？<a id="a-Pw"></a>汝颇见一切智可取可著不？<a id="a-Px"></a>颇见道相智、<a id="a-Py"></a>一切相智可取可著不？<a id="a-Pz"></a>汝颇见有法能取能著不？<a id="a-Q0"></a>颇见由是法有取有著不？<a id="a-Q1"></a>”</p>
  <p id="aQ2">“不也，<a id="a-Q3"></a>世尊。<a id="a-Q4"></a>”</p>
  <p id="aQ5">“善现，<a id="a-Q6"></a>于意云何？<a id="a-Q7"></a>汝颇见一切陀罗尼门可取可著不？<a id="a-Q8"></a>颇见一切三摩地门可取可著不？<a id="a-Q9"></a>汝颇见有法能取能著不？<a id="a-QA"></a>颇见由是法有取有著不？<a id="a-QB"></a>”</p>
  <p id="aQC">“不也，<a id="a-QD"></a>世尊。<a id="a-QE"></a>”</p>
  <p id="aQF">“善现，<a id="a-QG"></a>于意云何？<a id="a-QH"></a>汝颇见预流果可取可著不？<a id="a-QI"></a>颇见一来、<a id="a-QJ"></a>不还、<a id="a-QK"></a>阿罗汉果可取可著不？<a id="a-QL"></a>汝颇见有法能取能著不？<a id="a-QM"></a>颇见由是法有取有著不？<a id="a-QN"></a>”</p>
  <p id="aQO">“不也，<a id="a-QP"></a>世尊。<a id="a-QQ"></a>”</p>
  <p id="aQR">“善现，<a id="a-QS"></a>于意云何？<a id="a-QT"></a>汝颇见独觉菩提可取可著不？<a id="a-QU"></a>汝颇见有法能取能著不？<a id="a-QV"></a>颇见由是法有取有著不？<a id="a-QW"></a>”</p>
  <p id="aQX">“不也，<a id="a-QY"></a>世尊。<a id="a-QZ"></a>”</p>
  <p id="aQa">“善现，<a id="a-Qb"></a>于意云何？<a id="a-Qc"></a>汝颇见一切菩萨摩诃萨行可取可著不？<a id="a-Qd"></a>汝颇见有法能取能著不？<a id="a-Qe"></a>颇见由是法有取有著不？<a id="a-Qf"></a>”</p>
  <p id="aQg">“不也，<a id="a-Qh"></a>世尊。<a id="a-Qi"></a>”</p>
  <p id="aQj">“善现，<a id="a-Qk"></a>于意云何？<a id="a-Ql"></a>汝颇见诸佛无上正等菩提可取可著不？<a id="a-Qm"></a>汝颇见有法能取能著不？<a id="a-Qn"></a>颇见由是法有取有著不？<a id="a-Qo"></a>”</p>
  <p id="aQp">“不也，<a id="a-Qq"></a>世尊。<a id="a-Qr"></a>”</p>
 </body>
</html>