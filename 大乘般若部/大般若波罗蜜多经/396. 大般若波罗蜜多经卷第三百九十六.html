<!doctype html>
<html id="z3IBSzA6N" data-ver="1718">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百九十六</h1>
  <h2 id="a2">初分无性自性品第七十四之二</h2>
  <p id="a3">佛告善现：<a id="a-4"></a>“于汝意云何？<a id="a-5"></a>明镜等中所现诸像，<a id="a-6"></a>为有实事可依造业，<a id="a-7"></a>由所造业或堕地狱，<a id="a-8"></a>或堕傍生，<a id="a-9"></a>或堕鬼界，<a id="a-A"></a>或生人中，<a id="a-B"></a>或生欲界四大王众天乃至他化自在天，<a id="a-C"></a>或生色界梵众天乃至色究竟天，<a id="a-D"></a>或生无色界空无边处天乃至非想非非想处天不？<a id="a-E"></a>”</p>
  <p id="aF">善现答言：<a id="a-G"></a>“不也，<a id="a-H"></a>世尊。<a id="a-I"></a>不也，<a id="a-J"></a>善逝。<a id="a-K"></a>明镜等中所现诸像，<a id="a-L"></a>都无实事，<a id="a-M"></a>但惑愚童，<a id="a-N"></a>云何可依造作诸业，<a id="a-O"></a>由所造业或堕恶趣、<a id="a-P"></a>或生人天？<a id="a-Q"></a>”</p>
  <p id="aR">佛告善现：<a id="a-S"></a>“于汝意云何？<a id="a-T"></a>诸像颇有真实修道，<a id="a-U"></a>依彼修道有离杂染得清净不？<a id="a-V"></a>”</p>
  <p id="aW">善现答言：<a id="a-X"></a>“不也，<a id="a-Y"></a>世尊。<a id="a-Z"></a>不也，<a id="a-a"></a>善逝。<a id="a-b"></a>何以故？<a id="a-c"></a>世尊，<a id="a-d"></a>明镜等像都无实事，<a id="a-e"></a>非能施设、<a id="a-f"></a>非所施设，<a id="a-g"></a>修道尚无，<a id="a-h"></a>况依修道有离杂染及得清净？<a id="a-i"></a>”</p>
  <p id="aj">佛告善现：<a id="a-k"></a>“于汝意云何？<a id="a-l"></a>颇有诸法，<a id="a-m"></a>若世间若出世间、<a id="a-n"></a>若有漏若无漏、<a id="a-o"></a>若有为若无为，<a id="a-p"></a>非如镜等所现像不？<a id="a-q"></a>”</p>
  <p id="ar">善现答言：<a id="a-s"></a>“不也，<a id="a-t"></a>世尊。<a id="a-u"></a>不也，<a id="a-v"></a>善逝。<a id="a-w"></a>定无有法，<a id="a-x"></a>若世间若出世间、<a id="a-y"></a>若有漏若无漏、<a id="a-z"></a>若有为若无为，<a id="a-10"></a>非如镜等所现像者。<a id="a-11"></a>”</p>
  <p id="a12">佛告善现：<a id="a-13"></a>“于汝意云何？<a id="a-14"></a>深谷等中所发诸响，<a id="a-15"></a>为有实事可依造业，<a id="a-16"></a>由所造业或堕地狱，<a id="a-17"></a>或堕傍生，<a id="a-18"></a>或堕鬼界，<a id="a-19"></a>或生人中，<a id="a-1A"></a>或生欲界四大王众天乃至他化自在天，<a id="a-1B"></a>或生色界梵众天乃至色究竟天，<a id="a-1C"></a>或生无色界空无边处天乃至非想非非想处天不？<a id="a-1D"></a>”</p>
  <p id="a1E">善现答言：<a id="a-1F"></a>“不也，<a id="a-1G"></a>世尊。<a id="a-1H"></a>不也，<a id="a-1I"></a>善逝。<a id="a-1J"></a>深谷等中所发诸响，<a id="a-1K"></a>都无实事但惑愚耳？<a id="a-1L"></a>云何可依造作诸业，<a id="a-1M"></a>由所造业或堕恶趣、<a id="a-1N"></a>或生人天？<a id="a-1O"></a>”</p>
  <p id="a1P">佛告善现：<a id="a-1Q"></a>“于汝意云何？<a id="a-1R"></a>诸响颇有真实修道，<a id="a-1S"></a>依彼修道有离杂染得清净不？<a id="a-1T"></a>”</p>
  <p id="a1U">善现答言：<a id="a-1V"></a>“不也，<a id="a-1W"></a>世尊。<a id="a-1X"></a>不也，<a id="a-1Y"></a>善逝。<a id="a-1Z"></a>何以故？<a id="a-1a"></a>世尊，<a id="a-1b"></a>深谷等响都无实事，<a id="a-1c"></a>非能施设、<a id="a-1d"></a>非所施设，<a id="a-1e"></a>修道尚无，<a id="a-1f"></a>况依修道有离杂染及得清净？<a id="a-1g"></a>”</p>
  <p id="a1h">佛告善现：<a id="a-1i"></a>“于汝意云何？<a id="a-1j"></a>颇有诸法，<a id="a-1k"></a>若世间若出世间、<a id="a-1l"></a>若有漏若无漏、<a id="a-1m"></a>若有为若无为，<a id="a-1n"></a>非如谷等所发响不？<a id="a-1o"></a>”</p>
  <p id="a1p">善现答言：<a id="a-1q"></a>“不也，<a id="a-1r"></a>世尊。<a id="a-1s"></a>不也，<a id="a-1t"></a>善逝。<a id="a-1u"></a>定无有法，<a id="a-1v"></a>若世间若出世间、<a id="a-1w"></a>若有漏若无漏、<a id="a-1x"></a>若有为若无为，<a id="a-1y"></a>非如谷等所发响者。<a id="a-1z"></a>”</p>
  <p id="a20">佛告善现：<a id="a-21"></a>“于汝意云何？<a id="a-22"></a>诸阳焰中现似水等，<a id="a-23"></a>为有实事可依造业，<a id="a-24"></a>由所造业或堕地狱，<a id="a-25"></a>或堕傍生，<a id="a-26"></a>或堕鬼界，<a id="a-27"></a>或生人中，<a id="a-28"></a>或生欲界四大王众天乃至他化自在天，<a id="a-29"></a>或生色界梵众天乃至色究竟天，<a id="a-2A"></a>或生无色界空无边处天乃至非想非非想处天不？<a id="a-2B"></a>”</p>
  <p id="a2C">善现答言：<a id="a-2D"></a>“不也，<a id="a-2E"></a>世尊。<a id="a-2F"></a>不也，<a id="a-2G"></a>善逝。<a id="a-2H"></a>诸阳焰中所现水等，<a id="a-2I"></a>都无实事但惑愚眼！<a id="a-2J"></a>云何可依造作诸业，<a id="a-2K"></a>由所造业或堕恶趣、<a id="a-2L"></a>或生人天？<a id="a-2M"></a>”</p>
  <p id="a2N">佛告善现：<a id="a-2O"></a>“于汝意云何？<a id="a-2P"></a>诸阳焰中水等颇有真实修道，<a id="a-2Q"></a>依彼修道有离杂染得清净不？<a id="a-2R"></a>”</p>
  <p id="a2S">善现答言：<a id="a-2T"></a>“不也，<a id="a-2U"></a>世尊。<a id="a-2V"></a>不也，<a id="a-2W"></a>善逝。<a id="a-2X"></a>何以故？<a id="a-2Y"></a>世尊，<a id="a-2Z"></a>阳焰水等都无实事，<a id="a-2a"></a>非能施设、<a id="a-2b"></a>非所施设，<a id="a-2c"></a>修道尚无，<a id="a-2d"></a>况依修道有离杂染及得清净？<a id="a-2e"></a>”</p>
  <p id="a2f">佛告善现：<a id="a-2g"></a>“于汝意云何？<a id="a-2h"></a>颇有诸法，<a id="a-2i"></a>若世间若出世间、<a id="a-2j"></a>若有漏若无漏、<a id="a-2k"></a>若有为若无为，<a id="a-2l"></a>非如阳焰现水等不？<a id="a-2m"></a>”</p>
  <p id="a2n">善现答言：<a id="a-2o"></a>“不也，<a id="a-2p"></a>世尊。<a id="a-2q"></a>不也，<a id="a-2r"></a>善逝。<a id="a-2s"></a>定无有法，<a id="a-2t"></a>若世间若出世间、<a id="a-2u"></a>若有漏若无漏、<a id="a-2v"></a>若有为若无为，<a id="a-2w"></a>非如阳焰现水等者。<a id="a-2x"></a>”</p>
  <p id="a2y">佛告善现：<a id="a-2z"></a>“于汝意云何？<a id="a-30"></a>诸光影中所现色相，<a id="a-31"></a>为有实事可依造业；<a id="a-32"></a>由所造业或堕地狱，<a id="a-33"></a>或堕傍生，<a id="a-34"></a>或堕鬼界，<a id="a-35"></a>或生人中，<a id="a-36"></a>或生欲界四大王众天乃至他化自在天，<a id="a-37"></a>或生色界梵众天乃至色究竟天，<a id="a-38"></a>或生无色界空无边处天乃至非想非非想处天不？<a id="a-39"></a>”</p>
  <p id="a3A">善现答言：<a id="a-3B"></a>“不也，<a id="a-3C"></a>世尊。<a id="a-3D"></a>不也，<a id="a-3E"></a>善逝。<a id="a-3F"></a>诸光影中所现色相，<a id="a-3G"></a>都无实事但惑愚眼！<a id="a-3H"></a>云何可依造作诸业，<a id="a-3I"></a>由所造业或堕恶趣、<a id="a-3J"></a>或生人天？<a id="a-3K"></a>”</p>
  <p id="a3L">佛告善现：<a id="a-3M"></a>“于汝意云何？<a id="a-3N"></a>诸光影中色相颇有真实修道，<a id="a-3O"></a>依彼修道有离杂染得清净不？<a id="a-3P"></a>”</p>
  <p id="a3Q">善现答言：<a id="a-3R"></a>“不也，<a id="a-3S"></a>世尊。<a id="a-3T"></a>不也，<a id="a-3U"></a>善逝。<a id="a-3V"></a>何以故？<a id="a-3W"></a>世尊，<a id="a-3X"></a>光影色相都无实事，<a id="a-3Y"></a>非能施设、<a id="a-3Z"></a>非所施设，<a id="a-3a"></a>修道尚无，<a id="a-3b"></a>况依修道有离杂染及得清净？<a id="a-3c"></a>”</p>
  <p id="a3d">佛告善现：<a id="a-3e"></a>“于汝意云何？<a id="a-3f"></a>颇有诸法，<a id="a-3g"></a>若世间若出世间、<a id="a-3h"></a>若有漏若无漏、<a id="a-3i"></a>若有为若无为，<a id="a-3j"></a>非如光影现色相不？<a id="a-3k"></a>”</p>
  <p id="a3l">善现答言：<a id="a-3m"></a>“不也，<a id="a-3n"></a>世尊。<a id="a-3o"></a>不也，<a id="a-3p"></a>善逝。<a id="a-3q"></a>定无有法，<a id="a-3r"></a>若世间若出世间、<a id="a-3s"></a>若有漏若无漏、<a id="a-3t"></a>若有为若无为，<a id="a-3u"></a>非如光影现色相者。<a id="a-3v"></a>”</p>
  <p id="a3w">佛告善现：<a id="a-3x"></a>“于汝意云何？<a id="a-3y"></a>幻师幻作象、<a id="a-3z"></a>马、<a id="a-40"></a>车、<a id="a-41"></a>步四军众等种种幻事，<a id="a-42"></a>此幻象等为有实事可依造业，<a id="a-43"></a>由所造业或堕地狱，<a id="a-44"></a>或堕傍生，<a id="a-45"></a>或堕鬼界，<a id="a-46"></a>或生人中，<a id="a-47"></a>或生欲界四大王众天乃至他化自在天，<a id="a-48"></a>或生色界梵众天乃至色究竟天，<a id="a-49"></a>或生无色界空无边处天乃至非想非非想处天不？<a id="a-4A"></a>”</p>
  <p id="a4B">善现答言：<a id="a-4C"></a>“不也，<a id="a-4D"></a>世尊。<a id="a-4E"></a>不也，<a id="a-4F"></a>善逝。<a id="a-4G"></a>幻象、<a id="a-4H"></a>马等都无实事但惑愚童！<a id="a-4I"></a>云何可依造作诸业，<a id="a-4J"></a>由所造业或堕恶趣、<a id="a-4K"></a>或生人天？<a id="a-4L"></a>”</p>
  <p id="a4M">佛告善现：<a id="a-4N"></a>“于汝意云何？<a id="a-4O"></a>幻事颇有真实修道，<a id="a-4P"></a>依彼修道有离杂染得清净不？<a id="a-4Q"></a>”</p>
  <p id="a4R">善现答言：<a id="a-4S"></a>“不也，<a id="a-4T"></a>世尊。<a id="a-4U"></a>不也，<a id="a-4V"></a>善逝。<a id="a-4W"></a>何以故？<a id="a-4X"></a>世尊，<a id="a-4Y"></a>幻象、<a id="a-4Z"></a>马等都无实事，<a id="a-4a"></a>非能施设、<a id="a-4b"></a>非所施设，<a id="a-4c"></a>修道尚无，<a id="a-4d"></a>况依修道有离杂染及得清净？<a id="a-4e"></a>”</p>
  <p id="a4f">佛告善现：<a id="a-4g"></a>“于汝意云何？<a id="a-4h"></a>颇有诸法，<a id="a-4i"></a>若世间若出世间、<a id="a-4j"></a>若有漏若无漏、<a id="a-4k"></a>若有为若无为，<a id="a-4l"></a>非如象等诸幻事不？<a id="a-4m"></a>”</p>
  <p id="a4n">善现答言：<a id="a-4o"></a>“不也，<a id="a-4p"></a>世尊。<a id="a-4q"></a>不也，<a id="a-4r"></a>善逝。<a id="a-4s"></a>定无有法，<a id="a-4t"></a>若世间若出世间、<a id="a-4u"></a>若有漏若无漏、<a id="a-4v"></a>若有为若无为，<a id="a-4w"></a>非如象等诸幻事者。<a id="a-4x"></a>”</p>
  <p id="a4y">佛告善现：<a id="a-4z"></a>“于汝意云何？<a id="a-50"></a>佛所化作诸变化身，<a id="a-51"></a>此变化身为有实事可依造业，<a id="a-52"></a>由所造业或堕地狱，<a id="a-53"></a>或堕傍生，<a id="a-54"></a>或堕鬼界，<a id="a-55"></a>或生人中，<a id="a-56"></a>或生欲界四大王众天乃至他化自在天，<a id="a-57"></a>或生色界梵众天乃至色究竟天，<a id="a-58"></a>或生无色界空无边处天乃至非想非非想处天不？<a id="a-59"></a>”</p>
  <p id="a5A">善现答言：<a id="a-5B"></a>“不也，<a id="a-5C"></a>世尊。<a id="a-5D"></a>不也，<a id="a-5E"></a>善逝。<a id="a-5F"></a>诸变化身都无实事，<a id="a-5G"></a>云何可依造作诸业，<a id="a-5H"></a>由所造业或堕恶趣、<a id="a-5I"></a>或生人天？<a id="a-5J"></a>”</p>
  <p id="a5K">佛告善现：<a id="a-5L"></a>“于汝意云何？<a id="a-5M"></a>化身颇有真实修道，<a id="a-5N"></a>依彼修道有离杂染得清净不？<a id="a-5O"></a>”</p>
  <p id="a5P">善现答言：<a id="a-5Q"></a>“不也，<a id="a-5R"></a>世尊。<a id="a-5S"></a>不也，<a id="a-5T"></a>善逝。<a id="a-5U"></a>何以故？<a id="a-5V"></a>世尊，<a id="a-5W"></a>诸变化身都无实事，<a id="a-5X"></a>非能施设、<a id="a-5Y"></a>非所施设，<a id="a-5Z"></a>修道尚无，<a id="a-5a"></a>况依修道有离杂染及得清净？<a id="a-5b"></a>”</p>
  <p id="a5c">佛告善现：<a id="a-5d"></a>“于汝意云何？<a id="a-5e"></a>颇有诸法，<a id="a-5f"></a>若世间若出世间、<a id="a-5g"></a>若有漏若无漏、<a id="a-5h"></a>若有为若无为，<a id="a-5i"></a>非如所作变化身不？<a id="a-5j"></a>”</p>
  <p id="a5k">善现答言：<a id="a-5l"></a>“不也，<a id="a-5m"></a>世尊。<a id="a-5n"></a>不也，<a id="a-5o"></a>善逝。<a id="a-5p"></a>定无有法，<a id="a-5q"></a>若世间若出世间、<a id="a-5r"></a>若有漏若无漏、<a id="a-5s"></a>若有为若无为，<a id="a-5t"></a>非如所作变化身者。<a id="a-5u"></a>”</p>
  <p id="a5v">佛告善现：<a id="a-5w"></a>“于汝意云何？<a id="a-5x"></a>寻香城中所现物类，<a id="a-5y"></a>为有实事可依造业，<a id="a-5z"></a>由所造业或堕地狱，<a id="a-60"></a>或堕傍生，<a id="a-61"></a>或堕鬼界，<a id="a-62"></a>或生人中，<a id="a-63"></a>或生欲界四大王众天乃至他化自在天，<a id="a-64"></a>或生色界梵众天乃至色究竟天，<a id="a-65"></a>或生无色界空无边处天乃至非想非非想处天不？<a id="a-66"></a>”</p>
  <p id="a67">善现答言：<a id="a-68"></a>“不也，<a id="a-69"></a>世尊。<a id="a-6A"></a>不也，<a id="a-6B"></a>善逝。<a id="a-6C"></a>寻香城中所现物类都无实事，<a id="a-6D"></a>云何可依造作诸业，<a id="a-6E"></a>由所造业或堕恶趣、<a id="a-6F"></a>或生人天？<a id="a-6G"></a>”</p>
  <p id="a6H">佛告善现：<a id="a-6I"></a>“于汝意云何？<a id="a-6J"></a>寻香城中物类颇有真实修道，<a id="a-6K"></a>依彼修道有离杂染得清净不？<a id="a-6L"></a>”</p>
  <p id="a6M">善现答言：<a id="a-6N"></a>“不也，<a id="a-6O"></a>世尊。<a id="a-6P"></a>不也，<a id="a-6Q"></a>善逝。<a id="a-6R"></a>何以故？<a id="a-6S"></a>世尊，<a id="a-6T"></a>寻香城中所现物类都无实事，<a id="a-6U"></a>非能施设、<a id="a-6V"></a>非所施设，<a id="a-6W"></a>修道尚无，<a id="a-6X"></a>况依修道有离杂染及得清净？<a id="a-6Y"></a>”</p>
  <p id="a6Z">佛告善现：<a id="a-6a"></a>“于汝意云何？<a id="a-6b"></a>颇有诸法，<a id="a-6c"></a>若世间若出世间、<a id="a-6d"></a>若有漏若无漏、<a id="a-6e"></a>若有为若无为，<a id="a-6f"></a>非如寻香城中所现物类不？<a id="a-6g"></a>”</p>
  <p id="a6h">善现答言：<a id="a-6i"></a>“不也，<a id="a-6j"></a>世尊。<a id="a-6k"></a>不也，<a id="a-6l"></a>善逝。<a id="a-6m"></a>定无有法，<a id="a-6n"></a>若世间若出世间、<a id="a-6o"></a>若有漏若无漏、<a id="a-6p"></a>若有为若无为，<a id="a-6q"></a>非如寻香城中所现物类者。<a id="a-6r"></a>”</p>
  <p id="a6s">佛告善现：<a id="a-6t"></a>“于汝意云何？<a id="a-6u"></a>此中颇有实杂染者清净者不？<a id="a-6v"></a>”</p>
  <p id="a6w">善现答言：<a id="a-6x"></a>“不也，<a id="a-6y"></a>世尊。<a id="a-6z"></a>不也，<a id="a-70"></a>善逝。<a id="a-71"></a>此中都无实杂染者及清净者。<a id="a-72"></a>”</p>
  <p id="a73">佛言：<a id="a-74"></a>“善现，<a id="a-75"></a>如杂染者及清净者实无所有，<a id="a-76"></a>由此因缘，<a id="a-77"></a>杂染清净亦非实有。<a id="a-78"></a>何以故？<a id="a-79"></a>善现，<a id="a-7A"></a>住我、<a id="a-7B"></a>我所诸有情类虚妄分别，<a id="a-7C"></a>谓有杂染及清净者，<a id="a-7D"></a>非见实者谓有杂染及清净者。<a id="a-7E"></a>如见实者，<a id="a-7F"></a>知无杂染及清净者，<a id="a-7G"></a>如是亦无杂染、<a id="a-7H"></a>清净。<a id="a-7I"></a>”</p>
  <p data-pb></p>
  <h2 id="a7J">初分胜义瑜伽品第七十五之一</h2>
  <p id="a7K">尔时，<a id="a-7L"></a>具寿善现白佛言：<a id="a-7M"></a>“世尊，<a id="a-7N"></a>诸见实者无染无净，<a id="a-7O"></a>不见实者亦无染无净。<a id="a-7P"></a>何以故？<a id="a-7Q"></a>以一切法皆用无性为自性故。<a id="a-7R"></a>世尊，<a id="a-7S"></a>诸无性法无染无净，<a id="a-7T"></a>诸有性法亦无染无净，<a id="a-7U"></a>诸无性、<a id="a-7V"></a>有性法亦无染无净。<a id="a-7W"></a>世尊，<a id="a-7X"></a>无自性法无染无净，<a id="a-7Y"></a>有自性法亦无染无净，<a id="a-7Z"></a>无自性、<a id="a-7a"></a>有自性法亦无染无净。<a id="a-7b"></a>何以故？<a id="a-7c"></a>以一切法皆用无性为自性故。<a id="a-7d"></a>世尊，<a id="a-7e"></a>若尔，<a id="a-7f"></a>何故有时佛说有清净法耶？<a id="a-7g"></a>”</p>
  <p id="a7h">佛告善现：<a id="a-7i"></a>“我说一切法平等性为清净法。<a id="a-7j"></a>”</p>
  <p id="a7k">“世尊，<a id="a-7l"></a>何等一切法平等性？<a id="a-7m"></a>”</p>
  <p id="a7n">“善现，<a id="a-7o"></a>诸法真如、<a id="a-7p"></a>法界、<a id="a-7q"></a>法性、<a id="a-7r"></a>不虚妄性、<a id="a-7s"></a>不变异性、<a id="a-7t"></a>平等性、<a id="a-7u"></a>离生性、<a id="a-7v"></a>法定、<a id="a-7w"></a>法住、<a id="a-7x"></a>实际、<a id="a-7y"></a>虚空界、<a id="a-7z"></a>不思议界，<a id="a-80"></a>如来出世、<a id="a-81"></a>若不出世，<a id="a-82"></a>性相常住，<a id="a-83"></a>是名一切法平等性。<a id="a-84"></a>此平等性名清净法。<a id="a-85"></a>此依世俗说为清净，<a id="a-86"></a>不依胜义。<a id="a-87"></a>所以者何？<a id="a-88"></a>胜义谛中，<a id="a-89"></a>无分别、<a id="a-8A"></a>无戏论，<a id="a-8B"></a>一切音声名字路绝。<a id="a-8C"></a>”</p>
  <p id="a8D">具寿善现白佛言：<a id="a-8E"></a>“世尊，<a id="a-8F"></a>若一切法如梦所见，<a id="a-8G"></a>如像、<a id="a-8H"></a>如响、<a id="a-8I"></a>如阳焰、<a id="a-8J"></a>如光影、<a id="a-8K"></a>如幻事、<a id="a-8L"></a>如变化身、<a id="a-8M"></a>如寻香城，<a id="a-8N"></a>虽现似有而无实事，<a id="a-8O"></a>云何菩萨摩诃萨依止如是非真实法，<a id="a-8P"></a>发阿耨多罗三藐三菩提心，<a id="a-8Q"></a>作是愿言：<a id="a-8R"></a>‘我当圆满布施波罗蜜多，<a id="a-8S"></a>我当圆满净戒、<a id="a-8T"></a>安忍、<a id="a-8U"></a>精进、<a id="a-8V"></a>静虑、<a id="a-8W"></a>般若、<a id="a-8X"></a>方便善巧、<a id="a-8Y"></a>妙愿、<a id="a-8Z"></a>力、<a id="a-8a"></a>智波罗蜜多；<a id="a-8b"></a>我当圆满四静虑，<a id="a-8c"></a>我当圆满四无量、<a id="a-8d"></a>四无色定；<a id="a-8e"></a>我当圆满四念住，<a id="a-8f"></a>我当圆满四正断、<a id="a-8g"></a>四神足、<a id="a-8h"></a>五根、<a id="a-8i"></a>五力、<a id="a-8j"></a>七等觉支、<a id="a-8k"></a>八圣道支；<a id="a-8l"></a>我当圆满空解脱门，<a id="a-8m"></a>我当圆满无相、<a id="a-8n"></a>无愿解脱门；<a id="a-8o"></a>我当圆满八解脱，<a id="a-8p"></a>我当圆满八胜处、<a id="a-8q"></a>九次第定、<a id="a-8r"></a>十遍处；<a id="a-8s"></a>我当圆满内空，<a id="a-8t"></a>我当圆满外空、<a id="a-8u"></a>内外空、<a id="a-8v"></a>空空、<a id="a-8w"></a>大空、<a id="a-8x"></a>胜义空、<a id="a-8y"></a>有为空、<a id="a-8z"></a>无为空、<a id="a-90"></a>毕竟空、<a id="a-91"></a>无际空、<a id="a-92"></a>散空、<a id="a-93"></a>无变异空、<a id="a-94"></a>本性空、<a id="a-95"></a>自相空、<a id="a-96"></a>共相空、<a id="a-97"></a>一切法空、<a id="a-98"></a>不可得空、<a id="a-99"></a>无性空、<a id="a-9A"></a>自性空、<a id="a-9B"></a>无性自性空；<a id="a-9C"></a>我当圆满真如，<a id="a-9D"></a>我当圆满法界、<a id="a-9E"></a>法性、<a id="a-9F"></a>不虚妄性、<a id="a-9G"></a>不变异性、<a id="a-9H"></a>平等性、<a id="a-9I"></a>离生性、<a id="a-9J"></a>法定、<a id="a-9K"></a>法住、<a id="a-9L"></a>实际、<a id="a-9M"></a>虚空界、<a id="a-9N"></a>不思议界；<a id="a-9O"></a>我当圆满苦圣谛，<a id="a-9P"></a>我当圆满集、<a id="a-9Q"></a>灭、<a id="a-9R"></a>道圣谛；<a id="a-9S"></a>我当圆满一切陀罗尼门，<a id="a-9T"></a>我当圆满一切三摩地门；<a id="a-9U"></a>我当圆满极喜地，<a id="a-9V"></a>我当圆满离垢地、<a id="a-9W"></a>发光地、<a id="a-9X"></a>焰慧地、<a id="a-9Y"></a>极难胜地、<a id="a-9Z"></a>现前地、<a id="a-9a"></a>远行地、<a id="a-9b"></a>不动地、<a id="a-9c"></a>善慧地、<a id="a-9d"></a>法云地；<a id="a-9e"></a>我当圆满五眼，<a id="a-9f"></a>我当圆满六神通；<a id="a-9g"></a>我当圆满佛十力，<a id="a-9h"></a>我当圆满四无所畏、<a id="a-9i"></a>四无礙解、<a id="a-9j"></a>大慈、<a id="a-9k"></a>大悲、<a id="a-9l"></a>大喜、<a id="a-9m"></a>大舍、<a id="a-9n"></a>十八佛不共法；<a id="a-9o"></a>我当圆满辩陀罗尼；<a id="a-9p"></a>我当圆满无忘失法，<a id="a-9q"></a>我当圆满恒住舍性；<a id="a-9r"></a>我当圆满一切智，<a id="a-9s"></a>我当圆满道相智、<a id="a-9t"></a>一切相智；<a id="a-9u"></a>我当圆满三十二大士相，<a id="a-9v"></a>我当圆满八十随好；<a id="a-9w"></a>我当发起无量光明，<a id="a-9x"></a>遍照十方无边世界；<a id="a-9y"></a>我当发起一妙音声，<a id="a-9z"></a>遍满十方无边世界，<a id="a-A0"></a>随诸有情心、<a id="a-A1"></a>心所法意乐差别，<a id="a-A2"></a>为说种种微妙法门，<a id="a-A3"></a>令勤修学证得殊胜利益安乐’？<a id="a-A4"></a>”</p>
  <p id="aA5">佛告善现：<a id="a-A6"></a>“于汝意云何？<a id="a-A7"></a>汝所说法，<a id="a-A8"></a>岂不亦如梦之所见，<a id="a-A9"></a>如像、<a id="a-AA"></a>如响、<a id="a-AB"></a>如阳焰、<a id="a-AC"></a>如光影、<a id="a-AD"></a>如幻事、<a id="a-AE"></a>如变化身、<a id="a-AF"></a>如寻香城耶？<a id="a-AG"></a>”</p>
  <p id="aAH">善现答言：<a id="a-AI"></a>“如是，<a id="a-AJ"></a>世尊。<a id="a-AK"></a>如是，<a id="a-AL"></a>善逝。<a id="a-AM"></a>世尊，<a id="a-AN"></a>若一切法如梦所见，<a id="a-AO"></a>广说乃至如寻香城皆无实事，<a id="a-AP"></a>云何菩萨摩诃萨修行般若波罗蜜多时，<a id="a-AQ"></a>发诚谛言：<a id="a-AR"></a>‘我当圆满一切功德，<a id="a-AS"></a>利益安乐无量有情’？</p>
  <p id="aAT">“世尊，<a id="a-AU"></a>非梦所见，<a id="a-AV"></a>广说乃至寻香城中所现物类，<a id="a-AW"></a>能行布施、<a id="a-AX"></a>净戒、<a id="a-AY"></a>安忍、<a id="a-AZ"></a>精进、<a id="a-Aa"></a>静虑、<a id="a-Ab"></a>般若、<a id="a-Ac"></a>方便善巧、<a id="a-Ad"></a>妙愿、<a id="a-Ae"></a>力、<a id="a-Af"></a>智波罗蜜多，<a id="a-Ag"></a>况能圆满？<a id="a-Ah"></a>余一切法亦应如是，<a id="a-Ai"></a>俱非实故。</p>
  <p id="aAj">“世尊，<a id="a-Ak"></a>非梦所见，<a id="a-Al"></a>广说乃至寻香城中所现物类，<a id="a-Am"></a>能行四静虑、<a id="a-An"></a>四无量、<a id="a-Ao"></a>四无色定，<a id="a-Ap"></a>况能圆满？<a id="a-Aq"></a>余一切法亦应如是，<a id="a-Ar"></a>俱非实故。</p>
  <p id="aAs">“世尊，<a id="a-At"></a>非梦所见，<a id="a-Au"></a>广说乃至寻香城中所现物类，<a id="a-Av"></a>能行四念住、<a id="a-Aw"></a>四正断、<a id="a-Ax"></a>四神足、<a id="a-Ay"></a>五根、<a id="a-Az"></a>五力、<a id="a-B0"></a>七等觉支、<a id="a-B1"></a>八圣道支，<a id="a-B2"></a>况能圆满？<a id="a-B3"></a>余一切法亦应如是，<a id="a-B4"></a>俱非实故。</p>
  <p id="aB5">“世尊，<a id="a-B6"></a>非梦所见，<a id="a-B7"></a>广说乃至寻香城中所现物类，<a id="a-B8"></a>能行空、<a id="a-B9"></a>无相、<a id="a-BA"></a>无愿解脱门，<a id="a-BB"></a>况能圆满？<a id="a-BC"></a>余一切法亦应如是，<a id="a-BD"></a>俱非实故。</p>
  <p id="aBE">“世尊，<a id="a-BF"></a>非梦所见，<a id="a-BG"></a>广说乃至寻香城中所现物类，<a id="a-BH"></a>能行八解脱、<a id="a-BI"></a>八胜处、<a id="a-BJ"></a>九次第定、<a id="a-BK"></a>十遍处，<a id="a-BL"></a>况能圆满？<a id="a-BM"></a>余一切法亦应如是，<a id="a-BN"></a>俱非实故。</p>
  <p id="aBO">“世尊，<a id="a-BP"></a>非梦所见，<a id="a-BQ"></a>广说乃至寻香城中所现物类，<a id="a-BR"></a>能行内空、<a id="a-BS"></a>外空、<a id="a-BT"></a>内外空、<a id="a-BU"></a>空空、<a id="a-BV"></a>大空、<a id="a-BW"></a>胜义空、<a id="a-BX"></a>有为空、<a id="a-BY"></a>无为空、<a id="a-BZ"></a>毕竟空、<a id="a-Ba"></a>无际空、<a id="a-Bb"></a>散空、<a id="a-Bc"></a>无变异空、<a id="a-Bd"></a>本性空、<a id="a-Be"></a>自相空、<a id="a-Bf"></a>共相空、<a id="a-Bg"></a>一切法空、<a id="a-Bh"></a>不可得空、<a id="a-Bi"></a>无性空、<a id="a-Bj"></a>自性空、<a id="a-Bk"></a>无性自性空，<a id="a-Bl"></a>况能圆满？<a id="a-Bm"></a>余一切法亦应如是，<a id="a-Bn"></a>俱非实故。</p>
  <p id="aBo">“世尊，<a id="a-Bp"></a>非梦所见，<a id="a-Bq"></a>广说乃至寻香城中所现物类，<a id="a-Br"></a>能行真如、<a id="a-Bs"></a>法界、<a id="a-Bt"></a>法性、<a id="a-Bu"></a>不虚妄性、<a id="a-Bv"></a>不变异性、<a id="a-Bw"></a>平等性、<a id="a-Bx"></a>离生性、<a id="a-By"></a>法定、<a id="a-Bz"></a>法住、<a id="a-C0"></a>实际、<a id="a-C1"></a>虚空界、<a id="a-C2"></a>不思议界，<a id="a-C3"></a>况能圆满？<a id="a-C4"></a>余一切法亦应如是，<a id="a-C5"></a>俱非实故。</p>
  <p id="aC6">“世尊，<a id="a-C7"></a>非梦所见，<a id="a-C8"></a>广说乃至寻香城中所现物类，<a id="a-C9"></a>能行苦、<a id="a-CA"></a>集、<a id="a-CB"></a>灭、<a id="a-CC"></a>道圣谛，<a id="a-CD"></a>况能圆满？<a id="a-CE"></a>余一切法亦应如是，<a id="a-CF"></a>俱非实故。</p>
  <p id="aCG">“世尊，<a id="a-CH"></a>非梦所见，<a id="a-CI"></a>广说乃至寻香城中所现物类，<a id="a-CJ"></a>能行一切陀罗尼门、<a id="a-CK"></a>一切三摩地门，<a id="a-CL"></a>况能圆满？<a id="a-CM"></a>余一切法亦应如是，<a id="a-CN"></a>俱非实故。</p>
  <p id="aCO">“世尊，<a id="a-CP"></a>非梦所见，<a id="a-CQ"></a>广说乃至寻香城中所现物类，<a id="a-CR"></a>能行极喜地、<a id="a-CS"></a>离垢地、<a id="a-CT"></a>发光地、<a id="a-CU"></a>焰慧地、<a id="a-CV"></a>极难胜地、<a id="a-CW"></a>现前地、<a id="a-CX"></a>远行地、<a id="a-CY"></a>不动地、<a id="a-CZ"></a>善慧地、<a id="a-Ca"></a>法云地，<a id="a-Cb"></a>况能圆满？<a id="a-Cc"></a>余一切法亦应如是，<a id="a-Cd"></a>俱非实故。</p>
  <p id="aCe">“世尊，<a id="a-Cf"></a>非梦所见，<a id="a-Cg"></a>广说乃至寻香城中所现物类，<a id="a-Ch"></a>能行五眼、<a id="a-Ci"></a>六神通，<a id="a-Cj"></a>况能圆满？<a id="a-Ck"></a>余一切法亦应如是，<a id="a-Cl"></a>俱非实故。</p>
  <p id="aCm">“世尊，<a id="a-Cn"></a>非梦所见，<a id="a-Co"></a>广说乃至寻香城中所现物类，<a id="a-Cp"></a>能行佛十力、<a id="a-Cq"></a>四无所畏、<a id="a-Cr"></a>四无礙解、<a id="a-Cs"></a>大慈、<a id="a-Ct"></a>大悲、<a id="a-Cu"></a>大喜、<a id="a-Cv"></a>大舍、<a id="a-Cw"></a>十八佛不共法，<a id="a-Cx"></a>况能圆满？<a id="a-Cy"></a>余一切法亦应如是，<a id="a-Cz"></a>俱非实故。</p>
  <p id="aD0">“世尊，<a id="a-D1"></a>非梦所见，<a id="a-D2"></a>广说乃至寻香城中所现物类，<a id="a-D3"></a>能行辩陀罗尼，<a id="a-D4"></a>况能圆满？<a id="a-D5"></a>余一切法亦应如是，<a id="a-D6"></a>俱非实故。</p>
  <p id="aD7">“世尊，<a id="a-D8"></a>非梦所见，<a id="a-D9"></a>广说乃至寻香城中所现物类，<a id="a-DA"></a>能行无忘失法、<a id="a-DB"></a>恒住舍性，<a id="a-DC"></a>况能圆满？<a id="a-DD"></a>余一切法亦应如是，<a id="a-DE"></a>俱非实故。</p>
  <p id="aDF">“世尊，<a id="a-DG"></a>非梦所见，<a id="a-DH"></a>广说乃至寻香城中所现物类，<a id="a-DI"></a>能行一切智、<a id="a-DJ"></a>道相智、<a id="a-DK"></a>一切相智，<a id="a-DL"></a>况能圆满？<a id="a-DM"></a>余一切法亦应如是，<a id="a-DN"></a>俱非实故。</p>
  <p id="aDO">“世尊，<a id="a-DP"></a>非梦所见，<a id="a-DQ"></a>广说乃至寻香城中所现物类，<a id="a-DR"></a>能行三十二大士相、<a id="a-DS"></a>八十随好，<a id="a-DT"></a>况能圆满？<a id="a-DU"></a>余一切法亦应如是，<a id="a-DV"></a>俱非实故。</p>
  <p id="aDW">“世尊，<a id="a-DX"></a>非梦所见，<a id="a-DY"></a>广说乃至寻香城中所现物类，<a id="a-DZ"></a>能成一切所愿事业，<a id="a-Da"></a>余一切法亦应如是，<a id="a-Db"></a>俱非实故。<a id="a-Dc"></a>”</p>
  <p id="aDd">佛告善现：<a id="a-De"></a>“如是，<a id="a-Df"></a>如是，<a id="a-Dg"></a>如汝所说。<a id="a-Dh"></a>非实有法尚不能行布施、<a id="a-Di"></a>净戒、<a id="a-Dj"></a>安忍、<a id="a-Dk"></a>精进、<a id="a-Dl"></a>静虑、<a id="a-Dm"></a>般若、<a id="a-Dn"></a>方便善巧、<a id="a-Do"></a>妙愿、<a id="a-Dp"></a>力、<a id="a-Dq"></a>智波罗蜜多，<a id="a-Dr"></a>况能圆满？<a id="a-Ds"></a>非实有法尚不能行四静虑，<a id="a-Dt"></a>四无量、<a id="a-Du"></a>四无色定，<a id="a-Dv"></a>况能圆满？<a id="a-Dw"></a>非实有法尚不能行四念住、<a id="a-Dx"></a>四正断、<a id="a-Dy"></a>四神足、<a id="a-Dz"></a>五根、<a id="a-E0"></a>五力、<a id="a-E1"></a>七等觉支、<a id="a-E2"></a>八圣道支，<a id="a-E3"></a>况能圆满？<a id="a-E4"></a>非实有法尚不能行空、<a id="a-E5"></a>无相、<a id="a-E6"></a>无愿解脱门，<a id="a-E7"></a>况能圆满？<a id="a-E8"></a>非实有法尚不能行八解脱、<a id="a-E9"></a>八胜处、<a id="a-EA"></a>九次第定、<a id="a-EB"></a>十遍处，<a id="a-EC"></a>况能圆满？<a id="a-ED"></a>非实有法尚不能行内空、<a id="a-EE"></a>外空、<a id="a-EF"></a>内外空、<a id="a-EG"></a>空空、<a id="a-EH"></a>大空、<a id="a-EI"></a>胜义空、<a id="a-EJ"></a>有为空、<a id="a-EK"></a>无为空、<a id="a-EL"></a>毕竟空、<a id="a-EM"></a>无际空、<a id="a-EN"></a>散空、<a id="a-EO"></a>无变异空、<a id="a-EP"></a>本性空、<a id="a-EQ"></a>自相空、<a id="a-ER"></a>共相空、<a id="a-ES"></a>一切法空、<a id="a-ET"></a>不可得空、<a id="a-EU"></a>无性空、<a id="a-EV"></a>自性空、<a id="a-EW"></a>无性自性空，<a id="a-EX"></a>况能圆满？<a id="a-EY"></a>非实有法尚不能行真如、<a id="a-EZ"></a>法界、<a id="a-Ea"></a>法性、<a id="a-Eb"></a>不虚妄性、<a id="a-Ec"></a>不变异性、<a id="a-Ed"></a>平等性、<a id="a-Ee"></a>离生性、<a id="a-Ef"></a>法定、<a id="a-Eg"></a>法住、<a id="a-Eh"></a>实际、<a id="a-Ei"></a>虚空界、<a id="a-Ej"></a>不思议界，<a id="a-Ek"></a>况能圆满？<a id="a-El"></a>非实有法尚不能行苦、<a id="a-Em"></a>集、<a id="a-En"></a>灭、<a id="a-Eo"></a>道圣谛，<a id="a-Ep"></a>况能圆满？<a id="a-Eq"></a>非实有法尚不能行一切陀罗尼门、<a id="a-Er"></a>一切三摩地门，<a id="a-Es"></a>况能圆满？<a id="a-Et"></a>非实有法尚不能行极喜地、<a id="a-Eu"></a>离垢地、<a id="a-Ev"></a>发光地、<a id="a-Ew"></a>焰慧地、<a id="a-Ex"></a>极难胜地、<a id="a-Ey"></a>现前地、<a id="a-Ez"></a>远行地、<a id="a-F0"></a>不动地、<a id="a-F1"></a>善慧地、<a id="a-F2"></a>法云地，<a id="a-F3"></a>况能圆满？<a id="a-F4"></a>非实有法尚不能行五眼、<a id="a-F5"></a>六神通，<a id="a-F6"></a>况能圆满？<a id="a-F7"></a>非实有法尚不能行佛十力、<a id="a-F8"></a>四无所畏、<a id="a-F9"></a>四无礙解、<a id="a-FA"></a>大慈、<a id="a-FB"></a>大悲、<a id="a-FC"></a>大喜、<a id="a-FD"></a>大舍、<a id="a-FE"></a>十八佛不共法，<a id="a-FF"></a>况能圆满？<a id="a-FG"></a>非实有法尚不能行辩陀罗尼，<a id="a-FH"></a>况能圆满？<a id="a-FI"></a>非实有法尚不能行无忘失法、<a id="a-FJ"></a>恒住舍性，<a id="a-FK"></a>况能圆满？<a id="a-FL"></a>非实有法尚不能行一切智、<a id="a-FM"></a>道相智、<a id="a-FN"></a>一切相智，<a id="a-FO"></a>况能圆满？<a id="a-FP"></a>非实有法尚不能行三十二大士相、<a id="a-FQ"></a>八十随好，<a id="a-FR"></a>况能圆满？<a id="a-FS"></a>非实有法不能成办所愿事业，<a id="a-FT"></a>非实有法不能证得所求无上正等菩提。</p>
  <p id="aFU">“复次，<a id="a-FV"></a>善现，<a id="a-FW"></a>布施、<a id="a-FX"></a>净戒、<a id="a-FY"></a>安忍、<a id="a-FZ"></a>精进、<a id="a-Fa"></a>静虑、<a id="a-Fb"></a>般若、<a id="a-Fc"></a>方便善巧、<a id="a-Fd"></a>妙愿、<a id="a-Fe"></a>力、<a id="a-Ff"></a>智波罗蜜多非实有故，<a id="a-Fg"></a>不能证得所求无上正等菩提；<a id="a-Fh"></a>四念住、<a id="a-Fi"></a>四正断、<a id="a-Fj"></a>四神足、<a id="a-Fk"></a>五根、<a id="a-Fl"></a>五力、<a id="a-Fm"></a>七等觉支、<a id="a-Fn"></a>八圣道支非实有故，<a id="a-Fo"></a>不能证得所求无上正等菩提；<a id="a-Fp"></a>内空、<a id="a-Fq"></a>外空、<a id="a-Fr"></a>内外空、<a id="a-Fs"></a>空空、<a id="a-Ft"></a>大空、<a id="a-Fu"></a>胜义空、<a id="a-Fv"></a>有为空、<a id="a-Fw"></a>无为空、<a id="a-Fx"></a>毕竟空、<a id="a-Fy"></a>无际空、<a id="a-Fz"></a>散空、<a id="a-G0"></a>无变异空、<a id="a-G1"></a>本性空、<a id="a-G2"></a>自相空、<a id="a-G3"></a>共相空、<a id="a-G4"></a>一切法空、<a id="a-G5"></a>不可得空、<a id="a-G6"></a>无性空、<a id="a-G7"></a>自性空、<a id="a-G8"></a>无性自性空非实有故，<a id="a-G9"></a>不能证得所求无上正等菩提；<a id="a-GA"></a>苦、<a id="a-GB"></a>集、<a id="a-GC"></a>灭、<a id="a-GD"></a>道圣谛非实有故，<a id="a-GE"></a>不能证得所求无上正等菩提；<a id="a-GF"></a>四静虑、<a id="a-GG"></a>四无量、<a id="a-GH"></a>四无色定非实有故，<a id="a-GI"></a>不能证得所求无上正等菩提；<a id="a-GJ"></a>八解脱、<a id="a-GK"></a>八胜处、<a id="a-GL"></a>九次第定、<a id="a-GM"></a>十遍处非实有故，<a id="a-GN"></a>不能证得所求无上正等菩提；<a id="a-GO"></a>一切陀罗尼门、<a id="a-GP"></a>一切三摩地门非实有故，<a id="a-GQ"></a>不能证得所求无上正等菩提；<a id="a-GR"></a>空、<a id="a-GS"></a>无相、<a id="a-GT"></a>无愿解脱门非实有故，<a id="a-GU"></a>不能证得所求无上正等菩提；<a id="a-GV"></a>极喜地、<a id="a-GW"></a>离垢地、<a id="a-GX"></a>发光地、<a id="a-GY"></a>焰慧地、<a id="a-GZ"></a>极难胜地、<a id="a-Ga"></a>现前地、<a id="a-Gb"></a>远行地、<a id="a-Gc"></a>不动地、<a id="a-Gd"></a>善慧地、<a id="a-Ge"></a>法云地非实有故，<a id="a-Gf"></a>不能证得所求无上正等菩提；<a id="a-Gg"></a>五眼、<a id="a-Gh"></a>六神通非实有故，<a id="a-Gi"></a>不能证得所求无上正等菩提；<a id="a-Gj"></a>佛十力、<a id="a-Gk"></a>四无所畏、<a id="a-Gl"></a>四无礙解、<a id="a-Gm"></a>大慈、<a id="a-Gn"></a>大悲、<a id="a-Go"></a>大喜、<a id="a-Gp"></a>大舍、<a id="a-Gq"></a>十八佛不共法非实有故，<a id="a-Gr"></a>不能证得所求无上正等菩提；<a id="a-Gs"></a>无忘失法、<a id="a-Gt"></a>恒住舍性非实有故，<a id="a-Gu"></a>不能证得所求无上正等菩提；<a id="a-Gv"></a>一切智、<a id="a-Gw"></a>道相智、<a id="a-Gx"></a>一切相智非实有故，<a id="a-Gy"></a>不能证得所求无上正等菩提。<a id="a-Gz"></a>善现，<a id="a-H0"></a>如是诸法，<a id="a-H1"></a>一切皆是思惟造作；<a id="a-H2"></a>诸有思惟所造作法，<a id="a-H3"></a>皆不能得一切智智。</p>
  <p id="aH4">“复次，<a id="a-H5"></a>善现，<a id="a-H6"></a>如是诸法于菩提道虽能引发，<a id="a-H7"></a>而于其果无资助能，<a id="a-H8"></a>由此诸法无生、<a id="a-H9"></a>无起、<a id="a-HA"></a>无实相故。<a id="a-HB"></a>诸菩萨摩诃萨从初发心，<a id="a-HC"></a>虽起种种身、<a id="a-HD"></a>语、<a id="a-HE"></a>意善，<a id="a-HF"></a>谓若修行布施、<a id="a-HG"></a>净戒、<a id="a-HH"></a>安忍、<a id="a-HI"></a>精进、<a id="a-HJ"></a>静虑、<a id="a-HK"></a>般若波罗蜜多，<a id="a-HL"></a>若修行四念住、<a id="a-HM"></a>四正断、<a id="a-HN"></a>四神足、<a id="a-HO"></a>五根、<a id="a-HP"></a>五力、<a id="a-HQ"></a>七等觉支、<a id="a-HR"></a>八圣道支，<a id="a-HS"></a>若安住内空、<a id="a-HT"></a>外空、<a id="a-HU"></a>内外空、<a id="a-HV"></a>空空、<a id="a-HW"></a>大空、<a id="a-HX"></a>胜义空、<a id="a-HY"></a>有为空、<a id="a-HZ"></a>无为空、<a id="a-Ha"></a>毕竟空、<a id="a-Hb"></a>无际空、<a id="a-Hc"></a>散空、<a id="a-Hd"></a>无变异空、<a id="a-He"></a>本性空、<a id="a-Hf"></a>自相空、<a id="a-Hg"></a>共相空、<a id="a-Hh"></a>一切法空、<a id="a-Hi"></a>不可得空、<a id="a-Hj"></a>无性空、<a id="a-Hk"></a>自性空、<a id="a-Hl"></a>无性自性空，<a id="a-Hm"></a>若安住苦、<a id="a-Hn"></a>集、<a id="a-Ho"></a>灭、<a id="a-Hp"></a>道圣谛，<a id="a-Hq"></a>若修行四静虑、<a id="a-Hr"></a>四无量、<a id="a-Hs"></a>四无色定，<a id="a-Ht"></a>若修行八解脱、<a id="a-Hu"></a>八胜处、<a id="a-Hv"></a>九次第定、<a id="a-Hw"></a>十遍处，<a id="a-Hx"></a>若修行一切陀罗尼门、<a id="a-Hy"></a>一切三摩地门，<a id="a-Hz"></a>若修行空、<a id="a-I0"></a>无相、<a id="a-I1"></a>无愿解脱门，<a id="a-I2"></a>若修行极喜地、<a id="a-I3"></a>离垢地、<a id="a-I4"></a>发光地、<a id="a-I5"></a>焰慧地、<a id="a-I6"></a>极难胜地、<a id="a-I7"></a>现前地、<a id="a-I8"></a>远行地、<a id="a-I9"></a>不动地、<a id="a-IA"></a>善慧地、<a id="a-IB"></a>法云地，<a id="a-IC"></a>若修行五眼、<a id="a-ID"></a>六神通，<a id="a-IE"></a>若修行佛十力、<a id="a-IF"></a>四无所畏、<a id="a-IG"></a>四无礙解、<a id="a-IH"></a>大慈、<a id="a-II"></a>大悲、<a id="a-IJ"></a>大喜、<a id="a-IK"></a>大舍、<a id="a-IL"></a>十八佛不共法，<a id="a-IM"></a>若修行无忘失法、<a id="a-IN"></a>恒住舍性，<a id="a-IO"></a>若修行一切智、<a id="a-IP"></a>道相智、<a id="a-IQ"></a>一切相智，<a id="a-IR"></a>而知一切如梦所见，<a id="a-IS"></a>如像、<a id="a-IT"></a>如响、<a id="a-IU"></a>如阳焰、<a id="a-IV"></a>如光影、<a id="a-IW"></a>如幻事、<a id="a-IX"></a>如变化身、<a id="a-IY"></a>如寻香城，<a id="a-IZ"></a>皆非实有。</p>
  <p id="aIa">“复次，<a id="a-Ib"></a>善现，<a id="a-Ic"></a>如是诸法虽非实有，<a id="a-Id"></a>若不圆满，<a id="a-Ie"></a>决定不能成熟有情、<a id="a-If"></a>严净佛土，<a id="a-Ig"></a>证得无上正等菩提。<a id="a-Ih"></a>诸菩萨摩诃萨若不圆满布施、<a id="a-Ii"></a>净戒、<a id="a-Ij"></a>安忍、<a id="a-Ik"></a>精进、<a id="a-Il"></a>静虑、<a id="a-Im"></a>般若波罗蜜多，<a id="a-In"></a>决定不能成熟有情、<a id="a-Io"></a>严净佛土，<a id="a-Ip"></a>证得无上正等菩提；<a id="a-Iq"></a>若不圆满四念住、<a id="a-Ir"></a>四正断、<a id="a-Is"></a>四神足、<a id="a-It"></a>五根、<a id="a-Iu"></a>五力、<a id="a-Iv"></a>七等觉支、<a id="a-Iw"></a>八圣道支，<a id="a-Ix"></a>决定不能成熟有情、<a id="a-Iy"></a>严净佛土，<a id="a-Iz"></a>证得无上正等菩提；<a id="a-J0"></a>若不圆满内空、<a id="a-J1"></a>外空、<a id="a-J2"></a>内外空、<a id="a-J3"></a>空空、<a id="a-J4"></a>大空、<a id="a-J5"></a>胜义空、<a id="a-J6"></a>有为空、<a id="a-J7"></a>无为空、<a id="a-J8"></a>毕竟空、<a id="a-J9"></a>无际空、<a id="a-JA"></a>散空、<a id="a-JB"></a>无变异空、<a id="a-JC"></a>本性空、<a id="a-JD"></a>自相空、<a id="a-JE"></a>共相空、<a id="a-JF"></a>一切法空、<a id="a-JG"></a>不可得空、<a id="a-JH"></a>无性空、<a id="a-JI"></a>自性空、<a id="a-JJ"></a>无性自性空，<a id="a-JK"></a>决定不能成熟有情、<a id="a-JL"></a>严净佛土，<a id="a-JM"></a>证得无上正等菩提；<a id="a-JN"></a>若不圆满苦、<a id="a-JO"></a>集、<a id="a-JP"></a>灭、<a id="a-JQ"></a>道圣谛，<a id="a-JR"></a>决定不能成熟有情、<a id="a-JS"></a>严净佛土，<a id="a-JT"></a>证得无上正等菩提；<a id="a-JU"></a>若不圆满四静虑、<a id="a-JV"></a>四无量、<a id="a-JW"></a>四无色定，<a id="a-JX"></a>决定不能成熟有情、<a id="a-JY"></a>严净佛土，<a id="a-JZ"></a>证得无上正等菩提；<a id="a-Ja"></a>若不圆满八解脱、<a id="a-Jb"></a>八胜处、<a id="a-Jc"></a>九次第定、<a id="a-Jd"></a>十遍处，<a id="a-Je"></a>决定不能成熟有情、<a id="a-Jf"></a>严净佛土，<a id="a-Jg"></a>证得无上正等菩提；<a id="a-Jh"></a>若不圆满一切陀罗尼门、<a id="a-Ji"></a>一切三摩地门，<a id="a-Jj"></a>决定不能成熟有情、<a id="a-Jk"></a>严净佛土，<a id="a-Jl"></a>证得无上正等菩提；<a id="a-Jm"></a>若不圆满空、<a id="a-Jn"></a>无相、<a id="a-Jo"></a>无愿解脱门，<a id="a-Jp"></a>决定不能成熟有情、<a id="a-Jq"></a>严净佛土，<a id="a-Jr"></a>证得无上正等菩提；<a id="a-Js"></a>若不圆满极喜地、<a id="a-Jt"></a>离垢地、<a id="a-Ju"></a>发光地、<a id="a-Jv"></a>焰慧地、<a id="a-Jw"></a>极难胜地、<a id="a-Jx"></a>现前地、<a id="a-Jy"></a>远行地、<a id="a-Jz"></a>不动地、<a id="a-K0"></a>善慧地、<a id="a-K1"></a>法云地，<a id="a-K2"></a>决定不能成熟有情、<a id="a-K3"></a>严净佛土，<a id="a-K4"></a>证得无上正等菩提；<a id="a-K5"></a>若不圆满五眼、<a id="a-K6"></a>六神通，<a id="a-K7"></a>决定不能成熟有情、<a id="a-K8"></a>严净佛土，<a id="a-K9"></a>证得无上正等菩提；<a id="a-KA"></a>若不圆满佛十力、<a id="a-KB"></a>四无所畏、<a id="a-KC"></a>四无礙解、<a id="a-KD"></a>大慈、<a id="a-KE"></a>大悲、<a id="a-KF"></a>大喜、<a id="a-KG"></a>大舍、<a id="a-KH"></a>十八佛不共法，<a id="a-KI"></a>决定不能成熟有情、<a id="a-KJ"></a>严净佛土，<a id="a-KK"></a>证得无上正等菩提；<a id="a-KL"></a>若不圆满三十二大士相、<a id="a-KM"></a>八十随好，<a id="a-KN"></a>决定不能成熟有情、<a id="a-KO"></a>严净佛土，<a id="a-KP"></a>证得无上正等菩提；<a id="a-KQ"></a>若不圆满无忘失法、<a id="a-KR"></a>恒住舍性，<a id="a-KS"></a>决定不能成熟有情、<a id="a-KT"></a>严净佛土，<a id="a-KU"></a>证得无上正等菩提；<a id="a-KV"></a>若不圆满一切智、<a id="a-KW"></a>道相智、<a id="a-KX"></a>一切相智，<a id="a-KY"></a>决定不能成熟有情、<a id="a-KZ"></a>严净佛土，<a id="a-Ka"></a>证得无上正等菩提。</p>
  <p id="aKb">“复次，<a id="a-Kc"></a>善现，<a id="a-Kd"></a>是诸菩萨摩诃萨修行般若波罗蜜多时，<a id="a-Ke"></a>随所修行一切善法，<a id="a-Kf"></a>皆如实知如梦所见，<a id="a-Kg"></a>如像、<a id="a-Kh"></a>如响、<a id="a-Ki"></a>如阳焰、<a id="a-Kj"></a>如光影、<a id="a-Kk"></a>如幻事、<a id="a-Kl"></a>如变化身、<a id="a-Km"></a>如寻香城，<a id="a-Kn"></a>谓若修行布施、<a id="a-Ko"></a>净戒、<a id="a-Kp"></a>安忍、<a id="a-Kq"></a>精进、<a id="a-Kr"></a>静虑、<a id="a-Ks"></a>般若波罗蜜多，<a id="a-Kt"></a>能如实知如梦所见，<a id="a-Ku"></a>广说乃至如寻香城；<a id="a-Kv"></a>若修行四念住、<a id="a-Kw"></a>四正断、<a id="a-Kx"></a>四神足、<a id="a-Ky"></a>五根、<a id="a-Kz"></a>五力、<a id="a-L0"></a>七等觉支、<a id="a-L1"></a>八圣道支，<a id="a-L2"></a>能如实知如梦所见，<a id="a-L3"></a>广说乃至如寻香城；<a id="a-L4"></a>若安住内空、<a id="a-L5"></a>外空、<a id="a-L6"></a>内外空、<a id="a-L7"></a>空空、<a id="a-L8"></a>大空、<a id="a-L9"></a>胜义空、<a id="a-LA"></a>有为空、<a id="a-LB"></a>无为空、<a id="a-LC"></a>毕竟空、<a id="a-LD"></a>无际空、<a id="a-LE"></a>散空、<a id="a-LF"></a>无变异空、<a id="a-LG"></a>本性空、<a id="a-LH"></a>自相空、<a id="a-LI"></a>共相空、<a id="a-LJ"></a>一切法空、<a id="a-LK"></a>不可得空、<a id="a-LL"></a>无性空、<a id="a-LM"></a>自性空、<a id="a-LN"></a>无性自性空，<a id="a-LO"></a>能如实知如梦所见，<a id="a-LP"></a>广说乃至如寻香城；<a id="a-LQ"></a>若安住苦、<a id="a-LR"></a>集、<a id="a-LS"></a>灭、<a id="a-LT"></a>道圣谛，<a id="a-LU"></a>能如实知如梦所见，<a id="a-LV"></a>广说乃至如寻香城；<a id="a-LW"></a>若修行四静虑、<a id="a-LX"></a>四无量、<a id="a-LY"></a>四无色定，<a id="a-LZ"></a>能如实知如梦所见，<a id="a-La"></a>广说乃至如寻香城；<a id="a-Lb"></a>若能修行八解脱、<a id="a-Lc"></a>八胜处、<a id="a-Ld"></a>九次第定、<a id="a-Le"></a>十遍处，<a id="a-Lf"></a>能如实知如梦所见，<a id="a-Lg"></a>广说乃至如寻香城；<a id="a-Lh"></a>若修行一切陀罗尼门、<a id="a-Li"></a>一切三摩地门，<a id="a-Lj"></a>能如实知如梦所见，<a id="a-Lk"></a>广说乃至如寻香城；<a id="a-Ll"></a>若修行空、<a id="a-Lm"></a>无相、<a id="a-Ln"></a>无愿解脱门，<a id="a-Lo"></a>能如实知如梦所见，<a id="a-Lp"></a>广说乃至如寻香城；<a id="a-Lq"></a>若修行极喜地、<a id="a-Lr"></a>离垢地、<a id="a-Ls"></a>发光地、<a id="a-Lt"></a>焰慧地、<a id="a-Lu"></a>极难胜地、<a id="a-Lv"></a>现前地、<a id="a-Lw"></a>远行地、<a id="a-Lx"></a>不动地、<a id="a-Ly"></a>善慧地、<a id="a-Lz"></a>法云地，<a id="a-M0"></a>能如实知如梦所见，<a id="a-M1"></a>广说乃至如寻香城；<a id="a-M2"></a>若修行五眼、<a id="a-M3"></a>六神通，<a id="a-M4"></a>能如实知如梦所见，<a id="a-M5"></a>广说乃至如寻香城；<a id="a-M6"></a>若修行佛十力、<a id="a-M7"></a>四无所畏、<a id="a-M8"></a>四无礙解、<a id="a-M9"></a>大慈、<a id="a-MA"></a>大悲、<a id="a-MB"></a>大喜、<a id="a-MC"></a>大舍、<a id="a-MD"></a>十八佛不共法，<a id="a-ME"></a>能如实知如梦所见，<a id="a-MF"></a>广说乃至如寻香城；<a id="a-MG"></a>若修行三十二大士相、<a id="a-MH"></a>八十随好，<a id="a-MI"></a>能如实知如梦所见，<a id="a-MJ"></a>广说乃至如寻香城；<a id="a-MK"></a>若修行无忘失法、<a id="a-ML"></a>恒住舍性，<a id="a-MM"></a>能如实知如梦所见，<a id="a-MN"></a>广说乃至如寻香城；<a id="a-MO"></a>若修行一切智、<a id="a-MP"></a>道相智、<a id="a-MQ"></a>一切相智，<a id="a-MR"></a>能如实知如梦所见，<a id="a-MS"></a>广说乃至如寻香城；<a id="a-MT"></a>若成熟有情、<a id="a-MU"></a>严净佛土，<a id="a-MV"></a>求趣无上正等菩提，<a id="a-MW"></a>能如实知如梦所见，<a id="a-MX"></a>广说乃至如寻香城；<a id="a-MY"></a>亦如实知诸有情类心行差别如梦所见，<a id="a-MZ"></a>广说乃至如寻香城。</p>
  <p id="aMa">“复次，<a id="a-Mb"></a>善现，<a id="a-Mc"></a>是诸菩萨摩诃萨修行般若波罗蜜多时，<a id="a-Md"></a>于一切法不取为有、<a id="a-Me"></a>不取为无。<a id="a-Mf"></a>若由如是取故证得一切智智，<a id="a-Mg"></a>亦知彼法如梦所见，<a id="a-Mh"></a>如像、<a id="a-Mi"></a>如响、<a id="a-Mj"></a>如阳焰、<a id="a-Mk"></a>如光影、<a id="a-Ml"></a>如幻事、<a id="a-Mm"></a>如变化身、<a id="a-Mn"></a>如寻香城，<a id="a-Mo"></a>不取为有、<a id="a-Mp"></a>不取为无。<a id="a-Mq"></a>何以故？<a id="a-Mr"></a>布施波罗蜜多不可取故，<a id="a-Ms"></a>净戒、<a id="a-Mt"></a>安忍、<a id="a-Mu"></a>精进、<a id="a-Mv"></a>静虑、<a id="a-Mw"></a>般若波罗蜜多亦不可取故；<a id="a-Mx"></a>四念住不可取故，<a id="a-My"></a>四正断、<a id="a-Mz"></a>四神足、<a id="a-N0"></a>五根、<a id="a-N1"></a>五力、<a id="a-N2"></a>七等觉支、<a id="a-N3"></a>八圣道支亦不可取故；<a id="a-N4"></a>内空不可取故，<a id="a-N5"></a>外空、<a id="a-N6"></a>内外空、<a id="a-N7"></a>空空、<a id="a-N8"></a>大空、<a id="a-N9"></a>胜义空、<a id="a-NA"></a>有为空、<a id="a-NB"></a>无为空、<a id="a-NC"></a>毕竟空、<a id="a-ND"></a>无际空、<a id="a-NE"></a>散空、<a id="a-NF"></a>无变异空、<a id="a-NG"></a>本性空、<a id="a-NH"></a>自相空、<a id="a-NI"></a>共相空、<a id="a-NJ"></a>一切法空、<a id="a-NK"></a>不可得空、<a id="a-NL"></a>无性空、<a id="a-NM"></a>自性空、<a id="a-NN"></a>无性自性空亦不可取故；<a id="a-NO"></a>苦圣谛不可取故，<a id="a-NP"></a>集、<a id="a-NQ"></a>灭、<a id="a-NR"></a>道圣谛亦不可取故；<a id="a-NS"></a>四静虑不可取故，<a id="a-NT"></a>四无量、<a id="a-NU"></a>四无色定亦不可取故；<a id="a-NV"></a>八解脱不可取故，<a id="a-NW"></a>八胜处、<a id="a-NX"></a>九次第定、<a id="a-NY"></a>十遍处亦不可取故；<a id="a-NZ"></a>一切陀罗尼门不可取故，<a id="a-Na"></a>一切三摩地门亦不可取故；<a id="a-Nb"></a>空解脱门不可取故，<a id="a-Nc"></a>无相、<a id="a-Nd"></a>无愿解脱门亦不可取故；<a id="a-Ne"></a>极喜地不可取故，<a id="a-Nf"></a>离垢地、<a id="a-Ng"></a>发光地、<a id="a-Nh"></a>焰慧地、<a id="a-Ni"></a>极难胜地、<a id="a-Nj"></a>现前地、<a id="a-Nk"></a>远行地、<a id="a-Nl"></a>不动地、<a id="a-Nm"></a>善慧地、<a id="a-Nn"></a>法云地亦不可取故；<a id="a-No"></a>五眼不可取故，<a id="a-Np"></a>六神通亦不可取故；<a id="a-Nq"></a>佛十力不可取故，<a id="a-Nr"></a>四无所畏、<a id="a-Ns"></a>四无礙解、<a id="a-Nt"></a>大慈、<a id="a-Nu"></a>大悲、<a id="a-Nv"></a>大喜、<a id="a-Nw"></a>大舍、<a id="a-Nx"></a>十八佛不共法亦不可取故；<a id="a-Ny"></a>无忘失法不可取故，<a id="a-Nz"></a>恒住舍性亦不可取故；<a id="a-O0"></a>一切智不可取故，<a id="a-O1"></a>道相智、<a id="a-O2"></a>一切相智亦不可取故；<a id="a-O3"></a>世间法不可取故，<a id="a-O4"></a>出世间法亦不可取故；<a id="a-O5"></a>有漏法不可取故，<a id="a-O6"></a>无漏法亦不可取故；<a id="a-O7"></a>有为法不可取故，<a id="a-O8"></a>无为法亦不可取故。<a id="a-O9"></a>是诸菩萨摩诃萨知一切法不可取已，<a id="a-OA"></a>求趣无上正等菩提。<a id="a-OB"></a>所以者何？<a id="a-OC"></a>以一切法皆不可取、<a id="a-OD"></a>都无实事，<a id="a-OE"></a>如梦所见，<a id="a-OF"></a>如像、<a id="a-OG"></a>如响、<a id="a-OH"></a>如阳焰、<a id="a-OI"></a>如光影、<a id="a-OJ"></a>如幻事、<a id="a-OK"></a>如变化身、<a id="a-OL"></a>如寻香城。<a id="a-OM"></a>不可取法不能证得不可取法，<a id="a-ON"></a>然诸有情于如是法不知不见，<a id="a-OO"></a>是诸菩萨摩诃萨为度脱彼诸有情故，<a id="a-OP"></a>求趣无上正等菩提。</p>
  <p id="aOQ">“复次，<a id="a-OR"></a>善现，<a id="a-OS"></a>是菩萨摩诃萨从初发心，<a id="a-OT"></a>为欲利乐诸有情故，<a id="a-OU"></a>修行布施波罗蜜多，<a id="a-OV"></a>不为己身，<a id="a-OW"></a>非为余事；<a id="a-OX"></a>为欲利乐诸有情故，<a id="a-OY"></a>修行净戒波罗蜜多，<a id="a-OZ"></a>不为己身，<a id="a-Oa"></a>非为余事；<a id="a-Ob"></a>为欲利乐诸有情故，<a id="a-Oc"></a>修行安忍波罗蜜多，<a id="a-Od"></a>不为己身，<a id="a-Oe"></a>非为余事；<a id="a-Of"></a>为欲利乐诸有情故，<a id="a-Og"></a>修行精进波罗蜜多，<a id="a-Oh"></a>不为己身，<a id="a-Oi"></a>非为余事；<a id="a-Oj"></a>为欲利乐诸有情故，<a id="a-Ok"></a>修行静虑波罗蜜多，<a id="a-Ol"></a>不为己身，<a id="a-Om"></a>非为余事；<a id="a-On"></a>为欲利乐诸有情故，<a id="a-Oo"></a>修行般若波罗蜜多，<a id="a-Op"></a>不为己身，<a id="a-Oq"></a>非为余事；<a id="a-Or"></a>为欲利乐诸有情故，<a id="a-Os"></a>求趣无上正等菩提，<a id="a-Ot"></a>不为己身，<a id="a-Ou"></a>非为余事。</p>
  <p id="aOv">“复次，<a id="a-Ow"></a>善现，<a id="a-Ox"></a>是菩萨摩诃萨修行般若波罗蜜多时，<a id="a-Oy"></a>见诸愚夫于非我中而住我想，<a id="a-Oz"></a>于非有情、<a id="a-P0"></a>命者、<a id="a-P1"></a>生者、<a id="a-P2"></a>养者、<a id="a-P3"></a>士夫、<a id="a-P4"></a>补特伽罗、<a id="a-P5"></a>意生、<a id="a-P6"></a>儒童、<a id="a-P7"></a>作者、<a id="a-P8"></a>使作者、<a id="a-P9"></a>起者、<a id="a-PA"></a>使起者、<a id="a-PB"></a>受者、<a id="a-PC"></a>使受者、<a id="a-PD"></a>知者、<a id="a-PE"></a>使知者、<a id="a-PF"></a>见者、<a id="a-PG"></a>使见者中而住有情广说乃至使见者想。<a id="a-PH"></a>是菩萨摩诃萨见是事已，<a id="a-PI"></a>深生怜愍方便教化，<a id="a-PJ"></a>令离颠倒妄想执著，<a id="a-PK"></a>安置无相甘露界中，<a id="a-PL"></a>住是界中不复现起我想乃至使见者想，<a id="a-PM"></a>是时一切掉动、<a id="a-PN"></a>散乱、<a id="a-PO"></a>戏论、<a id="a-PP"></a>分别不复现行，<a id="a-PQ"></a>心多安住寂静憺怕无戏论界。<a id="a-PR"></a>善现，<a id="a-PS"></a>是菩萨摩诃萨由此方便，<a id="a-PT"></a>修行般若波罗蜜多，<a id="a-PU"></a>自于诸法无所执著，<a id="a-PV"></a>亦能教他于一切法无所执著，<a id="a-PW"></a>此依世俗，<a id="a-PX"></a>不依胜义。<a id="a-PY"></a>”</p>
  <p id="aPZ">尔时，<a id="a-Pa"></a>具寿善现白佛言：<a id="a-Pb"></a>“世尊，<a id="a-Pc"></a>佛证无上正等觉时所得佛法，<a id="a-Pd"></a>为依世俗、<a id="a-Pe"></a>为依胜义，<a id="a-Pf"></a>说名得耶？<a id="a-Pg"></a>”</p>
  <p id="aPh">佛告善现：<a id="a-Pi"></a>“佛证无上正等觉时所得佛法，<a id="a-Pj"></a>依世俗故说名为得，<a id="a-Pk"></a>不依胜义。<a id="a-Pl"></a>若依胜义，<a id="a-Pm"></a>能得、<a id="a-Pn"></a>所得俱不可得。<a id="a-Po"></a>何以故？<a id="a-Pp"></a>善现，<a id="a-Pq"></a>若谓此人得如是法，<a id="a-Pr"></a>便有所得；<a id="a-Ps"></a>有所得者，<a id="a-Pt"></a>便执有二；<a id="a-Pu"></a>执有二者，<a id="a-Pv"></a>不能得果亦无现观。<a id="a-Pw"></a>”</p>
  <p id="aPx">具寿善现复白佛言：<a id="a-Py"></a>“世尊，<a id="a-Pz"></a>若执有二，<a id="a-Q0"></a>不能得果亦无现观；<a id="a-Q1"></a>执无二者，<a id="a-Q2"></a>为能得果有现观耶？<a id="a-Q3"></a>”</p>
  <p id="aQ4">佛言：<a id="a-Q5"></a>“善现，<a id="a-Q6"></a>执有二者，<a id="a-Q7"></a>不能得果亦无现观；<a id="a-Q8"></a>执无二者，<a id="a-Q9"></a>亦复如是。<a id="a-QA"></a>若无二、<a id="a-QB"></a>无不二，<a id="a-QC"></a>即名得果亦名现观。<a id="a-QD"></a>所以者何？<a id="a-QE"></a>善现，<a id="a-QF"></a>若执由此便能得果亦有现观，<a id="a-QG"></a>及执由彼不能得果亦无现观，<a id="a-QH"></a>俱是戏论。<a id="a-QI"></a>非一切法平等性中有诸戏论，<a id="a-QJ"></a>若离戏论乃可名为法平等性。<a id="a-QK"></a>”</p>
  <p id="aQL">具寿善现复白佛言：<a id="a-QM"></a>“世尊，<a id="a-QN"></a>若一切法皆以无性而为自性，<a id="a-QO"></a>此中何谓法平等性？<a id="a-QP"></a>”</p>
  <p id="aQQ">佛言：<a id="a-QR"></a>“善现，<a id="a-QS"></a>若于是处都无有性亦无无性，<a id="a-QT"></a>亦不可说为平等性，<a id="a-QU"></a>如是乃名法平等性。<a id="a-QV"></a>善现当知，<a id="a-QW"></a>法平等性，<a id="a-QX"></a>既不可说亦不可知。<a id="a-QY"></a>除平等性无法可得，<a id="a-QZ"></a>离一切法无平等性。<a id="a-Qa"></a>善现，<a id="a-Qb"></a>当知法平等性，<a id="a-Qc"></a>异生、<a id="a-Qd"></a>圣者俱不能行，<a id="a-Qe"></a>非彼境故。<a id="a-Qf"></a>”</p>
  <p id="aQg">具寿善现复白佛言：<a id="a-Qh"></a>“世尊，<a id="a-Qi"></a>法平等性，<a id="a-Qj"></a>岂亦非佛所行境耶？<a id="a-Qk"></a>”</p>
  <p id="aQl">佛言：<a id="a-Qm"></a>“善现，<a id="a-Qn"></a>法平等性，<a id="a-Qo"></a>非诸贤圣所行之境。<a id="a-Qp"></a>谓随信行、<a id="a-Qq"></a>若随法行、<a id="a-Qr"></a>若第八、<a id="a-Qs"></a>若预流、<a id="a-Qt"></a>若一来、<a id="a-Qu"></a>若不还、<a id="a-Qv"></a>若阿罗汉、<a id="a-Qw"></a>若独觉、<a id="a-Qx"></a>若菩萨摩诃萨、<a id="a-Qy"></a>若诸如来应正等觉，<a id="a-Qz"></a>皆不能以法平等性为所行境。<a id="a-R0"></a>”</p>
  <p id="aR1">具寿善现复白佛言：<a id="a-R2"></a>“世尊，<a id="a-R3"></a>一切如来、<a id="a-R4"></a>应、<a id="a-R5"></a>正等觉于一切法皆得自在，<a id="a-R6"></a>云何可言法平等性亦非诸佛所行境耶？<a id="a-R7"></a>”</p>
  <p id="aR8">佛言：<a id="a-R9"></a>“善现，<a id="a-RA"></a>一切如来、<a id="a-RB"></a>应、<a id="a-RC"></a>正等觉于一切法虽得自在，<a id="a-RD"></a>若平等性与佛有异，<a id="a-RE"></a>可言是佛所行之境；<a id="a-RF"></a>然平等性与佛无异，<a id="a-RG"></a>云何可说佛行彼境？<a id="a-RH"></a>”</p>
  <p id="aRI">“善现当知，<a id="a-RJ"></a>若诸异生法平等性，<a id="a-RK"></a>若随信行法平等性，<a id="a-RL"></a>若随法行法平等性，<a id="a-RM"></a>若诸第八法平等性，<a id="a-RN"></a>若诸预流法平等性，<a id="a-RO"></a>若诸一来法平等性，<a id="a-RP"></a>若诸不还法平等性，<a id="a-RQ"></a>若诸阿罗汉法平等性，<a id="a-RR"></a>若诸独觉法平等性，<a id="a-RS"></a>若诸菩萨摩诃萨众法平等性，<a id="a-RT"></a>若诸如来、<a id="a-RU"></a>应、<a id="a-RV"></a>正等觉法平等性，<a id="a-RW"></a>如是一切法平等性，<a id="a-RX"></a>皆同一相，<a id="a-RY"></a>所谓无相。<a id="a-RZ"></a>是一平等无二无别，<a id="a-Ra"></a>故不可说此是异生法平等性，<a id="a-Rb"></a>广说乃至此是如来、<a id="a-Rc"></a>应、<a id="a-Rd"></a>正等觉法平等性。<a id="a-Re"></a>于此一法平等性中，<a id="a-Rf"></a>诸平等性既不可得，<a id="a-Rg"></a>于中异生及诸圣者差别之相亦不可得。<a id="a-Rh"></a>”</p>
 </body>
</html>