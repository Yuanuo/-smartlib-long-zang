<!doctype html>
<html id="z3IBSpl21" data-ver="1400">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百二十六</h1>
  <h2 id="a2">初分校量功德品第三十之二十四</h2>
  <p id="a3">“庆喜当知，<a id="a-4"></a>譬如大地以种散中，<a id="a-5"></a>众缘和合则得生长，<a id="a-6"></a>应知大地与种生长，<a id="a-7"></a>为所依止，<a id="a-8"></a>为能建立；<a id="a-9"></a>如是般若波罗蜜多及所回向一切智智，<a id="a-A"></a>与布施、<a id="a-B"></a>净戒、<a id="a-C"></a>安忍、<a id="a-D"></a>精进、<a id="a-E"></a>静虑、<a id="a-F"></a>般若波罗蜜多，<a id="a-G"></a>为所依止，<a id="a-H"></a>为能建立，<a id="a-I"></a>令得生长故，<a id="a-J"></a>此般若波罗蜜多于彼布施乃至静虑波罗蜜多为尊为导故，<a id="a-K"></a>我但广称赞般若波罗蜜多。</p>
  <p id="aL">“庆喜当知，<a id="a-M"></a>譬如大地以种散中，<a id="a-N"></a>众缘和合则得生长，<a id="a-O"></a>应知大地与种生长，<a id="a-P"></a>为所依止，<a id="a-Q"></a>为能建立；<a id="a-R"></a>如是般若波罗蜜多及所回向一切智智，<a id="a-S"></a>与彼内空、<a id="a-T"></a>外空、<a id="a-U"></a>内外空、<a id="a-V"></a>空空、<a id="a-W"></a>大空、<a id="a-X"></a>胜义空、<a id="a-Y"></a>有为空、<a id="a-Z"></a>无为空、<a id="a-a"></a>毕竟空、<a id="a-b"></a>无际空、<a id="a-c"></a>散空、<a id="a-d"></a>无变异空、<a id="a-e"></a>本性空、<a id="a-f"></a>自相空、<a id="a-g"></a>共相空、<a id="a-h"></a>一切法空、<a id="a-i"></a>不可得空、<a id="a-j"></a>无性空、<a id="a-k"></a>自性空、<a id="a-l"></a>无性自性空，<a id="a-m"></a>为所依止，<a id="a-n"></a>为能建立，<a id="a-o"></a>令得显现故，<a id="a-p"></a>此般若波罗蜜多于彼内空乃至无性自性空为尊为导故，<a id="a-q"></a>我但广称赞般若波罗蜜多。</p>
  <p id="ar">“庆喜当知，<a id="a-s"></a>譬如大地以种散中，<a id="a-t"></a>众缘和合则得生长，<a id="a-u"></a>应知大地与种生长，<a id="a-v"></a>为所依止，<a id="a-w"></a>为能建立；<a id="a-x"></a>如是般若波罗蜜多及所回向一切智智，<a id="a-y"></a>与彼真如、<a id="a-z"></a>法界、<a id="a-10"></a>法性、<a id="a-11"></a>不虚妄性、<a id="a-12"></a>不变异性、<a id="a-13"></a>平等性、<a id="a-14"></a>离生性、<a id="a-15"></a>法定、<a id="a-16"></a>法住、<a id="a-17"></a>实际、<a id="a-18"></a>虚空界、<a id="a-19"></a>不思议界，<a id="a-1A"></a>为所依止，<a id="a-1B"></a>为能建立，<a id="a-1C"></a>令得显现故，<a id="a-1D"></a>此般若波罗蜜多于彼真如乃至不思议界为尊为导故，<a id="a-1E"></a>我但广称赞般若波罗蜜多。</p>
  <p id="a1F">“庆喜当知，<a id="a-1G"></a>譬如大地以种散中，<a id="a-1H"></a>众缘和合则得生长，<a id="a-1I"></a>应知大地与种生长，<a id="a-1J"></a>为所依止，<a id="a-1K"></a>为能建立；<a id="a-1L"></a>如是般若波罗蜜多及所回向一切智智，<a id="a-1M"></a>与苦圣谛、<a id="a-1N"></a>集圣谛、<a id="a-1O"></a>灭圣谛、<a id="a-1P"></a>道圣谛，<a id="a-1Q"></a>为所依止，<a id="a-1R"></a>为能建立，<a id="a-1S"></a>令得显现故，<a id="a-1T"></a>此般若波罗蜜多于彼苦、<a id="a-1U"></a>集、<a id="a-1V"></a>灭、<a id="a-1W"></a>道圣谛为尊为导故，<a id="a-1X"></a>我但广称赞般若波罗蜜多。</p>
  <p id="a1Y">“庆喜当知，<a id="a-1Z"></a>譬如大地以种散中，<a id="a-1a"></a>众缘和合则得生长，<a id="a-1b"></a>应知大地与种生长，<a id="a-1c"></a>为所依止，<a id="a-1d"></a>为能建立；<a id="a-1e"></a>如是般若波罗蜜多及所回向一切智智，<a id="a-1f"></a>与四静虑、<a id="a-1g"></a>四无量、<a id="a-1h"></a>四无色定，<a id="a-1i"></a>为所依止，<a id="a-1j"></a>为能建立，<a id="a-1k"></a>令得生长故，<a id="a-1l"></a>此般若波罗蜜多于四静虑、<a id="a-1m"></a>四无量、<a id="a-1n"></a>四无色定为尊为导故，<a id="a-1o"></a>我但广称赞般若波罗蜜多。</p>
  <p id="a1p">“庆喜当知，<a id="a-1q"></a>譬如大地以种散中，<a id="a-1r"></a>众缘和合则得生长，<a id="a-1s"></a>应知大地与种生长，<a id="a-1t"></a>为所依止，<a id="a-1u"></a>为能建立；<a id="a-1v"></a>如是般若波罗蜜多及所回向一切智智，<a id="a-1w"></a>与八解脱、<a id="a-1x"></a>八胜处、<a id="a-1y"></a>九次第定、<a id="a-1z"></a>十遍处，<a id="a-20"></a>为所依止，<a id="a-21"></a>为能建立，<a id="a-22"></a>令得生长故，<a id="a-23"></a>此般若波罗蜜多于八解脱、<a id="a-24"></a>八胜处、<a id="a-25"></a>九次第定、<a id="a-26"></a>十遍处为尊为导故，<a id="a-27"></a>我但广称赞般若波罗蜜多。</p>
  <p id="a28">“庆喜当知，<a id="a-29"></a>譬如大地以种散中，<a id="a-2A"></a>众缘和合则得生长，<a id="a-2B"></a>应知大地与种生长，<a id="a-2C"></a>为所依止，<a id="a-2D"></a>为能建立；<a id="a-2E"></a>如是般若波罗蜜多及所回向一切智智，<a id="a-2F"></a>与四念住、<a id="a-2G"></a>四正断、<a id="a-2H"></a>四神足、<a id="a-2I"></a>五根、<a id="a-2J"></a>五力、<a id="a-2K"></a>七等觉支、<a id="a-2L"></a>八圣道支，<a id="a-2M"></a>为所依止，<a id="a-2N"></a>为能建立，<a id="a-2O"></a>令得生长故，<a id="a-2P"></a>此般若波罗蜜多于四念住、<a id="a-2Q"></a>四正断、<a id="a-2R"></a>四神足、<a id="a-2S"></a>五根、<a id="a-2T"></a>五力、<a id="a-2U"></a>七等觉支、<a id="a-2V"></a>八圣道支为尊为导故，<a id="a-2W"></a>我但广称赞般若波罗蜜多。</p>
  <p id="a2X">“庆喜当知，<a id="a-2Y"></a>譬如大地以种散中，<a id="a-2Z"></a>众缘和合则得生长，<a id="a-2a"></a>应知大地与种生长，<a id="a-2b"></a>为所依止，<a id="a-2c"></a>为能建立；<a id="a-2d"></a>如是般若波罗蜜多及所回向一切智智，<a id="a-2e"></a>与空解脱门、<a id="a-2f"></a>无相解脱门、<a id="a-2g"></a>无愿解脱门，<a id="a-2h"></a>为所依止，<a id="a-2i"></a>为能建立，<a id="a-2j"></a>令得生长故，<a id="a-2k"></a>此般若波罗蜜多于空解脱门、<a id="a-2l"></a>无相解脱门、<a id="a-2m"></a>无愿解脱门为尊为导故，<a id="a-2n"></a>我但广称赞般若波罗蜜多。</p>
  <p id="a2o">“庆喜当知，<a id="a-2p"></a>譬如大地以种散中，<a id="a-2q"></a>众缘和合则得生长，<a id="a-2r"></a>应知大地与种生长，<a id="a-2s"></a>为所依止，<a id="a-2t"></a>为能建立；<a id="a-2u"></a>如是般若波罗蜜多及所回向一切智智，<a id="a-2v"></a>与五眼、<a id="a-2w"></a>六神通，<a id="a-2x"></a>为所依止，<a id="a-2y"></a>为能建立，<a id="a-2z"></a>令得生长故，<a id="a-30"></a>此般若波罗蜜多于五眼、<a id="a-31"></a>六神通为尊为导故，<a id="a-32"></a>我但广称赞般若波罗蜜多。</p>
  <p id="a33">“庆喜当知，<a id="a-34"></a>譬如大地以种散中，<a id="a-35"></a>众缘和合则得生长，<a id="a-36"></a>应知大地与种生长，<a id="a-37"></a>为所依止，<a id="a-38"></a>为能建立；<a id="a-39"></a>如是般若波罗蜜多及所回向一切智智，<a id="a-3A"></a>与佛十力、<a id="a-3B"></a>四无所畏、<a id="a-3C"></a>四无礙解、<a id="a-3D"></a>大慈、<a id="a-3E"></a>大悲、<a id="a-3F"></a>大喜、<a id="a-3G"></a>大舍、<a id="a-3H"></a>十八佛不共法，<a id="a-3I"></a>为所依止，<a id="a-3J"></a>为能建立，<a id="a-3K"></a>令得生长故，<a id="a-3L"></a>此般若波罗蜜多于佛十力、<a id="a-3M"></a>四无所畏、<a id="a-3N"></a>四无礙解、<a id="a-3O"></a>大慈、<a id="a-3P"></a>大悲、<a id="a-3Q"></a>大喜、<a id="a-3R"></a>大舍、<a id="a-3S"></a>十八佛不共法为尊为导故，<a id="a-3T"></a>我但广称赞般若波罗蜜多。</p>
  <p id="a3U">“庆喜当知，<a id="a-3V"></a>譬如大地以种散中，<a id="a-3W"></a>众缘和合则得生长，<a id="a-3X"></a>应知大地与种生长，<a id="a-3Y"></a>为所依止，<a id="a-3Z"></a>为能建立；<a id="a-3a"></a>如是般若波罗蜜多及所回向一切智智，<a id="a-3b"></a>与无忘失法、<a id="a-3c"></a>恒住舍性，<a id="a-3d"></a>为所依止，<a id="a-3e"></a>为能建立，<a id="a-3f"></a>令得生长故，<a id="a-3g"></a>此般若波罗蜜多于无忘失法、<a id="a-3h"></a>恒住舍性为尊为导故，<a id="a-3i"></a>我但广称赞般若波罗蜜多。</p>
  <p id="a3j">“庆喜当知，<a id="a-3k"></a>譬如大地以种散中，<a id="a-3l"></a>众缘和合则得生长，<a id="a-3m"></a>应知大地与种生长，<a id="a-3n"></a>为所依止，<a id="a-3o"></a>为能建立；<a id="a-3p"></a>如是般若波罗蜜多及所回向一切智智，<a id="a-3q"></a>与一切智、<a id="a-3r"></a>道相智、<a id="a-3s"></a>一切相智，<a id="a-3t"></a>为所依止，<a id="a-3u"></a>为能建立，<a id="a-3v"></a>令得生长故，<a id="a-3w"></a>此般若波罗蜜多于一切智、<a id="a-3x"></a>道相智、<a id="a-3y"></a>一切相智为尊为导故，<a id="a-3z"></a>我但广称赞般若波罗蜜多。</p>
  <p id="a40">“庆喜当知，<a id="a-41"></a>譬如大地以种散中，<a id="a-42"></a>众缘和合则得生长，<a id="a-43"></a>应知大地与种生长，<a id="a-44"></a>为所依止，<a id="a-45"></a>为能建立；<a id="a-46"></a>如是般若波罗蜜多及所回向一切智智，<a id="a-47"></a>与一切陀罗尼门、<a id="a-48"></a>一切三摩地门，<a id="a-49"></a>为所依止，<a id="a-4A"></a>为能建立，<a id="a-4B"></a>令得生长故，<a id="a-4C"></a>此般若波罗蜜多于一切陀罗尼门、<a id="a-4D"></a>一切三摩地门为尊为导故，<a id="a-4E"></a>我但广称赞般若波罗蜜多。</p>
  <p id="a4F">“庆喜当知，<a id="a-4G"></a>譬如大地以种散中，<a id="a-4H"></a>众缘和合则得生长，<a id="a-4I"></a>应知大地与种生长，<a id="a-4J"></a>为所依止，<a id="a-4K"></a>为能建立；<a id="a-4L"></a>如是般若波罗蜜多及所回向一切智智，<a id="a-4M"></a>与彼菩萨摩诃萨行，<a id="a-4N"></a>为所依止，<a id="a-4O"></a>为能建立，<a id="a-4P"></a>令得生长故，<a id="a-4Q"></a>此般若波罗蜜多于彼菩萨摩诃萨行为尊为导故，<a id="a-4R"></a>我但广称赞般若波罗蜜多。</p>
  <p id="a4S">“庆喜当知，<a id="a-4T"></a>譬如大地以种散中，<a id="a-4U"></a>众缘和合则得生长，<a id="a-4V"></a>应知大地与种生长，<a id="a-4W"></a>为所依止，<a id="a-4X"></a>为能建立；<a id="a-4Y"></a>如是般若波罗蜜多及所回向一切智智，<a id="a-4Z"></a>与彼无上正等菩提，<a id="a-4a"></a>为所依止，<a id="a-4b"></a>为能建立，<a id="a-4c"></a>令得生长故，<a id="a-4d"></a>此般若波罗蜜多于彼无上正等菩提为尊为导故，<a id="a-4e"></a>我但广称赞般若波罗蜜多。<a id="a-4f"></a>”</p>
  <p id="a4g">尔时，<a id="a-4h"></a>天帝释白佛言：<a id="a-4i"></a>“世尊，<a id="a-4j"></a>今者如来、<a id="a-4k"></a>应、<a id="a-4l"></a>正等觉，<a id="a-4m"></a>于此般若波罗蜜多一切功德说犹未尽。<a id="a-4n"></a>所以者何？<a id="a-4o"></a>我从世尊所受般若波罗蜜多，<a id="a-4p"></a>功德深广，<a id="a-4q"></a>量无边际。<a id="a-4r"></a>诸善男子、<a id="a-4s"></a>善女人等，<a id="a-4t"></a>于此般若波罗蜜多，<a id="a-4u"></a>至心听闻、<a id="a-4v"></a>受持读诵、<a id="a-4w"></a>精勤修学、<a id="a-4x"></a>如理思惟，<a id="a-4y"></a>广为有情宣说流布，<a id="a-4z"></a>所获功德亦无边际。<a id="a-50"></a>若有书写如是般若波罗蜜多，<a id="a-51"></a>种种严饰，<a id="a-52"></a>复以无量上妙华鬘、<a id="a-53"></a>涂散等香、<a id="a-54"></a>衣服、<a id="a-55"></a>璎珞、<a id="a-56"></a>宝幢、<a id="a-57"></a>幡盖、<a id="a-58"></a>众妙珍奇、<a id="a-59"></a>妓乐、<a id="a-5A"></a>灯明，<a id="a-5B"></a>一切所有供养恭敬、<a id="a-5C"></a>尊重赞叹，<a id="a-5D"></a>所获功德亦无边际。</p>
  <p id="a5E">“世尊，<a id="a-5F"></a>若有于此甚深般若波罗蜜多，<a id="a-5G"></a>至心听闻、<a id="a-5H"></a>受持读诵、<a id="a-5I"></a>精勤修学、<a id="a-5J"></a>如理思惟、<a id="a-5K"></a>解说、<a id="a-5L"></a>书写、<a id="a-5M"></a>广令流布，<a id="a-5N"></a>由此便有十善业道出现世间。</p>
  <p id="a5O">“世尊，<a id="a-5P"></a>若有于此甚深般若波罗蜜多，<a id="a-5Q"></a>至心听闻、<a id="a-5R"></a>受持读诵、<a id="a-5S"></a>精勤修学、<a id="a-5T"></a>如理思惟、<a id="a-5U"></a>解说、<a id="a-5V"></a>书写、<a id="a-5W"></a>广令流布，<a id="a-5X"></a>由此便有四静虑、<a id="a-5Y"></a>四无量、<a id="a-5Z"></a>四无色定、<a id="a-5a"></a>五神通等出现世间。</p>
  <p id="a5b">“世尊，<a id="a-5c"></a>若有于此甚深般若波罗蜜多，<a id="a-5d"></a>至心听闻、<a id="a-5e"></a>受持读诵、<a id="a-5f"></a>精勤修学、<a id="a-5g"></a>如理思惟、<a id="a-5h"></a>解说、<a id="a-5i"></a>书写、<a id="a-5j"></a>广令流布，<a id="a-5k"></a>由此便有布施、<a id="a-5l"></a>净戒、<a id="a-5m"></a>安忍、<a id="a-5n"></a>精进、<a id="a-5o"></a>静虑、<a id="a-5p"></a>般若波罗蜜多出现世间。</p>
  <p id="a5q">“世尊，<a id="a-5r"></a>若有于此甚深般若波罗蜜多，<a id="a-5s"></a>至心听闻、<a id="a-5t"></a>受持读诵、<a id="a-5u"></a>精勤修学、<a id="a-5v"></a>如理思惟、<a id="a-5w"></a>解说、<a id="a-5x"></a>书写、<a id="a-5y"></a>广令流布，<a id="a-5z"></a>由此便有内空、<a id="a-60"></a>外空、<a id="a-61"></a>内外空、<a id="a-62"></a>空空、<a id="a-63"></a>大空、<a id="a-64"></a>胜义空、<a id="a-65"></a>有为空、<a id="a-66"></a>无为空、<a id="a-67"></a>毕竟空、<a id="a-68"></a>无际空、<a id="a-69"></a>散空、<a id="a-6A"></a>无变异空、<a id="a-6B"></a>本性空、<a id="a-6C"></a>自相空、<a id="a-6D"></a>共相空、<a id="a-6E"></a>一切法空、<a id="a-6F"></a>不可得空、<a id="a-6G"></a>无性空、<a id="a-6H"></a>自性空、<a id="a-6I"></a>无性自性空出现世间。</p>
  <p id="a6J">“世尊，<a id="a-6K"></a>若有于此甚深般若波罗蜜多，<a id="a-6L"></a>至心听闻、<a id="a-6M"></a>受持读诵、<a id="a-6N"></a>精勤修学、<a id="a-6O"></a>如理思惟、<a id="a-6P"></a>解说、<a id="a-6Q"></a>书写、<a id="a-6R"></a>广令流布，<a id="a-6S"></a>由此便有真如、<a id="a-6T"></a>法界、<a id="a-6U"></a>法性、<a id="a-6V"></a>不虚妄性、<a id="a-6W"></a>不变异性、<a id="a-6X"></a>平等性、<a id="a-6Y"></a>离生性、<a id="a-6Z"></a>法定、<a id="a-6a"></a>法住、<a id="a-6b"></a>实际、<a id="a-6c"></a>虚空界、<a id="a-6d"></a>不思议界出现世间。</p>
  <p id="a6e">“世尊，<a id="a-6f"></a>若有于此甚深般若波罗蜜多，<a id="a-6g"></a>至心听闻、<a id="a-6h"></a>受持读诵、<a id="a-6i"></a>精勤修学、<a id="a-6j"></a>如理思惟、<a id="a-6k"></a>解说、<a id="a-6l"></a>书写、<a id="a-6m"></a>广令流布，<a id="a-6n"></a>由此便有苦圣谛、<a id="a-6o"></a>集圣谛、<a id="a-6p"></a>灭圣谛、<a id="a-6q"></a>道圣谛出现世间。</p>
  <p id="a6r">“世尊，<a id="a-6s"></a>若有于此甚深般若波罗蜜多，<a id="a-6t"></a>至心听闻、<a id="a-6u"></a>受持读诵、<a id="a-6v"></a>精勤修学、<a id="a-6w"></a>如理思惟、<a id="a-6x"></a>解说、<a id="a-6y"></a>书写、<a id="a-6z"></a>广令流布，<a id="a-70"></a>由此便有八解脱、<a id="a-71"></a>八胜处、<a id="a-72"></a>九次第定、<a id="a-73"></a>十遍处出现世间。</p>
  <p id="a74">“世尊，<a id="a-75"></a>若有于此甚深般若波罗蜜多，<a id="a-76"></a>至心听闻、<a id="a-77"></a>受持读诵、<a id="a-78"></a>精勤修学、<a id="a-79"></a>如理思惟、<a id="a-7A"></a>解说、<a id="a-7B"></a>书写、<a id="a-7C"></a>广令流布，<a id="a-7D"></a>由此便有四念住、<a id="a-7E"></a>四正断、<a id="a-7F"></a>四神足、<a id="a-7G"></a>五根、<a id="a-7H"></a>五力、<a id="a-7I"></a>七等觉支、<a id="a-7J"></a>八圣道支出现世间。</p>
  <p id="a7K">“世尊，<a id="a-7L"></a>若有于此甚深般若波罗蜜多，<a id="a-7M"></a>至心听闻、<a id="a-7N"></a>受持读诵、<a id="a-7O"></a>精勤修学、<a id="a-7P"></a>如理思惟、<a id="a-7Q"></a>解说、<a id="a-7R"></a>书写、<a id="a-7S"></a>广令流布，<a id="a-7T"></a>由此便有空解脱门、<a id="a-7U"></a>无相解脱门、<a id="a-7V"></a>无愿解脱门出现世间。</p>
  <p id="a7W">“世尊，<a id="a-7X"></a>若有于此甚深般若波罗蜜多，<a id="a-7Y"></a>至心听闻、<a id="a-7Z"></a>受持读诵、<a id="a-7a"></a>精勤修学、<a id="a-7b"></a>如理思惟、<a id="a-7c"></a>解说、<a id="a-7d"></a>书写、<a id="a-7e"></a>广令流布，<a id="a-7f"></a>由此便有五眼、<a id="a-7g"></a>六神通出现世间。</p>
  <p id="a7h">“世尊，<a id="a-7i"></a>若有于此甚深般若波罗蜜多，<a id="a-7j"></a>至心听闻、<a id="a-7k"></a>受持读诵、<a id="a-7l"></a>精勤修学、<a id="a-7m"></a>如理思惟、<a id="a-7n"></a>解说、<a id="a-7o"></a>书写、<a id="a-7p"></a>广令流布，<a id="a-7q"></a>由此便有佛十力、<a id="a-7r"></a>四无所畏、<a id="a-7s"></a>四无礙解、<a id="a-7t"></a>大慈、<a id="a-7u"></a>大悲、<a id="a-7v"></a>大喜、<a id="a-7w"></a>大舍、<a id="a-7x"></a>十八佛不共法出现世间。</p>
  <p id="a7y">“世尊，<a id="a-7z"></a>若有于此甚深般若波罗蜜多，<a id="a-80"></a>至心听闻、<a id="a-81"></a>受持读诵、<a id="a-82"></a>精勤修学、<a id="a-83"></a>如理思惟、<a id="a-84"></a>解说、<a id="a-85"></a>书写、<a id="a-86"></a>广令流布，<a id="a-87"></a>由此便有无忘失法、<a id="a-88"></a>恒住舍性出现世间。</p>
  <p id="a89">“世尊，<a id="a-8A"></a>若有于此甚深般若波罗蜜多，<a id="a-8B"></a>至心听闻、<a id="a-8C"></a>受持读诵、<a id="a-8D"></a>精勤修学、<a id="a-8E"></a>如理思惟、<a id="a-8F"></a>解说、<a id="a-8G"></a>书写、<a id="a-8H"></a>广令流布，<a id="a-8I"></a>由此便有一切智、<a id="a-8J"></a>道相智、<a id="a-8K"></a>一切相智出现世间。</p>
  <p id="a8L">“世尊，<a id="a-8M"></a>若有于此甚深般若波罗蜜多，<a id="a-8N"></a>至心听闻、<a id="a-8O"></a>受持读诵、<a id="a-8P"></a>精勤修学、<a id="a-8Q"></a>如理思惟、<a id="a-8R"></a>解说、<a id="a-8S"></a>书写、<a id="a-8T"></a>广令流布，<a id="a-8U"></a>由此便有一切陀罗尼门、<a id="a-8V"></a>一切三摩地门出现世间。</p>
  <p id="a8W">“世尊，<a id="a-8X"></a>若有于此甚深般若波罗蜜多，<a id="a-8Y"></a>至心听闻、<a id="a-8Z"></a>受持读诵、<a id="a-8a"></a>精勤修学、<a id="a-8b"></a>如理思惟、<a id="a-8c"></a>解说、<a id="a-8d"></a>书写、<a id="a-8e"></a>广令流布，<a id="a-8f"></a>由此便有刹帝利大族、<a id="a-8g"></a>婆罗门大族、<a id="a-8h"></a>长者大族、<a id="a-8i"></a>居士大族出现世间。</p>
  <p id="a8j">“世尊，<a id="a-8k"></a>若有于此甚深般若波罗蜜多，<a id="a-8l"></a>至心听闻、<a id="a-8m"></a>受持读诵、<a id="a-8n"></a>精勤修学、<a id="a-8o"></a>如理思惟、<a id="a-8p"></a>解说、<a id="a-8q"></a>书写、<a id="a-8r"></a>广令流布，<a id="a-8s"></a>由此便有四大王众天、<a id="a-8t"></a>三十三天、<a id="a-8u"></a>夜摩天、<a id="a-8v"></a>睹史多天、<a id="a-8w"></a>乐变化天、<a id="a-8x"></a>他化自在天出现世间。</p>
  <p id="a8y">“世尊，<a id="a-8z"></a>若有于此甚深般若波罗蜜多，<a id="a-90"></a>至心听闻、<a id="a-91"></a>受持读诵、<a id="a-92"></a>精勤修学、<a id="a-93"></a>如理思惟、<a id="a-94"></a>解说、<a id="a-95"></a>书写、<a id="a-96"></a>广令流布，<a id="a-97"></a>由此便有梵众天——梵辅天、<a id="a-98"></a>梵会天、<a id="a-99"></a>大梵天，<a id="a-9A"></a>光天——少光天、<a id="a-9B"></a>无量光天、<a id="a-9C"></a>极光净天，<a id="a-9D"></a>净天——少净天、<a id="a-9E"></a>无量净天、<a id="a-9F"></a>遍净天，<a id="a-9G"></a>广天——少广天、<a id="a-9H"></a>无量广天、<a id="a-9I"></a>广果天出现世间。</p>
  <p id="a9J">“世尊，<a id="a-9K"></a>若有于此甚深般若波罗蜜多，<a id="a-9L"></a>至心听闻、<a id="a-9M"></a>受持读诵、<a id="a-9N"></a>精勤修学、<a id="a-9O"></a>如理思惟、<a id="a-9P"></a>解说、<a id="a-9Q"></a>书写、<a id="a-9R"></a>广令流布，<a id="a-9S"></a>由此便有无烦天、<a id="a-9T"></a>无热天、<a id="a-9U"></a>善现天、<a id="a-9V"></a>善见天、<a id="a-9W"></a>色究竟天出现世间。</p>
  <p id="a9X">“世尊，<a id="a-9Y"></a>若有于此甚深般若波罗蜜多，<a id="a-9Z"></a>至心听闻、<a id="a-9a"></a>受持读诵、<a id="a-9b"></a>精勤修学、<a id="a-9c"></a>如理思惟、<a id="a-9d"></a>解说、<a id="a-9e"></a>书写、<a id="a-9f"></a>广令流布，<a id="a-9g"></a>由此便有空无边处天、<a id="a-9h"></a>识无边处天、<a id="a-9i"></a>无所有处天、<a id="a-9j"></a>非想非非想处天出现世间。</p>
  <p id="a9k">“世尊，<a id="a-9l"></a>若有于此甚深般若波罗蜜多，<a id="a-9m"></a>至心听闻、<a id="a-9n"></a>受持读诵、<a id="a-9o"></a>精勤修学、<a id="a-9p"></a>如理思惟、<a id="a-9q"></a>解说、<a id="a-9r"></a>书写、<a id="a-9s"></a>广令流布，<a id="a-9t"></a>由此便有预流、<a id="a-9u"></a>一来、<a id="a-9v"></a>不还、<a id="a-9w"></a>阿罗汉及预流向预流果、<a id="a-9x"></a>一来向一来果、<a id="a-9y"></a>不还向不还果、<a id="a-9z"></a>阿罗汉向阿罗汉果出现世间。</p>
  <p id="aA0">“世尊，<a id="a-A1"></a>若有于此甚深般若波罗蜜多，<a id="a-A2"></a>至心听闻、<a id="a-A3"></a>受持读诵、<a id="a-A4"></a>精勤修学、<a id="a-A5"></a>如理思惟、<a id="a-A6"></a>解说、<a id="a-A7"></a>书写、<a id="a-A8"></a>广令流布，<a id="a-A9"></a>由此便有独觉及独觉菩提出现世间。</p>
  <p id="aAA">“世尊，<a id="a-AB"></a>若有于此甚深般若波罗蜜多，<a id="a-AC"></a>至心听闻、<a id="a-AD"></a>受持读诵、<a id="a-AE"></a>精勤修学、<a id="a-AF"></a>如理思惟、<a id="a-AG"></a>解说、<a id="a-AH"></a>书写、<a id="a-AI"></a>广令流布，<a id="a-AJ"></a>由此便有菩萨摩诃萨及菩萨摩诃萨行出现世间。</p>
  <p id="aAK">“世尊，<a id="a-AL"></a>若有于此甚深般若波罗蜜多，<a id="a-AM"></a>至心听闻、<a id="a-AN"></a>受持读诵、<a id="a-AO"></a>精勤修学、<a id="a-AP"></a>如理思惟、<a id="a-AQ"></a>解说、<a id="a-AR"></a>书写、<a id="a-AS"></a>广令流布，<a id="a-AT"></a>由此便有一切如来、<a id="a-AU"></a>应、<a id="a-AV"></a>正等觉及以无上正等菩提出现世间。<a id="a-AW"></a>”</p>
  <p id="aAX">尔时，<a id="a-AY"></a>佛告天帝释言：<a id="a-AZ"></a>“憍尸迦，<a id="a-Aa"></a>我不说此甚深般若波罗蜜多但有如前所说功德。<a id="a-Ab"></a>何以故？<a id="a-Ac"></a>如是般若波罗蜜多具足无边胜功德故。<a id="a-Ad"></a>憍尸迦，<a id="a-Ae"></a>我亦不说于此般若波罗蜜多至心听闻、<a id="a-Af"></a>受持读诵、<a id="a-Ag"></a>精勤修学、<a id="a-Ah"></a>如理思惟，<a id="a-Ai"></a>广为有情宣说流布，<a id="a-Aj"></a>及能书写种种严饰，<a id="a-Ak"></a>复以无量上妙华鬘、<a id="a-Al"></a>涂散等香、<a id="a-Am"></a>衣服、<a id="a-An"></a>璎珞、<a id="a-Ao"></a>宝幢、<a id="a-Ap"></a>幡盖、<a id="a-Aq"></a>众妙珍奇、<a id="a-Ar"></a>妓乐、<a id="a-As"></a>灯明，<a id="a-At"></a>尽诸所有供养恭敬、<a id="a-Au"></a>尊重赞叹，<a id="a-Av"></a>诸善男子、<a id="a-Aw"></a>善女人等，<a id="a-Ax"></a>但有如前所说功德。<a id="a-Ay"></a>何以故？<a id="a-Az"></a>憍尸迦，<a id="a-B0"></a>若善男子、<a id="a-B1"></a>善女人等，<a id="a-B2"></a>不离一切智智心，<a id="a-B3"></a>以无所得为方便，<a id="a-B4"></a>于此般若波罗蜜多，<a id="a-B5"></a>至心听闻、<a id="a-B6"></a>受持读诵、<a id="a-B7"></a>精勤修学、<a id="a-B8"></a>如理思惟，<a id="a-B9"></a>广为有情宣说流布，<a id="a-BA"></a>或复书写种种严饰，<a id="a-BB"></a>复以无量上妙华鬘、<a id="a-BC"></a>涂散等香、<a id="a-BD"></a>衣服、<a id="a-BE"></a>璎珞、<a id="a-BF"></a>宝幢、<a id="a-BG"></a>幡盖、<a id="a-BH"></a>众妙珍奇、<a id="a-BI"></a>妓乐、<a id="a-BJ"></a>灯明，<a id="a-BK"></a>尽诸所有供养恭敬、<a id="a-BL"></a>尊重赞叹；<a id="a-BM"></a>是善男子、<a id="a-BN"></a>善女人等，<a id="a-BO"></a>成就无量殊胜戒蕴，<a id="a-BP"></a>成就无量殊胜定蕴，<a id="a-BQ"></a>成就无量殊胜慧蕴，<a id="a-BR"></a>成就无量殊胜解脱蕴，<a id="a-BS"></a>成就无量殊胜解脱知见蕴。</p>
  <p id="aBT">“憍尸迦，<a id="a-BU"></a>是善男子、<a id="a-BV"></a>善女人等，<a id="a-BW"></a>当知如佛。<a id="a-BX"></a>何以故？<a id="a-BY"></a>决定趣向阿耨多罗三藐三菩提故。<a id="a-BZ"></a>憍尸迦，<a id="a-Ba"></a>是善男子、<a id="a-Bb"></a>善女人等，<a id="a-Bc"></a>超过声闻及独觉地。<a id="a-Bd"></a>何以故？<a id="a-Be"></a>解脱一切声闻、<a id="a-Bf"></a>独觉下劣心故。<a id="a-Bg"></a>憍尸迦，<a id="a-Bh"></a>一切声闻、<a id="a-Bi"></a>独觉所成就戒蕴、<a id="a-Bj"></a>定蕴、<a id="a-Bk"></a>慧蕴、<a id="a-Bl"></a>解脱蕴、<a id="a-Bm"></a>解脱知见蕴，<a id="a-Bn"></a>于此善男子、<a id="a-Bo"></a>善女人等所成就戒蕴、<a id="a-Bp"></a>定蕴、<a id="a-Bq"></a>慧蕴、<a id="a-Br"></a>解脱蕴、<a id="a-Bs"></a>解脱知见蕴，<a id="a-Bt"></a>百分不及一，<a id="a-Bu"></a>千分不及一，<a id="a-Bv"></a>百千分不及一，<a id="a-Bw"></a>俱胝分不及一，<a id="a-Bx"></a>百俱胝分不及一，<a id="a-By"></a>千俱胝分不及一，<a id="a-Bz"></a>百千俱胝分不及一，<a id="a-C0"></a>百千俱胝那庾多分不及一，<a id="a-C1"></a>数分、<a id="a-C2"></a>算分、<a id="a-C3"></a>计分、<a id="a-C4"></a>喻分乃至邬波尼杀昙分亦不及一。<a id="a-C5"></a>何以故？<a id="a-C6"></a>憍尸迦，<a id="a-C7"></a>是善男子、<a id="a-C8"></a>善女人等，<a id="a-C9"></a>超过一切声闻、<a id="a-CA"></a>独觉下劣心想，<a id="a-CB"></a>于诸声闻、<a id="a-CC"></a>独觉乘法终不称赞，<a id="a-CD"></a>于一切法无所不知，<a id="a-CE"></a>谓能正知都无所有。</p>
  <p id="aCF">“憍尸迦，<a id="a-CG"></a>若善男子、<a id="a-CH"></a>善女人等，<a id="a-CI"></a>不离一切智智心，<a id="a-CJ"></a>以无所得为方便，<a id="a-CK"></a>于此般若波罗蜜多，<a id="a-CL"></a>至心听闻、<a id="a-CM"></a>受持读诵、<a id="a-CN"></a>精勤修学、<a id="a-CO"></a>如理思惟，<a id="a-CP"></a>广为有情宣说流布，<a id="a-CQ"></a>或复书写种种严饰，<a id="a-CR"></a>复以无量上妙华鬘、<a id="a-CS"></a>涂散等香、<a id="a-CT"></a>衣服、<a id="a-CU"></a>璎珞、<a id="a-CV"></a>宝幢、<a id="a-CW"></a>幡盖、<a id="a-CX"></a>众妙珍奇、<a id="a-CY"></a>妓乐、<a id="a-CZ"></a>灯明，<a id="a-Ca"></a>尽诸所有供养恭敬、<a id="a-Cb"></a>尊重赞叹；<a id="a-Cc"></a>是善男子、<a id="a-Cd"></a>善女人等，<a id="a-Ce"></a>我说获得现在、<a id="a-Cf"></a>未来无量无边殊胜功德。<a id="a-Cg"></a>”</p>
  <p id="aCh">时，<a id="a-Ci"></a>天帝释复白佛言：<a id="a-Cj"></a>“世尊，<a id="a-Ck"></a>若善男子、<a id="a-Cl"></a>善女人等，<a id="a-Cm"></a>不离一切智智心，<a id="a-Cn"></a>以无所得为方便，<a id="a-Co"></a>于此般若波罗蜜多，<a id="a-Cp"></a>至心听闻、<a id="a-Cq"></a>受持读诵、<a id="a-Cr"></a>精勤修学、<a id="a-Cs"></a>如理思惟，<a id="a-Ct"></a>广为有情宣说流布，<a id="a-Cu"></a>或复书写众宝严饰，<a id="a-Cv"></a>复以种种上妙华鬘、<a id="a-Cw"></a>涂散等香、<a id="a-Cx"></a>衣服、<a id="a-Cy"></a>璎珞、<a id="a-Cz"></a>宝幢、<a id="a-D0"></a>幡盖、<a id="a-D1"></a>众妙珍奇、<a id="a-D2"></a>妓乐、<a id="a-D3"></a>灯明，<a id="a-D4"></a>尽诸所有供养恭敬、<a id="a-D5"></a>尊重赞叹；<a id="a-D6"></a>我等诸天常随卫护，<a id="a-D7"></a>不令一切人非人等种种恶缘之所扰害。<a id="a-D8"></a>”</p>
  <p id="aD9">尔时，<a id="a-DA"></a>佛告天帝释言：<a id="a-DB"></a>“憍尸迦，<a id="a-DC"></a>若善男子、<a id="a-DD"></a>善女人等，<a id="a-DE"></a>以应一切智智心，<a id="a-DF"></a>用无所得为方便，<a id="a-DG"></a>于此般若波罗蜜多受持读诵；<a id="a-DH"></a>时有无量百千天子为听法故皆来集会，<a id="a-DI"></a>欢喜踊跃敬受如是甚深般若波罗蜜多。</p>
  <p id="aDJ">“憍尸迦，<a id="a-DK"></a>若善男子、<a id="a-DL"></a>善女人等，<a id="a-DM"></a>以应一切智智心，<a id="a-DN"></a>用无所得为方便，<a id="a-DO"></a>宣说如是甚深般若波罗蜜多相应之法；<a id="a-DP"></a>时有无量诸天子等皆来集会，<a id="a-DQ"></a>以天威力，<a id="a-DR"></a>令说法者增益辩才，<a id="a-DS"></a>宣畅无尽。</p>
  <p id="aDT">“憍尸迦，<a id="a-DU"></a>若善男子、<a id="a-DV"></a>善女人等，<a id="a-DW"></a>以应一切智智心，<a id="a-DX"></a>用无所得为方便，<a id="a-DY"></a>宣说如是甚深般若波罗蜜多；<a id="a-DZ"></a>时有无量诸天子等敬重法故皆来集会，<a id="a-Da"></a>以天威力，<a id="a-Db"></a>令说法者辩才无滞，<a id="a-Dc"></a>设有障难不能遮断。</p>
  <p id="aDd">“憍尸迦，<a id="a-De"></a>诸善男子、<a id="a-Df"></a>善女人等，<a id="a-Dg"></a>以应一切智智心，<a id="a-Dh"></a>用无所得为方便，<a id="a-Di"></a>于此般若波罗蜜多，<a id="a-Dj"></a>至心听闻、<a id="a-Dk"></a>受持读诵、<a id="a-Dl"></a>精勤修学、<a id="a-Dm"></a>如理思惟，<a id="a-Dn"></a>广为有情宣说流布，<a id="a-Do"></a>或复书写众宝严饰，<a id="a-Dp"></a>复以种种上妙华鬘、<a id="a-Dq"></a>涂散等香、<a id="a-Dr"></a>衣服、<a id="a-Ds"></a>璎珞、<a id="a-Dt"></a>宝幢、<a id="a-Du"></a>幡盖、<a id="a-Dv"></a>众妙珍奇、<a id="a-Dw"></a>妓乐、<a id="a-Dx"></a>灯明，<a id="a-Dy"></a>尽诸所有供养恭敬、<a id="a-Dz"></a>尊重赞叹；<a id="a-E0"></a>是善男子、<a id="a-E1"></a>善女人等，<a id="a-E2"></a>于现在世当获无边功德胜利，<a id="a-E3"></a>众魔眷属不能侵扰。</p>
  <p id="aE4">“复次，<a id="a-E5"></a>憍尸迦，<a id="a-E6"></a>若善男子、<a id="a-E7"></a>善女人等，<a id="a-E8"></a>于四众中宣说如是甚深般若波罗蜜多，<a id="a-E9"></a>心无怯怖，<a id="a-EA"></a>不为一切论难所屈。<a id="a-EB"></a>何以故？<a id="a-EC"></a>彼由如是甚深般若波罗蜜多所加祐故。<a id="a-ED"></a>又此般若波罗蜜多秘密藏中，<a id="a-EE"></a>具广分别一切法故，<a id="a-EF"></a>谓若善法、<a id="a-EG"></a>不善法、<a id="a-EH"></a>无记法，<a id="a-EI"></a>若过去法、<a id="a-EJ"></a>未来法、<a id="a-EK"></a>现在法，<a id="a-EL"></a>若欲界系法、<a id="a-EM"></a>色界系法、<a id="a-EN"></a>无色界系法，<a id="a-EO"></a>若学法、<a id="a-EP"></a>无学法、<a id="a-EQ"></a>非学非无学法，<a id="a-ER"></a>若见所断法、<a id="a-ES"></a>修所断法、<a id="a-ET"></a>非所断法，<a id="a-EU"></a>若世间法、<a id="a-EV"></a>出世间法，<a id="a-EW"></a>若有漏法、<a id="a-EX"></a>无漏法，<a id="a-EY"></a>若有为法、<a id="a-EZ"></a>无为法，<a id="a-Ea"></a>若有见法、<a id="a-Eb"></a>无见法，<a id="a-Ec"></a>若有色法、<a id="a-Ed"></a>无色法，<a id="a-Ee"></a>若共法、<a id="a-Ef"></a>不共法，<a id="a-Eg"></a>若声闻法，<a id="a-Eh"></a>若独觉法，<a id="a-Ei"></a>若菩萨法，<a id="a-Ej"></a>若如来法，<a id="a-Ek"></a>诸如是等无量百千种种法门皆入此摄。<a id="a-El"></a>又由如是，<a id="a-Em"></a>诸善男子、<a id="a-En"></a>善女人等善住内空，<a id="a-Eo"></a>善住外空，<a id="a-Ep"></a>善住内外空，<a id="a-Eq"></a>善住空空，<a id="a-Er"></a>善住大空，<a id="a-Es"></a>善住胜义空，<a id="a-Et"></a>善住有为空，<a id="a-Eu"></a>善住无为空，<a id="a-Ev"></a>善住毕竟空，<a id="a-Ew"></a>善住无际空，<a id="a-Ex"></a>善住散空，<a id="a-Ey"></a>善住无变异空，<a id="a-Ez"></a>善住本性空，<a id="a-F0"></a>善住自相空，<a id="a-F1"></a>善住共相空，<a id="a-F2"></a>善住一切法空，<a id="a-F3"></a>善住不可得空，<a id="a-F4"></a>善住无性空，<a id="a-F5"></a>善住自性空，<a id="a-F6"></a>善住无性自性空故，<a id="a-F7"></a>都不见有能论难者，<a id="a-F8"></a>亦不见有所论难者，<a id="a-F9"></a>亦不见有所说般若波罗蜜多。<a id="a-FA"></a>以是故，<a id="a-FB"></a>憍尸迦，<a id="a-FC"></a>此善男子、<a id="a-FD"></a>善女人等，<a id="a-FE"></a>由是般若波罗蜜多大威神力所护持故，<a id="a-FF"></a>不为一切异学论难之所屈伏。</p>
  <p id="aFG">“复次，<a id="a-FH"></a>憍尸迦，<a id="a-FI"></a>若善男子、<a id="a-FJ"></a>善女人等，<a id="a-FK"></a>于此般若波罗蜜多，<a id="a-FL"></a>至心听闻、<a id="a-FM"></a>受持读诵、<a id="a-FN"></a>精勤修学、<a id="a-FO"></a>如理思惟、<a id="a-FP"></a>解说、<a id="a-FQ"></a>书写、<a id="a-FR"></a>广令流布；<a id="a-FS"></a>是善男子、<a id="a-FT"></a>善女人等，<a id="a-FU"></a>其心不惊、<a id="a-FV"></a>不恐、<a id="a-FW"></a>不怖，<a id="a-FX"></a>心不沉没亦不忧悔。<a id="a-FY"></a>所以者何？<a id="a-FZ"></a>是善男子、<a id="a-Fa"></a>善女人等，<a id="a-Fb"></a>不见有法可令惊、<a id="a-Fc"></a>恐、<a id="a-Fd"></a>怖畏、<a id="a-Fe"></a>沉没及忧悔者。<a id="a-Ff"></a>憍尸迦，<a id="a-Fg"></a>若善男子、<a id="a-Fh"></a>善女人辈，<a id="a-Fi"></a>欲得是等现在无边功德胜利，<a id="a-Fj"></a>当于如是甚深般若波罗蜜多，<a id="a-Fk"></a>至心听闻、<a id="a-Fl"></a>受持读诵、<a id="a-Fm"></a>精勤修学、<a id="a-Fn"></a>如理思惟，<a id="a-Fo"></a>广为有情宣说流布，<a id="a-Fp"></a>或复书写众宝严饰，<a id="a-Fq"></a>复以种种上妙华鬘、<a id="a-Fr"></a>涂散等香、<a id="a-Fs"></a>衣服、<a id="a-Ft"></a>璎珞、<a id="a-Fu"></a>宝幢、<a id="a-Fv"></a>幡盖、<a id="a-Fw"></a>众妙珍奇、<a id="a-Fx"></a>妓乐、<a id="a-Fy"></a>灯明，<a id="a-Fz"></a>尽诸所有供养恭敬、<a id="a-G0"></a>尊重赞叹。</p>
  <p id="aG1">“复次，<a id="a-G2"></a>憍尸迦，<a id="a-G3"></a>若善男子、<a id="a-G4"></a>善女人等，<a id="a-G5"></a>以应一切智智心，<a id="a-G6"></a>用无所得为方便，<a id="a-G7"></a>于此般若波罗蜜多，<a id="a-G8"></a>至心听闻、<a id="a-G9"></a>受持读诵、<a id="a-GA"></a>精勤修学、<a id="a-GB"></a>如理思惟，<a id="a-GC"></a>广为有情宣说流布，<a id="a-GD"></a>或复书写众宝严饰，<a id="a-GE"></a>复以种种上妙华鬘、<a id="a-GF"></a>涂散等香、<a id="a-GG"></a>衣服、<a id="a-GH"></a>璎珞、<a id="a-GI"></a>宝幢、<a id="a-GJ"></a>幡盖、<a id="a-GK"></a>众妙珍奇、<a id="a-GL"></a>妓乐、<a id="a-GM"></a>灯明，<a id="a-GN"></a>尽诸所有供养恭敬、<a id="a-GO"></a>尊重赞叹；<a id="a-GP"></a>是善男子、<a id="a-GQ"></a>善女人等，<a id="a-GR"></a>恒为父母、<a id="a-GS"></a>师长、<a id="a-GT"></a>宗亲、<a id="a-GU"></a>朋友、<a id="a-GV"></a>知识、<a id="a-GW"></a>国王、<a id="a-GX"></a>大臣及诸沙门、<a id="a-GY"></a>婆罗门等之所爱敬，<a id="a-GZ"></a>亦为十方无边世界一切如来应正等觉、<a id="a-Ga"></a>菩萨摩诃萨、<a id="a-Gb"></a>独觉、<a id="a-Gc"></a>阿罗汉、<a id="a-Gd"></a>不还、<a id="a-Ge"></a>一来、<a id="a-Gf"></a>预流果等之所爱念，<a id="a-Gg"></a>复为世间诸天、<a id="a-Gh"></a>魔、<a id="a-Gi"></a>梵、<a id="a-Gj"></a>人及非人、<a id="a-Gk"></a>阿素洛等之所爱护。</p>
  <p id="aGl">“是善男子、<a id="a-Gm"></a>善女人等，<a id="a-Gn"></a>成就最胜无断辩才；<a id="a-Go"></a>是善男子、<a id="a-Gp"></a>善女人等，<a id="a-Gq"></a>修行布施、<a id="a-Gr"></a>净戒、<a id="a-Gs"></a>安忍、<a id="a-Gt"></a>精进、<a id="a-Gu"></a>静虑、<a id="a-Gv"></a>般若波罗蜜多恒无断尽；<a id="a-Gw"></a>是善男子、<a id="a-Gx"></a>善女人等，<a id="a-Gy"></a>安住内空、<a id="a-Gz"></a>外空、<a id="a-H0"></a>内外空、<a id="a-H1"></a>空空、<a id="a-H2"></a>大空、<a id="a-H3"></a>胜义空、<a id="a-H4"></a>有为空、<a id="a-H5"></a>无为空、<a id="a-H6"></a>毕竟空、<a id="a-H7"></a>无际空、<a id="a-H8"></a>散空、<a id="a-H9"></a>无变异空、<a id="a-HA"></a>本性空、<a id="a-HB"></a>自相空、<a id="a-HC"></a>共相空、<a id="a-HD"></a>一切法空、<a id="a-HE"></a>不可得空、<a id="a-HF"></a>无性空、<a id="a-HG"></a>自性空、<a id="a-HH"></a>无性自性空恒无断尽；<a id="a-HI"></a>是善男子、<a id="a-HJ"></a>善女人等，<a id="a-HK"></a>安住真如、<a id="a-HL"></a>法界、<a id="a-HM"></a>法性、<a id="a-HN"></a>不虚妄性、<a id="a-HO"></a>不变异性、<a id="a-HP"></a>平等性、<a id="a-HQ"></a>离生性、<a id="a-HR"></a>法定、<a id="a-HS"></a>法住、<a id="a-HT"></a>实际、<a id="a-HU"></a>虚空界、<a id="a-HV"></a>不思议界恒无断尽；<a id="a-HW"></a>是善男子、<a id="a-HX"></a>善女人等，<a id="a-HY"></a>安住苦圣谛、<a id="a-HZ"></a>集圣谛、<a id="a-Ha"></a>灭圣谛、<a id="a-Hb"></a>道圣谛恒无断尽；<a id="a-Hc"></a>是善男子、<a id="a-Hd"></a>善女人等，<a id="a-He"></a>修行四静虑、<a id="a-Hf"></a>四无量、<a id="a-Hg"></a>四无色定恒无断尽；<a id="a-Hh"></a>是善男子、<a id="a-Hi"></a>善女人等，<a id="a-Hj"></a>修行八解脱、<a id="a-Hk"></a>八胜处、<a id="a-Hl"></a>九次第定、<a id="a-Hm"></a>十遍处恒无断尽；<a id="a-Hn"></a>是善男子、<a id="a-Ho"></a>善女人等，<a id="a-Hp"></a>修行四念住、<a id="a-Hq"></a>四正断、<a id="a-Hr"></a>四神足、<a id="a-Hs"></a>五根、<a id="a-Ht"></a>五力、<a id="a-Hu"></a>七等觉支、<a id="a-Hv"></a>八圣道支恒无断尽；<a id="a-Hw"></a>是善男子、<a id="a-Hx"></a>善女人等，<a id="a-Hy"></a>修行空解脱门、<a id="a-Hz"></a>无相解脱门、<a id="a-I0"></a>无愿解脱门恒无断尽；<a id="a-I1"></a>是善男子、<a id="a-I2"></a>善女人等，<a id="a-I3"></a>修行五眼、<a id="a-I4"></a>六神通恒无断尽；<a id="a-I5"></a>是善男子、<a id="a-I6"></a>善女人等，<a id="a-I7"></a>修行佛十力、<a id="a-I8"></a>四无所畏、<a id="a-I9"></a>四无礙解、<a id="a-IA"></a>大慈、<a id="a-IB"></a>大悲、<a id="a-IC"></a>大喜、<a id="a-ID"></a>大舍、<a id="a-IE"></a>十八佛不共法、<a id="a-IF"></a>恒无断尽；<a id="a-IG"></a>是善男子、<a id="a-IH"></a>善女人等，<a id="a-II"></a>修行无忘失法、<a id="a-IJ"></a>恒住舍性恒无断尽；<a id="a-IK"></a>是善男子、<a id="a-IL"></a>善女人等，<a id="a-IM"></a>修行一切智、<a id="a-IN"></a>道相智、<a id="a-IO"></a>一切相智恒无断尽；<a id="a-IP"></a>是善男子、<a id="a-IQ"></a>善女人等，<a id="a-IR"></a>修行一切陀罗尼门、<a id="a-IS"></a>一切三摩地门恒无断尽；<a id="a-IT"></a>是善男子、<a id="a-IU"></a>善女人等，<a id="a-IV"></a>成熟有情、<a id="a-IW"></a>严净佛土恒无断尽；<a id="a-IX"></a>是善男子、<a id="a-IY"></a>善女人等，<a id="a-IZ"></a>成就菩萨殊胜神通，<a id="a-Ia"></a>游诸佛土自在无礙；<a id="a-Ib"></a>是善男子、<a id="a-Ic"></a>善女人等，<a id="a-Id"></a>不为一切外道异论之所降伏，<a id="a-Ie"></a>而能降伏外道异论。</p>
  <p id="aIf">“憍尸迦，<a id="a-Ig"></a>若善男子、<a id="a-Ih"></a>善女人等，<a id="a-Ii"></a>欲得如是现在、<a id="a-Ij"></a>未来无断无尽功德胜利，<a id="a-Ik"></a>应于如是甚深般若波罗蜜多，<a id="a-Il"></a>至心听闻、<a id="a-Im"></a>受持读诵、<a id="a-In"></a>精勤修学、<a id="a-Io"></a>如理思惟，<a id="a-Ip"></a>广为有情宣说流布，<a id="a-Iq"></a>复应书写众宝严饰，<a id="a-Ir"></a>以无量种上妙华鬘、<a id="a-Is"></a>涂散等香、<a id="a-It"></a>衣服、<a id="a-Iu"></a>璎珞、<a id="a-Iv"></a>宝幢、<a id="a-Iw"></a>幡盖、<a id="a-Ix"></a>众妙珍奇、<a id="a-Iy"></a>妓乐、<a id="a-Iz"></a>灯明，<a id="a-J0"></a>尽诸所有供养恭敬、<a id="a-J1"></a>尊重赞叹。</p>
  <p id="aJ2">“复次，<a id="a-J3"></a>憍尸迦，<a id="a-J4"></a>若善男子、<a id="a-J5"></a>善女人等，<a id="a-J6"></a>书写如是甚深般若波罗蜜多，<a id="a-J7"></a>种种庄严置清净处，<a id="a-J8"></a>供养恭敬、<a id="a-J9"></a>尊重赞叹。<a id="a-JA"></a>时，<a id="a-JB"></a>此三千大千世界所有四大王众天、<a id="a-JC"></a>三十三天、<a id="a-JD"></a>夜摩天、<a id="a-JE"></a>睹史多天、<a id="a-JF"></a>乐变化天、<a id="a-JG"></a>他化自在天已发阿耨多罗三藐三菩提心者恒来是处，<a id="a-JH"></a>观礼读诵如是般若波罗蜜多，<a id="a-JI"></a>供养恭敬、<a id="a-JJ"></a>尊重赞叹、<a id="a-JK"></a>右绕礼拜、<a id="a-JL"></a>合掌而去；<a id="a-JM"></a>所有梵众天——梵辅天、<a id="a-JN"></a>梵会天、<a id="a-JO"></a>大梵天，<a id="a-JP"></a>光天——少光天、<a id="a-JQ"></a>无量光天、<a id="a-JR"></a>极光净天，<a id="a-JS"></a>净天——少净天、<a id="a-JT"></a>无量净天、<a id="a-JU"></a>遍净天，<a id="a-JV"></a>广天——少广天、<a id="a-JW"></a>无量广天、<a id="a-JX"></a>广果天已发阿耨多罗三藐三菩提心者恒来是处，<a id="a-JY"></a>观礼读诵如是般若波罗蜜多，<a id="a-JZ"></a>供养恭敬、<a id="a-Ja"></a>尊重赞叹、<a id="a-Jb"></a>右绕礼拜、<a id="a-Jc"></a>合掌而去；<a id="a-Jd"></a>所有净居天，<a id="a-Je"></a>谓无烦天、<a id="a-Jf"></a>无热天、<a id="a-Jg"></a>善现天、<a id="a-Jh"></a>善见天、<a id="a-Ji"></a>色究竟天亦恒来此，<a id="a-Jj"></a>观礼读诵如是般若波罗蜜多，<a id="a-Jk"></a>供养恭敬、<a id="a-Jl"></a>尊重赞叹、<a id="a-Jm"></a>右绕礼拜、<a id="a-Jn"></a>合掌而去。<a id="a-Jo"></a>时，<a id="a-Jp"></a>此界中有大威德诸龙、<a id="a-Jq"></a>药叉、<a id="a-Jr"></a>健达缚、<a id="a-Js"></a>阿素洛、<a id="a-Jt"></a>揭路荼、<a id="a-Ju"></a>紧捺洛、<a id="a-Jv"></a>莫呼洛伽、<a id="a-Jw"></a>人非人等亦恒来此，<a id="a-Jx"></a>观礼读诵如是般若波罗蜜多，<a id="a-Jy"></a>供养恭敬、<a id="a-Jz"></a>尊重赞叹、<a id="a-K0"></a>右绕礼拜、<a id="a-K1"></a>合掌而去。</p>
  <p id="aK2">“尔时，<a id="a-K3"></a>十方无边世界所有四大王众天、<a id="a-K4"></a>三十三天、<a id="a-K5"></a>夜摩天、<a id="a-K6"></a>睹史多天、<a id="a-K7"></a>乐变化天、<a id="a-K8"></a>他化自在天已发阿耨多罗三藐三菩提心者恒来是处，<a id="a-K9"></a>观礼读诵如是般若波罗蜜多，<a id="a-KA"></a>供养恭敬、<a id="a-KB"></a>尊重赞叹、<a id="a-KC"></a>右绕礼拜、<a id="a-KD"></a>合掌而去；<a id="a-KE"></a>所有梵众天——梵辅天、<a id="a-KF"></a>梵会天、<a id="a-KG"></a>大梵天，<a id="a-KH"></a>光天——少光天、<a id="a-KI"></a>无量光天、<a id="a-KJ"></a>极光净天，<a id="a-KK"></a>净天——少净天、<a id="a-KL"></a>无量净天、<a id="a-KM"></a>遍净天，<a id="a-KN"></a>广天——少广天、<a id="a-KO"></a>无量广天、<a id="a-KP"></a>广果天已发阿耨多罗三藐三菩提心者恒来是处，<a id="a-KQ"></a>观礼读诵如是般若波罗蜜多，<a id="a-KR"></a>供养恭敬、<a id="a-KS"></a>尊重赞叹、<a id="a-KT"></a>右绕礼拜、<a id="a-KU"></a>合掌而去；<a id="a-KV"></a>所有净居天，<a id="a-KW"></a>谓无烦天、<a id="a-KX"></a>无热天、<a id="a-KY"></a>善现天、<a id="a-KZ"></a>善见天、<a id="a-Ka"></a>色究竟天亦恒来此，<a id="a-Kb"></a>观礼读诵如是般若波罗蜜多，<a id="a-Kc"></a>供养恭敬、<a id="a-Kd"></a>尊重赞叹、<a id="a-Ke"></a>右绕礼拜、<a id="a-Kf"></a>合掌而去。<a id="a-Kg"></a>时，<a id="a-Kh"></a>彼世界有大威德诸龙、<a id="a-Ki"></a>药叉、<a id="a-Kj"></a>健达缚、<a id="a-Kk"></a>阿素洛、<a id="a-Kl"></a>揭路荼、<a id="a-Km"></a>紧捺洛、<a id="a-Kn"></a>莫呼洛伽、<a id="a-Ko"></a>人非人等亦恒来此，<a id="a-Kp"></a>观礼读诵如是般若波罗蜜多，<a id="a-Kq"></a>供养恭敬、<a id="a-Kr"></a>尊重赞叹、<a id="a-Ks"></a>右绕礼拜、<a id="a-Kt"></a>合掌而去。</p>
  <p id="aKu">“憍尸迦，<a id="a-Kv"></a>是善男子、<a id="a-Kw"></a>善女人等应作是念：<a id="a-Kx"></a>‘今此三千大千世界并余十方无边世界，<a id="a-Ky"></a>所有四大王众天、<a id="a-Kz"></a>三十三天、<a id="a-L0"></a>夜摩天、<a id="a-L1"></a>睹史多天、<a id="a-L2"></a>乐变化天、<a id="a-L3"></a>他化自在天，<a id="a-L4"></a>梵众天——梵辅天、<a id="a-L5"></a>梵会天、<a id="a-L6"></a>大梵天，<a id="a-L7"></a>光天——少光天、<a id="a-L8"></a>无量光天、<a id="a-L9"></a>极光净天，<a id="a-LA"></a>净天——少净天、<a id="a-LB"></a>无量净天、<a id="a-LC"></a>遍净天，<a id="a-LD"></a>广天——少广天、<a id="a-LE"></a>无量广天、<a id="a-LF"></a>广果天，<a id="a-LG"></a>无烦天、<a id="a-LH"></a>无热天、<a id="a-LI"></a>善现天、<a id="a-LJ"></a>善见天、<a id="a-LK"></a>色究竟天，<a id="a-LL"></a>及余无量有大威德诸龙、<a id="a-LM"></a>药叉、<a id="a-LN"></a>健达缚、<a id="a-LO"></a>阿素洛、<a id="a-LP"></a>揭路荼、<a id="a-LQ"></a>紧捺洛、<a id="a-LR"></a>莫呼洛伽、<a id="a-LS"></a>人非人等，<a id="a-LT"></a>常来至此，<a id="a-LU"></a>观礼读诵我所书写甚深般若波罗蜜多，<a id="a-LV"></a>供养恭敬、<a id="a-LW"></a>尊重赞叹、<a id="a-LX"></a>右绕礼拜、<a id="a-LY"></a>合掌而去，<a id="a-LZ"></a>此我则为已设法施。<a id="a-La"></a>’作是念已，<a id="a-Lb"></a>欢喜踊跃，<a id="a-Lc"></a>令所获福倍复增长。</p>
  <p id="aLd">“憍尸迦，<a id="a-Le"></a>是善男子、<a id="a-Lf"></a>善女人等，<a id="a-Lg"></a>由此三千大千世界并余十方无边世界，<a id="a-Lh"></a>所有四大王众天、<a id="a-Li"></a>三十三天、<a id="a-Lj"></a>夜摩天、<a id="a-Lk"></a>睹史多天、<a id="a-Ll"></a>乐变化天、<a id="a-Lm"></a>他化自在天，<a id="a-Ln"></a>梵众天——梵辅天、<a id="a-Lo"></a>梵会天、<a id="a-Lp"></a>大梵天，<a id="a-Lq"></a>光天——少光天、<a id="a-Lr"></a>无量光天、<a id="a-Ls"></a>极光净天，<a id="a-Lt"></a>净天——少净天、<a id="a-Lu"></a>无量净天、<a id="a-Lv"></a>遍净天，<a id="a-Lw"></a>广天——少广天、<a id="a-Lx"></a>无量广天、<a id="a-Ly"></a>广果天，<a id="a-Lz"></a>无烦天、<a id="a-M0"></a>无热天、<a id="a-M1"></a>善现天、<a id="a-M2"></a>善见天、<a id="a-M3"></a>色究竟天，<a id="a-M4"></a>及余无量有大威德诸龙、<a id="a-M5"></a>药叉、<a id="a-M6"></a>健达缚、<a id="a-M7"></a>阿素洛、<a id="a-M8"></a>揭路荼、<a id="a-M9"></a>紧捺洛、<a id="a-MA"></a>莫呼洛伽、<a id="a-MB"></a>人非人等，<a id="a-MC"></a>常来至此随逐拥护，<a id="a-MD"></a>不为一切人非人等之所恼害。<a id="a-ME"></a>唯除宿世定恶业因现在应熟，<a id="a-MF"></a>或转重业现世轻受。</p>
  <p id="aMG">“憍尸迦，<a id="a-MH"></a>是善男子、<a id="a-MI"></a>善女人等，<a id="a-MJ"></a>由此般若波罗蜜多大威神力，<a id="a-MK"></a>获如是等现世种种功德胜利，<a id="a-ML"></a>谓诸天等已发无上菩提心者，<a id="a-MM"></a>或依佛法已获殊胜利乐事者，<a id="a-MN"></a>敬重法故恒来至此，<a id="a-MO"></a>随逐拥护增其势力。<a id="a-MP"></a>所以者何？<a id="a-MQ"></a>是善男子、<a id="a-MR"></a>善女人等，<a id="a-MS"></a>已发无上正等觉心，<a id="a-MT"></a>恒为救拔诸有情故，<a id="a-MU"></a>恒为成熟诸有情故，<a id="a-MV"></a>恒不弃舍诸有情故，<a id="a-MW"></a>恒为利乐诸有情故。<a id="a-MX"></a>彼诸天等亦复如是，<a id="a-MY"></a>由此因缘常随拥护。<a id="a-MZ"></a>”</p>
 </body>
</html>