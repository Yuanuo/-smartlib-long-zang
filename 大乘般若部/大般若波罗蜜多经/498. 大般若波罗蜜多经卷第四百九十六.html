<!doctype html>
<html id="z3IBT3v81" data-ver="1505">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百九十六</h1>
  <h2 id="a2">第三分善现品第三之十五</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>诸菩萨摩诃萨前际不可得、<a id="a-7"></a>后际不可得、<a id="a-8"></a>中际不可得。<a id="a-9"></a>色蕴乃至识蕴无边故，<a id="a-A"></a>当知菩萨摩诃萨亦无边；<a id="a-B"></a>眼处乃至意处无边故，<a id="a-C"></a>当知菩萨摩诃萨亦无边；<a id="a-D"></a>色处乃至法处无边故，<a id="a-E"></a>当知菩萨摩诃萨亦无边；<a id="a-F"></a>眼界乃至意界无边故，<a id="a-G"></a>当知菩萨摩诃萨亦无边；<a id="a-H"></a>色界乃至法界无边故，<a id="a-I"></a>当知菩萨摩诃萨亦无边；<a id="a-J"></a>眼识界乃至意识界无边故，<a id="a-K"></a>当知菩萨摩诃萨亦无边；<a id="a-L"></a>眼触乃至意触无边故，<a id="a-M"></a>当知菩萨摩诃萨亦无边；<a id="a-N"></a>眼触为缘所生诸受乃至意触为缘所生诸受无边故，<a id="a-O"></a>当知菩萨摩诃萨亦无边；<a id="a-P"></a>地界乃至识界无边故，<a id="a-Q"></a>当知菩萨摩诃萨亦无边；<a id="a-R"></a>因缘乃至增上缘无边故，<a id="a-S"></a>当知菩萨摩诃萨亦无边；<a id="a-T"></a>无明乃至老死无边故，<a id="a-U"></a>当知菩萨摩诃萨亦无边；<a id="a-V"></a>布施波罗蜜多乃至般若波罗蜜多无边故，<a id="a-W"></a>当知菩萨摩诃萨亦无边；<a id="a-X"></a>四念住乃至八圣道支无边故，<a id="a-Y"></a>当知菩萨摩诃萨亦无边；<a id="a-Z"></a>四静虑、<a id="a-a"></a>四无量、<a id="a-b"></a>四无色定无边故，<a id="a-c"></a>当知菩萨摩诃萨亦无边；<a id="a-d"></a>八解脱、<a id="a-e"></a>九次第定无边故，<a id="a-f"></a>当知菩萨摩诃萨亦无边；<a id="a-g"></a>空、<a id="a-h"></a>无相、<a id="a-i"></a>无愿解脱门无边故，<a id="a-j"></a>当知菩萨摩诃萨亦无边；<a id="a-k"></a>五眼、<a id="a-l"></a>六神通无边故，<a id="a-m"></a>当知菩萨摩诃萨亦无边；<a id="a-n"></a>如来十力乃至十八佛不共法无边故，<a id="a-o"></a>当知菩萨摩诃萨亦无边、<a id="a-p"></a>无忘失法、<a id="a-q"></a>恒住舍性无边故，<a id="a-r"></a>当知菩萨摩诃萨亦无边；<a id="a-s"></a>一切智、<a id="a-t"></a>道相智、<a id="a-u"></a>一切相智无边故，<a id="a-v"></a>当知菩萨摩诃萨亦无边；<a id="a-w"></a>一切陀罗尼门、<a id="a-x"></a>三摩地门无边故，<a id="a-y"></a>当知菩萨摩诃萨亦无边；<a id="a-z"></a>净观地乃至如来地无边故，<a id="a-10"></a>当知菩萨摩诃萨亦无边；<a id="a-11"></a>极喜地乃至法云地无边故，<a id="a-12"></a>当知菩萨摩诃萨亦无边；<a id="a-13"></a>苦、<a id="a-14"></a>集、<a id="a-15"></a>灭、<a id="a-16"></a>道圣谛无边故，<a id="a-17"></a>当知菩萨摩诃萨亦无边；<a id="a-18"></a>内空乃至无性自性空无边故，<a id="a-19"></a>当知菩萨摩诃萨亦无边；<a id="a-1A"></a>真如乃至不思议界无边故，<a id="a-1B"></a>当知菩萨摩诃萨亦无边；<a id="a-1C"></a>断界乃至无为界无边故，<a id="a-1D"></a>当知菩萨摩诃萨亦无边；<a id="a-1E"></a>声闻、<a id="a-1F"></a>独觉、<a id="a-1G"></a>大乘无边故，<a id="a-1H"></a>当知菩萨摩诃萨亦无边。</p>
  <p id="a1I">“复次，<a id="a-1J"></a>世尊，<a id="a-1K"></a>即色蕴乃至识蕴，<a id="a-1L"></a>菩萨摩诃萨无所有不可得，<a id="a-1M"></a>离色蕴乃至识蕴，<a id="a-1N"></a>菩萨摩诃萨无所有不可得；<a id="a-1O"></a>如是乃至即声闻、<a id="a-1P"></a>独觉、<a id="a-1Q"></a>大乘，<a id="a-1R"></a>菩萨摩诃萨无所有不可得，<a id="a-1S"></a>离声闻、<a id="a-1T"></a>独觉、<a id="a-1U"></a>大乘，<a id="a-1V"></a>菩萨摩诃萨无所有不可得。</p>
  <p id="a1W">“如是，<a id="a-1X"></a>世尊，<a id="a-1Y"></a>我于此等一切法，<a id="a-1Z"></a>以一切种、<a id="a-1a"></a>一切处、<a id="a-1b"></a>一切时，<a id="a-1c"></a>求菩萨摩诃萨都无所见竟不可得，<a id="a-1d"></a>云何令我以般若波罗蜜多教诫教授诸菩萨摩诃萨？</p>
  <p id="a1e">“复次，<a id="a-1f"></a>世尊，<a id="a-1g"></a>诸菩萨摩诃萨但有假名都无自性。<a id="a-1h"></a>如说我等毕竟不生，<a id="a-1i"></a>但有假名都无自性，<a id="a-1j"></a>诸法亦尔，<a id="a-1k"></a>毕竟不生，<a id="a-1l"></a>但有假名都无自性。</p>
  <p id="a1m">“世尊，<a id="a-1n"></a>何等色乃至识毕竟不生？<a id="a-1o"></a>若毕竟不生则不名色乃至识；<a id="a-1p"></a>如是乃至何等声闻、<a id="a-1q"></a>独觉、<a id="a-1r"></a>大乘毕竟不生？<a id="a-1s"></a>若毕竟不生则不名声闻、<a id="a-1t"></a>独觉、<a id="a-1u"></a>大乘。</p>
  <p id="a1v">“世尊，<a id="a-1w"></a>我岂能以毕竟不生般若波罗蜜多，<a id="a-1x"></a>教诫教授毕竟不生菩萨摩诃萨？</p>
  <p id="a1y">“世尊，<a id="a-1z"></a>离毕竟不生，<a id="a-20"></a>亦无菩萨摩诃萨能行无上正等菩提。</p>
  <p id="a21">“世尊，<a id="a-22"></a>若菩萨摩诃萨闻如是说，<a id="a-23"></a>心不沉没亦不忧悔，<a id="a-24"></a>其心不惊不恐不怖，<a id="a-25"></a>当知是菩萨摩诃萨能行般若波罗蜜多。<a id="a-26"></a>”</p>
  <p id="a27">尔时，<a id="a-28"></a>具寿舍利子问具寿善现言：<a id="a-29"></a>“何缘故说：<a id="a-2A"></a>‘诸菩萨摩诃萨前际不可得、<a id="a-2B"></a>后际不可得、<a id="a-2C"></a>中际不可得’？</p>
  <p id="a2D">“何缘故说：<a id="a-2E"></a>‘色蕴乃至识蕴无边故，<a id="a-2F"></a>当知菩萨摩诃萨亦无边；<a id="a-2G"></a>如是乃至声闻、<a id="a-2H"></a>独觉、<a id="a-2I"></a>大乘无边故，<a id="a-2J"></a>当知菩萨摩诃萨亦无边’？</p>
  <p id="a2K">“何缘故说：<a id="a-2L"></a>‘即色蕴乃至识蕴，<a id="a-2M"></a>菩萨摩诃萨无所有不可得，<a id="a-2N"></a>离色蕴乃至识蕴，<a id="a-2O"></a>菩萨摩诃萨无所有不可得；<a id="a-2P"></a>如是乃至即声闻、<a id="a-2Q"></a>独觉、<a id="a-2R"></a>大乘，<a id="a-2S"></a>菩萨摩诃萨无所有不可得，<a id="a-2T"></a>离声闻、<a id="a-2U"></a>独觉、<a id="a-2V"></a>大乘，<a id="a-2W"></a>菩萨摩诃萨无所有不可得’？</p>
  <p id="a2X">“何缘故说：<a id="a-2Y"></a>‘我于此等一切法，<a id="a-2Z"></a>以一切种、<a id="a-2a"></a>一切处、<a id="a-2b"></a>一切时，<a id="a-2c"></a>求菩萨摩诃萨都无所见竟不可得，<a id="a-2d"></a>云何令我以般若波罗蜜多教诫教授诸菩萨摩诃萨’？</p>
  <p id="a2e">“何缘故说：<a id="a-2f"></a>‘诸菩萨摩诃萨但有假名都无自性’？</p>
  <p id="a2g">“何缘故说：<a id="a-2h"></a>‘如说我等毕竟不生，<a id="a-2i"></a>但有假名都无自性’？</p>
  <p id="a2j">“何缘故说：<a id="a-2k"></a>‘诸法亦尔毕竟不生，<a id="a-2l"></a>但有假名都无自性’？</p>
  <p id="a2m">“何缘故说：<a id="a-2n"></a>‘何等色乃至识毕竟不生，<a id="a-2o"></a>如是乃至何等声闻、<a id="a-2p"></a>独觉、<a id="a-2q"></a>大乘毕竟不生’？</p>
  <p id="a2r">“何缘故说：<a id="a-2s"></a>‘若毕竟不生则不名色乃至识，<a id="a-2t"></a>如是乃至若毕竟不生则不名声闻、<a id="a-2u"></a>独觉、<a id="a-2v"></a>大乘’？</p>
  <p id="a2w">“何缘故说：<a id="a-2x"></a>‘我岂能以毕竟不生般若波罗蜜多，<a id="a-2y"></a>教诫教授毕竟不生菩萨摩诃萨’？</p>
  <p id="a2z">“何缘故说：<a id="a-30"></a>‘离毕竟不生，<a id="a-31"></a>亦无菩萨摩诃萨能行无上正等菩提’？</p>
  <p id="a32">“何缘故说：<a id="a-33"></a>‘若菩萨摩诃萨闻如是说，<a id="a-34"></a>心不沉没亦不忧悔，<a id="a-35"></a>其心不惊不恐不怖，<a id="a-36"></a>当知是菩萨摩诃萨能行般若波罗蜜多’？</p>
  <p id="a37">“具寿今应为我演说。<a id="a-38"></a>”</p>
  <p id="a39">尔时，<a id="a-3A"></a>具寿善现答舍利子言：<a id="a-3B"></a>“尊者所问，<a id="a-3C"></a>何缘故说‘诸菩萨摩诃萨前际不可得、<a id="a-3D"></a>后际不可得、<a id="a-3E"></a>中际不可得’者，<a id="a-3F"></a>舍利子，<a id="a-3G"></a>有情无所有故，<a id="a-3H"></a>诸菩萨摩诃萨前、<a id="a-3I"></a>后、<a id="a-3J"></a>中际不可得。<a id="a-3K"></a>有情空故，<a id="a-3L"></a>诸菩萨摩诃萨前、<a id="a-3M"></a>后、<a id="a-3N"></a>中际不可得。<a id="a-3O"></a>有情远离故，<a id="a-3P"></a>诸菩萨摩诃萨前、<a id="a-3Q"></a>后、<a id="a-3R"></a>中际不可得。<a id="a-3S"></a>有情无自性故，<a id="a-3T"></a>诸菩萨摩诃萨前、<a id="a-3U"></a>后、<a id="a-3V"></a>中际不可得。</p>
  <p id="a3W">“舍利子，<a id="a-3X"></a>色蕴乃至识蕴无所有故，<a id="a-3Y"></a>诸菩萨摩诃萨前、<a id="a-3Z"></a>后、<a id="a-3a"></a>中际不可得。<a id="a-3b"></a>色蕴乃至识蕴空故，<a id="a-3c"></a>诸菩萨摩诃萨前、<a id="a-3d"></a>后、<a id="a-3e"></a>中际不可得。<a id="a-3f"></a>色蕴乃至识蕴远离故，<a id="a-3g"></a>诸菩萨摩诃萨前、<a id="a-3h"></a>后、<a id="a-3i"></a>中际不可得。<a id="a-3j"></a>色蕴乃至识蕴无自性故，<a id="a-3k"></a>诸菩萨摩诃萨前、<a id="a-3l"></a>后、<a id="a-3m"></a>中际不可得。</p>
  <p id="a3n">“舍利子，<a id="a-3o"></a>眼处乃至意处无所有故，<a id="a-3p"></a>诸菩萨摩诃萨前、<a id="a-3q"></a>后、<a id="a-3r"></a>中际不可得。<a id="a-3s"></a>眼处乃至意处空故，<a id="a-3t"></a>诸菩萨摩诃萨前、<a id="a-3u"></a>后、<a id="a-3v"></a>中际不可得。<a id="a-3w"></a>眼处乃至意处远离故，<a id="a-3x"></a>诸菩萨摩诃萨前、<a id="a-3y"></a>后、<a id="a-3z"></a>中际不可得。<a id="a-40"></a>眼处乃至意处无自性故，<a id="a-41"></a>诸菩萨摩诃萨前、<a id="a-42"></a>后、<a id="a-43"></a>中际不可得。</p>
  <p id="a44">“舍利子，<a id="a-45"></a>色处乃至法处无所有故，<a id="a-46"></a>诸菩萨摩诃萨前、<a id="a-47"></a>后、<a id="a-48"></a>中际不可得。<a id="a-49"></a>色处乃至法处空故，<a id="a-4A"></a>诸菩萨摩诃萨前、<a id="a-4B"></a>后、<a id="a-4C"></a>中际不可得。<a id="a-4D"></a>色处乃至法处远离故，<a id="a-4E"></a>诸菩萨摩诃萨前、<a id="a-4F"></a>后、<a id="a-4G"></a>中际不可得。<a id="a-4H"></a>色处乃至法处无自性故，<a id="a-4I"></a>诸菩萨摩诃萨前、<a id="a-4J"></a>后、<a id="a-4K"></a>中际不可得。</p>
  <p id="a4L">“舍利子，<a id="a-4M"></a>眼界乃至意界无所有故，<a id="a-4N"></a>诸菩萨摩诃萨前、<a id="a-4O"></a>后、<a id="a-4P"></a>中际不可得。<a id="a-4Q"></a>眼界乃至意界空故，<a id="a-4R"></a>诸菩萨摩诃萨前、<a id="a-4S"></a>后、<a id="a-4T"></a>中际不可得。<a id="a-4U"></a>眼界乃至意界远离故，<a id="a-4V"></a>诸菩萨摩诃萨前、<a id="a-4W"></a>后、<a id="a-4X"></a>中际不可得。<a id="a-4Y"></a>眼界乃至意界无自性故，<a id="a-4Z"></a>诸菩萨摩诃萨前、<a id="a-4a"></a>后、<a id="a-4b"></a>中际不可得。</p>
  <p id="a4c">“舍利子，<a id="a-4d"></a>色界乃至法界无所有故，<a id="a-4e"></a>诸菩萨摩诃萨前、<a id="a-4f"></a>后、<a id="a-4g"></a>中际不可得。<a id="a-4h"></a>色界乃至法界空故，<a id="a-4i"></a>诸菩萨摩诃萨前、<a id="a-4j"></a>后、<a id="a-4k"></a>中际不可得。<a id="a-4l"></a>色界乃至法界远离故，<a id="a-4m"></a>诸菩萨摩诃萨前、<a id="a-4n"></a>后、<a id="a-4o"></a>中际不可得。<a id="a-4p"></a>色界乃至法界无自性故，<a id="a-4q"></a>诸菩萨摩诃萨前、<a id="a-4r"></a>后、<a id="a-4s"></a>中际不可得。</p>
  <p id="a4t">“舍利子，<a id="a-4u"></a>眼识界乃至意识界无所有故，<a id="a-4v"></a>诸菩萨摩诃萨前、<a id="a-4w"></a>后、<a id="a-4x"></a>中际不可得。<a id="a-4y"></a>眼识界乃至意识界空故，<a id="a-4z"></a>诸菩萨摩诃萨前、<a id="a-50"></a>后、<a id="a-51"></a>中际不可得。<a id="a-52"></a>眼识界乃至意识界远离故，<a id="a-53"></a>诸菩萨摩诃萨前、<a id="a-54"></a>后、<a id="a-55"></a>中际不可得。<a id="a-56"></a>眼识界乃至意识界无自性故，<a id="a-57"></a>诸菩萨摩诃萨前、<a id="a-58"></a>后、<a id="a-59"></a>中际不可得。</p>
  <p id="a5A">“舍利子，<a id="a-5B"></a>眼触乃至意触无所有故，<a id="a-5C"></a>诸菩萨摩诃萨前、<a id="a-5D"></a>后、<a id="a-5E"></a>中际不可得。<a id="a-5F"></a>眼触乃至意触空故，<a id="a-5G"></a>诸菩萨摩诃萨前、<a id="a-5H"></a>后、<a id="a-5I"></a>中际不可得。<a id="a-5J"></a>眼触乃至意触远离故，<a id="a-5K"></a>诸菩萨摩诃萨前、<a id="a-5L"></a>后、<a id="a-5M"></a>中际不可得。<a id="a-5N"></a>眼触乃至意触无自性故，<a id="a-5O"></a>诸菩萨摩诃萨前、<a id="a-5P"></a>后、<a id="a-5Q"></a>中际不可得。</p>
  <p id="a5R">“舍利子，<a id="a-5S"></a>眼触为缘所生诸受乃至意触为缘所生诸受无所有故，<a id="a-5T"></a>诸菩萨摩诃萨前、<a id="a-5U"></a>后、<a id="a-5V"></a>中际不可得。<a id="a-5W"></a>眼触为缘所生诸受乃至意触为缘所生诸受空故，<a id="a-5X"></a>诸菩萨摩诃萨前、<a id="a-5Y"></a>后、<a id="a-5Z"></a>中际不可得。<a id="a-5a"></a>眼触为缘所生诸受乃至意触为缘所生诸受远离故，<a id="a-5b"></a>诸菩萨摩诃萨前、<a id="a-5c"></a>后、<a id="a-5d"></a>中际不可得。<a id="a-5e"></a>眼触为缘所生诸受乃至意触为缘所生诸受无自性故，<a id="a-5f"></a>诸菩萨摩诃萨前、<a id="a-5g"></a>后、<a id="a-5h"></a>中际不可得。</p>
  <p id="a5i">“舍利子，<a id="a-5j"></a>地界乃至识界无所有故，<a id="a-5k"></a>诸菩萨摩诃萨前、<a id="a-5l"></a>后、<a id="a-5m"></a>中际不可得。<a id="a-5n"></a>地界乃至识界空故，<a id="a-5o"></a>诸菩萨摩诃萨前、<a id="a-5p"></a>后、<a id="a-5q"></a>中际不可得。<a id="a-5r"></a>地界乃至识界远离故，<a id="a-5s"></a>诸菩萨摩诃萨前、<a id="a-5t"></a>后、<a id="a-5u"></a>中际不可得。<a id="a-5v"></a>地界乃至识界无自性故，<a id="a-5w"></a>诸菩萨摩诃萨前、<a id="a-5x"></a>后、<a id="a-5y"></a>中际不可得。</p>
  <p id="a5z">“舍利子，<a id="a-60"></a>因缘乃至增上缘无所有故，<a id="a-61"></a>诸菩萨摩诃萨前、<a id="a-62"></a>后、<a id="a-63"></a>中际不可得。<a id="a-64"></a>因缘乃至增上缘空故，<a id="a-65"></a>诸菩萨摩诃萨前、<a id="a-66"></a>后、<a id="a-67"></a>中际不可得。<a id="a-68"></a>因缘乃至增上缘远离故，<a id="a-69"></a>诸菩萨摩诃萨前、<a id="a-6A"></a>后、<a id="a-6B"></a>中际不可得。<a id="a-6C"></a>因缘乃至增上缘无自性故，<a id="a-6D"></a>诸菩萨摩诃萨前、<a id="a-6E"></a>后、<a id="a-6F"></a>中际不可得。</p>
  <p id="a6G">“舍利子，<a id="a-6H"></a>无明乃至老死无所有故，<a id="a-6I"></a>诸菩萨摩诃萨前、<a id="a-6J"></a>后、<a id="a-6K"></a>中际不可得。<a id="a-6L"></a>无明乃至老死空故，<a id="a-6M"></a>诸菩萨摩诃萨前、<a id="a-6N"></a>后、<a id="a-6O"></a>中际不可得。<a id="a-6P"></a>无明乃至老死远离故，<a id="a-6Q"></a>诸菩萨摩诃萨，<a id="a-6R"></a>前、<a id="a-6S"></a>后、<a id="a-6T"></a>中际不可得。<a id="a-6U"></a>无明乃至老死无自性故，<a id="a-6V"></a>诸菩萨摩诃萨前、<a id="a-6W"></a>后、<a id="a-6X"></a>中际不可得。</p>
  <p id="a6Y">“舍利子，<a id="a-6Z"></a>布施波罗蜜多乃至般若波罗蜜多无所有故，<a id="a-6a"></a>诸菩萨摩诃萨前、<a id="a-6b"></a>后、<a id="a-6c"></a>中际不可得。<a id="a-6d"></a>布施波罗蜜多乃至般若波罗蜜多空故，<a id="a-6e"></a>诸菩萨摩诃萨前、<a id="a-6f"></a>后、<a id="a-6g"></a>中际不可得。<a id="a-6h"></a>布施波罗蜜多乃至般若波罗蜜多远离故，<a id="a-6i"></a>诸菩萨摩诃萨前、<a id="a-6j"></a>后、<a id="a-6k"></a>中际不可得。<a id="a-6l"></a>布施波罗蜜多乃至般若波罗蜜多无自性故，<a id="a-6m"></a>诸菩萨摩诃萨前、<a id="a-6n"></a>后、<a id="a-6o"></a>中际不可得。</p>
  <p id="a6p">“舍利子，<a id="a-6q"></a>四念住乃至八圣道支无所有故，<a id="a-6r"></a>诸菩萨摩诃萨前、<a id="a-6s"></a>后、<a id="a-6t"></a>中际不可得。<a id="a-6u"></a>四念住乃至八圣道支空故，<a id="a-6v"></a>诸菩萨摩诃萨前、<a id="a-6w"></a>后、<a id="a-6x"></a>中际不可得。<a id="a-6y"></a>四念住乃至八圣道支远离故，<a id="a-6z"></a>诸菩萨摩诃萨前、<a id="a-70"></a>后、<a id="a-71"></a>中际不可得。<a id="a-72"></a>四念住乃至八圣道支无自性故，<a id="a-73"></a>诸菩萨摩诃萨前、<a id="a-74"></a>后、<a id="a-75"></a>中际不可得。</p>
  <p id="a76">“舍利子，<a id="a-77"></a>四静虑、<a id="a-78"></a>四无量、<a id="a-79"></a>四无色定无所有故，<a id="a-7A"></a>诸菩萨摩诃萨前、<a id="a-7B"></a>后、<a id="a-7C"></a>中际不可得。<a id="a-7D"></a>四静虑、<a id="a-7E"></a>四无量、<a id="a-7F"></a>四无色定空故，<a id="a-7G"></a>诸菩萨摩诃萨前、<a id="a-7H"></a>后、<a id="a-7I"></a>中际不可得。<a id="a-7J"></a>四静虑、<a id="a-7K"></a>四无量、<a id="a-7L"></a>四无色定远离故，<a id="a-7M"></a>诸菩萨摩诃萨前、<a id="a-7N"></a>后、<a id="a-7O"></a>中际不可得。<a id="a-7P"></a>四静虑、<a id="a-7Q"></a>四无量、<a id="a-7R"></a>四无色定无自性故，<a id="a-7S"></a>诸菩萨摩诃萨前、<a id="a-7T"></a>后、<a id="a-7U"></a>中际不可得。</p>
  <p id="a7V">“舍利子，<a id="a-7W"></a>八解脱、<a id="a-7X"></a>九次第定无所有故，<a id="a-7Y"></a>诸菩萨摩诃萨前、<a id="a-7Z"></a>后、<a id="a-7a"></a>中际不可得。<a id="a-7b"></a>八解脱、<a id="a-7c"></a>九次第定空故，<a id="a-7d"></a>诸菩萨摩诃萨前、<a id="a-7e"></a>后、<a id="a-7f"></a>中际不可得。<a id="a-7g"></a>八解脱、<a id="a-7h"></a>九次第定远离故，<a id="a-7i"></a>诸菩萨摩诃萨前、<a id="a-7j"></a>后、<a id="a-7k"></a>中际不可得。<a id="a-7l"></a>八解脱、<a id="a-7m"></a>九次第定无自性故，<a id="a-7n"></a>诸菩萨摩诃萨前、<a id="a-7o"></a>后、<a id="a-7p"></a>中际不可得。</p>
  <p id="a7q">“舍利子，<a id="a-7r"></a>空、<a id="a-7s"></a>无相、<a id="a-7t"></a>无愿解脱门无所有故，<a id="a-7u"></a>诸菩萨摩诃萨前、<a id="a-7v"></a>后、<a id="a-7w"></a>中际不可得。<a id="a-7x"></a>空、<a id="a-7y"></a>无相、<a id="a-7z"></a>无愿解脱门空故，<a id="a-80"></a>诸菩萨摩诃萨前、<a id="a-81"></a>后、<a id="a-82"></a>中际不可得。<a id="a-83"></a>空、<a id="a-84"></a>无相、<a id="a-85"></a>无愿解脱门远离故，<a id="a-86"></a>诸菩萨摩诃萨前、<a id="a-87"></a>后、<a id="a-88"></a>中际不可得。<a id="a-89"></a>空、<a id="a-8A"></a>无相、<a id="a-8B"></a>无愿解脱门无自性故，<a id="a-8C"></a>诸菩萨摩诃萨前、<a id="a-8D"></a>后、<a id="a-8E"></a>中际不可得。</p>
  <p id="a8F">“舍利子，<a id="a-8G"></a>五眼、<a id="a-8H"></a>六神通无所有故，<a id="a-8I"></a>诸菩萨摩诃萨前、<a id="a-8J"></a>后、<a id="a-8K"></a>中际不可得。<a id="a-8L"></a>五眼、<a id="a-8M"></a>六神通空故，<a id="a-8N"></a>诸菩萨摩诃萨前、<a id="a-8O"></a>后、<a id="a-8P"></a>中际不可得。<a id="a-8Q"></a>五眼、<a id="a-8R"></a>六神通远离故，<a id="a-8S"></a>诸菩萨摩诃萨前、<a id="a-8T"></a>后、<a id="a-8U"></a>中际不可得。<a id="a-8V"></a>五眼、<a id="a-8W"></a>六神通无自性故，<a id="a-8X"></a>诸菩萨摩诃萨前、<a id="a-8Y"></a>后、<a id="a-8Z"></a>中际不可得。</p>
  <p id="a8a">“舍利子，<a id="a-8b"></a>如来十力乃至十八佛不共法无所有故，<a id="a-8c"></a>诸菩萨摩诃萨前、<a id="a-8d"></a>后、<a id="a-8e"></a>中际不可得。<a id="a-8f"></a>如来十力乃至十八佛不共法空故，<a id="a-8g"></a>诸菩萨摩诃萨前、<a id="a-8h"></a>后、<a id="a-8i"></a>中际不可得。<a id="a-8j"></a>如来十力乃至十八佛不共法远离故，<a id="a-8k"></a>诸菩萨摩诃萨前、<a id="a-8l"></a>后、<a id="a-8m"></a>中际不可得。<a id="a-8n"></a>如来十力乃至十八佛不共法无自性故，<a id="a-8o"></a>诸菩萨摩诃萨前、<a id="a-8p"></a>后、<a id="a-8q"></a>中际不可得。</p>
  <p id="a8r">“舍利子，<a id="a-8s"></a>无忘失法、<a id="a-8t"></a>恒住舍性无所有故，<a id="a-8u"></a>诸菩萨摩诃萨前、<a id="a-8v"></a>后、<a id="a-8w"></a>中际不可得。<a id="a-8x"></a>无忘失法、<a id="a-8y"></a>恒住舍性空故，<a id="a-8z"></a>诸菩萨摩诃萨前、<a id="a-90"></a>后、<a id="a-91"></a>中际不可得。<a id="a-92"></a>无忘失法、<a id="a-93"></a>恒住舍性远离故，<a id="a-94"></a>诸菩萨摩诃萨前、<a id="a-95"></a>后、<a id="a-96"></a>中际不可得。<a id="a-97"></a>无忘失法、<a id="a-98"></a>恒住舍性无自性故，<a id="a-99"></a>诸菩萨摩诃萨前、<a id="a-9A"></a>后、<a id="a-9B"></a>中际不可得。</p>
  <p id="a9C">“舍利子，<a id="a-9D"></a>一切智、<a id="a-9E"></a>道相智、<a id="a-9F"></a>一切相智无所有故，<a id="a-9G"></a>诸菩萨摩诃萨前、<a id="a-9H"></a>后、<a id="a-9I"></a>中际不可得。<a id="a-9J"></a>一切智、<a id="a-9K"></a>道相智、<a id="a-9L"></a>一切相智空故，<a id="a-9M"></a>诸菩萨摩诃萨前、<a id="a-9N"></a>后、<a id="a-9O"></a>中际不可得。<a id="a-9P"></a>一切智、<a id="a-9Q"></a>道相智、<a id="a-9R"></a>一切相智远离故，<a id="a-9S"></a>诸菩萨摩诃萨前、<a id="a-9T"></a>后、<a id="a-9U"></a>中际不可得。<a id="a-9V"></a>一切智、<a id="a-9W"></a>道相智、<a id="a-9X"></a>一切相智无自性故，<a id="a-9Y"></a>诸菩萨摩诃萨前、<a id="a-9Z"></a>后、<a id="a-9a"></a>中际不可得。</p>
  <p id="a9b">“舍利子，<a id="a-9c"></a>一切陀罗尼门、<a id="a-9d"></a>三摩地门无所有故，<a id="a-9e"></a>诸菩萨摩诃萨前、<a id="a-9f"></a>后、<a id="a-9g"></a>中际不可得。<a id="a-9h"></a>一切陀罗尼门、<a id="a-9i"></a>三摩地门空故，<a id="a-9j"></a>诸菩萨摩诃萨前、<a id="a-9k"></a>后、<a id="a-9l"></a>中际不可得。<a id="a-9m"></a>一切陀罗尼门、<a id="a-9n"></a>三摩地门远离故，<a id="a-9o"></a>诸菩萨摩诃萨前、<a id="a-9p"></a>后、<a id="a-9q"></a>中际不可得。<a id="a-9r"></a>一切陀罗尼门、<a id="a-9s"></a>三摩地门无自性故，<a id="a-9t"></a>诸菩萨摩诃萨前、<a id="a-9u"></a>后、<a id="a-9v"></a>中际不可得。</p>
  <p id="a9w">“舍利子，<a id="a-9x"></a>净观地乃至如来地无所有故，<a id="a-9y"></a>诸菩萨摩诃萨前、<a id="a-9z"></a>后、<a id="a-A0"></a>中际不可得。<a id="a-A1"></a>净观地乃至如来地空故，<a id="a-A2"></a>诸菩萨摩诃萨前、<a id="a-A3"></a>后、<a id="a-A4"></a>中际不可得。<a id="a-A5"></a>净观地乃至如来地远离故，<a id="a-A6"></a>诸菩萨摩诃萨前、<a id="a-A7"></a>后、<a id="a-A8"></a>中际不可得。<a id="a-A9"></a>净观地乃至如来地无自性故，<a id="a-AA"></a>诸菩萨摩诃萨前、<a id="a-AB"></a>后、<a id="a-AC"></a>中际不可得。</p>
  <p id="aAD">“舍利子，<a id="a-AE"></a>极喜地乃至法云地无所有故，<a id="a-AF"></a>诸菩萨摩诃萨前、<a id="a-AG"></a>后、<a id="a-AH"></a>中际不可得。<a id="a-AI"></a>极喜地乃至法云地空故，<a id="a-AJ"></a>诸菩萨摩诃萨前、<a id="a-AK"></a>后、<a id="a-AL"></a>中际不可得。<a id="a-AM"></a>极喜地乃至法云地远离故，<a id="a-AN"></a>诸菩萨摩诃萨前、<a id="a-AO"></a>后、<a id="a-AP"></a>中际不可得。<a id="a-AQ"></a>极喜地乃至法云地无自性故，<a id="a-AR"></a>诸菩萨摩诃萨前、<a id="a-AS"></a>后、<a id="a-AT"></a>中际不可得。</p>
  <p id="aAU">“舍利子，<a id="a-AV"></a>苦、<a id="a-AW"></a>集、<a id="a-AX"></a>灭、<a id="a-AY"></a>道圣谛无所有故，<a id="a-AZ"></a>诸菩萨摩诃萨前、<a id="a-Aa"></a>后、<a id="a-Ab"></a>中际不可得。<a id="a-Ac"></a>苦、<a id="a-Ad"></a>集、<a id="a-Ae"></a>灭、<a id="a-Af"></a>道圣谛空故，<a id="a-Ag"></a>诸菩萨摩诃萨前、<a id="a-Ah"></a>后、<a id="a-Ai"></a>中际不可得。<a id="a-Aj"></a>苦、<a id="a-Ak"></a>集、<a id="a-Al"></a>灭、<a id="a-Am"></a>道圣谛远离故，<a id="a-An"></a>诸菩萨摩诃萨前、<a id="a-Ao"></a>后、<a id="a-Ap"></a>中际不可得。<a id="a-Aq"></a>苦、<a id="a-Ar"></a>集、<a id="a-As"></a>灭、<a id="a-At"></a>道圣谛无自性故，<a id="a-Au"></a>诸菩萨摩诃萨前、<a id="a-Av"></a>后、<a id="a-Aw"></a>中际不可得。</p>
  <p id="aAx">“舍利子，<a id="a-Ay"></a>内空乃至无性自性空无所有故，<a id="a-Az"></a>诸菩萨摩诃萨前、<a id="a-B0"></a>后、<a id="a-B1"></a>中际不可得。<a id="a-B2"></a>内空乃至无性自性空空故，<a id="a-B3"></a>诸菩萨摩诃萨前、<a id="a-B4"></a>后、<a id="a-B5"></a>中际不可得。<a id="a-B6"></a>内空乃至无性自性空远离故，<a id="a-B7"></a>诸菩萨摩诃萨前、<a id="a-B8"></a>后、<a id="a-B9"></a>中际不可得。<a id="a-BA"></a>内空乃至无性自性空无自性故，<a id="a-BB"></a>诸菩萨摩诃萨前、<a id="a-BC"></a>后、<a id="a-BD"></a>中际不可得。</p>
  <p id="aBE">“舍利子，<a id="a-BF"></a>真如乃至不思议界无所有故，<a id="a-BG"></a>诸菩萨摩诃萨前、<a id="a-BH"></a>后、<a id="a-BI"></a>中际不可得。<a id="a-BJ"></a>真如乃至不思议界空故，<a id="a-BK"></a>诸菩萨摩诃萨前、<a id="a-BL"></a>后、<a id="a-BM"></a>中际不可得。<a id="a-BN"></a>真如乃至不思议界远离故，<a id="a-BO"></a>诸菩萨摩诃萨前、<a id="a-BP"></a>后、<a id="a-BQ"></a>中际不可得。<a id="a-BR"></a>真如乃至不思议界无自性故，<a id="a-BS"></a>诸菩萨摩诃萨前、<a id="a-BT"></a>后、<a id="a-BU"></a>中际不可得。</p>
  <p id="aBV">“舍利子，<a id="a-BW"></a>断界乃至无为界无所有故，<a id="a-BX"></a>诸菩萨摩诃萨前、<a id="a-BY"></a>后、<a id="a-BZ"></a>中际不可得。<a id="a-Ba"></a>断界乃至无为界空故，<a id="a-Bb"></a>诸菩萨摩诃萨前、<a id="a-Bc"></a>后、<a id="a-Bd"></a>中际不可得。<a id="a-Be"></a>断界乃至无为界远离故，<a id="a-Bf"></a>诸菩萨摩诃萨前、<a id="a-Bg"></a>后、<a id="a-Bh"></a>中际不可得。<a id="a-Bi"></a>断界乃至无为界无自性故，<a id="a-Bj"></a>诸菩萨摩诃萨前、<a id="a-Bk"></a>后、<a id="a-Bl"></a>中际不可得。</p>
  <p id="aBm">“舍利子，<a id="a-Bn"></a>声闻、<a id="a-Bo"></a>独觉、<a id="a-Bp"></a>大乘无所有故，<a id="a-Bq"></a>诸菩萨摩诃萨前、<a id="a-Br"></a>后、<a id="a-Bs"></a>中际不可得。<a id="a-Bt"></a>声闻、<a id="a-Bu"></a>独觉、<a id="a-Bv"></a>大乘空故，<a id="a-Bw"></a>诸菩萨摩诃萨前、<a id="a-Bx"></a>后、<a id="a-By"></a>中际不可得。<a id="a-Bz"></a>声闻、<a id="a-C0"></a>独觉、<a id="a-C1"></a>大乘远离故，<a id="a-C2"></a>诸菩萨摩诃萨前、<a id="a-C3"></a>后、<a id="a-C4"></a>中际不可得。<a id="a-C5"></a>声闻、<a id="a-C6"></a>独觉、<a id="a-C7"></a>大乘无自性故，<a id="a-C8"></a>诸菩萨摩诃萨前、<a id="a-C9"></a>后、<a id="a-CA"></a>中际不可得。</p>
  <p id="aCB">“何以故？<a id="a-CC"></a>舍利子，<a id="a-CD"></a>有情乃至大乘无所有故，<a id="a-CE"></a>远离、<a id="a-CF"></a>无自性中，<a id="a-CG"></a>诸菩萨摩诃萨前、<a id="a-CH"></a>后、<a id="a-CI"></a>中际皆不可得故。<a id="a-CJ"></a>舍利子，<a id="a-CK"></a>非有情乃至大乘无所有有异，<a id="a-CL"></a>非有情乃至大乘空有异，<a id="a-CM"></a>非有情乃至大乘远离有异，<a id="a-CN"></a>非有情乃至大乘无自性有异，<a id="a-CO"></a>非菩萨摩诃萨前际有异，<a id="a-CP"></a>非菩萨摩诃萨后际有异，<a id="a-CQ"></a>非菩萨摩诃萨中际有异。</p>
  <p id="aCR">“舍利子，<a id="a-CS"></a>若有情乃至大乘无所有，<a id="a-CT"></a>若有情乃至大乘空，<a id="a-CU"></a>若有情乃至大乘远离，<a id="a-CV"></a>若有情乃至大乘无自性，<a id="a-CW"></a>若菩萨摩诃萨前际，<a id="a-CX"></a>若菩萨摩诃萨后际，<a id="a-CY"></a>若菩萨摩诃萨中际，<a id="a-CZ"></a>如是一切皆无二、<a id="a-Ca"></a>无二分。<a id="a-Cb"></a>舍利子，<a id="a-Cc"></a>由此因缘，<a id="a-Cd"></a>我作是说：<a id="a-Ce"></a>诸菩萨摩诃萨前、<a id="a-Cf"></a>后、<a id="a-Cg"></a>中际皆不可得。</p>
  <p id="aCh">“复次，<a id="a-Ci"></a>舍利子，<a id="a-Cj"></a>尊者所问，<a id="a-Ck"></a>何缘故说‘色蕴乃至识蕴无边故，<a id="a-Cl"></a>当知菩萨摩诃萨亦无边？<a id="a-Cm"></a>如是乃至声闻、<a id="a-Cn"></a>独觉、<a id="a-Co"></a>大乘无边故，<a id="a-Cp"></a>当知菩萨摩诃萨亦无边’者，<a id="a-Cq"></a>舍利子，<a id="a-Cr"></a>色蕴乃至大乘皆如虚空。<a id="a-Cs"></a>所以者何？<a id="a-Ct"></a>如太虚空前、<a id="a-Cu"></a>后、<a id="a-Cv"></a>中际皆不可得，<a id="a-Cw"></a>由彼中、<a id="a-Cx"></a>边俱不可得说为虚空，<a id="a-Cy"></a>色蕴乃至大乘亦复如是，<a id="a-Cz"></a>前、<a id="a-D0"></a>后、<a id="a-D1"></a>中际俱不可得。<a id="a-D2"></a>何以故？<a id="a-D3"></a>色蕴乃至大乘皆性空故，<a id="a-D4"></a>空中前际、<a id="a-D5"></a>后际、<a id="a-D6"></a>中际皆不可得，<a id="a-D7"></a>亦以中、<a id="a-D8"></a>边俱不可得故说为空。<a id="a-D9"></a>舍利子，<a id="a-DA"></a>由此因缘，<a id="a-DB"></a>我作是说：<a id="a-DC"></a>色蕴乃至识蕴无边故，<a id="a-DD"></a>当知菩萨摩诃萨亦无边；<a id="a-DE"></a>如是乃至声闻、<a id="a-DF"></a>独觉、<a id="a-DG"></a>大乘无边故，<a id="a-DH"></a>当知菩萨摩诃萨亦无边。</p>
  <p id="aDI">“复次，<a id="a-DJ"></a>舍利子，<a id="a-DK"></a>尊者所问，<a id="a-DL"></a>何缘故说‘即色蕴乃至识蕴，<a id="a-DM"></a>菩萨摩诃萨无所有不可得，<a id="a-DN"></a>离色蕴乃至识蕴，<a id="a-DO"></a>菩萨摩诃萨无所有不可得；<a id="a-DP"></a>如是乃至即声闻、<a id="a-DQ"></a>独觉、<a id="a-DR"></a>大乘，<a id="a-DS"></a>菩萨摩诃萨无所有不可得，<a id="a-DT"></a>离声闻、<a id="a-DU"></a>独觉、<a id="a-DV"></a>大乘，<a id="a-DW"></a>菩萨摩诃萨无所有不可得’者，<a id="a-DX"></a>舍利子，<a id="a-DY"></a>色蕴乃至大乘色蕴乃至大乘性空。<a id="a-DZ"></a>何以故？<a id="a-Da"></a>色蕴乃至大乘性空中，<a id="a-Db"></a>色蕴乃至大乘无所有不可得故，<a id="a-Dc"></a>诸菩萨摩诃萨亦无所有不可得。</p>
  <p id="aDd">“舍利子，<a id="a-De"></a>非色蕴乃至非大乘非色蕴乃至非大乘性空。<a id="a-Df"></a>何以故？<a id="a-Dg"></a>非色蕴乃至非大乘性空中，<a id="a-Dh"></a>非色蕴乃至非大乘无所有不可得故，<a id="a-Di"></a>诸菩萨摩诃萨亦无所有不可得。<a id="a-Dj"></a>舍利子，<a id="a-Dk"></a>由此因缘，<a id="a-Dl"></a>我作是说：<a id="a-Dm"></a>即色蕴乃至识蕴，<a id="a-Dn"></a>菩萨摩诃萨无所有不可得，<a id="a-Do"></a>离色蕴乃至识蕴，<a id="a-Dp"></a>菩萨摩诃萨无所有不可得；<a id="a-Dq"></a>如是乃至即声闻、<a id="a-Dr"></a>独觉、<a id="a-Ds"></a>大乘，<a id="a-Dt"></a>菩萨摩诃萨无所有不可得，<a id="a-Du"></a>离声闻、<a id="a-Dv"></a>独觉、<a id="a-Dw"></a>大乘，<a id="a-Dx"></a>菩萨摩诃萨无所有不可得。</p>
  <p id="aDy">“复次，<a id="a-Dz"></a>舍利子，<a id="a-E0"></a>尊者所问，<a id="a-E1"></a>何缘故说‘我于此等一切法，<a id="a-E2"></a>以一切种、<a id="a-E3"></a>一切处、<a id="a-E4"></a>一切时，<a id="a-E5"></a>求菩萨摩诃萨都无所见竟不可得，<a id="a-E6"></a>云何令我以般若波罗蜜多教诫教授诸菩萨摩诃萨’者，<a id="a-E7"></a>舍利子，<a id="a-E8"></a>色于色不可得，<a id="a-E9"></a>色于受、<a id="a-EA"></a>想、<a id="a-EB"></a>行、<a id="a-EC"></a>识亦不可得；<a id="a-ED"></a>受于受不可得，<a id="a-EE"></a>受于色、<a id="a-EF"></a>想、<a id="a-EG"></a>行、<a id="a-EH"></a>识亦不可得；<a id="a-EI"></a>想于想不可得，<a id="a-EJ"></a>想于色、<a id="a-EK"></a>受、<a id="a-EL"></a>行、<a id="a-EM"></a>识亦不可得；<a id="a-EN"></a>行于行不可得，<a id="a-EO"></a>行于色、<a id="a-EP"></a>受、<a id="a-EQ"></a>想、<a id="a-ER"></a>识亦不可得；<a id="a-ES"></a>识于识不可得，<a id="a-ET"></a>识于色、<a id="a-EU"></a>受、<a id="a-EV"></a>想、<a id="a-EW"></a>行亦不可得。</p>
  <p id="aEX">“舍利子，<a id="a-EY"></a>眼处于眼处不可得，<a id="a-EZ"></a>眼处于耳、<a id="a-Ea"></a>鼻、<a id="a-Eb"></a>舌、<a id="a-Ec"></a>身、<a id="a-Ed"></a>意处亦不可得；<a id="a-Ee"></a>耳处于耳处不可得，<a id="a-Ef"></a>耳处于眼、<a id="a-Eg"></a>鼻、<a id="a-Eh"></a>舌、<a id="a-Ei"></a>身、<a id="a-Ej"></a>意处亦不可得；<a id="a-Ek"></a>鼻处于鼻处不可得，<a id="a-El"></a>鼻处于眼、<a id="a-Em"></a>耳、<a id="a-En"></a>舌、<a id="a-Eo"></a>身、<a id="a-Ep"></a>意处亦不可得；<a id="a-Eq"></a>舌处于舌处不可得，<a id="a-Er"></a>舌处于眼、<a id="a-Es"></a>耳、<a id="a-Et"></a>鼻、<a id="a-Eu"></a>身、<a id="a-Ev"></a>意处亦不可得；<a id="a-Ew"></a>身处于身处不可得，<a id="a-Ex"></a>身处于眼、<a id="a-Ey"></a>耳、<a id="a-Ez"></a>鼻、<a id="a-F0"></a>舌、<a id="a-F1"></a>意处亦不可得；<a id="a-F2"></a>意处于意处不可得，<a id="a-F3"></a>意处于眼、<a id="a-F4"></a>耳、<a id="a-F5"></a>鼻、<a id="a-F6"></a>舌、<a id="a-F7"></a>身处亦不可得。</p>
  <p id="aF8">“舍利子，<a id="a-F9"></a>色处于色处不可得，<a id="a-FA"></a>色处于声、<a id="a-FB"></a>香、<a id="a-FC"></a>味、<a id="a-FD"></a>触、<a id="a-FE"></a>法处亦不可得；<a id="a-FF"></a>声处于声处不可得，<a id="a-FG"></a>声处于色、<a id="a-FH"></a>香、<a id="a-FI"></a>味、<a id="a-FJ"></a>触、<a id="a-FK"></a>法处亦不可得；<a id="a-FL"></a>香处于香处不可得，<a id="a-FM"></a>香处于色、<a id="a-FN"></a>声、<a id="a-FO"></a>味、<a id="a-FP"></a>触、<a id="a-FQ"></a>法处亦不可得；<a id="a-FR"></a>味处于味处不可得，<a id="a-FS"></a>味处于色、<a id="a-FT"></a>声、<a id="a-FU"></a>香、<a id="a-FV"></a>触、<a id="a-FW"></a>法处亦不可得；<a id="a-FX"></a>触处于触处不可得，<a id="a-FY"></a>触处于色、<a id="a-FZ"></a>声、<a id="a-Fa"></a>香、<a id="a-Fb"></a>味、<a id="a-Fc"></a>法处亦不可得；<a id="a-Fd"></a>法处于法处不可得，<a id="a-Fe"></a>法处于色、<a id="a-Ff"></a>声、<a id="a-Fg"></a>香、<a id="a-Fh"></a>味、<a id="a-Fi"></a>触处亦不可得。</p>
  <p id="aFj">“舍利子，<a id="a-Fk"></a>眼界于眼界不可得，<a id="a-Fl"></a>眼界于耳、<a id="a-Fm"></a>鼻、<a id="a-Fn"></a>舌、<a id="a-Fo"></a>身、<a id="a-Fp"></a>意界亦不可得；<a id="a-Fq"></a>耳界于耳界不可得，<a id="a-Fr"></a>耳界于眼、<a id="a-Fs"></a>鼻、<a id="a-Ft"></a>舌、<a id="a-Fu"></a>身、<a id="a-Fv"></a>意界亦不可得；<a id="a-Fw"></a>鼻界于鼻界不可得，<a id="a-Fx"></a>鼻界于眼、<a id="a-Fy"></a>耳、<a id="a-Fz"></a>舌、<a id="a-G0"></a>身、<a id="a-G1"></a>意界亦不可得；<a id="a-G2"></a>舌界于舌界不可得，<a id="a-G3"></a>舌界于眼、<a id="a-G4"></a>耳、<a id="a-G5"></a>鼻、<a id="a-G6"></a>身、<a id="a-G7"></a>意界亦不可得；<a id="a-G8"></a>身界于身界不可得，<a id="a-G9"></a>身界于眼、<a id="a-GA"></a>耳、<a id="a-GB"></a>鼻、<a id="a-GC"></a>舌、<a id="a-GD"></a>意界亦不可得；<a id="a-GE"></a>意界于意界不可得，<a id="a-GF"></a>意界于眼、<a id="a-GG"></a>耳、<a id="a-GH"></a>鼻、<a id="a-GI"></a>舌、<a id="a-GJ"></a>身界亦不可得。</p>
  <p id="aGK">“舍利子，<a id="a-GL"></a>色界于色界不可得，<a id="a-GM"></a>色界于声、<a id="a-GN"></a>香、<a id="a-GO"></a>味、<a id="a-GP"></a>触、<a id="a-GQ"></a>法界亦不可得；<a id="a-GR"></a>声界于声界不可得，<a id="a-GS"></a>声界于色、<a id="a-GT"></a>香、<a id="a-GU"></a>味、<a id="a-GV"></a>触、<a id="a-GW"></a>法界亦不可得；<a id="a-GX"></a>香界于香界不可得，<a id="a-GY"></a>香界于色、<a id="a-GZ"></a>声、<a id="a-Ga"></a>味、<a id="a-Gb"></a>触、<a id="a-Gc"></a>法界亦不可得；<a id="a-Gd"></a>味界于味界不可得，<a id="a-Ge"></a>味界于色、<a id="a-Gf"></a>声、<a id="a-Gg"></a>香、<a id="a-Gh"></a>触、<a id="a-Gi"></a>法界亦不可得；<a id="a-Gj"></a>触界于触界不可得，<a id="a-Gk"></a>触界于色、<a id="a-Gl"></a>声、<a id="a-Gm"></a>香、<a id="a-Gn"></a>味、<a id="a-Go"></a>法界亦不可得；<a id="a-Gp"></a>法界于法界不可得，<a id="a-Gq"></a>法界于色、<a id="a-Gr"></a>声、<a id="a-Gs"></a>香、<a id="a-Gt"></a>味、<a id="a-Gu"></a>触界亦不可得。</p>
  <p id="aGv">“舍利子，<a id="a-Gw"></a>眼识界于眼识界不可得，<a id="a-Gx"></a>眼识界于耳、<a id="a-Gy"></a>鼻、<a id="a-Gz"></a>舌、<a id="a-H0"></a>身、<a id="a-H1"></a>意识界亦不可得；<a id="a-H2"></a>耳识界于耳识界不可得，<a id="a-H3"></a>耳识界于眼、<a id="a-H4"></a>鼻、<a id="a-H5"></a>舌、<a id="a-H6"></a>身、<a id="a-H7"></a>意识界亦不可得；<a id="a-H8"></a>鼻识界于鼻识界不可得，<a id="a-H9"></a>鼻识界于眼、<a id="a-HA"></a>耳、<a id="a-HB"></a>舌、<a id="a-HC"></a>身、<a id="a-HD"></a>意识界亦不可得；<a id="a-HE"></a>舌识界于舌识界不可得，<a id="a-HF"></a>舌识界于眼、<a id="a-HG"></a>耳、<a id="a-HH"></a>鼻、<a id="a-HI"></a>身、<a id="a-HJ"></a>意识界亦不可得；<a id="a-HK"></a>身识界于身识界不可得，<a id="a-HL"></a>身识界于眼、<a id="a-HM"></a>耳、<a id="a-HN"></a>鼻、<a id="a-HO"></a>舌、<a id="a-HP"></a>意识界亦不可得；<a id="a-HQ"></a>意识界于意识界不可得，<a id="a-HR"></a>意识界于眼、<a id="a-HS"></a>耳、<a id="a-HT"></a>鼻、<a id="a-HU"></a>舌、<a id="a-HV"></a>身识界亦不可得。</p>
  <p id="aHW">“舍利子，<a id="a-HX"></a>眼触于眼触不可得，<a id="a-HY"></a>眼触于耳、<a id="a-HZ"></a>鼻、<a id="a-Ha"></a>舌、<a id="a-Hb"></a>身、<a id="a-Hc"></a>意触亦不可得；<a id="a-Hd"></a>耳触于耳触不可得，<a id="a-He"></a>耳触于眼、<a id="a-Hf"></a>鼻、<a id="a-Hg"></a>舌、<a id="a-Hh"></a>身、<a id="a-Hi"></a>意触亦不可得；<a id="a-Hj"></a>鼻触于鼻触不可得，<a id="a-Hk"></a>鼻触于眼、<a id="a-Hl"></a>耳、<a id="a-Hm"></a>舌、<a id="a-Hn"></a>身、<a id="a-Ho"></a>意触亦不可得；<a id="a-Hp"></a>舌触于舌触不可得，<a id="a-Hq"></a>舌触于眼、<a id="a-Hr"></a>耳、<a id="a-Hs"></a>鼻、<a id="a-Ht"></a>身、<a id="a-Hu"></a>意触亦不可得；<a id="a-Hv"></a>身触于身触不可得，<a id="a-Hw"></a>身触于眼、<a id="a-Hx"></a>耳、<a id="a-Hy"></a>鼻、<a id="a-Hz"></a>舌、<a id="a-I0"></a>意触亦不可得；<a id="a-I1"></a>意触于意触不可得，<a id="a-I2"></a>意触于眼、<a id="a-I3"></a>耳、<a id="a-I4"></a>鼻、<a id="a-I5"></a>舌、<a id="a-I6"></a>身触亦不可得。</p>
  <p id="aI7">“舍利子，<a id="a-I8"></a>眼触为缘所生诸受于眼触为缘所生诸受不可得，<a id="a-I9"></a>眼触为缘所生诸受于耳、<a id="a-IA"></a>鼻、<a id="a-IB"></a>舌、<a id="a-IC"></a>身、<a id="a-ID"></a>意触为缘所生诸受亦不可得；<a id="a-IE"></a>耳触为缘所生诸受于耳触为缘所生诸受不可得，<a id="a-IF"></a>耳触为缘所生诸受于眼、<a id="a-IG"></a>鼻、<a id="a-IH"></a>舌、<a id="a-II"></a>身、<a id="a-IJ"></a>意触为缘所生诸受亦不可得；<a id="a-IK"></a>鼻触为缘所生诸受于鼻触为缘所生诸受不可得，<a id="a-IL"></a>鼻触为缘所生诸受于眼、<a id="a-IM"></a>耳、<a id="a-IN"></a>舌、<a id="a-IO"></a>身、<a id="a-IP"></a>意触为缘所生诸受亦不可得；<a id="a-IQ"></a>舌触为缘所生诸受于舌触为缘所生诸受不可得，<a id="a-IR"></a>舌触为缘所生诸受于眼、<a id="a-IS"></a>耳、<a id="a-IT"></a>鼻、<a id="a-IU"></a>身、<a id="a-IV"></a>意触为缘所生诸受亦不可得；<a id="a-IW"></a>身触为缘所生诸受于身触为缘所生诸受不可得，<a id="a-IX"></a>身触为缘所生诸受于眼、<a id="a-IY"></a>耳、<a id="a-IZ"></a>鼻、<a id="a-Ia"></a>舌、<a id="a-Ib"></a>意触为缘所生诸受亦不可得；<a id="a-Ic"></a>意触为缘所生诸受于意触为缘所生诸受不可得，<a id="a-Id"></a>意触为缘所生诸受于眼、<a id="a-Ie"></a>耳、<a id="a-If"></a>鼻、<a id="a-Ig"></a>舌、<a id="a-Ih"></a>身触为缘所生诸受亦不可得。</p>
  <p id="aIi">“舍利子，<a id="a-Ij"></a>地界于地界不可得，<a id="a-Ik"></a>地界于水、<a id="a-Il"></a>火、<a id="a-Im"></a>风、<a id="a-In"></a>空、<a id="a-Io"></a>识界亦不可得；<a id="a-Ip"></a>水界于水界不可得，<a id="a-Iq"></a>水界于地、<a id="a-Ir"></a>火、<a id="a-Is"></a>风、<a id="a-It"></a>空、<a id="a-Iu"></a>识界亦不可得；<a id="a-Iv"></a>火界于火界不可得，<a id="a-Iw"></a>火界于地、<a id="a-Ix"></a>水、<a id="a-Iy"></a>风、<a id="a-Iz"></a>空、<a id="a-J0"></a>识界亦不可得；<a id="a-J1"></a>风界于风界不可得，<a id="a-J2"></a>风界于地、<a id="a-J3"></a>水、<a id="a-J4"></a>火、<a id="a-J5"></a>空、<a id="a-J6"></a>识界亦不可得；<a id="a-J7"></a>空界于空界不可得，<a id="a-J8"></a>空界于地、<a id="a-J9"></a>水、<a id="a-JA"></a>火、<a id="a-JB"></a>风、<a id="a-JC"></a>识界亦不可得；<a id="a-JD"></a>识界于识界不可得，<a id="a-JE"></a>识界于地、<a id="a-JF"></a>水、<a id="a-JG"></a>火、<a id="a-JH"></a>风、<a id="a-JI"></a>空界亦不可得。</p>
  <p id="aJJ">“舍利子，<a id="a-JK"></a>因缘于因缘不可得，<a id="a-JL"></a>因缘于等无间缘、<a id="a-JM"></a>所缘缘、<a id="a-JN"></a>增上缘亦不可得；<a id="a-JO"></a>等无间缘于等无间缘不可得，<a id="a-JP"></a>等无间缘于因缘、<a id="a-JQ"></a>所缘缘、<a id="a-JR"></a>增上缘亦不可得；<a id="a-JS"></a>所缘缘于所缘缘不可得，<a id="a-JT"></a>所缘缘于因缘、<a id="a-JU"></a>等无间缘、<a id="a-JV"></a>增上缘亦不可得；<a id="a-JW"></a>增上缘于增上缘不可得，<a id="a-JX"></a>增上缘于因缘、<a id="a-JY"></a>等无间缘、<a id="a-JZ"></a>所缘缘亦不可得。</p>
  <p id="aJa">“舍利子，<a id="a-Jb"></a>无明于无明不可得，<a id="a-Jc"></a>无明于行、<a id="a-Jd"></a>识、<a id="a-Je"></a>名色、<a id="a-Jf"></a>六处、<a id="a-Jg"></a>触、<a id="a-Jh"></a>受、<a id="a-Ji"></a>爱、<a id="a-Jj"></a>取、<a id="a-Jk"></a>有、<a id="a-Jl"></a>生、<a id="a-Jm"></a>老死亦不可得；<a id="a-Jn"></a>行于行不可得，<a id="a-Jo"></a>行于无明、<a id="a-Jp"></a>识、<a id="a-Jq"></a>名色、<a id="a-Jr"></a>六处、<a id="a-Js"></a>触、<a id="a-Jt"></a>受、<a id="a-Ju"></a>爱、<a id="a-Jv"></a>取、<a id="a-Jw"></a>有、<a id="a-Jx"></a>生、<a id="a-Jy"></a>老死亦不可得；<a id="a-Jz"></a>识于识不可得，<a id="a-K0"></a>识于无明、<a id="a-K1"></a>行、<a id="a-K2"></a>名色、<a id="a-K3"></a>六处、<a id="a-K4"></a>触、<a id="a-K5"></a>受、<a id="a-K6"></a>爱、<a id="a-K7"></a>取、<a id="a-K8"></a>有、<a id="a-K9"></a>生、<a id="a-KA"></a>老死亦不可得；<a id="a-KB"></a>名色于名色不可得，<a id="a-KC"></a>名色于无明、<a id="a-KD"></a>行、<a id="a-KE"></a>识、<a id="a-KF"></a>六处、<a id="a-KG"></a>触、<a id="a-KH"></a>受、<a id="a-KI"></a>爱、<a id="a-KJ"></a>取、<a id="a-KK"></a>有、<a id="a-KL"></a>生、<a id="a-KM"></a>老死亦不可得；<a id="a-KN"></a>六处于六处不可得，<a id="a-KO"></a>六处于无明、<a id="a-KP"></a>行、<a id="a-KQ"></a>识、<a id="a-KR"></a>名色、<a id="a-KS"></a>触、<a id="a-KT"></a>受、<a id="a-KU"></a>爱、<a id="a-KV"></a>取、<a id="a-KW"></a>有、<a id="a-KX"></a>生、<a id="a-KY"></a>老死亦不可得；<a id="a-KZ"></a>触于触不可得，<a id="a-Ka"></a>触于无明、<a id="a-Kb"></a>行、<a id="a-Kc"></a>识、<a id="a-Kd"></a>名色、<a id="a-Ke"></a>六处、<a id="a-Kf"></a>受、<a id="a-Kg"></a>爱、<a id="a-Kh"></a>取、<a id="a-Ki"></a>有、<a id="a-Kj"></a>生、<a id="a-Kk"></a>老死亦不可得；<a id="a-Kl"></a>受于受不可得，<a id="a-Km"></a>受于无明、<a id="a-Kn"></a>行、<a id="a-Ko"></a>识、<a id="a-Kp"></a>名色、<a id="a-Kq"></a>六处、<a id="a-Kr"></a>触、<a id="a-Ks"></a>爱、<a id="a-Kt"></a>取、<a id="a-Ku"></a>有、<a id="a-Kv"></a>生、<a id="a-Kw"></a>老死亦不可得；<a id="a-Kx"></a>爱于爱不可得，<a id="a-Ky"></a>爱于无明、<a id="a-Kz"></a>行、<a id="a-L0"></a>识、<a id="a-L1"></a>名色、<a id="a-L2"></a>六处、<a id="a-L3"></a>触、<a id="a-L4"></a>受、<a id="a-L5"></a>取、<a id="a-L6"></a>有、<a id="a-L7"></a>生、<a id="a-L8"></a>老死亦不可得；<a id="a-L9"></a>取于取不可得，<a id="a-LA"></a>取于无明、<a id="a-LB"></a>行、<a id="a-LC"></a>识、<a id="a-LD"></a>名色、<a id="a-LE"></a>六处、<a id="a-LF"></a>触、<a id="a-LG"></a>受、<a id="a-LH"></a>爱、<a id="a-LI"></a>有、<a id="a-LJ"></a>生、<a id="a-LK"></a>老死亦不可得；<a id="a-LL"></a>有于有不可得，<a id="a-LM"></a>有于无明、<a id="a-LN"></a>行、<a id="a-LO"></a>识、<a id="a-LP"></a>名色、<a id="a-LQ"></a>六处、<a id="a-LR"></a>触、<a id="a-LS"></a>受、<a id="a-LT"></a>爱、<a id="a-LU"></a>取、<a id="a-LV"></a>生、<a id="a-LW"></a>老死亦不可得；<a id="a-LX"></a>生于生不可得，<a id="a-LY"></a>生于无明、<a id="a-LZ"></a>行、<a id="a-La"></a>识、<a id="a-Lb"></a>名色、<a id="a-Lc"></a>六处、<a id="a-Ld"></a>触、<a id="a-Le"></a>受、<a id="a-Lf"></a>爱、<a id="a-Lg"></a>取、<a id="a-Lh"></a>有、<a id="a-Li"></a>老死亦不可得；<a id="a-Lj"></a>老死于老死不可得，<a id="a-Lk"></a>老死于无明、<a id="a-Ll"></a>行、<a id="a-Lm"></a>识、<a id="a-Ln"></a>名色、<a id="a-Lo"></a>六处、<a id="a-Lp"></a>触、<a id="a-Lq"></a>受、<a id="a-Lr"></a>爱、<a id="a-Ls"></a>取、<a id="a-Lt"></a>有、<a id="a-Lu"></a>生亦不可得。</p>
  <p id="aLv">“舍利子，<a id="a-Lw"></a>布施波罗蜜多于布施波罗蜜多不可得，<a id="a-Lx"></a>布施波罗蜜多于净戒等波罗蜜多亦不可得，<a id="a-Ly"></a>如是乃至般若波罗蜜多于般若波罗蜜多不可得，<a id="a-Lz"></a>般若波罗蜜多于布施等波罗蜜多亦不可得。</p>
  <p id="aM0">“舍利子，<a id="a-M1"></a>四静虑于四静虑不可得，<a id="a-M2"></a>四静虑于四无量、<a id="a-M3"></a>四无色定亦不可得；<a id="a-M4"></a>四无量于四无量不可得，<a id="a-M5"></a>四无量于四静虑、<a id="a-M6"></a>四无色定亦不可得；<a id="a-M7"></a>四无色定于四无色定不可得，<a id="a-M8"></a>四无色定于四静虑、<a id="a-M9"></a>四无量亦不可得。</p>
  <p id="aMA">“舍利子，<a id="a-MB"></a>四念住于四念住不可得，<a id="a-MC"></a>四念住于四正断等亦不可得，<a id="a-MD"></a>如是乃至八圣道支于八圣道支不可得，<a id="a-ME"></a>八圣道支于四念住等亦不可得。</p>
  <p id="aMF">“舍利子，<a id="a-MG"></a>八解脱于八解脱不可得，<a id="a-MH"></a>八解脱于八胜处，<a id="a-MI"></a>九次第定、<a id="a-MJ"></a>十遍处亦不可得；<a id="a-MK"></a>八胜处于八胜处不可得，<a id="a-ML"></a>八胜处于八解脱、<a id="a-MM"></a>九次第定、<a id="a-MN"></a>十遍处亦不可得；<a id="a-MO"></a>九次第定于九次第定不可得，<a id="a-MP"></a>九次第定于八解脱、<a id="a-MQ"></a>八胜处、<a id="a-MR"></a>十遍处亦不可得；<a id="a-MS"></a>十遍处于十遍处不可得，<a id="a-MT"></a>十遍处于八解脱、<a id="a-MU"></a>八胜处、<a id="a-MV"></a>九次第定亦不可得。</p>
  <p id="aMW">“舍利子，<a id="a-MX"></a>空解脱门于空解脱门不可得，<a id="a-MY"></a>空解脱门于无相、<a id="a-MZ"></a>无愿解脱门亦不可得；<a id="a-Ma"></a>无相解脱门于无相解脱门不可得，<a id="a-Mb"></a>无相解脱门于空、<a id="a-Mc"></a>无愿解脱门亦不可得；<a id="a-Md"></a>无愿解脱门于无愿解脱门不可得，<a id="a-Me"></a>无愿解脱门于空、<a id="a-Mf"></a>无相解脱门亦不可得。</p>
  <p id="aMg">“舍利子，<a id="a-Mh"></a>五眼于五眼不可得，<a id="a-Mi"></a>五眼于六神通亦不可得；<a id="a-Mj"></a>六神通于六神通不可得，<a id="a-Mk"></a>六神通于五眼亦不可得。</p>
  <p id="aMl">“舍利子，<a id="a-Mm"></a>如来十力于如来十力不可得，<a id="a-Mn"></a>如来十力于四无所畏等亦不可得；<a id="a-Mo"></a>如是乃至十八佛不共法于十八佛不共法不可得，<a id="a-Mp"></a>十八佛不共法于如来十力等亦不可得。</p>
  <p id="aMq">“舍利子，<a id="a-Mr"></a>无忘失法于无忘失法不可得，<a id="a-Ms"></a>无忘失法于恒住舍性亦不可得；<a id="a-Mt"></a>恒住舍性于恒住舍性不可得，<a id="a-Mu"></a>恒住舍性于无忘失法亦不可得。</p>
  <p id="aMv">“舍利子，<a id="a-Mw"></a>一切智于一切智不可得，<a id="a-Mx"></a>一切智于道相智、<a id="a-My"></a>一切相智亦不可得；<a id="a-Mz"></a>道相智于道相智不可得，<a id="a-N0"></a>道相智于一切智、<a id="a-N1"></a>一切相智亦不可得；<a id="a-N2"></a>一切相智于一切相智不可得，<a id="a-N3"></a>一切相智于一切智、<a id="a-N4"></a>道相智亦不可得。</p>
  <p id="aN5">“舍利子，<a id="a-N6"></a>内空于内空不可得，<a id="a-N7"></a>内空于外空等亦不可得；<a id="a-N8"></a>如是乃至无性自性空于无性自性空不可得，<a id="a-N9"></a>无性自性空于内空等亦不可得。</p>
  <p id="aNA">“舍利子，<a id="a-NB"></a>真如于真如不可得，<a id="a-NC"></a>真如于法界等亦不可得；<a id="a-ND"></a>如是乃至不思议界于不思议界不可得，<a id="a-NE"></a>不思议界于真如等亦不可得。</p>
  <p id="aNF">“舍利子，<a id="a-NG"></a>断界于断界不可得，<a id="a-NH"></a>断界于离界等亦不可得；<a id="a-NI"></a>如是乃至无为界于无为界不可得，<a id="a-NJ"></a>无为界于断界等亦不可得。</p>
  <p id="aNK">“舍利子，<a id="a-NL"></a>苦圣谛于苦圣谛不可得，<a id="a-NM"></a>苦圣谛于集、<a id="a-NN"></a>灭、<a id="a-NO"></a>道圣谛亦不可得；<a id="a-NP"></a>集圣谛于集圣谛不可得，<a id="a-NQ"></a>集圣谛于苦、<a id="a-NR"></a>灭、<a id="a-NS"></a>道圣谛亦不可得；<a id="a-NT"></a>灭圣谛于灭圣谛不可得，<a id="a-NU"></a>灭圣谛于苦、<a id="a-NV"></a>集、<a id="a-NW"></a>道圣谛亦不可得；<a id="a-NX"></a>道圣谛于道圣谛不可得，<a id="a-NY"></a>道圣谛于苦、<a id="a-NZ"></a>集、<a id="a-Na"></a>灭圣谛亦不可得。</p>
  <p id="aNb">“舍利子，<a id="a-Nc"></a>陀罗尼门于陀罗尼门不可得，<a id="a-Nd"></a>陀罗尼门于三摩地门亦不可得；<a id="a-Ne"></a>三摩地门于三摩地门不可得，<a id="a-Nf"></a>三摩地门于陀罗尼门亦不可得。</p>
  <p id="aNg">“舍利子，<a id="a-Nh"></a>异生地于异生地不可得，<a id="a-Ni"></a>异生地于种性地等亦不可得；<a id="a-Nj"></a>如是乃至如来地于如来地不可得，<a id="a-Nk"></a>如来地于异生地等亦不可得。</p>
  <p id="aNl">“舍利子，<a id="a-Nm"></a>极喜地于极喜地不可得，<a id="a-Nn"></a>极喜地于离垢地等亦不可得；<a id="a-No"></a>如是乃至法云地于法云地不可得，<a id="a-Np"></a>法云地于极喜地等亦不可得。</p>
  <p id="aNq">“舍利子，<a id="a-Nr"></a>预流于预流不可得，<a id="a-Ns"></a>预流于一来等亦不可得；<a id="a-Nt"></a>如是乃至正等觉于正等觉不可得，<a id="a-Nu"></a>正等觉于预流等亦不可得。</p>
  <p id="aNv">“舍利子，<a id="a-Nw"></a>菩萨摩诃萨于菩萨摩诃萨不可得，<a id="a-Nx"></a>菩萨摩诃萨于般若波罗蜜多、<a id="a-Ny"></a>教诫教授亦不可得；<a id="a-Nz"></a>般若波罗蜜多于般若波罗蜜多不可得，<a id="a-O0"></a>般若波罗蜜多于菩萨摩诃萨、<a id="a-O1"></a>教诫教授亦不可得；<a id="a-O2"></a>教诫教授于教诫教授不可得，<a id="a-O3"></a>教诫教授于菩萨摩诃萨、<a id="a-O4"></a>般若波罗蜜多亦不可得。</p>
  <p id="aO5">“何以故？<a id="a-O6"></a>舍利子，<a id="a-O7"></a>诸如是等若法若我自性空故。</p>
  <p id="aO8">“舍利子，<a id="a-O9"></a>由此因缘，<a id="a-OA"></a>我作是说：<a id="a-OB"></a>我于此等一切法，<a id="a-OC"></a>以一切种、<a id="a-OD"></a>一切处、<a id="a-OE"></a>一切时，<a id="a-OF"></a>求菩萨摩诃萨都无所见竟不可得，<a id="a-OG"></a>云何令我以般若波罗蜜多教诫教授诸菩萨摩诃萨？</p>
 </body>
</html>