<!doctype html>
<html id="z3IBSzu6Y" data-ver="1552">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百六</h1>
  <h2 id="a2">第二分善现品第六之一</h2>
  <p id="a3">尔时，<a id="a-4"></a>佛告尊者善现：<a id="a-5"></a>“汝以辩才，<a id="a-6"></a>应为菩萨摩诃萨众宣说般若波罗蜜多相应之法，<a id="a-7"></a>教诫教授诸菩萨摩诃萨，<a id="a-8"></a>令于般若波罗蜜多皆得成办。<a id="a-9"></a>”</p>
  <p id="aA">时，<a id="a-B"></a>诸菩萨摩诃萨众及大声闻、<a id="a-C"></a>诸天人等，<a id="a-D"></a>咸作是念：<a id="a-E"></a>“尊者善现为自辩才，<a id="a-F"></a>当为菩萨摩诃萨众宣说般若波罗蜜多相应之法，<a id="a-G"></a>教诫教授诸菩萨摩诃萨，<a id="a-H"></a>令于般若波罗蜜多皆得成办？<a id="a-I"></a>为当承佛威神力耶？<a id="a-J"></a>”</p>
  <p id="aK">尊者善现知诸菩萨摩诃萨众及大声闻、<a id="a-L"></a>诸天人等心之所念，<a id="a-M"></a>便告尊者舍利子言：<a id="a-N"></a>“诸佛弟子凡有所说，<a id="a-O"></a>一切皆承佛威神力。<a id="a-P"></a>何以故？<a id="a-Q"></a>舍利子，<a id="a-R"></a>如来为他宣说法要，<a id="a-S"></a>与诸法性常不相违，<a id="a-T"></a>诸佛弟子依所说法，<a id="a-U"></a>精勤修学证法实性，<a id="a-V"></a>由是为他有所宣说，<a id="a-W"></a>皆与法性能不相违，<a id="a-X"></a>故佛所言如灯传照。<a id="a-Y"></a>舍利子，<a id="a-Z"></a>我当承佛威神加被，<a id="a-a"></a>为诸菩萨摩诃萨众宣说般若波罗蜜多相应之法，<a id="a-b"></a>教诫教授诸菩萨摩诃萨，<a id="a-c"></a>令于般若波罗蜜多皆得成办，<a id="a-d"></a>非自辩才能为斯事。<a id="a-e"></a>何以故？<a id="a-f"></a>舍利子，<a id="a-g"></a>甚深般若波罗蜜多，<a id="a-h"></a>非诸声闻、<a id="a-i"></a>独觉境故。<a id="a-j"></a>”</p>
  <p id="ak">尔时，<a id="a-l"></a>尊者善现白佛言：<a id="a-m"></a>“世尊，<a id="a-n"></a>如佛所说诸菩萨摩诃萨，<a id="a-o"></a>此中何法名为菩萨摩诃萨？<a id="a-p"></a>世尊，<a id="a-q"></a>我都不见有一法可名菩萨摩诃萨，<a id="a-r"></a>亦都不见有一法可名般若波罗蜜多，<a id="a-s"></a>如是二名我亦不见，<a id="a-t"></a>云何令我为诸菩萨摩诃萨众，<a id="a-u"></a>宣说般若波罗蜜多相应之法，<a id="a-v"></a>教诫教授诸菩萨摩诃萨，<a id="a-w"></a>令于般若波罗蜜多皆得成办？<a id="a-x"></a>”</p>
  <p id="ay">佛告善现：<a id="a-z"></a>“菩萨摩诃萨唯有名，<a id="a-10"></a>般若波罗蜜多唯有名，<a id="a-11"></a>如是二名亦唯有名。<a id="a-12"></a>善现，<a id="a-13"></a>此之二名，<a id="a-14"></a>不生不灭，<a id="a-15"></a>唯假施设，<a id="a-16"></a>不在内、<a id="a-17"></a>不在外、<a id="a-18"></a>不在两间，<a id="a-19"></a>不可得故。</p>
  <p id="a1A">“善现当知，<a id="a-1B"></a>如世间我唯有假名，<a id="a-1C"></a>如是名假不生不灭，<a id="a-1D"></a>唯假施设谓之为我。<a id="a-1E"></a>如是有情、<a id="a-1F"></a>命者、<a id="a-1G"></a>生者、<a id="a-1H"></a>养者、<a id="a-1I"></a>士夫、<a id="a-1J"></a>补特伽罗、<a id="a-1K"></a>意生、<a id="a-1L"></a>儒童、<a id="a-1M"></a>作者、<a id="a-1N"></a>受者、<a id="a-1O"></a>知者、<a id="a-1P"></a>见者亦唯有假名，<a id="a-1Q"></a>如是名假不生不灭，<a id="a-1R"></a>唯假施设谓为有情乃至见者。<a id="a-1S"></a>如是一切唯有假名，<a id="a-1T"></a>此诸假名不在内、<a id="a-1U"></a>不在外、<a id="a-1V"></a>不在两间，<a id="a-1W"></a>不可得故。<a id="a-1X"></a>如是，<a id="a-1Y"></a>善现，<a id="a-1Z"></a>若菩萨摩诃萨、<a id="a-1a"></a>若般若波罗蜜多、<a id="a-1b"></a>若此二名皆是假法，<a id="a-1c"></a>如是假法不生不灭，<a id="a-1d"></a>唯假施设，<a id="a-1e"></a>不在内、<a id="a-1f"></a>不在外、<a id="a-1g"></a>不在两间，<a id="a-1h"></a>不可得故。</p>
  <p id="a1i">“复次，<a id="a-1j"></a>善现，<a id="a-1k"></a>如内诸色唯是假法，<a id="a-1l"></a>如是法假不生不灭，<a id="a-1m"></a>唯假施设谓之为色；<a id="a-1n"></a>如是受、<a id="a-1o"></a>想、<a id="a-1p"></a>行、<a id="a-1q"></a>识亦唯是假法，<a id="a-1r"></a>如是法假不生不灭，<a id="a-1s"></a>唯假施设谓为受、<a id="a-1t"></a>想、<a id="a-1u"></a>行、<a id="a-1v"></a>识。<a id="a-1w"></a>如是一切唯有假名，<a id="a-1x"></a>此诸假名不在内、<a id="a-1y"></a>不在外、<a id="a-1z"></a>不在两间，<a id="a-20"></a>不可得故。<a id="a-21"></a>如是，<a id="a-22"></a>善现，<a id="a-23"></a>若菩萨摩诃萨、<a id="a-24"></a>若般若波罗蜜多、<a id="a-25"></a>若此二名皆是假法，<a id="a-26"></a>如是假法不生不灭，<a id="a-27"></a>唯假施设，<a id="a-28"></a>不在内、<a id="a-29"></a>不在外、<a id="a-2A"></a>不在两间，<a id="a-2B"></a>不可得故。</p>
  <p id="a2C">“复次，<a id="a-2D"></a>善现，<a id="a-2E"></a>譬如眼处唯是假法，<a id="a-2F"></a>如是法假不生不灭，<a id="a-2G"></a>唯假施设谓为眼处；<a id="a-2H"></a>如是耳、<a id="a-2I"></a>鼻、<a id="a-2J"></a>舌、<a id="a-2K"></a>身、<a id="a-2L"></a>意处亦唯是假法，<a id="a-2M"></a>如是法假不生不灭，<a id="a-2N"></a>唯假施设谓为耳、<a id="a-2O"></a>鼻、<a id="a-2P"></a>舌、<a id="a-2Q"></a>身、<a id="a-2R"></a>意处。<a id="a-2S"></a>如是一切唯有假名，<a id="a-2T"></a>此诸假名不在内、<a id="a-2U"></a>不在外、<a id="a-2V"></a>不在两间，<a id="a-2W"></a>不可得故。<a id="a-2X"></a>如是，<a id="a-2Y"></a>善现，<a id="a-2Z"></a>若菩萨摩诃萨、<a id="a-2a"></a>若般若波罗蜜多、<a id="a-2b"></a>若此二名皆是假法，<a id="a-2c"></a>如是假法不生不灭，<a id="a-2d"></a>唯假施设，<a id="a-2e"></a>不在内、<a id="a-2f"></a>不在外、<a id="a-2g"></a>不在两间，<a id="a-2h"></a>不可得故。</p>
  <p id="a2i">“复次，<a id="a-2j"></a>善现，<a id="a-2k"></a>譬如色处唯是假法，<a id="a-2l"></a>如是法假不生不灭，<a id="a-2m"></a>唯假施设谓为色处；<a id="a-2n"></a>如是声、<a id="a-2o"></a>香、<a id="a-2p"></a>味、<a id="a-2q"></a>触、<a id="a-2r"></a>法处亦唯是假法，<a id="a-2s"></a>如是法假不生不灭，<a id="a-2t"></a>唯假施设谓为声、<a id="a-2u"></a>香、<a id="a-2v"></a>味、<a id="a-2w"></a>触、<a id="a-2x"></a>法处。<a id="a-2y"></a>如是一切唯有假名，<a id="a-2z"></a>此诸假名不在内、<a id="a-30"></a>不在外、<a id="a-31"></a>不在两间，<a id="a-32"></a>不可得故。<a id="a-33"></a>如是，<a id="a-34"></a>善现，<a id="a-35"></a>若菩萨摩诃萨、<a id="a-36"></a>若般若波罗蜜多、<a id="a-37"></a>若此二名皆是假法，<a id="a-38"></a>如是假法不生不灭，<a id="a-39"></a>唯假施设，<a id="a-3A"></a>不在内、<a id="a-3B"></a>不在外、<a id="a-3C"></a>不在两间，<a id="a-3D"></a>不可得故。</p>
  <p id="a3E">“复次，<a id="a-3F"></a>善现，<a id="a-3G"></a>譬如眼界、<a id="a-3H"></a>色界、<a id="a-3I"></a>眼识界唯是假法，<a id="a-3J"></a>如是假法不生不灭，<a id="a-3K"></a>唯假施设谓为眼界、<a id="a-3L"></a>色界、<a id="a-3M"></a>眼识界；<a id="a-3N"></a>如是耳界、<a id="a-3O"></a>声界、<a id="a-3P"></a>耳识界，<a id="a-3Q"></a>鼻界、<a id="a-3R"></a>香界、<a id="a-3S"></a>鼻识界，<a id="a-3T"></a>舌界、<a id="a-3U"></a>味界、<a id="a-3V"></a>舌识界，<a id="a-3W"></a>身界、<a id="a-3X"></a>触界、<a id="a-3Y"></a>身识界，<a id="a-3Z"></a>意界、<a id="a-3a"></a>法界、<a id="a-3b"></a>意识界，<a id="a-3c"></a>亦唯是假法，<a id="a-3d"></a>如是法假不生不灭，<a id="a-3e"></a>唯假施设谓为耳界、<a id="a-3f"></a>声界、<a id="a-3g"></a>耳识界乃至意界、<a id="a-3h"></a>法界、<a id="a-3i"></a>意识界。<a id="a-3j"></a>如是一切唯有假名，<a id="a-3k"></a>此诸假名不在内、<a id="a-3l"></a>不在外、<a id="a-3m"></a>不在两间，<a id="a-3n"></a>不可得故。<a id="a-3o"></a>如是，<a id="a-3p"></a>善现，<a id="a-3q"></a>若菩萨摩诃萨、<a id="a-3r"></a>若般若波罗蜜多、<a id="a-3s"></a>若此二名皆是假法，<a id="a-3t"></a>如是假法不生不灭，<a id="a-3u"></a>唯假施设，<a id="a-3v"></a>不在内、<a id="a-3w"></a>不在外、<a id="a-3x"></a>不在两间，<a id="a-3y"></a>不可得故。</p>
  <p id="a3z">“复次，<a id="a-40"></a>善现，<a id="a-41"></a>譬如内身所有头、<a id="a-42"></a>颈、<a id="a-43"></a>肩、<a id="a-44"></a>膊、<a id="a-45"></a>手、<a id="a-46"></a>臂、<a id="a-47"></a>腹、<a id="a-48"></a>背、<a id="a-49"></a>胸、<a id="a-4A"></a>胁、<a id="a-4B"></a>腰、<a id="a-4C"></a>脊、<a id="a-4D"></a>髀、<a id="a-4E"></a>膝、<a id="a-4F"></a>腨、<a id="a-4G"></a>胫、<a id="a-4H"></a>足等皮、<a id="a-4I"></a>肉、<a id="a-4J"></a>骨、<a id="a-4K"></a>髓唯有假名，<a id="a-4L"></a>如是名假不生不灭，<a id="a-4M"></a>唯假施设谓为内身头、<a id="a-4N"></a>颈等物。<a id="a-4O"></a>如是一切唯有假名，<a id="a-4P"></a>此诸假名不在内、<a id="a-4Q"></a>不在外、<a id="a-4R"></a>不在两间，<a id="a-4S"></a>不可得故。<a id="a-4T"></a>如是，<a id="a-4U"></a>善现，<a id="a-4V"></a>若菩萨摩诃萨、<a id="a-4W"></a>若般若波罗蜜多、<a id="a-4X"></a>若此二名皆是假法，<a id="a-4Y"></a>如是假法不生不灭，<a id="a-4Z"></a>唯假施设，<a id="a-4a"></a>不在内、<a id="a-4b"></a>不在外、<a id="a-4c"></a>不在两间，<a id="a-4d"></a>不可得故。</p>
  <p id="a4e">“复次，<a id="a-4f"></a>善现，<a id="a-4g"></a>譬如外事所有草、<a id="a-4h"></a>木、<a id="a-4i"></a>根、<a id="a-4j"></a>茎、<a id="a-4k"></a>枝、<a id="a-4l"></a>叶及花、<a id="a-4m"></a>果等唯有假名，<a id="a-4n"></a>如是名假不生不灭，<a id="a-4o"></a>唯假施设谓为外事草、<a id="a-4p"></a>木、<a id="a-4q"></a>根等。<a id="a-4r"></a>如是一切唯有假名，<a id="a-4s"></a>此诸假名不在内、<a id="a-4t"></a>不在外、<a id="a-4u"></a>不在两间，<a id="a-4v"></a>不可得故。<a id="a-4w"></a>如是，<a id="a-4x"></a>善现，<a id="a-4y"></a>若菩萨摩诃萨、<a id="a-4z"></a>若般若波罗蜜多、<a id="a-50"></a>若此二名皆是假法，<a id="a-51"></a>如是假法不生不灭，<a id="a-52"></a>唯假施设，<a id="a-53"></a>不在内、<a id="a-54"></a>不在外、<a id="a-55"></a>不在两间，<a id="a-56"></a>不可得故。</p>
  <p id="a57">“复次，<a id="a-58"></a>善现，<a id="a-59"></a>譬如过去未来诸佛唯有假名，<a id="a-5A"></a>如是名假不生不灭，<a id="a-5B"></a>唯假施设谓为过去未来诸佛。<a id="a-5C"></a>如是一切唯有假名，<a id="a-5D"></a>此诸假名不在内、<a id="a-5E"></a>不在外、<a id="a-5F"></a>不在两间，<a id="a-5G"></a>不可得故。<a id="a-5H"></a>如是，<a id="a-5I"></a>善现，<a id="a-5J"></a>若菩萨摩诃萨、<a id="a-5K"></a>若般若波罗蜜多、<a id="a-5L"></a>若此二名皆是假法，<a id="a-5M"></a>如是假法不生不灭，<a id="a-5N"></a>唯假施设，<a id="a-5O"></a>不在内、<a id="a-5P"></a>不在外、<a id="a-5Q"></a>不在两间，<a id="a-5R"></a>不可得故。</p>
  <p id="a5S">“复次，<a id="a-5T"></a>善现，<a id="a-5U"></a>譬如梦境、<a id="a-5V"></a>谷响、<a id="a-5W"></a>光影、<a id="a-5X"></a>幻事、<a id="a-5Y"></a>阳焰、<a id="a-5Z"></a>水月、<a id="a-5a"></a>变化唯有假名，<a id="a-5b"></a>如是名假不生不灭，<a id="a-5c"></a>唯假施设谓为梦境乃至变化。<a id="a-5d"></a>如是一切唯有假名，<a id="a-5e"></a>此诸假名不在内、<a id="a-5f"></a>不在外、<a id="a-5g"></a>不在两间，<a id="a-5h"></a>不可得故。<a id="a-5i"></a>如是，<a id="a-5j"></a>善现，<a id="a-5k"></a>若菩萨摩诃萨、<a id="a-5l"></a>若般若波罗蜜多、<a id="a-5m"></a>若此二名皆是假法，<a id="a-5n"></a>如是假法不生不灭，<a id="a-5o"></a>唯假施设，<a id="a-5p"></a>不在内、<a id="a-5q"></a>不在外、<a id="a-5r"></a>不在两间，<a id="a-5s"></a>不可得故。</p>
  <p id="a5t">“如是，<a id="a-5u"></a>善现，<a id="a-5v"></a>诸菩萨摩诃萨修行般若波罗蜜多时，<a id="a-5w"></a>于一切法名假、<a id="a-5x"></a>法假及方便假，<a id="a-5y"></a>应正修学。<a id="a-5z"></a>所以者何？</p>
  <p id="a60">“善现，<a id="a-61"></a>修行般若波罗蜜多，<a id="a-62"></a>诸菩萨摩诃萨不应观色名若常若无常，<a id="a-63"></a>不应观受、<a id="a-64"></a>想、<a id="a-65"></a>行、<a id="a-66"></a>识名若常若无常；<a id="a-67"></a>不应观色名若乐若苦，<a id="a-68"></a>不应观受、<a id="a-69"></a>想、<a id="a-6A"></a>行、<a id="a-6B"></a>识名若乐若苦；<a id="a-6C"></a>不应观色名若我若无我，<a id="a-6D"></a>不应观受、<a id="a-6E"></a>想、<a id="a-6F"></a>行、<a id="a-6G"></a>识名若我若无我；<a id="a-6H"></a>不应观色名若净若不净，<a id="a-6I"></a>不应观受、<a id="a-6J"></a>想、<a id="a-6K"></a>行、<a id="a-6L"></a>识名若净若不净；<a id="a-6M"></a>不应观色名若空若不空，<a id="a-6N"></a>不应观受、<a id="a-6O"></a>想、<a id="a-6P"></a>行、<a id="a-6Q"></a>识名若空若不空；<a id="a-6R"></a>不应观色名若有相若无相，<a id="a-6S"></a>不应观受、<a id="a-6T"></a>想、<a id="a-6U"></a>行、<a id="a-6V"></a>识名若有相若无相；<a id="a-6W"></a>不应观色名若有愿若无愿，<a id="a-6X"></a>不应观受、<a id="a-6Y"></a>想、<a id="a-6Z"></a>行、<a id="a-6a"></a>识名若有愿若无愿；<a id="a-6b"></a>不应观色名若寂静若不寂静，<a id="a-6c"></a>不应观受、<a id="a-6d"></a>想、<a id="a-6e"></a>行、<a id="a-6f"></a>识名若寂静若不寂静；<a id="a-6g"></a>不应观色名若远离若不远离，<a id="a-6h"></a>不应观受、<a id="a-6i"></a>想、<a id="a-6j"></a>行、<a id="a-6k"></a>识名若远离若不远离；<a id="a-6l"></a>不应观色名若杂染若清净，<a id="a-6m"></a>不应观受、<a id="a-6n"></a>想、<a id="a-6o"></a>行、<a id="a-6p"></a>识名若杂染若清净；<a id="a-6q"></a>不应观色名若生若灭，<a id="a-6r"></a>不应观受、<a id="a-6s"></a>想、<a id="a-6t"></a>行、<a id="a-6u"></a>识名若生若灭。</p>
  <p id="a6v">“复次，<a id="a-6w"></a>善现，<a id="a-6x"></a>修行般若波罗蜜多，<a id="a-6y"></a>诸菩萨摩诃萨不应观眼处名若常若无常，<a id="a-6z"></a>不应观耳、<a id="a-70"></a>鼻、<a id="a-71"></a>舌、<a id="a-72"></a>身、<a id="a-73"></a>意处名若常若无常；<a id="a-74"></a>不应观眼处名若乐若苦，<a id="a-75"></a>不应观耳、<a id="a-76"></a>鼻、<a id="a-77"></a>舌、<a id="a-78"></a>身、<a id="a-79"></a>意处名若乐若苦；<a id="a-7A"></a>不应观眼处名若我若无我，<a id="a-7B"></a>不应观耳、<a id="a-7C"></a>鼻、<a id="a-7D"></a>舌、<a id="a-7E"></a>身、<a id="a-7F"></a>意处名若我若无我；<a id="a-7G"></a>不应观眼处名若净若不净，<a id="a-7H"></a>不应观耳、<a id="a-7I"></a>鼻、<a id="a-7J"></a>舌、<a id="a-7K"></a>身、<a id="a-7L"></a>意处名若净若不净；<a id="a-7M"></a>不应观眼处名若空若不空，<a id="a-7N"></a>不应观耳、<a id="a-7O"></a>鼻、<a id="a-7P"></a>舌、<a id="a-7Q"></a>身、<a id="a-7R"></a>意处名若空若不空；<a id="a-7S"></a>不应观眼处名若有相若无相，<a id="a-7T"></a>不应观耳、<a id="a-7U"></a>鼻、<a id="a-7V"></a>舌、<a id="a-7W"></a>身、<a id="a-7X"></a>意处名若有相若无相；<a id="a-7Y"></a>不应观眼处名若有愿若无愿，<a id="a-7Z"></a>不应观耳、<a id="a-7a"></a>鼻、<a id="a-7b"></a>舌、<a id="a-7c"></a>身、<a id="a-7d"></a>意处名若有愿若无愿；<a id="a-7e"></a>不应观眼处名若寂静若不寂静，<a id="a-7f"></a>不应观耳、<a id="a-7g"></a>鼻、<a id="a-7h"></a>舌、<a id="a-7i"></a>身、<a id="a-7j"></a>意处名若寂静若不寂静；<a id="a-7k"></a>不应观眼处名若远离若不远离，<a id="a-7l"></a>不应观耳、<a id="a-7m"></a>鼻、<a id="a-7n"></a>舌、<a id="a-7o"></a>身、<a id="a-7p"></a>意处名若远离若不远离；<a id="a-7q"></a>不应观眼处名若杂染若清净，<a id="a-7r"></a>不应观耳、<a id="a-7s"></a>鼻、<a id="a-7t"></a>舌、<a id="a-7u"></a>身、<a id="a-7v"></a>意处名若杂染若清净；<a id="a-7w"></a>不应观眼处名若生若灭，<a id="a-7x"></a>不应观耳、<a id="a-7y"></a>鼻、<a id="a-7z"></a>舌、<a id="a-80"></a>身、<a id="a-81"></a>意处名若生若灭。</p>
  <p id="a82">“复次，<a id="a-83"></a>善现，<a id="a-84"></a>修行般若波罗蜜多，<a id="a-85"></a>诸菩萨摩诃萨不应观色处名若常若无常，<a id="a-86"></a>不应观声、<a id="a-87"></a>香、<a id="a-88"></a>味、<a id="a-89"></a>触、<a id="a-8A"></a>法处名若常若无常；<a id="a-8B"></a>不应观色处名若乐若苦，<a id="a-8C"></a>不应观声、<a id="a-8D"></a>香、<a id="a-8E"></a>味、<a id="a-8F"></a>触、<a id="a-8G"></a>法处名若乐若苦；<a id="a-8H"></a>不应观色处名若我若无我，<a id="a-8I"></a>不应观声、<a id="a-8J"></a>香、<a id="a-8K"></a>味、<a id="a-8L"></a>触、<a id="a-8M"></a>法处名若我若无我；<a id="a-8N"></a>不应观色处名若净若不净，<a id="a-8O"></a>不应观声、<a id="a-8P"></a>香、<a id="a-8Q"></a>味、<a id="a-8R"></a>触、<a id="a-8S"></a>法处名若净若不净；<a id="a-8T"></a>不应观色处名若空若不空，<a id="a-8U"></a>不应观声、<a id="a-8V"></a>香、<a id="a-8W"></a>味、<a id="a-8X"></a>触、<a id="a-8Y"></a>法处名若空若不空；<a id="a-8Z"></a>不应观色处名若有相若无相，<a id="a-8a"></a>不应观声、<a id="a-8b"></a>香、<a id="a-8c"></a>味、<a id="a-8d"></a>触、<a id="a-8e"></a>法处名若有相若无相；<a id="a-8f"></a>不应观色处名若有愿若无愿，<a id="a-8g"></a>不应观声、<a id="a-8h"></a>香、<a id="a-8i"></a>味、<a id="a-8j"></a>触、<a id="a-8k"></a>法处名若有愿若无愿；<a id="a-8l"></a>不应观色处名若寂静若不寂静，<a id="a-8m"></a>不应观声、<a id="a-8n"></a>香、<a id="a-8o"></a>味、<a id="a-8p"></a>触、<a id="a-8q"></a>法处名若寂静若不寂静；<a id="a-8r"></a>不应观色处名若远离若不远离，<a id="a-8s"></a>不应观声、<a id="a-8t"></a>香、<a id="a-8u"></a>味、<a id="a-8v"></a>触、<a id="a-8w"></a>法处名若远离若不远离；<a id="a-8x"></a>不应观色处名若杂染若清净，<a id="a-8y"></a>不应观声、<a id="a-8z"></a>香、<a id="a-90"></a>味、<a id="a-91"></a>触、<a id="a-92"></a>法处名若杂染若清净；<a id="a-93"></a>不应观色处名若生若灭，<a id="a-94"></a>不应观声、<a id="a-95"></a>香、<a id="a-96"></a>味、<a id="a-97"></a>触、<a id="a-98"></a>法处名若生若灭。</p>
  <p id="a99">“复次，<a id="a-9A"></a>善现，<a id="a-9B"></a>修行般若波罗蜜多，<a id="a-9C"></a>诸菩萨摩诃萨不应观眼界名若常若无常，<a id="a-9D"></a>不应观色界、<a id="a-9E"></a>眼识界及眼触、<a id="a-9F"></a>眼触为缘所生诸受名若常若无常；<a id="a-9G"></a>不应观眼界名若乐若苦，<a id="a-9H"></a>不应观色界乃至眼触为缘所生诸受名若乐若苦；<a id="a-9I"></a>不应观眼界名若我若无我，<a id="a-9J"></a>不应观色界乃至眼触为缘所生诸受名若我若无我；<a id="a-9K"></a>不应观眼界名若净若不净，<a id="a-9L"></a>不应观色界乃至眼触为缘所生诸受名若净若不净；<a id="a-9M"></a>不应观眼界名若空若不空，<a id="a-9N"></a>不应观色界乃至眼触为缘所生诸受名若空若不空；<a id="a-9O"></a>不应观眼界名若有相若无相，<a id="a-9P"></a>不应观色界乃至眼触为缘所生诸受名若有相若无相；<a id="a-9Q"></a>不应观眼界名若有愿若无愿，<a id="a-9R"></a>不应观色界乃至眼触为缘所生诸受名若有愿若无愿；<a id="a-9S"></a>不应观眼界名若寂静若不寂静，<a id="a-9T"></a>不应观色界乃至眼触为缘所生诸受名若寂静若不寂静；<a id="a-9U"></a>不应观眼界名若远离若不远离，<a id="a-9V"></a>不应观色界乃至眼触为缘所生诸受名若远离若不远离；<a id="a-9W"></a>不应观眼界名若杂染若清净，<a id="a-9X"></a>不应观色界乃至眼触为缘所生诸受名若杂染若清净；<a id="a-9Y"></a>不应观眼界名若生若灭，<a id="a-9Z"></a>不应观色界乃至眼触为缘所生诸受名若生若灭。</p>
  <p id="a9a">“不应观耳界名若常若无常，<a id="a-9b"></a>不应观声界、<a id="a-9c"></a>耳识界及耳触、<a id="a-9d"></a>耳触为缘所生诸受名若常若无常；<a id="a-9e"></a>不应观耳界名若乐若苦，<a id="a-9f"></a>不应观声界乃至耳触为缘所生诸受名若乐若苦；<a id="a-9g"></a>不应观耳界名若我若无我，<a id="a-9h"></a>不应观声界乃至耳触为缘所生诸受名若我若无我；<a id="a-9i"></a>不应观耳界名若净若不净，<a id="a-9j"></a>不应观声界乃至耳触为缘所生诸受名若净若不净；<a id="a-9k"></a>不应观耳界名若空若不空，<a id="a-9l"></a>不应观声界乃至耳触为缘所生诸受名若空若不空；<a id="a-9m"></a>不应观耳界名若有相若无相，<a id="a-9n"></a>不应观声界乃至耳触为缘所生诸受名若有相若无相；<a id="a-9o"></a>不应观耳界名若有愿若无愿，<a id="a-9p"></a>不应观声界乃至耳触为缘所生诸受名若有愿若无愿；<a id="a-9q"></a>不应观耳界名若寂静若不寂静，<a id="a-9r"></a>不应观声界乃至耳触为缘所生诸受名若寂静若不寂静；<a id="a-9s"></a>不应观耳界名若远离若不远离，<a id="a-9t"></a>不应观声界乃至耳触为缘所生诸受名若远离若不远离；<a id="a-9u"></a>不应观耳界名若杂染若清净，<a id="a-9v"></a>不应观声界乃至耳触为缘所生诸受名若杂染若清净；<a id="a-9w"></a>不应观耳界名若生若灭，<a id="a-9x"></a>不应观声界乃至耳触为缘所生诸受名若生若灭。</p>
  <p id="a9y">“不应观鼻界名若常若无常，<a id="a-9z"></a>不应观香界、<a id="a-A0"></a>鼻识界及鼻触、<a id="a-A1"></a>鼻触为缘所生诸受名若常若无常；<a id="a-A2"></a>不应观鼻界名若乐若苦，<a id="a-A3"></a>不应观香界乃至鼻触为缘所生诸受名若乐若苦；<a id="a-A4"></a>不应观鼻界名若我若无我，<a id="a-A5"></a>不应观香界乃至鼻触为缘所生诸受名若我若无我；<a id="a-A6"></a>不应观鼻界名若净若不净，<a id="a-A7"></a>不应观香界乃至鼻触为缘所生诸受名若净若不净；<a id="a-A8"></a>不应观鼻界名若空若不空，<a id="a-A9"></a>不应观香界乃至鼻触为缘所生诸受名若空若不空；<a id="a-AA"></a>不应观鼻界名若有相若无相，<a id="a-AB"></a>不应观香界乃至鼻触为缘所生诸受名若有相若无相；<a id="a-AC"></a>不应观鼻界名若有愿若无愿，<a id="a-AD"></a>不应观香界乃至鼻触为缘所生诸受名若有愿若无愿；<a id="a-AE"></a>不应观鼻界名若寂静若不寂静，<a id="a-AF"></a>不应观香界乃至鼻触为缘所生诸受名若寂静若不寂静；<a id="a-AG"></a>不应观鼻界名若远离若不远离，<a id="a-AH"></a>不应观香界乃至鼻触为缘所生诸受名若远离若不远离；<a id="a-AI"></a>不应观鼻界名若杂染若清净，<a id="a-AJ"></a>不应观香界乃至鼻触为缘所生诸受名若杂染若清净；<a id="a-AK"></a>不应观鼻界名若生若灭，<a id="a-AL"></a>不应观香界乃至鼻触为缘所生诸受名若生若灭。</p>
  <p id="aAM">“不应观舌界名若常若无常，<a id="a-AN"></a>不应观味界、<a id="a-AO"></a>舌识界及舌触、<a id="a-AP"></a>舌触为缘所生诸受名若常若无常；<a id="a-AQ"></a>不应观舌界名若乐若苦，<a id="a-AR"></a>不应观味界乃至舌触为缘所生诸受名若乐若苦；<a id="a-AS"></a>不应观舌界名若我若无我，<a id="a-AT"></a>不应观味界乃至舌触为缘所生诸受名若我若无我；<a id="a-AU"></a>不应观舌界名若净若不净，<a id="a-AV"></a>不应观味界乃至舌触为缘所生诸受名若净若不净；<a id="a-AW"></a>不应观舌界名若空若不空，<a id="a-AX"></a>不应观味界乃至舌触为缘所生诸受名若空若不空；<a id="a-AY"></a>不应观舌界名若有相若无相，<a id="a-AZ"></a>不应观味界乃至舌触为缘所生诸受名若有相若无相；<a id="a-Aa"></a>不应观舌界名若有愿若无愿，<a id="a-Ab"></a>不应观味界乃至舌触为缘所生诸受名若有愿若无愿；<a id="a-Ac"></a>不应观舌界名若寂静若不寂静，<a id="a-Ad"></a>不应观味界乃至舌触为缘所生诸受名若寂静若不寂静；<a id="a-Ae"></a>不应观舌界名若远离若不远离，<a id="a-Af"></a>不应观味界乃至舌触为缘所生诸受名若远离若不远离；<a id="a-Ag"></a>不应观舌界名若杂染若清净，<a id="a-Ah"></a>不应观味界乃至舌触为缘所生诸受名若杂染若清净；<a id="a-Ai"></a>不应观舌界名若生若灭，<a id="a-Aj"></a>不应观味界乃至舌触为缘所生诸受名若生若灭。</p>
  <p id="aAk">“不应观身界名若常若无常，<a id="a-Al"></a>不应观触界、<a id="a-Am"></a>身识界及身触、<a id="a-An"></a>身触为缘所生诸受名若常若无常；<a id="a-Ao"></a>不应观身界名若乐若苦，<a id="a-Ap"></a>不应观触界乃至身触为缘所生诸受名若乐若苦；<a id="a-Aq"></a>不应观身界名若我若无我，<a id="a-Ar"></a>不应观触界乃至身触为缘所生诸受名若我若无我；<a id="a-As"></a>不应观身界名若净若不净，<a id="a-At"></a>不应观触界乃至身触为缘所生诸受名若净若不净；<a id="a-Au"></a>不应观身界名若空若不空，<a id="a-Av"></a>不应观触界乃至身触为缘所生诸受名若空若不空；<a id="a-Aw"></a>不应观身界名若有相若无相，<a id="a-Ax"></a>不应观触界乃至身触为缘所生诸受名若有相若无相；<a id="a-Ay"></a>不应观身界名若有愿若无愿，<a id="a-Az"></a>不应观触界乃至身触为缘所生诸受名若有愿若无愿；<a id="a-B0"></a>不应观身界名若寂静若不寂静，<a id="a-B1"></a>不应观触界乃至身触为缘所生诸受名若寂静若不寂静；<a id="a-B2"></a>不应观身界名若远离若不远离，<a id="a-B3"></a>不应观触界乃至身触为缘所生诸受名若远离若不远离；<a id="a-B4"></a>不应观身界名若杂染若清净，<a id="a-B5"></a>不应观触界乃至身触为缘所生诸受名若杂染若清净；<a id="a-B6"></a>不应观身界名若生若灭，<a id="a-B7"></a>不应观触界乃至身触为缘所生诸受名若生若灭。</p>
  <p id="aB8">“不应观意界名若常若无常，<a id="a-B9"></a>不应观法界、<a id="a-BA"></a>意识界及意触、<a id="a-BB"></a>意触为缘所生诸受名若常若无常；<a id="a-BC"></a>不应观意界名若乐若苦，<a id="a-BD"></a>不应观法界乃至意触为缘所生诸受名若乐若苦；<a id="a-BE"></a>不应观意界名若我若无我，<a id="a-BF"></a>不应观法界乃至意触为缘所生诸受名若我若无我；<a id="a-BG"></a>不应观意界名若净若不净，<a id="a-BH"></a>不应观法界乃至意触为缘所生诸受名若净若不净；<a id="a-BI"></a>不应观意界名若空若不空，<a id="a-BJ"></a>不应观法界乃至意触为缘所生诸受名若空若不空；<a id="a-BK"></a>不应观意界名若有相若无相，<a id="a-BL"></a>不应观法界乃至意触为缘所生诸受名若有相若无相；<a id="a-BM"></a>不应观意界名若有愿若无愿，<a id="a-BN"></a>不应观法界乃至意触为缘所生诸受名若有愿若无愿；<a id="a-BO"></a>不应观意界名若寂静若不寂静，<a id="a-BP"></a>不应观法界乃至意触为缘所生诸受名若寂静若不寂静；<a id="a-BQ"></a>不应观意界名若远离若不远离，<a id="a-BR"></a>不应观法界乃至意触为缘所生诸受名若远离若不远离；<a id="a-BS"></a>不应观意界名若杂染若清净，<a id="a-BT"></a>不应观法界乃至意触为缘所生诸受名若杂染若清净；<a id="a-BU"></a>不应观意界名若生若灭，<a id="a-BV"></a>不应观法界乃至意触为缘所生诸受名若生若灭。</p>
  <p id="aBW">“所以者何？<a id="a-BX"></a>善现，<a id="a-BY"></a>是菩萨摩诃萨修行般若波罗蜜多时，<a id="a-BZ"></a>若菩萨摩诃萨、<a id="a-Ba"></a>若菩萨摩诃萨名、<a id="a-Bb"></a>若般若波罗蜜多、<a id="a-Bc"></a>若般若波罗蜜多名，<a id="a-Bd"></a>皆不见在有为界中，<a id="a-Be"></a>亦不见在无为界中。<a id="a-Bf"></a>何以故？<a id="a-Bg"></a>善现，<a id="a-Bh"></a>是菩萨摩诃萨修行般若波罗蜜多时，<a id="a-Bi"></a>于一切法不作分别无异分别。</p>
  <p id="aBj">“善现，<a id="a-Bk"></a>是菩萨摩诃萨修行般若波罗蜜多时，<a id="a-Bl"></a>住一切法无分别中，<a id="a-Bm"></a>不见菩萨摩诃萨，<a id="a-Bn"></a>不见菩萨摩诃萨名，<a id="a-Bo"></a>不见般若波罗蜜多，<a id="a-Bp"></a>不见般若波罗蜜多名。</p>
  <p id="aBq">“善现，<a id="a-Br"></a>是菩萨摩诃萨修行般若波罗蜜多时，<a id="a-Bs"></a>能修布施波罗蜜多，<a id="a-Bt"></a>亦能修净戒、<a id="a-Bu"></a>安忍、<a id="a-Bv"></a>精进、<a id="a-Bw"></a>静虑、<a id="a-Bx"></a>般若波罗蜜多；<a id="a-By"></a>能住内空，<a id="a-Bz"></a>亦能住外空、<a id="a-C0"></a>内外空、<a id="a-C1"></a>空空、<a id="a-C2"></a>大空、<a id="a-C3"></a>胜义空、<a id="a-C4"></a>有为空、<a id="a-C5"></a>无为空、<a id="a-C6"></a>毕竟空、<a id="a-C7"></a>无际空、<a id="a-C8"></a>散空、<a id="a-C9"></a>无变异空、<a id="a-CA"></a>本性空、<a id="a-CB"></a>自相空、<a id="a-CC"></a>共相空、<a id="a-CD"></a>一切法空、<a id="a-CE"></a>不可得空、<a id="a-CF"></a>无性空、<a id="a-CG"></a>自性空、<a id="a-CH"></a>无性自性空；<a id="a-CI"></a>能住真如，<a id="a-CJ"></a>亦能住法界、<a id="a-CK"></a>法性、<a id="a-CL"></a>不虚妄性、<a id="a-CM"></a>不变异性、<a id="a-CN"></a>平等性、<a id="a-CO"></a>离生性、<a id="a-CP"></a>法定、<a id="a-CQ"></a>法住、<a id="a-CR"></a>实际、<a id="a-CS"></a>虚空界、<a id="a-CT"></a>不思议界；<a id="a-CU"></a>能修四念住，<a id="a-CV"></a>亦能修四正断、<a id="a-CW"></a>四神足、<a id="a-CX"></a>五根、<a id="a-CY"></a>五力、<a id="a-CZ"></a>七等觉支、<a id="a-Ca"></a>八圣道支；<a id="a-Cb"></a>能住苦圣谛，<a id="a-Cc"></a>亦能住集、<a id="a-Cd"></a>灭、<a id="a-Ce"></a>道圣谛；<a id="a-Cf"></a>能修四静虑，<a id="a-Cg"></a>亦能修四无量、<a id="a-Ch"></a>四无色定；<a id="a-Ci"></a>能修八解脱，<a id="a-Cj"></a>亦能修八胜处、<a id="a-Ck"></a>九次第定、<a id="a-Cl"></a>十遍处；<a id="a-Cm"></a>能修空解脱门，<a id="a-Cn"></a>亦能修无相、<a id="a-Co"></a>无愿解脱门；<a id="a-Cp"></a>能修一切陀罗尼门，<a id="a-Cq"></a>亦能修一切三摩地门；<a id="a-Cr"></a>能修五眼，<a id="a-Cs"></a>亦能修六神通；<a id="a-Ct"></a>能修佛十力，<a id="a-Cu"></a>亦能修四无所畏、<a id="a-Cv"></a>四无礙解、<a id="a-Cw"></a>大慈、<a id="a-Cx"></a>大悲、<a id="a-Cy"></a>大喜、<a id="a-Cz"></a>大舍、<a id="a-D0"></a>十八佛不共法。</p>
  <p id="aD1">“是菩萨摩诃萨于如是时，<a id="a-D2"></a>不见菩萨摩诃萨，<a id="a-D3"></a>不见菩萨摩诃萨名，<a id="a-D4"></a>不见般若波罗蜜多，<a id="a-D5"></a>不见般若波罗蜜多名。<a id="a-D6"></a>何以故？<a id="a-D7"></a>善现，<a id="a-D8"></a>是菩萨摩诃萨修行般若波罗蜜多，<a id="a-D9"></a>于一切法善达实相，<a id="a-DA"></a>善达其中无杂染法、<a id="a-DB"></a>清净法故。<a id="a-DC"></a>如是，<a id="a-DD"></a>善现，<a id="a-DE"></a>诸菩萨摩诃萨修行般若波罗蜜多，<a id="a-DF"></a>觉一切法名假施设、<a id="a-DG"></a>法假施设。</p>
  <p id="aDH">“善现，<a id="a-DI"></a>是菩萨摩诃萨于名、<a id="a-DJ"></a>法假如实觉已，<a id="a-DK"></a>不执著色，<a id="a-DL"></a>不执著受、<a id="a-DM"></a>想、<a id="a-DN"></a>行、<a id="a-DO"></a>识；<a id="a-DP"></a>不执著眼处，<a id="a-DQ"></a>不执著耳、<a id="a-DR"></a>鼻、<a id="a-DS"></a>舌、<a id="a-DT"></a>身、<a id="a-DU"></a>意处；<a id="a-DV"></a>不执著色处，<a id="a-DW"></a>不执著声、<a id="a-DX"></a>香、<a id="a-DY"></a>味、<a id="a-DZ"></a>触、<a id="a-Da"></a>法处；<a id="a-Db"></a>不执著眼界、<a id="a-Dc"></a>色界、<a id="a-Dd"></a>眼识界及眼触、<a id="a-De"></a>眼触为缘所生诸受，<a id="a-Df"></a>乃至不执著意界、<a id="a-Dg"></a>法界、<a id="a-Dh"></a>意识界及意触、<a id="a-Di"></a>意触为缘所生诸受；<a id="a-Dj"></a>不执著有为界，<a id="a-Dk"></a>不执著无为界；<a id="a-Dl"></a>不执著布施波罗蜜多，<a id="a-Dm"></a>不执著净戒、<a id="a-Dn"></a>安忍、<a id="a-Do"></a>精进、<a id="a-Dp"></a>静虑、<a id="a-Dq"></a>般若波罗蜜多；<a id="a-Dr"></a>不执著诸相好，<a id="a-Ds"></a>不执著菩萨身，<a id="a-Dt"></a>不执著肉眼乃至佛眼，<a id="a-Du"></a>不执著智波罗蜜多及神通波罗蜜多，<a id="a-Dv"></a>不执著内空乃至无性自性空，<a id="a-Dw"></a>不执著成熟有情，<a id="a-Dx"></a>不执著严净佛土，<a id="a-Dy"></a>不执著方便善巧。<a id="a-Dz"></a>何以故？<a id="a-E0"></a>善现，<a id="a-E1"></a>以一切法皆无所有，<a id="a-E2"></a>能著、<a id="a-E3"></a>所著、<a id="a-E4"></a>著处、<a id="a-E5"></a>著时不可得故。</p>
  <p id="aE6">“如是，<a id="a-E7"></a>善现，<a id="a-E8"></a>诸菩萨摩诃萨于一切法无所执著，<a id="a-E9"></a>修行般若波罗蜜多时，<a id="a-EA"></a>增益布施波罗蜜多，<a id="a-EB"></a>增益净戒、<a id="a-EC"></a>安忍、<a id="a-ED"></a>精进、<a id="a-EE"></a>静虑、<a id="a-EF"></a>般若波罗蜜多，<a id="a-EG"></a>趣入菩萨正性离生，<a id="a-EH"></a>趣入菩萨不退转地，<a id="a-EI"></a>圆满菩萨殊胜神通。<a id="a-EJ"></a>如是菩萨殊胜神通得圆满已，<a id="a-EK"></a>从一佛土趣一佛土，<a id="a-EL"></a>为欲成熟诸有情故，<a id="a-EM"></a>为欲严净自佛土故，<a id="a-EN"></a>为见如来、<a id="a-EO"></a>应、<a id="a-EP"></a>正等觉，<a id="a-EQ"></a>及为见已供养恭敬、<a id="a-ER"></a>尊重赞叹，<a id="a-ES"></a>令诸善根皆得生长。<a id="a-ET"></a>如是善根得生长已，<a id="a-EU"></a>随所乐闻诸佛正法皆得听受。<a id="a-EV"></a>既听受已，<a id="a-EW"></a>乃至无上正等菩提能不忘失，<a id="a-EX"></a>普于一切陀罗尼门、<a id="a-EY"></a>三摩地门皆得自在。<a id="a-EZ"></a>如是，<a id="a-Ea"></a>善现，<a id="a-Eb"></a>诸菩萨摩诃萨修行般若波罗蜜多，<a id="a-Ec"></a>如实觉知名假、<a id="a-Ed"></a>法假无所执著。</p>
  <p id="aEe">“复次，<a id="a-Ef"></a>善现，<a id="a-Eg"></a>所言菩萨摩诃萨者。<a id="a-Eh"></a>于意云何？<a id="a-Ei"></a>即色是菩萨摩诃萨不？<a id="a-Ej"></a>”</p>
  <p id="aEk">“不也，<a id="a-El"></a>世尊。<a id="a-Em"></a>”</p>
  <p id="aEn">“即受、<a id="a-Eo"></a>想、<a id="a-Ep"></a>行、<a id="a-Eq"></a>识是菩萨摩诃萨不？<a id="a-Er"></a>”</p>
  <p id="aEs">“不也，<a id="a-Et"></a>世尊。<a id="a-Eu"></a>”</p>
  <p id="aEv">“离色有菩萨摩诃萨不？<a id="a-Ew"></a>”</p>
  <p id="aEx">“不也，<a id="a-Ey"></a>世尊。<a id="a-Ez"></a>”</p>
  <p id="aF0">“离受、<a id="a-F1"></a>想、<a id="a-F2"></a>行、<a id="a-F3"></a>识有菩萨摩诃萨不？<a id="a-F4"></a>”</p>
  <p id="aF5">“不也，<a id="a-F6"></a>世尊。<a id="a-F7"></a>”</p>
  <p id="aF8">“即眼处是菩萨摩诃萨不？<a id="a-F9"></a>”</p>
  <p id="aFA">“不也，<a id="a-FB"></a>世尊。<a id="a-FC"></a>”</p>
  <p id="aFD">“即耳、<a id="a-FE"></a>鼻、<a id="a-FF"></a>舌、<a id="a-FG"></a>身、<a id="a-FH"></a>意处是菩萨摩诃萨不？<a id="a-FI"></a>”</p>
  <p id="aFJ">“不也，<a id="a-FK"></a>世尊。<a id="a-FL"></a>”</p>
  <p id="aFM">“离眼处有菩萨摩诃萨不？<a id="a-FN"></a>”</p>
  <p id="aFO">“不也，<a id="a-FP"></a>世尊。<a id="a-FQ"></a>”</p>
  <p id="aFR">“离耳、<a id="a-FS"></a>鼻、<a id="a-FT"></a>舌、<a id="a-FU"></a>身、<a id="a-FV"></a>意处有菩萨摩诃萨不？<a id="a-FW"></a>”</p>
  <p id="aFX">“不也，<a id="a-FY"></a>世尊。<a id="a-FZ"></a>”</p>
  <p id="aFa">“即色处是菩萨摩诃萨不？<a id="a-Fb"></a>”</p>
  <p id="aFc">“不也，<a id="a-Fd"></a>世尊。<a id="a-Fe"></a>”</p>
  <p id="aFf">“即声、<a id="a-Fg"></a>香、<a id="a-Fh"></a>味、<a id="a-Fi"></a>触、<a id="a-Fj"></a>法处是菩萨摩诃萨不？<a id="a-Fk"></a>”</p>
  <p id="aFl">“不也，<a id="a-Fm"></a>世尊。<a id="a-Fn"></a>”</p>
  <p id="aFo">“离色处有菩萨摩诃萨不？<a id="a-Fp"></a>”</p>
  <p id="aFq">“不也，<a id="a-Fr"></a>世尊。<a id="a-Fs"></a>”</p>
  <p id="aFt">“离声、<a id="a-Fu"></a>香、<a id="a-Fv"></a>味、<a id="a-Fw"></a>触、<a id="a-Fx"></a>法处有菩萨摩诃萨不？<a id="a-Fy"></a>”</p>
  <p id="aFz">“不也，<a id="a-G0"></a>世尊。<a id="a-G1"></a>”</p>
  <p id="aG2">“即眼界是菩萨摩诃萨不？<a id="a-G3"></a>”</p>
  <p id="aG4">“不也，<a id="a-G5"></a>世尊。<a id="a-G6"></a>”</p>
  <p id="aG7">“即色界、<a id="a-G8"></a>眼识界及眼触、<a id="a-G9"></a>眼触为缘所生诸受是菩萨摩诃萨不？<a id="a-GA"></a>”</p>
  <p id="aGB">“不也，<a id="a-GC"></a>世尊。<a id="a-GD"></a>”</p>
  <p id="aGE">“离眼界有菩萨摩诃萨不？<a id="a-GF"></a>”</p>
  <p id="aGG">“不也，<a id="a-GH"></a>世尊。<a id="a-GI"></a>”</p>
  <p id="aGJ">“离色界、<a id="a-GK"></a>眼识界及眼触、<a id="a-GL"></a>眼触为缘所生诸受有菩萨摩诃萨不？<a id="a-GM"></a>”</p>
  <p id="aGN">“不也，<a id="a-GO"></a>世尊。<a id="a-GP"></a>”</p>
  <p id="aGQ">“即耳界是菩萨摩诃萨不？<a id="a-GR"></a>”</p>
  <p id="aGS">“不也，<a id="a-GT"></a>世尊。<a id="a-GU"></a>”</p>
  <p id="aGV">“即声界、<a id="a-GW"></a>耳识界及耳触、<a id="a-GX"></a>耳触为缘所生诸受是菩萨摩诃萨不？<a id="a-GY"></a>”</p>
  <p id="aGZ">“不也，<a id="a-Ga"></a>世尊。<a id="a-Gb"></a>”</p>
  <p id="aGc">“离耳界有菩萨摩诃萨不？<a id="a-Gd"></a>”</p>
  <p id="aGe">“不也，<a id="a-Gf"></a>世尊。<a id="a-Gg"></a>”</p>
  <p id="aGh">“离声界、<a id="a-Gi"></a>耳识界及耳触、<a id="a-Gj"></a>耳触为缘所生诸受有菩萨摩诃萨不？<a id="a-Gk"></a>”</p>
  <p id="aGl">“不也，<a id="a-Gm"></a>世尊。<a id="a-Gn"></a>”</p>
  <p id="aGo">“即鼻界是菩萨摩诃萨不？<a id="a-Gp"></a>”</p>
  <p id="aGq">“不也，<a id="a-Gr"></a>世尊。<a id="a-Gs"></a>”</p>
  <p id="aGt">“即香界、<a id="a-Gu"></a>鼻识界及鼻触、<a id="a-Gv"></a>鼻触为缘所生诸受是菩萨摩诃萨不？<a id="a-Gw"></a>”</p>
  <p id="aGx">“不也，<a id="a-Gy"></a>世尊。<a id="a-Gz"></a>”</p>
  <p id="aH0">“离鼻界有菩萨摩诃萨不？<a id="a-H1"></a>”</p>
  <p id="aH2">“不也，<a id="a-H3"></a>世尊。<a id="a-H4"></a>”</p>
  <p id="aH5">“离香界、<a id="a-H6"></a>鼻识界及鼻触、<a id="a-H7"></a>鼻触为缘所生诸受有菩萨摩诃萨不？<a id="a-H8"></a>”</p>
  <p id="aH9">“不也，<a id="a-HA"></a>世尊。<a id="a-HB"></a>”</p>
  <p id="aHC">“即舌界是菩萨摩诃萨不？<a id="a-HD"></a>”</p>
  <p id="aHE">“不也，<a id="a-HF"></a>世尊。<a id="a-HG"></a>”</p>
  <p id="aHH">“即味界、<a id="a-HI"></a>舌识界及舌触、<a id="a-HJ"></a>舌触为缘所生诸受是菩萨摩诃萨不？<a id="a-HK"></a>”</p>
  <p id="aHL">“不也，<a id="a-HM"></a>世尊。<a id="a-HN"></a>”</p>
  <p id="aHO">“离舌界有菩萨摩诃萨不？<a id="a-HP"></a>”</p>
  <p id="aHQ">“不也，<a id="a-HR"></a>世尊。<a id="a-HS"></a>”</p>
  <p id="aHT">“离味界、<a id="a-HU"></a>舌识界及舌触、<a id="a-HV"></a>舌触为缘所生诸受有菩萨摩诃萨不？<a id="a-HW"></a>”</p>
  <p id="aHX">“不也，<a id="a-HY"></a>世尊。<a id="a-HZ"></a>”</p>
  <p id="aHa">“即身界是菩萨摩诃萨不？<a id="a-Hb"></a>”</p>
  <p id="aHc">“不也，<a id="a-Hd"></a>世尊。<a id="a-He"></a>”</p>
  <p id="aHf">“即触界、<a id="a-Hg"></a>身识界及身触、<a id="a-Hh"></a>身触为缘所生诸受是菩萨摩诃萨不？<a id="a-Hi"></a>”</p>
  <p id="aHj">“不也，<a id="a-Hk"></a>世尊。<a id="a-Hl"></a>”</p>
  <p id="aHm">“离身界有菩萨摩诃萨不？<a id="a-Hn"></a>”</p>
  <p id="aHo">“不也，<a id="a-Hp"></a>世尊。<a id="a-Hq"></a>”</p>
  <p id="aHr">“离触界、<a id="a-Hs"></a>身识界及身触、<a id="a-Ht"></a>身触为缘所生诸受有菩萨摩诃萨不？<a id="a-Hu"></a>”</p>
  <p id="aHv">“不也，<a id="a-Hw"></a>世尊。<a id="a-Hx"></a>”</p>
  <p id="aHy">“即意界是菩萨摩诃萨不？<a id="a-Hz"></a>”</p>
  <p id="aI0">“不也，<a id="a-I1"></a>世尊。<a id="a-I2"></a>”</p>
  <p id="aI3">“即法界、<a id="a-I4"></a>意识界及意触、<a id="a-I5"></a>意触为缘所生诸受是菩萨摩诃萨不？<a id="a-I6"></a>”</p>
  <p id="aI7">“不也，<a id="a-I8"></a>世尊。<a id="a-I9"></a>”</p>
  <p id="aIA">“离意界有菩萨摩诃萨不？<a id="a-IB"></a>”</p>
  <p id="aIC">“不也，<a id="a-ID"></a>世尊。<a id="a-IE"></a>”</p>
  <p id="aIF">“离法界、<a id="a-IG"></a>意识界及意触、<a id="a-IH"></a>意触为缘所生诸受有菩萨摩诃萨不？<a id="a-II"></a>”</p>
  <p id="aIJ">“不也，<a id="a-IK"></a>世尊。<a id="a-IL"></a>”</p>
  <p id="aIM">“即地界是菩萨摩诃萨不？<a id="a-IN"></a>”</p>
  <p id="aIO">“不也，<a id="a-IP"></a>世尊。<a id="a-IQ"></a>”</p>
  <p id="aIR">“即水、<a id="a-IS"></a>火、<a id="a-IT"></a>风、<a id="a-IU"></a>空、<a id="a-IV"></a>识界是菩萨摩诃萨不？<a id="a-IW"></a>”</p>
  <p id="aIX">“不也，<a id="a-IY"></a>世尊。<a id="a-IZ"></a>”</p>
  <p id="aIa">“离地界有菩萨摩诃萨不？<a id="a-Ib"></a>”</p>
  <p id="aIc">“不也，<a id="a-Id"></a>世尊。<a id="a-Ie"></a>”</p>
  <p id="aIf">“离水、<a id="a-Ig"></a>火、<a id="a-Ih"></a>风、<a id="a-Ii"></a>空、<a id="a-Ij"></a>识界有菩萨摩诃萨不？<a id="a-Ik"></a>”</p>
  <p id="aIl">“不也，<a id="a-Im"></a>世尊。<a id="a-In"></a>”</p>
  <p id="aIo">“即无明是菩萨摩诃萨不？<a id="a-Ip"></a>”</p>
  <p id="aIq">“不也，<a id="a-Ir"></a>世尊。<a id="a-Is"></a>”</p>
  <p id="aIt">“即行、<a id="a-Iu"></a>识、<a id="a-Iv"></a>名色、<a id="a-Iw"></a>六处、<a id="a-Ix"></a>触、<a id="a-Iy"></a>受、<a id="a-Iz"></a>爱、<a id="a-J0"></a>取、<a id="a-J1"></a>有、<a id="a-J2"></a>生、<a id="a-J3"></a>老死是菩萨摩诃萨不？<a id="a-J4"></a>”</p>
  <p id="aJ5">“不也，<a id="a-J6"></a>世尊。<a id="a-J7"></a>”</p>
  <p id="aJ8">“离无明有菩萨摩诃萨不？<a id="a-J9"></a>”</p>
  <p id="aJA">“不也，<a id="a-JB"></a>世尊。<a id="a-JC"></a>”</p>
  <p id="aJD">“离行乃至老死有菩萨摩诃萨不？<a id="a-JE"></a>”</p>
  <p id="aJF">“不也，<a id="a-JG"></a>世尊。<a id="a-JH"></a>”</p>
  <p id="aJI">尔时，<a id="a-JJ"></a>佛告尊者善现：<a id="a-JK"></a>“汝观何义作如是言：<a id="a-JL"></a>即色等法非菩萨摩诃萨，<a id="a-JM"></a>离色等法无菩萨摩诃萨耶？<a id="a-JN"></a>”</p>
  <p id="aJO">时，<a id="a-JP"></a>尊者善现白佛言：<a id="a-JQ"></a>“世尊，<a id="a-JR"></a>若菩提、<a id="a-JS"></a>若萨埵、<a id="a-JT"></a>若色等法，<a id="a-JU"></a>尚毕竟不可得，<a id="a-JV"></a>性非有故，<a id="a-JW"></a>况有菩萨摩诃萨？<a id="a-JX"></a>此既非有，<a id="a-JY"></a>如何可言即色等法是菩萨摩诃萨，<a id="a-JZ"></a>离色等法有菩萨摩诃萨？<a id="a-Ja"></a>”</p>
  <p id="aJb">佛告善现：<a id="a-Jc"></a>“善哉！<a id="a-Jd"></a>善哉！<a id="a-Je"></a>如是，<a id="a-Jf"></a>如是，<a id="a-Jg"></a>如汝所说。<a id="a-Jh"></a>善现，<a id="a-Ji"></a>若菩提、<a id="a-Jj"></a>若萨埵、<a id="a-Jk"></a>若色等法不可得故，<a id="a-Jl"></a>诸菩萨摩诃萨亦不可得。<a id="a-Jm"></a>诸菩萨摩诃萨不可得故，<a id="a-Jn"></a>所行般若波罗蜜多亦不可得。<a id="a-Jo"></a>善现，<a id="a-Jp"></a>诸菩萨摩诃萨修行般若波罗蜜多时，<a id="a-Jq"></a>应如是学。</p>
  <p id="aJr">“复次，<a id="a-Js"></a>善现，<a id="a-Jt"></a>所言菩萨摩诃萨者。<a id="a-Ju"></a>于意云何？<a id="a-Jv"></a>即色真如是菩萨摩诃萨不？<a id="a-Jw"></a>”</p>
  <p id="aJx">“不也，<a id="a-Jy"></a>世尊。<a id="a-Jz"></a>”</p>
  <p id="aK0">“即受、<a id="a-K1"></a>想、<a id="a-K2"></a>行、<a id="a-K3"></a>识真如是菩萨摩诃萨不？<a id="a-K4"></a>”</p>
  <p id="aK5">“不也，<a id="a-K6"></a>世尊。<a id="a-K7"></a>”</p>
  <p id="aK8">“离色真如有菩萨摩诃萨不？<a id="a-K9"></a>”</p>
  <p id="aKA">“不也，<a id="a-KB"></a>世尊。<a id="a-KC"></a>”</p>
  <p id="aKD">“离受、<a id="a-KE"></a>想、<a id="a-KF"></a>行、<a id="a-KG"></a>识真如有菩萨摩诃萨不？<a id="a-KH"></a>”</p>
  <p id="aKI">“不也，<a id="a-KJ"></a>世尊。<a id="a-KK"></a>”</p>
  <p id="aKL">“即眼处真如是菩萨摩诃萨不？<a id="a-KM"></a>”</p>
  <p id="aKN">“不也，<a id="a-KO"></a>世尊。<a id="a-KP"></a>”</p>
  <p id="aKQ">“即耳、<a id="a-KR"></a>鼻、<a id="a-KS"></a>舌、<a id="a-KT"></a>身、<a id="a-KU"></a>意处真如是菩萨摩诃萨不？<a id="a-KV"></a>”</p>
  <p id="aKW">“不也，<a id="a-KX"></a>世尊。<a id="a-KY"></a>”</p>
  <p id="aKZ">“离眼处真如有菩萨摩诃萨不？<a id="a-Ka"></a>”</p>
  <p id="aKb">“不也，<a id="a-Kc"></a>世尊。<a id="a-Kd"></a>”</p>
  <p id="aKe">“离耳、<a id="a-Kf"></a>鼻、<a id="a-Kg"></a>舌、<a id="a-Kh"></a>身、<a id="a-Ki"></a>意处真如有菩萨摩诃萨不？<a id="a-Kj"></a>”</p>
  <p id="aKk">“不也，<a id="a-Kl"></a>世尊。<a id="a-Km"></a>”</p>
  <p id="aKn">“即色处真如是菩萨摩诃萨不？<a id="a-Ko"></a>”</p>
  <p id="aKp">“不也，<a id="a-Kq"></a>世尊。<a id="a-Kr"></a>”</p>
  <p id="aKs">“即声、<a id="a-Kt"></a>香、<a id="a-Ku"></a>味、<a id="a-Kv"></a>触、<a id="a-Kw"></a>法处真如是菩萨摩诃萨不？<a id="a-Kx"></a>”</p>
  <p id="aKy">“不也，<a id="a-Kz"></a>世尊。<a id="a-L0"></a>”</p>
  <p id="aL1">“离色处真如有菩萨摩诃萨不？<a id="a-L2"></a>”</p>
  <p id="aL3">“不也，<a id="a-L4"></a>世尊。<a id="a-L5"></a>”</p>
  <p id="aL6">“离声、<a id="a-L7"></a>香、<a id="a-L8"></a>味、<a id="a-L9"></a>触、<a id="a-LA"></a>法处真如有菩萨摩诃萨不？<a id="a-LB"></a>”</p>
  <p id="aLC">“不也，<a id="a-LD"></a>世尊。<a id="a-LE"></a>”</p>
  <p id="aLF">“即眼界真如是菩萨摩诃萨不？<a id="a-LG"></a>”</p>
  <p id="aLH">“不也，<a id="a-LI"></a>世尊。<a id="a-LJ"></a>”</p>
  <p id="aLK">“即色界、<a id="a-LL"></a>眼识界及眼触、<a id="a-LM"></a>眼触为缘所生诸受真如是菩萨摩诃萨不？<a id="a-LN"></a>”</p>
  <p id="aLO">“不也，<a id="a-LP"></a>世尊。<a id="a-LQ"></a>”</p>
  <p id="aLR">“离眼界真如有菩萨摩诃萨不？<a id="a-LS"></a>”</p>
  <p id="aLT">“不也，<a id="a-LU"></a>世尊。<a id="a-LV"></a>”</p>
  <p id="aLW">“离色界、<a id="a-LX"></a>眼识界及眼触、<a id="a-LY"></a>眼触为缘所生诸受真如有菩萨摩诃萨不？<a id="a-LZ"></a>”</p>
  <p id="aLa">“不也，<a id="a-Lb"></a>世尊。<a id="a-Lc"></a>”</p>
  <p id="aLd">“即耳界真如是菩萨摩诃萨不？<a id="a-Le"></a>”</p>
  <p id="aLf">“不也，<a id="a-Lg"></a>世尊。<a id="a-Lh"></a>”</p>
  <p id="aLi">“即声界、<a id="a-Lj"></a>耳识界及耳触、<a id="a-Lk"></a>耳触为缘所生诸受真如是菩萨摩诃萨不？<a id="a-Ll"></a>”</p>
  <p id="aLm">“不也，<a id="a-Ln"></a>世尊。<a id="a-Lo"></a>”</p>
  <p id="aLp">“离耳界真如有菩萨摩诃萨不？<a id="a-Lq"></a>”</p>
  <p id="aLr">“不也，<a id="a-Ls"></a>世尊。<a id="a-Lt"></a>”</p>
  <p id="aLu">“离声界、<a id="a-Lv"></a>耳识界及耳触、<a id="a-Lw"></a>耳触为缘所生诸受真如有菩萨摩诃萨不？<a id="a-Lx"></a>”</p>
  <p id="aLy">“不也，<a id="a-Lz"></a>世尊。<a id="a-M0"></a>”</p>
  <p id="aM1">“即鼻界真如是菩萨摩诃萨不？<a id="a-M2"></a>”</p>
  <p id="aM3">“不也，<a id="a-M4"></a>世尊。<a id="a-M5"></a>”</p>
  <p id="aM6">“即香界、<a id="a-M7"></a>鼻识界及鼻触、<a id="a-M8"></a>鼻触为缘所生诸受真如是菩萨摩诃萨不？<a id="a-M9"></a>”</p>
  <p id="aMA">“不也，<a id="a-MB"></a>世尊。<a id="a-MC"></a>”</p>
  <p id="aMD">“离鼻界真如有菩萨摩诃萨不？<a id="a-ME"></a>”</p>
  <p id="aMF">“不也，<a id="a-MG"></a>世尊。<a id="a-MH"></a>”</p>
  <p id="aMI">“离香界、<a id="a-MJ"></a>鼻识界及鼻触、<a id="a-MK"></a>鼻触为缘所生诸受真如有菩萨摩诃萨不？<a id="a-ML"></a>”</p>
  <p id="aMM">“不也，<a id="a-MN"></a>世尊。<a id="a-MO"></a>”</p>
  <p id="aMP">“即舌界真如是菩萨摩诃萨不？<a id="a-MQ"></a>”</p>
  <p id="aMR">“不也，<a id="a-MS"></a>世尊。<a id="a-MT"></a>”</p>
  <p id="aMU">“即味界、<a id="a-MV"></a>舌识界及舌触、<a id="a-MW"></a>舌触为缘所生诸受真如是菩萨摩诃萨不？<a id="a-MX"></a>”</p>
  <p id="aMY">“不也，<a id="a-MZ"></a>世尊。<a id="a-Ma"></a>”</p>
  <p id="aMb">“离舌界真如有菩萨摩诃萨不？<a id="a-Mc"></a>”</p>
  <p id="aMd">“不也，<a id="a-Me"></a>世尊。<a id="a-Mf"></a>”</p>
  <p id="aMg">“离味界、<a id="a-Mh"></a>舌识界及舌触、<a id="a-Mi"></a>舌触为缘所生诸受真如有菩萨摩诃萨不？<a id="a-Mj"></a>”</p>
  <p id="aMk">“不也，<a id="a-Ml"></a>世尊。<a id="a-Mm"></a>”</p>
  <p id="aMn">“即身界真如是菩萨摩诃萨不？<a id="a-Mo"></a>”</p>
  <p id="aMp">“不也，<a id="a-Mq"></a>世尊。<a id="a-Mr"></a>”</p>
  <p id="aMs">“即触界、<a id="a-Mt"></a>身识界及身触、<a id="a-Mu"></a>身触为缘所生诸受真如是菩萨摩诃萨不？<a id="a-Mv"></a>”</p>
  <p id="aMw">“不也，<a id="a-Mx"></a>世尊。<a id="a-My"></a>”</p>
  <p id="aMz">“离身界真如有菩萨摩诃萨不？<a id="a-N0"></a>”</p>
  <p id="aN1">“不也，<a id="a-N2"></a>世尊。<a id="a-N3"></a>”</p>
  <p id="aN4">“离触界、<a id="a-N5"></a>身识界及身触、<a id="a-N6"></a>身触为缘所生诸受真如有菩萨摩诃萨不？<a id="a-N7"></a>”</p>
  <p id="aN8">“不也，<a id="a-N9"></a>世尊。<a id="a-NA"></a>”</p>
  <p id="aNB">“即意界真如是菩萨摩诃萨不？<a id="a-NC"></a>”</p>
  <p id="aND">“不也，<a id="a-NE"></a>世尊。<a id="a-NF"></a>”</p>
  <p id="aNG">“即法界、<a id="a-NH"></a>意识界及意触、<a id="a-NI"></a>意触为缘所生诸受真如是菩萨摩诃萨不？<a id="a-NJ"></a>”</p>
  <p id="aNK">“不也，<a id="a-NL"></a>世尊。<a id="a-NM"></a>”</p>
  <p id="aNN">“离意界真如有菩萨摩诃萨不？<a id="a-NO"></a>”</p>
  <p id="aNP">“不也，<a id="a-NQ"></a>世尊。<a id="a-NR"></a>”</p>
  <p id="aNS">“离法界、<a id="a-NT"></a>意识界及意触、<a id="a-NU"></a>意触为缘所生诸受真如有菩萨摩诃萨不？<a id="a-NV"></a>”</p>
  <p id="aNW">“不也，<a id="a-NX"></a>世尊。<a id="a-NY"></a>”</p>
  <p id="aNZ">“即地界真如是菩萨摩诃萨不？<a id="a-Na"></a>”</p>
  <p id="aNb">“不也，<a id="a-Nc"></a>世尊。<a id="a-Nd"></a>”</p>
  <p id="aNe">“即水、<a id="a-Nf"></a>火、<a id="a-Ng"></a>风、<a id="a-Nh"></a>空、<a id="a-Ni"></a>识界真如是菩萨摩诃萨不？<a id="a-Nj"></a>”</p>
  <p id="aNk">“不也，<a id="a-Nl"></a>世尊。<a id="a-Nm"></a>”</p>
  <p id="aNn">“离地界真如有菩萨摩诃萨不？<a id="a-No"></a>”</p>
  <p id="aNp">“不也，<a id="a-Nq"></a>世尊。<a id="a-Nr"></a>”</p>
  <p id="aNs">“离水、<a id="a-Nt"></a>火、<a id="a-Nu"></a>风、<a id="a-Nv"></a>空、<a id="a-Nw"></a>识界真如有菩萨摩诃萨不？<a id="a-Nx"></a>”</p>
  <p id="aNy">“不也，<a id="a-Nz"></a>世尊。<a id="a-O0"></a>”</p>
  <p id="aO1">“即无明真如是菩萨摩诃萨不？<a id="a-O2"></a>”</p>
  <p id="aO3">“不也，<a id="a-O4"></a>世尊。<a id="a-O5"></a>”</p>
  <p id="aO6">“即行、<a id="a-O7"></a>识、<a id="a-O8"></a>名色、<a id="a-O9"></a>六处、<a id="a-OA"></a>触、<a id="a-OB"></a>受、<a id="a-OC"></a>爱、<a id="a-OD"></a>取、<a id="a-OE"></a>有、<a id="a-OF"></a>生、<a id="a-OG"></a>老死真如是菩萨摩诃萨不？<a id="a-OH"></a>”</p>
  <p id="aOI">“不也，<a id="a-OJ"></a>世尊。<a id="a-OK"></a>”</p>
  <p id="aOL">“离无明真如有菩萨摩诃萨不？<a id="a-OM"></a>”</p>
  <p id="aON">“不也，<a id="a-OO"></a>世尊。<a id="a-OP"></a>”</p>
  <p id="aOQ">“离行乃至老死真如有菩萨摩诃萨不？<a id="a-OR"></a>”</p>
  <p id="aOS">“不也，<a id="a-OT"></a>世尊。<a id="a-OU"></a>”</p>
  <p id="aOV">尔时，<a id="a-OW"></a>佛告尊者善现：<a id="a-OX"></a>“汝观何义作如是言：<a id="a-OY"></a>即色等法真如非菩萨摩诃萨，<a id="a-OZ"></a>离色等法真如无菩萨摩诃萨耶？<a id="a-Oa"></a>”</p>
  <p id="aOb">时，<a id="a-Oc"></a>尊者善现白佛言：<a id="a-Od"></a>“世尊，<a id="a-Oe"></a>色等法尚毕竟不可得，<a id="a-Of"></a>性非有故，<a id="a-Og"></a>况有色等法真如？<a id="a-Oh"></a>此真如既非有，<a id="a-Oi"></a>如何可言即色等法真如是菩萨摩诃萨，<a id="a-Oj"></a>离色等法真如有菩萨摩诃萨？<a id="a-Ok"></a>”</p>
  <p id="aOl">佛告善现：<a id="a-Om"></a>“善哉！<a id="a-On"></a>善哉！<a id="a-Oo"></a>如是，<a id="a-Op"></a>如是，<a id="a-Oq"></a>如汝所说。<a id="a-Or"></a>善现，<a id="a-Os"></a>色等法不可得故，<a id="a-Ot"></a>色等法真如亦不可得，<a id="a-Ou"></a>色等法及真如不可得故，<a id="a-Ov"></a>诸菩萨摩诃萨亦不可得。<a id="a-Ow"></a>诸菩萨摩诃萨不可得故，<a id="a-Ox"></a>所行般若波罗蜜多亦不可得。<a id="a-Oy"></a>善现，<a id="a-Oz"></a>诸菩萨摩诃萨修行般若波罗蜜多时，<a id="a-P0"></a>应如是学。<a id="a-P1"></a>”</p>
 </body>
</html>