<!doctype html>
<html id="z3IBT3t80" data-ver="1374">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百九十五</h1>
  <h2 id="a2">第三分善现品第三之十四</h2>
  <p id="a3">“复次，<a id="a-4"></a>善现，<a id="a-5"></a>汝作是说‘又如虚空，<a id="a-6"></a>前、<a id="a-7"></a>后、<a id="a-8"></a>中际皆不可得；<a id="a-9"></a>大乘亦尔，<a id="a-A"></a>前、<a id="a-B"></a>后、<a id="a-C"></a>中际皆不可得，<a id="a-D"></a>如是乃至三世平等超过三世，<a id="a-E"></a>故名大乘’者，<a id="a-F"></a>如是，<a id="a-G"></a>如是，<a id="a-H"></a>如汝所说。<a id="a-I"></a>所以者何？<a id="a-J"></a>过去世过去世空，<a id="a-K"></a>未来世未来世空，<a id="a-L"></a>现在世现在世空，<a id="a-M"></a>三世平等三世平等空，<a id="a-N"></a>超过三世超过三世空，<a id="a-O"></a>大乘大乘空，<a id="a-P"></a>菩萨菩萨空。<a id="a-Q"></a>何以故？<a id="a-R"></a>善现，<a id="a-S"></a>空无一、<a id="a-T"></a>二、<a id="a-U"></a>三、<a id="a-V"></a>四、<a id="a-W"></a>五、<a id="a-X"></a>六、<a id="a-Y"></a>七、<a id="a-Z"></a>八、<a id="a-a"></a>九、<a id="a-b"></a>十，<a id="a-c"></a>广说乃至百千等相，<a id="a-d"></a>是故大乘三世平等超过三世。</p>
  <p id="ae">“善现当知，<a id="a-f"></a>此大乘中，<a id="a-g"></a>等不等相俱不可得，<a id="a-h"></a>贪不贪相、<a id="a-i"></a>瞋不瞋相、<a id="a-j"></a>痴不痴相、<a id="a-k"></a>慢不慢相亦不可得，<a id="a-l"></a>如是乃至善非善相、<a id="a-m"></a>有记无记相、<a id="a-n"></a>有漏无漏相、<a id="a-o"></a>有罪无罪相、<a id="a-p"></a>杂染清净相、<a id="a-q"></a>世间出世间相、<a id="a-r"></a>有染离染相、<a id="a-s"></a>生死涅槃相亦不可得，<a id="a-t"></a>常无常相、<a id="a-u"></a>苦非苦相、<a id="a-v"></a>我无我相、<a id="a-w"></a>净非净相、<a id="a-x"></a>寂静不寂静相、<a id="a-y"></a>远离不远离相亦不可得，<a id="a-z"></a>欲界超欲界相、<a id="a-10"></a>色界超色界相、<a id="a-11"></a>无色界超无色界相，<a id="a-12"></a>如是等相亦不可得。<a id="a-13"></a>所以者何？<a id="a-14"></a>此大乘中诸法自性不可得故。</p>
  <p id="a15">“善现当知，<a id="a-16"></a>过去、<a id="a-17"></a>未来、<a id="a-18"></a>现在色蕴乃至识蕴过去、<a id="a-19"></a>未来、<a id="a-1A"></a>现在色蕴乃至识蕴自性皆空，<a id="a-1B"></a>空中过去、<a id="a-1C"></a>未来、<a id="a-1D"></a>现在色蕴乃至识蕴皆不可得。<a id="a-1E"></a>所以者何？<a id="a-1F"></a>过去、<a id="a-1G"></a>未来、<a id="a-1H"></a>现在色蕴乃至识蕴皆即是空，<a id="a-1I"></a>空性亦空，<a id="a-1J"></a>空中空性尚不可得，<a id="a-1K"></a>何况空中有过去、<a id="a-1L"></a>未来、<a id="a-1M"></a>现在色蕴乃至识蕴自性可得？</p>
  <p id="a1N">“善现当知，<a id="a-1O"></a>过去、<a id="a-1P"></a>未来、<a id="a-1Q"></a>现在眼处乃至意处过去、<a id="a-1R"></a>未来、<a id="a-1S"></a>现在眼处乃至意处自性皆空，<a id="a-1T"></a>空中过去、<a id="a-1U"></a>未来、<a id="a-1V"></a>现在眼处乃至意处皆不可得。<a id="a-1W"></a>所以者何？<a id="a-1X"></a>过去、<a id="a-1Y"></a>未来、<a id="a-1Z"></a>现在眼处乃至意处皆即是空，<a id="a-1a"></a>空性亦空，<a id="a-1b"></a>空中空性尚不可得，<a id="a-1c"></a>何况空中有过去、<a id="a-1d"></a>未来、<a id="a-1e"></a>现在眼处乃至意处自性可得？</p>
  <p id="a1f">“善现当知，<a id="a-1g"></a>过去、<a id="a-1h"></a>未来、<a id="a-1i"></a>现在色处乃至法处过去、<a id="a-1j"></a>未来、<a id="a-1k"></a>现在色处乃至法处自性皆空，<a id="a-1l"></a>空中过去、<a id="a-1m"></a>未来、<a id="a-1n"></a>现在色处乃至法处皆不可得。<a id="a-1o"></a>所以者何？<a id="a-1p"></a>过去、<a id="a-1q"></a>未来、<a id="a-1r"></a>现在色处乃至法处皆即是空，<a id="a-1s"></a>空性亦空，<a id="a-1t"></a>空中空性尚不可得，<a id="a-1u"></a>何况空中有过去、<a id="a-1v"></a>未来、<a id="a-1w"></a>现在色处乃至法处自性可得？</p>
  <p id="a1x">“善现当知，<a id="a-1y"></a>过去、<a id="a-1z"></a>未来、<a id="a-20"></a>现在眼界乃至意界过去、<a id="a-21"></a>未来、<a id="a-22"></a>现在眼界乃至意界自性皆空，<a id="a-23"></a>空中过去、<a id="a-24"></a>未来、<a id="a-25"></a>现在眼界乃至意界皆不可得。<a id="a-26"></a>所以者何？<a id="a-27"></a>过去、<a id="a-28"></a>未来、<a id="a-29"></a>现在眼界乃至意界皆即是空，<a id="a-2A"></a>空性亦空，<a id="a-2B"></a>空中空性尚不可得，<a id="a-2C"></a>何况空中有过去、<a id="a-2D"></a>未来、<a id="a-2E"></a>现在眼界乃至意界自性可得？</p>
  <p id="a2F">“善现当知，<a id="a-2G"></a>过去、<a id="a-2H"></a>未来、<a id="a-2I"></a>现在色界乃至法界过去、<a id="a-2J"></a>未来、<a id="a-2K"></a>现在色界乃至法界自性皆空，<a id="a-2L"></a>空中过去、<a id="a-2M"></a>未来、<a id="a-2N"></a>现在色界乃至法界皆不可得。<a id="a-2O"></a>所以者何？<a id="a-2P"></a>过去、<a id="a-2Q"></a>未来、<a id="a-2R"></a>现在色界乃至法界皆即是空，<a id="a-2S"></a>空性亦空，<a id="a-2T"></a>空中空性尚不可得，<a id="a-2U"></a>何况空中有过去、<a id="a-2V"></a>未来、<a id="a-2W"></a>现在色界乃至法界自性可得？</p>
  <p id="a2X">“善现当知，<a id="a-2Y"></a>过去、<a id="a-2Z"></a>未来、<a id="a-2a"></a>现在眼识界乃至意识界过去、<a id="a-2b"></a>未来、<a id="a-2c"></a>现在眼识界乃至意识界自性皆空，<a id="a-2d"></a>空中过去、<a id="a-2e"></a>未来、<a id="a-2f"></a>现在眼识界乃至意识界皆不可得。<a id="a-2g"></a>所以者何？<a id="a-2h"></a>过去、<a id="a-2i"></a>未来、<a id="a-2j"></a>现在眼识界乃至意识界皆即是空，<a id="a-2k"></a>空性亦空，<a id="a-2l"></a>空中空性尚不可得，<a id="a-2m"></a>何况空中有过去、<a id="a-2n"></a>未来、<a id="a-2o"></a>现在眼识界乃至意识界自性可得？</p>
  <p id="a2p">“善现当知，<a id="a-2q"></a>过去、<a id="a-2r"></a>未来、<a id="a-2s"></a>现在眼触乃至意触过去、<a id="a-2t"></a>未来、<a id="a-2u"></a>现在眼触乃至意触自性皆空，<a id="a-2v"></a>空中过去、<a id="a-2w"></a>未来、<a id="a-2x"></a>现在眼触乃至意触皆不可得。<a id="a-2y"></a>所以者何？<a id="a-2z"></a>过去、<a id="a-30"></a>未来、<a id="a-31"></a>现在眼触乃至意触皆即是空，<a id="a-32"></a>空性亦空，<a id="a-33"></a>空中空性尚不可得，<a id="a-34"></a>何况空中有过去、<a id="a-35"></a>未来、<a id="a-36"></a>现在眼触乃至意触自性可得？</p>
  <p id="a37">“善现当知，<a id="a-38"></a>过去、<a id="a-39"></a>未来、<a id="a-3A"></a>现在眼触为缘所生诸受乃至意触为缘所生诸受过去、<a id="a-3B"></a>未来、<a id="a-3C"></a>现在眼触为缘所生诸受乃至意触为缘所生诸受自性皆空，<a id="a-3D"></a>空中过去、<a id="a-3E"></a>未来、<a id="a-3F"></a>现在眼触为缘所生诸受乃至意触为缘所生诸受皆不可得。<a id="a-3G"></a>所以者何？<a id="a-3H"></a>过去、<a id="a-3I"></a>未来、<a id="a-3J"></a>现在眼触为缘所生诸受乃至意触为缘所生诸受皆即是空，<a id="a-3K"></a>空性亦空，<a id="a-3L"></a>空中空性尚不可得，<a id="a-3M"></a>何况空中有过去、<a id="a-3N"></a>未来、<a id="a-3O"></a>现在眼触为缘所生诸受乃至意触为缘所生诸受自性可得？</p>
  <p id="a3P">“善现当知，<a id="a-3Q"></a>过去、<a id="a-3R"></a>未来、<a id="a-3S"></a>现在地界乃至识界过去、<a id="a-3T"></a>未来、<a id="a-3U"></a>现在地界乃至识界自性皆空，<a id="a-3V"></a>空中过去、<a id="a-3W"></a>未来、<a id="a-3X"></a>现在地界乃至识界皆不可得。<a id="a-3Y"></a>所以者何？<a id="a-3Z"></a>过去、<a id="a-3a"></a>未来、<a id="a-3b"></a>现在地界乃至识界皆即是空，<a id="a-3c"></a>空性亦空，<a id="a-3d"></a>空中空性尚不可得，<a id="a-3e"></a>何况空中有过去、<a id="a-3f"></a>未来、<a id="a-3g"></a>现在地界乃至识界自性可得？</p>
  <p id="a3h">“善现当知，<a id="a-3i"></a>过去、<a id="a-3j"></a>未来、<a id="a-3k"></a>现在因缘乃至增上缘过去、<a id="a-3l"></a>未来、<a id="a-3m"></a>现在因缘乃至增上缘自性皆空，<a id="a-3n"></a>空中过去、<a id="a-3o"></a>未来、<a id="a-3p"></a>现在因缘乃至增上缘皆不可得。<a id="a-3q"></a>所以者何？<a id="a-3r"></a>过去、<a id="a-3s"></a>未来、<a id="a-3t"></a>现在因缘乃至增上缘皆即是空，<a id="a-3u"></a>空性亦空，<a id="a-3v"></a>空中空性尚不可得，<a id="a-3w"></a>何况空中有过去、<a id="a-3x"></a>未来、<a id="a-3y"></a>现在因缘乃至增上缘自性可得？</p>
  <p id="a3z">“善现当知，<a id="a-40"></a>过去、<a id="a-41"></a>未来、<a id="a-42"></a>现在无明乃至老死过去、<a id="a-43"></a>未来、<a id="a-44"></a>现在无明乃至老死自性皆空，<a id="a-45"></a>空中过去、<a id="a-46"></a>未来、<a id="a-47"></a>现在无明乃至老死皆不可得。<a id="a-48"></a>所以者何？<a id="a-49"></a>过去、<a id="a-4A"></a>未来、<a id="a-4B"></a>现在无明乃至老死皆即是空，<a id="a-4C"></a>空性亦空，<a id="a-4D"></a>空中空性尚不可得，<a id="a-4E"></a>何况空中有过去、<a id="a-4F"></a>未来、<a id="a-4G"></a>现在无明乃至老死自性可得？</p>
  <p id="a4H">“善现当知，<a id="a-4I"></a>过去、<a id="a-4J"></a>未来、<a id="a-4K"></a>现在布施波罗蜜多乃至般若波罗蜜多过去、<a id="a-4L"></a>未来、<a id="a-4M"></a>现在布施波罗蜜多乃至般若波罗蜜多自性皆空，<a id="a-4N"></a>空中过去、<a id="a-4O"></a>未来、<a id="a-4P"></a>现在布施波罗蜜多乃至般若波罗蜜多皆不可得。<a id="a-4Q"></a>所以者何？<a id="a-4R"></a>过去、<a id="a-4S"></a>未来、<a id="a-4T"></a>现在布施波罗蜜多乃至般若波罗蜜多皆即是空，<a id="a-4U"></a>空性亦空，<a id="a-4V"></a>空中空性尚不可得，<a id="a-4W"></a>何况空中有过去、<a id="a-4X"></a>未来、<a id="a-4Y"></a>现在布施波罗蜜多乃至般若波罗蜜多自性可得？</p>
  <p id="a4Z">“善现当知，<a id="a-4a"></a>过去、<a id="a-4b"></a>未来、<a id="a-4c"></a>现在四念住乃至八圣道支过去、<a id="a-4d"></a>未来、<a id="a-4e"></a>现在四念住乃至八圣道支自性皆空，<a id="a-4f"></a>空中过去、<a id="a-4g"></a>未来、<a id="a-4h"></a>现在四念住乃至八圣道支皆不可得。<a id="a-4i"></a>所以者何？<a id="a-4j"></a>过去、<a id="a-4k"></a>未来、<a id="a-4l"></a>现在四念住乃至八圣道支皆即是空，<a id="a-4m"></a>空性亦空，<a id="a-4n"></a>空中空性尚不可得，<a id="a-4o"></a>何况空中有过去、<a id="a-4p"></a>未来、<a id="a-4q"></a>现在四念住乃至八圣道支自性可得？</p>
  <p id="a4r">“善现当知，<a id="a-4s"></a>过去、<a id="a-4t"></a>未来、<a id="a-4u"></a>现在四静虑、<a id="a-4v"></a>四无量、<a id="a-4w"></a>四无色定过去、<a id="a-4x"></a>未来、<a id="a-4y"></a>现在四静虑、<a id="a-4z"></a>四无量、<a id="a-50"></a>四无色定自性皆空，<a id="a-51"></a>空中过去、<a id="a-52"></a>未来、<a id="a-53"></a>现在四静虑、<a id="a-54"></a>四无量、<a id="a-55"></a>四无色定皆不可得。<a id="a-56"></a>所以者何？<a id="a-57"></a>过去、<a id="a-58"></a>未来、<a id="a-59"></a>现在四静虑、<a id="a-5A"></a>四无量、<a id="a-5B"></a>四无色定皆即是空，<a id="a-5C"></a>空性亦空，<a id="a-5D"></a>空中空性尚不可得，<a id="a-5E"></a>何况空中有过去、<a id="a-5F"></a>未来、<a id="a-5G"></a>现在四静虑、<a id="a-5H"></a>四无量、<a id="a-5I"></a>四无色定自性可得？</p>
  <p id="a5J">“善现当知，<a id="a-5K"></a>过去、<a id="a-5L"></a>未来、<a id="a-5M"></a>现在空、<a id="a-5N"></a>无相、<a id="a-5O"></a>无愿解脱门过去、<a id="a-5P"></a>未来、<a id="a-5Q"></a>现在空、<a id="a-5R"></a>无相、<a id="a-5S"></a>无愿解脱门自性皆空，<a id="a-5T"></a>空中过去、<a id="a-5U"></a>未来、<a id="a-5V"></a>现在空、<a id="a-5W"></a>无相、<a id="a-5X"></a>无愿解脱门皆不可得。<a id="a-5Y"></a>所以者何？<a id="a-5Z"></a>过去、<a id="a-5a"></a>未来、<a id="a-5b"></a>现在空、<a id="a-5c"></a>无相、<a id="a-5d"></a>无愿解脱门皆即是空，<a id="a-5e"></a>空性亦空，<a id="a-5f"></a>空中空性尚不可得，<a id="a-5g"></a>何况空中有过去、<a id="a-5h"></a>未来、<a id="a-5i"></a>现在空、<a id="a-5j"></a>无相、<a id="a-5k"></a>无愿解脱门自性可得？</p>
  <p id="a5l">“善现当知，<a id="a-5m"></a>过去、<a id="a-5n"></a>未来、<a id="a-5o"></a>现在八解脱、<a id="a-5p"></a>九次第定过去、<a id="a-5q"></a>未来、<a id="a-5r"></a>现在八解脱、<a id="a-5s"></a>九次第定自性皆空，<a id="a-5t"></a>空中过去、<a id="a-5u"></a>未来、<a id="a-5v"></a>现在八解脱、<a id="a-5w"></a>九次第定皆不可得。<a id="a-5x"></a>所以者何？<a id="a-5y"></a>过去、<a id="a-5z"></a>未来、<a id="a-60"></a>现在八解脱、<a id="a-61"></a>九次第定皆即是空，<a id="a-62"></a>空性亦空，<a id="a-63"></a>空中空性尚不可得，<a id="a-64"></a>何况空中有过去、<a id="a-65"></a>未来、<a id="a-66"></a>现在八解脱、<a id="a-67"></a>九次第定自性可得？</p>
  <p id="a68">“善现当知，<a id="a-69"></a>过去、<a id="a-6A"></a>未来、<a id="a-6B"></a>现在净观地乃至如来地过去、<a id="a-6C"></a>未来、<a id="a-6D"></a>现在净观地乃至如来地自性皆空，<a id="a-6E"></a>空中过去、<a id="a-6F"></a>未来、<a id="a-6G"></a>现在净观地乃至如来地皆不可得。<a id="a-6H"></a>所以者何？<a id="a-6I"></a>过去、<a id="a-6J"></a>未来、<a id="a-6K"></a>现在净观地乃至如来地皆即是空，<a id="a-6L"></a>空性亦空，<a id="a-6M"></a>空中空性尚不可得，<a id="a-6N"></a>何况空中有过去、<a id="a-6O"></a>未来、<a id="a-6P"></a>现在净观地乃至如来地自性可得？</p>
  <p id="a6Q">“善现当知，<a id="a-6R"></a>过去、<a id="a-6S"></a>未来、<a id="a-6T"></a>现在极喜地乃至法云地过去、<a id="a-6U"></a>未来、<a id="a-6V"></a>现在极喜地乃至法云地自性皆空，<a id="a-6W"></a>空中过去、<a id="a-6X"></a>未来、<a id="a-6Y"></a>现在极喜地乃至法云地皆不可得。<a id="a-6Z"></a>所以者何？<a id="a-6a"></a>过去、<a id="a-6b"></a>未来、<a id="a-6c"></a>现在极喜地乃至法云地皆即是空，<a id="a-6d"></a>空性亦空，<a id="a-6e"></a>空中空性尚不可得，<a id="a-6f"></a>何况空中有过去、<a id="a-6g"></a>未来、<a id="a-6h"></a>现在极喜地乃至法云地自性可得？</p>
  <p id="a6i">“善现当知，<a id="a-6j"></a>过去、<a id="a-6k"></a>未来、<a id="a-6l"></a>现在陀罗尼门、<a id="a-6m"></a>三摩地门过去、<a id="a-6n"></a>未来、<a id="a-6o"></a>现在陀罗尼门、<a id="a-6p"></a>三摩地门自性皆空，<a id="a-6q"></a>空中过去、<a id="a-6r"></a>未来、<a id="a-6s"></a>现在陀罗尼门、<a id="a-6t"></a>三摩地门皆不可得。<a id="a-6u"></a>所以者何？<a id="a-6v"></a>过去、<a id="a-6w"></a>未来、<a id="a-6x"></a>现在陀罗尼门、<a id="a-6y"></a>三摩地门皆即是空，<a id="a-6z"></a>空性亦空，<a id="a-70"></a>空中空性尚不可得，<a id="a-71"></a>何况空中有过去、<a id="a-72"></a>未来、<a id="a-73"></a>现在陀罗尼门、<a id="a-74"></a>三摩地门自性可得？</p>
  <p id="a75">“善现当知，<a id="a-76"></a>过去、<a id="a-77"></a>未来、<a id="a-78"></a>现在五眼、<a id="a-79"></a>六神通过去、<a id="a-7A"></a>未来、<a id="a-7B"></a>现在五眼、<a id="a-7C"></a>六神通自性皆空，<a id="a-7D"></a>空中过去、<a id="a-7E"></a>未来、<a id="a-7F"></a>现在五眼、<a id="a-7G"></a>六神通皆不可得。<a id="a-7H"></a>所以者何？<a id="a-7I"></a>过去、<a id="a-7J"></a>未来、<a id="a-7K"></a>现在五眼、<a id="a-7L"></a>六神通皆即是空，<a id="a-7M"></a>空性亦空，<a id="a-7N"></a>空中空性尚不可得，<a id="a-7O"></a>何况空中有过去、<a id="a-7P"></a>未来、<a id="a-7Q"></a>现在五眼、<a id="a-7R"></a>六神通自性可得？</p>
  <p id="a7S">“善现当知，<a id="a-7T"></a>过去、<a id="a-7U"></a>未来、<a id="a-7V"></a>现在如来十力乃至十八佛不共法过去、<a id="a-7W"></a>未来、<a id="a-7X"></a>现在如来十力乃至十八佛不共法自性皆空，<a id="a-7Y"></a>空中过去、<a id="a-7Z"></a>未来、<a id="a-7a"></a>现在如来十力乃至十八佛不共法皆不可得。<a id="a-7b"></a>所以者何？<a id="a-7c"></a>过去、<a id="a-7d"></a>未来、<a id="a-7e"></a>现在如来十力乃至十八佛不共法皆即是空，<a id="a-7f"></a>空性亦空，<a id="a-7g"></a>空中空性尚不可得，<a id="a-7h"></a>何况空中有过去、<a id="a-7i"></a>未来、<a id="a-7j"></a>现在如来十力乃至十八佛不共法自性可得？</p>
  <p id="a7k">“善现当知，<a id="a-7l"></a>过去、<a id="a-7m"></a>未来、<a id="a-7n"></a>现在无忘失法、<a id="a-7o"></a>恒住舍性过去、<a id="a-7p"></a>未来、<a id="a-7q"></a>现在无忘失法、<a id="a-7r"></a>恒住舍性自性皆空，<a id="a-7s"></a>空中过去、<a id="a-7t"></a>未来、<a id="a-7u"></a>现在无忘失法、<a id="a-7v"></a>恒住舍性皆不可得。<a id="a-7w"></a>所以者何？<a id="a-7x"></a>过去、<a id="a-7y"></a>未来、<a id="a-7z"></a>现在无忘失法、<a id="a-80"></a>恒住舍性皆即是空，<a id="a-81"></a>空性亦空，<a id="a-82"></a>空中空性尚不可得，<a id="a-83"></a>何况空中有过去、<a id="a-84"></a>未来、<a id="a-85"></a>现在无忘失法、<a id="a-86"></a>恒住舍性自性可得？</p>
  <p id="a87">“善现当知，<a id="a-88"></a>过去、<a id="a-89"></a>未来、<a id="a-8A"></a>现在一切智、<a id="a-8B"></a>道相智、<a id="a-8C"></a>一切相智过去、<a id="a-8D"></a>未来、<a id="a-8E"></a>现在一切智、<a id="a-8F"></a>道相智、<a id="a-8G"></a>一切相智自性皆空，<a id="a-8H"></a>空中过去、<a id="a-8I"></a>未来、<a id="a-8J"></a>现在一切智、<a id="a-8K"></a>道相智、<a id="a-8L"></a>一切相智皆不可得。<a id="a-8M"></a>所以者何？<a id="a-8N"></a>过去、<a id="a-8O"></a>未来、<a id="a-8P"></a>现在一切智、<a id="a-8Q"></a>道相智、<a id="a-8R"></a>一切相智皆即是空，<a id="a-8S"></a>空性亦空，<a id="a-8T"></a>空中空性尚不可得，<a id="a-8U"></a>何况空中有过去、<a id="a-8V"></a>未来、<a id="a-8W"></a>现在一切智、<a id="a-8X"></a>道相智、<a id="a-8Y"></a>一切相智自性可得？</p>
  <p id="a8Z">“善现当知，<a id="a-8a"></a>过去、<a id="a-8b"></a>未来、<a id="a-8c"></a>现在异生、<a id="a-8d"></a>声闻、<a id="a-8e"></a>独觉、<a id="a-8f"></a>菩萨、<a id="a-8g"></a>如来过去、<a id="a-8h"></a>未来、<a id="a-8i"></a>现在异生乃至如来自性皆空，<a id="a-8j"></a>空中过去、<a id="a-8k"></a>未来、<a id="a-8l"></a>现在异生乃至如来皆不可得。<a id="a-8m"></a>所以者何？<a id="a-8n"></a>过去、<a id="a-8o"></a>未来、<a id="a-8p"></a>现在异生乃至如来皆即是空，<a id="a-8q"></a>空性亦空，<a id="a-8r"></a>空中空性尚不可得，<a id="a-8s"></a>何况空中有过去、<a id="a-8t"></a>未来、<a id="a-8u"></a>现在异生乃至如来自性可得？<a id="a-8v"></a>以我、<a id="a-8w"></a>有情广说乃至知者、<a id="a-8x"></a>见者不可得故。</p>
  <p id="a8y">“复次，<a id="a-8z"></a>善现，<a id="a-90"></a>前、<a id="a-91"></a>后、<a id="a-92"></a>中际色蕴乃至识蕴皆不可得，<a id="a-93"></a>三际平等中色蕴乃至识蕴亦不可得。<a id="a-94"></a>所以者何？<a id="a-95"></a>平等中前、<a id="a-96"></a>后、<a id="a-97"></a>中际色蕴自性乃至识蕴自性皆不可得。<a id="a-98"></a>何以故？<a id="a-99"></a>平等中平等性尚不可得，<a id="a-9A"></a>何况平等中有前、<a id="a-9B"></a>后、<a id="a-9C"></a>中际色蕴自性乃至识蕴自性可得？</p>
  <p id="a9D">“复次，<a id="a-9E"></a>善现，<a id="a-9F"></a>前、<a id="a-9G"></a>后、<a id="a-9H"></a>中际眼处乃至意处皆不可得，<a id="a-9I"></a>三际平等中眼处乃至意处亦不可得。<a id="a-9J"></a>所以者何？<a id="a-9K"></a>平等中前、<a id="a-9L"></a>后、<a id="a-9M"></a>中际眼处自性乃至意处自性皆不可得。<a id="a-9N"></a>何以故？<a id="a-9O"></a>平等中平等性尚不可得，<a id="a-9P"></a>何况平等中有前、<a id="a-9Q"></a>后、<a id="a-9R"></a>中际眼处自性乃至意处自性可得？</p>
  <p id="a9S">“复次，<a id="a-9T"></a>善现，<a id="a-9U"></a>前、<a id="a-9V"></a>后、<a id="a-9W"></a>中际色处乃至法处皆不可得，<a id="a-9X"></a>三际平等中色处乃至法处亦不可得。<a id="a-9Y"></a>所以者何？<a id="a-9Z"></a>平等中前、<a id="a-9a"></a>后、<a id="a-9b"></a>中际色处自性乃至法处自性皆不可得。<a id="a-9c"></a>何以故？<a id="a-9d"></a>平等中平等性尚不可得，<a id="a-9e"></a>何况平等中有前、<a id="a-9f"></a>后、<a id="a-9g"></a>中际色处自性乃至法处自性可得？</p>
  <p id="a9h">“复次，<a id="a-9i"></a>善现，<a id="a-9j"></a>前、<a id="a-9k"></a>后、<a id="a-9l"></a>中际眼界乃至意界皆不可得，<a id="a-9m"></a>三际平等中眼界乃至意界亦不可得。<a id="a-9n"></a>所以者何？<a id="a-9o"></a>平等中前、<a id="a-9p"></a>后、<a id="a-9q"></a>中际眼界自性乃至意界自性皆不可得。<a id="a-9r"></a>何以故？<a id="a-9s"></a>平等中平等性尚不可得，<a id="a-9t"></a>何况平等中有前、<a id="a-9u"></a>后、<a id="a-9v"></a>中际眼界自性乃至意界自性可得？</p>
  <p id="a9w">“复次，<a id="a-9x"></a>善现，<a id="a-9y"></a>前、<a id="a-9z"></a>后、<a id="a-A0"></a>中际色界乃至法界皆不可得，<a id="a-A1"></a>三际平等中色界乃至法界亦不可得。<a id="a-A2"></a>所以者何？<a id="a-A3"></a>平等中前、<a id="a-A4"></a>后、<a id="a-A5"></a>中际色界自性乃至法界自性皆不可得。<a id="a-A6"></a>何以故？<a id="a-A7"></a>平等中平等性尚不可得，<a id="a-A8"></a>何况平等中有前、<a id="a-A9"></a>后、<a id="a-AA"></a>中际色界自性乃至法界自性可得？</p>
  <p id="aAB">“复次，<a id="a-AC"></a>善现，<a id="a-AD"></a>前、<a id="a-AE"></a>后、<a id="a-AF"></a>中际眼识界乃至意识界皆不可得，<a id="a-AG"></a>三际平等中眼识界乃至意识界亦不可得。<a id="a-AH"></a>所以者何？<a id="a-AI"></a>平等中前、<a id="a-AJ"></a>后、<a id="a-AK"></a>中际眼识界自性乃至意识界自性皆不可得。<a id="a-AL"></a>何以故？<a id="a-AM"></a>平等中平等性尚不可得，<a id="a-AN"></a>何况平等中有前、<a id="a-AO"></a>后、<a id="a-AP"></a>中际眼识界自性乃至意识界自性可得？</p>
  <p id="aAQ">“复次，<a id="a-AR"></a>善现，<a id="a-AS"></a>前、<a id="a-AT"></a>后、<a id="a-AU"></a>中际眼触乃至意触皆不可得，<a id="a-AV"></a>三际平等中眼触乃至意触亦不可得。<a id="a-AW"></a>所以者何？<a id="a-AX"></a>平等中前、<a id="a-AY"></a>后、<a id="a-AZ"></a>中际眼触自性乃至意触自性皆不可得。<a id="a-Aa"></a>何以故？<a id="a-Ab"></a>平等中平等性尚不可得，<a id="a-Ac"></a>何况平等中有前、<a id="a-Ad"></a>后、<a id="a-Ae"></a>中际眼触自性乃至意触自性可得？</p>
  <p id="aAf">“复次，<a id="a-Ag"></a>善现，<a id="a-Ah"></a>前、<a id="a-Ai"></a>后、<a id="a-Aj"></a>中际眼触为缘所生诸受乃至意触为缘所生诸受皆不可得，<a id="a-Ak"></a>三际平等中眼触为缘所生诸受乃至意触为缘所生诸受亦不可得。<a id="a-Al"></a>所以者何？<a id="a-Am"></a>平等中前、<a id="a-An"></a>后、<a id="a-Ao"></a>中际眼触为缘所生诸受自性乃至意触为缘所生诸受自性皆不可得。<a id="a-Ap"></a>何以故？<a id="a-Aq"></a>平等中平等性尚不可得，<a id="a-Ar"></a>何况平等中有前、<a id="a-As"></a>后、<a id="a-At"></a>中际眼触为缘所生诸受自性乃至意触为缘所生诸受自性可得？</p>
  <p id="aAu">“复次，<a id="a-Av"></a>善现，<a id="a-Aw"></a>前、<a id="a-Ax"></a>后、<a id="a-Ay"></a>中际地界乃至识界皆不可得，<a id="a-Az"></a>三际平等中地界乃至识界亦不可得。<a id="a-B0"></a>所以者何？<a id="a-B1"></a>平等中前、<a id="a-B2"></a>后、<a id="a-B3"></a>中际地界自性乃至识界自性皆不可得。<a id="a-B4"></a>何以故？<a id="a-B5"></a>平等中平等性尚不可得，<a id="a-B6"></a>何况平等中有前、<a id="a-B7"></a>后、<a id="a-B8"></a>中际地界自性乃至识界自性可得？</p>
  <p id="aB9">“复次，<a id="a-BA"></a>善现，<a id="a-BB"></a>前、<a id="a-BC"></a>后、<a id="a-BD"></a>中际因缘乃至增上缘皆不可得，<a id="a-BE"></a>三际平等中因缘乃至增上缘亦不可得。<a id="a-BF"></a>所以者何？<a id="a-BG"></a>平等中前、<a id="a-BH"></a>后、<a id="a-BI"></a>中际因缘自性乃至增上缘自性皆不可得。<a id="a-BJ"></a>何以故？<a id="a-BK"></a>平等中平等性尚不可得，<a id="a-BL"></a>何况平等中有前、<a id="a-BM"></a>后、<a id="a-BN"></a>中际因缘自性乃至增上缘自性可得？</p>
  <p id="aBO">“复次，<a id="a-BP"></a>善现，<a id="a-BQ"></a>前、<a id="a-BR"></a>后、<a id="a-BS"></a>中际无明乃至老死皆不可得，<a id="a-BT"></a>三际平等中无明乃至老死亦不可得。<a id="a-BU"></a>所以者何？<a id="a-BV"></a>平等中前、<a id="a-BW"></a>后、<a id="a-BX"></a>中际无明自性乃至老死自性皆不可得。<a id="a-BY"></a>何以故？<a id="a-BZ"></a>平等中平等性尚不可得，<a id="a-Ba"></a>何况平等中有前、<a id="a-Bb"></a>后、<a id="a-Bc"></a>中际无明自性乃至老死自性可得？</p>
  <p id="aBd">“复次，<a id="a-Be"></a>善现，<a id="a-Bf"></a>前、<a id="a-Bg"></a>后、<a id="a-Bh"></a>中际布施波罗蜜多乃至般若波罗蜜多皆不可得，<a id="a-Bi"></a>三际平等中布施波罗蜜多乃至般若波罗蜜多亦不可得。<a id="a-Bj"></a>所以者何？<a id="a-Bk"></a>平等中前、<a id="a-Bl"></a>后、<a id="a-Bm"></a>中际布施波罗蜜多自性乃至般若波罗蜜多自性皆不可得。<a id="a-Bn"></a>何以故？<a id="a-Bo"></a>平等中平等性尚不可得，<a id="a-Bp"></a>何况平等中有前、<a id="a-Bq"></a>后、<a id="a-Br"></a>中际布施波罗蜜多自性乃至般若波罗蜜多自性可得？</p>
  <p id="aBs">“复次，<a id="a-Bt"></a>善现，<a id="a-Bu"></a>前、<a id="a-Bv"></a>后、<a id="a-Bw"></a>中际四念住乃至八圣道支皆不可得，<a id="a-Bx"></a>三际平等中四念住乃至八圣道支亦不可得。<a id="a-By"></a>所以者何？<a id="a-Bz"></a>平等中前、<a id="a-C0"></a>后、<a id="a-C1"></a>中际四念住自性乃至八圣道支自性皆不可得。<a id="a-C2"></a>何以故？<a id="a-C3"></a>平等中平等性尚不可得，<a id="a-C4"></a>何况平等中有前、<a id="a-C5"></a>后、<a id="a-C6"></a>中际四念住自性乃至八圣道支自性可得？</p>
  <p id="aC7">“复次，<a id="a-C8"></a>善现，<a id="a-C9"></a>前、<a id="a-CA"></a>后、<a id="a-CB"></a>中际四静虑、<a id="a-CC"></a>四无量、<a id="a-CD"></a>四无色定皆不可得，<a id="a-CE"></a>三际平等中四静虑、<a id="a-CF"></a>四无量、<a id="a-CG"></a>四无色定亦不可得。<a id="a-CH"></a>所以者何？<a id="a-CI"></a>平等中前、<a id="a-CJ"></a>后、<a id="a-CK"></a>中际四静虑、<a id="a-CL"></a>四无量、<a id="a-CM"></a>四无色定自性皆不可得。<a id="a-CN"></a>何以故？<a id="a-CO"></a>平等中平等性尚不可得，<a id="a-CP"></a>何况平等中有前、<a id="a-CQ"></a>后、<a id="a-CR"></a>中际四静虑、<a id="a-CS"></a>四无量、<a id="a-CT"></a>四无色定自性可得？</p>
  <p id="aCU">“复次，<a id="a-CV"></a>善现，<a id="a-CW"></a>前、<a id="a-CX"></a>后、<a id="a-CY"></a>中际空、<a id="a-CZ"></a>无相、<a id="a-Ca"></a>无愿解脱门皆不可得，<a id="a-Cb"></a>三际平等中空、<a id="a-Cc"></a>无相、<a id="a-Cd"></a>无愿解脱门亦不可得。<a id="a-Ce"></a>所以者何？<a id="a-Cf"></a>平等中前、<a id="a-Cg"></a>后、<a id="a-Ch"></a>中际空、<a id="a-Ci"></a>无相、<a id="a-Cj"></a>无愿解脱门自性尚不可得，<a id="a-Ck"></a>何况平等中有前、<a id="a-Cl"></a>后、<a id="a-Cm"></a>中际空、<a id="a-Cn"></a>无相、<a id="a-Co"></a>无愿解脱门自性可得？</p>
  <p id="aCp">“复次，<a id="a-Cq"></a>善现，<a id="a-Cr"></a>前、<a id="a-Cs"></a>后、<a id="a-Ct"></a>中际八解脱、<a id="a-Cu"></a>九次第定皆不可得，<a id="a-Cv"></a>三际平等中八解脱、<a id="a-Cw"></a>九次第定亦不可得。<a id="a-Cx"></a>所以者何？<a id="a-Cy"></a>平等中前、<a id="a-Cz"></a>后、<a id="a-D0"></a>中际八解脱、<a id="a-D1"></a>九次第定自性皆不可得。<a id="a-D2"></a>何以故？<a id="a-D3"></a>平等中平等性尚不可得，<a id="a-D4"></a>何况平等中有前、<a id="a-D5"></a>后、<a id="a-D6"></a>中际八解脱、<a id="a-D7"></a>九次第定自性可得？</p>
  <p id="aD8">“复次，<a id="a-D9"></a>善现，<a id="a-DA"></a>前、<a id="a-DB"></a>后、<a id="a-DC"></a>中际净观地乃至如来地皆不可得，<a id="a-DD"></a>三际平等中净观地乃至如来地亦不可得。<a id="a-DE"></a>所以者何？<a id="a-DF"></a>平等中前、<a id="a-DG"></a>后、<a id="a-DH"></a>中际净观地自性乃至如来地自性皆不可得。<a id="a-DI"></a>何以故？<a id="a-DJ"></a>平等中平等性尚不可得，<a id="a-DK"></a>何况平等中有前、<a id="a-DL"></a>后、<a id="a-DM"></a>中际净观地自性乃至如来地自性可得？</p>
  <p id="aDN">“复次，<a id="a-DO"></a>善现，<a id="a-DP"></a>前、<a id="a-DQ"></a>后、<a id="a-DR"></a>中际极喜地乃至法云地皆不可得，<a id="a-DS"></a>三际平等中极喜地乃至法云地亦不可得。<a id="a-DT"></a>所以者何？<a id="a-DU"></a>平等中前、<a id="a-DV"></a>后、<a id="a-DW"></a>中际极喜地自性乃至法云地自性皆不可得。<a id="a-DX"></a>何以故？<a id="a-DY"></a>平等中平等性尚不可得，<a id="a-DZ"></a>何况平等中有前、<a id="a-Da"></a>后、<a id="a-Db"></a>中际极喜地自性乃至法云地自性可得？</p>
  <p id="aDc">“复次，<a id="a-Dd"></a>善现，<a id="a-De"></a>前、<a id="a-Df"></a>后、<a id="a-Dg"></a>中际陀罗尼门、<a id="a-Dh"></a>三摩地门皆不可得，<a id="a-Di"></a>三际平等中陀罗尼门、<a id="a-Dj"></a>三摩地门亦不可得。<a id="a-Dk"></a>所以者何？<a id="a-Dl"></a>平等中前、<a id="a-Dm"></a>后、<a id="a-Dn"></a>中际陀罗尼门、<a id="a-Do"></a>三摩地门自性皆不可得。<a id="a-Dp"></a>何以故？<a id="a-Dq"></a>平等中平等性尚不可得，<a id="a-Dr"></a>何况平等中有前、<a id="a-Ds"></a>后、<a id="a-Dt"></a>中际陀罗尼门、<a id="a-Du"></a>三摩地门自性可得？</p>
  <p id="aDv">“复次，<a id="a-Dw"></a>善现，<a id="a-Dx"></a>前、<a id="a-Dy"></a>后、<a id="a-Dz"></a>中际五眼、<a id="a-E0"></a>六神通皆不可得，<a id="a-E1"></a>三际平等中五眼、<a id="a-E2"></a>六神通亦不可得。<a id="a-E3"></a>所以者何？<a id="a-E4"></a>平等中前、<a id="a-E5"></a>后、<a id="a-E6"></a>中际五眼、<a id="a-E7"></a>六神通自性皆不可得。<a id="a-E8"></a>何以故？<a id="a-E9"></a>平等中平等性尚不可得，<a id="a-EA"></a>何况平等中有前、<a id="a-EB"></a>后、<a id="a-EC"></a>中际五眼、<a id="a-ED"></a>六神通自性可得？</p>
  <p id="aEE">“复次，<a id="a-EF"></a>善现，<a id="a-EG"></a>前、<a id="a-EH"></a>后、<a id="a-EI"></a>中际如来十力乃至十八佛不共法皆不可得，<a id="a-EJ"></a>三际平等中如来十力乃至十八佛不共法亦不可得。<a id="a-EK"></a>所以者何？<a id="a-EL"></a>平等中前、<a id="a-EM"></a>后、<a id="a-EN"></a>中际如来十力自性乃至十八佛不共法自性皆不可得。<a id="a-EO"></a>何以故？<a id="a-EP"></a>平等中平等性尚不可得，<a id="a-EQ"></a>何况平等中有如来十力自性乃至十八佛不共法自性可得？</p>
  <p id="aER">“复次，<a id="a-ES"></a>善现，<a id="a-ET"></a>前、<a id="a-EU"></a>后、<a id="a-EV"></a>中际无忘失法、<a id="a-EW"></a>恒住舍性皆不可得，<a id="a-EX"></a>三际平等中无忘失法、<a id="a-EY"></a>恒住舍性亦不可得。<a id="a-EZ"></a>所以者何？<a id="a-Ea"></a>平等中前、<a id="a-Eb"></a>后、<a id="a-Ec"></a>中际无忘失法、<a id="a-Ed"></a>恒住舍性自性皆不可得。<a id="a-Ee"></a>何以故？<a id="a-Ef"></a>平等中平等性尚不可得，<a id="a-Eg"></a>何况平等中有前、<a id="a-Eh"></a>后、<a id="a-Ei"></a>中际无忘失法、<a id="a-Ej"></a>恒住舍性自性可得？</p>
  <p id="aEk">“复次，<a id="a-El"></a>善现，<a id="a-Em"></a>前、<a id="a-En"></a>后、<a id="a-Eo"></a>中际一切智、<a id="a-Ep"></a>道相智、<a id="a-Eq"></a>一切相智皆不可得，<a id="a-Er"></a>三际平等中一切智、<a id="a-Es"></a>道相智、<a id="a-Et"></a>一切相智亦不可得。<a id="a-Eu"></a>所以者何？<a id="a-Ev"></a>平等中前、<a id="a-Ew"></a>后、<a id="a-Ex"></a>中际一切智、<a id="a-Ey"></a>道相智、<a id="a-Ez"></a>一切相智自性皆不可得。<a id="a-F0"></a>何以故？<a id="a-F1"></a>平等中平等性尚不可得，<a id="a-F2"></a>何况平等中有前、<a id="a-F3"></a>后、<a id="a-F4"></a>中际一切智、<a id="a-F5"></a>道相智、<a id="a-F6"></a>一切相智自性可得？</p>
  <p id="aF7">“复次，<a id="a-F8"></a>善现，<a id="a-F9"></a>前、<a id="a-FA"></a>后、<a id="a-FB"></a>中际异生、<a id="a-FC"></a>声闻、<a id="a-FD"></a>独觉、<a id="a-FE"></a>菩萨、<a id="a-FF"></a>如来皆不可得，<a id="a-FG"></a>三际平等中异生乃至如来亦不可得。<a id="a-FH"></a>所以者何？<a id="a-FI"></a>平等中前、<a id="a-FJ"></a>后、<a id="a-FK"></a>中际异生自性乃至如来自性皆不可得。<a id="a-FL"></a>何以故？<a id="a-FM"></a>平等中平等性尚不可得，<a id="a-FN"></a>何况平等中有前、<a id="a-FO"></a>后、<a id="a-FP"></a>中际异生自性乃至如来自性可得？<a id="a-FQ"></a>以我、<a id="a-FR"></a>有情广说乃至知者、<a id="a-FS"></a>见者不可得故。</p>
  <p id="aFT">“如是，<a id="a-FU"></a>善现，<a id="a-FV"></a>诸菩萨摩诃萨安住般若波罗蜜多，<a id="a-FW"></a>精勤修学三际平等，<a id="a-FX"></a>速能圆满一切智智，<a id="a-FY"></a>如是名为诸菩萨摩诃萨三际平等大乘之相。<a id="a-FZ"></a>若菩萨摩诃萨安住如是大乘相中，<a id="a-Fa"></a>普超一切世间天、<a id="a-Fb"></a>人、<a id="a-Fc"></a>阿素洛等，<a id="a-Fd"></a>速能证得一切智智，<a id="a-Fe"></a>穷未来际利乐有情。<a id="a-Ff"></a>”</p>
  <p id="aFg">尔时，<a id="a-Fh"></a>具寿善现白佛言：<a id="a-Fi"></a>“世尊，<a id="a-Fj"></a>善哉！<a id="a-Fk"></a>善哉！<a id="a-Fl"></a>如来今者善为菩萨摩诃萨众，<a id="a-Fm"></a>宣说如是大乘之义。<a id="a-Fn"></a>如是大乘最尊最胜，<a id="a-Fo"></a>过去菩萨摩诃萨众于此中学，<a id="a-Fp"></a>已能证得一切智智；<a id="a-Fq"></a>未来菩萨摩诃萨众于此中学，<a id="a-Fr"></a>当能证得一切智智；<a id="a-Fs"></a>现在十方无量、<a id="a-Ft"></a>无数、<a id="a-Fu"></a>无边世界一切菩萨摩诃萨众于此中学，<a id="a-Fv"></a>现能证得一切智智。<a id="a-Fw"></a>是故大乘最尊最胜，<a id="a-Fx"></a>能为菩萨摩诃萨众一切智智真胜所依。<a id="a-Fy"></a>”</p>
  <p id="aFz">佛告善现：<a id="a-G0"></a>“如是，<a id="a-G1"></a>如是，<a id="a-G2"></a>如汝所说。<a id="a-G3"></a>过去、<a id="a-G4"></a>未来、<a id="a-G5"></a>现在菩萨摩诃萨众，<a id="a-G6"></a>皆依大乘精勤修学，<a id="a-G7"></a>速能证得一切智智，<a id="a-G8"></a>穷未来际利乐有情。<a id="a-G9"></a>是故大乘最尊最胜，<a id="a-GA"></a>普超一切世间天、<a id="a-GB"></a>人、<a id="a-GC"></a>阿素洛等，<a id="a-GD"></a>诸菩萨众当勤修学。<a id="a-GE"></a>”</p>
  <p id="aGF">尔时，<a id="a-GG"></a>满慈子白佛言：<a id="a-GH"></a>“世尊，<a id="a-GI"></a>如来先教尊者善现为诸菩萨摩诃萨众宣说般若波罗蜜多，<a id="a-GJ"></a>而今何故乃说种种大乘之义？<a id="a-GK"></a>”</p>
  <p id="aGL">尔时，<a id="a-GM"></a>善现即白佛言：<a id="a-GN"></a>“我从前来所说种种大乘之义，<a id="a-GO"></a>将无违越所说般若波罗蜜多？<a id="a-GP"></a>”</p>
  <p id="aGQ">佛告善现：<a id="a-GR"></a>“汝从前来所说种种大乘之义，<a id="a-GS"></a>皆顺般若波罗蜜多无所违越。<a id="a-GT"></a>所以者何？<a id="a-GU"></a>一切善法、<a id="a-GV"></a>菩提分法、<a id="a-GW"></a>若声闻法、<a id="a-GX"></a>若独觉法、<a id="a-GY"></a>若菩萨法、<a id="a-GZ"></a>若如来法，<a id="a-Ga"></a>如是一切无不摄入甚深般若波罗蜜多。<a id="a-Gb"></a>”</p>
  <p id="aGc">尔时，<a id="a-Gd"></a>善现复白佛言：<a id="a-Ge"></a>“何等名为一切善法、<a id="a-Gf"></a>菩提分法、<a id="a-Gg"></a>若声闻法、<a id="a-Gh"></a>若独觉法、<a id="a-Gi"></a>若菩萨法、<a id="a-Gj"></a>若如来法，<a id="a-Gk"></a>如是一切无不摄入甚深般若波罗蜜多？<a id="a-Gl"></a>”</p>
  <p id="aGm">佛告善现：<a id="a-Gn"></a>“若布施波罗蜜多乃至般若波罗蜜多，<a id="a-Go"></a>若四念住乃至八圣道支，<a id="a-Gp"></a>若四静虑、<a id="a-Gq"></a>四无量、<a id="a-Gr"></a>四无色定，<a id="a-Gs"></a>若空、<a id="a-Gt"></a>无相、<a id="a-Gu"></a>无愿解脱门，<a id="a-Gv"></a>若八解脱、<a id="a-Gw"></a>九次第定，<a id="a-Gx"></a>若净观地乃至如来地，<a id="a-Gy"></a>若极喜地乃至法云地，<a id="a-Gz"></a>若一切陀罗尼门、<a id="a-H0"></a>三摩地门，<a id="a-H1"></a>若五眼、<a id="a-H2"></a>六神通，<a id="a-H3"></a>若如来十力乃至十八佛不共法，<a id="a-H4"></a>若无忘失法、<a id="a-H5"></a>恒住舍性，<a id="a-H6"></a>若一切智、<a id="a-H7"></a>道相智、<a id="a-H8"></a>一切相智，<a id="a-H9"></a>善现当知，<a id="a-HA"></a>诸如是等一切善法、<a id="a-HB"></a>菩提分法、<a id="a-HC"></a>若声闻法、<a id="a-HD"></a>若独觉法、<a id="a-HE"></a>若菩萨法、<a id="a-HF"></a>若如来法，<a id="a-HG"></a>如是一切无不摄入甚深般若波罗蜜多。</p>
  <p id="aHH">“善现当知，<a id="a-HI"></a>若大乘，<a id="a-HJ"></a>若般若波罗蜜多乃至布施波罗蜜多，<a id="a-HK"></a>若色蕴乃至识蕴，<a id="a-HL"></a>若眼处乃至意处，<a id="a-HM"></a>若色处乃至法处，<a id="a-HN"></a>若眼界乃至意界，<a id="a-HO"></a>若色界乃至法界，<a id="a-HP"></a>若眼识界乃至意识界，<a id="a-HQ"></a>若眼触乃至意触，<a id="a-HR"></a>若眼触为缘所生诸受乃至意触为缘所生诸受，<a id="a-HS"></a>若地界乃至识界，<a id="a-HT"></a>若因缘乃至增上缘，<a id="a-HU"></a>若无明乃至老死，<a id="a-HV"></a>若欲界、<a id="a-HW"></a>色界、<a id="a-HX"></a>无色界，<a id="a-HY"></a>若善法、<a id="a-HZ"></a>不善法，<a id="a-Ha"></a>若有记法、<a id="a-Hb"></a>无记法，<a id="a-Hc"></a>若学法、<a id="a-Hd"></a>无学法、<a id="a-He"></a>非学非无学法，<a id="a-Hf"></a>若四念住乃至八圣道支，<a id="a-Hg"></a>若四静虑、<a id="a-Hh"></a>四无量、<a id="a-Hi"></a>四无色定，<a id="a-Hj"></a>若八解脱、<a id="a-Hk"></a>九次第定，<a id="a-Hl"></a>若空、<a id="a-Hm"></a>无相、<a id="a-Hn"></a>无愿解脱门，<a id="a-Ho"></a>若净观地乃至如来地，<a id="a-Hp"></a>若极喜地乃至法云地，<a id="a-Hq"></a>若一切陀罗尼门、<a id="a-Hr"></a>三摩地门，<a id="a-Hs"></a>若五眼、<a id="a-Ht"></a>六神通，<a id="a-Hu"></a>若如来十力乃至十八佛不共法，<a id="a-Hv"></a>若无忘失法、<a id="a-Hw"></a>恒住舍性，<a id="a-Hx"></a>若一切智、<a id="a-Hy"></a>道相智、<a id="a-Hz"></a>一切相智，<a id="a-I0"></a>若善法、<a id="a-I1"></a>非善法，<a id="a-I2"></a>若有记法、<a id="a-I3"></a>无记法，<a id="a-I4"></a>若有漏法、<a id="a-I5"></a>无漏法，<a id="a-I6"></a>若有为法、<a id="a-I7"></a>无为法，<a id="a-I8"></a>若世间法、<a id="a-I9"></a>出世间法，<a id="a-IA"></a>若苦、<a id="a-IB"></a>集、<a id="a-IC"></a>灭、<a id="a-ID"></a>道圣谛，<a id="a-IE"></a>若内空乃至无性自性空，<a id="a-IF"></a>若真如乃至不思议界，<a id="a-IG"></a>若断界乃至无为界，<a id="a-IH"></a>若诸如来、<a id="a-II"></a>应、<a id="a-IJ"></a>正等觉，<a id="a-IK"></a>若佛所觉所说法、<a id="a-IL"></a>律，<a id="a-IM"></a>若菩提，<a id="a-IN"></a>若涅槃，<a id="a-IO"></a>如是等一切法，<a id="a-IP"></a>皆非相应非不相应，<a id="a-IQ"></a>无色、<a id="a-IR"></a>无见、<a id="a-IS"></a>无对、<a id="a-IT"></a>一相，<a id="a-IU"></a>所谓无相。</p>
  <p id="aIV">“由此因缘，<a id="a-IW"></a>汝从前来所说种种大乘之义，<a id="a-IX"></a>皆顺般若波罗蜜多无所违越。<a id="a-IY"></a>所以者何？<a id="a-IZ"></a>大乘不异般若波罗蜜多乃至布施波罗蜜多，<a id="a-Ia"></a>般若波罗蜜多乃至布施波罗蜜多不异大乘。<a id="a-Ib"></a>何以故？<a id="a-Ic"></a>若大乘，<a id="a-Id"></a>若般若波罗蜜多乃至布施波罗蜜多，<a id="a-Ie"></a>其性无二、<a id="a-If"></a>无二分故。</p>
  <p id="aIg">“大乘不异四念住乃至八圣道支，<a id="a-Ih"></a>四念住乃至八圣道支不异大乘。<a id="a-Ii"></a>何以故？<a id="a-Ij"></a>若大乘，<a id="a-Ik"></a>若四念住乃至八圣道支，<a id="a-Il"></a>其性无二、<a id="a-Im"></a>无二分故。</p>
  <p id="aIn">“大乘不异四静虑、<a id="a-Io"></a>四无量、<a id="a-Ip"></a>四无色定，<a id="a-Iq"></a>四静虑、<a id="a-Ir"></a>四无量、<a id="a-Is"></a>四无色定不异大乘。<a id="a-It"></a>何以故？<a id="a-Iu"></a>若大乘，<a id="a-Iv"></a>若四静虑、<a id="a-Iw"></a>四无量、<a id="a-Ix"></a>四无色定，<a id="a-Iy"></a>其性无二、<a id="a-Iz"></a>无二分故。</p>
  <p id="aJ0">“大乘不异八解脱、<a id="a-J1"></a>九次第定，<a id="a-J2"></a>八解脱、<a id="a-J3"></a>九次第定不异大乘。<a id="a-J4"></a>何以故？<a id="a-J5"></a>若大乘，<a id="a-J6"></a>若八解脱、<a id="a-J7"></a>九次第定，<a id="a-J8"></a>其性无二、<a id="a-J9"></a>无二分故。</p>
  <p id="aJA">“大乘不异空、<a id="a-JB"></a>无相、<a id="a-JC"></a>无愿解脱门，<a id="a-JD"></a>空、<a id="a-JE"></a>无相、<a id="a-JF"></a>无愿解脱门不异大乘。<a id="a-JG"></a>何以故？<a id="a-JH"></a>若大乘，<a id="a-JI"></a>若空、<a id="a-JJ"></a>无相、<a id="a-JK"></a>无愿解脱门，<a id="a-JL"></a>其性无二、<a id="a-JM"></a>无二分故。</p>
  <p id="aJN">“大乘不异净观地乃至如来地，<a id="a-JO"></a>净观地乃至如来地不异大乘。<a id="a-JP"></a>何以故？<a id="a-JQ"></a>若大乘，<a id="a-JR"></a>若净观地乃至如来地，<a id="a-JS"></a>其性无二、<a id="a-JT"></a>无二分故。</p>
  <p id="aJU">“大乘不异极喜地乃至法云地，<a id="a-JV"></a>极喜地乃至法云地不异大乘。<a id="a-JW"></a>何以故？<a id="a-JX"></a>若大乘，<a id="a-JY"></a>若极喜地乃至法云地，<a id="a-JZ"></a>其性无二、<a id="a-Ja"></a>无二分故。</p>
  <p id="aJb">“大乘不异陀罗尼门、<a id="a-Jc"></a>三摩地门，<a id="a-Jd"></a>陀罗尼门、<a id="a-Je"></a>三摩地门不异大乘。<a id="a-Jf"></a>何以故？<a id="a-Jg"></a>若大乘，<a id="a-Jh"></a>若陀罗尼门、<a id="a-Ji"></a>三摩地门，<a id="a-Jj"></a>其性无二、<a id="a-Jk"></a>无二分故。</p>
  <p id="aJl">“大乘不异五眼、<a id="a-Jm"></a>六神通，<a id="a-Jn"></a>五眼、<a id="a-Jo"></a>六神通不异大乘。<a id="a-Jp"></a>何以故？<a id="a-Jq"></a>若大乘，<a id="a-Jr"></a>若五眼、<a id="a-Js"></a>六神通，<a id="a-Jt"></a>其性无二、<a id="a-Ju"></a>无二分故。</p>
  <p id="aJv">“大乘不异如来十力乃至十八佛不共法，<a id="a-Jw"></a>如来十力乃至十八佛不共法不异大乘。<a id="a-Jx"></a>何以故？<a id="a-Jy"></a>若大乘，<a id="a-Jz"></a>若如来十力乃至十八佛不共法，<a id="a-K0"></a>其性无二、<a id="a-K1"></a>无二分故。</p>
  <p id="aK2">“大乘不异无忘失法、<a id="a-K3"></a>恒住舍性，<a id="a-K4"></a>无忘失法、<a id="a-K5"></a>恒住舍性不异大乘。<a id="a-K6"></a>何以故？<a id="a-K7"></a>若大乘，<a id="a-K8"></a>若无忘失法、<a id="a-K9"></a>恒住舍性，<a id="a-KA"></a>其性无二、<a id="a-KB"></a>无二分故。</p>
  <p id="aKC">“大乘不异一切智、<a id="a-KD"></a>道相智、<a id="a-KE"></a>一切相智，<a id="a-KF"></a>一切智、<a id="a-KG"></a>道相智、<a id="a-KH"></a>一切相智不异大乘。<a id="a-KI"></a>何以故？<a id="a-KJ"></a>若大乘，<a id="a-KK"></a>若一切智、<a id="a-KL"></a>道相智、<a id="a-KM"></a>一切相智，<a id="a-KN"></a>其性无二、<a id="a-KO"></a>无二分故。</p>
  <p id="aKP">“大乘不异苦、<a id="a-KQ"></a>集、<a id="a-KR"></a>灭、<a id="a-KS"></a>道圣谛，<a id="a-KT"></a>苦、<a id="a-KU"></a>集、<a id="a-KV"></a>灭、<a id="a-KW"></a>道圣谛不异大乘。<a id="a-KX"></a>何以故？<a id="a-KY"></a>若大乘，<a id="a-KZ"></a>若苦、<a id="a-Ka"></a>集、<a id="a-Kb"></a>灭、<a id="a-Kc"></a>道圣谛，<a id="a-Kd"></a>其性无二、<a id="a-Ke"></a>无二分故。</p>
  <p id="aKf">“大乘不异内空乃至无性自性空，<a id="a-Kg"></a>内空乃至无性自性空不异大乘。<a id="a-Kh"></a>何以故？<a id="a-Ki"></a>若大乘，<a id="a-Kj"></a>若内空乃至无性自性空，<a id="a-Kk"></a>其性无二、<a id="a-Kl"></a>无二分故。</p>
  <p id="aKm">“大乘不异真如乃至不思议界，<a id="a-Kn"></a>真如乃至不思议界不异大乘。<a id="a-Ko"></a>何以故？<a id="a-Kp"></a>若大乘，<a id="a-Kq"></a>若真如乃至不思议界，<a id="a-Kr"></a>其性无二、<a id="a-Ks"></a>无二分故。</p>
  <p id="aKt">“大乘不异断界乃至无为界，<a id="a-Ku"></a>断界乃至无为界不异大乘。<a id="a-Kv"></a>何以故？<a id="a-Kw"></a>若大乘，<a id="a-Kx"></a>若断界乃至无为界，<a id="a-Ky"></a>其性无二、<a id="a-Kz"></a>无二分故。</p>
  <p id="aL0">“大乘不异善法、<a id="a-L1"></a>非善法，<a id="a-L2"></a>善法、<a id="a-L3"></a>非善法不异大乘。<a id="a-L4"></a>何以故？<a id="a-L5"></a>若大乘，<a id="a-L6"></a>若善法、<a id="a-L7"></a>非善法，<a id="a-L8"></a>其性无二、<a id="a-L9"></a>无二分故。</p>
  <p id="aLA">“大乘不异有记法、<a id="a-LB"></a>无记法，<a id="a-LC"></a>有记法、<a id="a-LD"></a>无记法不异大乘。<a id="a-LE"></a>何以故？<a id="a-LF"></a>若大乘，<a id="a-LG"></a>若有记法、<a id="a-LH"></a>无记法，<a id="a-LI"></a>其性无二、<a id="a-LJ"></a>无二分故。</p>
  <p id="aLK">“大乘不异有漏法、<a id="a-LL"></a>无漏法，<a id="a-LM"></a>有漏法、<a id="a-LN"></a>无漏法不异大乘。<a id="a-LO"></a>何以故？<a id="a-LP"></a>若大乘，<a id="a-LQ"></a>若有漏法、<a id="a-LR"></a>无漏法，<a id="a-LS"></a>其性无二、<a id="a-LT"></a>无二分故。</p>
  <p id="aLU">“大乘不异世间法、<a id="a-LV"></a>出世间法，<a id="a-LW"></a>世间法、<a id="a-LX"></a>出世间法不异大乘。<a id="a-LY"></a>何以故？<a id="a-LZ"></a>若大乘，<a id="a-La"></a>若世间法、<a id="a-Lb"></a>出世间法，<a id="a-Lc"></a>其性无二、<a id="a-Ld"></a>无二分故。</p>
  <p id="aLe">“大乘不异有为法、<a id="a-Lf"></a>无为法，<a id="a-Lg"></a>有为法、<a id="a-Lh"></a>无为法不异大乘。<a id="a-Li"></a>何以故？<a id="a-Lj"></a>若大乘，<a id="a-Lk"></a>若有为法、<a id="a-Ll"></a>无为法，<a id="a-Lm"></a>其性无二、<a id="a-Ln"></a>无二分故。</p>
  <p id="aLo">“大乘不异蕴、<a id="a-Lp"></a>处、<a id="a-Lq"></a>界等，<a id="a-Lr"></a>蕴、<a id="a-Ls"></a>处、<a id="a-Lt"></a>界等不异大乘。<a id="a-Lu"></a>何以故？<a id="a-Lv"></a>若大乘，<a id="a-Lw"></a>若蕴、<a id="a-Lx"></a>处、<a id="a-Ly"></a>界等，<a id="a-Lz"></a>其性无二、<a id="a-M0"></a>无二分故。</p>
  <p id="aM1">“善现当知，<a id="a-M2"></a>由此义故，<a id="a-M3"></a>汝从前来所说种种大乘之义，<a id="a-M4"></a>皆顺般若波罗蜜多，<a id="a-M5"></a>无所违越。<a id="a-M6"></a>若说大乘则说般若波罗蜜多，<a id="a-M7"></a>若说般若波罗蜜多则说大乘，<a id="a-M8"></a>如是二名义无异故。<a id="a-M9"></a>”</p>
 </body>
</html>