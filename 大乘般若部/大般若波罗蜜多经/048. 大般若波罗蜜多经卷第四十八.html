<!doctype html>
<html id="z3IBShOl" data-ver="1037">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四十八</h1>
  <h2 id="a2">初分摩诃萨品第十三之二</h2>
  <p id="a3">“复次，<a id="a-4"></a>舍利子，<a id="a-5"></a>诸菩萨摩诃萨修行布施波罗蜜多时，<a id="a-6"></a>以应一切智智心，<a id="a-7"></a>而修布施波罗蜜多，<a id="a-8"></a>以无所得而为方便，<a id="a-9"></a>与一切有情同共回向阿耨多罗三藐三菩提，<a id="a-A"></a>于身命等都无所吝。<a id="a-B"></a>舍利子，<a id="a-C"></a>如是名为诸菩萨摩诃萨修行布施波罗蜜多时，<a id="a-D"></a>擐布施波罗蜜多大功德铠。</p>
  <p id="aE">“复次，<a id="a-F"></a>舍利子，<a id="a-G"></a>诸菩萨摩诃萨修行布施波罗蜜多时，<a id="a-H"></a>以应一切智智心，<a id="a-I"></a>而修布施波罗蜜多，<a id="a-J"></a>以无所得而为方便，<a id="a-K"></a>与一切有情同共回向阿耨多罗三藐三菩提，<a id="a-L"></a>于布施行不起声闻、<a id="a-M"></a>独觉作意。<a id="a-N"></a>舍利子，<a id="a-O"></a>如是名为诸菩萨摩诃萨修行布施波罗蜜多时，<a id="a-P"></a>擐净戒波罗蜜多大功德铠。</p>
  <p id="aQ">“复次，<a id="a-R"></a>舍利子，<a id="a-S"></a>诸菩萨摩诃萨修行布施波罗蜜多时，<a id="a-T"></a>以应一切智智心，<a id="a-U"></a>而修布施波罗蜜多，<a id="a-V"></a>以无所得而为方便，<a id="a-W"></a>与一切有情同共回向阿耨多罗三藐三菩提，<a id="a-X"></a>于布施法信忍欲乐。<a id="a-Y"></a>舍利子，<a id="a-Z"></a>如是名为诸菩萨摩诃萨修行布施波罗蜜多时，<a id="a-a"></a>擐安忍波罗蜜多大功德铠。</p>
  <p id="ab">“复次，<a id="a-c"></a>舍利子，<a id="a-d"></a>诸菩萨摩诃萨修行布施波罗蜜多时，<a id="a-e"></a>以应一切智智心，<a id="a-f"></a>而修布施波罗蜜多，<a id="a-g"></a>以无所得而为方便，<a id="a-h"></a>与一切有情同共回向阿耨多罗三藐三菩提，<a id="a-i"></a>于布施行勤修不息。<a id="a-j"></a>舍利子，<a id="a-k"></a>如是名为诸菩萨摩诃萨修行布施波罗蜜多时，<a id="a-l"></a>擐精进波罗蜜多大功德铠。</p>
  <p id="am">“复次，<a id="a-n"></a>舍利子，<a id="a-o"></a>诸菩萨摩诃萨修行布施波罗蜜多时，<a id="a-p"></a>以应一切智智心，<a id="a-q"></a>而修布施波罗蜜多，<a id="a-r"></a>以无所得而为方便，<a id="a-s"></a>与一切有情同共回向阿耨多罗三藐三菩提，<a id="a-t"></a>于布施行一心回向一切智智，<a id="a-u"></a>不杂声闻、<a id="a-v"></a>独觉作意。<a id="a-w"></a>舍利子，<a id="a-x"></a>如是名为诸菩萨摩诃萨修行布施波罗蜜多时，<a id="a-y"></a>擐静虑波罗蜜多大功德铠。</p>
  <p id="az">“复次，<a id="a-10"></a>舍利子，<a id="a-11"></a>诸菩萨摩诃萨修行布施波罗蜜多时，<a id="a-12"></a>以应一切智智心，<a id="a-13"></a>而修布施波罗蜜多，<a id="a-14"></a>以无所得而为方便，<a id="a-15"></a>与一切有情同共回向阿耨多罗三藐三菩提，<a id="a-16"></a>于布施法住如幻、<a id="a-17"></a>如梦、<a id="a-18"></a>如像、<a id="a-19"></a>如响、<a id="a-1A"></a>如光影、<a id="a-1B"></a>如空花、<a id="a-1C"></a>如寻香城、<a id="a-1D"></a>如变化事想，<a id="a-1E"></a>不见施者、<a id="a-1F"></a>受者、<a id="a-1G"></a>施物。<a id="a-1H"></a>舍利子，<a id="a-1I"></a>如是名为诸菩萨摩诃萨修行布施波罗蜜多时，<a id="a-1J"></a>擐般若波罗蜜多大功德铠。</p>
  <p id="a1K">“舍利子，<a id="a-1L"></a>是菩萨摩诃萨修行布施波罗蜜多时，<a id="a-1M"></a>具擐六种波罗蜜多大功德铠。<a id="a-1N"></a>舍利子，<a id="a-1O"></a>若菩萨摩诃萨以应一切智智心，<a id="a-1P"></a>修行布施波罗蜜多时，<a id="a-1Q"></a>于六波罗蜜多相不取不著，<a id="a-1R"></a>当知是菩萨摩诃萨擐大功德铠。<a id="a-1S"></a>舍利子，<a id="a-1T"></a>如是名为菩萨摩诃萨为欲利乐一切有情擐大功德铠。</p>
  <p id="a1U">“复次，<a id="a-1V"></a>舍利子，<a id="a-1W"></a>诸菩萨摩诃萨修行净戒波罗蜜多时，<a id="a-1X"></a>以应一切智智心，<a id="a-1Y"></a>而修净戒波罗蜜多，<a id="a-1Z"></a>以无所得而为方便，<a id="a-1a"></a>与一切有情同共回向阿耨多罗三藐三菩提，<a id="a-1b"></a>为护净戒于诸所有都不恋著。<a id="a-1c"></a>舍利子，<a id="a-1d"></a>如是名为诸菩萨摩诃萨修行净戒波罗蜜多时，<a id="a-1e"></a>擐布施波罗蜜多大功德铠。</p>
  <p id="a1f">“复次，<a id="a-1g"></a>舍利子，<a id="a-1h"></a>诸菩萨摩诃萨修行净戒波罗蜜多时，<a id="a-1i"></a>以应一切智智心，<a id="a-1j"></a>而修净戒波罗蜜多，<a id="a-1k"></a>以无所得而为方便，<a id="a-1l"></a>与一切有情同共回向阿耨多罗三藐三菩提，<a id="a-1m"></a>于净戒行尚不趣求声闻、<a id="a-1n"></a>独觉，<a id="a-1o"></a>况异生地？<a id="a-1p"></a>舍利子，<a id="a-1q"></a>如是名为诸菩萨摩诃萨修行净戒波罗蜜多时，<a id="a-1r"></a>擐净戒波罗蜜多大功德铠。</p>
  <p id="a1s">“复次，<a id="a-1t"></a>舍利子，<a id="a-1u"></a>诸菩萨摩诃萨修行净戒波罗蜜多时，<a id="a-1v"></a>以应一切智智心，<a id="a-1w"></a>而修净戒波罗蜜多，<a id="a-1x"></a>以无所得而为方便，<a id="a-1y"></a>与一切有情同共回向阿耨多罗三藐三菩提，<a id="a-1z"></a>于净戒法信忍欲乐。<a id="a-20"></a>舍利子，<a id="a-21"></a>如是名为诸菩萨摩诃萨修行净戒波罗蜜多时，<a id="a-22"></a>擐安忍波罗蜜多大功德铠。</p>
  <p id="a23">“复次，<a id="a-24"></a>舍利子，<a id="a-25"></a>诸菩萨摩诃萨修行净戒波罗蜜多时，<a id="a-26"></a>以应一切智智心，<a id="a-27"></a>而修净戒波罗蜜多，<a id="a-28"></a>以无所得而为方便，<a id="a-29"></a>与一切有情同共回向阿耨多罗三藐三菩提，<a id="a-2A"></a>于净戒行勤修不息。<a id="a-2B"></a>舍利子，<a id="a-2C"></a>如是名为诸菩萨摩诃萨修行净戒波罗蜜多时，<a id="a-2D"></a>擐精进波罗蜜多大功德铠。</p>
  <p id="a2E">“复次，<a id="a-2F"></a>舍利子，<a id="a-2G"></a>诸菩萨摩诃萨修行净戒波罗蜜多时，<a id="a-2H"></a>以应一切智智心，<a id="a-2I"></a>而修净戒波罗蜜多，<a id="a-2J"></a>以无所得而为方便，<a id="a-2K"></a>与一切有情同共回向阿耨多罗三藐三菩提，<a id="a-2L"></a>于净戒行专以大悲而为上首，<a id="a-2M"></a>尚不间杂二乘作意，<a id="a-2N"></a>况异生心？<a id="a-2O"></a>舍利子，<a id="a-2P"></a>如是名为诸菩萨摩诃萨修行净戒波罗蜜多时，<a id="a-2Q"></a>擐静虑波罗蜜多大功德铠。</p>
  <p id="a2R">“复次，<a id="a-2S"></a>舍利子，<a id="a-2T"></a>诸菩萨摩诃萨修行净戒波罗蜜多时，<a id="a-2U"></a>以应一切智智心，<a id="a-2V"></a>而修净戒波罗蜜多，<a id="a-2W"></a>以无所得而为方便，<a id="a-2X"></a>与一切有情同共回向阿耨多罗三藐三菩提，<a id="a-2Y"></a>于净戒法住如幻、<a id="a-2Z"></a>如梦、<a id="a-2a"></a>如像、<a id="a-2b"></a>如响、<a id="a-2c"></a>如光影、<a id="a-2d"></a>如空花、<a id="a-2e"></a>如寻香城、<a id="a-2f"></a>如变化事想，<a id="a-2g"></a>于清净戒不恃不著，<a id="a-2h"></a>于破戒恶不厌不取，<a id="a-2i"></a>由持与犯本性空故。<a id="a-2j"></a>舍利子，<a id="a-2k"></a>如是名为诸菩萨摩诃萨修行净戒波罗蜜多时，<a id="a-2l"></a>擐般若波罗蜜多大功德铠。</p>
  <p id="a2m">“舍利子，<a id="a-2n"></a>是菩萨摩诃萨修行净戒波罗蜜多时，<a id="a-2o"></a>具擐六种波罗蜜多大功德铠。<a id="a-2p"></a>舍利子，<a id="a-2q"></a>若菩萨摩诃萨以应一切智智心，<a id="a-2r"></a>修行净戒波罗蜜多时，<a id="a-2s"></a>于六波罗蜜多相不取不著，<a id="a-2t"></a>当知是菩萨摩诃萨擐大功德铠。<a id="a-2u"></a>舍利子，<a id="a-2v"></a>如是名为菩萨摩诃萨为欲利乐一切有情擐大功德铠。</p>
  <p id="a2w">“复次，<a id="a-2x"></a>舍利子，<a id="a-2y"></a>诸菩萨摩诃萨修行安忍波罗蜜多时，<a id="a-2z"></a>以应一切智智心，<a id="a-30"></a>而修安忍波罗蜜多，<a id="a-31"></a>以无所得而为方便，<a id="a-32"></a>与一切有情同共回向阿耨多罗三藐三菩提，<a id="a-33"></a>为成安忍于身命等无所恋著。<a id="a-34"></a>舍利子，<a id="a-35"></a>如是名为诸菩萨摩诃萨修行安忍波罗蜜多时，<a id="a-36"></a>擐布施波罗蜜多大功德铠。</p>
  <p id="a37">“复次，<a id="a-38"></a>舍利子，<a id="a-39"></a>诸菩萨摩诃萨修行安忍波罗蜜多时，<a id="a-3A"></a>以应一切智智心，<a id="a-3B"></a>而修安忍波罗蜜多，<a id="a-3C"></a>以无所得而为方便，<a id="a-3D"></a>与一切有情同共回向阿耨多罗三藐三菩提，<a id="a-3E"></a>于安忍行不杂声闻、<a id="a-3F"></a>独觉、<a id="a-3G"></a>异生下劣作意。<a id="a-3H"></a>舍利子，<a id="a-3I"></a>如是名为诸菩萨摩诃萨修行安忍波罗蜜多时，<a id="a-3J"></a>擐净戒波罗蜜多大功德铠。</p>
  <p id="a3K">“复次，<a id="a-3L"></a>舍利子，<a id="a-3M"></a>诸菩萨摩诃萨修行安忍波罗蜜多时，<a id="a-3N"></a>以应一切智智心，<a id="a-3O"></a>而修安忍波罗蜜多，<a id="a-3P"></a>以无所得而为方便，<a id="a-3Q"></a>与一切有情同共回向阿耨多罗三藐三菩提，<a id="a-3R"></a>于安忍法信忍欲乐。<a id="a-3S"></a>舍利子，<a id="a-3T"></a>如是名为诸菩萨摩诃萨修行安忍波罗蜜多时，<a id="a-3U"></a>擐安忍波罗蜜多大功德铠。</p>
  <p id="a3V">“复次，<a id="a-3W"></a>舍利子，<a id="a-3X"></a>诸菩萨摩诃萨修行安忍波罗蜜多时，<a id="a-3Y"></a>以应一切智智心，<a id="a-3Z"></a>而修安忍波罗蜜多，<a id="a-3a"></a>以无所得而为方便，<a id="a-3b"></a>与一切有情同共回向阿耨多罗三藐三菩提，<a id="a-3c"></a>于安忍行勤修不息。<a id="a-3d"></a>舍利子，<a id="a-3e"></a>如是名为诸菩萨摩诃萨修行安忍波罗蜜多时，<a id="a-3f"></a>擐精进波罗蜜多大功德铠。</p>
  <p id="a3g">“复次，<a id="a-3h"></a>舍利子，<a id="a-3i"></a>诸菩萨摩诃萨修行安忍波罗蜜多时，<a id="a-3j"></a>以应一切智智心，<a id="a-3k"></a>而修安忍波罗蜜多，<a id="a-3l"></a>以无所得而为方便，<a id="a-3m"></a>与一切有情同共回向阿耨多罗三藐三菩提，<a id="a-3n"></a>摄心一缘修安忍行，<a id="a-3o"></a>虽遇苦事而不异缘。<a id="a-3p"></a>舍利子，<a id="a-3q"></a>如是名为诸菩萨摩诃萨修行安忍波罗蜜多时，<a id="a-3r"></a>擐静虑波罗蜜多大功德铠。</p>
  <p id="a3s">“复次，<a id="a-3t"></a>舍利子，<a id="a-3u"></a>诸菩萨摩诃萨修行安忍波罗蜜多时，<a id="a-3v"></a>以应一切智智心，<a id="a-3w"></a>而修安忍波罗蜜多，<a id="a-3x"></a>以无所得而为方便，<a id="a-3y"></a>与一切有情同共回向阿耨多罗三藐三菩提，<a id="a-3z"></a>于安忍法住如幻、<a id="a-40"></a>如梦、<a id="a-41"></a>如像、<a id="a-42"></a>如响、<a id="a-43"></a>如光影、<a id="a-44"></a>如空花、<a id="a-45"></a>如寻香城、<a id="a-46"></a>如变化事想，<a id="a-47"></a>为欲修集一切佛法，<a id="a-48"></a>为欲成熟一切有情，<a id="a-49"></a>观诸法空，<a id="a-4A"></a>不执怨害。<a id="a-4B"></a>舍利子，<a id="a-4C"></a>如是名为诸菩萨摩诃萨修行安忍波罗蜜多时，<a id="a-4D"></a>擐般若波罗蜜多大功德铠。</p>
  <p id="a4E">“舍利子，<a id="a-4F"></a>是菩萨摩诃萨修行安忍波罗蜜多时，<a id="a-4G"></a>具擐六种波罗蜜多大功德铠。<a id="a-4H"></a>舍利子，<a id="a-4I"></a>若菩萨摩诃萨以应一切智智心，<a id="a-4J"></a>修行安忍波罗蜜多时，<a id="a-4K"></a>于六波罗蜜多相不取不著，<a id="a-4L"></a>当知是菩萨摩诃萨擐大功德铠。<a id="a-4M"></a>舍利子，<a id="a-4N"></a>如是名为菩萨摩诃萨为欲利乐一切有情擐大功德铠。</p>
  <p id="a4O">“复次，<a id="a-4P"></a>舍利子，<a id="a-4Q"></a>诸菩萨摩诃萨修行精进波罗蜜多时，<a id="a-4R"></a>以应一切智智心，<a id="a-4S"></a>而修精进波罗蜜多，<a id="a-4T"></a>以无所得而为方便，<a id="a-4U"></a>与一切有情同共回向阿耨多罗三藐三菩提，<a id="a-4V"></a>勤修种种难行施行。<a id="a-4W"></a>舍利子，<a id="a-4X"></a>如是名为诸菩萨摩诃萨修行精进波罗蜜多时，<a id="a-4Y"></a>擐布施波罗蜜多大功德铠。</p>
  <p id="a4Z">“复次，<a id="a-4a"></a>舍利子，<a id="a-4b"></a>诸菩萨摩诃萨修行精进波罗蜜多时，<a id="a-4c"></a>以应一切智智心，<a id="a-4d"></a>而修精进波罗蜜多，<a id="a-4e"></a>以无所得而为方便，<a id="a-4f"></a>与一切有情同共回向阿耨多罗三藐三菩提，<a id="a-4g"></a>精勤护持清净禁戒。<a id="a-4h"></a>舍利子，<a id="a-4i"></a>如是名为诸菩萨摩诃萨修行精进波罗蜜多时，<a id="a-4j"></a>擐净戒波罗蜜多大功德铠。</p>
  <p id="a4k">“复次，<a id="a-4l"></a>舍利子，<a id="a-4m"></a>诸菩萨摩诃萨修行精进波罗蜜多时，<a id="a-4n"></a>以应一切智智心，<a id="a-4o"></a>而修精进波罗蜜多，<a id="a-4p"></a>以无所得而为方便，<a id="a-4q"></a>与一切有情同共回向阿耨多罗三藐三菩提，<a id="a-4r"></a>勤修种种难行忍行。<a id="a-4s"></a>舍利子，<a id="a-4t"></a>如是名为诸菩萨摩诃萨修行精进波罗蜜多时，<a id="a-4u"></a>擐安忍波罗蜜多大功德铠。</p>
  <p id="a4v">“复次，<a id="a-4w"></a>舍利子，<a id="a-4x"></a>诸菩萨摩诃萨修行精进波罗蜜多时，<a id="a-4y"></a>以应一切智智心，<a id="a-4z"></a>而修精进波罗蜜多，<a id="a-50"></a>以无所得而为方便，<a id="a-51"></a>与一切有情同共回向阿耨多罗三藐三菩提，<a id="a-52"></a>炽然勤修有利苦行。<a id="a-53"></a>舍利子，<a id="a-54"></a>如是名为诸菩萨摩诃萨修行精进波罗蜜多时，<a id="a-55"></a>擐精进波罗蜜多大功德铠。</p>
  <p id="a56">“复次，<a id="a-57"></a>舍利子，<a id="a-58"></a>诸菩萨摩诃萨修行精进波罗蜜多时，<a id="a-59"></a>以应一切智智心，<a id="a-5A"></a>而修精进波罗蜜多，<a id="a-5B"></a>以无所得而为方便，<a id="a-5C"></a>与一切有情同共回向阿耨多罗三藐三菩提，<a id="a-5D"></a>勤修种种静虑等至。<a id="a-5E"></a>舍利子，<a id="a-5F"></a>如是名为诸菩萨摩诃萨修行精进波罗蜜多时，<a id="a-5G"></a>擐静虑波罗蜜多大功德铠。</p>
  <p id="a5H">“复次，<a id="a-5I"></a>舍利子，<a id="a-5J"></a>诸菩萨摩诃萨修行精进波罗蜜多时，<a id="a-5K"></a>以应一切智智心，<a id="a-5L"></a>而修精进波罗蜜多，<a id="a-5M"></a>以无所得而为方便，<a id="a-5N"></a>与一切有情同共回向阿耨多罗三藐三菩提，<a id="a-5O"></a>精进修行无取著慧。<a id="a-5P"></a>舍利子，<a id="a-5Q"></a>如是名为诸菩萨摩诃萨修行精进波罗蜜多时，<a id="a-5R"></a>擐般若波罗蜜多大功德铠。</p>
  <p id="a5S">“舍利子，<a id="a-5T"></a>是菩萨摩诃萨修行精进波罗蜜多时，<a id="a-5U"></a>具擐六种波罗蜜多大功德铠。<a id="a-5V"></a>舍利子，<a id="a-5W"></a>若菩萨摩诃萨以应一切智智心，<a id="a-5X"></a>修行精进波罗蜜多时，<a id="a-5Y"></a>于六波罗蜜多相不取不著，<a id="a-5Z"></a>当知是菩萨摩诃萨擐大功德铠。<a id="a-5a"></a>舍利子，<a id="a-5b"></a>如是名为菩萨摩诃萨为欲利乐一切有情擐大功德铠。</p>
  <p id="a5c">“复次，<a id="a-5d"></a>舍利子，<a id="a-5e"></a>诸菩萨摩诃萨修行静虑波罗蜜多时，<a id="a-5f"></a>以应一切智智心，<a id="a-5g"></a>而修静虑波罗蜜多，<a id="a-5h"></a>以无所得而为方便，<a id="a-5i"></a>与一切有情同共回向阿耨多罗三藐三菩提，<a id="a-5j"></a>住安静心而行布施，<a id="a-5k"></a>令悭吝垢不复现前。<a id="a-5l"></a>舍利子，<a id="a-5m"></a>如是名为诸菩萨摩诃萨修行静虑波罗蜜多时，<a id="a-5n"></a>擐布施波罗蜜多大功德铠。</p>
  <p id="a5o">“复次，<a id="a-5p"></a>舍利子，<a id="a-5q"></a>诸菩萨摩诃萨修行静虑波罗蜜多时，<a id="a-5r"></a>以应一切智智心，<a id="a-5s"></a>而修静虑波罗蜜多，<a id="a-5t"></a>以无所得而为方便，<a id="a-5u"></a>与一切有情同共回向阿耨多罗三藐三菩提，<a id="a-5v"></a>由净定力护持禁戒，<a id="a-5w"></a>令犯戒垢不复现前。<a id="a-5x"></a>舍利子，<a id="a-5y"></a>如是名为诸菩萨摩诃萨修行静虑波罗蜜多时，<a id="a-5z"></a>擐净戒波罗蜜多大功德铠。</p>
  <p id="a60">“复次，<a id="a-61"></a>舍利子，<a id="a-62"></a>诸菩萨摩诃萨修行静虑波罗蜜多时，<a id="a-63"></a>以应一切智智心，<a id="a-64"></a>而修静虑波罗蜜多，<a id="a-65"></a>以无所得而为方便，<a id="a-66"></a>与一切有情同共回向阿耨多罗三藐三菩提，<a id="a-67"></a>住慈悲定而修安忍，<a id="a-68"></a>令忿恚等不复现前。<a id="a-69"></a>舍利子，<a id="a-6A"></a>如是名为诸菩萨摩诃萨修行静虑波罗蜜多时，<a id="a-6B"></a>擐安忍波罗蜜多大功德铠。</p>
  <p id="a6C">“复次，<a id="a-6D"></a>舍利子，<a id="a-6E"></a>诸菩萨摩诃萨修行静虑波罗蜜多时，<a id="a-6F"></a>以应一切智智心，<a id="a-6G"></a>而修静虑波罗蜜多，<a id="a-6H"></a>以无所得而为方便，<a id="a-6I"></a>与一切有情同共回向阿耨多罗三藐三菩提，<a id="a-6J"></a>安住静定勤修功德，<a id="a-6K"></a>令诸懈怠不复现前。<a id="a-6L"></a>舍利子，<a id="a-6M"></a>如是名为诸菩萨摩诃萨修行静虑波罗蜜多时，<a id="a-6N"></a>擐精进波罗蜜多大功德铠。</p>
  <p id="a6O">“复次，<a id="a-6P"></a>舍利子，<a id="a-6Q"></a>诸菩萨摩诃萨修行静虑波罗蜜多时，<a id="a-6R"></a>以应一切智智心，<a id="a-6S"></a>而修静虑波罗蜜多，<a id="a-6T"></a>以无所得而为方便，<a id="a-6U"></a>与一切有情同共回向阿耨多罗三藐三菩提，<a id="a-6V"></a>依静虑等引发胜定，<a id="a-6W"></a>令味乱障不复现前。<a id="a-6X"></a>舍利子，<a id="a-6Y"></a>如是名为诸菩萨摩诃萨修行静虑波罗蜜多时，<a id="a-6Z"></a>擐静虑波罗蜜多大功德铠。</p>
  <p id="a6a">“复次，<a id="a-6b"></a>舍利子，<a id="a-6c"></a>诸菩萨摩诃萨修行静虑波罗蜜多时，<a id="a-6d"></a>以应一切智智心，<a id="a-6e"></a>而修静虑波罗蜜多，<a id="a-6f"></a>以无所得而为方便，<a id="a-6g"></a>与一切有情同共回向阿耨多罗三藐三菩提，<a id="a-6h"></a>依静虑等引发胜慧，<a id="a-6i"></a>观一切法皆如幻等，<a id="a-6j"></a>令诸恶慧不复现前。<a id="a-6k"></a>舍利子，<a id="a-6l"></a>如是名为诸菩萨摩诃萨修行静虑波罗蜜多时，<a id="a-6m"></a>擐般若波罗蜜多大功德铠。</p>
  <p id="a6n">“舍利子，<a id="a-6o"></a>是菩萨摩诃萨修行静虑波罗蜜多时，<a id="a-6p"></a>具擐六种波罗蜜多大功德铠。<a id="a-6q"></a>舍利子，<a id="a-6r"></a>若菩萨摩诃萨以应一切智智心，<a id="a-6s"></a>修行静虑波罗蜜多时，<a id="a-6t"></a>于六波罗蜜多相不取不著，<a id="a-6u"></a>当知是菩萨摩诃萨擐大功德铠。<a id="a-6v"></a>舍利子，<a id="a-6w"></a>如是名为菩萨摩诃萨为欲利乐一切有情擐大功德铠。</p>
  <p id="a6x">“复次，<a id="a-6y"></a>舍利子，<a id="a-6z"></a>诸菩萨摩诃萨修行般若波罗蜜多时，<a id="a-70"></a>以应一切智智心，<a id="a-71"></a>而修般若波罗蜜多，<a id="a-72"></a>以无所得而为方便，<a id="a-73"></a>与一切有情同共回向阿耨多罗三藐三菩提，<a id="a-74"></a>不见施者、<a id="a-75"></a>受者、<a id="a-76"></a>施物，<a id="a-77"></a>三轮清净而行布施。<a id="a-78"></a>舍利子，<a id="a-79"></a>如是名为诸菩萨摩诃萨修行般若波罗蜜多时，<a id="a-7A"></a>擐布施波罗蜜多大功德铠。</p>
  <p id="a7B">“复次，<a id="a-7C"></a>舍利子，<a id="a-7D"></a>诸菩萨摩诃萨修行般若波罗蜜多时，<a id="a-7E"></a>以应一切智智心，<a id="a-7F"></a>而修般若波罗蜜多，<a id="a-7G"></a>以无所得而为方便，<a id="a-7H"></a>与一切有情同共回向阿耨多罗三藐三菩提，<a id="a-7I"></a>不见持戒及破戒等，<a id="a-7J"></a>以无著心而修净戒。<a id="a-7K"></a>舍利子，<a id="a-7L"></a>如是名为诸菩萨摩诃萨修行般若波罗蜜多时，<a id="a-7M"></a>擐净戒波罗蜜多大功德铠。</p>
  <p id="a7N">“复次，<a id="a-7O"></a>舍利子，<a id="a-7P"></a>诸菩萨摩诃萨修行般若波罗蜜多时，<a id="a-7Q"></a>以应一切智智心，<a id="a-7R"></a>而修般若波罗蜜多，<a id="a-7S"></a>以无所得而为方便，<a id="a-7T"></a>与一切有情同共回向阿耨多罗三藐三菩提，<a id="a-7U"></a>不见能忍所忍等事，<a id="a-7V"></a>以胜空慧而修安忍。<a id="a-7W"></a>舍利子，<a id="a-7X"></a>如是名为诸菩萨摩诃萨修行般若波罗蜜多时，<a id="a-7Y"></a>擐安忍波罗蜜多大功德铠。</p>
  <p id="a7Z">“复次，<a id="a-7a"></a>舍利子，<a id="a-7b"></a>诸菩萨摩诃萨修行般若波罗蜜多时，<a id="a-7c"></a>以应一切智智心，<a id="a-7d"></a>而修般若波罗蜜多，<a id="a-7e"></a>以无所得而为方便，<a id="a-7f"></a>与一切有情同共回向阿耨多罗三藐三菩提，<a id="a-7g"></a>观一切法皆毕竟空，<a id="a-7h"></a>以大悲心而行精进。<a id="a-7i"></a>舍利子，<a id="a-7j"></a>如是名为诸菩萨摩诃萨修行般若波罗蜜多时，<a id="a-7k"></a>擐精进波罗蜜多大功德铠。</p>
  <p id="a7l">“复次，<a id="a-7m"></a>舍利子，<a id="a-7n"></a>诸菩萨摩诃萨修行般若波罗蜜多时，<a id="a-7o"></a>以应一切智智心，<a id="a-7p"></a>而修般若波罗蜜多，<a id="a-7q"></a>以无所得而为方便，<a id="a-7r"></a>与一切有情同共回向阿耨多罗三藐三菩提，<a id="a-7s"></a>观入、<a id="a-7t"></a>住、<a id="a-7u"></a>出定及定境皆毕竟空而修等至。<a id="a-7v"></a>舍利子，<a id="a-7w"></a>如是名为诸菩萨摩诃萨修行般若波罗蜜多时，<a id="a-7x"></a>擐静虑波罗蜜多大功德铠。</p>
  <p id="a7y">“复次，<a id="a-7z"></a>舍利子，<a id="a-80"></a>诸菩萨摩诃萨修行般若波罗蜜多时，<a id="a-81"></a>以应一切智智心，<a id="a-82"></a>而修般若波罗蜜多，<a id="a-83"></a>以无所得而为方便，<a id="a-84"></a>与一切有情同共回向阿耨多罗三藐三菩提，<a id="a-85"></a>于一切法、<a id="a-86"></a>一切有情、<a id="a-87"></a>一切波罗蜜多，<a id="a-88"></a>住如幻、<a id="a-89"></a>如梦、<a id="a-8A"></a>如像、<a id="a-8B"></a>如响、<a id="a-8C"></a>如光影、<a id="a-8D"></a>如空花、<a id="a-8E"></a>如寻香城、<a id="a-8F"></a>如变化事想，<a id="a-8G"></a>而修种种无取著慧。<a id="a-8H"></a>舍利子，<a id="a-8I"></a>如是名为诸菩萨摩诃萨修行般若波罗蜜多时，<a id="a-8J"></a>擐般若波罗蜜多大功德铠。</p>
  <p id="a8K">“舍利子，<a id="a-8L"></a>是菩萨摩诃萨修行般若波罗蜜多时，<a id="a-8M"></a>具擐六种波罗蜜多大功德铠。<a id="a-8N"></a>舍利子，<a id="a-8O"></a>若菩萨摩诃萨以应一切智智心，<a id="a-8P"></a>修行般若波罗蜜多时，<a id="a-8Q"></a>于六波罗蜜多相不取不著，<a id="a-8R"></a>当知是菩萨摩诃萨擐大功德铠。<a id="a-8S"></a>舍利子，<a id="a-8T"></a>如是名为菩萨摩诃萨为欲利乐一切有情擐大功德铠。</p>
  <p id="a8U">“舍利子，<a id="a-8V"></a>诸菩萨摩诃萨如是安住一一波罗蜜多，<a id="a-8W"></a>皆修六波罗蜜多令得圆满，<a id="a-8X"></a>是故名擐大功德铠。</p>
  <p id="a8Y">“复次，<a id="a-8Z"></a>舍利子，<a id="a-8a"></a>诸菩萨摩诃萨虽入诸静虑及无量、<a id="a-8b"></a>无色定而不味著，<a id="a-8c"></a>亦不为彼势力所引，<a id="a-8d"></a>亦不随彼势力受生。<a id="a-8e"></a>舍利子，<a id="a-8f"></a>是为菩萨摩诃萨修行静虑波罗蜜多时，<a id="a-8g"></a>擐方便善巧般若波罗蜜多大功德铠。</p>
  <p id="a8h">“复次，<a id="a-8i"></a>舍利子，<a id="a-8j"></a>诸菩萨摩诃萨虽入诸静虑及无量、<a id="a-8k"></a>无色定，<a id="a-8l"></a>住远离见、<a id="a-8m"></a>寂静见、<a id="a-8n"></a>空无相无愿见而不证实际，<a id="a-8o"></a>不入声闻及独觉地，<a id="a-8p"></a>胜伏一切声闻、<a id="a-8q"></a>独觉。<a id="a-8r"></a>舍利子，<a id="a-8s"></a>如是名为菩萨摩诃萨修行静虑波罗蜜多时，<a id="a-8t"></a>擐方便善巧般若波罗蜜多大功德铠。</p>
  <p id="a8u">“舍利子，<a id="a-8v"></a>以诸菩萨由为利乐一切有情擐如是等大功德铠，<a id="a-8w"></a>故复名摩诃萨。</p>
  <p id="a8x">“舍利子，<a id="a-8y"></a>如是为欲利乐一切有情擐大功德铠菩萨摩诃萨，<a id="a-8z"></a>普为十方各如殑伽沙等世界诸佛世尊，<a id="a-90"></a>于大众中欢喜赞叹，<a id="a-91"></a>作如是言：<a id="a-92"></a>‘某方某世界中有某名菩萨摩诃萨，<a id="a-93"></a>为欲利乐一切有情擐大功德铠，<a id="a-94"></a>成熟有情，<a id="a-95"></a>严净佛土，<a id="a-96"></a>游戏神通，<a id="a-97"></a>作所应作。<a id="a-98"></a>’如是展转声遍十方，<a id="a-99"></a>天人等众闻皆欢喜，<a id="a-9A"></a>咸作是言：<a id="a-9B"></a>‘如是菩萨速当作佛，<a id="a-9C"></a>利益安乐一切有情。<a id="a-9D"></a>’”</p>
  <p id="a9E">尔时，<a id="a-9F"></a>具寿舍利子问满慈子言：<a id="a-9G"></a>“云何名为菩萨摩诃萨为欲利乐诸有情故发趣大乘？<a id="a-9H"></a>”</p>
  <p id="a9I">满慈子言：<a id="a-9J"></a>“舍利子，<a id="a-9K"></a>菩萨摩诃萨为欲利乐一切有情，<a id="a-9L"></a>擐六波罗蜜多大功德铠已，<a id="a-9M"></a>复为利乐诸有情故，<a id="a-9N"></a>离欲恶不善法，<a id="a-9O"></a>有寻有伺，<a id="a-9P"></a>离生喜乐，<a id="a-9Q"></a>入初静虑具足住；<a id="a-9R"></a>寻伺寂静，<a id="a-9S"></a>内等净，<a id="a-9T"></a>心一趣性，<a id="a-9U"></a>无寻伺，<a id="a-9V"></a>定生喜乐，<a id="a-9W"></a>入第二静虑具足住；<a id="a-9X"></a>离喜住舍，<a id="a-9Y"></a>具念正知，<a id="a-9Z"></a>身受乐，<a id="a-9a"></a>圣说住舍，<a id="a-9b"></a>具念乐住，<a id="a-9c"></a>入第三静虑具足住；<a id="a-9d"></a>断乐断苦，<a id="a-9e"></a>先喜忧没，<a id="a-9f"></a>不苦不乐，<a id="a-9g"></a>舍念清净，<a id="a-9h"></a>入第四静虑具足住。<a id="a-9i"></a>复依静虑起慈俱心，<a id="a-9j"></a>行相广大，<a id="a-9k"></a>无二无量，<a id="a-9l"></a>无怨、<a id="a-9m"></a>无害、<a id="a-9n"></a>无恨、<a id="a-9o"></a>无恼，<a id="a-9p"></a>遍满善修，<a id="a-9q"></a>胜解周普，<a id="a-9r"></a>充溢十方，<a id="a-9s"></a>尽虚空穷法界，<a id="a-9t"></a>慈心胜解具足而住；<a id="a-9u"></a>悲、<a id="a-9v"></a>喜、<a id="a-9w"></a>舍俱心胜解行相，<a id="a-9x"></a>亦复如是。<a id="a-9y"></a>依此加行，<a id="a-9z"></a>复超一切色想，<a id="a-A0"></a>灭有对想，<a id="a-A1"></a>不思惟种种想，<a id="a-A2"></a>入无边空，<a id="a-A3"></a>空无边处具足住；<a id="a-A4"></a>超一切空无边处，<a id="a-A5"></a>入无边识，<a id="a-A6"></a>识无边处具足住；<a id="a-A7"></a>超一切识无边处，<a id="a-A8"></a>入无所有，<a id="a-A9"></a>无所有处具足住；<a id="a-AA"></a>超一切无所有处，<a id="a-AB"></a>入非想非非想处具足住。<a id="a-AC"></a>舍利子，<a id="a-AD"></a>是菩萨摩诃萨以无所得而为方便，<a id="a-AE"></a>持此静虑、<a id="a-AF"></a>无量、<a id="a-AG"></a>无色，<a id="a-AH"></a>与一切有情同共回向阿耨多罗三藐三菩提。<a id="a-AI"></a>舍利子，<a id="a-AJ"></a>是为菩萨摩诃萨为欲利乐诸有情故发趣大乘。</p>
  <p id="aAK">“复次，<a id="a-AL"></a>舍利子，<a id="a-AM"></a>诸菩萨摩诃萨为欲利乐诸有情故，<a id="a-AN"></a>先自安住如是静虑、<a id="a-AO"></a>无量、<a id="a-AP"></a>无色，<a id="a-AQ"></a>于入、<a id="a-AR"></a>住、<a id="a-AS"></a>出诸行、<a id="a-AT"></a>相、<a id="a-AU"></a>状善分别知。<a id="a-AV"></a>得自在已，<a id="a-AW"></a>复作是念：<a id="a-AX"></a>‘我当以应一切智智心，<a id="a-AY"></a>大悲为上首，<a id="a-AZ"></a>为断一切有情诸烦恼故，<a id="a-Aa"></a>说诸静虑、<a id="a-Ab"></a>无量、<a id="a-Ac"></a>无色，<a id="a-Ad"></a>分别开示令善了知诸定爱味、<a id="a-Ae"></a>过患、<a id="a-Af"></a>出离，<a id="a-Ag"></a>及入、<a id="a-Ah"></a>住、<a id="a-Ai"></a>出诸行、<a id="a-Aj"></a>相、<a id="a-Ak"></a>状。<a id="a-Al"></a>’舍利子，<a id="a-Am"></a>是为菩萨摩诃萨依静虑波罗蜜多，<a id="a-An"></a>修布施波罗蜜多，<a id="a-Ao"></a>为欲利乐诸有情故发趣大乘。</p>
  <p id="aAp">“若菩萨摩诃萨以应一切智智心，<a id="a-Aq"></a>大悲为上首，<a id="a-Ar"></a>说诸静虑、<a id="a-As"></a>无量、<a id="a-At"></a>无色时，<a id="a-Au"></a>不为声闻、<a id="a-Av"></a>独觉心等之所间杂。<a id="a-Aw"></a>舍利子，<a id="a-Ax"></a>是为菩萨摩诃萨依静虑波罗蜜多，<a id="a-Ay"></a>修净戒波罗蜜多，<a id="a-Az"></a>为欲利乐诸有情故发趣大乘。</p>
  <p id="aB0">“若菩萨摩诃萨以应一切智智心，<a id="a-B1"></a>大悲为上首，<a id="a-B2"></a>说诸静虑、<a id="a-B3"></a>无量、<a id="a-B4"></a>无色时，<a id="a-B5"></a>于如是法信忍欲乐。<a id="a-B6"></a>舍利子，<a id="a-B7"></a>是为菩萨摩诃萨依静虑波罗蜜多，<a id="a-B8"></a>修安忍波罗蜜多，<a id="a-B9"></a>为欲利乐诸有情故发趣大乘。</p>
  <p id="aBA">“若菩萨摩诃萨以应一切智智心，<a id="a-BB"></a>大悲为上首，<a id="a-BC"></a>修诸静虑、<a id="a-BD"></a>无量、<a id="a-BE"></a>无色时，<a id="a-BF"></a>以自善根为有情故，<a id="a-BG"></a>回求无上正等菩提，<a id="a-BH"></a>于诸善根勤修不息。<a id="a-BI"></a>舍利子，<a id="a-BJ"></a>是为菩萨摩诃萨依静虑波罗蜜多，<a id="a-BK"></a>修精进波罗蜜多，<a id="a-BL"></a>为欲利乐诸有情故发趣大乘。</p>
  <p id="aBM">“若菩萨摩诃萨以应一切智智心，<a id="a-BN"></a>大悲为上首，<a id="a-BO"></a>依诸静虑、<a id="a-BP"></a>无量、<a id="a-BQ"></a>无色，<a id="a-BR"></a>引发殊胜等至、<a id="a-BS"></a>等持、<a id="a-BT"></a>解脱、<a id="a-BU"></a>胜处、<a id="a-BV"></a>遍处等定，<a id="a-BW"></a>于入、<a id="a-BX"></a>住、<a id="a-BY"></a>出皆得自在，<a id="a-BZ"></a>不堕声闻、<a id="a-Ba"></a>独觉等地。<a id="a-Bb"></a>舍利子，<a id="a-Bc"></a>是为菩萨摩诃萨依静虑波罗蜜多，<a id="a-Bd"></a>修静虑波罗蜜多，<a id="a-Be"></a>为欲利乐诸有情故发趣大乘。</p>
  <p id="aBf">“若菩萨摩诃萨以应一切智智心，<a id="a-Bg"></a>大悲为上首，<a id="a-Bh"></a>修诸静虑、<a id="a-Bi"></a>无量、<a id="a-Bj"></a>无色时，<a id="a-Bk"></a>于诸静虑、<a id="a-Bl"></a>无量、<a id="a-Bm"></a>无色及静虑支，<a id="a-Bn"></a>以无常行相、<a id="a-Bo"></a>苦行相、<a id="a-Bp"></a>无我行相、<a id="a-Bq"></a>空行相、<a id="a-Br"></a>无相行相、<a id="a-Bs"></a>无愿行相，<a id="a-Bt"></a>如实观察不舍大悲，<a id="a-Bu"></a>不堕声闻及独觉地。<a id="a-Bv"></a>舍利子，<a id="a-Bw"></a>是为菩萨摩诃萨依静虑波罗蜜多，<a id="a-Bx"></a>修般若波罗蜜多，<a id="a-By"></a>为欲利乐诸有情故发趣大乘。</p>
  <p id="aBz">“复次，<a id="a-C0"></a>舍利子，<a id="a-C1"></a>若菩萨摩诃萨以应一切智智心，<a id="a-C2"></a>大悲为上首，<a id="a-C3"></a>入慈定时作如是念：<a id="a-C4"></a>‘我当拯济一切有情令得安乐。<a id="a-C5"></a>’入悲定时作如是念：<a id="a-C6"></a>‘我当救拔一切有情令得离苦。<a id="a-C7"></a>’入喜定时作如是念：<a id="a-C8"></a>‘我当赞劝一切有情令得解脱。<a id="a-C9"></a>’入舍定时作如是念：<a id="a-CA"></a>‘我当等益一切有情令断诸漏。<a id="a-CB"></a>’舍利子，<a id="a-CC"></a>是为菩萨摩诃萨依无量定修布施波罗蜜多，<a id="a-CD"></a>为欲利乐诸有情故发趣大乘。</p>
  <p id="aCE">“若菩萨摩诃萨以应一切智智心，<a id="a-CF"></a>大悲为上首，<a id="a-CG"></a>于四无量入、<a id="a-CH"></a>住、<a id="a-CI"></a>出时，<a id="a-CJ"></a>终不趣向声闻、<a id="a-CK"></a>独觉，<a id="a-CL"></a>唯求无上正等菩提。<a id="a-CM"></a>舍利子，<a id="a-CN"></a>是为菩萨摩诃萨依无量定，<a id="a-CO"></a>修净戒波罗蜜多，<a id="a-CP"></a>为欲利乐诸有情故发趣大乘。</p>
  <p id="aCQ">“若菩萨摩诃萨以应一切智智心，<a id="a-CR"></a>大悲为上首，<a id="a-CS"></a>于四无量入、<a id="a-CT"></a>住、<a id="a-CU"></a>出时，<a id="a-CV"></a>不杂声闻、<a id="a-CW"></a>独觉作意，<a id="a-CX"></a>专心信忍欲乐无上正等菩提。<a id="a-CY"></a>舍利子，<a id="a-CZ"></a>是为菩萨摩诃萨依无量定，<a id="a-Ca"></a>修安忍波罗蜜多，<a id="a-Cb"></a>为欲利乐诸有情故发趣大乘。</p>
  <p id="aCc">“若菩萨摩诃萨以应一切智智心，<a id="a-Cd"></a>大悲为上首，<a id="a-Ce"></a>于四无量入、<a id="a-Cf"></a>住、<a id="a-Cg"></a>出时，<a id="a-Ch"></a>勤断恶法勤修善法，<a id="a-Ci"></a>专趣菩提曾无暂舍。<a id="a-Cj"></a>舍利子，<a id="a-Ck"></a>是为菩萨摩诃萨依无量定，<a id="a-Cl"></a>修精进波罗蜜多，<a id="a-Cm"></a>为欲利乐诸有情故发趣大乘。</p>
  <p id="aCn">“若菩萨摩诃萨以应一切智智心，<a id="a-Co"></a>大悲为上首，<a id="a-Cp"></a>于四无量入、<a id="a-Cq"></a>住、<a id="a-Cr"></a>出时，<a id="a-Cs"></a>引发种种等持、<a id="a-Ct"></a>等至，<a id="a-Cu"></a>能于其中得大自在，<a id="a-Cv"></a>不为彼定之所引夺，<a id="a-Cw"></a>亦不随彼势用受生。<a id="a-Cx"></a>舍利子，<a id="a-Cy"></a>是为菩萨摩诃萨依无量定，<a id="a-Cz"></a>修静虑波罗蜜多，<a id="a-D0"></a>为欲利乐诸有情故发趣大乘。</p>
  <p id="aD1">“若菩萨摩诃萨以应一切智智心，<a id="a-D2"></a>大悲为上首，<a id="a-D3"></a>修四无量，<a id="a-D4"></a>于无量中以无常行相、<a id="a-D5"></a>苦行相、<a id="a-D6"></a>无我行相、<a id="a-D7"></a>空行相、<a id="a-D8"></a>无相行相、<a id="a-D9"></a>无愿行相如实观察，<a id="a-DA"></a>不舍大悲，<a id="a-DB"></a>不堕声闻及独觉地。<a id="a-DC"></a>舍利子，<a id="a-DD"></a>是为菩萨摩诃萨依无量定，<a id="a-DE"></a>修般若波罗蜜多，<a id="a-DF"></a>为欲利乐诸有情故发趣大乘。</p>
  <p id="aDG">“舍利子，<a id="a-DH"></a>诸菩萨摩诃萨依如是等方便善巧修习六种波罗蜜多，<a id="a-DI"></a>为欲利乐诸有情故发趣大乘。</p>
  <p id="aDJ">“复次，<a id="a-DK"></a>舍利子，<a id="a-DL"></a>若菩萨摩诃萨以应一切智智心，<a id="a-DM"></a>大悲为上首，<a id="a-DN"></a>具修一切种四念住、<a id="a-DO"></a>四正断、<a id="a-DP"></a>四神足、<a id="a-DQ"></a>五根、<a id="a-DR"></a>五力、<a id="a-DS"></a>七等觉支、<a id="a-DT"></a>八圣道支，<a id="a-DU"></a>以无所得而为方便，<a id="a-DV"></a>与一切有情同共回向阿耨多罗三藐三菩提。<a id="a-DW"></a>舍利子，<a id="a-DX"></a>是为菩萨摩诃萨为欲利乐诸有情故发趣大乘。</p>
  <p id="aDY">“若菩萨摩诃萨以应一切智智心，<a id="a-DZ"></a>大悲为上首，<a id="a-Da"></a>具修一切种空解脱门、<a id="a-Db"></a>无相解脱门、<a id="a-Dc"></a>无愿解脱门，<a id="a-Dd"></a>以无所得而为方便，<a id="a-De"></a>与一切有情同共回向阿耨多罗三藐三菩提。<a id="a-Df"></a>舍利子，<a id="a-Dg"></a>是为菩萨摩诃萨为欲利乐诸有情故发趣大乘。</p>
  <p id="aDh">“若菩萨摩诃萨以应一切智智心，<a id="a-Di"></a>大悲为上首，<a id="a-Dj"></a>具修一切种布施、<a id="a-Dk"></a>爱语、<a id="a-Dl"></a>利行、<a id="a-Dm"></a>同事，<a id="a-Dn"></a>以无所得而为方便，<a id="a-Do"></a>与一切有情同共回向阿耨多罗三藐三菩提。<a id="a-Dp"></a>舍利子，<a id="a-Dq"></a>是为菩萨摩诃萨为欲利乐诸有情故发趣大乘。</p>
  <p id="aDr">“若菩萨摩诃萨以应一切智智心，<a id="a-Ds"></a>大悲为上首，<a id="a-Dt"></a>具修一切种五眼、<a id="a-Du"></a>六神通，<a id="a-Dv"></a>以无所得而为方便，<a id="a-Dw"></a>与一切有情同共回向阿耨多罗三藐三菩提。<a id="a-Dx"></a>舍利子，<a id="a-Dy"></a>是为菩萨摩诃萨为欲利乐诸有情故发趣大乘。</p>
  <p id="aDz">“若菩萨摩诃萨以应一切智智心，<a id="a-E0"></a>大悲为上首，<a id="a-E1"></a>具修一切种佛十力、<a id="a-E2"></a>四无所畏、<a id="a-E3"></a>四无礙解、<a id="a-E4"></a>大慈、<a id="a-E5"></a>大悲、<a id="a-E6"></a>大喜、<a id="a-E7"></a>大舍、<a id="a-E8"></a>十八佛不共法、<a id="a-E9"></a>一切智、<a id="a-EA"></a>道相智、<a id="a-EB"></a>一切相智，<a id="a-EC"></a>以无所得而为方便，<a id="a-ED"></a>与一切有情同共回向阿耨多罗三藐三菩提。<a id="a-EE"></a>舍利子，<a id="a-EF"></a>是为菩萨摩诃萨为欲利乐诸有情故发趣大乘。</p>
  <p id="aEG">“复次，<a id="a-EH"></a>舍利子，<a id="a-EI"></a>若菩萨摩诃萨以应一切智智心，<a id="a-EJ"></a>大悲为上首，<a id="a-EK"></a>无所得为方便，<a id="a-EL"></a>起内空智、<a id="a-EM"></a>外空智、<a id="a-EN"></a>内外空智、<a id="a-EO"></a>空空智、<a id="a-EP"></a>大空智、<a id="a-EQ"></a>胜义空智、<a id="a-ER"></a>有为空智、<a id="a-ES"></a>无为空智、<a id="a-ET"></a>毕竟空智、<a id="a-EU"></a>无际空智、<a id="a-EV"></a>散空智、<a id="a-EW"></a>无变异空智、<a id="a-EX"></a>本性空智、<a id="a-EY"></a>自相空智、<a id="a-EZ"></a>共相空智、<a id="a-Ea"></a>一切法空智、<a id="a-Eb"></a>不可得空智、<a id="a-Ec"></a>无性空智、<a id="a-Ed"></a>自性空智、<a id="a-Ee"></a>无性自性空智，<a id="a-Ef"></a>以无所得而为方便，<a id="a-Eg"></a>与一切有情同共回向阿耨多罗三藐三菩提。<a id="a-Eh"></a>舍利子，<a id="a-Ei"></a>是为菩萨摩诃萨为欲利乐诸有情故发趣大乘。</p>
  <p id="aEj">“若菩萨摩诃萨以应一切智智心，<a id="a-Ek"></a>大悲为上首，<a id="a-El"></a>无所得为方便，<a id="a-Em"></a>于一切法起非乱非定智，<a id="a-En"></a>以无所得而为方便，<a id="a-Eo"></a>与一切有情同共回向阿耨多罗三藐三菩提。<a id="a-Ep"></a>舍利子，<a id="a-Eq"></a>是为菩萨摩诃萨为欲利乐诸有情故发趣大乘。</p>
  <p id="aEr">“若菩萨摩诃萨以应一切智智心，<a id="a-Es"></a>大悲为上首，<a id="a-Et"></a>无所得而为方便，<a id="a-Eu"></a>于一切法起非常非无常智、<a id="a-Ev"></a>非乐非苦智、<a id="a-Ew"></a>非我非无我智、<a id="a-Ex"></a>非净非不净智、<a id="a-Ey"></a>非空非不空智、<a id="a-Ez"></a>非有相非无相智、<a id="a-F0"></a>非有愿非无愿智、<a id="a-F1"></a>非寂静非不寂静智、<a id="a-F2"></a>非远离非不远离智，<a id="a-F3"></a>以无所得而为方便，<a id="a-F4"></a>与一切有情同共回向阿耨多罗三藐三菩提。<a id="a-F5"></a>舍利子，<a id="a-F6"></a>是为菩萨摩诃萨为欲利乐诸有情故发趣大乘。</p>
  <p id="aF7">“复次，<a id="a-F8"></a>舍利子，<a id="a-F9"></a>若菩萨摩诃萨以应一切智智心，<a id="a-FA"></a>大悲为上首，<a id="a-FB"></a>无所得为方便，<a id="a-FC"></a>智不知过去，<a id="a-FD"></a>智不知未来，<a id="a-FE"></a>智不知现在，<a id="a-FF"></a>非不知三世法，<a id="a-FG"></a>以无所得而为方便，<a id="a-FH"></a>与一切有情同共回向阿耨多罗三藐三菩提。<a id="a-FI"></a>舍利子，<a id="a-FJ"></a>是为菩萨摩诃萨为欲利乐诸有情故发趣大乘。</p>
  <p id="aFK">“若菩萨摩诃萨以应一切智智心，<a id="a-FL"></a>大悲为上首，<a id="a-FM"></a>无所得而为方便，<a id="a-FN"></a>智不知善，<a id="a-FO"></a>智不知不善，<a id="a-FP"></a>智不知无记，<a id="a-FQ"></a>非不知三性法；<a id="a-FR"></a>智不知欲界，<a id="a-FS"></a>智不知色界，<a id="a-FT"></a>智不知无色界，<a id="a-FU"></a>非不知三界法；<a id="a-FV"></a>智不知学，<a id="a-FW"></a>智不知无学，<a id="a-FX"></a>智不知非学非无学，<a id="a-FY"></a>非不知学、<a id="a-FZ"></a>无学、<a id="a-Fa"></a>非学非无学法；<a id="a-Fb"></a>智不知见所断，<a id="a-Fc"></a>智不知修所断，<a id="a-Fd"></a>智不知非所断，<a id="a-Fe"></a>非不知见所断、<a id="a-Ff"></a>修所断、<a id="a-Fg"></a>非所断法。<a id="a-Fh"></a>以无所得而为方便，<a id="a-Fi"></a>与一切有情同共回向阿耨多罗三藐三菩提。<a id="a-Fj"></a>舍利子，<a id="a-Fk"></a>是为菩萨摩诃萨为欲利乐诸有情故发趣大乘。</p>
  <p id="aFl">“若菩萨摩诃萨以应一切智智心，<a id="a-Fm"></a>大悲为上首，<a id="a-Fn"></a>无所得而为方便，<a id="a-Fo"></a>智不知世间，<a id="a-Fp"></a>智不知出世间，<a id="a-Fq"></a>非不知世间、<a id="a-Fr"></a>出世间法，<a id="a-Fs"></a>以无所得而为方便，<a id="a-Ft"></a>与一切有情同共回向阿耨多罗三藐三菩提。<a id="a-Fu"></a>舍利子，<a id="a-Fv"></a>是为菩萨摩诃萨为欲利乐诸有情故发趣大乘。</p>
  <p id="aFw">“若菩萨摩诃萨以应一切智智心，<a id="a-Fx"></a>大悲为上首，<a id="a-Fy"></a>无所得为方便，<a id="a-Fz"></a>智不知色，<a id="a-G0"></a>智不知无色；<a id="a-G1"></a>非不知色、<a id="a-G2"></a>无色法；<a id="a-G3"></a>智不知有见，<a id="a-G4"></a>智不知无见，<a id="a-G5"></a>非不知有见、<a id="a-G6"></a>无见法；<a id="a-G7"></a>智不知有对，<a id="a-G8"></a>智不知无对，<a id="a-G9"></a>非不知有对、<a id="a-GA"></a>无对法；<a id="a-GB"></a>智不知有漏，<a id="a-GC"></a>智不知无漏，<a id="a-GD"></a>非不知有漏、<a id="a-GE"></a>无漏法；<a id="a-GF"></a>智不知有为，<a id="a-GG"></a>智不知无为，<a id="a-GH"></a>非不知有为、<a id="a-GI"></a>无为法。<a id="a-GJ"></a>以无所得而为方便，<a id="a-GK"></a>与一切有情同共回向阿耨多罗三藐三菩提。<a id="a-GL"></a>舍利子，<a id="a-GM"></a>是为菩萨摩诃萨为欲利乐诸有情故发趣大乘。</p>
  <p id="aGN">“舍利子，<a id="a-GO"></a>以诸菩萨由如是等方便善巧，<a id="a-GP"></a>为欲利乐一切有情发趣大乘故，<a id="a-GQ"></a>复名摩诃萨。</p>
  <p id="aGR">“舍利子，<a id="a-GS"></a>如是为欲利乐诸有情故发趣大乘菩萨摩诃萨，<a id="a-GT"></a>普为十方各如殑伽沙等世界诸佛世尊，<a id="a-GU"></a>于大众中欢喜赞叹，<a id="a-GV"></a>作如是言：<a id="a-GW"></a>‘某方某世界中有某名菩萨摩诃萨，<a id="a-GX"></a>为欲利乐诸有情故发趣大乘，<a id="a-GY"></a>成就有情，<a id="a-GZ"></a>严净佛土，<a id="a-Ga"></a>游戏神通，<a id="a-Gb"></a>作所应作。<a id="a-Gc"></a>’如是展转，<a id="a-Gd"></a>声遍十方，<a id="a-Ge"></a>天人等众闻皆欢喜，<a id="a-Gf"></a>咸作是言：<a id="a-Gg"></a>‘如是菩萨速当作佛，<a id="a-Gh"></a>利益安乐一切有情。<a id="a-Gi"></a>’”</p>
 </body>
</html>