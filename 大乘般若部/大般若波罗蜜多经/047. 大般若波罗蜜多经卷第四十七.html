<!doctype html>
<html id="z3IBShNk" data-ver="1419">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四十七</h1>
  <h2 id="a2">初分摩诃萨品第十三之一</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>何缘菩萨复名摩诃萨？<a id="a-7"></a>”</p>
  <p id="a8">佛告善现：<a id="a-9"></a>“菩萨于大有情众中定当为上首，<a id="a-A"></a>以是缘故，<a id="a-B"></a>复名摩诃萨。<a id="a-C"></a>”</p>
  <p id="aD">具寿善现复白佛言：<a id="a-E"></a>“世尊，<a id="a-F"></a>何者是大有情众，<a id="a-G"></a>而菩萨于中定当为上首？<a id="a-H"></a>”</p>
  <p id="aI">佛告善现：<a id="a-J"></a>“大有情众者，<a id="a-K"></a>谓住种性、<a id="a-L"></a>第八、<a id="a-M"></a>预流、<a id="a-N"></a>一来、<a id="a-O"></a>不还、<a id="a-P"></a>阿罗汉、<a id="a-Q"></a>独觉地，<a id="a-R"></a>及从初发心乃至不退转地菩萨摩诃萨，<a id="a-S"></a>是名大有情众。<a id="a-T"></a>菩萨于如是大有情众中，<a id="a-U"></a>定当为上首故，<a id="a-V"></a>复名摩诃萨。<a id="a-W"></a>”</p>
  <p id="aX">具寿善现复白佛言：<a id="a-Y"></a>“世尊，<a id="a-Z"></a>如是菩萨摩诃萨，<a id="a-a"></a>以何因缘于大有情众中定当得为上首？<a id="a-b"></a>”</p>
  <p id="ac">佛告善现：<a id="a-d"></a>“以此菩萨摩诃萨发金刚喻心决不退坏，<a id="a-e"></a>由此心故，<a id="a-f"></a>于大有情众中定当得为上首。<a id="a-g"></a>”</p>
  <p id="ah">具寿善现白佛言：<a id="a-i"></a>“世尊，<a id="a-j"></a>何者名为菩萨摩诃萨金刚喻心？<a id="a-k"></a>”</p>
  <p id="al">佛告善现：<a id="a-m"></a>“若菩萨摩诃萨生如是心：<a id="a-n"></a>‘我当擐坚固铠，<a id="a-o"></a>于无边生死大旷野中，<a id="a-p"></a>摧破无量烦恼怨敌。<a id="a-q"></a>我当枯竭无边甚深生死大海。<a id="a-r"></a>我当弃舍内外所重一切身财。<a id="a-s"></a>我当于一切有情等心作大义利。<a id="a-t"></a>我当以三乘法拔济一切有情，<a id="a-u"></a>皆令于无余依涅槃界而般涅槃。<a id="a-v"></a>我当虽以三乘法灭度一切有情，<a id="a-w"></a>而实不见有情得灭度者。<a id="a-x"></a>我当于一切法如实觉了，<a id="a-y"></a>无生无灭。<a id="a-z"></a>我当纯以应一切智智心，<a id="a-10"></a>修行六波罗蜜多。<a id="a-11"></a>我当修学于一切法，<a id="a-12"></a>通达究竟遍入妙智。<a id="a-13"></a>我当通达一切法相一理趣门。<a id="a-14"></a>我当通达一切法相二理趣门，<a id="a-15"></a>乃至无边理趣门。<a id="a-16"></a>我当于一切法修学通达一理趣门妙智。<a id="a-17"></a>我当于一切法修学通达二理趣门妙智，<a id="a-18"></a>乃至通达无边理趣门妙智。<a id="a-19"></a>我当修学引发无边静虑、<a id="a-1A"></a>无量、<a id="a-1B"></a>无色法门。<a id="a-1C"></a>我当修学引发无边三十七菩提分法、<a id="a-1D"></a>三解脱门、<a id="a-1E"></a>六到彼岸法门。<a id="a-1F"></a>我当修学引发无边五眼、<a id="a-1G"></a>六神通、<a id="a-1H"></a>佛十力、<a id="a-1I"></a>四无所畏、<a id="a-1J"></a>四无礙解、<a id="a-1K"></a>大慈、<a id="a-1L"></a>大悲、<a id="a-1M"></a>大喜、<a id="a-1N"></a>大舍、<a id="a-1O"></a>十八佛不共法、<a id="a-1P"></a>一切智、<a id="a-1Q"></a>道相智、<a id="a-1R"></a>一切相智法门。<a id="a-1S"></a>’善现，<a id="a-1T"></a>如是名为菩萨摩诃萨金刚喻心。<a id="a-1U"></a>若菩萨摩诃萨以无所得而为方便安住此心，<a id="a-1V"></a>亦不自恃而生憍举故，<a id="a-1W"></a>于大有情众中定当得为上首。</p>
  <p id="a1X">“复次，<a id="a-1Y"></a>善现，<a id="a-1Z"></a>若菩萨摩诃萨生如是心：<a id="a-1a"></a>‘一切地狱、<a id="a-1b"></a>傍生、<a id="a-1c"></a>鬼界、<a id="a-1d"></a>人、<a id="a-1e"></a>天趣中，<a id="a-1f"></a>诸有情类所受苦恼，<a id="a-1g"></a>我当代受令彼安乐。<a id="a-1h"></a>’若菩萨摩诃萨生如是心：<a id="a-1i"></a>‘我当为一有情，<a id="a-1j"></a>经无量百千俱胝那庾多大劫，<a id="a-1k"></a>受诸地狱种种剧苦，<a id="a-1l"></a>以无数方便教化令证无余涅槃。<a id="a-1m"></a>如是次第为一切有情，<a id="a-1n"></a>一一各经无量百千俱胝那庾多大劫，<a id="a-1o"></a>受诸地狱种种剧苦，<a id="a-1p"></a>亦一一各以无数方便教化令证无余涅槃。<a id="a-1q"></a>作是事已，<a id="a-1r"></a>自植善根，<a id="a-1s"></a>复经无量百千俱胝那庾多大劫，<a id="a-1t"></a>圆满修集菩提资粮，<a id="a-1u"></a>然后趣证阿耨多罗三藐三菩提。<a id="a-1v"></a>’善现，<a id="a-1w"></a>如是名为菩萨摩诃萨金刚喻心。<a id="a-1x"></a>若菩萨摩诃萨以无所得而为方便安住此心，<a id="a-1y"></a>亦不自恃而生憍举故，<a id="a-1z"></a>于大有情众中定当得为上首。</p>
  <p id="a20">“复次，<a id="a-21"></a>善现，<a id="a-22"></a>以此菩萨摩诃萨发殊胜广大心，<a id="a-23"></a>决不退坏，<a id="a-24"></a>由此心故，<a id="a-25"></a>于大有情众中定当得为上首。<a id="a-26"></a>”</p>
  <p id="a27">具寿善现白佛言：<a id="a-28"></a>“世尊，<a id="a-29"></a>何者名为菩萨摩诃萨殊胜广大心？<a id="a-2A"></a>”</p>
  <p id="a2B">佛告善现：<a id="a-2C"></a>“若菩萨摩诃萨生如是心：<a id="a-2D"></a>‘我应从初发心乃至证得无上正等菩提，<a id="a-2E"></a>于其中间誓当不起贪欲心、<a id="a-2F"></a>瞋恚心、<a id="a-2G"></a>愚痴心、<a id="a-2H"></a>忿心、<a id="a-2I"></a>恨心、<a id="a-2J"></a>覆心、<a id="a-2K"></a>恼心、<a id="a-2L"></a>诳心、<a id="a-2M"></a>谄心、<a id="a-2N"></a>嫉心、<a id="a-2O"></a>悭心、<a id="a-2P"></a>憍心、<a id="a-2Q"></a>害心、<a id="a-2R"></a>见慢等心，<a id="a-2S"></a>亦复不起趣向声闻、<a id="a-2T"></a>独觉地心。<a id="a-2U"></a>’善现，<a id="a-2V"></a>如是名为菩萨摩诃萨殊胜广大心。<a id="a-2W"></a>若菩萨摩诃萨以无所得而为方便安住此心，<a id="a-2X"></a>亦不自恃而生憍举故，<a id="a-2Y"></a>于大有情众中定当得为上首。</p>
  <p id="a2Z">“复次，<a id="a-2a"></a>善现，<a id="a-2b"></a>以此菩萨摩诃萨发不可倾动心，<a id="a-2c"></a>决不退坏，<a id="a-2d"></a>由此心故，<a id="a-2e"></a>于大有情众中定当得为上首。<a id="a-2f"></a>”</p>
  <p id="a2g">具寿善现白佛言：<a id="a-2h"></a>“世尊，<a id="a-2i"></a>何者名为菩萨摩诃萨不可倾动心？<a id="a-2j"></a>”</p>
  <p id="a2k">佛告善现：<a id="a-2l"></a>“若菩萨摩诃萨生如是心：<a id="a-2m"></a>‘我当以应一切智智心，<a id="a-2n"></a>修习发起一切所修、<a id="a-2o"></a>所应作事。<a id="a-2p"></a>’善现，<a id="a-2q"></a>如是名为菩萨摩诃萨不可倾动心。<a id="a-2r"></a>若菩萨摩诃萨以无所得而为方便安住此心，<a id="a-2s"></a>亦不自恃而生憍举故，<a id="a-2t"></a>于大有情众中定当得为上首。</p>
  <p id="a2u">“复次，<a id="a-2v"></a>善现，<a id="a-2w"></a>以此菩萨摩诃萨发利益安乐心决不倾动，<a id="a-2x"></a>由此心故，<a id="a-2y"></a>于大有情众中定当得为上首。<a id="a-2z"></a>”</p>
  <p id="a30">具寿善现白佛言：<a id="a-31"></a>“世尊，<a id="a-32"></a>何者名为菩萨摩诃萨利益安乐心？<a id="a-33"></a>”</p>
  <p id="a34">佛告善现：<a id="a-35"></a>“若菩萨摩诃萨生如是心：<a id="a-36"></a>‘我当穷未来际，<a id="a-37"></a>于一切有情，<a id="a-38"></a>为作归依、<a id="a-39"></a>桥船、<a id="a-3A"></a>洲渚，<a id="a-3B"></a>救济覆护，<a id="a-3C"></a>常不舍离。<a id="a-3D"></a>’善现，<a id="a-3E"></a>如是名为菩萨摩诃萨利益安乐心。<a id="a-3F"></a>若菩萨摩诃萨以无所得而为方便安住此心，<a id="a-3G"></a>亦不自恃而生憍举故，<a id="a-3H"></a>于大有情众中定当得为上首。</p>
  <p id="a3I">“复次，<a id="a-3J"></a>善现，<a id="a-3K"></a>以此菩萨摩诃萨修行般若波罗蜜多时，<a id="a-3L"></a>常能爱法、<a id="a-3M"></a>乐法、<a id="a-3N"></a>欣法、<a id="a-3O"></a>喜法，<a id="a-3P"></a>由此缘故，<a id="a-3Q"></a>于大有情众中定当得为上首。<a id="a-3R"></a>”</p>
  <p id="a3S">具寿善现白佛言：<a id="a-3T"></a>“世尊，<a id="a-3U"></a>何等为法？<a id="a-3V"></a>云何菩萨摩诃萨修行般若波罗蜜多时，<a id="a-3W"></a>常于此法爱乐欣喜？<a id="a-3X"></a>”</p>
  <p id="a3Y">佛告善现：<a id="a-3Z"></a>“所言法者，<a id="a-3a"></a>谓一切有情及色非色法，<a id="a-3b"></a>皆无自性都不可得，<a id="a-3c"></a>实相不坏，<a id="a-3d"></a>是名为法。<a id="a-3e"></a>言爱法者，<a id="a-3f"></a>谓于此法起欲希求；<a id="a-3g"></a>言乐法者，<a id="a-3h"></a>谓于此法称赞功德；<a id="a-3i"></a>言欣法者，<a id="a-3j"></a>谓于此法欢喜信受；<a id="a-3k"></a>言喜法者，<a id="a-3l"></a>谓于此法慕多修习。<a id="a-3m"></a>善现，<a id="a-3n"></a>如是菩萨摩诃萨修行般若波罗蜜多时，<a id="a-3o"></a>以无所得而为方便，<a id="a-3p"></a>常能爱法、<a id="a-3q"></a>乐法、<a id="a-3r"></a>欣法、<a id="a-3s"></a>喜法，<a id="a-3t"></a>亦不自恃而生憍举故，<a id="a-3u"></a>于大有情众中定当得为上首。</p>
  <p id="a3v">“复次，<a id="a-3w"></a>善现，<a id="a-3x"></a>以此菩萨摩诃萨修行般若波罗蜜多时，<a id="a-3y"></a>以无所得而为方便，<a id="a-3z"></a>住内空、<a id="a-40"></a>外空、<a id="a-41"></a>内外空、<a id="a-42"></a>空空、<a id="a-43"></a>大空、<a id="a-44"></a>胜义空、<a id="a-45"></a>有为空、<a id="a-46"></a>无为空、<a id="a-47"></a>毕竟空、<a id="a-48"></a>无际空、<a id="a-49"></a>散空、<a id="a-4A"></a>无变异空、<a id="a-4B"></a>本性空、<a id="a-4C"></a>自相空、<a id="a-4D"></a>共相空、<a id="a-4E"></a>一切法空、<a id="a-4F"></a>不可得空、<a id="a-4G"></a>无性空、<a id="a-4H"></a>自性空、<a id="a-4I"></a>无性自性空故，<a id="a-4J"></a>得于大有情众中定当得为上首。</p>
  <p id="a4K">“复次，<a id="a-4L"></a>善现，<a id="a-4M"></a>以此菩萨摩诃萨修行般若波罗蜜多时，<a id="a-4N"></a>以无所得而为方便，<a id="a-4O"></a>住四静虑、<a id="a-4P"></a>四无量、<a id="a-4Q"></a>四无色定故，<a id="a-4R"></a>得于大有情众中定当得为上首。</p>
  <p id="a4S">“复次，<a id="a-4T"></a>善现，<a id="a-4U"></a>以此菩萨摩诃萨修行般若波罗蜜多时，<a id="a-4V"></a>以无所得而为方便，<a id="a-4W"></a>住四念住、<a id="a-4X"></a>四正断、<a id="a-4Y"></a>四神足、<a id="a-4Z"></a>五根、<a id="a-4a"></a>五力、<a id="a-4b"></a>七等觉支、<a id="a-4c"></a>八圣道支故，<a id="a-4d"></a>得于大有情众中定当得为上首。</p>
  <p id="a4e">“复次，<a id="a-4f"></a>善现，<a id="a-4g"></a>以此菩萨摩诃萨修行般若波罗蜜多时，<a id="a-4h"></a>以无所得而为方便，<a id="a-4i"></a>住空、<a id="a-4j"></a>无相、<a id="a-4k"></a>无愿解脱门故，<a id="a-4l"></a>得于大有情众中定当得为上首。</p>
  <p id="a4m">“复次，<a id="a-4n"></a>善现，<a id="a-4o"></a>以此菩萨摩诃萨修行般若波罗蜜多时，<a id="a-4p"></a>以无所得而为方便，<a id="a-4q"></a>住布施、<a id="a-4r"></a>净戒、<a id="a-4s"></a>安忍、<a id="a-4t"></a>精进、<a id="a-4u"></a>静虑、<a id="a-4v"></a>般若波罗蜜多故，<a id="a-4w"></a>得于大有情众中定当得为上首。</p>
  <p id="a4x">“复次，<a id="a-4y"></a>善现，<a id="a-4z"></a>以此菩萨摩诃萨修行般若波罗蜜多时，<a id="a-50"></a>以无所得而为方便，<a id="a-51"></a>住五眼、<a id="a-52"></a>六神通故，<a id="a-53"></a>得于大有情众中定当得为上首。</p>
  <p id="a54">“复次，<a id="a-55"></a>善现，<a id="a-56"></a>以此菩萨摩诃萨修行般若波罗蜜多时，<a id="a-57"></a>以无所得而为方便，<a id="a-58"></a>住佛十力、<a id="a-59"></a>四无所畏、<a id="a-5A"></a>四无礙解、<a id="a-5B"></a>大慈、<a id="a-5C"></a>大悲、<a id="a-5D"></a>大喜、<a id="a-5E"></a>大舍、<a id="a-5F"></a>十八佛不共法、<a id="a-5G"></a>一切智、<a id="a-5H"></a>道相智、<a id="a-5I"></a>一切相智故，<a id="a-5J"></a>得于大有情众中定当得为上首。</p>
  <p id="a5K">“复次，<a id="a-5L"></a>善现，<a id="a-5M"></a>以此菩萨摩诃萨修行般若波罗蜜多时，<a id="a-5N"></a>以无所得而为方便，<a id="a-5O"></a>住金刚喻三摩地，<a id="a-5P"></a>乃至以无所得而为方便，<a id="a-5Q"></a>住无著、<a id="a-5R"></a>无为、<a id="a-5S"></a>无染解脱如虚空三摩地故，<a id="a-5T"></a>得于大有情众中定当得为上首。</p>
  <p id="a5U">“善现，<a id="a-5V"></a>以如是等种种因缘，<a id="a-5W"></a>此菩萨摩诃萨于大有情众中定当得为上首。<a id="a-5X"></a>善现，<a id="a-5Y"></a>是故菩萨复名摩诃萨。<a id="a-5Z"></a>”</p>
  <p id="a5a">尔时，<a id="a-5b"></a>具寿舍利子白佛言：<a id="a-5c"></a>“世尊，<a id="a-5d"></a>我亦乐说菩萨由此义故复名摩诃萨。<a id="a-5e"></a>”</p>
  <p id="a5f">佛言：<a id="a-5g"></a>“舍利子，<a id="a-5h"></a>随汝意说。<a id="a-5i"></a>”</p>
  <p id="a5j">舍利子言：<a id="a-5k"></a>“世尊，<a id="a-5l"></a>由诸菩萨能为有情，<a id="a-5m"></a>以无所得而为方便，<a id="a-5n"></a>说断我见、<a id="a-5o"></a>有情见、<a id="a-5p"></a>命者见、<a id="a-5q"></a>生者见、<a id="a-5r"></a>养者见、<a id="a-5s"></a>士夫见、<a id="a-5t"></a>补特伽罗见、<a id="a-5u"></a>意生见、<a id="a-5v"></a>儒童见、<a id="a-5w"></a>作者见、<a id="a-5x"></a>使作者见、<a id="a-5y"></a>起者见、<a id="a-5z"></a>使起者见、<a id="a-60"></a>受者见、<a id="a-61"></a>使受者见、<a id="a-62"></a>知者见、<a id="a-63"></a>见者见法故，<a id="a-64"></a>此菩萨复名摩诃萨。</p>
  <p id="a65">“世尊，<a id="a-66"></a>由诸菩萨能为有情，<a id="a-67"></a>以无所得而为方便，<a id="a-68"></a>说断常见、<a id="a-69"></a>断见法故，<a id="a-6A"></a>此菩萨复名摩诃萨。</p>
  <p id="a6B">“世尊，<a id="a-6C"></a>由诸菩萨能为有情，<a id="a-6D"></a>以无所得而为方便，<a id="a-6E"></a>说断有见、<a id="a-6F"></a>无见法故，<a id="a-6G"></a>此菩萨复名摩诃萨。</p>
  <p id="a6H">“世尊，<a id="a-6I"></a>由诸菩萨能为有情，<a id="a-6J"></a>以无所得而为方便，<a id="a-6K"></a>说断蕴见、<a id="a-6L"></a>处见、<a id="a-6M"></a>界见、<a id="a-6N"></a>谛见、<a id="a-6O"></a>缘起见法故，<a id="a-6P"></a>此菩萨复名摩诃萨。</p>
  <p id="a6Q">“世尊，<a id="a-6R"></a>由诸菩萨能为有情，<a id="a-6S"></a>以无所得而为方便，<a id="a-6T"></a>说断四静虑见、<a id="a-6U"></a>四无量见、<a id="a-6V"></a>四无色定见法故，<a id="a-6W"></a>此菩萨复名摩诃萨。</p>
  <p id="a6X">“世尊，<a id="a-6Y"></a>由诸菩萨能为有情，<a id="a-6Z"></a>以无所得而为方便，<a id="a-6a"></a>说断四念住见、<a id="a-6b"></a>四正断见、<a id="a-6c"></a>四神足见、<a id="a-6d"></a>五根见、<a id="a-6e"></a>五力见、<a id="a-6f"></a>七等觉支见、<a id="a-6g"></a>八圣道支见法故，<a id="a-6h"></a>此菩萨复名摩诃萨。</p>
  <p id="a6i">“世尊，<a id="a-6j"></a>由诸菩萨能为有情，<a id="a-6k"></a>以无所得而为方便，<a id="a-6l"></a>说断三解脱门见、<a id="a-6m"></a>六到彼岸见法故，<a id="a-6n"></a>此菩萨复名摩诃萨。</p>
  <p id="a6o">“世尊，<a id="a-6p"></a>由诸菩萨能为有情，<a id="a-6q"></a>以无所得而为方便，<a id="a-6r"></a>说断五眼见、<a id="a-6s"></a>六神通见法故，<a id="a-6t"></a>此菩萨复名摩诃萨。</p>
  <p id="a6u">“世尊，<a id="a-6v"></a>由诸菩萨能为有情，<a id="a-6w"></a>以无所得而为方便，<a id="a-6x"></a>说断佛十力见、<a id="a-6y"></a>四无所畏见、<a id="a-6z"></a>四无礙解见、<a id="a-70"></a>大慈、<a id="a-71"></a>大悲、<a id="a-72"></a>大喜、<a id="a-73"></a>大舍见、<a id="a-74"></a>十八佛不共法见、<a id="a-75"></a>一切智见、<a id="a-76"></a>道相智见、<a id="a-77"></a>一切相智见法故，<a id="a-78"></a>此菩萨复名摩诃萨。</p>
  <p id="a79">“世尊，<a id="a-7A"></a>由诸菩萨能为有情，<a id="a-7B"></a>以无所得而为方便，<a id="a-7C"></a>说断成熟有情见、<a id="a-7D"></a>严净佛土见、<a id="a-7E"></a>菩萨见、<a id="a-7F"></a>佛陀见、<a id="a-7G"></a>转法轮见法故，<a id="a-7H"></a>此菩萨复名摩诃萨。</p>
  <p id="a7I">“世尊，<a id="a-7J"></a>以要言之，<a id="a-7K"></a>由诸菩萨能为有情，<a id="a-7L"></a>以无所得而为方便，<a id="a-7M"></a>说断一切见法故，<a id="a-7N"></a>此菩萨复名摩诃萨。<a id="a-7O"></a>”</p>
  <p id="a7P">时，<a id="a-7Q"></a>具寿善现问舍利子言：<a id="a-7R"></a>“若菩萨摩诃萨能为有情，<a id="a-7S"></a>以无所得而为方便，<a id="a-7T"></a>说断诸见法者，<a id="a-7U"></a>何缘菩萨摩诃萨，<a id="a-7V"></a>自有所得而为方便，<a id="a-7W"></a>起色见、<a id="a-7X"></a>受、<a id="a-7Y"></a>想、<a id="a-7Z"></a>行、<a id="a-7a"></a>识见，<a id="a-7b"></a>起眼处见、<a id="a-7c"></a>耳、<a id="a-7d"></a>鼻、<a id="a-7e"></a>舌、<a id="a-7f"></a>身、<a id="a-7g"></a>意处见，<a id="a-7h"></a>起色处见、<a id="a-7i"></a>声、<a id="a-7j"></a>香、<a id="a-7k"></a>味、<a id="a-7l"></a>触、<a id="a-7m"></a>法处见，<a id="a-7n"></a>起眼界见、<a id="a-7o"></a>色界、<a id="a-7p"></a>眼识界及眼触、<a id="a-7q"></a>眼触为缘所生诸受见，<a id="a-7r"></a>起耳界见、<a id="a-7s"></a>声界、<a id="a-7t"></a>耳识界及耳触、<a id="a-7u"></a>耳触为缘所生诸受见，<a id="a-7v"></a>起鼻界见、<a id="a-7w"></a>香界、<a id="a-7x"></a>鼻识界及鼻触、<a id="a-7y"></a>鼻触为缘所生诸受见，<a id="a-7z"></a>起舌界见、<a id="a-80"></a>味界、<a id="a-81"></a>舌识界及舌触、<a id="a-82"></a>舌触为缘所生诸受见，<a id="a-83"></a>起身界见、<a id="a-84"></a>触界、<a id="a-85"></a>身识界及身触、<a id="a-86"></a>身触为缘所生诸受见，<a id="a-87"></a>起意界见、<a id="a-88"></a>法界、<a id="a-89"></a>意识界及意触、<a id="a-8A"></a>意触为缘所生诸受见，<a id="a-8B"></a>起地界见、<a id="a-8C"></a>水、<a id="a-8D"></a>火风、<a id="a-8E"></a>空、<a id="a-8F"></a>识界见，<a id="a-8G"></a>起苦圣谛见、<a id="a-8H"></a>集、<a id="a-8I"></a>灭、<a id="a-8J"></a>道圣谛见，<a id="a-8K"></a>起无明见、<a id="a-8L"></a>行、<a id="a-8M"></a>识、<a id="a-8N"></a>名色、<a id="a-8O"></a>六处、<a id="a-8P"></a>触、<a id="a-8Q"></a>受、<a id="a-8R"></a>爱、<a id="a-8S"></a>取、<a id="a-8T"></a>有、<a id="a-8U"></a>生、<a id="a-8V"></a>老死愁叹苦忧恼见，<a id="a-8W"></a>起四静虑见、<a id="a-8X"></a>四无量、<a id="a-8Y"></a>四无色定见，<a id="a-8Z"></a>起四念住见、<a id="a-8a"></a>四正断、<a id="a-8b"></a>四神足、<a id="a-8c"></a>五根、<a id="a-8d"></a>五力、<a id="a-8e"></a>七等觉支、<a id="a-8f"></a>八圣道支见，<a id="a-8g"></a>起空解脱门见、<a id="a-8h"></a>无相、<a id="a-8i"></a>无愿解脱门见，<a id="a-8j"></a>起布施波罗蜜多见、<a id="a-8k"></a>净戒、<a id="a-8l"></a>安忍、<a id="a-8m"></a>精进、<a id="a-8n"></a>静虑、<a id="a-8o"></a>般若波罗蜜多见，<a id="a-8p"></a>起五眼见、<a id="a-8q"></a>六神通见，<a id="a-8r"></a>起佛十力见、<a id="a-8s"></a>四无所畏、<a id="a-8t"></a>四无礙解、<a id="a-8u"></a>大慈、<a id="a-8v"></a>大悲、<a id="a-8w"></a>大喜、<a id="a-8x"></a>大舍、<a id="a-8y"></a>十八佛不共法、<a id="a-8z"></a>一切智、<a id="a-90"></a>道相智、<a id="a-91"></a>一切相智见，<a id="a-92"></a>起成熟有情见、<a id="a-93"></a>严净佛土见、<a id="a-94"></a>菩萨见、<a id="a-95"></a>佛陀见、<a id="a-96"></a>转法轮见耶？<a id="a-97"></a>”</p>
  <p id="a98">具寿舍利子答善现言：<a id="a-99"></a>“若菩萨摩诃萨修行般若波罗蜜多时，<a id="a-9A"></a>无方便善巧者，<a id="a-9B"></a>以有所得而为方便，<a id="a-9C"></a>便起色见、<a id="a-9D"></a>受、<a id="a-9E"></a>想、<a id="a-9F"></a>行、<a id="a-9G"></a>识见，<a id="a-9H"></a>乃至便起佛陀见、<a id="a-9I"></a>转法轮见。<a id="a-9J"></a>是菩萨摩诃萨不能为诸有情以无所得而为方便，<a id="a-9K"></a>说断诸见法。<a id="a-9L"></a>若菩萨摩诃萨修行般若波罗蜜多时，<a id="a-9M"></a>有方便善巧者，<a id="a-9N"></a>能为有情以无所得而为方便，<a id="a-9O"></a>说断诸见法。<a id="a-9P"></a>是菩萨摩诃萨不起色见、<a id="a-9Q"></a>受、<a id="a-9R"></a>想、<a id="a-9S"></a>行、<a id="a-9T"></a>识见，<a id="a-9U"></a>乃至不起佛陀见、<a id="a-9V"></a>转法轮见。<a id="a-9W"></a>”</p>
  <p id="a9X">尔时，<a id="a-9Y"></a>具寿善现白佛言：<a id="a-9Z"></a>“世尊，<a id="a-9a"></a>我亦乐说菩萨由此义故复名摩诃萨。<a id="a-9b"></a>”</p>
  <p id="a9c">佛言：<a id="a-9d"></a>“善现，<a id="a-9e"></a>随汝意说。<a id="a-9f"></a>”</p>
  <p id="a9g">善现白言：<a id="a-9h"></a>“世尊，<a id="a-9i"></a>由诸菩萨为一切智智，<a id="a-9j"></a>发菩提心、<a id="a-9k"></a>无等等心、<a id="a-9l"></a>不共一切声闻独觉心，<a id="a-9m"></a>于如是心亦不取著。<a id="a-9n"></a>何以故？<a id="a-9o"></a>世尊，<a id="a-9p"></a>彼一切智智心是真无漏不堕三界，<a id="a-9q"></a>求一切智智心亦是无漏不堕三界，<a id="a-9r"></a>于如是心不应取著故，<a id="a-9s"></a>此菩萨亦复名摩诃萨。<a id="a-9t"></a>”</p>
  <p id="a9u">时，<a id="a-9v"></a>舍利子问善现言：<a id="a-9w"></a>“云何菩萨摩诃萨无等等心、<a id="a-9x"></a>不共一切声闻独觉心？<a id="a-9y"></a>”</p>
  <p id="a9z">善现答言：<a id="a-A0"></a>“诸菩萨摩诃萨从初发心，<a id="a-A1"></a>不见诸法有生有灭、<a id="a-A2"></a>有减有增、<a id="a-A3"></a>有来有去、<a id="a-A4"></a>有染有净。<a id="a-A5"></a>舍利子，<a id="a-A6"></a>若不见诸法有生有灭、<a id="a-A7"></a>有减有增、<a id="a-A8"></a>有来有去、<a id="a-A9"></a>有染有净，<a id="a-AA"></a>亦不见有声闻心、<a id="a-AB"></a>独觉心、<a id="a-AC"></a>菩萨心、<a id="a-AD"></a>如来心。<a id="a-AE"></a>舍利子，<a id="a-AF"></a>是名菩萨摩诃萨无等等心、<a id="a-AG"></a>不共一切声闻独觉心。<a id="a-AH"></a>诸菩萨摩诃萨于如是心亦不取著。<a id="a-AI"></a>”</p>
  <p id="aAJ">时，<a id="a-AK"></a>舍利子问善现言：<a id="a-AL"></a>“若于如是心不应取著者，<a id="a-AM"></a>则于一切愚夫、<a id="a-AN"></a>异生、<a id="a-AO"></a>声闻、<a id="a-AP"></a>独觉等心亦不应取著；<a id="a-AQ"></a>及于色心不应取著，<a id="a-AR"></a>于受、<a id="a-AS"></a>想、<a id="a-AT"></a>行、<a id="a-AU"></a>识心亦不应取著；<a id="a-AV"></a>于眼处心不应取著，<a id="a-AW"></a>于耳、<a id="a-AX"></a>鼻、<a id="a-AY"></a>舌、<a id="a-AZ"></a>身、<a id="a-Aa"></a>意处心亦不应取著；<a id="a-Ab"></a>于色处心不应取著，<a id="a-Ac"></a>于声、<a id="a-Ad"></a>香、<a id="a-Ae"></a>味、<a id="a-Af"></a>触、<a id="a-Ag"></a>法处心亦不应取著；<a id="a-Ah"></a>于眼界心不应取著，<a id="a-Ai"></a>于色界、<a id="a-Aj"></a>眼识界及眼触、<a id="a-Ak"></a>眼触为缘所生诸受心亦不应取著；<a id="a-Al"></a>于耳界心不应取著，<a id="a-Am"></a>于声界、<a id="a-An"></a>耳识界及耳触、<a id="a-Ao"></a>耳触为缘所生诸受心亦不应取著；<a id="a-Ap"></a>于鼻界心不应取著，<a id="a-Aq"></a>于香界、<a id="a-Ar"></a>鼻识界及鼻触、<a id="a-As"></a>鼻触为缘所生诸受心亦不应取著；<a id="a-At"></a>于舌界心不应取著，<a id="a-Au"></a>于味界、<a id="a-Av"></a>舌识界及舌触、<a id="a-Aw"></a>舌触为缘所生诸受心亦不应取著；<a id="a-Ax"></a>于身界心不应取著，<a id="a-Ay"></a>于触界、<a id="a-Az"></a>身识界及身触、<a id="a-B0"></a>身触为缘所生诸受心亦不应取著；<a id="a-B1"></a>于意界心不应取著，<a id="a-B2"></a>于法界、<a id="a-B3"></a>意识界及意触、<a id="a-B4"></a>意触为缘所生诸受心亦不应取著；<a id="a-B5"></a>于地界心不应取著，<a id="a-B6"></a>于水、<a id="a-B7"></a>火、<a id="a-B8"></a>风、<a id="a-B9"></a>空、<a id="a-BA"></a>识界心亦不应取著；<a id="a-BB"></a>于苦圣谛心不应取著，<a id="a-BC"></a>于集、<a id="a-BD"></a>灭、<a id="a-BE"></a>道圣谛心亦不应取著；<a id="a-BF"></a>于无明心不应取著，<a id="a-BG"></a>于行、<a id="a-BH"></a>识、<a id="a-BI"></a>名色、<a id="a-BJ"></a>六处、<a id="a-BK"></a>触、<a id="a-BL"></a>受、<a id="a-BM"></a>爱、<a id="a-BN"></a>取、<a id="a-BO"></a>有、<a id="a-BP"></a>生、<a id="a-BQ"></a>老死愁叹苦忧恼心亦不应取著；<a id="a-BR"></a>于四静虑心不应取著，<a id="a-BS"></a>于四无量、<a id="a-BT"></a>四无色定心亦不应取著；<a id="a-BU"></a>于四念住心不应取著，<a id="a-BV"></a>于四正断、<a id="a-BW"></a>四神足、<a id="a-BX"></a>五根、<a id="a-BY"></a>五力、<a id="a-BZ"></a>七等觉支、<a id="a-Ba"></a>八圣道支心亦不应取著；<a id="a-Bb"></a>于空解脱门心不应取著，<a id="a-Bc"></a>于无相、<a id="a-Bd"></a>无愿解脱门心亦不应取著；<a id="a-Be"></a>于布施波罗蜜多心不应取著，<a id="a-Bf"></a>于净戒、<a id="a-Bg"></a>安忍、<a id="a-Bh"></a>精进、<a id="a-Bi"></a>静虑、<a id="a-Bj"></a>般若波罗蜜多心亦不应取著；<a id="a-Bk"></a>于五眼心不应取著，<a id="a-Bl"></a>于六神通心亦不应取著；<a id="a-Bm"></a>于佛十力心不应取著，<a id="a-Bn"></a>于四无所畏、<a id="a-Bo"></a>四无礙解、<a id="a-Bp"></a>大慈、<a id="a-Bq"></a>大悲、<a id="a-Br"></a>大喜、<a id="a-Bs"></a>大舍、<a id="a-Bt"></a>十八佛不共法、<a id="a-Bu"></a>一切智、<a id="a-Bv"></a>道相智、<a id="a-Bw"></a>一切相智心亦不应取著。<a id="a-Bx"></a>何以故？<a id="a-By"></a>如是诸心，<a id="a-Bz"></a>皆无心性故。<a id="a-C0"></a>”</p>
  <p id="aC1">善现答曰：<a id="a-C2"></a>“如是，<a id="a-C3"></a>如是，<a id="a-C4"></a>诚如所言。<a id="a-C5"></a>”</p>
  <p id="aC6">时，<a id="a-C7"></a>舍利子问善现言：<a id="a-C8"></a>“若一切心无心性故不应取著者，<a id="a-C9"></a>则色无色性故不应取著，<a id="a-CA"></a>受、<a id="a-CB"></a>想、<a id="a-CC"></a>行、<a id="a-CD"></a>识无受、<a id="a-CE"></a>想、<a id="a-CF"></a>行、<a id="a-CG"></a>识性故亦不应取著；<a id="a-CH"></a>眼处无眼处性故不应取著，<a id="a-CI"></a>耳、<a id="a-CJ"></a>鼻、<a id="a-CK"></a>舌、<a id="a-CL"></a>身、<a id="a-CM"></a>意处无耳、<a id="a-CN"></a>鼻、<a id="a-CO"></a>舌、<a id="a-CP"></a>身、<a id="a-CQ"></a>意处性故亦不应取著；<a id="a-CR"></a>色处无色处性故不应取著，<a id="a-CS"></a>声、<a id="a-CT"></a>香、<a id="a-CU"></a>味、<a id="a-CV"></a>触、<a id="a-CW"></a>法处无声、<a id="a-CX"></a>香、<a id="a-CY"></a>味、<a id="a-CZ"></a>触、<a id="a-Ca"></a>法处性故亦不应取著；<a id="a-Cb"></a>眼界无眼界性故不应取著，<a id="a-Cc"></a>色界、<a id="a-Cd"></a>眼识界及眼触、<a id="a-Ce"></a>眼触为缘所生诸受无色界乃至眼触为缘所生诸受性故亦不应取著；<a id="a-Cf"></a>耳界无耳界性故不应取著，<a id="a-Cg"></a>声界、<a id="a-Ch"></a>耳识界及耳触、<a id="a-Ci"></a>耳触为缘所生诸受无声界乃至耳触为缘所生诸受性故亦不应取著；<a id="a-Cj"></a>鼻界无鼻界性故不应取著，<a id="a-Ck"></a>香界、<a id="a-Cl"></a>鼻识界及鼻触、<a id="a-Cm"></a>鼻触为缘所生诸受无香界乃至鼻触为缘所生诸受性故亦不应取著；<a id="a-Cn"></a>舌界无舌界性故不应取著，<a id="a-Co"></a>味界、<a id="a-Cp"></a>舌识界及舌触、<a id="a-Cq"></a>舌触为缘所生诸受无味界乃至舌触为缘所生诸受性故亦不应取著；<a id="a-Cr"></a>身界无身界性故不应取著，<a id="a-Cs"></a>触界、<a id="a-Ct"></a>身识界及身触、<a id="a-Cu"></a>身触为缘所生诸受无触界乃至身触为缘所生诸受性故亦不应取著；<a id="a-Cv"></a>意界无意界性故不应取著，<a id="a-Cw"></a>法界、<a id="a-Cx"></a>意识界及意触、<a id="a-Cy"></a>意触为缘所生诸受无法界乃至意触为缘所生诸受性故亦不应取著；<a id="a-Cz"></a>地界无地界性故不应取著，<a id="a-D0"></a>水、<a id="a-D1"></a>火、<a id="a-D2"></a>风、<a id="a-D3"></a>空、<a id="a-D4"></a>识界无水、<a id="a-D5"></a>火、<a id="a-D6"></a>风、<a id="a-D7"></a>空、<a id="a-D8"></a>识界性故亦不应取著；<a id="a-D9"></a>苦圣谛无苦圣谛性故不应取著，<a id="a-DA"></a>集、<a id="a-DB"></a>灭、<a id="a-DC"></a>道圣谛无集、<a id="a-DD"></a>灭、<a id="a-DE"></a>道圣谛性故亦不应取著；<a id="a-DF"></a>无明无无明性故不应取著，<a id="a-DG"></a>行、<a id="a-DH"></a>识、<a id="a-DI"></a>名色、<a id="a-DJ"></a>六处、<a id="a-DK"></a>触、<a id="a-DL"></a>受、<a id="a-DM"></a>爱、<a id="a-DN"></a>取、<a id="a-DO"></a>有、<a id="a-DP"></a>生、<a id="a-DQ"></a>老死愁叹苦忧恼无行乃至老死愁叹苦忧恼性故亦不应取著；<a id="a-DR"></a>四静虑无四静虑性故不应取著，<a id="a-DS"></a>四无量、<a id="a-DT"></a>四无色定无四无量、<a id="a-DU"></a>四无色定性故亦不应取著；<a id="a-DV"></a>四念住无四念住性故不应取著，<a id="a-DW"></a>四正断、<a id="a-DX"></a>四神足、<a id="a-DY"></a>五根、<a id="a-DZ"></a>五力、<a id="a-Da"></a>七等觉支、<a id="a-Db"></a>八圣道支无四正断乃至八圣道支性故亦不应取著；<a id="a-Dc"></a>空解脱门无空解脱门性故不应取著，<a id="a-Dd"></a>无相、<a id="a-De"></a>无愿解脱门无无相、<a id="a-Df"></a>无愿解脱门性故亦不应取著；<a id="a-Dg"></a>布施波罗蜜多无布施波罗蜜多性故不应取著，<a id="a-Dh"></a>净戒、<a id="a-Di"></a>安忍、<a id="a-Dj"></a>精进、<a id="a-Dk"></a>静虑、<a id="a-Dl"></a>般若波罗蜜多无净戒乃至般若波罗蜜多性故亦不应取著；<a id="a-Dm"></a>五眼无五眼性故不应取著，<a id="a-Dn"></a>六神通无六神通性故亦不应取著；<a id="a-Do"></a>佛十力无佛十力性故不应取著，<a id="a-Dp"></a>四无所畏、<a id="a-Dq"></a>四无礙解、<a id="a-Dr"></a>大慈、<a id="a-Ds"></a>大悲、<a id="a-Dt"></a>大喜、<a id="a-Du"></a>大舍、<a id="a-Dv"></a>十八佛不共法、<a id="a-Dw"></a>一切智、<a id="a-Dx"></a>道相智、<a id="a-Dy"></a>一切相智无四无所畏乃至一切相智性故亦不应取著。<a id="a-Dz"></a>”</p>
  <p id="aE0">善现答言：<a id="a-E1"></a>“如是，<a id="a-E2"></a>如是，<a id="a-E3"></a>诚如所说。<a id="a-E4"></a>”</p>
  <p id="aE5">时，<a id="a-E6"></a>舍利子问善现言：<a id="a-E7"></a>“若一切智智心是真无漏不堕三界者，<a id="a-E8"></a>则一切愚夫、<a id="a-E9"></a>异生、<a id="a-EA"></a>声闻、<a id="a-EB"></a>独觉等心，<a id="a-EC"></a>亦应是真无漏不堕三界。<a id="a-ED"></a>何以故？<a id="a-EE"></a>如是诸心亦本性空故。<a id="a-EF"></a>所以者何？<a id="a-EG"></a>以本性空法是真无漏不堕三界。<a id="a-EH"></a>”</p>
  <p id="aEI">善现答言：<a id="a-EJ"></a>“如是，<a id="a-EK"></a>如是，<a id="a-EL"></a>诚如所说。<a id="a-EM"></a>”</p>
  <p id="aEN">舍利子言：<a id="a-EO"></a>“色亦应是真无漏不堕三界，<a id="a-EP"></a>受、<a id="a-EQ"></a>想、<a id="a-ER"></a>行、<a id="a-ES"></a>识亦应是真无漏不堕三界。<a id="a-ET"></a>何以故？<a id="a-EU"></a>以色、<a id="a-EV"></a>受、<a id="a-EW"></a>想、<a id="a-EX"></a>行、<a id="a-EY"></a>识皆本性空故。<a id="a-EZ"></a>所以者何？<a id="a-Ea"></a>以本性空法是真无漏不堕三界。<a id="a-Eb"></a>”</p>
  <p id="aEc">善现答言：<a id="a-Ed"></a>“如是，<a id="a-Ee"></a>如是，<a id="a-Ef"></a>诚如所说。<a id="a-Eg"></a>”</p>
  <p id="aEh">舍利子言：<a id="a-Ei"></a>“眼处亦应是真无漏不堕三界，<a id="a-Ej"></a>耳、<a id="a-Ek"></a>鼻、<a id="a-El"></a>舌、<a id="a-Em"></a>身、<a id="a-En"></a>意处亦应是真无漏不堕三界。<a id="a-Eo"></a>何以故？<a id="a-Ep"></a>以眼、<a id="a-Eq"></a>耳、<a id="a-Er"></a>鼻、<a id="a-Es"></a>舌、<a id="a-Et"></a>身、<a id="a-Eu"></a>意处皆本性空故。<a id="a-Ev"></a>所以者何？<a id="a-Ew"></a>以本性空法是真无漏不堕三界。<a id="a-Ex"></a>”</p>
  <p id="aEy">善现答言：<a id="a-Ez"></a>“如是，<a id="a-F0"></a>如是，<a id="a-F1"></a>诚如所说。<a id="a-F2"></a>”</p>
  <p id="aF3">舍利子言：<a id="a-F4"></a>“色处亦应是真无漏不堕三界，<a id="a-F5"></a>声、<a id="a-F6"></a>香、<a id="a-F7"></a>味、<a id="a-F8"></a>触、<a id="a-F9"></a>法处亦应是真无漏不堕三界。<a id="a-FA"></a>何以故？<a id="a-FB"></a>以色、<a id="a-FC"></a>声、<a id="a-FD"></a>香、<a id="a-FE"></a>味、<a id="a-FF"></a>触、<a id="a-FG"></a>法处皆本性空故。<a id="a-FH"></a>所以者何？<a id="a-FI"></a>以本性空法是真无漏不堕三界。<a id="a-FJ"></a>”</p>
  <p id="aFK">善现答言：<a id="a-FL"></a>“如是，<a id="a-FM"></a>如是，<a id="a-FN"></a>诚如所说。<a id="a-FO"></a>”</p>
  <p id="aFP">舍利子言：<a id="a-FQ"></a>“眼界亦应是真无漏不堕三界，<a id="a-FR"></a>色界、<a id="a-FS"></a>眼识界及眼触、<a id="a-FT"></a>眼触为缘所生诸受亦应是真无漏不堕三界。<a id="a-FU"></a>何以故？<a id="a-FV"></a>以眼界乃至眼触为缘所生诸受皆本性空故。<a id="a-FW"></a>所以者何？<a id="a-FX"></a>以本性空法是真无漏不堕三界。<a id="a-FY"></a>”</p>
  <p id="aFZ">善现答言：<a id="a-Fa"></a>“如是，<a id="a-Fb"></a>如是，<a id="a-Fc"></a>诚如所说。<a id="a-Fd"></a>”</p>
  <p id="aFe">舍利子言：<a id="a-Ff"></a>“耳界亦应是真无漏不堕三界，<a id="a-Fg"></a>声界、<a id="a-Fh"></a>耳识界及耳触、<a id="a-Fi"></a>耳触为缘所生诸受亦应是真无漏不堕三界。<a id="a-Fj"></a>何以故？<a id="a-Fk"></a>以耳界乃至耳触为缘所生诸受皆本性空故。<a id="a-Fl"></a>所以者何？<a id="a-Fm"></a>以本性空法是真无漏不堕三界。<a id="a-Fn"></a>”</p>
  <p id="aFo">善现答言：<a id="a-Fp"></a>“如是，<a id="a-Fq"></a>如是，<a id="a-Fr"></a>诚如所说。<a id="a-Fs"></a>”</p>
  <p id="aFt">舍利子言：<a id="a-Fu"></a>“鼻界亦应是真无漏不堕三界，<a id="a-Fv"></a>香界、<a id="a-Fw"></a>鼻识界及鼻触、<a id="a-Fx"></a>鼻触为缘所生诸受亦应是真无漏不堕三界。<a id="a-Fy"></a>何以故？<a id="a-Fz"></a>以鼻界乃至鼻触为缘所生诸受皆本性空故。<a id="a-G0"></a>所以者何？<a id="a-G1"></a>以本性空法是真无漏不堕三界。<a id="a-G2"></a>”</p>
  <p id="aG3">善现答言：<a id="a-G4"></a>“如是，<a id="a-G5"></a>如是，<a id="a-G6"></a>诚如所说。<a id="a-G7"></a>”</p>
  <p id="aG8">舍利子言：<a id="a-G9"></a>“舌界亦应是真无漏不堕三界，<a id="a-GA"></a>味界、<a id="a-GB"></a>舌识界及舌触、<a id="a-GC"></a>舌触为缘所生诸受亦应是真无漏不堕三界。<a id="a-GD"></a>何以故？<a id="a-GE"></a>以舌界乃至舌触为缘所生诸受皆本性空故。<a id="a-GF"></a>所以者何？<a id="a-GG"></a>以本性空法是真无漏不堕三界。<a id="a-GH"></a>”</p>
  <p id="aGI">善现答言：<a id="a-GJ"></a>“如是，<a id="a-GK"></a>如是，<a id="a-GL"></a>诚如所说。<a id="a-GM"></a>”</p>
  <p id="aGN">舍利子言：<a id="a-GO"></a>“身界亦应是真无漏不堕三界，<a id="a-GP"></a>触界、<a id="a-GQ"></a>身识界及身触、<a id="a-GR"></a>身触为缘所生诸受亦应是真无漏不堕三界。<a id="a-GS"></a>何以故？<a id="a-GT"></a>以身界乃至身触为缘所生诸受皆本性空故。<a id="a-GU"></a>所以者何？<a id="a-GV"></a>以本性空法是真无漏不堕三界。<a id="a-GW"></a>”</p>
  <p id="aGX">善现答言：<a id="a-GY"></a>“如是，<a id="a-GZ"></a>如是，<a id="a-Ga"></a>诚如所说。<a id="a-Gb"></a>”</p>
  <p id="aGc">舍利子言：<a id="a-Gd"></a>“意界亦应是真无漏不堕三界，<a id="a-Ge"></a>法界、<a id="a-Gf"></a>意识界及意触、<a id="a-Gg"></a>意触为缘所生诸受亦应是真无漏不堕三界。<a id="a-Gh"></a>何以故？<a id="a-Gi"></a>以意界乃至意触为缘所生诸受皆本性空故。<a id="a-Gj"></a>所以者何？<a id="a-Gk"></a>以本性空法是真无漏不堕三界。<a id="a-Gl"></a>”</p>
  <p id="aGm">善现答言：<a id="a-Gn"></a>“如是，<a id="a-Go"></a>如是，<a id="a-Gp"></a>诚如所说。<a id="a-Gq"></a>”</p>
  <p id="aGr">舍利子言：<a id="a-Gs"></a>“地界亦应是真无漏不堕三界，<a id="a-Gt"></a>水、<a id="a-Gu"></a>火、<a id="a-Gv"></a>风、<a id="a-Gw"></a>空、<a id="a-Gx"></a>识界亦应是真无漏不堕三界。<a id="a-Gy"></a>何以故？<a id="a-Gz"></a>以地、<a id="a-H0"></a>水、<a id="a-H1"></a>火、<a id="a-H2"></a>风、<a id="a-H3"></a>空、<a id="a-H4"></a>识界皆本性空故。<a id="a-H5"></a>所以者何？<a id="a-H6"></a>以本性空法是真无漏不堕三界。<a id="a-H7"></a>”</p>
  <p id="aH8">善现答言：<a id="a-H9"></a>“如是，<a id="a-HA"></a>如是，<a id="a-HB"></a>诚如所说。<a id="a-HC"></a>”</p>
  <p id="aHD">舍利子言：<a id="a-HE"></a>“苦圣谛亦应是真无漏不堕三界，<a id="a-HF"></a>集、<a id="a-HG"></a>灭、<a id="a-HH"></a>道圣谛亦应是真无漏不堕三界。<a id="a-HI"></a>何以故？<a id="a-HJ"></a>以苦、<a id="a-HK"></a>集、<a id="a-HL"></a>灭、<a id="a-HM"></a>道圣谛皆本性空故。<a id="a-HN"></a>所以者何？<a id="a-HO"></a>以本性空法是真无漏不堕三界。<a id="a-HP"></a>”</p>
  <p id="aHQ">善现答言：<a id="a-HR"></a>“如是，<a id="a-HS"></a>如是，<a id="a-HT"></a>诚如所说。<a id="a-HU"></a>”</p>
  <p id="aHV">舍利子言：<a id="a-HW"></a>“无明亦应是真无漏不堕三界，<a id="a-HX"></a>行、<a id="a-HY"></a>识、<a id="a-HZ"></a>名色、<a id="a-Ha"></a>六处、<a id="a-Hb"></a>触、<a id="a-Hc"></a>受、<a id="a-Hd"></a>爱、<a id="a-He"></a>取、<a id="a-Hf"></a>有、<a id="a-Hg"></a>生、<a id="a-Hh"></a>老死愁叹苦忧恼亦应是真无漏不堕三界。<a id="a-Hi"></a>何以故？<a id="a-Hj"></a>以无明乃至老死愁叹苦忧恼皆本性空故。<a id="a-Hk"></a>所以者何？<a id="a-Hl"></a>以本性空法是真无漏不堕三界。<a id="a-Hm"></a>”</p>
  <p id="aHn">善现答言：<a id="a-Ho"></a>“如是，<a id="a-Hp"></a>如是，<a id="a-Hq"></a>诚如所说。<a id="a-Hr"></a>”</p>
  <p id="aHs">舍利子言：<a id="a-Ht"></a>“四静虑亦应是真无漏不堕三界，<a id="a-Hu"></a>四无量、<a id="a-Hv"></a>四无色定亦应是真无漏不堕三界。<a id="a-Hw"></a>何以故？<a id="a-Hx"></a>以四静虑、<a id="a-Hy"></a>四无量、<a id="a-Hz"></a>四无色定皆本性空故。<a id="a-I0"></a>所以者何？<a id="a-I1"></a>以本性空法是真无漏不堕三界。<a id="a-I2"></a>”</p>
  <p id="aI3">善现答言：<a id="a-I4"></a>“如是，<a id="a-I5"></a>如是，<a id="a-I6"></a>诚如所说。<a id="a-I7"></a>”</p>
  <p id="aI8">舍利子言：<a id="a-I9"></a>“四念住亦应是真无漏不堕三界，<a id="a-IA"></a>四正断、<a id="a-IB"></a>四神足、<a id="a-IC"></a>五根、<a id="a-ID"></a>五力、<a id="a-IE"></a>七等觉支、<a id="a-IF"></a>八圣道支亦应是真无漏不堕三界。<a id="a-IG"></a>何以故？<a id="a-IH"></a>以四念住乃至八圣道支皆本性空故。<a id="a-II"></a>所以者何？<a id="a-IJ"></a>以本性空法是真无漏不堕三界。<a id="a-IK"></a>”</p>
  <p id="aIL">善现答言：<a id="a-IM"></a>“如是，<a id="a-IN"></a>如是，<a id="a-IO"></a>诚如所说。<a id="a-IP"></a>”</p>
  <p id="aIQ">舍利子言：<a id="a-IR"></a>“空解脱门亦应是真无漏不堕三界，<a id="a-IS"></a>无相、<a id="a-IT"></a>无愿解脱门亦应是真无漏不堕三界。<a id="a-IU"></a>何以故？<a id="a-IV"></a>以空、<a id="a-IW"></a>无相、<a id="a-IX"></a>无愿解脱门皆本性空故。<a id="a-IY"></a>所以者何？<a id="a-IZ"></a>以本性空法是真无漏不堕三界。<a id="a-Ia"></a>”</p>
  <p id="aIb">善现答言：<a id="a-Ic"></a>“如是，<a id="a-Id"></a>如是，<a id="a-Ie"></a>诚如所说。<a id="a-If"></a>”</p>
  <p id="aIg">舍利子言：<a id="a-Ih"></a>“布施波罗蜜多亦应是真无漏不堕三界，<a id="a-Ii"></a>净戒、<a id="a-Ij"></a>安忍、<a id="a-Ik"></a>精进、<a id="a-Il"></a>静虑、<a id="a-Im"></a>般若波罗蜜多亦应是真无漏不堕三界。<a id="a-In"></a>何以故？<a id="a-Io"></a>以布施波罗蜜多乃至般若波罗蜜多皆本性空故。<a id="a-Ip"></a>所以者何？<a id="a-Iq"></a>以本性空法是真无漏不堕三界。<a id="a-Ir"></a>”</p>
  <p id="aIs">善现答言：<a id="a-It"></a>“如是，<a id="a-Iu"></a>如是，<a id="a-Iv"></a>诚如所说。<a id="a-Iw"></a>”</p>
  <p id="aIx">舍利子言：<a id="a-Iy"></a>“五眼亦应是真无漏不堕三界，<a id="a-Iz"></a>六神通亦应是真无漏不堕三界。<a id="a-J0"></a>何以故？<a id="a-J1"></a>以五眼、<a id="a-J2"></a>六神通皆本性空故。<a id="a-J3"></a>所以者何？<a id="a-J4"></a>以本性空法是真无漏不堕三界。<a id="a-J5"></a>”</p>
  <p id="aJ6">善现答言：<a id="a-J7"></a>“如是，<a id="a-J8"></a>如是，<a id="a-J9"></a>诚如所说。<a id="a-JA"></a>”</p>
  <p id="aJB">舍利子言：<a id="a-JC"></a>“佛十力亦应是真无漏不堕三界，<a id="a-JD"></a>四无所畏、<a id="a-JE"></a>四无礙解、<a id="a-JF"></a>大慈、<a id="a-JG"></a>大悲、<a id="a-JH"></a>大喜、<a id="a-JI"></a>大舍、<a id="a-JJ"></a>十八佛不共法、<a id="a-JK"></a>一切智、<a id="a-JL"></a>道相智、<a id="a-JM"></a>一切相智亦应是真无漏不堕三界。<a id="a-JN"></a>何以故？<a id="a-JO"></a>以佛十力乃至一切相智皆本性空故。<a id="a-JP"></a>所以者何？<a id="a-JQ"></a>以本性空法是真无漏不堕三界。<a id="a-JR"></a>”</p>
  <p id="aJS">善现答言：<a id="a-JT"></a>“如是，<a id="a-JU"></a>如是，<a id="a-JV"></a>诚如所说。<a id="a-JW"></a>”</p>
  <p id="aJX">时，<a id="a-JY"></a>舍利子问善现言：<a id="a-JZ"></a>“若心色等法无心色等性故，<a id="a-Ja"></a>咸不应取著者，<a id="a-Jb"></a>则一切法应皆平等无有差别。<a id="a-Jc"></a>”</p>
  <p id="aJd">善现答言：<a id="a-Je"></a>“如是，<a id="a-Jf"></a>如是，<a id="a-Jg"></a>诚如所说。<a id="a-Jh"></a>”</p>
  <p id="aJi">舍利子言：<a id="a-Jj"></a>“若一切法定无别者，<a id="a-Jk"></a>云何如来说心色等法有种种差别？<a id="a-Jl"></a>”</p>
  <p id="aJm">善现答言：<a id="a-Jn"></a>“此乃如来随世俗言说，<a id="a-Jo"></a>施设有此种种差别，<a id="a-Jp"></a>非由实义。<a id="a-Jq"></a>”</p>
  <p id="aJr">时，<a id="a-Js"></a>舍利子问善现言：<a id="a-Jt"></a>“若一切愚夫、<a id="a-Ju"></a>异生、<a id="a-Jv"></a>声闻、<a id="a-Jw"></a>独觉、<a id="a-Jx"></a>菩萨、<a id="a-Jy"></a>如来心色等法皆本性空故，<a id="a-Jz"></a>是真无漏不堕三界者，<a id="a-K0"></a>则圣者、<a id="a-K1"></a>异生及一切智与非一切智，<a id="a-K2"></a>应皆平等无有差别。<a id="a-K3"></a>”</p>
  <p id="aK4">善现答言：<a id="a-K5"></a>“如是，<a id="a-K6"></a>如是，<a id="a-K7"></a>诚如所说。<a id="a-K8"></a>”</p>
  <p id="aK9">舍利子言：<a id="a-KA"></a>“若诸凡圣定无别者，<a id="a-KB"></a>云何如来说诸凡圣有种种差别？<a id="a-KC"></a>”</p>
  <p id="aKD">善现答言：<a id="a-KE"></a>“此亦如来随世俗言说，<a id="a-KF"></a>施设有此种种差别，<a id="a-KG"></a>非由实义。<a id="a-KH"></a>舍利子，<a id="a-KI"></a>如是菩萨摩诃萨修行般若波罗蜜多时，<a id="a-KJ"></a>以无所得为方便故，<a id="a-KK"></a>于所发菩提心、<a id="a-KL"></a>无等等心、<a id="a-KM"></a>不共一切声闻独觉心不恃不著，<a id="a-KN"></a>于一切法亦无取执，<a id="a-KO"></a>由此义故名摩诃萨。<a id="a-KP"></a>”</p>
  <p id="aKQ">尔时，<a id="a-KR"></a>具寿满慈子白佛言：<a id="a-KS"></a>“世尊，<a id="a-KT"></a>我亦乐说菩萨由此义故复名摩诃萨。<a id="a-KU"></a>”</p>
  <p id="aKV">佛言：<a id="a-KW"></a>“满慈子，<a id="a-KX"></a>随汝意说。<a id="a-KY"></a>”</p>
  <p id="aKZ">满慈子言：<a id="a-Ka"></a>“世尊，<a id="a-Kb"></a>由诸菩萨为欲利乐一切有情，<a id="a-Kc"></a>擐大功德铠故，<a id="a-Kd"></a>发趣大乘、<a id="a-Ke"></a>乘大乘故，<a id="a-Kf"></a>复名摩诃萨。<a id="a-Kg"></a>”</p>
  <p id="aKh">时，<a id="a-Ki"></a>舍利子问满慈子言：<a id="a-Kj"></a>“云何菩萨摩诃萨为欲利乐一切有情擐大功德铠？<a id="a-Kk"></a>”</p>
  <p id="aKl">满慈子言：<a id="a-Km"></a>“舍利子，<a id="a-Kn"></a>菩萨摩诃萨修菩提行，<a id="a-Ko"></a>不为少分有情得利乐故，<a id="a-Kp"></a>乃为一切有情得利乐故，<a id="a-Kq"></a>修菩提行。<a id="a-Kr"></a>舍利子，<a id="a-Ks"></a>如是名为菩萨摩诃萨为欲利乐一切有情擐大功德铠。</p>
  <p id="aKt">“复次，<a id="a-Ku"></a>舍利子，<a id="a-Kv"></a>菩萨摩诃萨住布施波罗蜜多，<a id="a-Kw"></a>修布施波罗蜜多时，<a id="a-Kx"></a>不为少分有情得利乐故，<a id="a-Ky"></a>乃为一切有情得利乐故，<a id="a-Kz"></a>修布施波罗蜜多。</p>
  <p id="aL0">“舍利子，<a id="a-L1"></a>菩萨摩诃萨住净戒波罗蜜多，<a id="a-L2"></a>修净戒波罗蜜多时，<a id="a-L3"></a>不为少分有情得利乐故，<a id="a-L4"></a>乃为一切有情得利乐故，<a id="a-L5"></a>修净戒波罗蜜多。</p>
  <p id="aL6">“舍利子，<a id="a-L7"></a>菩萨摩诃萨住安忍波罗蜜多，<a id="a-L8"></a>修安忍波罗蜜多时，<a id="a-L9"></a>不为少分有情得利乐故，<a id="a-LA"></a>乃为一切有情得利乐故，<a id="a-LB"></a>修安忍波罗蜜多。</p>
  <p id="aLC">“舍利子，<a id="a-LD"></a>菩萨摩诃萨住精进波罗蜜多，<a id="a-LE"></a>修精进波罗蜜多时，<a id="a-LF"></a>不为少分有情得利乐故，<a id="a-LG"></a>乃为一切有情得利乐故，<a id="a-LH"></a>修精进波罗蜜多。</p>
  <p id="aLI">“舍利子，<a id="a-LJ"></a>菩萨摩诃萨住静虑波罗蜜多，<a id="a-LK"></a>修静虑波罗蜜多时，<a id="a-LL"></a>不为少分有情得利乐故，<a id="a-LM"></a>乃为一切有情得利乐故，<a id="a-LN"></a>修静虑波罗蜜多。</p>
  <p id="aLO">“舍利子，<a id="a-LP"></a>菩萨摩诃萨住般若波罗蜜多，<a id="a-LQ"></a>修般若波罗蜜多时，<a id="a-LR"></a>不为少分有情得利乐故，<a id="a-LS"></a>乃为一切有情得利乐故，<a id="a-LT"></a>修般若波罗蜜多。</p>
  <p id="aLU">“舍利子，<a id="a-LV"></a>如是名为菩萨摩诃萨为欲利乐一切有情擐大功德铠。</p>
  <p id="aLW">“复次，<a id="a-LX"></a>舍利子，<a id="a-LY"></a>菩萨摩诃萨擐大功德铠，<a id="a-LZ"></a>利乐有情不为齐限，<a id="a-La"></a>谓不作是念：<a id="a-Lb"></a>‘我教尔所有情令得无余涅槃，<a id="a-Lc"></a>尔所有情不令其得；<a id="a-Ld"></a>我教尔所有情令住无上菩提，<a id="a-Le"></a>尔所有情不令其住。<a id="a-Lf"></a>’然此菩萨摩诃萨普令一切有情得无余涅槃及住无上菩提故，<a id="a-Lg"></a>擐如是大功德铠。</p>
  <p id="aLh">“复次，<a id="a-Li"></a>舍利子，<a id="a-Lj"></a>菩萨摩诃萨作如是念：<a id="a-Lk"></a>‘我当自圆满布施波罗蜜多，<a id="a-Ll"></a>亦教一切有情于布施波罗蜜多修令圆满；<a id="a-Lm"></a>我当自圆满净戒、<a id="a-Ln"></a>安忍、<a id="a-Lo"></a>精进、<a id="a-Lp"></a>静虑、<a id="a-Lq"></a>般若波罗蜜多，<a id="a-Lr"></a>亦教一切有情于净戒乃至般若波罗蜜多修令圆满。<a id="a-Ls"></a>我当自住内空，<a id="a-Lt"></a>亦教一切有情令住内空；<a id="a-Lu"></a>我当自住外空、<a id="a-Lv"></a>内外空、<a id="a-Lw"></a>空空、<a id="a-Lx"></a>大空、<a id="a-Ly"></a>胜义空、<a id="a-Lz"></a>有为空、<a id="a-M0"></a>无为空、<a id="a-M1"></a>毕竟空、<a id="a-M2"></a>无际空、<a id="a-M3"></a>散空、<a id="a-M4"></a>无变异空、<a id="a-M5"></a>本性空、<a id="a-M6"></a>自相空、<a id="a-M7"></a>共相空、<a id="a-M8"></a>一切法空、<a id="a-M9"></a>不可得空、<a id="a-MA"></a>无性空、<a id="a-MB"></a>自性空、<a id="a-MC"></a>无性自性空，<a id="a-MD"></a>亦教一切有情令住外空乃至无性自性空。<a id="a-ME"></a>我当自住四静虑，<a id="a-MF"></a>亦教一切有情令修四静虑，<a id="a-MG"></a>我当自住四无量、<a id="a-MH"></a>四无色定，<a id="a-MI"></a>亦教一切有情令修四无量、<a id="a-MJ"></a>四无色定。<a id="a-MK"></a>我当自住四念住，<a id="a-ML"></a>亦教一切有情令修四念住；<a id="a-MM"></a>我当自住四正断、<a id="a-MN"></a>四神足、<a id="a-MO"></a>五根、<a id="a-MP"></a>五力、<a id="a-MQ"></a>七等觉支、<a id="a-MR"></a>八圣道支，<a id="a-MS"></a>亦教一切有情令修四正断乃至八圣道支。<a id="a-MT"></a>我当自住空解脱门，<a id="a-MU"></a>亦教一切有情令修空解脱门；<a id="a-MV"></a>我当自住无相、<a id="a-MW"></a>无愿解脱门，<a id="a-MX"></a>亦教一切有情令修无相、<a id="a-MY"></a>无愿解脱门。<a id="a-MZ"></a>我当自住五眼，<a id="a-Ma"></a>亦教一切有情令修五眼；<a id="a-Mb"></a>我当自住六神通，<a id="a-Mc"></a>亦教一切有情令修六神通。<a id="a-Md"></a>我当自住佛十力，<a id="a-Me"></a>亦教一切有情令修佛十力；<a id="a-Mf"></a>我当自住四无所畏、<a id="a-Mg"></a>四无礙解、<a id="a-Mh"></a>大慈、<a id="a-Mi"></a>大悲、<a id="a-Mj"></a>大喜、<a id="a-Mk"></a>大舍、<a id="a-Ml"></a>十八佛不共法、<a id="a-Mm"></a>一切智、<a id="a-Mn"></a>道相智、<a id="a-Mo"></a>一切相智，<a id="a-Mp"></a>亦教一切有情令修四无所畏乃至一切相智。<a id="a-Mq"></a>’舍利子，<a id="a-Mr"></a>如是名为菩萨摩诃萨为欲利乐一切有情擐大功德铠。</p>
  <p id="aMs"></p>
 </body>
</html>