<!doctype html>
<html id="z3IBSzB6O" data-ver="1826">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百九十七</h1>
  <h2 id="a2">初分胜义瑜伽品第七十五之二</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>若一切法平等性中，<a id="a-7"></a>诸差别相皆不可得，<a id="a-8"></a>则诸异生、<a id="a-9"></a>若随信行、<a id="a-A"></a>若随法行、<a id="a-B"></a>若诸第八、<a id="a-C"></a>若诸预流、<a id="a-D"></a>若诸一来、<a id="a-E"></a>若诸不还、<a id="a-F"></a>若阿罗汉、<a id="a-G"></a>若诸独觉、<a id="a-H"></a>若诸菩萨摩诃萨众、<a id="a-I"></a>若诸如来应正等觉，<a id="a-J"></a>如是一切法及有情应无差别。<a id="a-K"></a>”</p>
  <p id="aL">佛言：<a id="a-M"></a>“善现，<a id="a-N"></a>如是，<a id="a-O"></a>如是，<a id="a-P"></a>如汝所说，<a id="a-Q"></a>于一切法平等性中，<a id="a-R"></a>若诸异生、<a id="a-S"></a>若诸圣者，<a id="a-T"></a>乃至如来应正等觉法及有情，<a id="a-U"></a>皆无差别。<a id="a-V"></a>”</p>
  <p id="aW">具寿善现复白佛言：<a id="a-X"></a>“世尊，<a id="a-Y"></a>若一切法平等性中，<a id="a-Z"></a>异生、<a id="a-a"></a>圣者、<a id="a-b"></a>法及有情俱无差别，<a id="a-c"></a>云何三宝出现世间，<a id="a-d"></a>所谓佛宝、<a id="a-e"></a>法宝、<a id="a-f"></a>僧宝？<a id="a-g"></a>”</p>
  <p id="ah">佛言：<a id="a-i"></a>“善现，<a id="a-j"></a>于意云何？<a id="a-k"></a>佛、<a id="a-l"></a>法、<a id="a-m"></a>僧宝与平等性，<a id="a-n"></a>各有异耶？<a id="a-o"></a>”</p>
  <p id="ap">善现答言：<a id="a-q"></a>“如我解佛所说义者，<a id="a-r"></a>佛、<a id="a-s"></a>法、<a id="a-t"></a>僧宝与平等性，<a id="a-u"></a>皆无有异。<a id="a-v"></a>世尊，<a id="a-w"></a>若佛宝、<a id="a-x"></a>若法宝、<a id="a-y"></a>若僧宝、<a id="a-z"></a>若平等性，<a id="a-10"></a>如是一切皆非相应非不相应，<a id="a-11"></a>无色、<a id="a-12"></a>无见、<a id="a-13"></a>无对、<a id="a-14"></a>一相，<a id="a-15"></a>所谓无相。<a id="a-16"></a>然佛世尊于无相中方便善巧，<a id="a-17"></a>建立种种法等有异，<a id="a-18"></a>谓此是异生，<a id="a-19"></a>此是随信行，<a id="a-1A"></a>此是随法行，<a id="a-1B"></a>此是第八，<a id="a-1C"></a>此是预流，<a id="a-1D"></a>此是一来，<a id="a-1E"></a>此是不还，<a id="a-1F"></a>此是阿罗汉，<a id="a-1G"></a>此是独觉，<a id="a-1H"></a>此是菩萨摩诃萨，<a id="a-1I"></a>此是如来、<a id="a-1J"></a>应、<a id="a-1K"></a>正等觉。<a id="a-1L"></a>”</p>
  <p id="a1M">佛言：<a id="a-1N"></a>“善现，<a id="a-1O"></a>如是，<a id="a-1P"></a>如是，<a id="a-1Q"></a>如汝所说，<a id="a-1R"></a>如来于法方便善巧，<a id="a-1S"></a>能于无相建立种种法等差别。</p>
  <p id="a1T">“复次，<a id="a-1U"></a>善现，<a id="a-1V"></a>于意云何？<a id="a-1W"></a>若诸如来、<a id="a-1X"></a>应、<a id="a-1Y"></a>正等觉不证无上正等菩提；<a id="a-1Z"></a>设证无上正等菩提，<a id="a-1a"></a>不为有情施设诸法差别之相，<a id="a-1b"></a>诸有情类为能自知：<a id="a-1c"></a>此是地狱，<a id="a-1d"></a>此是傍生，<a id="a-1e"></a>此是鬼界，<a id="a-1f"></a>此是人；<a id="a-1g"></a>此是四大王众天，<a id="a-1h"></a>此是三十三天，<a id="a-1i"></a>此是夜摩天，<a id="a-1j"></a>此是睹史多天，<a id="a-1k"></a>此是乐变化天，<a id="a-1l"></a>此是他化自在天；<a id="a-1m"></a>此是梵众天，<a id="a-1n"></a>此是梵辅天，<a id="a-1o"></a>此是梵会天，<a id="a-1p"></a>此是大梵天；<a id="a-1q"></a>此是光天，<a id="a-1r"></a>此是少光天，<a id="a-1s"></a>此是无量光天，<a id="a-1t"></a>此是极光净天；<a id="a-1u"></a>此是净天，<a id="a-1v"></a>此是少净天，<a id="a-1w"></a>此是无量净天，<a id="a-1x"></a>此是遍净天；<a id="a-1y"></a>此是广天，<a id="a-1z"></a>此是少广天，<a id="a-20"></a>此是无量广天，<a id="a-21"></a>此是广果天，<a id="a-22"></a>此是无想天；<a id="a-23"></a>此是无烦天，<a id="a-24"></a>此是无热天，<a id="a-25"></a>此是善现天，<a id="a-26"></a>此是善见天，<a id="a-27"></a>此是色究竟天；<a id="a-28"></a>此是空无边处天，<a id="a-29"></a>此是识无边处天，<a id="a-2A"></a>此是无所有处天，<a id="a-2B"></a>此是非想非非想处天；<a id="a-2C"></a>此是色，<a id="a-2D"></a>此是受、<a id="a-2E"></a>想、<a id="a-2F"></a>行、<a id="a-2G"></a>识；<a id="a-2H"></a>此是眼处，<a id="a-2I"></a>此是耳、<a id="a-2J"></a>鼻、<a id="a-2K"></a>舌、<a id="a-2L"></a>身、<a id="a-2M"></a>意处；<a id="a-2N"></a>此是色处，<a id="a-2O"></a>此是声、<a id="a-2P"></a>香、<a id="a-2Q"></a>味、<a id="a-2R"></a>触、<a id="a-2S"></a>法处；<a id="a-2T"></a>此是眼界，<a id="a-2U"></a>此是耳、<a id="a-2V"></a>鼻、<a id="a-2W"></a>舌、<a id="a-2X"></a>身、<a id="a-2Y"></a>意界；<a id="a-2Z"></a>此是色界，<a id="a-2a"></a>此是声、<a id="a-2b"></a>香、<a id="a-2c"></a>味、<a id="a-2d"></a>触、<a id="a-2e"></a>法界；<a id="a-2f"></a>此是眼识界，<a id="a-2g"></a>此是耳、<a id="a-2h"></a>鼻、<a id="a-2i"></a>舌、<a id="a-2j"></a>身、<a id="a-2k"></a>意识界；<a id="a-2l"></a>此是眼触，<a id="a-2m"></a>此是耳、<a id="a-2n"></a>鼻、<a id="a-2o"></a>舌、<a id="a-2p"></a>身、<a id="a-2q"></a>意触；<a id="a-2r"></a>此是眼触为缘所生诸受，<a id="a-2s"></a>此是耳、<a id="a-2t"></a>鼻、<a id="a-2u"></a>舌、<a id="a-2v"></a>身、<a id="a-2w"></a>意触为缘所生诸受；<a id="a-2x"></a>此是地界，<a id="a-2y"></a>此是水、<a id="a-2z"></a>火、<a id="a-30"></a>风、<a id="a-31"></a>空、<a id="a-32"></a>识界；<a id="a-33"></a>此是因缘，<a id="a-34"></a>此是等无间缘，<a id="a-35"></a>此是所缘缘，<a id="a-36"></a>此是增上缘；<a id="a-37"></a>此是从缘所生诸法；<a id="a-38"></a>此是无明，<a id="a-39"></a>此是行、<a id="a-3A"></a>识、<a id="a-3B"></a>名色、<a id="a-3C"></a>六处、<a id="a-3D"></a>触、<a id="a-3E"></a>受、<a id="a-3F"></a>爱、<a id="a-3G"></a>取、<a id="a-3H"></a>有、<a id="a-3I"></a>生、<a id="a-3J"></a>老死愁叹苦忧恼；<a id="a-3K"></a>此是世间法，<a id="a-3L"></a>此是出世间法；<a id="a-3M"></a>此是有漏法，<a id="a-3N"></a>此是无漏法；<a id="a-3O"></a>此是有为法，<a id="a-3P"></a>此是无为法；<a id="a-3Q"></a>此是布施波罗蜜多，<a id="a-3R"></a>此是净戒、<a id="a-3S"></a>安忍、<a id="a-3T"></a>精进、<a id="a-3U"></a>静虑、<a id="a-3V"></a>般若、<a id="a-3W"></a>方便善巧、<a id="a-3X"></a>妙愿、<a id="a-3Y"></a>力、<a id="a-3Z"></a>智波罗蜜多；<a id="a-3a"></a>此是四念住，<a id="a-3b"></a>此是四正断、<a id="a-3c"></a>四神足、<a id="a-3d"></a>五根、<a id="a-3e"></a>五力、<a id="a-3f"></a>七等觉支、<a id="a-3g"></a>八圣道支；<a id="a-3h"></a>此是内空，<a id="a-3i"></a>此是外空、<a id="a-3j"></a>内外空、<a id="a-3k"></a>空空、<a id="a-3l"></a>大空、<a id="a-3m"></a>胜义空、<a id="a-3n"></a>有为空、<a id="a-3o"></a>无为空、<a id="a-3p"></a>毕竟空、<a id="a-3q"></a>无际空、<a id="a-3r"></a>散空、<a id="a-3s"></a>无变异空、<a id="a-3t"></a>本性空、<a id="a-3u"></a>自相空、<a id="a-3v"></a>共相空、<a id="a-3w"></a>一切法空、<a id="a-3x"></a>不可得空、<a id="a-3y"></a>无性空、<a id="a-3z"></a>自性空、<a id="a-40"></a>无性自性空；<a id="a-41"></a>此是真如，<a id="a-42"></a>此是法界、<a id="a-43"></a>法性、<a id="a-44"></a>不虚妄性、<a id="a-45"></a>不变异性、<a id="a-46"></a>平等性、<a id="a-47"></a>离生性、<a id="a-48"></a>法定、<a id="a-49"></a>法住、<a id="a-4A"></a>实际、<a id="a-4B"></a>虚空界、<a id="a-4C"></a>不思议界；<a id="a-4D"></a>此是苦圣谛，<a id="a-4E"></a>此是集、<a id="a-4F"></a>灭、<a id="a-4G"></a>道圣谛；<a id="a-4H"></a>此是四静虑，<a id="a-4I"></a>此是四无量、<a id="a-4J"></a>四无色定；<a id="a-4K"></a>此是八解脱，<a id="a-4L"></a>此是八胜处、<a id="a-4M"></a>九次第定、<a id="a-4N"></a>十遍处；<a id="a-4O"></a>此是陀罗尼门，<a id="a-4P"></a>此是三摩地门；<a id="a-4Q"></a>此是空解脱门，<a id="a-4R"></a>此是无相、<a id="a-4S"></a>无愿解脱门；<a id="a-4T"></a>此是极喜地，<a id="a-4U"></a>此是离垢地、<a id="a-4V"></a>发光地、<a id="a-4W"></a>焰慧地、<a id="a-4X"></a>极难胜地、<a id="a-4Y"></a>现前地、<a id="a-4Z"></a>远行地、<a id="a-4a"></a>不动地、<a id="a-4b"></a>善慧地、<a id="a-4c"></a>法云地；<a id="a-4d"></a>此是五眼，<a id="a-4e"></a>此是六神通；<a id="a-4f"></a>此是佛十力，<a id="a-4g"></a>此是四无所畏、<a id="a-4h"></a>四无礙解、<a id="a-4i"></a>大慈、<a id="a-4j"></a>大悲、<a id="a-4k"></a>大喜、<a id="a-4l"></a>大舍、<a id="a-4m"></a>十八佛不共法；<a id="a-4n"></a>此是三十二大士相，<a id="a-4o"></a>此是八十随好；<a id="a-4p"></a>此是无忘失法，<a id="a-4q"></a>此是恒住舍性；<a id="a-4r"></a>此是一切智，<a id="a-4s"></a>此是道相智、<a id="a-4t"></a>一切相智；<a id="a-4u"></a>此是一切相妙愿智，<a id="a-4v"></a>此是一切智智；<a id="a-4w"></a>此是佛宝，<a id="a-4x"></a>此是法宝，<a id="a-4y"></a>此是僧宝；<a id="a-4z"></a>此是声闻乘，<a id="a-50"></a>此是独觉乘，<a id="a-51"></a>此是无上乘；<a id="a-52"></a>此是随信行，<a id="a-53"></a>此是随法行，<a id="a-54"></a>此是第八，<a id="a-55"></a>此是预流，<a id="a-56"></a>此是一来，<a id="a-57"></a>此是不还，<a id="a-58"></a>此是阿罗汉，<a id="a-59"></a>此是独觉，<a id="a-5A"></a>此是菩萨摩诃萨，<a id="a-5B"></a>此是如来、<a id="a-5C"></a>应、<a id="a-5D"></a>正等觉？<a id="a-5E"></a>诸有情类于如是等差别之相能自知不？<a id="a-5F"></a>”</p>
  <p id="a5G">善现答言：<a id="a-5H"></a>“不也，<a id="a-5I"></a>世尊。<a id="a-5J"></a>不也，<a id="a-5K"></a>善逝。<a id="a-5L"></a>若佛不为有情施设诸如是等差别之相，<a id="a-5M"></a>诸有情类不能自知诸如是等差别之相。<a id="a-5N"></a>”</p>
  <p id="a5O">佛言：<a id="a-5P"></a>“善现，<a id="a-5Q"></a>是故如来、<a id="a-5R"></a>应、<a id="a-5S"></a>正等觉于无相法方便善巧，<a id="a-5T"></a>虽为有情施设种种差别之相，<a id="a-5U"></a>而于诸法平等法性都无所动。<a id="a-5V"></a>”</p>
  <p id="a5W">尔时，<a id="a-5X"></a>具寿善现白佛言：<a id="a-5Y"></a>“世尊，<a id="a-5Z"></a>为如来、<a id="a-5a"></a>应、<a id="a-5b"></a>正等觉于一切法平等法性都无所动，<a id="a-5c"></a>如是一切愚夫异生亦于诸法平等法性无所动不？<a id="a-5d"></a>如是随信行、<a id="a-5e"></a>若随法行、<a id="a-5f"></a>若第八、<a id="a-5g"></a>若预流、<a id="a-5h"></a>若一来、<a id="a-5i"></a>若不还、<a id="a-5j"></a>若阿罗汉、<a id="a-5k"></a>若独觉、<a id="a-5l"></a>若菩萨摩诃萨，<a id="a-5m"></a>亦于诸法平等法性无所动不？<a id="a-5n"></a>”</p>
  <p id="a5o">佛言：<a id="a-5p"></a>“善现，<a id="a-5q"></a>如是，<a id="a-5r"></a>如是，<a id="a-5s"></a>以一切法及诸有情皆不出过平等法性，<a id="a-5t"></a>皆于诸法平等法性都无所动。</p>
  <p id="a5u">“善现当知，<a id="a-5v"></a>一切如来、<a id="a-5w"></a>应、<a id="a-5x"></a>正等觉所有真如、<a id="a-5y"></a>法界、<a id="a-5z"></a>法性、<a id="a-60"></a>不虚妄性、<a id="a-61"></a>不变异性、<a id="a-62"></a>平等性、<a id="a-63"></a>离生性、<a id="a-64"></a>法定、<a id="a-65"></a>法住、<a id="a-66"></a>实际、<a id="a-67"></a>虚空界、<a id="a-68"></a>不思议界，<a id="a-69"></a>即是愚夫异生真如、<a id="a-6A"></a>法界、<a id="a-6B"></a>法性、<a id="a-6C"></a>不虚妄性、<a id="a-6D"></a>不变异性、<a id="a-6E"></a>平等性、<a id="a-6F"></a>离生性、<a id="a-6G"></a>法定、<a id="a-6H"></a>法住、<a id="a-6I"></a>实际、<a id="a-6J"></a>虚空界、<a id="a-6K"></a>不思议界，<a id="a-6L"></a>亦是随信行、<a id="a-6M"></a>随法行、<a id="a-6N"></a>第八、<a id="a-6O"></a>预流、<a id="a-6P"></a>一来、<a id="a-6Q"></a>不还、<a id="a-6R"></a>阿罗汉、<a id="a-6S"></a>独觉、<a id="a-6T"></a>菩萨摩诃萨真如、<a id="a-6U"></a>法界、<a id="a-6V"></a>法性、<a id="a-6W"></a>不虚妄性、<a id="a-6X"></a>不变异性、<a id="a-6Y"></a>平等性、<a id="a-6Z"></a>离生性、<a id="a-6a"></a>法定、<a id="a-6b"></a>法住、<a id="a-6c"></a>实际、<a id="a-6d"></a>虚空界、<a id="a-6e"></a>不思议界。<a id="a-6f"></a>何以故？<a id="a-6g"></a>善现，<a id="a-6h"></a>以一切法及诸有情皆不出过真如、<a id="a-6i"></a>法界、<a id="a-6j"></a>法性、<a id="a-6k"></a>不虚妄性、<a id="a-6l"></a>不变异性、<a id="a-6m"></a>平等性、<a id="a-6n"></a>离生性、<a id="a-6o"></a>法定、<a id="a-6p"></a>法住、<a id="a-6q"></a>实际、<a id="a-6r"></a>虚空界、<a id="a-6s"></a>不思议界。<a id="a-6t"></a>善现当知，<a id="a-6u"></a>真如乃至不思议界性无差别。<a id="a-6v"></a>”</p>
  <p id="a6w">具寿善现白佛言：<a id="a-6x"></a>“世尊，<a id="a-6y"></a>若一切法平等法性，<a id="a-6z"></a>即是异生平等法性，<a id="a-70"></a>亦是随信行、<a id="a-71"></a>随法行、<a id="a-72"></a>第八、<a id="a-73"></a>预流、<a id="a-74"></a>一来、<a id="a-75"></a>不还、<a id="a-76"></a>阿罗汉、<a id="a-77"></a>独觉、<a id="a-78"></a>菩萨摩诃萨、<a id="a-79"></a>如来应正等觉平等法性，<a id="a-7A"></a>今一切法及诸有情相各异故性亦应异，<a id="a-7B"></a>是则法性亦应各异，<a id="a-7C"></a>谓色相异故性亦应异，<a id="a-7D"></a>受、<a id="a-7E"></a>想、<a id="a-7F"></a>行、<a id="a-7G"></a>识相异故性亦应异，<a id="a-7H"></a>是则法性亦应各异；<a id="a-7I"></a>眼处相异故性亦应异，<a id="a-7J"></a>耳、<a id="a-7K"></a>鼻、<a id="a-7L"></a>舌、<a id="a-7M"></a>身、<a id="a-7N"></a>意处相异故性亦应异，<a id="a-7O"></a>是则法性亦应各异；<a id="a-7P"></a>色处相异故性亦应异，<a id="a-7Q"></a>声、<a id="a-7R"></a>香、<a id="a-7S"></a>味、<a id="a-7T"></a>触、<a id="a-7U"></a>法处相异故性亦应异，<a id="a-7V"></a>是则法性亦应各异；<a id="a-7W"></a>眼界相异故性亦应异，<a id="a-7X"></a>耳、<a id="a-7Y"></a>鼻、<a id="a-7Z"></a>舌、<a id="a-7a"></a>身、<a id="a-7b"></a>意界相异故性亦应异，<a id="a-7c"></a>是则法性亦应各异；<a id="a-7d"></a>色界相异故性亦应异，<a id="a-7e"></a>声、<a id="a-7f"></a>香、<a id="a-7g"></a>味、<a id="a-7h"></a>触、<a id="a-7i"></a>法界相异故性亦应异，<a id="a-7j"></a>是则法性亦应各异；<a id="a-7k"></a>眼识界相异故性亦应异，<a id="a-7l"></a>耳、<a id="a-7m"></a>鼻、<a id="a-7n"></a>舌、<a id="a-7o"></a>身、<a id="a-7p"></a>意识界相异故性亦应异，<a id="a-7q"></a>是则法性亦应各异；<a id="a-7r"></a>眼触相异故性亦应异，<a id="a-7s"></a>耳、<a id="a-7t"></a>鼻、<a id="a-7u"></a>舌、<a id="a-7v"></a>身、<a id="a-7w"></a>意触相异故性亦应异，<a id="a-7x"></a>是则法性亦应各异；<a id="a-7y"></a>眼触为缘所生诸受相异故性亦应异，<a id="a-7z"></a>耳、<a id="a-80"></a>鼻、<a id="a-81"></a>舌、<a id="a-82"></a>身、<a id="a-83"></a>意触为缘所生诸受相异故性亦应异，<a id="a-84"></a>是则法性亦应各异；<a id="a-85"></a>地界相异故性亦应异，<a id="a-86"></a>水、<a id="a-87"></a>火、<a id="a-88"></a>风、<a id="a-89"></a>空、<a id="a-8A"></a>识界相异故性亦应异，<a id="a-8B"></a>是则法性亦应各异；<a id="a-8C"></a>因缘相异故性亦应异，<a id="a-8D"></a>等无间缘、<a id="a-8E"></a>所缘缘、<a id="a-8F"></a>增上缘相异故性亦应异，<a id="a-8G"></a>是则法性亦应各异；<a id="a-8H"></a>从缘所生诸法相异故性亦应异，<a id="a-8I"></a>是则法性亦应各异；<a id="a-8J"></a>无明相异故性亦应异，<a id="a-8K"></a>行、<a id="a-8L"></a>识、<a id="a-8M"></a>名色、<a id="a-8N"></a>六处、<a id="a-8O"></a>触、<a id="a-8P"></a>受、<a id="a-8Q"></a>爱、<a id="a-8R"></a>取、<a id="a-8S"></a>有、<a id="a-8T"></a>生、<a id="a-8U"></a>老死愁叹苦忧恼相异故性亦应异，<a id="a-8V"></a>是则法性亦应各异；<a id="a-8W"></a>贪相异故性亦应异，<a id="a-8X"></a>瞋、<a id="a-8Y"></a>痴相异故性亦应异，<a id="a-8Z"></a>是则法性亦应各异；<a id="a-8a"></a>异生见趣相各异故性亦应异，<a id="a-8b"></a>是则法性亦应各异；<a id="a-8c"></a>四静虑相异故性亦应异，<a id="a-8d"></a>四无量、<a id="a-8e"></a>四无色定相异故性亦应异，<a id="a-8f"></a>是则法性亦应各异；<a id="a-8g"></a>四念住相异故性亦应异，<a id="a-8h"></a>四正断、<a id="a-8i"></a>四神足、<a id="a-8j"></a>五根、<a id="a-8k"></a>五力、<a id="a-8l"></a>七等觉支、<a id="a-8m"></a>八圣道支相异故性亦应异，<a id="a-8n"></a>是则法性亦应各异；<a id="a-8o"></a>空解脱门相异故性亦应异，<a id="a-8p"></a>无相、<a id="a-8q"></a>无愿解脱门相异故性亦应异，<a id="a-8r"></a>是则法性亦应各异；<a id="a-8s"></a>内空相异故性亦应异，<a id="a-8t"></a>外空、<a id="a-8u"></a>内外空、<a id="a-8v"></a>空空、<a id="a-8w"></a>大空、<a id="a-8x"></a>胜义空、<a id="a-8y"></a>有为空、<a id="a-8z"></a>无为空、<a id="a-90"></a>毕竟空、<a id="a-91"></a>无际空、<a id="a-92"></a>散空、<a id="a-93"></a>无变异空、<a id="a-94"></a>本性空、<a id="a-95"></a>自相空、<a id="a-96"></a>共相空、<a id="a-97"></a>一切法空、<a id="a-98"></a>不可得空、<a id="a-99"></a>无性空、<a id="a-9A"></a>自性空、<a id="a-9B"></a>无性自性空相异故性亦应异，<a id="a-9C"></a>是则法性亦应各异；<a id="a-9D"></a>苦圣谛相异故性亦应异，<a id="a-9E"></a>集、<a id="a-9F"></a>灭、<a id="a-9G"></a>道圣谛相异故性亦应异，<a id="a-9H"></a>是则法性亦应各异；<a id="a-9I"></a>布施波罗蜜多相异故性亦应异，<a id="a-9J"></a>净戒、<a id="a-9K"></a>安忍、<a id="a-9L"></a>精进、<a id="a-9M"></a>静虑、<a id="a-9N"></a>般若、<a id="a-9O"></a>方便善巧、<a id="a-9P"></a>妙愿、<a id="a-9Q"></a>力、<a id="a-9R"></a>智波罗蜜多相异故性亦应异，<a id="a-9S"></a>是则法性亦应各异；<a id="a-9T"></a>八解脱相异故性亦应异，<a id="a-9U"></a>八胜处、<a id="a-9V"></a>九次第定、<a id="a-9W"></a>十遍处相异故性亦应异，<a id="a-9X"></a>是则法性亦应各异；<a id="a-9Y"></a>一切陀罗尼门相异故性亦应异，<a id="a-9Z"></a>一切三摩地门相异故性亦应异，<a id="a-9a"></a>是则法性亦应各异；<a id="a-9b"></a>极喜地相异故性亦应异，<a id="a-9c"></a>离垢地、<a id="a-9d"></a>发光地、<a id="a-9e"></a>焰慧地、<a id="a-9f"></a>极难胜地、<a id="a-9g"></a>现前地、<a id="a-9h"></a>远行地、<a id="a-9i"></a>不动地、<a id="a-9j"></a>善慧地、<a id="a-9k"></a>法云地相异故性亦应异，<a id="a-9l"></a>是则法性亦应各异；<a id="a-9m"></a>五眼相异故性亦应异，<a id="a-9n"></a>六神通相异故性亦应异，<a id="a-9o"></a>是则法性亦应各异；<a id="a-9p"></a>如来十力相异故性亦应异，<a id="a-9q"></a>四无所畏、<a id="a-9r"></a>四无礙解、<a id="a-9s"></a>大慈、<a id="a-9t"></a>大悲、<a id="a-9u"></a>大喜、<a id="a-9v"></a>大舍、<a id="a-9w"></a>十八佛不共法相异故性亦应异，<a id="a-9x"></a>是则法性亦应各异，<a id="a-9y"></a>三十二大士相相异故性亦应异，<a id="a-9z"></a>八十随好相异故性亦应异，<a id="a-A0"></a>是则法性亦应各异；<a id="a-A1"></a>无忘失法相异故性亦应异，<a id="a-A2"></a>恒住舍性相异故性亦应异，<a id="a-A3"></a>是则法性亦应各异；<a id="a-A4"></a>一切智相异故性亦应异，<a id="a-A5"></a>道相智、<a id="a-A6"></a>一切相智相异故性亦应异，<a id="a-A7"></a>是则法性亦应各异；<a id="a-A8"></a>愚夫异生相异故性亦应异，<a id="a-A9"></a>随信行、<a id="a-AA"></a>随法行、<a id="a-AB"></a>第八、<a id="a-AC"></a>预流、<a id="a-AD"></a>一来、<a id="a-AE"></a>不还、<a id="a-AF"></a>阿罗汉、<a id="a-AG"></a>独觉、<a id="a-AH"></a>菩萨摩诃萨、<a id="a-AI"></a>如来应正等觉相异故性亦应异，<a id="a-AJ"></a>是则法性亦应各异；<a id="a-AK"></a>诸世间出世间法相异故性亦应异，<a id="a-AL"></a>诸有漏无漏法、<a id="a-AM"></a>有为无为法相异故性亦应异，<a id="a-AN"></a>是则法性亦应各异。</p>
  <p id="aAO">“世尊，<a id="a-AP"></a>云何于诸异相法平等，<a id="a-AQ"></a>可得安立法性一相？<a id="a-AR"></a>云何菩萨摩诃萨修行般若波罗蜜多时，<a id="a-AS"></a>不分别法及诸有情有种种性？<a id="a-AT"></a>若菩萨摩诃萨不分别法及诸有情有种种性，<a id="a-AU"></a>则应不能修行般若波罗蜜多。<a id="a-AV"></a>若不能修行般若波罗蜜多，<a id="a-AW"></a>则应不能从一地至一地。<a id="a-AX"></a>若不能从一地至一地，<a id="a-AY"></a>则应不能趣入菩萨正性离生，<a id="a-AZ"></a>超诸声闻及独觉地。<a id="a-Aa"></a>若不能趣入菩萨正性离生，<a id="a-Ab"></a>超诸声闻及独觉地，<a id="a-Ac"></a>则应不能圆满神通波罗蜜多。<a id="a-Ad"></a>若不能圆满神通波罗蜜多，<a id="a-Ae"></a>则应不能圆满布施、<a id="a-Af"></a>净戒、<a id="a-Ag"></a>安忍、<a id="a-Ah"></a>精进、<a id="a-Ai"></a>静虑、<a id="a-Aj"></a>般若、<a id="a-Ak"></a>方便善巧、<a id="a-Al"></a>妙愿、<a id="a-Am"></a>力、<a id="a-An"></a>智波罗蜜多。<a id="a-Ao"></a>若不能圆满布施乃至智波罗蜜多，<a id="a-Ap"></a>则应不能游戏神通，<a id="a-Aq"></a>从一佛土至一佛土，<a id="a-Ar"></a>供养恭敬、<a id="a-As"></a>尊重赞叹诸佛世尊，<a id="a-At"></a>亦应不能于诸佛所种诸善根。<a id="a-Au"></a>若不能于诸佛所种诸善根，<a id="a-Av"></a>则应不能成熟有情、<a id="a-Aw"></a>严净佛土。<a id="a-Ax"></a>若不能成熟有情、<a id="a-Ay"></a>严净佛土，<a id="a-Az"></a>则应不能证得无上正等菩提。<a id="a-B0"></a>”</p>
  <p id="aB1">佛告善现：<a id="a-B2"></a>“如汝所言‘若一切法平等法性即是异生平等法性，<a id="a-B3"></a>亦是随信行、<a id="a-B4"></a>随法行、<a id="a-B5"></a>第八、<a id="a-B6"></a>预流、<a id="a-B7"></a>一来、<a id="a-B8"></a>不还、<a id="a-B9"></a>阿罗汉、<a id="a-BA"></a>独觉、<a id="a-BB"></a>菩萨摩诃萨、<a id="a-BC"></a>如来应正等觉平等法性，<a id="a-BD"></a>今一切法及诸有情相各异故性亦应异，<a id="a-BE"></a>是则法性亦应各异，<a id="a-BF"></a>云何于诸异相法等，<a id="a-BG"></a>可得安立法性一相？<a id="a-BH"></a>云何菩萨摩诃萨修行般若波罗蜜多时，<a id="a-BI"></a>不分别法及诸有情有种种性？<a id="a-BJ"></a>’等者，<a id="a-BK"></a>善现，<a id="a-BL"></a>于意云何？<a id="a-BM"></a>诸色法性是空性不？<a id="a-BN"></a>诸受、<a id="a-BO"></a>想、<a id="a-BP"></a>行、<a id="a-BQ"></a>识法性是空性不？<a id="a-BR"></a>诸眼处法性是空性不？<a id="a-BS"></a>诸耳、<a id="a-BT"></a>鼻、<a id="a-BU"></a>舌、<a id="a-BV"></a>身、<a id="a-BW"></a>意处法性是空性不？<a id="a-BX"></a>诸色处法性是空性不？<a id="a-BY"></a>诸声、<a id="a-BZ"></a>香、<a id="a-Ba"></a>味、<a id="a-Bb"></a>触、<a id="a-Bc"></a>法处法性是空性不？<a id="a-Bd"></a>诸眼处法性是空性不？<a id="a-Be"></a>诸耳、<a id="a-Bf"></a>鼻、<a id="a-Bg"></a>舌、<a id="a-Bh"></a>身、<a id="a-Bi"></a>意界法性是空性不？<a id="a-Bj"></a>诸色界法性是空性不？<a id="a-Bk"></a>诸声、<a id="a-Bl"></a>香、<a id="a-Bm"></a>味、<a id="a-Bn"></a>触、<a id="a-Bo"></a>法界法性是空性不？<a id="a-Bp"></a>诸眼识界法性是空性不？<a id="a-Bq"></a>诸耳、<a id="a-Br"></a>鼻、<a id="a-Bs"></a>舌、<a id="a-Bt"></a>身、<a id="a-Bu"></a>意识界法性是空性不？<a id="a-Bv"></a>诸眼触法性是空性不？<a id="a-Bw"></a>诸耳、<a id="a-Bx"></a>鼻、<a id="a-By"></a>舌、<a id="a-Bz"></a>身、<a id="a-C0"></a>意触法性是空性不？<a id="a-C1"></a>诸眼触为缘所生诸受法性是空性不？<a id="a-C2"></a>诸耳、<a id="a-C3"></a>鼻、<a id="a-C4"></a>舌、<a id="a-C5"></a>身、<a id="a-C6"></a>意触为缘所生诸受法性是空性不？<a id="a-C7"></a>诸地界法性是空性不？<a id="a-C8"></a>诸水、<a id="a-C9"></a>火、<a id="a-CA"></a>风、<a id="a-CB"></a>空、<a id="a-CC"></a>识界法性是空性不？<a id="a-CD"></a>诸因缘法性是空性不？<a id="a-CE"></a>诸等无间缘、<a id="a-CF"></a>所缘缘、<a id="a-CG"></a>增上缘法性是空性不？<a id="a-CH"></a>诸从缘所生法法性是空性不？<a id="a-CI"></a>诸无明法性是空性不？<a id="a-CJ"></a>诸行、<a id="a-CK"></a>识、<a id="a-CL"></a>名色、<a id="a-CM"></a>六处、<a id="a-CN"></a>触、<a id="a-CO"></a>受、<a id="a-CP"></a>爱、<a id="a-CQ"></a>取、<a id="a-CR"></a>有、<a id="a-CS"></a>生、<a id="a-CT"></a>老死愁叹苦忧恼法性是空性不？<a id="a-CU"></a>诸贪法性是空性不？<a id="a-CV"></a>诸瞋、<a id="a-CW"></a>痴法性是空性不？<a id="a-CX"></a>诸异生见趣法性是空性不？<a id="a-CY"></a>诸四静虑法性是空性不？<a id="a-CZ"></a>诸四无量、<a id="a-Ca"></a>四无色定法性是空性不？<a id="a-Cb"></a>诸四念住法性是空性不？<a id="a-Cc"></a>诸四正断、<a id="a-Cd"></a>四神足、<a id="a-Ce"></a>五根、<a id="a-Cf"></a>五力、<a id="a-Cg"></a>七等觉支、<a id="a-Ch"></a>八圣道支法性是空性不？<a id="a-Ci"></a>诸空解脱门法性是空性不？<a id="a-Cj"></a>诸无相、<a id="a-Ck"></a>无愿解脱门法性是空性不？<a id="a-Cl"></a>诸内空法性是空性不？<a id="a-Cm"></a>诸外空、<a id="a-Cn"></a>内外空、<a id="a-Co"></a>空空、<a id="a-Cp"></a>大空、<a id="a-Cq"></a>胜义空、<a id="a-Cr"></a>有为空、<a id="a-Cs"></a>无为空、<a id="a-Ct"></a>毕竟空、<a id="a-Cu"></a>无际空、<a id="a-Cv"></a>散空、<a id="a-Cw"></a>无变异空、<a id="a-Cx"></a>本性空、<a id="a-Cy"></a>自相空、<a id="a-Cz"></a>共相空、<a id="a-D0"></a>一切法空、<a id="a-D1"></a>不可得空、<a id="a-D2"></a>无性空、<a id="a-D3"></a>自性空、<a id="a-D4"></a>无性自性空法性是空性不？<a id="a-D5"></a>诸苦圣谛法性是空性不？<a id="a-D6"></a>诸集、<a id="a-D7"></a>灭、<a id="a-D8"></a>道圣谛法性是空性不？<a id="a-D9"></a>诸布施波罗蜜多法性是空性不？<a id="a-DA"></a>诸净戒、<a id="a-DB"></a>安忍、<a id="a-DC"></a>精进、<a id="a-DD"></a>静虑、<a id="a-DE"></a>般若、<a id="a-DF"></a>方便善巧、<a id="a-DG"></a>妙愿、<a id="a-DH"></a>力、<a id="a-DI"></a>智波罗蜜多法性是空性不？<a id="a-DJ"></a>八解脱法性是空性不？<a id="a-DK"></a>八胜处、<a id="a-DL"></a>九次第定、<a id="a-DM"></a>十遍处法性是空性不？<a id="a-DN"></a>一切陀罗尼门法性是空性不？<a id="a-DO"></a>一切三摩地门法性是空性不？<a id="a-DP"></a>诸极喜地法性是空性不？<a id="a-DQ"></a>诸离垢地、<a id="a-DR"></a>发光地、<a id="a-DS"></a>焰慧地、<a id="a-DT"></a>极难胜地、<a id="a-DU"></a>现前地、<a id="a-DV"></a>远行地、<a id="a-DW"></a>不动地、<a id="a-DX"></a>善慧地、<a id="a-DY"></a>法云地法性是空性不？<a id="a-DZ"></a>五眼法性是空性不？<a id="a-Da"></a>六神通法性是空性不？<a id="a-Db"></a>如来十力法性是空性不？<a id="a-Dc"></a>四无所畏、<a id="a-Dd"></a>四无礙解、<a id="a-De"></a>大慈、<a id="a-Df"></a>大悲、<a id="a-Dg"></a>大喜、<a id="a-Dh"></a>大舍、<a id="a-Di"></a>十八佛不共法法性是空性不？<a id="a-Dj"></a>三十二大士相法性是空性不？<a id="a-Dk"></a>八十随好法性是空性不？<a id="a-Dl"></a>诸无忘失法法性是空性不？<a id="a-Dm"></a>诸恒住舍性法性是空性不？<a id="a-Dn"></a>诸一切智法性是空性不？<a id="a-Do"></a>诸道相智、<a id="a-Dp"></a>一切相智法性是空性不？<a id="a-Dq"></a>诸愚夫异生法性是空性不？<a id="a-Dr"></a>诸随信行、<a id="a-Ds"></a>随法行、<a id="a-Dt"></a>第八、<a id="a-Du"></a>预流、<a id="a-Dv"></a>一来、<a id="a-Dw"></a>不还、<a id="a-Dx"></a>阿罗汉、<a id="a-Dy"></a>独觉、<a id="a-Dz"></a>菩萨摩诃萨、<a id="a-E0"></a>如来应正等觉法性是空性不？<a id="a-E1"></a>世间出世间法法性是空性不？<a id="a-E2"></a>有漏无漏法、<a id="a-E3"></a>有为无为法法性是空性不？<a id="a-E4"></a>”</p>
  <p id="aE5">善现答言：<a id="a-E6"></a>“如是，<a id="a-E7"></a>世尊。<a id="a-E8"></a>如是，<a id="a-E9"></a>善逝。<a id="a-EA"></a>一切法性皆是空性。<a id="a-EB"></a>”</p>
  <p id="aEC">佛告善现：<a id="a-ED"></a>“于意云何？<a id="a-EE"></a>于空性中，<a id="a-EF"></a>法等异相为可得不？<a id="a-EG"></a>谓色异相为可得不？<a id="a-EH"></a>受、<a id="a-EI"></a>想、<a id="a-EJ"></a>行、<a id="a-EK"></a>识异相为可得不？<a id="a-EL"></a>眼处异相为可得不？<a id="a-EM"></a>耳、<a id="a-EN"></a>鼻、<a id="a-EO"></a>舌、<a id="a-EP"></a>身、<a id="a-EQ"></a>意处异相为可得不？<a id="a-ER"></a>色处异相为可得不？<a id="a-ES"></a>声、<a id="a-ET"></a>香、<a id="a-EU"></a>味、<a id="a-EV"></a>触、<a id="a-EW"></a>法处异相为可得不？<a id="a-EX"></a>眼界异相为可得不？<a id="a-EY"></a>耳、<a id="a-EZ"></a>鼻、<a id="a-Ea"></a>舌、<a id="a-Eb"></a>身、<a id="a-Ec"></a>意界异相为可得不？<a id="a-Ed"></a>色界异相为可得不？<a id="a-Ee"></a>声、<a id="a-Ef"></a>香、<a id="a-Eg"></a>味、<a id="a-Eh"></a>触、<a id="a-Ei"></a>法界异相为可得不？<a id="a-Ej"></a>眼识界异相为可得不？<a id="a-Ek"></a>耳、<a id="a-El"></a>鼻、<a id="a-Em"></a>舌、<a id="a-En"></a>身、<a id="a-Eo"></a>意识界异相为可得不？<a id="a-Ep"></a>眼触异相为可得不？<a id="a-Eq"></a>耳、<a id="a-Er"></a>鼻、<a id="a-Es"></a>舌、<a id="a-Et"></a>身、<a id="a-Eu"></a>意触异相为可得不？<a id="a-Ev"></a>眼触为缘所生诸受异相为可得不？<a id="a-Ew"></a>耳、<a id="a-Ex"></a>鼻、<a id="a-Ey"></a>舌、<a id="a-Ez"></a>身、<a id="a-F0"></a>意触为缘所生诸受异相为可得不？<a id="a-F1"></a>地界异相为可得不？<a id="a-F2"></a>水、<a id="a-F3"></a>火、<a id="a-F4"></a>风、<a id="a-F5"></a>空、<a id="a-F6"></a>识界异相为可得不？<a id="a-F7"></a>因缘异相为可得不？<a id="a-F8"></a>等无间缘、<a id="a-F9"></a>所缘缘、<a id="a-FA"></a>增上缘异相为可得不？<a id="a-FB"></a>从缘所生诸法异相为可得不？<a id="a-FC"></a>无明异相为可得不？<a id="a-FD"></a>行、<a id="a-FE"></a>识、<a id="a-FF"></a>名色、<a id="a-FG"></a>六处、<a id="a-FH"></a>触，<a id="a-FI"></a>受、<a id="a-FJ"></a>爱、<a id="a-FK"></a>取、<a id="a-FL"></a>有、<a id="a-FM"></a>生、<a id="a-FN"></a>老死愁叹苦忧恼异相为可得不？<a id="a-FO"></a>贪异相为可得不？<a id="a-FP"></a>瞋、<a id="a-FQ"></a>痴异相为可得不？<a id="a-FR"></a>愚夫异生见趣异相为可得不？<a id="a-FS"></a>四静虑异相为可得不？<a id="a-FT"></a>四无量、<a id="a-FU"></a>四无色定异相为可得不？<a id="a-FV"></a>四念住异相为可得不？<a id="a-FW"></a>四正断、<a id="a-FX"></a>四神足、<a id="a-FY"></a>五根、<a id="a-FZ"></a>五力、<a id="a-Fa"></a>七等觉支、<a id="a-Fb"></a>八圣道支异相为可得不？<a id="a-Fc"></a>空解脱门异相为可得不？<a id="a-Fd"></a>无相、<a id="a-Fe"></a>无愿解脱门异相为可得不？<a id="a-Ff"></a>内空异相为可得不？<a id="a-Fg"></a>外空、<a id="a-Fh"></a>内外空、<a id="a-Fi"></a>空空、<a id="a-Fj"></a>大空、<a id="a-Fk"></a>胜义空、<a id="a-Fl"></a>有为空、<a id="a-Fm"></a>无为空、<a id="a-Fn"></a>毕竟空、<a id="a-Fo"></a>无际空、<a id="a-Fp"></a>散空、<a id="a-Fq"></a>无变异空、<a id="a-Fr"></a>本性空、<a id="a-Fs"></a>自相空、<a id="a-Ft"></a>共相空、<a id="a-Fu"></a>一切法空、<a id="a-Fv"></a>不可得空、<a id="a-Fw"></a>无性空、<a id="a-Fx"></a>自性空、<a id="a-Fy"></a>无性自性空异相为可得不？<a id="a-Fz"></a>苦圣谛异相为可得不？<a id="a-G0"></a>集、<a id="a-G1"></a>灭、<a id="a-G2"></a>道圣谛异相为可得不？<a id="a-G3"></a>布施波罗蜜多异相为可得不？<a id="a-G4"></a>净戒、<a id="a-G5"></a>安忍、<a id="a-G6"></a>精进、<a id="a-G7"></a>静虑、<a id="a-G8"></a>般若、<a id="a-G9"></a>方便善巧、<a id="a-GA"></a>妙愿、<a id="a-GB"></a>力、<a id="a-GC"></a>智波罗蜜多异相为可得不？<a id="a-GD"></a>八解脱异相为可得不？<a id="a-GE"></a>八胜处、<a id="a-GF"></a>九次第定、<a id="a-GG"></a>十遍处异相为可得不？<a id="a-GH"></a>一切陀罗尼门异相为可得不？<a id="a-GI"></a>一切三摩地门异相为可得不？<a id="a-GJ"></a>极喜地异相为可得不？<a id="a-GK"></a>离垢地、<a id="a-GL"></a>发光地、<a id="a-GM"></a>焰慧地、<a id="a-GN"></a>极难胜地、<a id="a-GO"></a>现前地、<a id="a-GP"></a>远行地、<a id="a-GQ"></a>不动地、<a id="a-GR"></a>善慧地、<a id="a-GS"></a>法云地异相为可得不？<a id="a-GT"></a>五眼异相为可得不？<a id="a-GU"></a>六神通异相为可得不？<a id="a-GV"></a>如来十力异相为可得不？<a id="a-GW"></a>四无所畏、<a id="a-GX"></a>四无礙解、<a id="a-GY"></a>大慈、<a id="a-GZ"></a>大悲、<a id="a-Ga"></a>大喜、<a id="a-Gb"></a>大舍、<a id="a-Gc"></a>十八佛不共法异相为可得不？<a id="a-Gd"></a>三十二大士相异相为可得不？<a id="a-Ge"></a>八十随好异相为可得不？<a id="a-Gf"></a>无忘失法异相为可得不？<a id="a-Gg"></a>恒住舍性异相为可得不？<a id="a-Gh"></a>一切智异相为可得不？<a id="a-Gi"></a>道相智、<a id="a-Gj"></a>一切相智异相为可得不？<a id="a-Gk"></a>愚夫异生异相为可得不？<a id="a-Gl"></a>随信行、<a id="a-Gm"></a>随法行、<a id="a-Gn"></a>第八、<a id="a-Go"></a>预流、<a id="a-Gp"></a>一来、<a id="a-Gq"></a>不还、<a id="a-Gr"></a>阿罗汉、<a id="a-Gs"></a>独觉、<a id="a-Gt"></a>菩萨摩诃萨、<a id="a-Gu"></a>如来应正等觉异相为可得不？<a id="a-Gv"></a>世间出世间法异相为可得不？<a id="a-Gw"></a>有漏无漏法、<a id="a-Gx"></a>有为无为法异相为可得不？<a id="a-Gy"></a>”</p>
  <p id="aGz">善现答言：<a id="a-H0"></a>“不也，<a id="a-H1"></a>世尊。<a id="a-H2"></a>不也，<a id="a-H3"></a>善逝。<a id="a-H4"></a>于空性中，<a id="a-H5"></a>一切异相皆不可得。<a id="a-H6"></a>”</p>
  <p id="aH7">佛告善现：<a id="a-H8"></a>“由此当知，<a id="a-H9"></a>平等法性非色不离色，<a id="a-HA"></a>非受、<a id="a-HB"></a>想、<a id="a-HC"></a>行、<a id="a-HD"></a>识不离受、<a id="a-HE"></a>想、<a id="a-HF"></a>行、<a id="a-HG"></a>识；<a id="a-HH"></a>非眼处不离眼处，<a id="a-HI"></a>非耳、<a id="a-HJ"></a>鼻、<a id="a-HK"></a>舌、<a id="a-HL"></a>身、<a id="a-HM"></a>意处不离耳、<a id="a-HN"></a>鼻、<a id="a-HO"></a>舌、<a id="a-HP"></a>身、<a id="a-HQ"></a>意处；<a id="a-HR"></a>非色处不离色处，<a id="a-HS"></a>非声、<a id="a-HT"></a>香、<a id="a-HU"></a>味、<a id="a-HV"></a>触、<a id="a-HW"></a>法处不离声、<a id="a-HX"></a>香、<a id="a-HY"></a>味、<a id="a-HZ"></a>触、<a id="a-Ha"></a>法处；<a id="a-Hb"></a>非眼界不离眼界，<a id="a-Hc"></a>非耳、<a id="a-Hd"></a>鼻、<a id="a-He"></a>舌、<a id="a-Hf"></a>身、<a id="a-Hg"></a>意界不离耳、<a id="a-Hh"></a>鼻、<a id="a-Hi"></a>舌、<a id="a-Hj"></a>身、<a id="a-Hk"></a>意界；<a id="a-Hl"></a>非色界不离色界，<a id="a-Hm"></a>非声、<a id="a-Hn"></a>香、<a id="a-Ho"></a>味、<a id="a-Hp"></a>触、<a id="a-Hq"></a>法界不离声、<a id="a-Hr"></a>香、<a id="a-Hs"></a>味、<a id="a-Ht"></a>触、<a id="a-Hu"></a>法界；<a id="a-Hv"></a>非眼识界不离眼识界，<a id="a-Hw"></a>非耳、<a id="a-Hx"></a>鼻、<a id="a-Hy"></a>舌、<a id="a-Hz"></a>身、<a id="a-I0"></a>意识界不离耳、<a id="a-I1"></a>鼻、<a id="a-I2"></a>舌、<a id="a-I3"></a>身、<a id="a-I4"></a>意识界；<a id="a-I5"></a>非眼触不离眼触，<a id="a-I6"></a>非耳、<a id="a-I7"></a>鼻、<a id="a-I8"></a>舌、<a id="a-I9"></a>身、<a id="a-IA"></a>意触不离耳、<a id="a-IB"></a>鼻、<a id="a-IC"></a>舌、<a id="a-ID"></a>身、<a id="a-IE"></a>意触；<a id="a-IF"></a>非眼触为缘所生诸受不离眼触为缘所生诸受，<a id="a-IG"></a>非耳、<a id="a-IH"></a>鼻、<a id="a-II"></a>舌、<a id="a-IJ"></a>身、<a id="a-IK"></a>意触为缘所生诸受不离耳、<a id="a-IL"></a>鼻、<a id="a-IM"></a>舌、<a id="a-IN"></a>身、<a id="a-IO"></a>意触为缘所生诸受；<a id="a-IP"></a>非地界不离地界，<a id="a-IQ"></a>非水、<a id="a-IR"></a>火、<a id="a-IS"></a>风、<a id="a-IT"></a>空、<a id="a-IU"></a>识界不离水、<a id="a-IV"></a>火、<a id="a-IW"></a>风、<a id="a-IX"></a>空、<a id="a-IY"></a>识界；<a id="a-IZ"></a>非因缘不离因缘，<a id="a-Ia"></a>非等无间缘、<a id="a-Ib"></a>所缘缘、<a id="a-Ic"></a>增上缘不离等无间缘、<a id="a-Id"></a>所缘缘、<a id="a-Ie"></a>增上缘；<a id="a-If"></a>非从缘所生诸法不离从缘所生诸法；<a id="a-Ig"></a>非无明不离无明，<a id="a-Ih"></a>非行、<a id="a-Ii"></a>识、<a id="a-Ij"></a>名色、<a id="a-Ik"></a>六处、<a id="a-Il"></a>触、<a id="a-Im"></a>受、<a id="a-In"></a>爱、<a id="a-Io"></a>取、<a id="a-Ip"></a>有、<a id="a-Iq"></a>生、<a id="a-Ir"></a>老死愁叹苦忧恼不离行乃至老死愁叹苦忧恼；<a id="a-Is"></a>非贪不离贪，<a id="a-It"></a>非瞋、<a id="a-Iu"></a>痴不离瞋、<a id="a-Iv"></a>痴；<a id="a-Iw"></a>非诸见趣不离诸见趣；<a id="a-Ix"></a>非四静虑不离四静虑，<a id="a-Iy"></a>非四无量、<a id="a-Iz"></a>四无色定不离四无量、<a id="a-J0"></a>四无色定；<a id="a-J1"></a>非四念住不离四念住，<a id="a-J2"></a>非四正断、<a id="a-J3"></a>四神足、<a id="a-J4"></a>五根、<a id="a-J5"></a>五力、<a id="a-J6"></a>七等觉支、<a id="a-J7"></a>八圣道支不离四正断乃至八圣道支；<a id="a-J8"></a>非空解脱门不离空解脱门，<a id="a-J9"></a>非无相、<a id="a-JA"></a>无愿解脱门不离无相、<a id="a-JB"></a>无愿解脱门；<a id="a-JC"></a>非内空不离内空，<a id="a-JD"></a>非外空、<a id="a-JE"></a>内外空、<a id="a-JF"></a>空空、<a id="a-JG"></a>大空、<a id="a-JH"></a>胜义空、<a id="a-JI"></a>有为空、<a id="a-JJ"></a>无为空、<a id="a-JK"></a>毕竟空、<a id="a-JL"></a>无际空、<a id="a-JM"></a>散空、<a id="a-JN"></a>无变异空、<a id="a-JO"></a>本性空、<a id="a-JP"></a>自相空、<a id="a-JQ"></a>共相空、<a id="a-JR"></a>一切法空、<a id="a-JS"></a>不可得空、<a id="a-JT"></a>无性空、<a id="a-JU"></a>自性空、<a id="a-JV"></a>无性自性空不离外空乃至无性自性空；<a id="a-JW"></a>非苦圣谛不离苦圣谛，<a id="a-JX"></a>非集、<a id="a-JY"></a>灭、<a id="a-JZ"></a>道圣谛不离集、<a id="a-Ja"></a>灭、<a id="a-Jb"></a>道圣谛；<a id="a-Jc"></a>非布施波罗蜜多不离布施波罗蜜多，<a id="a-Jd"></a>非净戒、<a id="a-Je"></a>安忍、<a id="a-Jf"></a>精进、<a id="a-Jg"></a>静虑、<a id="a-Jh"></a>般若、<a id="a-Ji"></a>方便善巧、<a id="a-Jj"></a>妙愿、<a id="a-Jk"></a>力、<a id="a-Jl"></a>智波罗蜜多不离净戒乃至智波罗蜜多；<a id="a-Jm"></a>非八解脱不离八解脱，<a id="a-Jn"></a>非八胜处、<a id="a-Jo"></a>九次第定、<a id="a-Jp"></a>十遍处不离八胜处、<a id="a-Jq"></a>九次第定、<a id="a-Jr"></a>十遍处；<a id="a-Js"></a>非一切陀罗尼门不离一切陀罗尼门，<a id="a-Jt"></a>非一切三摩地门不离一切三摩地门；<a id="a-Ju"></a>非极喜地不离极喜地，<a id="a-Jv"></a>非离垢地、<a id="a-Jw"></a>发光地、<a id="a-Jx"></a>焰慧地、<a id="a-Jy"></a>极难胜地、<a id="a-Jz"></a>现前地、<a id="a-K0"></a>远行地、<a id="a-K1"></a>不动地、<a id="a-K2"></a>善慧地、<a id="a-K3"></a>法云地不离离垢地乃至法云地；<a id="a-K4"></a>非五眼不离五眼，<a id="a-K5"></a>非六神通不离六神通；<a id="a-K6"></a>非佛十力不离佛十力，<a id="a-K7"></a>非四无所畏、<a id="a-K8"></a>四无礙解、<a id="a-K9"></a>大慈、<a id="a-KA"></a>大悲、<a id="a-KB"></a>大喜、<a id="a-KC"></a>大舍、<a id="a-KD"></a>十八佛不共法不离四无所畏乃至十八佛不共法；<a id="a-KE"></a>非三十二大士相不离三十二大士相，<a id="a-KF"></a>非八十随好不离八十随好；<a id="a-KG"></a>非无忘失法不离无忘失法，<a id="a-KH"></a>非恒住舍性不离恒住舍性；<a id="a-KI"></a>非一切智不离一切智，<a id="a-KJ"></a>非道相智、<a id="a-KK"></a>一切相智不离道相智、<a id="a-KL"></a>一切相智；<a id="a-KM"></a>非愚夫异生不离愚夫异生，<a id="a-KN"></a>非随信行、<a id="a-KO"></a>随法行、<a id="a-KP"></a>第八、<a id="a-KQ"></a>预流、<a id="a-KR"></a>一来、<a id="a-KS"></a>不还、<a id="a-KT"></a>阿罗汉、<a id="a-KU"></a>独觉、<a id="a-KV"></a>菩萨摩诃萨、<a id="a-KW"></a>如来应正等觉不离随信行乃至如来应正等觉；<a id="a-KX"></a>非世间出世间法不离世间出世间法，<a id="a-KY"></a>非有漏无漏法、<a id="a-KZ"></a>有为无为法不离有漏无漏法、<a id="a-Ka"></a>有为无为法。<a id="a-Kb"></a>”</p>
  <p id="aKc">具寿善现白佛言：<a id="a-Kd"></a>“世尊，<a id="a-Ke"></a>平等法性，<a id="a-Kf"></a>为是有为，<a id="a-Kg"></a>为是无为？<a id="a-Kh"></a>”</p>
  <p id="aKi">佛告善现：<a id="a-Kj"></a>“平等法性，<a id="a-Kk"></a>非是有为，<a id="a-Kl"></a>非是无为。<a id="a-Km"></a>然离有为法，<a id="a-Kn"></a>无为法不可得；<a id="a-Ko"></a>离无为法，<a id="a-Kp"></a>有为法亦不可得。</p>
  <p id="aKq">“善现，<a id="a-Kr"></a>若有为界、<a id="a-Ks"></a>若无为界，<a id="a-Kt"></a>如是二界非相应非不相应，<a id="a-Ku"></a>无色、<a id="a-Kv"></a>无见、<a id="a-Kw"></a>无对、<a id="a-Kx"></a>一相，<a id="a-Ky"></a>所谓无相；<a id="a-Kz"></a>一切如来、<a id="a-L0"></a>应、<a id="a-L1"></a>正等觉依世俗说，<a id="a-L2"></a>不依胜义。<a id="a-L3"></a>何以故？<a id="a-L4"></a>非胜义中可有身行、<a id="a-L5"></a>语行、<a id="a-L6"></a>意行，<a id="a-L7"></a>非离身行、<a id="a-L8"></a>语行、<a id="a-L9"></a>意行胜义可得。</p>
  <p id="aLA">“善现当知，<a id="a-LB"></a>即有为、<a id="a-LC"></a>无为平等法性，<a id="a-LD"></a>说名胜义。<a id="a-LE"></a>是故菩萨摩诃萨修行般若波罗蜜多时，<a id="a-LF"></a>不动胜义而行菩萨摩诃萨行，<a id="a-LG"></a>成熟有情，<a id="a-LH"></a>严净佛土，<a id="a-LI"></a>能证无上正等菩提。<a id="a-LJ"></a>”</p>
  <p data-pb></p>
  <h2 id="aLK">初分无动法性品第七十六</h2>
  <p id="aLL">尔时，<a id="a-LM"></a>具寿善现白佛言：<a id="a-LN"></a>“世尊，<a id="a-LO"></a>若诸法等平等法性皆本性空，<a id="a-LP"></a>此本性空于有无法非能所作，<a id="a-LQ"></a>云何菩萨摩诃萨修行般若波罗蜜多时，<a id="a-LR"></a>不动胜义而作菩萨所应作事，<a id="a-LS"></a>以布施、<a id="a-LT"></a>爱语、<a id="a-LU"></a>利行、<a id="a-LV"></a>同事饶益有情？<a id="a-LW"></a>”</p>
  <p id="aLX">佛告善现：<a id="a-LY"></a>“如是，<a id="a-LZ"></a>如是，<a id="a-La"></a>如汝所说，<a id="a-Lb"></a>一切法等平等法性皆本性空，<a id="a-Lc"></a>此本性空于有无法非能所作。</p>
  <p id="aLd">“善现，<a id="a-Le"></a>若诸有情自知诸法皆本性空，<a id="a-Lf"></a>则诸如来、<a id="a-Lg"></a>应、<a id="a-Lh"></a>正等觉及诸菩萨摩诃萨众不现神通作希有事，<a id="a-Li"></a>谓于诸法本性空中虽无所动，<a id="a-Lj"></a>而令有情远离种种妄想颠倒，<a id="a-Lk"></a>安住诸法空解脱生死苦，<a id="a-Ll"></a>谓令有情远离我想、<a id="a-Lm"></a>有情想、<a id="a-Ln"></a>命者想、<a id="a-Lo"></a>生者想、<a id="a-Lp"></a>养者想、<a id="a-Lq"></a>士夫想、<a id="a-Lr"></a>补特伽罗想、<a id="a-Ls"></a>意生想、<a id="a-Lt"></a>儒童想、<a id="a-Lu"></a>作者想、<a id="a-Lv"></a>使作者想、<a id="a-Lw"></a>起者想、<a id="a-Lx"></a>使起者想、<a id="a-Ly"></a>受者想、<a id="a-Lz"></a>使受者想、<a id="a-M0"></a>知者想、<a id="a-M1"></a>使知者想、<a id="a-M2"></a>见者想、<a id="a-M3"></a>使见者想；<a id="a-M4"></a>亦令远离色想，<a id="a-M5"></a>受、<a id="a-M6"></a>想、<a id="a-M7"></a>行、<a id="a-M8"></a>识想；<a id="a-M9"></a>亦令远离眼处想，<a id="a-MA"></a>耳、<a id="a-MB"></a>鼻、<a id="a-MC"></a>舌、<a id="a-MD"></a>身、<a id="a-ME"></a>意处想；<a id="a-MF"></a>亦令远离色处想，<a id="a-MG"></a>声、<a id="a-MH"></a>香、<a id="a-MI"></a>味、<a id="a-MJ"></a>触、<a id="a-MK"></a>法处想；<a id="a-ML"></a>亦令远离眼界想，<a id="a-MM"></a>耳、<a id="a-MN"></a>鼻、<a id="a-MO"></a>舌、<a id="a-MP"></a>身、<a id="a-MQ"></a>意界想；<a id="a-MR"></a>亦令远离色界想，<a id="a-MS"></a>声、<a id="a-MT"></a>香、<a id="a-MU"></a>味、<a id="a-MV"></a>触、<a id="a-MW"></a>法界想；<a id="a-MX"></a>亦令远离眼识界想，<a id="a-MY"></a>耳、<a id="a-MZ"></a>鼻、<a id="a-Ma"></a>舌、<a id="a-Mb"></a>身、<a id="a-Mc"></a>意识界想；<a id="a-Md"></a>亦令远离眼触想，<a id="a-Me"></a>耳、<a id="a-Mf"></a>鼻、<a id="a-Mg"></a>舌、<a id="a-Mh"></a>身、<a id="a-Mi"></a>意触想；<a id="a-Mj"></a>亦令远离眼触为缘所生诸受想，<a id="a-Mk"></a>耳、<a id="a-Ml"></a>鼻、<a id="a-Mm"></a>舌、<a id="a-Mn"></a>身、<a id="a-Mo"></a>意触为缘所生诸受想；<a id="a-Mp"></a>亦令远离地界想，<a id="a-Mq"></a>水、<a id="a-Mr"></a>火、<a id="a-Ms"></a>风、<a id="a-Mt"></a>空、<a id="a-Mu"></a>识界想；<a id="a-Mv"></a>亦令远离因缘想，<a id="a-Mw"></a>等无间缘、<a id="a-Mx"></a>所缘缘、<a id="a-My"></a>增上缘想；<a id="a-Mz"></a>亦令远离从缘所生诸法想；<a id="a-N0"></a>亦令远离无明想，<a id="a-N1"></a>行、<a id="a-N2"></a>识、<a id="a-N3"></a>名色、<a id="a-N4"></a>六处、<a id="a-N5"></a>触、<a id="a-N6"></a>受、<a id="a-N7"></a>爱、<a id="a-N8"></a>取、<a id="a-N9"></a>有、<a id="a-NA"></a>生、<a id="a-NB"></a>老死愁叹苦忧恼想；<a id="a-NC"></a>亦令远离世间出世间法想，<a id="a-ND"></a>有漏无漏法、<a id="a-NE"></a>有为无为法想，<a id="a-NF"></a>安住无为界，<a id="a-NG"></a>解脱生死苦。<a id="a-NH"></a>无为界者即诸法空，<a id="a-NI"></a>依世俗说名无为界。<a id="a-NJ"></a>”</p>
  <p id="aNK">具寿善现白佛言：<a id="a-NL"></a>“世尊，<a id="a-NM"></a>由何空故说诸法空？<a id="a-NN"></a>”</p>
  <p id="aNO">佛言：<a id="a-NP"></a>“善现，<a id="a-NQ"></a>由想空故说诸法空。</p>
  <p id="aNR">“复次，<a id="a-NS"></a>善现，<a id="a-NT"></a>于意云何？<a id="a-NU"></a>若变化身复作化事，<a id="a-NV"></a>此有实事而不空耶？<a id="a-NW"></a>”</p>
  <p id="aNX">善现答言：<a id="a-NY"></a>“不也，<a id="a-NZ"></a>世尊。<a id="a-Na"></a>不也，<a id="a-Nb"></a>善逝。<a id="a-Nc"></a>诸所变化都无实事，<a id="a-Nd"></a>一切皆空。<a id="a-Ne"></a>”</p>
  <p id="aNf">佛告善现：<a id="a-Ng"></a>“变化与空，<a id="a-Nh"></a>如是二法非合非散，<a id="a-Ni"></a>此二俱以空空故空，<a id="a-Nj"></a>不应分别是空是化。<a id="a-Nk"></a>何以故？<a id="a-Nl"></a>善现，<a id="a-Nm"></a>非空性中有空、<a id="a-Nn"></a>有化二事可得，<a id="a-No"></a>以一切法毕竟空故。</p>
  <p id="aNp">“复次，<a id="a-Nq"></a>善现，<a id="a-Nr"></a>无色非化，<a id="a-Ns"></a>无受、<a id="a-Nt"></a>想、<a id="a-Nu"></a>行、<a id="a-Nv"></a>识非化，<a id="a-Nw"></a>诸是化者无不皆空。</p>
  <p id="aNx">“善现，<a id="a-Ny"></a>无眼处非化，<a id="a-Nz"></a>无耳、<a id="a-O0"></a>鼻、<a id="a-O1"></a>舌、<a id="a-O2"></a>身、<a id="a-O3"></a>意处非化，<a id="a-O4"></a>诸是化者无不皆空。</p>
  <p id="aO5">“善现，<a id="a-O6"></a>无色处非化，<a id="a-O7"></a>无声、<a id="a-O8"></a>香、<a id="a-O9"></a>味、<a id="a-OA"></a>触、<a id="a-OB"></a>法处非化，<a id="a-OC"></a>诸是化者无不皆空。</p>
  <p id="aOD">“善现，<a id="a-OE"></a>无眼界非化，<a id="a-OF"></a>无耳、<a id="a-OG"></a>鼻、<a id="a-OH"></a>舌、<a id="a-OI"></a>身、<a id="a-OJ"></a>意界非化，<a id="a-OK"></a>诸是化者无不皆空。</p>
  <p id="aOL">“善现，<a id="a-OM"></a>无色界非化，<a id="a-ON"></a>无声、<a id="a-OO"></a>香、<a id="a-OP"></a>味、<a id="a-OQ"></a>触、<a id="a-OR"></a>法界非化，<a id="a-OS"></a>诸是化者无不皆空。</p>
  <p id="aOT">“善现，<a id="a-OU"></a>无眼识界非化，<a id="a-OV"></a>无耳、<a id="a-OW"></a>鼻、<a id="a-OX"></a>舌、<a id="a-OY"></a>身、<a id="a-OZ"></a>意识界非化，<a id="a-Oa"></a>诸是化者无不皆空。</p>
  <p id="aOb">“善现，<a id="a-Oc"></a>无眼触非化，<a id="a-Od"></a>无耳、<a id="a-Oe"></a>鼻、<a id="a-Of"></a>舌、<a id="a-Og"></a>身、<a id="a-Oh"></a>意触非化，<a id="a-Oi"></a>诸是化者无不皆空。</p>
  <p id="aOj">“善现，<a id="a-Ok"></a>无眼触为缘所生诸受非化，<a id="a-Ol"></a>无耳、<a id="a-Om"></a>鼻、<a id="a-On"></a>舌、<a id="a-Oo"></a>身、<a id="a-Op"></a>意触为缘所生诸受非化，<a id="a-Oq"></a>诸是化者无不皆空。</p>
  <p id="aOr">“善现，<a id="a-Os"></a>无地界非化，<a id="a-Ot"></a>无水、<a id="a-Ou"></a>火、<a id="a-Ov"></a>风、<a id="a-Ow"></a>空、<a id="a-Ox"></a>识界非化，<a id="a-Oy"></a>诸是化者无不皆空。</p>
  <p id="aOz">“善现，<a id="a-P0"></a>无因缘非化，<a id="a-P1"></a>无等无间缘、<a id="a-P2"></a>所缘缘、<a id="a-P3"></a>增上缘非化，<a id="a-P4"></a>诸是化者无不皆空。</p>
  <p id="aP5">“善现，<a id="a-P6"></a>无从缘所生诸法非化，<a id="a-P7"></a>诸是化者无不皆空。</p>
  <p id="aP8">“善现，<a id="a-P9"></a>无无明非化，<a id="a-PA"></a>无行、<a id="a-PB"></a>识、<a id="a-PC"></a>名色、<a id="a-PD"></a>六处、<a id="a-PE"></a>触、<a id="a-PF"></a>受、<a id="a-PG"></a>爱、<a id="a-PH"></a>取、<a id="a-PI"></a>有、<a id="a-PJ"></a>生、<a id="a-PK"></a>老死愁叹苦忧恼非化，<a id="a-PL"></a>诸是化者无不皆空。</p>
  <p id="aPM">“善现，<a id="a-PN"></a>无布施波罗蜜多非化，<a id="a-PO"></a>无净戒、<a id="a-PP"></a>安忍、<a id="a-PQ"></a>精进、<a id="a-PR"></a>静虑、<a id="a-PS"></a>般若、<a id="a-PT"></a>方便善巧、<a id="a-PU"></a>妙愿、<a id="a-PV"></a>力、<a id="a-PW"></a>智波罗蜜多非化，<a id="a-PX"></a>诸是化者无不皆空。</p>
  <p id="aPY">“善现，<a id="a-PZ"></a>无四念住非化，<a id="a-Pa"></a>无四正断、<a id="a-Pb"></a>四神足、<a id="a-Pc"></a>五根、<a id="a-Pd"></a>五力、<a id="a-Pe"></a>七等觉支、<a id="a-Pf"></a>八圣道支非化，<a id="a-Pg"></a>诸是化者无不皆空。</p>
  <p id="aPh">“善现，<a id="a-Pi"></a>无空解脱门非化，<a id="a-Pj"></a>无无相、<a id="a-Pk"></a>无愿解脱门非化，<a id="a-Pl"></a>诸是化者无不皆空。</p>
  <p id="aPm">“善现，<a id="a-Pn"></a>无内空非化，<a id="a-Po"></a>无外空、<a id="a-Pp"></a>内外空、<a id="a-Pq"></a>空空、<a id="a-Pr"></a>大空、<a id="a-Ps"></a>胜义空、<a id="a-Pt"></a>有为空、<a id="a-Pu"></a>无为空、<a id="a-Pv"></a>毕竟空、<a id="a-Pw"></a>无际空、<a id="a-Px"></a>散空、<a id="a-Py"></a>无变异空、<a id="a-Pz"></a>本性空、<a id="a-Q0"></a>自相空、<a id="a-Q1"></a>共相空、<a id="a-Q2"></a>一切法空、<a id="a-Q3"></a>不可得空、<a id="a-Q4"></a>无性空、<a id="a-Q5"></a>自性空、<a id="a-Q6"></a>无性自性空非化，<a id="a-Q7"></a>诸是化者无不皆空。</p>
  <p id="aQ8">“善现，<a id="a-Q9"></a>无苦圣谛非化，<a id="a-QA"></a>无集、<a id="a-QB"></a>灭、<a id="a-QC"></a>道圣谛非化，<a id="a-QD"></a>诸是化者无不皆空。</p>
  <p id="aQE">“善现，<a id="a-QF"></a>无四静虑非化，<a id="a-QG"></a>无四无量、<a id="a-QH"></a>四无色定非化，<a id="a-QI"></a>诸是化者无不皆空。</p>
  <p id="aQJ">“善现，<a id="a-QK"></a>无八解脱非化，<a id="a-QL"></a>无八胜处、<a id="a-QM"></a>九次第定、<a id="a-QN"></a>十遍处非化，<a id="a-QO"></a>诸是化者无不皆空。</p>
  <p id="aQP">“善现，<a id="a-QQ"></a>无陀罗尼门非化，<a id="a-QR"></a>无三摩地门非化，<a id="a-QS"></a>诸是化者无不皆空。</p>
  <p id="aQT">“善现，<a id="a-QU"></a>无极喜地非化，<a id="a-QV"></a>无离垢地、<a id="a-QW"></a>发光地、<a id="a-QX"></a>焰慧地、<a id="a-QY"></a>极难胜地、<a id="a-QZ"></a>现前地、<a id="a-Qa"></a>远行地、<a id="a-Qb"></a>不动地、<a id="a-Qc"></a>善慧地、<a id="a-Qd"></a>法云地非化，<a id="a-Qe"></a>诸是化者无不皆空。</p>
  <p id="aQf">“善现，<a id="a-Qg"></a>无五眼非化，<a id="a-Qh"></a>无六神通非化，<a id="a-Qi"></a>诸是化者无不皆空。</p>
  <p id="aQj">“善现，<a id="a-Qk"></a>无佛十力非化，<a id="a-Ql"></a>无四无所畏、<a id="a-Qm"></a>四无礙解、<a id="a-Qn"></a>大慈、<a id="a-Qo"></a>大悲、<a id="a-Qp"></a>大喜、<a id="a-Qq"></a>大舍、<a id="a-Qr"></a>十八佛不共法非化，<a id="a-Qs"></a>诸是化者无不皆空。</p>
  <p id="aQt">“善现，<a id="a-Qu"></a>无三十二大士相非化，<a id="a-Qv"></a>无八十随好非化，<a id="a-Qw"></a>诸是化者无不皆空。</p>
  <p id="aQx">“善现，<a id="a-Qy"></a>无无忘失法非化，<a id="a-Qz"></a>无恒住舍性非化，<a id="a-R0"></a>诸是化者无不皆空。</p>
  <p id="aR1">“善现，<a id="a-R2"></a>无一切智非化，<a id="a-R3"></a>无道相智、<a id="a-R4"></a>一切相智非化，<a id="a-R5"></a>诸是化者无不皆空。</p>
  <p id="aR6">“善现，<a id="a-R7"></a>无预流果非化，<a id="a-R8"></a>无一来、<a id="a-R9"></a>不还、<a id="a-RA"></a>阿罗汉果、<a id="a-RB"></a>独觉菩提非化，<a id="a-RC"></a>诸是化者无不皆空。</p>
  <p id="aRD">“善现，<a id="a-RE"></a>无菩萨摩诃萨行非化，<a id="a-RF"></a>无诸佛无上正等菩提非化，<a id="a-RG"></a>诸是化者无不皆空。</p>
  <p id="aRH">“善现，<a id="a-RI"></a>依如是法施设种种补特伽罗，<a id="a-RJ"></a>所谓异生、<a id="a-RK"></a>若随信行、<a id="a-RL"></a>若随法行、<a id="a-RM"></a>若第八、<a id="a-RN"></a>若预流、<a id="a-RO"></a>若一来、<a id="a-RP"></a>若不还、<a id="a-RQ"></a>若阿罗汉、<a id="a-RR"></a>若独觉、<a id="a-RS"></a>若菩萨摩诃萨、<a id="a-RT"></a>若诸如来应正等觉，<a id="a-RU"></a>如是一切无非是化，<a id="a-RV"></a>诸是化者无不皆空。<a id="a-RW"></a>”</p>
  <p id="aRX">时，<a id="a-RY"></a>具寿善现白佛言：<a id="a-RZ"></a>“世尊，<a id="a-Ra"></a>世间诸蕴、<a id="a-Rb"></a>诸处、<a id="a-Rc"></a>诸界、<a id="a-Rd"></a>缘起、<a id="a-Re"></a>缘生、<a id="a-Rf"></a>缘起支等可皆是化？<a id="a-Rg"></a>诸出世间波罗蜜多，<a id="a-Rh"></a>若三十七菩提分法，<a id="a-Ri"></a>若三解脱门，<a id="a-Rj"></a>若一切空，<a id="a-Rk"></a>若诸圣谛，<a id="a-Rl"></a>若四静虑、<a id="a-Rm"></a>四无量、<a id="a-Rn"></a>四无色定，<a id="a-Ro"></a>若八解脱、<a id="a-Rp"></a>八胜处、<a id="a-Rq"></a>九次第定、<a id="a-Rr"></a>十遍处，<a id="a-Rs"></a>若陀罗尼门、<a id="a-Rt"></a>三摩地门，<a id="a-Ru"></a>若菩萨十地，<a id="a-Rv"></a>若五眼、<a id="a-Rw"></a>六神通，<a id="a-Rx"></a>若佛十力、<a id="a-Ry"></a>四无所畏、<a id="a-Rz"></a>四无礙解、<a id="a-S0"></a>大慈、<a id="a-S1"></a>大悲、<a id="a-S2"></a>大喜、<a id="a-S3"></a>大舍、<a id="a-S4"></a>十八佛不共法，<a id="a-S5"></a>若三十二大士相、<a id="a-S6"></a>八十随好，<a id="a-S7"></a>若无忘失法、<a id="a-S8"></a>恒住舍性，<a id="a-S9"></a>若一切智、<a id="a-SA"></a>道相智、<a id="a-SB"></a>一切相智，<a id="a-SC"></a>若由彼法所得诸果，<a id="a-SD"></a>若依彼法施设种种补特伽罗，<a id="a-SE"></a>岂亦是化？<a id="a-SF"></a>”</p>
  <p id="aSG">佛告善现：<a id="a-SH"></a>“一切世间、<a id="a-SI"></a>出世间法，<a id="a-SJ"></a>无非是化。<a id="a-SK"></a>然于其中，<a id="a-SL"></a>有是声闻所化，<a id="a-SM"></a>有是独觉所化，<a id="a-SN"></a>有是菩萨所化，<a id="a-SO"></a>有是如来所化，<a id="a-SP"></a>有是烦恼所化，<a id="a-SQ"></a>有是善法所化。<a id="a-SR"></a>善现，<a id="a-SS"></a>由此因缘，<a id="a-ST"></a>说一切法皆如变化等无差别。<a id="a-SU"></a>”</p>
  <p id="aSV">具寿善现复白佛言：<a id="a-SW"></a>“世尊，<a id="a-SX"></a>所有断果，<a id="a-SY"></a>谓预流果、<a id="a-SZ"></a>或一来果、<a id="a-Sa"></a>或不还果、<a id="a-Sb"></a>或阿罗汉果、<a id="a-Sc"></a>或独觉地、<a id="a-Sd"></a>或如来地永断烦恼习气相续，<a id="a-Se"></a>岂亦是化？<a id="a-Sf"></a>”</p>
  <p id="aSg">佛告善现：<a id="a-Sh"></a>“如是诸法，<a id="a-Si"></a>若与生灭二相合者，<a id="a-Sj"></a>亦皆是化。<a id="a-Sk"></a>”</p>
  <p id="aSl">“世尊，<a id="a-Sm"></a>何法非化？<a id="a-Sn"></a>”</p>
  <p id="aSo">“善现，<a id="a-Sp"></a>若法不与生灭相合，<a id="a-Sq"></a>是法非化。<a id="a-Sr"></a>”</p>
  <p id="aSs">“世尊，<a id="a-St"></a>何法不与生灭相合？<a id="a-Su"></a>”</p>
  <p id="aSv">“善现，<a id="a-Sw"></a>不虚诳法即是涅槃，<a id="a-Sx"></a>此法不与生灭相合，<a id="a-Sy"></a>是故非化。<a id="a-Sz"></a>”</p>
  <p id="aT0">具寿善现复白佛言：<a id="a-T1"></a>“如世尊说，<a id="a-T2"></a>平等法性一切皆空，<a id="a-T3"></a>无能动者，<a id="a-T4"></a>无二可得，<a id="a-T5"></a>无有少法非自性空，<a id="a-T6"></a>云何涅槃可言非化？<a id="a-T7"></a>”</p>
  <p id="aT8">佛告善现：<a id="a-T9"></a>“如是，<a id="a-TA"></a>如是，<a id="a-TB"></a>如汝所说，<a id="a-TC"></a>无有少法非自性空。<a id="a-TD"></a>此自性空，<a id="a-TE"></a>非声闻作，<a id="a-TF"></a>非独觉作，<a id="a-TG"></a>非菩萨作，<a id="a-TH"></a>非如来作，<a id="a-TI"></a>亦非余作。<a id="a-TJ"></a>有佛无佛，<a id="a-TK"></a>其性常空，<a id="a-TL"></a>此即涅槃。<a id="a-TM"></a>是故我说涅槃非化，<a id="a-TN"></a>非实有法名为涅槃，<a id="a-TO"></a>可说无生、<a id="a-TP"></a>无灭、<a id="a-TQ"></a>非化。<a id="a-TR"></a>”</p>
 </body>
</html>