<!doctype html>
<html id="z3IBShYp" data-ver="1575">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五十二</h1>
  <h2 id="a2">初分辩大乘品第十五之二</h2>
  <p id="a3">“复次，<a id="a-4"></a>善现，<a id="a-5"></a>菩萨摩诃萨大乘相者，<a id="a-6"></a>谓健行三摩地、<a id="a-7"></a>宝印三摩地、<a id="a-8"></a>师子游戏三摩地、<a id="a-9"></a>妙月三摩地、<a id="a-A"></a>月幢相三摩地、<a id="a-B"></a>一切法涌三摩地、<a id="a-C"></a>观顶三摩地、<a id="a-D"></a>法界决定三摩地、<a id="a-E"></a>决定幢相三摩地、<a id="a-F"></a>金刚喻三摩地、<a id="a-G"></a>入法印三摩地、<a id="a-H"></a>三摩地王三摩地、<a id="a-I"></a>善安住三摩地、<a id="a-J"></a>善立定王三摩地、<a id="a-K"></a>放光三摩地、<a id="a-L"></a>无忘失三摩地、<a id="a-M"></a>放光无忘失三摩地、<a id="a-N"></a>精进力三摩地、<a id="a-O"></a>庄严力三摩地、<a id="a-P"></a>等涌三摩地、<a id="a-Q"></a>入一切言词决定三摩地、<a id="a-R"></a>入一切名字决定三摩地、<a id="a-S"></a>观方三摩地、<a id="a-T"></a>总持印三摩地、<a id="a-U"></a>诸法等趣海印三摩地、<a id="a-V"></a>王印三摩地、<a id="a-W"></a>遍覆虚空三摩地、<a id="a-X"></a>金刚轮三摩地、<a id="a-Y"></a>三轮清净三摩地、<a id="a-Z"></a>无量光三摩地、<a id="a-a"></a>无著无障三摩地、<a id="a-b"></a>断诸法轮三摩地、<a id="a-c"></a>弃舍珍宝三摩地、<a id="a-d"></a>遍照三摩地、<a id="a-e"></a>不眴三摩地、<a id="a-f"></a>无相住三摩地、<a id="a-g"></a>不思惟三摩地、<a id="a-h"></a>降伏四魔三摩地、<a id="a-i"></a>无垢灯三摩地、<a id="a-j"></a>无边光三摩地、<a id="a-k"></a>发光三摩地、<a id="a-l"></a>普照三摩地、<a id="a-m"></a>净坚定三摩地、<a id="a-n"></a>师子奋迅三摩地、<a id="a-o"></a>师子频申三摩地、<a id="a-p"></a>师子欠呿三摩地、<a id="a-q"></a>无垢光三摩地、<a id="a-r"></a>妙乐三摩地、<a id="a-s"></a>电灯三摩地、<a id="a-t"></a>无尽三摩地、<a id="a-u"></a>最胜幢相三摩地、<a id="a-v"></a>帝相三摩地、<a id="a-w"></a>顺明正流三摩地、<a id="a-x"></a>具威光三摩地、<a id="a-y"></a>离尽三摩地、<a id="a-z"></a>不可动转三摩地、<a id="a-10"></a>寂静三摩地、<a id="a-11"></a>无瑕隙三摩地、<a id="a-12"></a>日灯三摩地、<a id="a-13"></a>净月三摩地、<a id="a-14"></a>净眼三摩地、<a id="a-15"></a>净光三摩地、<a id="a-16"></a>月灯三摩地、<a id="a-17"></a>发明三摩地、<a id="a-18"></a>应作不应作三摩地、<a id="a-19"></a>智相三摩地、<a id="a-1A"></a>金刚鬘三摩地、<a id="a-1B"></a>住心三摩地、<a id="a-1C"></a>普明三摩地、<a id="a-1D"></a>妙安立三摩地、<a id="a-1E"></a>宝积三摩地、<a id="a-1F"></a>妙法印三摩地、<a id="a-1G"></a>一切法平等性三摩地、<a id="a-1H"></a>弃舍尘爱三摩地、<a id="a-1I"></a>法涌圆满三摩地、<a id="a-1J"></a>入法顶三摩地、<a id="a-1K"></a>宝性三摩地、<a id="a-1L"></a>舍喧诤三摩地、<a id="a-1M"></a>飘散三摩地、<a id="a-1N"></a>分别法句三摩地、<a id="a-1O"></a>决定三摩地、<a id="a-1P"></a>无垢行三摩地、<a id="a-1Q"></a>字平等相三摩地、<a id="a-1R"></a>离文字相三摩地、<a id="a-1S"></a>断所缘三摩地、<a id="a-1T"></a>无变异三摩地、<a id="a-1U"></a>无品类三摩地、<a id="a-1V"></a>入名相三摩地、<a id="a-1W"></a>无所作三摩地、<a id="a-1X"></a>入决定名三摩地、<a id="a-1Y"></a>无相行三摩地、<a id="a-1Z"></a>离翳暗三摩地、<a id="a-1a"></a>具行三摩地、<a id="a-1b"></a>不变动三摩地、<a id="a-1c"></a>度境界三摩地、<a id="a-1d"></a>集一切功德三摩地、<a id="a-1e"></a>无心住三摩地、<a id="a-1f"></a>决定住三摩地、<a id="a-1g"></a>净妙华三摩地、<a id="a-1h"></a>具觉支三摩地、<a id="a-1i"></a>无边辩三摩地、<a id="a-1j"></a>无边灯三摩地、<a id="a-1k"></a>无等等三摩地、<a id="a-1l"></a>超一切法三摩地、<a id="a-1m"></a>决判诸法三摩地、<a id="a-1n"></a>散疑三摩地、<a id="a-1o"></a>无所住三摩地、<a id="a-1p"></a>一相庄严三摩地、<a id="a-1q"></a>引发行相三摩地、<a id="a-1r"></a>一行相三摩地、<a id="a-1s"></a>离诸行相三摩地、<a id="a-1t"></a>妙行三摩地、<a id="a-1u"></a>达诸有底远离三摩地、<a id="a-1v"></a>入一切施设语言三摩地、<a id="a-1w"></a>坚固宝三摩地、<a id="a-1x"></a>于一切法无所取著三摩地、<a id="a-1y"></a>电焰庄严三摩地、<a id="a-1z"></a>除遣三摩地、<a id="a-20"></a>无胜三摩地、<a id="a-21"></a>法炬三摩地、<a id="a-22"></a>慧灯三摩地、<a id="a-23"></a>趣向不退转神通三摩地、<a id="a-24"></a>解脱音声文字三摩地、<a id="a-25"></a>炬炽然三摩地、<a id="a-26"></a>严净相三摩地、<a id="a-27"></a>无相三摩地、<a id="a-28"></a>无浊忍相三摩地、<a id="a-29"></a>具一切妙相三摩地、<a id="a-2A"></a>具总持三摩地、<a id="a-2B"></a>不喜一切苦乐三摩地、<a id="a-2C"></a>无尽行相三摩地、<a id="a-2D"></a>摄伏一切正邪性三摩地、<a id="a-2E"></a>断憎爱三摩地、<a id="a-2F"></a>离违顺三摩地、<a id="a-2G"></a>无垢明三摩地、<a id="a-2H"></a>极坚固三摩地、<a id="a-2I"></a>满月净光三摩地、<a id="a-2J"></a>大庄严三摩地、<a id="a-2K"></a>无热电光三摩地、<a id="a-2L"></a>能照一切世间三摩地、<a id="a-2M"></a>能救一切世间三摩地、<a id="a-2N"></a>定平等性三摩地、<a id="a-2O"></a>无尘有尘平等理趣三摩地、<a id="a-2P"></a>无诤有诤平等理趣三摩地、<a id="a-2Q"></a>无巢穴无标帜无爱乐三摩地、<a id="a-2R"></a>决定安住真如三摩地、<a id="a-2S"></a>器中涌出三摩地、<a id="a-2T"></a>烧诸烦恼三摩地、<a id="a-2U"></a>大智慧炬三摩地、<a id="a-2V"></a>出生十力三摩地、<a id="a-2W"></a>开阐三摩地、<a id="a-2X"></a>坏身恶行三摩地、<a id="a-2Y"></a>坏语恶行三摩地、<a id="a-2Z"></a>坏意恶行三摩地、<a id="a-2a"></a>善观察三摩地、<a id="a-2b"></a>如虚空三摩地、<a id="a-2c"></a>无染著如虚空三摩地，<a id="a-2d"></a>如是等三摩地有无量百千，<a id="a-2e"></a>是菩萨摩诃萨大乘相。<a id="a-2f"></a>”</p>
  <p id="a2g">尔时，<a id="a-2h"></a>具寿善现白佛言：<a id="a-2i"></a>“世尊，<a id="a-2j"></a>云何名为健行三摩地？<a id="a-2k"></a>”</p>
  <p id="a2l">佛言：<a id="a-2m"></a>“善现，<a id="a-2n"></a>谓若住此三摩地时，<a id="a-2o"></a>能受一切三摩地境，<a id="a-2p"></a>能办无边殊胜健行，<a id="a-2q"></a>能为一切等持导首，<a id="a-2r"></a>是故名为健行三摩地。<a id="a-2s"></a>”</p>
  <p id="a2t">“世尊，<a id="a-2u"></a>云何名为宝印三摩地？<a id="a-2v"></a>”</p>
  <p id="a2w">“善现，<a id="a-2x"></a>谓若住此三摩地时，<a id="a-2y"></a>能印一切三摩地境及定行相所作事业，<a id="a-2z"></a>是故名为宝印三摩地。<a id="a-30"></a>”</p>
  <p id="a31">“世尊，<a id="a-32"></a>云何名为师子游戏三摩地？<a id="a-33"></a>”</p>
  <p id="a34">“善现，<a id="a-35"></a>谓若住此三摩地时，<a id="a-36"></a>于诸等持游戏自在，<a id="a-37"></a>是故名为师子游戏三摩地。<a id="a-38"></a>”</p>
  <p id="a39">“世尊，<a id="a-3A"></a>云何名为妙月三摩地？<a id="a-3B"></a>”</p>
  <p id="a3C">“善现，<a id="a-3D"></a>谓若住此三摩地时，<a id="a-3E"></a>如净满月普照诸定，<a id="a-3F"></a>是故名为妙月三摩地。<a id="a-3G"></a>”</p>
  <p id="a3H">“世尊，<a id="a-3I"></a>云何名为月幢相三摩地？<a id="a-3J"></a>”</p>
  <p id="a3K">“善现，<a id="a-3L"></a>谓若住此三摩地时，<a id="a-3M"></a>普能执持一切定相，<a id="a-3N"></a>如净满月垂妙光幢，<a id="a-3O"></a>是故名为月幢相三摩地。<a id="a-3P"></a>”</p>
  <p id="a3Q">“世尊，<a id="a-3R"></a>云何名为一切法涌三摩地？<a id="a-3S"></a>”</p>
  <p id="a3T">“善现，<a id="a-3U"></a>谓若住此三摩地时，<a id="a-3V"></a>普能涌出诸三摩地，<a id="a-3W"></a>如大泉池涌出众水，<a id="a-3X"></a>是故名为一切法涌三摩地。<a id="a-3Y"></a>”</p>
  <p id="a3Z">“世尊，<a id="a-3a"></a>云何名为观顶三摩地？<a id="a-3b"></a>”</p>
  <p id="a3c">“善现，<a id="a-3d"></a>谓若住此三摩地时，<a id="a-3e"></a>能观一切三摩地顶，<a id="a-3f"></a>是故名为观顶三摩地。<a id="a-3g"></a>”</p>
  <p id="a3h">“世尊，<a id="a-3i"></a>云何名为法界决定三摩地？<a id="a-3j"></a>”</p>
  <p id="a3k">“善现，<a id="a-3l"></a>谓若住此三摩地时，<a id="a-3m"></a>决定照了一切法界，<a id="a-3n"></a>是故名为法界决定三摩地。<a id="a-3o"></a>”</p>
  <p id="a3p">“世尊，<a id="a-3q"></a>云何名为决定幢相三摩地？<a id="a-3r"></a>”</p>
  <p id="a3s">“善现，<a id="a-3t"></a>谓若住此三摩地时，<a id="a-3u"></a>能决定持诸定幢相，<a id="a-3v"></a>是故名为决定幢相三摩地。<a id="a-3w"></a>”</p>
  <p id="a3x">“世尊，<a id="a-3y"></a>云何名为金刚喻三摩地？<a id="a-3z"></a>”</p>
  <p id="a40">“善现，<a id="a-41"></a>谓若住此三摩地时，<a id="a-42"></a>能摧诸定非彼所伏，<a id="a-43"></a>是故名为金刚喻三摩地。<a id="a-44"></a>”</p>
  <p id="a45">“世尊，<a id="a-46"></a>云何名为入法印三摩地？<a id="a-47"></a>”</p>
  <p id="a48">“善现，<a id="a-49"></a>谓若住此三摩地时，<a id="a-4A"></a>普能证入一切法印，<a id="a-4B"></a>是故名为入法印三摩地。<a id="a-4C"></a>”</p>
  <p id="a4D">“世尊，<a id="a-4E"></a>云何名为三摩地王三摩地？<a id="a-4F"></a>”</p>
  <p id="a4G">“善现，<a id="a-4H"></a>谓若住此三摩地时，<a id="a-4I"></a>统摄诸定如王自在，<a id="a-4J"></a>是故名为三摩地王三摩地。<a id="a-4K"></a>”</p>
  <p id="a4L">“世尊，<a id="a-4M"></a>云何名为善安住三摩地？<a id="a-4N"></a>”</p>
  <p id="a4O">“善现，<a id="a-4P"></a>谓若住此三摩地时，<a id="a-4Q"></a>持诸功德令不倾动，<a id="a-4R"></a>是故名为善安住三摩地。<a id="a-4S"></a>”</p>
  <p id="a4T">“世尊，<a id="a-4U"></a>云何名为善立定王三摩地？<a id="a-4V"></a>”</p>
  <p id="a4W">“善现，<a id="a-4X"></a>谓若住此三摩地时，<a id="a-4Y"></a>于诸定王善能建立，<a id="a-4Z"></a>是故名为善立定王三摩地。<a id="a-4a"></a>”</p>
  <p id="a4b">“世尊，<a id="a-4c"></a>云何名为放光三摩地？<a id="a-4d"></a>”</p>
  <p id="a4e">“善现，<a id="a-4f"></a>谓若住此三摩地时，<a id="a-4g"></a>于诸定光普能开发，<a id="a-4h"></a>是故名为放光三摩地。<a id="a-4i"></a>”</p>
  <p id="a4j">“世尊，<a id="a-4k"></a>云何名为无忘失三摩地？<a id="a-4l"></a>”</p>
  <p id="a4m">“善现，<a id="a-4n"></a>谓若住此三摩地时，<a id="a-4o"></a>于诸等持境界行相，<a id="a-4p"></a>皆能记忆令无所遗，<a id="a-4q"></a>是故名为无忘失三摩地。<a id="a-4r"></a>”</p>
  <p id="a4s">“世尊，<a id="a-4t"></a>云何名为放光无忘失三摩地？<a id="a-4u"></a>”</p>
  <p id="a4v">“善现，<a id="a-4w"></a>谓若住此三摩地时，<a id="a-4x"></a>放胜定光照有情类，<a id="a-4y"></a>令彼忆持曾所更事，<a id="a-4z"></a>是故名为放光无忘失三摩地。<a id="a-50"></a>”</p>
  <p id="a51">“世尊，<a id="a-52"></a>云何名为精进力三摩地？<a id="a-53"></a>”</p>
  <p id="a54">“善现，<a id="a-55"></a>谓若住此三摩地时，<a id="a-56"></a>能发诸定精进势力，<a id="a-57"></a>是故名为精进力三摩地。<a id="a-58"></a>”</p>
  <p id="a59">“世尊，<a id="a-5A"></a>云何名为庄严力三摩地？<a id="a-5B"></a>”</p>
  <p id="a5C">“善现，<a id="a-5D"></a>谓若住此三摩地时，<a id="a-5E"></a>能引诸定庄严势力，<a id="a-5F"></a>是故名为庄严力三摩地。<a id="a-5G"></a>”</p>
  <p id="a5H">“世尊，<a id="a-5I"></a>云何名为等涌三摩地？<a id="a-5J"></a>”</p>
  <p id="a5K">“善现，<a id="a-5L"></a>谓若住此三摩地时，<a id="a-5M"></a>令诸等持平等涌现，<a id="a-5N"></a>是故名为等涌三摩地。<a id="a-5O"></a>”</p>
  <p id="a5P">“世尊，<a id="a-5Q"></a>云何名为入一切言词决定三摩地？<a id="a-5R"></a>”</p>
  <p id="a5S">“善现，<a id="a-5T"></a>谓若住此三摩地时，<a id="a-5U"></a>普于一切决定言词皆能悟入，<a id="a-5V"></a>是故名为入一切言词决定三摩地。<a id="a-5W"></a>”</p>
  <p id="a5X">“世尊，<a id="a-5Y"></a>云何名为入一切名字决定三摩地？<a id="a-5Z"></a>”</p>
  <p id="a5a">“善现，<a id="a-5b"></a>谓若住此三摩地时，<a id="a-5c"></a>普于一切决定名字皆能悟入，<a id="a-5d"></a>是故名为入一切名字决定三摩地。<a id="a-5e"></a>”</p>
  <p id="a5f">“世尊，<a id="a-5g"></a>云何名为观方三摩地？<a id="a-5h"></a>”</p>
  <p id="a5i">“善现，<a id="a-5j"></a>谓若住此三摩地时，<a id="a-5k"></a>于诸定方普能观照，<a id="a-5l"></a>是故名为观方三摩地。<a id="a-5m"></a>”</p>
  <p id="a5n">“世尊，<a id="a-5o"></a>云何名为总持印三摩地？<a id="a-5p"></a>”</p>
  <p id="a5q">“善现，<a id="a-5r"></a>谓若住此三摩地时，<a id="a-5s"></a>总能住持诸妙定印，<a id="a-5t"></a>是故名为总持印三摩地。<a id="a-5u"></a>”</p>
  <p id="a5v">“世尊，<a id="a-5w"></a>云何名为诸法等趣海印三摩地？<a id="a-5x"></a>”</p>
  <p id="a5y">“善现，<a id="a-5z"></a>谓若住此三摩地时，<a id="a-60"></a>令诸胜定等皆趣入，<a id="a-61"></a>如大海印摄受众流，<a id="a-62"></a>是故名为诸法等趣海印三摩地。<a id="a-63"></a>”</p>
  <p id="a64">“世尊，<a id="a-65"></a>云何名为王印三摩地？<a id="a-66"></a>”</p>
  <p id="a67">“善现，<a id="a-68"></a>谓若住此三摩地时，<a id="a-69"></a>令诸事业皆得决定，<a id="a-6A"></a>如获王印所欲皆成，<a id="a-6B"></a>是故名为王印三摩地。<a id="a-6C"></a>”</p>
  <p id="a6D">“世尊，<a id="a-6E"></a>云何名为遍覆虚空三摩地？<a id="a-6F"></a>”</p>
  <p id="a6G">“善现，<a id="a-6H"></a>谓若住此三摩地时，<a id="a-6I"></a>于诸等持能遍覆护，<a id="a-6J"></a>无所简别如太虚空，<a id="a-6K"></a>是故名为遍覆虚空三摩地。<a id="a-6L"></a>”</p>
  <p id="a6M">“世尊，<a id="a-6N"></a>云何名为金刚轮三摩地？<a id="a-6O"></a>”</p>
  <p id="a6P">“善现，<a id="a-6Q"></a>谓若住此三摩地时，<a id="a-6R"></a>普能任持一切胜定，<a id="a-6S"></a>令不散坏如金刚轮，<a id="a-6T"></a>是故名为金刚轮三摩地。<a id="a-6U"></a>”</p>
  <p id="a6V">“世尊，<a id="a-6W"></a>云何名为三轮清净三摩地？<a id="a-6X"></a>”</p>
  <p id="a6Y">“善现，<a id="a-6Z"></a>谓若住此三摩地时，<a id="a-6a"></a>不执诸定、<a id="a-6b"></a>定者、<a id="a-6c"></a>定境，<a id="a-6d"></a>是故名为三轮清净三摩地。<a id="a-6e"></a>”</p>
  <p id="a6f">“世尊，<a id="a-6g"></a>云何名为无量光三摩地？<a id="a-6h"></a>”</p>
  <p id="a6i">“善现，<a id="a-6j"></a>谓若住此三摩地时，<a id="a-6k"></a>放种种光过诸数量，<a id="a-6l"></a>是故名为无量光三摩地。<a id="a-6m"></a>”</p>
  <p id="a6n">“世尊，<a id="a-6o"></a>云何名为无著无障三摩地？<a id="a-6p"></a>”</p>
  <p id="a6q">“善现，<a id="a-6r"></a>谓若住此三摩地时，<a id="a-6s"></a>于一切法无执无礙，<a id="a-6t"></a>是故名为无著无障三摩地。<a id="a-6u"></a>”</p>
  <p id="a6v">“世尊，<a id="a-6w"></a>云何名为断诸法轮三摩地？<a id="a-6x"></a>”</p>
  <p id="a6y">“善现，<a id="a-6z"></a>谓若住此三摩地时，<a id="a-70"></a>能截一切流转之法，<a id="a-71"></a>是故名为断诸法轮三摩地。<a id="a-72"></a>”</p>
  <p id="a73">“世尊，<a id="a-74"></a>云何名为弃舍珍宝三摩地？<a id="a-75"></a>”</p>
  <p id="a76">“善现，<a id="a-77"></a>谓若住此三摩地时，<a id="a-78"></a>于诸定相尚皆弃舍，<a id="a-79"></a>况不弃舍诸烦恼相，<a id="a-7A"></a>是故名为弃舍珍宝三摩地。<a id="a-7B"></a>”</p>
  <p id="a7C">“世尊，<a id="a-7D"></a>云何名为遍照三摩地？<a id="a-7E"></a>”</p>
  <p id="a7F">“善现，<a id="a-7G"></a>谓若住此三摩地时，<a id="a-7H"></a>遍照诸定令彼光显，<a id="a-7I"></a>是故名为遍照三摩地。<a id="a-7J"></a>”</p>
  <p id="a7K">“世尊，<a id="a-7L"></a>云何名为不眴三摩地？<a id="a-7M"></a>”</p>
  <p id="a7N">“善现，<a id="a-7O"></a>谓若住此三摩地时，<a id="a-7P"></a>于此等持其心专一，<a id="a-7Q"></a>余定余法无取无求，<a id="a-7R"></a>是故名为不眴三摩地。<a id="a-7S"></a>”</p>
  <p id="a7T">“世尊，<a id="a-7U"></a>云何名为无相住三摩地？<a id="a-7V"></a>”</p>
  <p id="a7W">“善现，<a id="a-7X"></a>谓若住此三摩地时，<a id="a-7Y"></a>不见诸定法有少相可住，<a id="a-7Z"></a>是故名为无相住三摩地。<a id="a-7a"></a>”</p>
  <p id="a7b">“世尊，<a id="a-7c"></a>云何名为不思惟三摩地？<a id="a-7d"></a>”</p>
  <p id="a7e">“善现，<a id="a-7f"></a>谓若住此三摩地时，<a id="a-7g"></a>不起一切心及心所，<a id="a-7h"></a>是故名为不思惟三摩地。<a id="a-7i"></a>”</p>
  <p id="a7j">“世尊，<a id="a-7k"></a>云何名为降伏四魔三摩地？<a id="a-7l"></a>”</p>
  <p id="a7m">“善现，<a id="a-7n"></a>谓若住此三摩地时，<a id="a-7o"></a>于四魔怨皆能降伏，<a id="a-7p"></a>是故名为降伏四魔三摩地。<a id="a-7q"></a>”</p>
  <p id="a7r">“世尊，<a id="a-7s"></a>云何名为无垢灯三摩地？<a id="a-7t"></a>”</p>
  <p id="a7u">“善现，<a id="a-7v"></a>谓若住此三摩地时，<a id="a-7w"></a>如持净灯照了诸定，<a id="a-7x"></a>是故名为无垢灯三摩地。<a id="a-7y"></a>”</p>
  <p id="a7z">“世尊，<a id="a-80"></a>云何名为无边光三摩地？<a id="a-81"></a>”</p>
  <p id="a82">“善现，<a id="a-83"></a>谓若住此三摩地时，<a id="a-84"></a>能发大光照无边际，<a id="a-85"></a>是故名为无边光三摩地。<a id="a-86"></a>”</p>
  <p id="a87">“世尊，<a id="a-88"></a>云何名为发光三摩地？<a id="a-89"></a>”</p>
  <p id="a8A">“善现，<a id="a-8B"></a>谓若住此三摩地时，<a id="a-8C"></a>照诸等持令其无间，<a id="a-8D"></a>引发种种殊胜光明，<a id="a-8E"></a>是故名为发光三摩地。<a id="a-8F"></a>”</p>
  <p id="a8G">“世尊，<a id="a-8H"></a>云何名为普照三摩地？<a id="a-8I"></a>”</p>
  <p id="a8J">“善现，<a id="a-8K"></a>谓若住此三摩地时，<a id="a-8L"></a>于诸定门皆能普照，<a id="a-8M"></a>是故名为普照三摩地。<a id="a-8N"></a>”</p>
  <p id="a8O">“世尊，<a id="a-8P"></a>云何名为净坚定三摩地？<a id="a-8Q"></a>”</p>
  <p id="a8R">“善现，<a id="a-8S"></a>谓若住此三摩地时，<a id="a-8T"></a>得诸等持净平等性，<a id="a-8U"></a>是故名为净坚定三摩地。<a id="a-8V"></a>”</p>
  <p id="a8W">“世尊，<a id="a-8X"></a>云何名为师子奋迅三摩地？<a id="a-8Y"></a>”</p>
  <p id="a8Z">“善现，<a id="a-8a"></a>谓若住此三摩地时，<a id="a-8b"></a>于诸垢秽纵任弃舍，<a id="a-8c"></a>如师子王自在奋迅，<a id="a-8d"></a>是故名为师子奋迅三摩地。<a id="a-8e"></a>”</p>
  <p id="a8f">“世尊，<a id="a-8g"></a>云何名为师子频申三摩地？<a id="a-8h"></a>”</p>
  <p id="a8i">“善现，<a id="a-8j"></a>谓若住此三摩地时，<a id="a-8k"></a>起胜神通自在无畏，<a id="a-8l"></a>降伏一切暴恶魔军，<a id="a-8m"></a>是故名为师子频申三摩地。<a id="a-8n"></a>”</p>
  <p id="a8o">“世尊，<a id="a-8p"></a>云何名为师子欠呿三摩地？<a id="a-8q"></a>”</p>
  <p id="a8r">“善现，<a id="a-8s"></a>谓若住此三摩地时，<a id="a-8t"></a>引妙辩才处众无畏，<a id="a-8u"></a>摧灭一切外道邪宗，<a id="a-8v"></a>是故名为师子欠呿三摩地。<a id="a-8w"></a>”</p>
  <p id="a8x">“世尊，<a id="a-8y"></a>云何名为无垢光三摩地？<a id="a-8z"></a>”</p>
  <p id="a90">“善现，<a id="a-91"></a>谓若住此三摩地时，<a id="a-92"></a>普能蠲除一切定垢，<a id="a-93"></a>亦能遍照诸胜等持，<a id="a-94"></a>是故名为无垢光三摩地。<a id="a-95"></a>”</p>
  <p id="a96">“世尊，<a id="a-97"></a>云何名为妙乐三摩地？<a id="a-98"></a>”</p>
  <p id="a99">“善现，<a id="a-9A"></a>谓若住此三摩地时，<a id="a-9B"></a>领受一切等持妙乐，<a id="a-9C"></a>是故名为妙乐三摩地。<a id="a-9D"></a>”</p>
  <p id="a9E">“世尊，<a id="a-9F"></a>云何名为电灯三摩地？<a id="a-9G"></a>”</p>
  <p id="a9H">“善现，<a id="a-9I"></a>谓若住此三摩地时，<a id="a-9J"></a>照诸等持如电灯焰，<a id="a-9K"></a>是故名为电灯三摩地。<a id="a-9L"></a>”</p>
  <p id="a9M">“世尊，<a id="a-9N"></a>云何名为无尽三摩地？<a id="a-9O"></a>”</p>
  <p id="a9P">“善现，<a id="a-9Q"></a>谓若住此三摩地时，<a id="a-9R"></a>引诸等持功德无尽，<a id="a-9S"></a>而不见彼尽不尽相，<a id="a-9T"></a>是故名为无尽三摩地。<a id="a-9U"></a>”</p>
  <p id="a9V">“世尊，<a id="a-9W"></a>云何名为最胜幢相三摩地？<a id="a-9X"></a>”</p>
  <p id="a9Y">“善现，<a id="a-9Z"></a>谓若住此三摩地时，<a id="a-9a"></a>如最胜幢超众定相，<a id="a-9b"></a>是故名为最胜幢相三摩地。<a id="a-9c"></a>”</p>
  <p id="a9d">“世尊，<a id="a-9e"></a>云何名为帝相三摩地？<a id="a-9f"></a>”</p>
  <p id="a9g">“善现，<a id="a-9h"></a>谓若住此三摩地时，<a id="a-9i"></a>于诸等持得自在相，<a id="a-9j"></a>是故名为帝相三摩地。<a id="a-9k"></a>”</p>
  <p id="a9l">“世尊，<a id="a-9m"></a>云何名为顺明正流三摩地？<a id="a-9n"></a>”</p>
  <p id="a9o">“善现，<a id="a-9p"></a>谓若住此三摩地时，<a id="a-9q"></a>于明正流并皆随顺，<a id="a-9r"></a>是故名为顺明正流三摩地。<a id="a-9s"></a>”</p>
  <p id="a9t">“世尊，<a id="a-9u"></a>云何名为具威光三摩地？<a id="a-9v"></a>”</p>
  <p id="a9w">“善现，<a id="a-9x"></a>谓若住此三摩地时，<a id="a-9y"></a>于诸等持威光独盛，<a id="a-9z"></a>是故名为具威光三摩地。<a id="a-A0"></a>”</p>
  <p id="aA1">“世尊，<a id="a-A2"></a>云何名为离尽三摩地？<a id="a-A3"></a>”</p>
  <p id="aA4">“善现，<a id="a-A5"></a>谓若住此三摩地时，<a id="a-A6"></a>见诸等持一切无尽，<a id="a-A7"></a>而不见少法有尽不尽相，<a id="a-A8"></a>是故名为离尽三摩地。<a id="a-A9"></a>”</p>
  <p id="aAA">“世尊，<a id="a-AB"></a>云何名为不可动转三摩地？<a id="a-AC"></a>”</p>
  <p id="aAD">“善现，<a id="a-AE"></a>谓若住此三摩地时，<a id="a-AF"></a>令诸等持无动、<a id="a-AG"></a>无著、<a id="a-AH"></a>无退转、<a id="a-AI"></a>无戏论，<a id="a-AJ"></a>是故名为不可动转三摩地。<a id="a-AK"></a>”</p>
  <p id="aAL">“世尊，<a id="a-AM"></a>云何名为寂静三摩地？<a id="a-AN"></a>”</p>
  <p id="aAO">“善现，<a id="a-AP"></a>谓若住此三摩地时，<a id="a-AQ"></a>于诸等持皆见寂静，<a id="a-AR"></a>是故名为寂静三摩地。<a id="a-AS"></a>”</p>
  <p id="aAT">“世尊，<a id="a-AU"></a>云何名为无瑕隙三摩地？<a id="a-AV"></a>”</p>
  <p id="aAW">“善现，<a id="a-AX"></a>谓若住此三摩地时，<a id="a-AY"></a>令诸等持照无瑕隙，<a id="a-AZ"></a>是故名为无瑕隙三摩地。<a id="a-Aa"></a>”</p>
  <p id="aAb">“世尊，<a id="a-Ac"></a>云何名为日灯三摩地？<a id="a-Ad"></a>”</p>
  <p id="aAe">“善现，<a id="a-Af"></a>谓若住此三摩地时，<a id="a-Ag"></a>于诸定门发光普照，<a id="a-Ah"></a>是故名为日灯三摩地。<a id="a-Ai"></a>”</p>
  <p id="aAj">“世尊，<a id="a-Ak"></a>云何名为净月三摩地？<a id="a-Al"></a>”</p>
  <p id="aAm">“善现，<a id="a-An"></a>谓若住此三摩地时，<a id="a-Ao"></a>于诸等持除暗如月，<a id="a-Ap"></a>是故名为净月三摩地。<a id="a-Aq"></a>”</p>
  <p id="aAr">“世尊，<a id="a-As"></a>云何名为净眼三摩地？<a id="a-At"></a>”</p>
  <p id="aAu">“善现，<a id="a-Av"></a>谓若住此三摩地时，<a id="a-Aw"></a>能令五眼咸得清净，<a id="a-Ax"></a>是故名为净眼三摩地。<a id="a-Ay"></a>”</p>
  <p id="aAz">“世尊，<a id="a-B0"></a>云何名为净光三摩地？<a id="a-B1"></a>”</p>
  <p id="aB2">“善现，<a id="a-B3"></a>谓若住此三摩地时，<a id="a-B4"></a>于诸等持得四无礙，<a id="a-B5"></a>亦令彼定皆能发起，<a id="a-B6"></a>是故名为净光三摩地。<a id="a-B7"></a>”</p>
  <p id="aB8">“世尊，<a id="a-B9"></a>云何名为月灯三摩地？<a id="a-BA"></a>”</p>
  <p id="aBB">“善现，<a id="a-BC"></a>谓若住此三摩地时，<a id="a-BD"></a>除诸有情愚暗如月，<a id="a-BE"></a>是故名为月灯三摩地。<a id="a-BF"></a>”</p>
  <p id="aBG">“世尊，<a id="a-BH"></a>云何名为发明三摩地？<a id="a-BI"></a>”</p>
  <p id="aBJ">“善现，<a id="a-BK"></a>谓若住此三摩地时，<a id="a-BL"></a>令诸定门发明普照，<a id="a-BM"></a>是故名为发明三摩地。<a id="a-BN"></a>”</p>
  <p id="aBO">“世尊，<a id="a-BP"></a>云何名为应作不应作三摩地？<a id="a-BQ"></a>”</p>
  <p id="aBR">“善现，<a id="a-BS"></a>谓若住此三摩地时，<a id="a-BT"></a>知一切等持应作不应作，<a id="a-BU"></a>亦令诸定如此事成，<a id="a-BV"></a>是故名为应作不应作三摩地。<a id="a-BW"></a>”</p>
  <p id="aBX">“世尊，<a id="a-BY"></a>云何名为智相三摩地？<a id="a-BZ"></a>”</p>
  <p id="aBa">“善现，<a id="a-Bb"></a>谓若住此三摩地时，<a id="a-Bc"></a>见诸等持所有智相，<a id="a-Bd"></a>是故名为智相三摩地。<a id="a-Be"></a>”</p>
  <p id="aBf">“世尊，<a id="a-Bg"></a>云何名为金刚鬘三摩地？<a id="a-Bh"></a>”</p>
  <p id="aBi">“善现，<a id="a-Bj"></a>谓若住此三摩地时，<a id="a-Bk"></a>通达一切等持及法，<a id="a-Bl"></a>于定及法都无所见，<a id="a-Bm"></a>是故名为金刚鬘三摩地。<a id="a-Bn"></a>”</p>
  <p id="aBo">“世尊，<a id="a-Bp"></a>云何名为住心三摩地？<a id="a-Bq"></a>”</p>
  <p id="aBr">“善现，<a id="a-Bs"></a>谓若住此三摩地时，<a id="a-Bt"></a>心不动摇、<a id="a-Bu"></a>不转、<a id="a-Bv"></a>不照、<a id="a-Bw"></a>亦不亏损，<a id="a-Bx"></a>不念有心，<a id="a-By"></a>是故名为住心三摩地。<a id="a-Bz"></a>”</p>
  <p id="aC0">“世尊，<a id="a-C1"></a>云何名为普明三摩地？<a id="a-C2"></a>”</p>
  <p id="aC3">“善现，<a id="a-C4"></a>谓若住此三摩地时，<a id="a-C5"></a>于诸定明普能照了，<a id="a-C6"></a>是故名为普明三摩地。<a id="a-C7"></a>”</p>
  <p id="aC8">“世尊，<a id="a-C9"></a>云何名为妙安立三摩地？<a id="a-CA"></a>”</p>
  <p id="aCB">“善现，<a id="a-CC"></a>谓若住此三摩地时，<a id="a-CD"></a>于诸等持妙能安立，<a id="a-CE"></a>是故名为妙安立三摩地。<a id="a-CF"></a>”</p>
  <p id="aCG">“世尊，<a id="a-CH"></a>云何名为宝积三摩地？<a id="a-CI"></a>”</p>
  <p id="aCJ">“善现，<a id="a-CK"></a>谓若住此三摩地时，<a id="a-CL"></a>见诸等持皆如宝聚，<a id="a-CM"></a>是故名为宝积三摩地。<a id="a-CN"></a>”</p>
  <p id="aCO">“世尊，<a id="a-CP"></a>云何名为妙法印三摩地？<a id="a-CQ"></a>”</p>
  <p id="aCR">“善现，<a id="a-CS"></a>谓若住此三摩地时，<a id="a-CT"></a>能印诸等持，<a id="a-CU"></a>以无印印故，<a id="a-CV"></a>是故名为妙法印三摩地。<a id="a-CW"></a>”</p>
  <p id="aCX">“世尊，<a id="a-CY"></a>云何名为一切法平等性三摩地？<a id="a-CZ"></a>”</p>
  <p id="aCa">“善现，<a id="a-Cb"></a>谓若住此三摩地时，<a id="a-Cc"></a>不见有法离平等性，<a id="a-Cd"></a>是故名为一切法平等性三摩地。<a id="a-Ce"></a>”</p>
  <p id="aCf">“世尊，<a id="a-Cg"></a>云何名为弃舍尘爱三摩地？<a id="a-Ch"></a>”</p>
  <p id="aCi">“善现，<a id="a-Cj"></a>谓若住此三摩地时，<a id="a-Ck"></a>于诸定法弃舍尘爱，<a id="a-Cl"></a>是故名为弃舍尘爱三摩地。<a id="a-Cm"></a>”</p>
  <p id="aCn">“世尊，<a id="a-Co"></a>云何名为法涌圆满三摩地？<a id="a-Cp"></a>”</p>
  <p id="aCq">“善现，<a id="a-Cr"></a>谓若住此三摩地时，<a id="a-Cs"></a>令诸佛法涌现圆满，<a id="a-Ct"></a>是故名为法涌圆满三摩地。<a id="a-Cu"></a>”</p>
  <p id="aCv">“世尊，<a id="a-Cw"></a>云何名为入法顶三摩地？<a id="a-Cx"></a>”</p>
  <p id="aCy">“善现，<a id="a-Cz"></a>谓若住此三摩地时，<a id="a-D0"></a>能永灭除一切法暗，<a id="a-D1"></a>亦超诸定而为上首，<a id="a-D2"></a>是故名为入法顶三摩地。<a id="a-D3"></a>”</p>
  <p id="aD4">“世尊，<a id="a-D5"></a>云何名为宝性三摩地？<a id="a-D6"></a>”</p>
  <p id="aD7">“善现，<a id="a-D8"></a>谓若住此三摩地时，<a id="a-D9"></a>能出无边大功德宝，<a id="a-DA"></a>是故名为宝性三摩地。<a id="a-DB"></a>”</p>
  <p id="aDC">“世尊，<a id="a-DD"></a>云何名为舍喧诤三摩地？<a id="a-DE"></a>”</p>
  <p id="aDF">“善现，<a id="a-DG"></a>谓若住此三摩地时，<a id="a-DH"></a>舍诸世间种种喧诤，<a id="a-DI"></a>是故名为舍喧诤三摩地。<a id="a-DJ"></a>”</p>
  <p id="aDK">“世尊，<a id="a-DL"></a>云何名为飘散三摩地？<a id="a-DM"></a>”</p>
  <p id="aDN">“善现，<a id="a-DO"></a>谓若住此三摩地时，<a id="a-DP"></a>飘散一切等持法执，<a id="a-DQ"></a>是故名为飘散三摩地。<a id="a-DR"></a>”</p>
  <p id="aDS">“世尊，<a id="a-DT"></a>云何名为分别法句三摩地？<a id="a-DU"></a>”</p>
  <p id="aDV">“善现，<a id="a-DW"></a>谓若住此三摩地时，<a id="a-DX"></a>善能分别诸定法句，<a id="a-DY"></a>是故名为分别法句三摩地。<a id="a-DZ"></a>”</p>
  <p id="aDa">“世尊，<a id="a-Db"></a>云何名为决定三摩地？<a id="a-Dc"></a>”</p>
  <p id="aDd">“善现，<a id="a-De"></a>谓若住此三摩地时，<a id="a-Df"></a>于法等持皆得决定，<a id="a-Dg"></a>是故名为决定三摩地。<a id="a-Dh"></a>”</p>
  <p id="aDi">“世尊，<a id="a-Dj"></a>云何名为无垢行三摩地？<a id="a-Dk"></a>”</p>
  <p id="aDl">“善现，<a id="a-Dm"></a>谓若住此三摩地时，<a id="a-Dn"></a>能发无边清净胜行，<a id="a-Do"></a>是故名为无垢行三摩地。<a id="a-Dp"></a>”</p>
  <p id="aDq">“世尊，<a id="a-Dr"></a>云何名为字平等相三摩地？<a id="a-Ds"></a>”</p>
  <p id="aDt">“善现，<a id="a-Du"></a>谓若住此三摩地时，<a id="a-Dv"></a>得诸等持字平等相，<a id="a-Dw"></a>是故名为字平等相三摩地。<a id="a-Dx"></a>”</p>
  <p id="aDy">“世尊，<a id="a-Dz"></a>云何名为离文字相三摩地？<a id="a-E0"></a>”</p>
  <p id="aE1">“善现，<a id="a-E2"></a>谓若住此三摩地时，<a id="a-E3"></a>于诸等持不得一字，<a id="a-E4"></a>是故名为离文字相三摩地。<a id="a-E5"></a>”</p>
  <p id="aE6">“世尊，<a id="a-E7"></a>云何名为断所缘三摩地？<a id="a-E8"></a>”</p>
  <p id="aE9">“善现，<a id="a-EA"></a>谓若住此三摩地时，<a id="a-EB"></a>绝诸等持所缘境相，<a id="a-EC"></a>是故名为断所缘三摩地。<a id="a-ED"></a>”</p>
  <p id="aEE">“世尊，<a id="a-EF"></a>云何名为无变异三摩地？<a id="a-EG"></a>”</p>
  <p id="aEH">“善现，<a id="a-EI"></a>谓若住此三摩地时，<a id="a-EJ"></a>不得诸法变异之相，<a id="a-EK"></a>是故名为无变异三摩地。<a id="a-EL"></a>”</p>
  <p id="aEM">“世尊，<a id="a-EN"></a>云何名为无品类三摩地？<a id="a-EO"></a>”</p>
  <p id="aEP">“善现，<a id="a-EQ"></a>谓若住此三摩地时，<a id="a-ER"></a>不见诸法品类异相，<a id="a-ES"></a>是故名为无品类三摩地。<a id="a-ET"></a>”</p>
  <p id="aEU">“世尊，<a id="a-EV"></a>云何名为入名相三摩地？<a id="a-EW"></a>”</p>
  <p id="aEX">“善现，<a id="a-EY"></a>谓若住此三摩地时，<a id="a-EZ"></a>悟入诸法名相实际，<a id="a-Ea"></a>是故名为入名相三摩地。<a id="a-Eb"></a>”</p>
  <p id="aEc">“世尊，<a id="a-Ed"></a>云何名为无所作三摩地？<a id="a-Ee"></a>”</p>
  <p id="aEf">“善现，<a id="a-Eg"></a>谓若住此三摩地时，<a id="a-Eh"></a>一切所为无不皆息，<a id="a-Ei"></a>是故名为无所作三摩地。<a id="a-Ej"></a>”</p>
  <p id="aEk">“世尊，<a id="a-El"></a>云何名为入决定名三摩地？<a id="a-Em"></a>”</p>
  <p id="aEn">“善现，<a id="a-Eo"></a>谓若住此三摩地时，<a id="a-Ep"></a>悟入诸法决定名字，<a id="a-Eq"></a>都无所有但假施设，<a id="a-Er"></a>是故名为入决定名三摩地。<a id="a-Es"></a>”</p>
  <p id="aEt">“世尊，<a id="a-Eu"></a>云何名为无相行三摩地？<a id="a-Ev"></a>”</p>
  <p id="aEw">“善现，<a id="a-Ex"></a>谓若住此三摩地时，<a id="a-Ey"></a>于诸定相都无所得，<a id="a-Ez"></a>是故名为无相行三摩地。<a id="a-F0"></a>”</p>
  <p id="aF1">“世尊，<a id="a-F2"></a>云何名为离翳暗三摩地？<a id="a-F3"></a>”</p>
  <p id="aF4">“善现，<a id="a-F5"></a>谓若住此三摩地时，<a id="a-F6"></a>诸定翳暗无不除遣，<a id="a-F7"></a>是故名为离翳暗三摩地。<a id="a-F8"></a>”</p>
  <p id="aF9">“世尊，<a id="a-FA"></a>云何名为具行三摩地？<a id="a-FB"></a>”</p>
  <p id="aFC">“善现，<a id="a-FD"></a>谓若住此三摩地时，<a id="a-FE"></a>于诸定行中虽见而不见，<a id="a-FF"></a>是故名为具行三摩地。<a id="a-FG"></a>”</p>
  <p id="aFH">“世尊，<a id="a-FI"></a>云何名为不变动三摩地？<a id="a-FJ"></a>”</p>
  <p id="aFK">“善现，<a id="a-FL"></a>谓若住此三摩地时，<a id="a-FM"></a>于诸等持不见变动，<a id="a-FN"></a>是故名为不变动三摩地。<a id="a-FO"></a>”</p>
  <p id="aFP">“世尊，<a id="a-FQ"></a>云何名为度境界三摩地？<a id="a-FR"></a>”</p>
  <p id="aFS">“善现，<a id="a-FT"></a>谓若住此三摩地时，<a id="a-FU"></a>超诸等持所缘境界，<a id="a-FV"></a>是故名为度境界三摩地。<a id="a-FW"></a>”</p>
  <p id="aFX">“世尊，<a id="a-FY"></a>云何名为集一切功德三摩地？<a id="a-FZ"></a>”</p>
  <p id="aFa">“善现，<a id="a-Fb"></a>谓若住此三摩地时，<a id="a-Fc"></a>能集诸定所有功德，<a id="a-Fd"></a>于一切法而无集想，<a id="a-Fe"></a>是故名为集一切功德三摩地。<a id="a-Ff"></a>”</p>
  <p id="aFg">“世尊，<a id="a-Fh"></a>云何名为无心住三摩地？<a id="a-Fi"></a>”</p>
  <p id="aFj">“善现，<a id="a-Fk"></a>谓若住此三摩地时，<a id="a-Fl"></a>心于诸定无转无堕，<a id="a-Fm"></a>是故名为无心住三摩地。<a id="a-Fn"></a>”</p>
  <p id="aFo">“世尊，<a id="a-Fp"></a>云何名为决定住三摩地？<a id="a-Fq"></a>”</p>
  <p id="aFr">“善现，<a id="a-Fs"></a>谓若住此三摩地时，<a id="a-Ft"></a>于诸定心虽决定住，<a id="a-Fu"></a>而知其相了不可得，<a id="a-Fv"></a>是故名为决定住三摩地。<a id="a-Fw"></a>”</p>
  <p id="aFx">“世尊，<a id="a-Fy"></a>云何名为净妙华三摩地？<a id="a-Fz"></a>”</p>
  <p id="aG0">“善现，<a id="a-G1"></a>谓若住此三摩地时，<a id="a-G2"></a>令诸等持皆得清净，<a id="a-G3"></a>严饰光显犹如妙华，<a id="a-G4"></a>是故名为净妙华三摩地。<a id="a-G5"></a>”</p>
  <p id="aG6">“世尊，<a id="a-G7"></a>云何名为具觉支三摩地？<a id="a-G8"></a>”</p>
  <p id="aG9">“善现，<a id="a-GA"></a>谓若住此三摩地时，<a id="a-GB"></a>令一切定于七觉支速得圆满，<a id="a-GC"></a>是故名为具觉支三摩地。<a id="a-GD"></a>”</p>
  <p id="aGE">“世尊，<a id="a-GF"></a>云何名为无边辩三摩地？<a id="a-GG"></a>”</p>
  <p id="aGH">“善现，<a id="a-GI"></a>谓若住此三摩地时，<a id="a-GJ"></a>于诸法中得无边辩，<a id="a-GK"></a>是故名为无边辩三摩地。<a id="a-GL"></a>”</p>
  <p id="aGM">“世尊，<a id="a-GN"></a>云何名为无边灯三摩地？<a id="a-GO"></a>”</p>
  <p id="aGP">“善现，<a id="a-GQ"></a>谓若住此三摩地时，<a id="a-GR"></a>于一切法皆能照了犹若明灯，<a id="a-GS"></a>是故名为无边灯三摩地。<a id="a-GT"></a>”</p>
  <p id="aGU">“世尊，<a id="a-GV"></a>云何名为无等等三摩地？<a id="a-GW"></a>”</p>
  <p id="aGX">“善现，<a id="a-GY"></a>谓若住此三摩地时，<a id="a-GZ"></a>令诸等持得无等等，<a id="a-Ga"></a>是故名为无等等三摩地。<a id="a-Gb"></a>”</p>
  <p id="aGc">“世尊，<a id="a-Gd"></a>云何名为超一切法三摩地？<a id="a-Ge"></a>”</p>
  <p id="aGf">“善现，<a id="a-Gg"></a>谓若住此三摩地时，<a id="a-Gh"></a>于三界法皆得超度，<a id="a-Gi"></a>是故名为超一切法三摩地。<a id="a-Gj"></a>”</p>
  <p id="aGk">“世尊，<a id="a-Gl"></a>云何名为决判诸法三摩地？<a id="a-Gm"></a>”</p>
  <p id="aGn">“善现，<a id="a-Go"></a>谓若住此三摩地时，<a id="a-Gp"></a>见诸胜定及一切法，<a id="a-Gq"></a>为诸有情分别无乱，<a id="a-Gr"></a>是故名为决判诸法三摩地。<a id="a-Gs"></a>”</p>
  <p id="aGt">“世尊，<a id="a-Gu"></a>云何名为散疑三摩地？<a id="a-Gv"></a>”</p>
  <p id="aGw">“善现，<a id="a-Gx"></a>谓若住此三摩地时，<a id="a-Gy"></a>于诸等持及一切法，<a id="a-Gz"></a>所有疑网皆能除散，<a id="a-H0"></a>是故名为散疑三摩地。<a id="a-H1"></a>”</p>
  <p id="aH2">“世尊，<a id="a-H3"></a>云何名为无所住三摩地？<a id="a-H4"></a>”</p>
  <p id="aH5">“善现，<a id="a-H6"></a>谓若住此三摩地时，<a id="a-H7"></a>不见诸法有所住处，<a id="a-H8"></a>是故名为无所住三摩地。<a id="a-H9"></a>”</p>
  <p id="aHA">“世尊，<a id="a-HB"></a>云何名为一相庄严三摩地？<a id="a-HC"></a>”</p>
  <p id="aHD">“善现，<a id="a-HE"></a>谓若住此三摩地时，<a id="a-HF"></a>不见诸法而有二相，<a id="a-HG"></a>是故名为一相庄严三摩地。<a id="a-HH"></a>”</p>
  <p id="aHI">“世尊，<a id="a-HJ"></a>云何名为引发行相三摩地？<a id="a-HK"></a>”</p>
  <p id="aHL">“善现，<a id="a-HM"></a>谓若住此三摩地时，<a id="a-HN"></a>于诸等持及一切法，<a id="a-HO"></a>虽能引发种种行相，<a id="a-HP"></a>而都不见能引发者，<a id="a-HQ"></a>是故名为引发行相三摩地。<a id="a-HR"></a>”</p>
  <p id="aHS">“世尊，<a id="a-HT"></a>云何名为一行相三摩地？<a id="a-HU"></a>”</p>
  <p id="aHV">“善现，<a id="a-HW"></a>谓若住此三摩地时，<a id="a-HX"></a>见诸等持无二行相，<a id="a-HY"></a>是故名为一行相三摩地。<a id="a-HZ"></a>”</p>
  <p id="aHa">“世尊，<a id="a-Hb"></a>云何名为离诸行相三摩地？<a id="a-Hc"></a>”</p>
  <p id="aHd">“善现，<a id="a-He"></a>谓若住此三摩地时，<a id="a-Hf"></a>见诸等持都无行相，<a id="a-Hg"></a>是故名为离诸行相三摩地。<a id="a-Hh"></a>”</p>
  <p id="aHi">“世尊，<a id="a-Hj"></a>云何名为妙行三摩地？<a id="a-Hk"></a>”</p>
  <p id="aHl">“善现，<a id="a-Hm"></a>谓若住此三摩地时，<a id="a-Hn"></a>令诸等持虽起种种微妙胜行而无所执，<a id="a-Ho"></a>是故名为妙行三摩地。<a id="a-Hp"></a>”</p>
  <p id="aHq">“世尊，<a id="a-Hr"></a>云何名为达诸有底远离三摩地？<a id="a-Hs"></a>”</p>
  <p id="aHt">“善现，<a id="a-Hu"></a>谓若住此三摩地时，<a id="a-Hv"></a>于诸等持及一切法得通达智，<a id="a-Hw"></a>得此智已，<a id="a-Hx"></a>于诸有法通达远离，<a id="a-Hy"></a>是故名为达诸有底远离三摩地。<a id="a-Hz"></a>”</p>
  <p id="aI0">“世尊，<a id="a-I1"></a>云何名为入一切施设语言三摩地？<a id="a-I2"></a>”</p>
  <p id="aI3">“善现，<a id="a-I4"></a>谓若住此三摩地时，<a id="a-I5"></a>悟入一切三摩地法，<a id="a-I6"></a>施设语言而无所恃，<a id="a-I7"></a>是故名为入一切施设语言三摩地。<a id="a-I8"></a>”</p>
  <p id="aI9">“世尊，<a id="a-IA"></a>云何名为坚固宝三摩地？<a id="a-IB"></a>”</p>
  <p id="aIC">“善现，<a id="a-ID"></a>谓若住此三摩地时，<a id="a-IE"></a>能引无边、<a id="a-IF"></a>无退、<a id="a-IG"></a>无坏微妙殊胜功德珍宝，<a id="a-IH"></a>是故名为坚固宝三摩地。<a id="a-II"></a>”</p>
  <p id="aIJ">“世尊，<a id="a-IK"></a>云何名为于一切法无所取著三摩地？<a id="a-IL"></a>”</p>
  <p id="aIM">“善现，<a id="a-IN"></a>谓若住此三摩地时，<a id="a-IO"></a>于诸法中无所取著，<a id="a-IP"></a>以一切法离性相故，<a id="a-IQ"></a>是故名为于一切法无所取著三摩地。<a id="a-IR"></a>”</p>
  <p id="aIS">“世尊，<a id="a-IT"></a>云何名为电焰庄严三摩地？<a id="a-IU"></a>”</p>
  <p id="aIV">“善现，<a id="a-IW"></a>谓若住此三摩地时，<a id="a-IX"></a>发种种光照诸冥暗，<a id="a-IY"></a>复以无量功德庄严，<a id="a-IZ"></a>是故名为电焰庄严三摩地。<a id="a-Ia"></a>”</p>
  <p id="aIb">“世尊，<a id="a-Ic"></a>云何名为除遣三摩地？<a id="a-Id"></a>”</p>
  <p id="aIe">“善现，<a id="a-If"></a>谓若住此三摩地时，<a id="a-Ig"></a>除遣无边烦恼习气，<a id="a-Ih"></a>是故名为除遣三摩地。<a id="a-Ii"></a>”</p>
  <p id="aIj">“世尊，<a id="a-Ik"></a>云何名为法炬三摩地？<a id="a-Il"></a>”</p>
  <p id="aIm">“善现，<a id="a-In"></a>谓若住此三摩地时，<a id="a-Io"></a>照了诸法自相共相，<a id="a-Ip"></a>是故名为法炬三摩地。<a id="a-Iq"></a>”</p>
  <p id="aIr">“世尊，<a id="a-Is"></a>云何名为慧灯三摩地？<a id="a-It"></a>”</p>
  <p id="aIu">“善现，<a id="a-Iv"></a>谓若住此三摩地时，<a id="a-Iw"></a>照了诸法空无我理，<a id="a-Ix"></a>是故名为慧灯三摩地。<a id="a-Iy"></a>”</p>
  <p id="aIz">“世尊，<a id="a-J0"></a>云何名为趣向不退转神通三摩地？<a id="a-J1"></a>”</p>
  <p id="aJ2">“善现，<a id="a-J3"></a>谓若住此三摩地时，<a id="a-J4"></a>能引无量不退难伏最胜神通，<a id="a-J5"></a>是故名为趣向不退转神通三摩地。<a id="a-J6"></a>”</p>
  <p id="aJ7">“世尊，<a id="a-J8"></a>云何名为解脱音声文字三摩地？<a id="a-J9"></a>”</p>
  <p id="aJA">“善现，<a id="a-JB"></a>谓若住此三摩地时，<a id="a-JC"></a>见诸等持解脱一切音声文字众相寂灭，<a id="a-JD"></a>是故名为解脱音声文字三摩地。<a id="a-JE"></a>”</p>
  <p id="aJF">“世尊，<a id="a-JG"></a>云何名为炬炽然三摩地？<a id="a-JH"></a>”</p>
  <p id="aJI">“善现，<a id="a-JJ"></a>谓若住此三摩地时，<a id="a-JK"></a>于诸等持威德独盛，<a id="a-JL"></a>照了诸定犹如炽炬，<a id="a-JM"></a>是故名为炬炽然三摩地。<a id="a-JN"></a>”</p>
  <p id="aJO">“世尊，<a id="a-JP"></a>云何名为严净相三摩地？<a id="a-JQ"></a>”</p>
  <p id="aJR">“善现，<a id="a-JS"></a>谓若住此三摩地时，<a id="a-JT"></a>于诸等持严净其相，<a id="a-JU"></a>是故名为严净相三摩地。<a id="a-JV"></a>”</p>
  <p id="aJW">“世尊，<a id="a-JX"></a>云何名为无相三摩地？<a id="a-JY"></a>”</p>
  <p id="aJZ">“善现，<a id="a-Ja"></a>谓若住此三摩地时，<a id="a-Jb"></a>于诸等持不见其相，<a id="a-Jc"></a>是故名为无相三摩地。<a id="a-Jd"></a>”</p>
  <p id="aJe">“世尊，<a id="a-Jf"></a>云何名为无浊忍相三摩地？<a id="a-Jg"></a>”</p>
  <p id="aJh">“善现，<a id="a-Ji"></a>谓若住此三摩地时，<a id="a-Jj"></a>于一切法得无浊忍，<a id="a-Jk"></a>是故名为无浊忍相三摩地。<a id="a-Jl"></a>”</p>
  <p id="aJm">“世尊，<a id="a-Jn"></a>云何名为具一切妙相三摩地？<a id="a-Jo"></a>”</p>
  <p id="aJp">“善现，<a id="a-Jq"></a>谓若住此三摩地时，<a id="a-Jr"></a>诸定妙相无不具足，<a id="a-Js"></a>是故名为具一切妙相三摩地。<a id="a-Jt"></a>”</p>
  <p id="aJu">“世尊，<a id="a-Jv"></a>云何名为具总持三摩地？<a id="a-Jw"></a>”</p>
  <p id="aJx">“善现，<a id="a-Jy"></a>谓若住此三摩地时，<a id="a-Jz"></a>能总任持诸定胜事，<a id="a-K0"></a>是故名为具总持三摩地。<a id="a-K1"></a>”</p>
  <p id="aK2">“世尊，<a id="a-K3"></a>云何名为不喜一切苦乐三摩地？<a id="a-K4"></a>”</p>
  <p id="aK5">“善现，<a id="a-K6"></a>谓若住此三摩地时，<a id="a-K7"></a>于诸等持苦乐之相不乐观察，<a id="a-K8"></a>是故名为不喜一切苦乐三摩地。<a id="a-K9"></a>”</p>
  <p id="aKA">“世尊，<a id="a-KB"></a>云何名为无尽行相三摩地？<a id="a-KC"></a>”</p>
  <p id="aKD">“善现，<a id="a-KE"></a>谓若住此三摩地时，<a id="a-KF"></a>不见诸定行相有尽，<a id="a-KG"></a>是故名为无尽行相三摩地。<a id="a-KH"></a>”</p>
  <p id="aKI">“世尊，<a id="a-KJ"></a>云何名为摄伏一切正邪性三摩地？<a id="a-KK"></a>”</p>
  <p id="aKL">“善现，<a id="a-KM"></a>谓若住此三摩地时，<a id="a-KN"></a>于诸等持正性邪性，<a id="a-KO"></a>摄伏诸见皆令不起，<a id="a-KP"></a>是故名为摄伏一切正邪性三摩地。<a id="a-KQ"></a>”</p>
  <p id="aKR">“世尊，<a id="a-KS"></a>云何名为断憎爱三摩地？<a id="a-KT"></a>”</p>
  <p id="aKU">“善现，<a id="a-KV"></a>谓若住此三摩地时，<a id="a-KW"></a>不见诸定法有憎有爱相，<a id="a-KX"></a>是故名为断憎爱三摩地。<a id="a-KY"></a>”</p>
  <p id="aKZ">“世尊，<a id="a-Ka"></a>云何名为离违顺三摩地？<a id="a-Kb"></a>”</p>
  <p id="aKc">“善现，<a id="a-Kd"></a>谓若住此三摩地时，<a id="a-Ke"></a>不见诸定法有违有顺相，<a id="a-Kf"></a>是故名为离违顺三摩地。<a id="a-Kg"></a>”</p>
  <p id="aKh">“世尊，<a id="a-Ki"></a>云何名为无垢明三摩地？<a id="a-Kj"></a>”</p>
  <p id="aKk">“善现，<a id="a-Kl"></a>谓若住此三摩地时，<a id="a-Km"></a>于诸等持若明若垢咸悉不见，<a id="a-Kn"></a>是故名为无垢明三摩地。<a id="a-Ko"></a>”</p>
  <p id="aKp">“世尊，<a id="a-Kq"></a>云何名为极坚固三摩地？<a id="a-Kr"></a>”</p>
  <p id="aKs">“善现，<a id="a-Kt"></a>谓若住此三摩地时，<a id="a-Ku"></a>令诸等持无不坚固，<a id="a-Kv"></a>是故名为极坚固三摩地。<a id="a-Kw"></a>”</p>
  <p id="aKx">“世尊，<a id="a-Ky"></a>云何名为满月净光三摩地？<a id="a-Kz"></a>”</p>
  <p id="aL0">“善现，<a id="a-L1"></a>谓若住此三摩地时，<a id="a-L2"></a>令诸等持功德具足，<a id="a-L3"></a>如净满月增诸海水，<a id="a-L4"></a>是故名为满月净光三摩地。<a id="a-L5"></a>”</p>
  <p id="aL6">“世尊，<a id="a-L7"></a>云何名为大庄严三摩地？<a id="a-L8"></a>”</p>
  <p id="aL9">“善现，<a id="a-LA"></a>谓若住此三摩地时，<a id="a-LB"></a>令诸等持成就种种微妙希有大庄严事，<a id="a-LC"></a>是故名为大庄严三摩地。<a id="a-LD"></a>”</p>
  <p id="aLE">“世尊，<a id="a-LF"></a>云何名为无热电光三摩地？<a id="a-LG"></a>”</p>
  <p id="aLH">“善现，<a id="a-LI"></a>谓若住此三摩地时，<a id="a-LJ"></a>放清冷光照有情类，<a id="a-LK"></a>令息一切黑暗毒热，<a id="a-LL"></a>是故名为无热电光三摩地。<a id="a-LM"></a>”</p>
  <p id="aLN">“世尊，<a id="a-LO"></a>云何名为能照一切世间三摩地？<a id="a-LP"></a>”</p>
  <p id="aLQ">“善现，<a id="a-LR"></a>谓若住此三摩地时，<a id="a-LS"></a>照诸等持及一切法，<a id="a-LT"></a>令有情类咸得开晓，<a id="a-LU"></a>是故名为能照一切世间三摩地。<a id="a-LV"></a>”</p>
  <p id="aLW">“世尊，<a id="a-LX"></a>云何名为能救一切世间三摩地？<a id="a-LY"></a>”</p>
  <p id="aLZ">“善现，<a id="a-La"></a>谓若住此三摩地时，<a id="a-Lb"></a>能救世间种种忧苦，<a id="a-Lc"></a>是故名为能救一切世间三摩地。<a id="a-Ld"></a>”</p>
  <p id="aLe">“世尊，<a id="a-Lf"></a>云何名为定平等性三摩地？<a id="a-Lg"></a>”</p>
  <p id="aLh">“善现，<a id="a-Li"></a>谓若住此三摩地时，<a id="a-Lj"></a>不见等持定散差别，<a id="a-Lk"></a>是故名为定平等性三摩地。<a id="a-Ll"></a>”</p>
  <p id="aLm">“世尊，<a id="a-Ln"></a>云何名为无尘有尘平等理趣三摩地？<a id="a-Lo"></a>”</p>
  <p id="aLp">“善现，<a id="a-Lq"></a>谓若住此三摩地时，<a id="a-Lr"></a>了达诸定及一切法有尘无尘平等理趣，<a id="a-Ls"></a>是故名为无尘有尘平等理趣三摩地。<a id="a-Lt"></a>”</p>
  <p id="aLu">“世尊，<a id="a-Lv"></a>云何名为无诤有诤平等理趣三摩地？<a id="a-Lw"></a>”</p>
  <p id="aLx">“善现，<a id="a-Ly"></a>谓若住此三摩地时，<a id="a-Lz"></a>不见诸法及一切定有诤无诤性相差别，<a id="a-M0"></a>是故名为无诤有诤平等理趣三摩地。<a id="a-M1"></a>”</p>
  <p id="aM2">“世尊，<a id="a-M3"></a>云何名为无巢穴无标帜无爱乐三摩地？<a id="a-M4"></a>”</p>
  <p id="aM5">“善现，<a id="a-M6"></a>谓若住此三摩地时，<a id="a-M7"></a>破诸巢穴舍诸标帜断诸爱乐而无所执，<a id="a-M8"></a>是故名为无巢穴无标帜无爱乐三摩地。<a id="a-M9"></a>”</p>
  <p id="aMA">“世尊，<a id="a-MB"></a>云何名为决定安住真如三摩地？<a id="a-MC"></a>”</p>
  <p id="aMD">“善现，<a id="a-ME"></a>谓若住此三摩地时，<a id="a-MF"></a>于诸等持及一切法，<a id="a-MG"></a>常不弃舍真如实相，<a id="a-MH"></a>是故名为决定安住真如三摩地。<a id="a-MI"></a>”</p>
  <p id="aMJ">“世尊，<a id="a-MK"></a>云何名为器中涌出三摩地？<a id="a-ML"></a>”</p>
  <p id="aMM">“善现，<a id="a-MN"></a>谓若住此三摩地时，<a id="a-MO"></a>令诸等持出生功德，<a id="a-MP"></a>如天福力食涌器中，<a id="a-MQ"></a>是故名为器中涌出三摩地。<a id="a-MR"></a>”</p>
  <p id="aMS">“世尊，<a id="a-MT"></a>云何名为烧诸烦恼三摩地？<a id="a-MU"></a>”</p>
  <p id="aMV">“善现，<a id="a-MW"></a>谓若住此三摩地时，<a id="a-MX"></a>烧诸烦恼令无遗烬，<a id="a-MY"></a>是故名为烧诸烦恼三摩地。<a id="a-MZ"></a>”</p>
  <p id="aMa">“世尊，<a id="a-Mb"></a>云何名为大智慧炬三摩地？<a id="a-Mc"></a>”</p>
  <p id="aMd">“善现，<a id="a-Me"></a>谓若住此三摩地时，<a id="a-Mf"></a>发智慧光照了一切，<a id="a-Mg"></a>是故名为大智慧炬三摩地。<a id="a-Mh"></a>”</p>
  <p id="aMi">“世尊，<a id="a-Mj"></a>云何名为出生十力三摩地？<a id="a-Mk"></a>”</p>
  <p id="aMl">“善现，<a id="a-Mm"></a>谓若住此三摩地时，<a id="a-Mn"></a>令佛十力速得圆满，<a id="a-Mo"></a>是故名为出生十力三摩地。<a id="a-Mp"></a>”</p>
  <p id="aMq">“世尊，<a id="a-Mr"></a>云何名为开阐三摩地？<a id="a-Ms"></a>”</p>
  <p id="aMt">“善现，<a id="a-Mu"></a>谓若住此三摩地时，<a id="a-Mv"></a>能为有情开阐法要，<a id="a-Mw"></a>令速解脱生死大苦，<a id="a-Mx"></a>是故名为开阐三摩地。<a id="a-My"></a>”</p>
  <p id="aMz">“世尊，<a id="a-N0"></a>云何名为坏身恶行三摩地？<a id="a-N1"></a>”</p>
  <p id="aN2">“善现，<a id="a-N3"></a>谓若住此三摩地时，<a id="a-N4"></a>虽不见有身而息身恶行，<a id="a-N5"></a>是故名为坏身恶行三摩地。<a id="a-N6"></a>”</p>
  <p id="aN7">“世尊，<a id="a-N8"></a>云何名为坏语恶行三摩地？<a id="a-N9"></a>”</p>
  <p id="aNA">“善现，<a id="a-NB"></a>谓若住此三摩地时，<a id="a-NC"></a>虽不见有声而息语恶行，<a id="a-ND"></a>是故名为坏语恶行三摩地。<a id="a-NE"></a>”</p>
  <p id="aNF">“世尊，<a id="a-NG"></a>云何名为坏意恶行三摩地？<a id="a-NH"></a>”</p>
  <p id="aNI">“善现，<a id="a-NJ"></a>谓若住此三摩地时，<a id="a-NK"></a>虽不见有心而息意恶行，<a id="a-NL"></a>是故名为坏意恶行三摩地。<a id="a-NM"></a>”</p>
  <p id="aNN">“世尊，<a id="a-NO"></a>云何名为善观察三摩地？<a id="a-NP"></a>”</p>
  <p id="aNQ">“善现，<a id="a-NR"></a>谓若住此三摩地时，<a id="a-NS"></a>于诸有情能善观察根性胜解而度脱之，<a id="a-NT"></a>是故名为善观察三摩地。<a id="a-NU"></a>”</p>
  <p id="aNV">“世尊，<a id="a-NW"></a>云何名为如虚空三摩地？<a id="a-NX"></a>”</p>
  <p id="aNY">“善现，<a id="a-NZ"></a>谓若住此三摩地时，<a id="a-Na"></a>于诸有情普能饶益，<a id="a-Nb"></a>其心平等如太虚空，<a id="a-Nc"></a>是故名为如虚空三摩地。<a id="a-Nd"></a>”</p>
  <p id="aNe">“世尊，<a id="a-Nf"></a>云何名为无染著如虚空三摩地？<a id="a-Ng"></a>”</p>
  <p id="aNh">“善现，<a id="a-Ni"></a>谓若住此三摩地时，<a id="a-Nj"></a>观一切法都无所有，<a id="a-Nk"></a>犹如虚空无染无著，<a id="a-Nl"></a>是故名为无染著如虚空三摩地。</p>
  <p id="aNm">“善现，<a id="a-Nn"></a>如是等有无量百千三摩地，<a id="a-No"></a>当知是为菩萨摩诃萨大乘相。</p>
  <p id="aNp">“复次，<a id="a-Nq"></a>善现，<a id="a-Nr"></a>菩萨摩诃萨大乘相者，<a id="a-Ns"></a>谓四念住。<a id="a-Nt"></a>何等为四？<a id="a-Nu"></a>谓身念住、<a id="a-Nv"></a>受念住、<a id="a-Nw"></a>心念住、<a id="a-Nx"></a>法念住。</p>
  <p id="aNy">“善现，<a id="a-Nz"></a>身念住者，<a id="a-O0"></a>诸菩萨摩诃萨修行般若波罗蜜多时，<a id="a-O1"></a>以无所得而为方便，<a id="a-O2"></a>虽于内身住循身观，<a id="a-O3"></a>而竟不起身俱寻思，<a id="a-O4"></a>炽然精进具念正知，<a id="a-O5"></a>为欲调伏世贪忧故；<a id="a-O6"></a>诸菩萨摩诃萨修行般若波罗蜜多时，<a id="a-O7"></a>以无所得而为方便，<a id="a-O8"></a>虽于外身住循身观，<a id="a-O9"></a>而竟不起身俱寻思，<a id="a-OA"></a>炽然精进具念正知，<a id="a-OB"></a>为欲调伏世贪忧故；<a id="a-OC"></a>诸菩萨摩诃萨修行般若波罗蜜多时，<a id="a-OD"></a>以无所得而为方便，<a id="a-OE"></a>虽于内外身住循身观，<a id="a-OF"></a>而竟不起身俱寻思，<a id="a-OG"></a>炽然精进具念正知，<a id="a-OH"></a>为欲调伏世贪忧故。<a id="a-OI"></a>善现，<a id="a-OJ"></a>是为菩萨摩诃萨身念住。</p>
  <p id="aOK">“善现，<a id="a-OL"></a>受念住者，<a id="a-OM"></a>诸菩萨摩诃萨修行般若波罗蜜多时，<a id="a-ON"></a>以无所得而为方便，<a id="a-OO"></a>虽于内受住循受观，<a id="a-OP"></a>而竟不起受俱寻思，<a id="a-OQ"></a>炽然精进具念正知，<a id="a-OR"></a>为欲调伏世贪忧故；<a id="a-OS"></a>诸菩萨摩诃萨修行般若波罗蜜多时，<a id="a-OT"></a>以无所得而为方便，<a id="a-OU"></a>虽于外受住循受观，<a id="a-OV"></a>而竟不起受俱寻思，<a id="a-OW"></a>炽然精进具念正知，<a id="a-OX"></a>为欲调伏世贪忧故；<a id="a-OY"></a>诸菩萨摩诃萨修行般若波罗蜜多时，<a id="a-OZ"></a>以无所得而为方便，<a id="a-Oa"></a>虽于内外受住循受观，<a id="a-Ob"></a>而竟不起受俱寻思，<a id="a-Oc"></a>炽然精进具念正知，<a id="a-Od"></a>为欲调伏世贪忧故。<a id="a-Oe"></a>善现，<a id="a-Of"></a>是为菩萨摩诃萨受念住。</p>
  <p id="aOg">“善现，<a id="a-Oh"></a>心念住者，<a id="a-Oi"></a>诸菩萨摩诃萨修行般若波罗蜜多时，<a id="a-Oj"></a>以无所得而为方便，<a id="a-Ok"></a>虽于内心住循心观，<a id="a-Ol"></a>而竟不起心俱寻思，<a id="a-Om"></a>炽然精进具念正知，<a id="a-On"></a>为欲调伏世贪忧故；<a id="a-Oo"></a>诸菩萨摩诃萨修行般若波罗蜜多时，<a id="a-Op"></a>以无所得而为方便，<a id="a-Oq"></a>虽于外心住循心观，<a id="a-Or"></a>而竟不起心俱寻思，<a id="a-Os"></a>炽然精进具念正知，<a id="a-Ot"></a>为欲调伏世贪忧故；<a id="a-Ou"></a>诸菩萨摩诃萨修行般若波罗蜜多时，<a id="a-Ov"></a>以无所得而为方便，<a id="a-Ow"></a>虽于内外心住循心观，<a id="a-Ox"></a>而竟不起心俱寻思，<a id="a-Oy"></a>炽然精进具念正知，<a id="a-Oz"></a>为欲调伏世贪忧故。<a id="a-P0"></a>善现，<a id="a-P1"></a>是为菩萨摩诃萨心念住。</p>
  <p id="aP2">“善现，<a id="a-P3"></a>法念住者，<a id="a-P4"></a>诸菩萨摩诃萨修行般若波罗蜜多时，<a id="a-P5"></a>以无所得而为方便，<a id="a-P6"></a>虽于内法住循法观，<a id="a-P7"></a>而竟不起法俱寻思，<a id="a-P8"></a>炽然精进具念正知，<a id="a-P9"></a>为欲调伏世贪忧故；<a id="a-PA"></a>诸菩萨摩诃萨修行般若波罗蜜多时，<a id="a-PB"></a>以无所得而为方便，<a id="a-PC"></a>虽于外法住循法观，<a id="a-PD"></a>而竟不起法俱寻思，<a id="a-PE"></a>炽然精进具念正知，<a id="a-PF"></a>为欲调伏世贪忧故；<a id="a-PG"></a>诸菩萨摩诃萨修行般若波罗蜜多时，<a id="a-PH"></a>以无所得而为方便，<a id="a-PI"></a>虽于内外法住循法观，<a id="a-PJ"></a>而竟不起法俱寻思，<a id="a-PK"></a>炽然精进具念正知，<a id="a-PL"></a>为欲调伏世贪忧故。<a id="a-PM"></a>善现，<a id="a-PN"></a>是为菩萨摩诃萨法念住。<a id="a-PO"></a>”</p>
 </body>
</html>