<!doctype html>
<html id="z3IBT0a6l" data-ver="1847">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百一十九</h1>
  <h2 id="a2">第二分无所有品第二十一之二</h2>
  <p id="a3">“复次，<a id="a-4"></a>善现，<a id="a-5"></a>我乃至见者无所有故，<a id="a-6"></a>当知乃至佛十力亦无所有。<a id="a-7"></a>佛十力无所有故，<a id="a-8"></a>当知虚空亦无所有。<a id="a-9"></a>虚空无所有故，<a id="a-A"></a>当知大乘亦无所有。<a id="a-B"></a>大乘无所有故，<a id="a-C"></a>当知无量亦无所有。<a id="a-D"></a>无量无所有故，<a id="a-E"></a>当知无数亦无所有。<a id="a-F"></a>无数无所有故，<a id="a-G"></a>当知无边亦无所有。<a id="a-H"></a>无边无所有故，<a id="a-I"></a>当知一切法亦无所有。<a id="a-J"></a>由此因缘，<a id="a-K"></a>故说大乘普能容受无量无数无边有情。<a id="a-L"></a>何以故？<a id="a-M"></a>善现，<a id="a-N"></a>若我乃至见者，<a id="a-O"></a>若佛十力、<a id="a-P"></a>若虚空、<a id="a-Q"></a>若大乘、<a id="a-R"></a>若无量、<a id="a-S"></a>若无数、<a id="a-T"></a>若无边、<a id="a-U"></a>若一切法，<a id="a-V"></a>如是一切皆无所有不可得故。</p>
  <p id="aW">“复次，<a id="a-X"></a>善现，<a id="a-Y"></a>我乃至见者无所有故，<a id="a-Z"></a>当知四无所畏、<a id="a-a"></a>四无礙解、<a id="a-b"></a>大慈、<a id="a-c"></a>大悲、<a id="a-d"></a>大喜、<a id="a-e"></a>大舍、<a id="a-f"></a>十八佛不共法展转亦无所有。<a id="a-g"></a>四无所畏乃至十八佛不共法无所有故，<a id="a-h"></a>当知虚空亦无所有。<a id="a-i"></a>虚空无所有故，<a id="a-j"></a>当知大乘亦无所有。<a id="a-k"></a>大乘无所有故，<a id="a-l"></a>当知无量亦无所有。<a id="a-m"></a>无量无所有故，<a id="a-n"></a>当知无数亦无所有。<a id="a-o"></a>无数无所有故，<a id="a-p"></a>当知无边亦无所有。<a id="a-q"></a>无边无所有故，<a id="a-r"></a>当知一切法亦无所有。<a id="a-s"></a>由此因缘，<a id="a-t"></a>故说大乘普能容受无量无数无边有情。<a id="a-u"></a>何以故？<a id="a-v"></a>善现，<a id="a-w"></a>若我乃至见者，<a id="a-x"></a>若四无所畏乃至十八佛不共法，<a id="a-y"></a>若虚空、<a id="a-z"></a>若大乘、<a id="a-10"></a>若无量、<a id="a-11"></a>若无数、<a id="a-12"></a>若无边、<a id="a-13"></a>若一切法，<a id="a-14"></a>如是一切皆无所有不可得故。</p>
  <p id="a15">“复次，<a id="a-16"></a>善现，<a id="a-17"></a>我乃至见者无所有故，<a id="a-18"></a>当知种性法亦无所有。<a id="a-19"></a>种性法无所有故，<a id="a-1A"></a>当知虚空亦无所有。<a id="a-1B"></a>虚空无所有故，<a id="a-1C"></a>当知大乘亦无所有。<a id="a-1D"></a>大乘无所有故，<a id="a-1E"></a>当知无量亦无所有。<a id="a-1F"></a>无量无所有故，<a id="a-1G"></a>当知无数亦无所有。<a id="a-1H"></a>无数无所有故，<a id="a-1I"></a>当知无边亦无所有。<a id="a-1J"></a>无边无所有故，<a id="a-1K"></a>当知一切法亦无所有。<a id="a-1L"></a>由此因缘，<a id="a-1M"></a>故说大乘普能容受无量无数无边有情。<a id="a-1N"></a>何以故？<a id="a-1O"></a>善现，<a id="a-1P"></a>若我乃至见者，<a id="a-1Q"></a>若种性法、<a id="a-1R"></a>若虚空、<a id="a-1S"></a>若大乘、<a id="a-1T"></a>若无量、<a id="a-1U"></a>若无数、<a id="a-1V"></a>若无边、<a id="a-1W"></a>若一切法，<a id="a-1X"></a>如是一切皆无所有不可得故。</p>
  <p id="a1Y">“复次，<a id="a-1Z"></a>善现，<a id="a-1a"></a>我乃至见者无所有故，<a id="a-1b"></a>当知第八法、<a id="a-1c"></a>预流法、<a id="a-1d"></a>一来法、<a id="a-1e"></a>不还法、<a id="a-1f"></a>阿罗汉法、<a id="a-1g"></a>独觉法、<a id="a-1h"></a>菩萨法、<a id="a-1i"></a>如来法展转亦无所有。<a id="a-1j"></a>第八法乃至如来法无所有故，<a id="a-1k"></a>当知虚空亦无所有。<a id="a-1l"></a>虚空无所有故，<a id="a-1m"></a>当知大乘亦无所有。<a id="a-1n"></a>大乘无所有故，<a id="a-1o"></a>当知无量亦无所有。<a id="a-1p"></a>无量无所有故，<a id="a-1q"></a>当知无数亦无所有。<a id="a-1r"></a>无数无所有故，<a id="a-1s"></a>当知无边亦无所有。<a id="a-1t"></a>无边无所有故，<a id="a-1u"></a>当知一切法亦无所有。<a id="a-1v"></a>由此因缘，<a id="a-1w"></a>故说大乘普能容受无量无数无边有情。<a id="a-1x"></a>何以故？<a id="a-1y"></a>善现，<a id="a-1z"></a>若我乃至见者，<a id="a-20"></a>若第八法乃至如来法，<a id="a-21"></a>若虚空、<a id="a-22"></a>若大乘、<a id="a-23"></a>若无量、<a id="a-24"></a>若无数、<a id="a-25"></a>若无边、<a id="a-26"></a>若一切法，<a id="a-27"></a>如是一切皆无所有不可得故。</p>
  <p id="a28">“复次，<a id="a-29"></a>善现，<a id="a-2A"></a>我乃至见者无所有故，<a id="a-2B"></a>当知预流亦无所有。<a id="a-2C"></a>预流无所有故，<a id="a-2D"></a>当知虚空亦无所有。<a id="a-2E"></a>虚空无所有故，<a id="a-2F"></a>当知大乘亦无所有。<a id="a-2G"></a>大乘无所有故，<a id="a-2H"></a>当知无量亦无所有。<a id="a-2I"></a>无量无所有故，<a id="a-2J"></a>当知无数亦无所有。<a id="a-2K"></a>无数无所有故，<a id="a-2L"></a>当知无边亦无所有。<a id="a-2M"></a>无边无所有故，<a id="a-2N"></a>当知一切法亦无所有。<a id="a-2O"></a>由此因缘，<a id="a-2P"></a>故说大乘普能容受无量无数无边有情。<a id="a-2Q"></a>何以故？<a id="a-2R"></a>善现，<a id="a-2S"></a>若我乃至见者，<a id="a-2T"></a>若预流、<a id="a-2U"></a>若虚空、<a id="a-2V"></a>若大乘、<a id="a-2W"></a>若无量、<a id="a-2X"></a>若无数、<a id="a-2Y"></a>若无边、<a id="a-2Z"></a>若一切法，<a id="a-2a"></a>如是一切皆无所有不可得故。</p>
  <p id="a2b">“复次，<a id="a-2c"></a>善现，<a id="a-2d"></a>我乃至见者无所有故，<a id="a-2e"></a>当知一来、<a id="a-2f"></a>不还、<a id="a-2g"></a>阿罗汉、<a id="a-2h"></a>独觉、<a id="a-2i"></a>菩萨、<a id="a-2j"></a>如来亦无所有。<a id="a-2k"></a>一来乃至如来无所有故，<a id="a-2l"></a>当知虚空亦无所有。<a id="a-2m"></a>虚空无所有故，<a id="a-2n"></a>当知大乘亦无所有。<a id="a-2o"></a>大乘无所有故，<a id="a-2p"></a>当知无量亦无所有。<a id="a-2q"></a>无量无所有故，<a id="a-2r"></a>当知无数亦无所有。<a id="a-2s"></a>无数无所有故，<a id="a-2t"></a>当知无边亦无所有。<a id="a-2u"></a>无边无所有故，<a id="a-2v"></a>当知一切法亦无所有。<a id="a-2w"></a>由此因缘，<a id="a-2x"></a>故说大乘普能容受无量无数无边有情。<a id="a-2y"></a>何以故？<a id="a-2z"></a>善现，<a id="a-30"></a>若我乃至见者，<a id="a-31"></a>若一来乃至如来，<a id="a-32"></a>若虚空、<a id="a-33"></a>若大乘、<a id="a-34"></a>若无量、<a id="a-35"></a>若无数、<a id="a-36"></a>若无边、<a id="a-37"></a>若一切法，<a id="a-38"></a>如是一切皆无所有不可得故。</p>
  <p id="a39">“复次，<a id="a-3A"></a>善现，<a id="a-3B"></a>我乃至见者无所有故，<a id="a-3C"></a>当知声闻亦无所有。<a id="a-3D"></a>声闻无所有故，<a id="a-3E"></a>当知独觉亦无所有。<a id="a-3F"></a>独觉无所有故，<a id="a-3G"></a>当知正等觉亦无所有。<a id="a-3H"></a>正等觉无所有故，<a id="a-3I"></a>当知大乘亦无所有。<a id="a-3J"></a>大乘无所有故，<a id="a-3K"></a>当知独觉乘亦无所有。<a id="a-3L"></a>独觉乘无所有故，<a id="a-3M"></a>当知声闻乘亦无所有。<a id="a-3N"></a>声闻乘无所有故，<a id="a-3O"></a>当知如来亦无所有。<a id="a-3P"></a>如来无所有故，<a id="a-3Q"></a>当知一切相智亦无所有。<a id="a-3R"></a>一切相智无所有故，<a id="a-3S"></a>当知虚空亦无所有。<a id="a-3T"></a>虚空无所有故，<a id="a-3U"></a>当知大乘亦无所有。<a id="a-3V"></a>大乘无所有故，<a id="a-3W"></a>当知无量亦无所有。<a id="a-3X"></a>无量无所有故，<a id="a-3Y"></a>当知无数亦无所有。<a id="a-3Z"></a>无数无所有故，<a id="a-3a"></a>当知无边亦无所有、<a id="a-3b"></a>无边无所有故，<a id="a-3c"></a>当知一切法亦无所有。<a id="a-3d"></a>由此因缘，<a id="a-3e"></a>故说大乘普能容受无量无数无边有情。<a id="a-3f"></a>何以故？<a id="a-3g"></a>善现，<a id="a-3h"></a>若我乃至见者，<a id="a-3i"></a>若声闻、<a id="a-3j"></a>若独觉、<a id="a-3k"></a>若正等觉、<a id="a-3l"></a>若大乘、<a id="a-3m"></a>若独觉乘、<a id="a-3n"></a>若声闻乘、<a id="a-3o"></a>若如来、<a id="a-3p"></a>若一切相智、<a id="a-3q"></a>若虚空、<a id="a-3r"></a>若大乘、<a id="a-3s"></a>若无量、<a id="a-3t"></a>若无数、<a id="a-3u"></a>若无边、<a id="a-3v"></a>若一切法，<a id="a-3w"></a>如是一切皆无所有不可得故。</p>
  <p id="a3x">“复次，<a id="a-3y"></a>善现，<a id="a-3z"></a>如涅槃界普能容受无量无数无边有情，<a id="a-40"></a>大乘亦尔，<a id="a-41"></a>普能容受无量无数无边有情。<a id="a-42"></a>由此因缘故作是说：<a id="a-43"></a>犹如虚空，<a id="a-44"></a>普能容受无量无数无边有情；<a id="a-45"></a>大乘亦尔，<a id="a-46"></a>普能容受无量无数无边有情。</p>
  <p id="a47">“复次，<a id="a-48"></a>善现，<a id="a-49"></a>汝说‘又如虚空，<a id="a-4A"></a>无来无去、<a id="a-4B"></a>无住可见；<a id="a-4C"></a>大乘亦尔，<a id="a-4D"></a>无来无去、<a id="a-4E"></a>无住可见’者，<a id="a-4F"></a>如是，<a id="a-4G"></a>如是，<a id="a-4H"></a>如汝所说。<a id="a-4I"></a>所以者何？<a id="a-4J"></a>善现，<a id="a-4K"></a>以一切法无来无去亦复不住。<a id="a-4L"></a>何以故？<a id="a-4M"></a>善现，<a id="a-4N"></a>以一切法若动若住不可得故，<a id="a-4O"></a>由此因缘，<a id="a-4P"></a>大乘亦无来处、<a id="a-4Q"></a>去处、<a id="a-4R"></a>住处可得。<a id="a-4S"></a>所以者何？<a id="a-4T"></a>善现，<a id="a-4U"></a>色无所从来，<a id="a-4V"></a>亦无所去，<a id="a-4W"></a>亦无所住；<a id="a-4X"></a>受、<a id="a-4Y"></a>想、<a id="a-4Z"></a>行、<a id="a-4a"></a>识无所从来，<a id="a-4b"></a>亦无所去，<a id="a-4c"></a>亦无所住。<a id="a-4d"></a>善现，<a id="a-4e"></a>色本性无所从来，<a id="a-4f"></a>亦无所去，<a id="a-4g"></a>亦无所住；<a id="a-4h"></a>受、<a id="a-4i"></a>想、<a id="a-4j"></a>行、<a id="a-4k"></a>识本性无所从来，<a id="a-4l"></a>亦无所去，<a id="a-4m"></a>亦无所住。<a id="a-4n"></a>善现，<a id="a-4o"></a>色真如无所从来，<a id="a-4p"></a>亦无所去，<a id="a-4q"></a>亦无所住；<a id="a-4r"></a>受、<a id="a-4s"></a>想、<a id="a-4t"></a>行、<a id="a-4u"></a>识真如无所从来，<a id="a-4v"></a>亦无所去，<a id="a-4w"></a>亦无所住。<a id="a-4x"></a>善现，<a id="a-4y"></a>色自性无所从来，<a id="a-4z"></a>亦无所去，<a id="a-50"></a>亦无所住；<a id="a-51"></a>受、<a id="a-52"></a>想、<a id="a-53"></a>行、<a id="a-54"></a>识、<a id="a-55"></a>自性无所从来，<a id="a-56"></a>亦无所去，<a id="a-57"></a>亦无所住。<a id="a-58"></a>善现，<a id="a-59"></a>色自相无所从来，<a id="a-5A"></a>亦无所去，<a id="a-5B"></a>亦无所住；<a id="a-5C"></a>受、<a id="a-5D"></a>想、<a id="a-5E"></a>行、<a id="a-5F"></a>识自相无所从来，<a id="a-5G"></a>亦无所去，<a id="a-5H"></a>亦无所住。<a id="a-5I"></a>何以故？<a id="a-5J"></a>善现，<a id="a-5K"></a>色乃至识本性、<a id="a-5L"></a>真如、<a id="a-5M"></a>自性、<a id="a-5N"></a>自相若动若住不可得故。</p>
  <p id="a5O">“复次，<a id="a-5P"></a>善现，<a id="a-5Q"></a>眼处无所从来，<a id="a-5R"></a>亦无所去，<a id="a-5S"></a>亦无所住；<a id="a-5T"></a>耳、<a id="a-5U"></a>鼻、<a id="a-5V"></a>舌、<a id="a-5W"></a>身、<a id="a-5X"></a>意处无所从来，<a id="a-5Y"></a>亦无所去，<a id="a-5Z"></a>亦无所住。<a id="a-5a"></a>善现，<a id="a-5b"></a>眼处本性无所从来，<a id="a-5c"></a>亦无所去，<a id="a-5d"></a>亦无所住；<a id="a-5e"></a>耳、<a id="a-5f"></a>鼻、<a id="a-5g"></a>舌、<a id="a-5h"></a>身、<a id="a-5i"></a>意处本性无所从来，<a id="a-5j"></a>亦无所去，<a id="a-5k"></a>亦无所住。<a id="a-5l"></a>善现，<a id="a-5m"></a>眼处真如无所从来，<a id="a-5n"></a>亦无所去，<a id="a-5o"></a>亦无所住；<a id="a-5p"></a>耳、<a id="a-5q"></a>鼻、<a id="a-5r"></a>舌、<a id="a-5s"></a>身、<a id="a-5t"></a>意处真如无所从来，<a id="a-5u"></a>亦无所去，<a id="a-5v"></a>亦无所住。<a id="a-5w"></a>善现，<a id="a-5x"></a>眼处自性无所从来，<a id="a-5y"></a>亦无所去，<a id="a-5z"></a>亦无所住；<a id="a-60"></a>耳、<a id="a-61"></a>鼻、<a id="a-62"></a>舌、<a id="a-63"></a>身、<a id="a-64"></a>意处自性无所从来，<a id="a-65"></a>亦无所去，<a id="a-66"></a>亦无所住。<a id="a-67"></a>善现，<a id="a-68"></a>眼处自相无所从来，<a id="a-69"></a>亦无所去，<a id="a-6A"></a>亦无所住；<a id="a-6B"></a>耳、<a id="a-6C"></a>鼻、<a id="a-6D"></a>舌、<a id="a-6E"></a>身、<a id="a-6F"></a>意处自相无所从来，<a id="a-6G"></a>亦无所去，<a id="a-6H"></a>亦无所住。<a id="a-6I"></a>何以故？<a id="a-6J"></a>善现，<a id="a-6K"></a>眼处乃至意处本性、<a id="a-6L"></a>真如、<a id="a-6M"></a>自性、<a id="a-6N"></a>自相若动若住不可得故。</p>
  <p id="a6O">“复次，<a id="a-6P"></a>善现，<a id="a-6Q"></a>色处无所从来，<a id="a-6R"></a>亦无所去，<a id="a-6S"></a>亦无所住；<a id="a-6T"></a>声、<a id="a-6U"></a>香、<a id="a-6V"></a>味、<a id="a-6W"></a>触、<a id="a-6X"></a>法处无所从来，<a id="a-6Y"></a>亦无所去，<a id="a-6Z"></a>亦无所住。<a id="a-6a"></a>善现，<a id="a-6b"></a>色处本性无所从来，<a id="a-6c"></a>亦无所去，<a id="a-6d"></a>亦无所住；<a id="a-6e"></a>声、<a id="a-6f"></a>香、<a id="a-6g"></a>味、<a id="a-6h"></a>触、<a id="a-6i"></a>法处本性无所从来，<a id="a-6j"></a>亦无所去，<a id="a-6k"></a>亦无所住。<a id="a-6l"></a>善现，<a id="a-6m"></a>色处真如无所从来，<a id="a-6n"></a>亦无所去，<a id="a-6o"></a>亦无所住；<a id="a-6p"></a>声、<a id="a-6q"></a>香、<a id="a-6r"></a>味、<a id="a-6s"></a>触、<a id="a-6t"></a>法处真如无所从来，<a id="a-6u"></a>亦无所去，<a id="a-6v"></a>亦无所住。<a id="a-6w"></a>善现，<a id="a-6x"></a>色处自性无所从来，<a id="a-6y"></a>亦无所去，<a id="a-6z"></a>亦无所住；<a id="a-70"></a>声、<a id="a-71"></a>香、<a id="a-72"></a>味、<a id="a-73"></a>触、<a id="a-74"></a>法处自性无所从来，<a id="a-75"></a>亦无所去，<a id="a-76"></a>亦无所住。<a id="a-77"></a>善现，<a id="a-78"></a>色处自相无所从来，<a id="a-79"></a>亦无所去，<a id="a-7A"></a>亦无所住；<a id="a-7B"></a>声、<a id="a-7C"></a>香、<a id="a-7D"></a>味、<a id="a-7E"></a>触、<a id="a-7F"></a>法处自相无所从来，<a id="a-7G"></a>亦无所去，<a id="a-7H"></a>亦无所住。<a id="a-7I"></a>何以故？<a id="a-7J"></a>善现，<a id="a-7K"></a>色处乃至法处本性、<a id="a-7L"></a>真如、<a id="a-7M"></a>自性、<a id="a-7N"></a>自相若动若住不可得故。</p>
  <p id="a7O">“复次，<a id="a-7P"></a>善现，<a id="a-7Q"></a>眼界无所从来，<a id="a-7R"></a>亦无所去，<a id="a-7S"></a>亦无所住；<a id="a-7T"></a>耳、<a id="a-7U"></a>鼻、<a id="a-7V"></a>舌、<a id="a-7W"></a>身、<a id="a-7X"></a>意界无所从来，<a id="a-7Y"></a>亦无所去，<a id="a-7Z"></a>亦无所住。<a id="a-7a"></a>善现，<a id="a-7b"></a>眼界本性无所从来，<a id="a-7c"></a>亦无所去，<a id="a-7d"></a>亦无所住；<a id="a-7e"></a>耳、<a id="a-7f"></a>鼻、<a id="a-7g"></a>舌、<a id="a-7h"></a>身、<a id="a-7i"></a>意界本性无所从来，<a id="a-7j"></a>亦无所去，<a id="a-7k"></a>亦无所住。<a id="a-7l"></a>善现，<a id="a-7m"></a>眼界真如无所从来，<a id="a-7n"></a>亦无所去，<a id="a-7o"></a>亦无所住；<a id="a-7p"></a>耳、<a id="a-7q"></a>鼻、<a id="a-7r"></a>舌、<a id="a-7s"></a>身、<a id="a-7t"></a>意界真如无所从来，<a id="a-7u"></a>亦无所去，<a id="a-7v"></a>亦无所住。<a id="a-7w"></a>善现，<a id="a-7x"></a>眼界自性无所从来，<a id="a-7y"></a>亦无所去，<a id="a-7z"></a>亦无所住；<a id="a-80"></a>耳、<a id="a-81"></a>鼻、<a id="a-82"></a>舌、<a id="a-83"></a>身、<a id="a-84"></a>意界自性无所从来，<a id="a-85"></a>亦无所去，<a id="a-86"></a>亦无所住。<a id="a-87"></a>善现，<a id="a-88"></a>眼界自相无所从来，<a id="a-89"></a>亦无所去，<a id="a-8A"></a>亦无所住；<a id="a-8B"></a>耳、<a id="a-8C"></a>鼻、<a id="a-8D"></a>舌、<a id="a-8E"></a>身、<a id="a-8F"></a>意界自相无所从来，<a id="a-8G"></a>亦无所去，<a id="a-8H"></a>亦无所住。<a id="a-8I"></a>何以故？<a id="a-8J"></a>善现，<a id="a-8K"></a>眼界乃至意界本性、<a id="a-8L"></a>真如、<a id="a-8M"></a>自性、<a id="a-8N"></a>自相若动若住不可得故。</p>
  <p id="a8O">“复次，<a id="a-8P"></a>善现，<a id="a-8Q"></a>色界无所从来，<a id="a-8R"></a>亦无所去，<a id="a-8S"></a>亦无所住；<a id="a-8T"></a>声、<a id="a-8U"></a>香、<a id="a-8V"></a>味、<a id="a-8W"></a>触、<a id="a-8X"></a>法界无所从来，<a id="a-8Y"></a>亦无所去，<a id="a-8Z"></a>亦无所住。<a id="a-8a"></a>善现，<a id="a-8b"></a>色界本性无所从来，<a id="a-8c"></a>亦无所去，<a id="a-8d"></a>亦无所住；<a id="a-8e"></a>声、<a id="a-8f"></a>香、<a id="a-8g"></a>味、<a id="a-8h"></a>触、<a id="a-8i"></a>法界本性无所从来，<a id="a-8j"></a>亦无所去，<a id="a-8k"></a>亦无所住。<a id="a-8l"></a>善现，<a id="a-8m"></a>色界真如无所从来，<a id="a-8n"></a>亦无所去，<a id="a-8o"></a>亦无所住；<a id="a-8p"></a>声、<a id="a-8q"></a>香、<a id="a-8r"></a>味、<a id="a-8s"></a>触、<a id="a-8t"></a>法界真如无所从来，<a id="a-8u"></a>亦无所去，<a id="a-8v"></a>亦无所住。<a id="a-8w"></a>善现，<a id="a-8x"></a>色界自性无所从来，<a id="a-8y"></a>亦无所去，<a id="a-8z"></a>亦无所住；<a id="a-90"></a>声、<a id="a-91"></a>香、<a id="a-92"></a>味、<a id="a-93"></a>触、<a id="a-94"></a>法界自性无所从来，<a id="a-95"></a>亦无所去，<a id="a-96"></a>亦无所住。<a id="a-97"></a>善现，<a id="a-98"></a>色界自相无所从来，<a id="a-99"></a>亦无所去，<a id="a-9A"></a>亦无所住；<a id="a-9B"></a>声、<a id="a-9C"></a>香、<a id="a-9D"></a>味、<a id="a-9E"></a>触、<a id="a-9F"></a>法界自相无所从来，<a id="a-9G"></a>亦无所去，<a id="a-9H"></a>亦无所住。<a id="a-9I"></a>何以故？<a id="a-9J"></a>善现，<a id="a-9K"></a>色界乃至法界本性、<a id="a-9L"></a>真如、<a id="a-9M"></a>自性、<a id="a-9N"></a>自相若动若住不可得故。</p>
  <p id="a9O">“复次，<a id="a-9P"></a>善现，<a id="a-9Q"></a>眼识界无所从来，<a id="a-9R"></a>亦无所去，<a id="a-9S"></a>亦无所住；<a id="a-9T"></a>耳、<a id="a-9U"></a>鼻、<a id="a-9V"></a>舌、<a id="a-9W"></a>身、<a id="a-9X"></a>意识界无所从来，<a id="a-9Y"></a>亦无所去，<a id="a-9Z"></a>亦无所住。<a id="a-9a"></a>善现，<a id="a-9b"></a>眼识界本性无所从来，<a id="a-9c"></a>亦无所去，<a id="a-9d"></a>亦无所住；<a id="a-9e"></a>耳、<a id="a-9f"></a>鼻、<a id="a-9g"></a>舌、<a id="a-9h"></a>身、<a id="a-9i"></a>意识界本性无所从来，<a id="a-9j"></a>亦无所去，<a id="a-9k"></a>亦无所住。<a id="a-9l"></a>善现，<a id="a-9m"></a>眼识界真如无所从来，<a id="a-9n"></a>亦无所去，<a id="a-9o"></a>亦无所住；<a id="a-9p"></a>耳、<a id="a-9q"></a>鼻、<a id="a-9r"></a>舌、<a id="a-9s"></a>身、<a id="a-9t"></a>意识界真如无所从来，<a id="a-9u"></a>亦无所去，<a id="a-9v"></a>亦无所住。<a id="a-9w"></a>善现，<a id="a-9x"></a>眼识界自性无所从来，<a id="a-9y"></a>亦无所去，<a id="a-9z"></a>亦无所住；<a id="a-A0"></a>耳、<a id="a-A1"></a>鼻、<a id="a-A2"></a>舌、<a id="a-A3"></a>身、<a id="a-A4"></a>意识界自性无所从来，<a id="a-A5"></a>亦无所去，<a id="a-A6"></a>亦无所住。<a id="a-A7"></a>善现，<a id="a-A8"></a>眼识界自相无所从来，<a id="a-A9"></a>亦无所去，<a id="a-AA"></a>亦无所住；<a id="a-AB"></a>耳、<a id="a-AC"></a>鼻、<a id="a-AD"></a>舌、<a id="a-AE"></a>身、<a id="a-AF"></a>意识界自相无所从来，<a id="a-AG"></a>亦无所去，<a id="a-AH"></a>亦无所住。<a id="a-AI"></a>何以故？<a id="a-AJ"></a>善现，<a id="a-AK"></a>眼识界乃至意识界本性、<a id="a-AL"></a>真如、<a id="a-AM"></a>自性、<a id="a-AN"></a>自相若动若住不可得故。</p>
  <p id="aAO">“复次，<a id="a-AP"></a>善现，<a id="a-AQ"></a>眼触无所从来，<a id="a-AR"></a>亦无所去，<a id="a-AS"></a>亦无所住；<a id="a-AT"></a>耳、<a id="a-AU"></a>鼻、<a id="a-AV"></a>舌、<a id="a-AW"></a>身、<a id="a-AX"></a>意触无所从来，<a id="a-AY"></a>亦无所去，<a id="a-AZ"></a>亦无所住。<a id="a-Aa"></a>善现，<a id="a-Ab"></a>眼触本性无所从来，<a id="a-Ac"></a>亦无所去，<a id="a-Ad"></a>亦无所住；<a id="a-Ae"></a>耳、<a id="a-Af"></a>鼻、<a id="a-Ag"></a>舌、<a id="a-Ah"></a>身、<a id="a-Ai"></a>意触本性无所从来，<a id="a-Aj"></a>亦无所去，<a id="a-Ak"></a>亦无所住。<a id="a-Al"></a>善现，<a id="a-Am"></a>眼触真如无所从来，<a id="a-An"></a>亦无所去，<a id="a-Ao"></a>亦无所住；<a id="a-Ap"></a>耳、<a id="a-Aq"></a>鼻、<a id="a-Ar"></a>舌、<a id="a-As"></a>身、<a id="a-At"></a>意触真如无所从来，<a id="a-Au"></a>亦无所去，<a id="a-Av"></a>亦无所住。<a id="a-Aw"></a>善现，<a id="a-Ax"></a>眼触自性无所从来，<a id="a-Ay"></a>亦无所去，<a id="a-Az"></a>亦无所住；<a id="a-B0"></a>耳、<a id="a-B1"></a>鼻、<a id="a-B2"></a>舌、<a id="a-B3"></a>身、<a id="a-B4"></a>意触自性无所从来，<a id="a-B5"></a>亦无所去，<a id="a-B6"></a>亦无所住。<a id="a-B7"></a>善现，<a id="a-B8"></a>眼触自相无所从来，<a id="a-B9"></a>亦无所去，<a id="a-BA"></a>亦无所住；<a id="a-BB"></a>耳、<a id="a-BC"></a>鼻、<a id="a-BD"></a>舌、<a id="a-BE"></a>身、<a id="a-BF"></a>意触自相无所从来，<a id="a-BG"></a>亦无所去，<a id="a-BH"></a>亦无所住。<a id="a-BI"></a>何以故？<a id="a-BJ"></a>善现，<a id="a-BK"></a>眼触乃至意触本性、<a id="a-BL"></a>真如、<a id="a-BM"></a>自性、<a id="a-BN"></a>自相若动若住不可得故。</p>
  <p id="aBO">“复次，<a id="a-BP"></a>善现，<a id="a-BQ"></a>眼触为缘所生诸受无所从来，<a id="a-BR"></a>亦无所去，<a id="a-BS"></a>亦无所住；<a id="a-BT"></a>耳、<a id="a-BU"></a>鼻、<a id="a-BV"></a>舌、<a id="a-BW"></a>身、<a id="a-BX"></a>意触为缘所生诸受无所从来，<a id="a-BY"></a>亦无所去，<a id="a-BZ"></a>亦无所住。<a id="a-Ba"></a>善现，<a id="a-Bb"></a>眼触为缘所生诸受本性无所从来，<a id="a-Bc"></a>亦无所去，<a id="a-Bd"></a>亦无所住；<a id="a-Be"></a>耳、<a id="a-Bf"></a>鼻、<a id="a-Bg"></a>舌、<a id="a-Bh"></a>身、<a id="a-Bi"></a>意触为缘所生诸受本性无所从来，<a id="a-Bj"></a>亦无所去，<a id="a-Bk"></a>亦无所住。<a id="a-Bl"></a>善现，<a id="a-Bm"></a>眼触为缘所生诸受真如无所从来，<a id="a-Bn"></a>亦无所去，<a id="a-Bo"></a>亦无所住；<a id="a-Bp"></a>耳、<a id="a-Bq"></a>鼻、<a id="a-Br"></a>舌、<a id="a-Bs"></a>身、<a id="a-Bt"></a>意触为缘所生诸受真如无所从来，<a id="a-Bu"></a>亦无所去，<a id="a-Bv"></a>亦无所住。<a id="a-Bw"></a>善现，<a id="a-Bx"></a>眼触为缘所生诸受自性无所从来，<a id="a-By"></a>亦无所去，<a id="a-Bz"></a>亦无所住；<a id="a-C0"></a>耳、<a id="a-C1"></a>鼻、<a id="a-C2"></a>舌、<a id="a-C3"></a>身、<a id="a-C4"></a>意触为缘所生诸受自性无所从来，<a id="a-C5"></a>亦无所去，<a id="a-C6"></a>亦无所住。<a id="a-C7"></a>善现，<a id="a-C8"></a>眼触为缘所生诸受自相无所从来，<a id="a-C9"></a>亦无所去，<a id="a-CA"></a>亦无所住；<a id="a-CB"></a>耳、<a id="a-CC"></a>鼻、<a id="a-CD"></a>舌、<a id="a-CE"></a>身、<a id="a-CF"></a>意触为缘所生诸受自相无所从来，<a id="a-CG"></a>亦无所去，<a id="a-CH"></a>亦无所住。<a id="a-CI"></a>何以故？<a id="a-CJ"></a>善现，<a id="a-CK"></a>眼触为缘所生诸受乃至意触为缘所生诸受本性、<a id="a-CL"></a>真如、<a id="a-CM"></a>自性、<a id="a-CN"></a>自相若动若住不可得故。</p>
  <p id="aCO">“复次，<a id="a-CP"></a>善现，<a id="a-CQ"></a>地界无所从来，<a id="a-CR"></a>亦无所去，<a id="a-CS"></a>亦无所住；<a id="a-CT"></a>水、<a id="a-CU"></a>火、<a id="a-CV"></a>风、<a id="a-CW"></a>空、<a id="a-CX"></a>识界无所从来，<a id="a-CY"></a>亦无所去，<a id="a-CZ"></a>亦无所住。<a id="a-Ca"></a>善现，<a id="a-Cb"></a>地界本性无所从来，<a id="a-Cc"></a>亦无所去，<a id="a-Cd"></a>亦无所住；<a id="a-Ce"></a>水、<a id="a-Cf"></a>火、<a id="a-Cg"></a>风、<a id="a-Ch"></a>空、<a id="a-Ci"></a>识界本性无所从来，<a id="a-Cj"></a>亦无所去，<a id="a-Ck"></a>亦无所住。<a id="a-Cl"></a>善现，<a id="a-Cm"></a>地界真如无所从来，<a id="a-Cn"></a>亦无所去，<a id="a-Co"></a>亦无所住；<a id="a-Cp"></a>水、<a id="a-Cq"></a>火、<a id="a-Cr"></a>风、<a id="a-Cs"></a>空、<a id="a-Ct"></a>识界真如无所从来，<a id="a-Cu"></a>亦无所去，<a id="a-Cv"></a>亦无所住。<a id="a-Cw"></a>善现，<a id="a-Cx"></a>地界自性无所从来，<a id="a-Cy"></a>亦无所去，<a id="a-Cz"></a>亦无所住；<a id="a-D0"></a>水、<a id="a-D1"></a>火、<a id="a-D2"></a>风、<a id="a-D3"></a>空、<a id="a-D4"></a>识界自性无所从来，<a id="a-D5"></a>亦无所去，<a id="a-D6"></a>亦无所住。<a id="a-D7"></a>善现，<a id="a-D8"></a>地界自相无所从来，<a id="a-D9"></a>亦无所去，<a id="a-DA"></a>亦无所住；<a id="a-DB"></a>水、<a id="a-DC"></a>火、<a id="a-DD"></a>风、<a id="a-DE"></a>空、<a id="a-DF"></a>识界自相无所从来，<a id="a-DG"></a>亦无所去，<a id="a-DH"></a>亦无所住。<a id="a-DI"></a>何以故？<a id="a-DJ"></a>善现，<a id="a-DK"></a>地界乃至识界本性、<a id="a-DL"></a>真如、<a id="a-DM"></a>自性、<a id="a-DN"></a>自相若动若住不可得故。</p>
  <p id="aDO">“复次，<a id="a-DP"></a>善现，<a id="a-DQ"></a>法界无所从来，<a id="a-DR"></a>亦无所去，<a id="a-DS"></a>亦无所住；<a id="a-DT"></a>真如、<a id="a-DU"></a>实际、<a id="a-DV"></a>不思议界、<a id="a-DW"></a>安隐界等无所从来，<a id="a-DX"></a>亦无所去，<a id="a-DY"></a>亦无所住。<a id="a-DZ"></a>善现，<a id="a-Da"></a>法界本性无所从来，<a id="a-Db"></a>亦无所去，<a id="a-Dc"></a>亦无所住；<a id="a-Dd"></a>真如、<a id="a-De"></a>实际、<a id="a-Df"></a>不思议界、<a id="a-Dg"></a>安隐界等本性无所从来，<a id="a-Dh"></a>亦无所去，<a id="a-Di"></a>亦无所住。<a id="a-Dj"></a>善现，<a id="a-Dk"></a>法界真如无所从来，<a id="a-Dl"></a>亦无所去，<a id="a-Dm"></a>亦无所住；<a id="a-Dn"></a>真如、<a id="a-Do"></a>实际、<a id="a-Dp"></a>不思议界、<a id="a-Dq"></a>安隐界等真如无所从来，<a id="a-Dr"></a>亦无所去，<a id="a-Ds"></a>亦无所住。<a id="a-Dt"></a>善现，<a id="a-Du"></a>法界自性无所从来，<a id="a-Dv"></a>亦无所去，<a id="a-Dw"></a>亦无所住；<a id="a-Dx"></a>真如、<a id="a-Dy"></a>实际、<a id="a-Dz"></a>不思议界、<a id="a-E0"></a>安隐界等自性无所从来，<a id="a-E1"></a>亦无所去，<a id="a-E2"></a>亦无所住。<a id="a-E3"></a>善现，<a id="a-E4"></a>法界自相无所从来，<a id="a-E5"></a>亦无所去，<a id="a-E6"></a>亦无所住；<a id="a-E7"></a>真如、<a id="a-E8"></a>实际、<a id="a-E9"></a>不思议界、<a id="a-EA"></a>安隐界等自相无所从来，<a id="a-EB"></a>亦无所去，<a id="a-EC"></a>亦无所住。<a id="a-ED"></a>何以故？<a id="a-EE"></a>善现，<a id="a-EF"></a>法界乃至安隐界等本性、<a id="a-EG"></a>真如、<a id="a-EH"></a>自性、<a id="a-EI"></a>自相若动若住不可得故。</p>
  <p id="aEJ">“复次，<a id="a-EK"></a>善现，<a id="a-EL"></a>布施波罗蜜多无所从来，<a id="a-EM"></a>亦无所去，<a id="a-EN"></a>亦无所住；<a id="a-EO"></a>净戒、<a id="a-EP"></a>安忍、<a id="a-EQ"></a>精进、<a id="a-ER"></a>静虑、<a id="a-ES"></a>般若波罗蜜多无所从来，<a id="a-ET"></a>亦无所去，<a id="a-EU"></a>亦无所住。<a id="a-EV"></a>善现，<a id="a-EW"></a>布施波罗蜜多本性无所从来，<a id="a-EX"></a>亦无所去，<a id="a-EY"></a>亦无所住；<a id="a-EZ"></a>净戒、<a id="a-Ea"></a>安忍、<a id="a-Eb"></a>精进、<a id="a-Ec"></a>静虑、<a id="a-Ed"></a>般若波罗蜜多本性无所从来，<a id="a-Ee"></a>亦无所去，<a id="a-Ef"></a>亦无所住。<a id="a-Eg"></a>善现，<a id="a-Eh"></a>布施波罗蜜多真如无所从来，<a id="a-Ei"></a>亦无所去，<a id="a-Ej"></a>亦无所住；<a id="a-Ek"></a>净戒、<a id="a-El"></a>安忍、<a id="a-Em"></a>精进、<a id="a-En"></a>静虑、<a id="a-Eo"></a>般若波罗蜜多真如无所从来，<a id="a-Ep"></a>亦无所去，<a id="a-Eq"></a>亦无所住。<a id="a-Er"></a>善现，<a id="a-Es"></a>布施波罗蜜多自性无所从来，<a id="a-Et"></a>亦无所去，<a id="a-Eu"></a>亦无所住；<a id="a-Ev"></a>净戒、<a id="a-Ew"></a>安忍、<a id="a-Ex"></a>精进、<a id="a-Ey"></a>静虑、<a id="a-Ez"></a>般若波罗蜜多自性无所从来，<a id="a-F0"></a>亦无所去，<a id="a-F1"></a>亦无所住。<a id="a-F2"></a>善现，<a id="a-F3"></a>布施波罗蜜多自相无所从来，<a id="a-F4"></a>亦无所去，<a id="a-F5"></a>亦无所住；<a id="a-F6"></a>净戒、<a id="a-F7"></a>安忍、<a id="a-F8"></a>精进、<a id="a-F9"></a>静虑、<a id="a-FA"></a>般若波罗蜜多自相无所从来，<a id="a-FB"></a>亦无所去，<a id="a-FC"></a>亦无所住。<a id="a-FD"></a>何以故？<a id="a-FE"></a>善现，<a id="a-FF"></a>布施波罗蜜多乃至般若波罗蜜多本性、<a id="a-FG"></a>真如、<a id="a-FH"></a>自性、<a id="a-FI"></a>自相若动若住不可得故。</p>
  <p id="aFJ">“复次，<a id="a-FK"></a>善现，<a id="a-FL"></a>四念住无所从来，<a id="a-FM"></a>亦无所去，<a id="a-FN"></a>亦无所住；<a id="a-FO"></a>四正断、<a id="a-FP"></a>四神足、<a id="a-FQ"></a>五根、<a id="a-FR"></a>五力、<a id="a-FS"></a>七等觉支、<a id="a-FT"></a>八圣道支无所从来，<a id="a-FU"></a>亦无所去，<a id="a-FV"></a>亦无所住。<a id="a-FW"></a>善现，<a id="a-FX"></a>四念住本性无所从来，<a id="a-FY"></a>亦无所去，<a id="a-FZ"></a>亦无所住；<a id="a-Fa"></a>四正断乃至八圣道支本性无所从来，<a id="a-Fb"></a>亦无所去，<a id="a-Fc"></a>亦无所住。<a id="a-Fd"></a>善现，<a id="a-Fe"></a>四念住真如无所从来，<a id="a-Ff"></a>亦无所去，<a id="a-Fg"></a>亦无所住；<a id="a-Fh"></a>四正断乃至八圣道支真如无所从来，<a id="a-Fi"></a>亦无所去，<a id="a-Fj"></a>亦无所住。<a id="a-Fk"></a>善现，<a id="a-Fl"></a>四念住自性无所从来，<a id="a-Fm"></a>亦无所去，<a id="a-Fn"></a>亦无所住；<a id="a-Fo"></a>四正断乃至八圣道支自性无所从来，<a id="a-Fp"></a>亦无所去，<a id="a-Fq"></a>亦无所住。<a id="a-Fr"></a>善现，<a id="a-Fs"></a>四念住自相无所从来，<a id="a-Ft"></a>亦无所去，<a id="a-Fu"></a>亦无所住；<a id="a-Fv"></a>四正断乃至八圣道支自相无所从来，<a id="a-Fw"></a>亦无所去，<a id="a-Fx"></a>亦无所住。<a id="a-Fy"></a>何以故？<a id="a-Fz"></a>善现，<a id="a-G0"></a>四念住乃至八圣道支本性、<a id="a-G1"></a>真如、<a id="a-G2"></a>自性、<a id="a-G3"></a>自相若动若住不可得故。</p>
  <p id="aG4">“复次，<a id="a-G5"></a>善现，<a id="a-G6"></a>如是乃至佛十力无所从来，<a id="a-G7"></a>亦无所去，<a id="a-G8"></a>亦无所住；<a id="a-G9"></a>四无所畏、<a id="a-GA"></a>四无礙解、<a id="a-GB"></a>大慈、<a id="a-GC"></a>大悲、<a id="a-GD"></a>大喜、<a id="a-GE"></a>大舍、<a id="a-GF"></a>十八佛不共法无所从来，<a id="a-GG"></a>亦无所去，<a id="a-GH"></a>亦无所住。<a id="a-GI"></a>善现，<a id="a-GJ"></a>佛十力本性无所从来，<a id="a-GK"></a>亦无所去，<a id="a-GL"></a>亦无所住；<a id="a-GM"></a>四无所畏乃至十八佛不共法本性无所从来，<a id="a-GN"></a>亦无所去，<a id="a-GO"></a>亦无所住。<a id="a-GP"></a>善现，<a id="a-GQ"></a>佛十力真如无所从来，<a id="a-GR"></a>亦无所去，<a id="a-GS"></a>亦无所住；<a id="a-GT"></a>四无所畏乃至十八佛不共法真如无所从来，<a id="a-GU"></a>亦无所去，<a id="a-GV"></a>亦无所住。<a id="a-GW"></a>善现，<a id="a-GX"></a>佛十力自性无所从来，<a id="a-GY"></a>亦无所去，<a id="a-GZ"></a>亦无所住；<a id="a-Ga"></a>四无所畏乃至十八佛不共法自性无所从来，<a id="a-Gb"></a>亦无所去，<a id="a-Gc"></a>亦无所住。<a id="a-Gd"></a>善现，<a id="a-Ge"></a>佛十力自相无所从来，<a id="a-Gf"></a>亦无所去，<a id="a-Gg"></a>亦无所住；<a id="a-Gh"></a>四无所畏乃至十八佛不共法自相无所从来，<a id="a-Gi"></a>亦无所去，<a id="a-Gj"></a>亦无所住。<a id="a-Gk"></a>何以故？<a id="a-Gl"></a>善现，<a id="a-Gm"></a>佛十力乃至十八佛不共法本性、<a id="a-Gn"></a>真如、<a id="a-Go"></a>自性、<a id="a-Gp"></a>自相若动若住不可得故。</p>
  <p id="aGq">“复次，<a id="a-Gr"></a>善现，<a id="a-Gs"></a>菩提无所从来，<a id="a-Gt"></a>亦无所去，<a id="a-Gu"></a>亦无所住；<a id="a-Gv"></a>佛陀无所从来，<a id="a-Gw"></a>亦无所去，<a id="a-Gx"></a>亦无所住。<a id="a-Gy"></a>善现，<a id="a-Gz"></a>菩提本性无所从来，<a id="a-H0"></a>亦无所去，<a id="a-H1"></a>亦无所住；<a id="a-H2"></a>佛陀本性无所从来，<a id="a-H3"></a>亦无所去，<a id="a-H4"></a>亦无所住。<a id="a-H5"></a>善现，<a id="a-H6"></a>菩提真如无所从来，<a id="a-H7"></a>亦无所去，<a id="a-H8"></a>亦无所住；<a id="a-H9"></a>佛陀真如无所从来，<a id="a-HA"></a>亦无所去，<a id="a-HB"></a>亦无所住。<a id="a-HC"></a>善现，<a id="a-HD"></a>菩提自性无所从来，<a id="a-HE"></a>亦无所去，<a id="a-HF"></a>亦无所住；<a id="a-HG"></a>佛陀自性无所从来，<a id="a-HH"></a>亦无所去，<a id="a-HI"></a>亦无所住。<a id="a-HJ"></a>善现，<a id="a-HK"></a>菩提自相无所从来，<a id="a-HL"></a>亦无所去，<a id="a-HM"></a>亦无所住；<a id="a-HN"></a>佛陀自相无所从来，<a id="a-HO"></a>亦无所去，<a id="a-HP"></a>亦无所住。<a id="a-HQ"></a>何以故？<a id="a-HR"></a>善现，<a id="a-HS"></a>菩提佛陀本性、<a id="a-HT"></a>真如、<a id="a-HU"></a>自性、<a id="a-HV"></a>自相若动若住不可得故。</p>
  <p id="aHW">“复次，<a id="a-HX"></a>善现，<a id="a-HY"></a>有为界无所从来，<a id="a-HZ"></a>亦无所去，<a id="a-Ha"></a>亦无所住；<a id="a-Hb"></a>无为界无所从来，<a id="a-Hc"></a>亦无所去，<a id="a-Hd"></a>亦无所住。<a id="a-He"></a>善现，<a id="a-Hf"></a>有为界本性无所从来，<a id="a-Hg"></a>亦无所去，<a id="a-Hh"></a>亦无所住；<a id="a-Hi"></a>无为界本性无所从来，<a id="a-Hj"></a>亦无所去，<a id="a-Hk"></a>亦无所住。<a id="a-Hl"></a>善现，<a id="a-Hm"></a>有为界真如无所从来，<a id="a-Hn"></a>亦无所去，<a id="a-Ho"></a>亦无所住；<a id="a-Hp"></a>无为界真如无所从来，<a id="a-Hq"></a>亦无所去，<a id="a-Hr"></a>亦无所住。<a id="a-Hs"></a>善现，<a id="a-Ht"></a>有为界自性无所从来，<a id="a-Hu"></a>亦无所去，<a id="a-Hv"></a>亦无所住；<a id="a-Hw"></a>无为界自性无所从来，<a id="a-Hx"></a>亦无所去，<a id="a-Hy"></a>亦无所住。<a id="a-Hz"></a>善现，<a id="a-I0"></a>有为界自相无所从来，<a id="a-I1"></a>亦无所去，<a id="a-I2"></a>亦无所住；<a id="a-I3"></a>无为界自相无所从来，<a id="a-I4"></a>亦无所去，<a id="a-I5"></a>亦无所住。<a id="a-I6"></a>何以故？<a id="a-I7"></a>善现，<a id="a-I8"></a>有为界、<a id="a-I9"></a>无为界本性、<a id="a-IA"></a>真如、<a id="a-IB"></a>自性、<a id="a-IC"></a>自相若动若住不可得故。</p>
  <p id="aID">“善现，<a id="a-IE"></a>由此因缘，<a id="a-IF"></a>故说大乘无来无去、<a id="a-IG"></a>无住可见，<a id="a-IH"></a>犹如虚空。</p>
  <p id="aII">“复次，<a id="a-IJ"></a>善现，<a id="a-IK"></a>汝说‘又如虚空，<a id="a-IL"></a>前、<a id="a-IM"></a>后、<a id="a-IN"></a>中际皆不可得；<a id="a-IO"></a>大乘亦尔，<a id="a-IP"></a>前、<a id="a-IQ"></a>后、<a id="a-IR"></a>中际皆不可得，<a id="a-IS"></a>三世平等超出三世，<a id="a-IT"></a>故名大乘’者，<a id="a-IU"></a>如是，<a id="a-IV"></a>如是，<a id="a-IW"></a>如汝所说。<a id="a-IX"></a>所以者何？<a id="a-IY"></a>善现，<a id="a-IZ"></a>过去世过去世空，<a id="a-Ia"></a>未来世未来世空，<a id="a-Ib"></a>现在世现在世空，<a id="a-Ic"></a>三世平等三世平等空，<a id="a-Id"></a>超出三世超出三世空，<a id="a-Ie"></a>大乘大乘空，<a id="a-If"></a>菩萨菩萨空。<a id="a-Ig"></a>何以故？<a id="a-Ih"></a>善现，<a id="a-Ii"></a>空无一、<a id="a-Ij"></a>二、<a id="a-Ik"></a>三、<a id="a-Il"></a>四、<a id="a-Im"></a>五等差别之相，<a id="a-In"></a>是故大乘三世平等超出三世。</p>
  <p id="aIo">“善现，<a id="a-Ip"></a>此大乘中，<a id="a-Iq"></a>等不等相俱不可得，<a id="a-Ir"></a>贪离贪相俱不可得，<a id="a-Is"></a>瞋离瞋相俱不可得，<a id="a-It"></a>痴离痴相俱不可得，<a id="a-Iu"></a>慢离慢相俱不可得，<a id="a-Iv"></a>如是乃至善非善相俱不可得，<a id="a-Iw"></a>有记无记相俱不可得，<a id="a-Ix"></a>常无常相俱不可得，<a id="a-Iy"></a>乐及苦相俱不可得，<a id="a-Iz"></a>我无我相俱不可得，<a id="a-J0"></a>净不净相俱不可得，<a id="a-J1"></a>欲界出欲界相俱不可得，<a id="a-J2"></a>色界出色界相俱不可得，<a id="a-J3"></a>无色界出无色界相俱不可得。<a id="a-J4"></a>何以故？<a id="a-J5"></a>善现，<a id="a-J6"></a>此大乘中诸法自性不可得故。</p>
  <p id="aJ7">“复次，<a id="a-J8"></a>善现，<a id="a-J9"></a>过去色过去色空，<a id="a-JA"></a>未来、<a id="a-JB"></a>现在色未来、<a id="a-JC"></a>现在色空；<a id="a-JD"></a>过去受、<a id="a-JE"></a>想、<a id="a-JF"></a>行、<a id="a-JG"></a>识过去受、<a id="a-JH"></a>想、<a id="a-JI"></a>行、<a id="a-JJ"></a>识空，<a id="a-JK"></a>未来、<a id="a-JL"></a>现在受、<a id="a-JM"></a>想、<a id="a-JN"></a>行、<a id="a-JO"></a>识未来、<a id="a-JP"></a>现在受、<a id="a-JQ"></a>想、<a id="a-JR"></a>行、<a id="a-JS"></a>识空。</p>
  <p id="aJT">“善现，<a id="a-JU"></a>空中过去色不可得。<a id="a-JV"></a>何以故？<a id="a-JW"></a>过去色即是空，<a id="a-JX"></a>空性亦空，<a id="a-JY"></a>空中空尚不可得，<a id="a-JZ"></a>何况空中有过去色可得？<a id="a-Ja"></a>善现，<a id="a-Jb"></a>空中未来、<a id="a-Jc"></a>现在色不可得。<a id="a-Jd"></a>何以故？<a id="a-Je"></a>未来、<a id="a-Jf"></a>现在色即是空，<a id="a-Jg"></a>空性亦空，<a id="a-Jh"></a>空中空尚不可得，<a id="a-Ji"></a>何况空中有未来、<a id="a-Jj"></a>现在色可得？<a id="a-Jk"></a>善现，<a id="a-Jl"></a>空中过去受、<a id="a-Jm"></a>想、<a id="a-Jn"></a>行、<a id="a-Jo"></a>识不可得。<a id="a-Jp"></a>何以故？<a id="a-Jq"></a>过去受、<a id="a-Jr"></a>想、<a id="a-Js"></a>行、<a id="a-Jt"></a>识即是空，<a id="a-Ju"></a>空性亦空，<a id="a-Jv"></a>空中空尚不可得，<a id="a-Jw"></a>何况空中有过去受、<a id="a-Jx"></a>想、<a id="a-Jy"></a>行、<a id="a-Jz"></a>识可得？<a id="a-K0"></a>善现，<a id="a-K1"></a>空中未来、<a id="a-K2"></a>现在受、<a id="a-K3"></a>想、<a id="a-K4"></a>行、<a id="a-K5"></a>识不可得。<a id="a-K6"></a>何以故？<a id="a-K7"></a>未来、<a id="a-K8"></a>现在受、<a id="a-K9"></a>想、<a id="a-KA"></a>行、<a id="a-KB"></a>识即是空，<a id="a-KC"></a>空性亦空，<a id="a-KD"></a>空中空尚不可得，<a id="a-KE"></a>何况空中有未来、<a id="a-KF"></a>现在受、<a id="a-KG"></a>想、<a id="a-KH"></a>行、<a id="a-KI"></a>识可得？</p>
  <p id="aKJ">“复次，<a id="a-KK"></a>善现，<a id="a-KL"></a>过去眼处过去眼处空，<a id="a-KM"></a>未来、<a id="a-KN"></a>现在眼处未来、<a id="a-KO"></a>现在眼处空；<a id="a-KP"></a>过去耳、<a id="a-KQ"></a>鼻、<a id="a-KR"></a>舌、<a id="a-KS"></a>身、<a id="a-KT"></a>意处过去耳、<a id="a-KU"></a>鼻、<a id="a-KV"></a>舌、<a id="a-KW"></a>身、<a id="a-KX"></a>意处空，<a id="a-KY"></a>未来、<a id="a-KZ"></a>现在耳、<a id="a-Ka"></a>鼻、<a id="a-Kb"></a>舌、<a id="a-Kc"></a>身、<a id="a-Kd"></a>意处未来、<a id="a-Ke"></a>现在耳、<a id="a-Kf"></a>鼻、<a id="a-Kg"></a>舌、<a id="a-Kh"></a>身、<a id="a-Ki"></a>意处空。</p>
  <p id="aKj">“善现，<a id="a-Kk"></a>空中过去眼处不可得。<a id="a-Kl"></a>何以故？<a id="a-Km"></a>过去眼处即是空，<a id="a-Kn"></a>空性亦空，<a id="a-Ko"></a>空中空尚不可得，<a id="a-Kp"></a>何况空中有过去眼处可得？<a id="a-Kq"></a>善现，<a id="a-Kr"></a>空中未来、<a id="a-Ks"></a>现在眼处不可得。<a id="a-Kt"></a>何以故？<a id="a-Ku"></a>未来、<a id="a-Kv"></a>现在眼处即是空，<a id="a-Kw"></a>空性亦空，<a id="a-Kx"></a>空中空尚不可得，<a id="a-Ky"></a>何况空中有未来、<a id="a-Kz"></a>现在眼处可得？<a id="a-L0"></a>善现，<a id="a-L1"></a>空中过去耳、<a id="a-L2"></a>鼻、<a id="a-L3"></a>舌、<a id="a-L4"></a>身、<a id="a-L5"></a>意处不可得。<a id="a-L6"></a>何以故？<a id="a-L7"></a>过去耳、<a id="a-L8"></a>鼻、<a id="a-L9"></a>舌、<a id="a-LA"></a>身、<a id="a-LB"></a>意处即是空，<a id="a-LC"></a>空性亦空，<a id="a-LD"></a>空中空尚不可得，<a id="a-LE"></a>何况空中有过去耳、<a id="a-LF"></a>鼻、<a id="a-LG"></a>舌、<a id="a-LH"></a>身、<a id="a-LI"></a>意处可得？<a id="a-LJ"></a>善现，<a id="a-LK"></a>空中未来、<a id="a-LL"></a>现在耳、<a id="a-LM"></a>鼻、<a id="a-LN"></a>舌、<a id="a-LO"></a>身、<a id="a-LP"></a>意处不可得。<a id="a-LQ"></a>何以故？<a id="a-LR"></a>未来、<a id="a-LS"></a>现在耳、<a id="a-LT"></a>鼻、<a id="a-LU"></a>舌、<a id="a-LV"></a>身、<a id="a-LW"></a>意处即是空，<a id="a-LX"></a>空性亦空，<a id="a-LY"></a>空中空尚不可得，<a id="a-LZ"></a>何况空中有未来、<a id="a-La"></a>现在耳、<a id="a-Lb"></a>鼻、<a id="a-Lc"></a>舌、<a id="a-Ld"></a>身、<a id="a-Le"></a>意处可得？</p>
  <p id="aLf">“复次，<a id="a-Lg"></a>善现，<a id="a-Lh"></a>过去色处过去色处空，<a id="a-Li"></a>未来、<a id="a-Lj"></a>现在色处未来、<a id="a-Lk"></a>现在色处空；<a id="a-Ll"></a>过去声、<a id="a-Lm"></a>香、<a id="a-Ln"></a>味、<a id="a-Lo"></a>触、<a id="a-Lp"></a>法处过去声、<a id="a-Lq"></a>香、<a id="a-Lr"></a>味、<a id="a-Ls"></a>触、<a id="a-Lt"></a>法处空，<a id="a-Lu"></a>未来、<a id="a-Lv"></a>现在声、<a id="a-Lw"></a>香、<a id="a-Lx"></a>味、<a id="a-Ly"></a>触、<a id="a-Lz"></a>法处未来、<a id="a-M0"></a>现在声、<a id="a-M1"></a>香、<a id="a-M2"></a>味、<a id="a-M3"></a>触、<a id="a-M4"></a>法处空。</p>
  <p id="aM5">“善现，<a id="a-M6"></a>空中过去色处不可得。<a id="a-M7"></a>何以故？<a id="a-M8"></a>过去色处即是空，<a id="a-M9"></a>空性亦空，<a id="a-MA"></a>空中空尚不可得，<a id="a-MB"></a>何况空中有过去色处可得？<a id="a-MC"></a>善现，<a id="a-MD"></a>空中未来、<a id="a-ME"></a>现在色处不可得。<a id="a-MF"></a>何以故？<a id="a-MG"></a>未来、<a id="a-MH"></a>现在色处即是空，<a id="a-MI"></a>空性亦空，<a id="a-MJ"></a>空中空尚不可得，<a id="a-MK"></a>何况空中有未来、<a id="a-ML"></a>现在色处可得？<a id="a-MM"></a>善现，<a id="a-MN"></a>空中过去声、<a id="a-MO"></a>香、<a id="a-MP"></a>味、<a id="a-MQ"></a>触、<a id="a-MR"></a>法处不可得。<a id="a-MS"></a>何以故？<a id="a-MT"></a>过去声、<a id="a-MU"></a>香、<a id="a-MV"></a>味、<a id="a-MW"></a>触、<a id="a-MX"></a>法处即是空，<a id="a-MY"></a>空性亦空，<a id="a-MZ"></a>空中空尚不可得，<a id="a-Ma"></a>何况空中有过去声、<a id="a-Mb"></a>香、<a id="a-Mc"></a>味、<a id="a-Md"></a>触、<a id="a-Me"></a>法处可得？<a id="a-Mf"></a>善现，<a id="a-Mg"></a>空中未来、<a id="a-Mh"></a>现在声、<a id="a-Mi"></a>香、<a id="a-Mj"></a>味、<a id="a-Mk"></a>触、<a id="a-Ml"></a>法处不可得。<a id="a-Mm"></a>何以故？<a id="a-Mn"></a>未来、<a id="a-Mo"></a>现在声、<a id="a-Mp"></a>香、<a id="a-Mq"></a>味、<a id="a-Mr"></a>触、<a id="a-Ms"></a>法处即是空，<a id="a-Mt"></a>空性亦空，<a id="a-Mu"></a>空中空尚不可得，<a id="a-Mv"></a>何况空中有未来、<a id="a-Mw"></a>现在声、<a id="a-Mx"></a>香、<a id="a-My"></a>味、<a id="a-Mz"></a>触、<a id="a-N0"></a>法处可得？</p>
  <p id="aN1">“复次，<a id="a-N2"></a>善现，<a id="a-N3"></a>过去眼界过去眼界空，<a id="a-N4"></a>未来、<a id="a-N5"></a>现在眼界未来、<a id="a-N6"></a>现在眼界空；<a id="a-N7"></a>过去耳、<a id="a-N8"></a>鼻、<a id="a-N9"></a>舌、<a id="a-NA"></a>身、<a id="a-NB"></a>意界过去耳、<a id="a-NC"></a>鼻、<a id="a-ND"></a>舌、<a id="a-NE"></a>身、<a id="a-NF"></a>意界空，<a id="a-NG"></a>未来、<a id="a-NH"></a>现在耳、<a id="a-NI"></a>鼻、<a id="a-NJ"></a>舌、<a id="a-NK"></a>身、<a id="a-NL"></a>意界未来、<a id="a-NM"></a>现在耳、<a id="a-NN"></a>鼻、<a id="a-NO"></a>舌、<a id="a-NP"></a>身、<a id="a-NQ"></a>意界空。</p>
  <p id="aNR">“善现，<a id="a-NS"></a>空中过去眼界不可得。<a id="a-NT"></a>何以故？<a id="a-NU"></a>过去眼界即是空，<a id="a-NV"></a>空性亦空，<a id="a-NW"></a>空中空尚不可得，<a id="a-NX"></a>何况空中有过去眼界可得？<a id="a-NY"></a>善现，<a id="a-NZ"></a>空中未来、<a id="a-Na"></a>现在眼界不可得。<a id="a-Nb"></a>何以故？<a id="a-Nc"></a>未来、<a id="a-Nd"></a>现在眼界即是空，<a id="a-Ne"></a>空性亦空，<a id="a-Nf"></a>空中空尚不可得，<a id="a-Ng"></a>何况空中有未来、<a id="a-Nh"></a>现在眼界可得？<a id="a-Ni"></a>善现，<a id="a-Nj"></a>空中过去耳、<a id="a-Nk"></a>鼻、<a id="a-Nl"></a>舌、<a id="a-Nm"></a>身、<a id="a-Nn"></a>意界不可得。<a id="a-No"></a>何以故？<a id="a-Np"></a>过去耳、<a id="a-Nq"></a>鼻、<a id="a-Nr"></a>舌、<a id="a-Ns"></a>身、<a id="a-Nt"></a>意界即是空，<a id="a-Nu"></a>空性亦空，<a id="a-Nv"></a>空中空尚不可得，<a id="a-Nw"></a>何况空中有过去耳、<a id="a-Nx"></a>鼻、<a id="a-Ny"></a>舌、<a id="a-Nz"></a>身、<a id="a-O0"></a>意界可得？<a id="a-O1"></a>善现，<a id="a-O2"></a>空中未来、<a id="a-O3"></a>现在耳、<a id="a-O4"></a>鼻、<a id="a-O5"></a>舌、<a id="a-O6"></a>身、<a id="a-O7"></a>意界不可得。<a id="a-O8"></a>何以故？<a id="a-O9"></a>未来、<a id="a-OA"></a>现在耳、<a id="a-OB"></a>鼻、<a id="a-OC"></a>舌、<a id="a-OD"></a>身、<a id="a-OE"></a>意界即是空，<a id="a-OF"></a>空性亦空，<a id="a-OG"></a>空中空尚不可得，<a id="a-OH"></a>何况空中有未来、<a id="a-OI"></a>现在耳、<a id="a-OJ"></a>鼻、<a id="a-OK"></a>舌、<a id="a-OL"></a>身、<a id="a-OM"></a>意界可得？</p>
  <p id="aON">“复次，<a id="a-OO"></a>善现，<a id="a-OP"></a>过去色界过去色界空，<a id="a-OQ"></a>未来、<a id="a-OR"></a>现在色界未来、<a id="a-OS"></a>现在色界空；<a id="a-OT"></a>过去声、<a id="a-OU"></a>香、<a id="a-OV"></a>味、<a id="a-OW"></a>触、<a id="a-OX"></a>法界过去声、<a id="a-OY"></a>香、<a id="a-OZ"></a>味、<a id="a-Oa"></a>触、<a id="a-Ob"></a>法界空，<a id="a-Oc"></a>未来、<a id="a-Od"></a>现在声、<a id="a-Oe"></a>香、<a id="a-Of"></a>味、<a id="a-Og"></a>触、<a id="a-Oh"></a>法界未来、<a id="a-Oi"></a>现在声、<a id="a-Oj"></a>香、<a id="a-Ok"></a>味、<a id="a-Ol"></a>触、<a id="a-Om"></a>法界空。</p>
  <p id="aOn">“善现，<a id="a-Oo"></a>空中过去色界不可得。<a id="a-Op"></a>何以故？<a id="a-Oq"></a>过去色界即是空，<a id="a-Or"></a>空性亦空，<a id="a-Os"></a>空中空尚不可得，<a id="a-Ot"></a>何况空中有过去色界可得？<a id="a-Ou"></a>善现，<a id="a-Ov"></a>空中未来、<a id="a-Ow"></a>现在色界不可得。<a id="a-Ox"></a>何以故？<a id="a-Oy"></a>未来、<a id="a-Oz"></a>现在色界即是空，<a id="a-P0"></a>空性亦空，<a id="a-P1"></a>空中空尚不可得，<a id="a-P2"></a>何况空中有未来、<a id="a-P3"></a>现在色界可得？<a id="a-P4"></a>善现，<a id="a-P5"></a>空中过去声、<a id="a-P6"></a>香、<a id="a-P7"></a>味、<a id="a-P8"></a>触、<a id="a-P9"></a>法界不可得。<a id="a-PA"></a>何以故？<a id="a-PB"></a>过去声、<a id="a-PC"></a>香、<a id="a-PD"></a>味、<a id="a-PE"></a>触、<a id="a-PF"></a>法界即是空，<a id="a-PG"></a>空性亦空，<a id="a-PH"></a>空中空尚不可得，<a id="a-PI"></a>何况空中有过去声、<a id="a-PJ"></a>香、<a id="a-PK"></a>味、<a id="a-PL"></a>触、<a id="a-PM"></a>法界可得？<a id="a-PN"></a>善现，<a id="a-PO"></a>空中未来、<a id="a-PP"></a>现在声、<a id="a-PQ"></a>香、<a id="a-PR"></a>味、<a id="a-PS"></a>触、<a id="a-PT"></a>法界不可得。<a id="a-PU"></a>何以故？<a id="a-PV"></a>未来、<a id="a-PW"></a>现在声、<a id="a-PX"></a>香、<a id="a-PY"></a>味、<a id="a-PZ"></a>触、<a id="a-Pa"></a>法界即是空，<a id="a-Pb"></a>空性亦空，<a id="a-Pc"></a>空中空尚不可得，<a id="a-Pd"></a>何况空中有未来、<a id="a-Pe"></a>现在声、<a id="a-Pf"></a>香、<a id="a-Pg"></a>味、<a id="a-Ph"></a>触、<a id="a-Pi"></a>法界可得？</p>
  <p id="aPj">“复次，<a id="a-Pk"></a>善现，<a id="a-Pl"></a>过去眼识界过去眼识界空，<a id="a-Pm"></a>未来、<a id="a-Pn"></a>现在眼识界未来、<a id="a-Po"></a>现在眼识界空；<a id="a-Pp"></a>过去耳、<a id="a-Pq"></a>鼻、<a id="a-Pr"></a>舌、<a id="a-Ps"></a>身、<a id="a-Pt"></a>意识界过去耳、<a id="a-Pu"></a>鼻、<a id="a-Pv"></a>舌、<a id="a-Pw"></a>身、<a id="a-Px"></a>意识界空，<a id="a-Py"></a>未来、<a id="a-Pz"></a>现在耳、<a id="a-Q0"></a>鼻、<a id="a-Q1"></a>舌、<a id="a-Q2"></a>身、<a id="a-Q3"></a>意识界未来、<a id="a-Q4"></a>现在耳、<a id="a-Q5"></a>鼻、<a id="a-Q6"></a>舌、<a id="a-Q7"></a>身、<a id="a-Q8"></a>意识界空。</p>
  <p id="aQ9">“善现，<a id="a-QA"></a>空中过去眼识界不可得。<a id="a-QB"></a>何以故？<a id="a-QC"></a>过去眼识界即是空，<a id="a-QD"></a>空性亦空，<a id="a-QE"></a>空中空尚不可得，<a id="a-QF"></a>何况空中有过去眼识界可得？<a id="a-QG"></a>善现，<a id="a-QH"></a>空中未来、<a id="a-QI"></a>现在眼识界不可得。<a id="a-QJ"></a>何以故？<a id="a-QK"></a>未来、<a id="a-QL"></a>现在眼识界即是空，<a id="a-QM"></a>空性亦空，<a id="a-QN"></a>空中空尚不可得，<a id="a-QO"></a>何况空中有未来、<a id="a-QP"></a>现在眼识界可得？<a id="a-QQ"></a>善现，<a id="a-QR"></a>空中过去耳、<a id="a-QS"></a>鼻、<a id="a-QT"></a>舌、<a id="a-QU"></a>身、<a id="a-QV"></a>意识界不可得。<a id="a-QW"></a>何以故？<a id="a-QX"></a>过去耳、<a id="a-QY"></a>鼻、<a id="a-QZ"></a>舌、<a id="a-Qa"></a>身、<a id="a-Qb"></a>意识界即是空，<a id="a-Qc"></a>空性亦空，<a id="a-Qd"></a>空中空尚不可得，<a id="a-Qe"></a>何况空中有过去耳、<a id="a-Qf"></a>鼻、<a id="a-Qg"></a>舌、<a id="a-Qh"></a>身、<a id="a-Qi"></a>意识界可得？<a id="a-Qj"></a>善现，<a id="a-Qk"></a>空中未来、<a id="a-Ql"></a>现在耳、<a id="a-Qm"></a>鼻、<a id="a-Qn"></a>舌、<a id="a-Qo"></a>身、<a id="a-Qp"></a>意识界不可得。<a id="a-Qq"></a>何以故？<a id="a-Qr"></a>未来、<a id="a-Qs"></a>现在耳、<a id="a-Qt"></a>鼻、<a id="a-Qu"></a>舌、<a id="a-Qv"></a>身、<a id="a-Qw"></a>意识界即是空，<a id="a-Qx"></a>空性亦空，<a id="a-Qy"></a>空中空尚不可得，<a id="a-Qz"></a>何况空中有未来、<a id="a-R0"></a>现在耳、<a id="a-R1"></a>鼻、<a id="a-R2"></a>舌、<a id="a-R3"></a>身、<a id="a-R4"></a>意识界可得？</p>
  <p id="aR5">“复次，<a id="a-R6"></a>善现，<a id="a-R7"></a>过去眼触过去眼触空，<a id="a-R8"></a>未来、<a id="a-R9"></a>现在眼触未来、<a id="a-RA"></a>现在眼触空；<a id="a-RB"></a>过去耳、<a id="a-RC"></a>鼻、<a id="a-RD"></a>舌、<a id="a-RE"></a>身、<a id="a-RF"></a>意触过去耳、<a id="a-RG"></a>鼻、<a id="a-RH"></a>舌、<a id="a-RI"></a>身、<a id="a-RJ"></a>意触空，<a id="a-RK"></a>未来、<a id="a-RL"></a>现在耳、<a id="a-RM"></a>鼻、<a id="a-RN"></a>舌、<a id="a-RO"></a>身、<a id="a-RP"></a>意触未来、<a id="a-RQ"></a>现在耳、<a id="a-RR"></a>鼻、<a id="a-RS"></a>舌、<a id="a-RT"></a>身、<a id="a-RU"></a>意触空。</p>
  <p id="aRV">“善现，<a id="a-RW"></a>空中过去眼触不可得。<a id="a-RX"></a>何以故？<a id="a-RY"></a>过去眼触即是空，<a id="a-RZ"></a>空性亦空，<a id="a-Ra"></a>空中空尚不可得，<a id="a-Rb"></a>何况空中有过去眼触可得？<a id="a-Rc"></a>善现，<a id="a-Rd"></a>空中未来、<a id="a-Re"></a>现在眼触不可得。<a id="a-Rf"></a>何以故？<a id="a-Rg"></a>未来、<a id="a-Rh"></a>现在眼触即是空，<a id="a-Ri"></a>空性亦空，<a id="a-Rj"></a>空中空尚不可得，<a id="a-Rk"></a>何况空中有未来、<a id="a-Rl"></a>现在眼触可得？<a id="a-Rm"></a>善现，<a id="a-Rn"></a>空中过去耳、<a id="a-Ro"></a>鼻、<a id="a-Rp"></a>舌、<a id="a-Rq"></a>身、<a id="a-Rr"></a>意触不可得。<a id="a-Rs"></a>何以故？<a id="a-Rt"></a>过去耳、<a id="a-Ru"></a>鼻、<a id="a-Rv"></a>舌、<a id="a-Rw"></a>身、<a id="a-Rx"></a>意触即是空，<a id="a-Ry"></a>空性亦空，<a id="a-Rz"></a>空中空尚不可得，<a id="a-S0"></a>何况空中有过去耳、<a id="a-S1"></a>鼻、<a id="a-S2"></a>舌、<a id="a-S3"></a>身、<a id="a-S4"></a>意触可得？<a id="a-S5"></a>善现，<a id="a-S6"></a>空中未来、<a id="a-S7"></a>现在耳、<a id="a-S8"></a>鼻、<a id="a-S9"></a>舌、<a id="a-SA"></a>身、<a id="a-SB"></a>意触不可得。<a id="a-SC"></a>何以故？<a id="a-SD"></a>未来、<a id="a-SE"></a>现在耳、<a id="a-SF"></a>鼻、<a id="a-SG"></a>舌、<a id="a-SH"></a>身、<a id="a-SI"></a>意触即是空，<a id="a-SJ"></a>空性亦空，<a id="a-SK"></a>空中空尚不可得，<a id="a-SL"></a>何况空中有未来、<a id="a-SM"></a>现在耳、<a id="a-SN"></a>鼻、<a id="a-SO"></a>舌、<a id="a-SP"></a>身、<a id="a-SQ"></a>意触可得。</p>
  <p id="aSR">“复次，<a id="a-SS"></a>善现，<a id="a-ST"></a>过去眼触为缘所生诸受过去眼触为缘所生诸受空，<a id="a-SU"></a>未来、<a id="a-SV"></a>现在眼触为缘所生诸受未来、<a id="a-SW"></a>现在眼触为缘所生诸受空；<a id="a-SX"></a>过去耳、<a id="a-SY"></a>鼻、<a id="a-SZ"></a>舌、<a id="a-Sa"></a>身、<a id="a-Sb"></a>意触为缘所生诸受过去耳、<a id="a-Sc"></a>鼻、<a id="a-Sd"></a>舌、<a id="a-Se"></a>身、<a id="a-Sf"></a>意触为缘所生诸受空，<a id="a-Sg"></a>未来、<a id="a-Sh"></a>现在耳、<a id="a-Si"></a>鼻、<a id="a-Sj"></a>舌、<a id="a-Sk"></a>身、<a id="a-Sl"></a>意触为缘所生诸受未来、<a id="a-Sm"></a>现在耳、<a id="a-Sn"></a>鼻、<a id="a-So"></a>舌、<a id="a-Sp"></a>身、<a id="a-Sq"></a>意触为缘所生诸受空。</p>
  <p id="aSr">“善现，<a id="a-Ss"></a>空中过去眼触为缘所生诸受不可得。<a id="a-St"></a>何以故？<a id="a-Su"></a>过去眼触为缘所生诸受即是空，<a id="a-Sv"></a>空性亦空，<a id="a-Sw"></a>空中空尚不可得，<a id="a-Sx"></a>何况空中有过去眼触为缘所生诸受可得？<a id="a-Sy"></a>善现，<a id="a-Sz"></a>空中未来、<a id="a-T0"></a>现在眼触为缘所生诸受不可得。<a id="a-T1"></a>何以故？<a id="a-T2"></a>未来、<a id="a-T3"></a>现在眼触为缘所生诸受即是空，<a id="a-T4"></a>空性亦空，<a id="a-T5"></a>空中空尚不可得，<a id="a-T6"></a>何况空中有未来、<a id="a-T7"></a>现在眼触为缘所生诸受可得？<a id="a-T8"></a>善现，<a id="a-T9"></a>空中过去耳、<a id="a-TA"></a>鼻、<a id="a-TB"></a>舌、<a id="a-TC"></a>身、<a id="a-TD"></a>意触为缘所生诸受不可得。<a id="a-TE"></a>何以故？<a id="a-TF"></a>过去耳、<a id="a-TG"></a>鼻、<a id="a-TH"></a>舌、<a id="a-TI"></a>身、<a id="a-TJ"></a>意触为缘所生诸受即是空，<a id="a-TK"></a>空性亦空，<a id="a-TL"></a>空中空尚不可得，<a id="a-TM"></a>何况空中有过去耳、<a id="a-TN"></a>鼻、<a id="a-TO"></a>舌、<a id="a-TP"></a>身、<a id="a-TQ"></a>意触为缘所生诸受可得？<a id="a-TR"></a>善现，<a id="a-TS"></a>空中未来、<a id="a-TT"></a>现在耳、<a id="a-TU"></a>鼻、<a id="a-TV"></a>舌、<a id="a-TW"></a>身、<a id="a-TX"></a>意触为缘所生诸受不可得。<a id="a-TY"></a>何以故？<a id="a-TZ"></a>未来、<a id="a-Ta"></a>现在耳、<a id="a-Tb"></a>鼻、<a id="a-Tc"></a>舌、<a id="a-Td"></a>身、<a id="a-Te"></a>意触为缘所生诸受即是空，<a id="a-Tf"></a>空性亦空，<a id="a-Tg"></a>空中空尚不可得，<a id="a-Th"></a>何况空中有未来、<a id="a-Ti"></a>现在耳、<a id="a-Tj"></a>鼻、<a id="a-Tk"></a>舌、<a id="a-Tl"></a>身、<a id="a-Tm"></a>意触为缘所生诸受可得？</p>
 </body>
</html>