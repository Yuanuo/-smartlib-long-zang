<!doctype html>
<html id="z3IBSo11M" data-ver="1307">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第八十五</h1>
  <h2 id="a2">初分学般若品第二十六之一</h2>
  <p id="a3">时，<a id="a-4"></a>天帝释心生是念：<a id="a-5"></a>“尊者善现智慧甚深，<a id="a-6"></a>不坏假名而说法性。<a id="a-7"></a>”</p>
  <p id="a8">佛知其意，<a id="a-9"></a>便印彼言：<a id="a-A"></a>“如憍尸迦心之所念，<a id="a-B"></a>具寿善现智慧甚深，<a id="a-C"></a>不坏假名而说法性。<a id="a-D"></a>”</p>
  <p id="aE">时，<a id="a-F"></a>天帝释即白佛言：<a id="a-G"></a>“尊者善现于何等法不坏假名而说法性？<a id="a-H"></a>”</p>
  <p id="aI">佛告憍尸迦：<a id="a-J"></a>“色但假名，<a id="a-K"></a>受、<a id="a-L"></a>想、<a id="a-M"></a>行、<a id="a-N"></a>识但假名，<a id="a-O"></a>如是假名不离法性，<a id="a-P"></a>具寿善现不坏如是色等假名而说色等法性。<a id="a-Q"></a>所以者何？<a id="a-R"></a>色等法性无坏无不坏，<a id="a-S"></a>是故善现所说亦无坏无不坏。</p>
  <p id="aT">“憍尸迦，<a id="a-U"></a>眼处但假名，<a id="a-V"></a>耳、<a id="a-W"></a>鼻、<a id="a-X"></a>舌、<a id="a-Y"></a>身、<a id="a-Z"></a>意处但假名，<a id="a-a"></a>如是假名不离法性，<a id="a-b"></a>具寿善现不坏如是眼处等假名而说眼处等法性。<a id="a-c"></a>所以者何？<a id="a-d"></a>眼处等法性无坏无不坏，<a id="a-e"></a>是故善现所说亦无坏无不坏。</p>
  <p id="af">“憍尸迦，<a id="a-g"></a>色处但假名，<a id="a-h"></a>声、<a id="a-i"></a>香、<a id="a-j"></a>味、<a id="a-k"></a>触、<a id="a-l"></a>法处但假名，<a id="a-m"></a>如是假名不离法性，<a id="a-n"></a>具寿善现不坏如是色处等假名而说色处等法性。<a id="a-o"></a>所以者何？<a id="a-p"></a>色处等法性无坏无不坏，<a id="a-q"></a>是故善现所说亦无坏无不坏。</p>
  <p id="ar">“憍尸迦，<a id="a-s"></a>眼界但假名，<a id="a-t"></a>色界、<a id="a-u"></a>眼识界及眼触、<a id="a-v"></a>眼触为缘所生诸受但假名，<a id="a-w"></a>如是假名不离法性，<a id="a-x"></a>具寿善现不坏如是眼界等假名而说眼界等法性。<a id="a-y"></a>所以者何？<a id="a-z"></a>眼界等法性无坏无不坏，<a id="a-10"></a>是故善现所说亦无坏无不坏。</p>
  <p id="a11">“憍尸迦，<a id="a-12"></a>耳界但假名，<a id="a-13"></a>声界、<a id="a-14"></a>耳识界及耳触、<a id="a-15"></a>耳触为缘所生诸受但假名，<a id="a-16"></a>如是假名不离法性，<a id="a-17"></a>具寿善现不坏如是耳界等假名而说耳界等法性。<a id="a-18"></a>所以者何？<a id="a-19"></a>耳界等法性无坏无不坏，<a id="a-1A"></a>是故善现所说亦无坏无不坏。</p>
  <p id="a1B">“憍尸迦，<a id="a-1C"></a>鼻界但假名，<a id="a-1D"></a>香界、<a id="a-1E"></a>鼻识界及鼻触、<a id="a-1F"></a>鼻触为缘所生诸受但假名，<a id="a-1G"></a>如是假名不离法性，<a id="a-1H"></a>具寿善现不坏如是鼻界等假名而说鼻界等法性。<a id="a-1I"></a>所以者何？<a id="a-1J"></a>鼻界等法性无坏无不坏，<a id="a-1K"></a>是故善现所说亦无坏无不坏。</p>
  <p id="a1L">“憍尸迦，<a id="a-1M"></a>舌界但假名，<a id="a-1N"></a>味界、<a id="a-1O"></a>舌识界及舌触、<a id="a-1P"></a>舌触为缘所生诸受但假名，<a id="a-1Q"></a>如是假名不离法性，<a id="a-1R"></a>具寿善现不坏如是舌界等假名而说舌界等法性。<a id="a-1S"></a>所以者何？<a id="a-1T"></a>舌界等法性无坏无不坏，<a id="a-1U"></a>是故善现所说亦无坏无不坏。</p>
  <p id="a1V">“憍尸迦，<a id="a-1W"></a>身界但假名，<a id="a-1X"></a>触界、<a id="a-1Y"></a>身识界及身触、<a id="a-1Z"></a>身触为缘所生诸受但假名，<a id="a-1a"></a>如是假名不离法性，<a id="a-1b"></a>具寿善现不坏如是身界等假名而说身界等法性。<a id="a-1c"></a>所以者何？<a id="a-1d"></a>身界等法性无坏无不坏，<a id="a-1e"></a>是故善现所说亦无坏无不坏。</p>
  <p id="a1f">“憍尸迦，<a id="a-1g"></a>意界但假名，<a id="a-1h"></a>法界、<a id="a-1i"></a>意识界及意触、<a id="a-1j"></a>意触为缘所生诸受但假名，<a id="a-1k"></a>如是假名不离法性，<a id="a-1l"></a>具寿善现不坏如是意界等假名而说意界等法性。<a id="a-1m"></a>所以者何？<a id="a-1n"></a>意界等法性无坏无不坏，<a id="a-1o"></a>是故善现所说亦无坏无不坏。</p>
  <p id="a1p">“憍尸迦，<a id="a-1q"></a>地界但假名，<a id="a-1r"></a>水、<a id="a-1s"></a>火、<a id="a-1t"></a>风、<a id="a-1u"></a>空、<a id="a-1v"></a>识界但假名，<a id="a-1w"></a>如是假名不离法性，<a id="a-1x"></a>具寿善现不坏如是地界等假名而说地界等法性。<a id="a-1y"></a>所以者何？<a id="a-1z"></a>地界等法性无坏无不坏，<a id="a-20"></a>是故善现所说亦无坏无不坏。</p>
  <p id="a21">“憍尸迦，<a id="a-22"></a>苦圣谛但假名，<a id="a-23"></a>集、<a id="a-24"></a>灭、<a id="a-25"></a>道圣谛但假名，<a id="a-26"></a>如是假名不离法性，<a id="a-27"></a>具寿善现不坏如是苦圣谛等假名而说苦圣谛等法性。<a id="a-28"></a>所以者何？<a id="a-29"></a>苦圣谛等法性无坏无不坏，<a id="a-2A"></a>是故善现所说亦无坏无不坏。</p>
  <p id="a2B">“憍尸迦，<a id="a-2C"></a>无明但假名，<a id="a-2D"></a>行、<a id="a-2E"></a>识、<a id="a-2F"></a>名色、<a id="a-2G"></a>六处、<a id="a-2H"></a>触、<a id="a-2I"></a>受、<a id="a-2J"></a>爱、<a id="a-2K"></a>取、<a id="a-2L"></a>有、<a id="a-2M"></a>生、<a id="a-2N"></a>老死愁叹苦忧恼但假名，<a id="a-2O"></a>如是假名不离法性，<a id="a-2P"></a>具寿善现不坏如是无明等假名而说无明等法性。<a id="a-2Q"></a>所以者何？<a id="a-2R"></a>无明等法性无坏无不坏，<a id="a-2S"></a>是故善现所说亦无坏无不坏。</p>
  <p id="a2T">“憍尸迦，<a id="a-2U"></a>内空但假名，<a id="a-2V"></a>外空、<a id="a-2W"></a>内外空、<a id="a-2X"></a>空空、<a id="a-2Y"></a>大空、<a id="a-2Z"></a>胜义空、<a id="a-2a"></a>有为空、<a id="a-2b"></a>无为空、<a id="a-2c"></a>毕竟空、<a id="a-2d"></a>无际空、<a id="a-2e"></a>散空、<a id="a-2f"></a>无变异空、<a id="a-2g"></a>本性空、<a id="a-2h"></a>自相空、<a id="a-2i"></a>共相空、<a id="a-2j"></a>一切法空、<a id="a-2k"></a>不可得空、<a id="a-2l"></a>无性空、<a id="a-2m"></a>自性空、<a id="a-2n"></a>无性自性空但假名，<a id="a-2o"></a>如是假名不离法性，<a id="a-2p"></a>具寿善现不坏如是内空等假名而说内空等法性。<a id="a-2q"></a>所以者何？<a id="a-2r"></a>内空等法性无坏无不坏，<a id="a-2s"></a>是故善现所说亦无坏无不坏。</p>
  <p id="a2t">“憍尸迦，<a id="a-2u"></a>真如但假名，<a id="a-2v"></a>法界、<a id="a-2w"></a>法性、<a id="a-2x"></a>不虚妄性、<a id="a-2y"></a>不变异性、<a id="a-2z"></a>平等性、<a id="a-30"></a>离生性、<a id="a-31"></a>法定、<a id="a-32"></a>法住、<a id="a-33"></a>实际、<a id="a-34"></a>虚空界、<a id="a-35"></a>不思议界但假名，<a id="a-36"></a>如是假名不离法性，<a id="a-37"></a>具寿善现不坏如是真如等假名而说真如等法性。<a id="a-38"></a>所以者何？<a id="a-39"></a>真如等法性无坏无不坏，<a id="a-3A"></a>是故善现所说亦无坏无不坏。</p>
  <p id="a3B">“憍尸迦，<a id="a-3C"></a>布施波罗蜜多但假名，<a id="a-3D"></a>净戒、<a id="a-3E"></a>安忍、<a id="a-3F"></a>精进、<a id="a-3G"></a>静虑、<a id="a-3H"></a>般若波罗蜜多但假名，<a id="a-3I"></a>如是假名不离法性，<a id="a-3J"></a>具寿善现不坏如是布施波罗蜜多等假名而说布施波罗蜜多等法性。<a id="a-3K"></a>所以者何？<a id="a-3L"></a>布施波罗蜜多等法性无坏无不坏，<a id="a-3M"></a>是故善现所说亦无坏无不坏。</p>
  <p id="a3N">“憍尸迦，<a id="a-3O"></a>四静虑但假名，<a id="a-3P"></a>四无量、<a id="a-3Q"></a>四无色定但假名，<a id="a-3R"></a>如是假名不离法性，<a id="a-3S"></a>具寿善现不坏如是四静虑等假名而说四静虑等法性。<a id="a-3T"></a>所以者何？<a id="a-3U"></a>四静虑等法性无坏无不坏，<a id="a-3V"></a>是故善现所说亦无坏无不坏。</p>
  <p id="a3W">“憍尸迦，<a id="a-3X"></a>八解脱但假名，<a id="a-3Y"></a>八胜处、<a id="a-3Z"></a>九次第定、<a id="a-3a"></a>十遍处但假名，<a id="a-3b"></a>如是假名不离法性，<a id="a-3c"></a>具寿善现不坏如是八解脱等假名而说八解脱等法性。<a id="a-3d"></a>所以者何？<a id="a-3e"></a>八解脱等法性无坏无不坏，<a id="a-3f"></a>是故善现所说亦无坏无不坏。</p>
  <p id="a3g">“憍尸迦，<a id="a-3h"></a>四念住但假名，<a id="a-3i"></a>四正断、<a id="a-3j"></a>四神足、<a id="a-3k"></a>五根、<a id="a-3l"></a>五力、<a id="a-3m"></a>七等觉支、<a id="a-3n"></a>八圣道支但假名，<a id="a-3o"></a>如是假名不离法性，<a id="a-3p"></a>具寿善现不坏如是四念住等假名而说四念住等法性。<a id="a-3q"></a>所以者何？<a id="a-3r"></a>四念住等法性无坏无不坏，<a id="a-3s"></a>是故善现所说亦无坏无不坏。</p>
  <p id="a3t">“憍尸迦，<a id="a-3u"></a>空解脱门但假名，<a id="a-3v"></a>无相、<a id="a-3w"></a>无愿解脱门但假名，<a id="a-3x"></a>如是假名不离法性，<a id="a-3y"></a>具寿善现不坏如是空解脱门等假名而说空解脱门等法性。<a id="a-3z"></a>所以者何？<a id="a-40"></a>空解脱门等法性无坏无不坏，<a id="a-41"></a>是故善现所说亦无坏无不坏。</p>
  <p id="a42">“憍尸迦，<a id="a-43"></a>五眼但假名，<a id="a-44"></a>六神通但假名，<a id="a-45"></a>如是假名不离法性，<a id="a-46"></a>具寿善现不坏如是五眼等假名而说五眼等法性。<a id="a-47"></a>所以者何？<a id="a-48"></a>五眼等法性无坏无不坏，<a id="a-49"></a>是故善现所说亦无坏无不坏。</p>
  <p id="a4A">“憍尸迦，<a id="a-4B"></a>佛十力但假名，<a id="a-4C"></a>四无所畏、<a id="a-4D"></a>四无礙解、<a id="a-4E"></a>大慈、<a id="a-4F"></a>大悲、<a id="a-4G"></a>大喜、<a id="a-4H"></a>大舍、<a id="a-4I"></a>十八佛不共法但假名，<a id="a-4J"></a>如是假名不离法性，<a id="a-4K"></a>具寿善现不坏如是佛十力等假名而说佛十力等法性。<a id="a-4L"></a>所以者何？<a id="a-4M"></a>佛十力等法性无坏无不坏，<a id="a-4N"></a>是故善现所说亦无坏无不坏。</p>
  <p id="a4O">“憍尸迦，<a id="a-4P"></a>无忘失法但假名，<a id="a-4Q"></a>恒住舍性但假名，<a id="a-4R"></a>如是假名不离法性，<a id="a-4S"></a>具寿善现不坏如是无忘失法等假名，<a id="a-4T"></a>而说无忘失法等法性。<a id="a-4U"></a>所以者何？<a id="a-4V"></a>无忘失法等法性无坏无不坏，<a id="a-4W"></a>是故善现所说亦无坏无不坏。</p>
  <p id="a4X">“憍尸迦，<a id="a-4Y"></a>一切智但假名，<a id="a-4Z"></a>道相智、<a id="a-4a"></a>一切相智但假名，<a id="a-4b"></a>如是假名不离法性，<a id="a-4c"></a>具寿善现不坏如是一切智等假名而说一切智等法性。<a id="a-4d"></a>所以者何？<a id="a-4e"></a>一切智等法性无坏无不坏，<a id="a-4f"></a>是故善现所说亦无坏无不坏。</p>
  <p id="a4g">“憍尸迦，<a id="a-4h"></a>一切陀罗尼门但假名，<a id="a-4i"></a>一切三摩地门但假名，<a id="a-4j"></a>如是假名不离法性，<a id="a-4k"></a>具寿善现不坏如是一切陀罗尼门等假名而说一切陀罗尼门等法性。<a id="a-4l"></a>所以者何？<a id="a-4m"></a>一切陀罗尼门等法性无坏无不坏，<a id="a-4n"></a>是故善现所说亦无坏无不坏。</p>
  <p id="a4o">“憍尸迦，<a id="a-4p"></a>预流但假名，<a id="a-4q"></a>一来、<a id="a-4r"></a>不还、<a id="a-4s"></a>阿罗汉但假名，<a id="a-4t"></a>如是假名不离法性，<a id="a-4u"></a>具寿善现不坏如是预流等假名而说预流等法性。<a id="a-4v"></a>所以者何？<a id="a-4w"></a>预流等法性无坏无不坏，<a id="a-4x"></a>是故善现所说亦无坏无不坏。</p>
  <p id="a4y">“憍尸迦，<a id="a-4z"></a>预流向预流果但假名，<a id="a-50"></a>一来向一来果、<a id="a-51"></a>不还向不还果、<a id="a-52"></a>阿罗汉向阿罗汉果但假名，<a id="a-53"></a>如是假名不离法性，<a id="a-54"></a>具寿善现不坏如是预流向预流果等假名而说预流向预流果等法性。<a id="a-55"></a>所以者何？<a id="a-56"></a>预流向预流果等法性无坏无不坏，<a id="a-57"></a>是故善现所说亦无坏无不坏。</p>
  <p id="a58">“憍尸迦，<a id="a-59"></a>独觉但假名，<a id="a-5A"></a>独觉向独觉果但假名，<a id="a-5B"></a>如是假名不离法性，<a id="a-5C"></a>具寿善现不坏如是独觉等假名而说独觉等法性。<a id="a-5D"></a>所以者何？<a id="a-5E"></a>独觉等法性无坏无不坏，<a id="a-5F"></a>是故善现所说亦无坏无不坏。</p>
  <p id="a5G">“憍尸迦，<a id="a-5H"></a>菩萨摩诃萨但假名，<a id="a-5I"></a>三藐三佛陀但假名，<a id="a-5J"></a>如是假名不离法性，<a id="a-5K"></a>具寿善现不坏如是菩萨摩诃萨等假名而说菩萨摩诃萨等法性。<a id="a-5L"></a>所以者何？<a id="a-5M"></a>菩萨摩诃萨等法性无坏无不坏，<a id="a-5N"></a>是故善现所说亦无坏无不坏。</p>
  <p id="a5O">“憍尸迦，<a id="a-5P"></a>菩萨摩诃萨法但假名，<a id="a-5Q"></a>无上正等菩提但假名，<a id="a-5R"></a>如是假名不离法性，<a id="a-5S"></a>具寿善现不坏如是菩萨摩诃萨法等假名而说菩萨摩诃萨法等法性。<a id="a-5T"></a>所以者何？<a id="a-5U"></a>菩萨摩诃萨法等法性无坏无不坏，<a id="a-5V"></a>是故善现所说亦无坏无不坏。</p>
  <p id="a5W">“憍尸迦，<a id="a-5X"></a>声闻乘但假名，<a id="a-5Y"></a>独觉乘、<a id="a-5Z"></a>无上乘但假名，<a id="a-5a"></a>如是假名不离法性，<a id="a-5b"></a>具寿善现不坏如是声闻乘等假名而说声闻乘等法性。<a id="a-5c"></a>所以者何？<a id="a-5d"></a>声闻乘等法性无坏无不坏，<a id="a-5e"></a>是故善现所说亦无坏无不坏。</p>
  <p id="a5f">“憍尸迦，<a id="a-5g"></a>具寿善现于如是法不坏假名而说法性。<a id="a-5h"></a>”</p>
  <p id="a5i">具寿善现语帝释言：<a id="a-5j"></a>“憍尸迦，<a id="a-5k"></a>如是，<a id="a-5l"></a>如是，<a id="a-5m"></a>如佛所说，<a id="a-5n"></a>诸所有法无非假名。<a id="a-5o"></a>憍尸迦，<a id="a-5p"></a>菩萨摩诃萨知一切法但假名已，<a id="a-5q"></a>应学般若波罗蜜多。</p>
  <p id="a5r">“憍尸迦，<a id="a-5s"></a>菩萨摩诃萨如是学时，<a id="a-5t"></a>不于色学，<a id="a-5u"></a>不于受、<a id="a-5v"></a>想、<a id="a-5w"></a>行、<a id="a-5x"></a>识学。<a id="a-5y"></a>何以故？<a id="a-5z"></a>憍尸迦，<a id="a-60"></a>是菩萨摩诃萨，<a id="a-61"></a>不见色可于中学，<a id="a-62"></a>不见受、<a id="a-63"></a>想、<a id="a-64"></a>行、<a id="a-65"></a>识可于中学故。</p>
  <p id="a66">“憍尸迦，<a id="a-67"></a>菩萨摩诃萨如是学时，<a id="a-68"></a>不于眼处学，<a id="a-69"></a>不于耳、<a id="a-6A"></a>鼻、<a id="a-6B"></a>舌、<a id="a-6C"></a>身、<a id="a-6D"></a>意处学。<a id="a-6E"></a>何以故？<a id="a-6F"></a>憍尸迦，<a id="a-6G"></a>是菩萨摩诃萨，<a id="a-6H"></a>不见眼处可于中学，<a id="a-6I"></a>不见耳、<a id="a-6J"></a>鼻、<a id="a-6K"></a>舌、<a id="a-6L"></a>身、<a id="a-6M"></a>意处可于中学故。</p>
  <p id="a6N">“憍尸迦，<a id="a-6O"></a>菩萨摩诃萨如是学时，<a id="a-6P"></a>不于色处学，<a id="a-6Q"></a>不于声、<a id="a-6R"></a>香、<a id="a-6S"></a>味、<a id="a-6T"></a>触、<a id="a-6U"></a>法处学。<a id="a-6V"></a>何以故？<a id="a-6W"></a>憍尸迦，<a id="a-6X"></a>是菩萨摩诃萨，<a id="a-6Y"></a>不见色处可于中学，<a id="a-6Z"></a>不见声、<a id="a-6a"></a>香、<a id="a-6b"></a>味、<a id="a-6c"></a>触、<a id="a-6d"></a>法处可于中学故。</p>
  <p id="a6e">“憍尸迦，<a id="a-6f"></a>菩萨摩诃萨如是学时，<a id="a-6g"></a>不于眼界学，<a id="a-6h"></a>不于色界、<a id="a-6i"></a>眼识界及眼触、<a id="a-6j"></a>眼触为缘所生诸受学。<a id="a-6k"></a>何以故？<a id="a-6l"></a>憍尸迦，<a id="a-6m"></a>是菩萨摩诃萨，<a id="a-6n"></a>不见眼界可于中学，<a id="a-6o"></a>不见色界乃至眼触为缘所生诸受可于中学故。</p>
  <p id="a6p">“憍尸迦，<a id="a-6q"></a>菩萨摩诃萨如是学时，<a id="a-6r"></a>不于耳界学，<a id="a-6s"></a>不于声界、<a id="a-6t"></a>耳识界及耳触、<a id="a-6u"></a>耳触为缘所生诸受学。<a id="a-6v"></a>何以故？<a id="a-6w"></a>憍尸迦，<a id="a-6x"></a>是菩萨摩诃萨，<a id="a-6y"></a>不见耳界可于中学，<a id="a-6z"></a>不见声界乃至耳触为缘所生诸受可于中学故。</p>
  <p id="a70">“憍尸迦，<a id="a-71"></a>菩萨摩诃萨如是学时，<a id="a-72"></a>不于鼻界学，<a id="a-73"></a>不于香界、<a id="a-74"></a>鼻识界及鼻触、<a id="a-75"></a>鼻触为缘所生诸受学。<a id="a-76"></a>何以故？<a id="a-77"></a>憍尸迦，<a id="a-78"></a>是菩萨摩诃萨，<a id="a-79"></a>不见鼻界可于中学，<a id="a-7A"></a>不见香界乃至鼻触为缘所生诸受可于中学故。</p>
  <p id="a7B">“憍尸迦，<a id="a-7C"></a>菩萨摩诃萨如是学时，<a id="a-7D"></a>不于舌界学，<a id="a-7E"></a>不于味界、<a id="a-7F"></a>舌识界及舌触、<a id="a-7G"></a>舌触为缘所生诸受学。<a id="a-7H"></a>何以故？<a id="a-7I"></a>憍尸迦，<a id="a-7J"></a>是菩萨摩诃萨，<a id="a-7K"></a>不见舌界可于中学，<a id="a-7L"></a>不见味界乃至舌触为缘所生诸受可于中学故。</p>
  <p id="a7M">“憍尸迦，<a id="a-7N"></a>菩萨摩诃萨如是学时，<a id="a-7O"></a>不于身界学，<a id="a-7P"></a>不于触界、<a id="a-7Q"></a>身识界及身触、<a id="a-7R"></a>身触为缘所生诸受学。<a id="a-7S"></a>何以故？<a id="a-7T"></a>憍尸迦，<a id="a-7U"></a>是菩萨摩诃萨，<a id="a-7V"></a>不见身界可于中学，<a id="a-7W"></a>不见触界乃至身触为缘所生诸受可于中学故。</p>
  <p id="a7X">“憍尸迦，<a id="a-7Y"></a>菩萨摩诃萨如是学时，<a id="a-7Z"></a>不于意界学，<a id="a-7a"></a>不于法界、<a id="a-7b"></a>意识界及意触、<a id="a-7c"></a>意触为缘所生诸受学。<a id="a-7d"></a>何以故？<a id="a-7e"></a>憍尸迦，<a id="a-7f"></a>是菩萨摩诃萨，<a id="a-7g"></a>不见意界可于中学，<a id="a-7h"></a>不见法界乃至意触为缘所生诸受可于中学故。</p>
  <p id="a7i">“憍尸迦，<a id="a-7j"></a>菩萨摩诃萨如是学时，<a id="a-7k"></a>不于地界学，<a id="a-7l"></a>不于水、<a id="a-7m"></a>火、<a id="a-7n"></a>风、<a id="a-7o"></a>空、<a id="a-7p"></a>识界学。<a id="a-7q"></a>何以故？<a id="a-7r"></a>憍尸迦，<a id="a-7s"></a>是菩萨摩诃萨，<a id="a-7t"></a>不见地界可于中学，<a id="a-7u"></a>不见水、<a id="a-7v"></a>火、<a id="a-7w"></a>风、<a id="a-7x"></a>空、<a id="a-7y"></a>识界可于中学故。</p>
  <p id="a7z">“憍尸迦，<a id="a-80"></a>菩萨摩诃萨如是学时，<a id="a-81"></a>不于苦圣谛学，<a id="a-82"></a>不于集、<a id="a-83"></a>灭、<a id="a-84"></a>道圣谛学。<a id="a-85"></a>何以故？<a id="a-86"></a>憍尸迦，<a id="a-87"></a>是菩萨摩诃萨，<a id="a-88"></a>不见苦圣谛可于中学，<a id="a-89"></a>不见集、<a id="a-8A"></a>灭、<a id="a-8B"></a>道圣谛可于中学故。</p>
  <p id="a8C">“憍尸迦，<a id="a-8D"></a>菩萨摩诃萨如是学时，<a id="a-8E"></a>不于无明学，<a id="a-8F"></a>不于行、<a id="a-8G"></a>识、<a id="a-8H"></a>名色、<a id="a-8I"></a>六处、<a id="a-8J"></a>触、<a id="a-8K"></a>受、<a id="a-8L"></a>爱、<a id="a-8M"></a>取、<a id="a-8N"></a>有、<a id="a-8O"></a>生、<a id="a-8P"></a>老死愁叹苦忧恼学。<a id="a-8Q"></a>何以故？<a id="a-8R"></a>憍尸迦，<a id="a-8S"></a>是菩萨摩诃萨，<a id="a-8T"></a>不见无明可于中学，<a id="a-8U"></a>不见行乃至老死愁叹苦忧恼可于中学故。</p>
  <p id="a8V">“憍尸迦，<a id="a-8W"></a>菩萨摩诃萨如是学时，<a id="a-8X"></a>不于内空学，<a id="a-8Y"></a>不于外空、<a id="a-8Z"></a>内外空、<a id="a-8a"></a>空空、<a id="a-8b"></a>大空、<a id="a-8c"></a>胜义空、<a id="a-8d"></a>有为空、<a id="a-8e"></a>无为空、<a id="a-8f"></a>毕竟空、<a id="a-8g"></a>无际空、<a id="a-8h"></a>散空、<a id="a-8i"></a>无变异空、<a id="a-8j"></a>本性空、<a id="a-8k"></a>自相空、<a id="a-8l"></a>共相空、<a id="a-8m"></a>一切法空、<a id="a-8n"></a>不可得空、<a id="a-8o"></a>无性空、<a id="a-8p"></a>自性空、<a id="a-8q"></a>无性自性空学。<a id="a-8r"></a>何以故？<a id="a-8s"></a>憍尸迦，<a id="a-8t"></a>是菩萨摩诃萨，<a id="a-8u"></a>不见内空可于中学，<a id="a-8v"></a>不见外空乃至无性自性空可于中学故。</p>
  <p id="a8w">“憍尸迦，<a id="a-8x"></a>菩萨摩诃萨如是学时，<a id="a-8y"></a>不于真如学，<a id="a-8z"></a>不于法界、<a id="a-90"></a>法性、<a id="a-91"></a>不虚妄性、<a id="a-92"></a>不变异性、<a id="a-93"></a>平等性、<a id="a-94"></a>离生性、<a id="a-95"></a>法定、<a id="a-96"></a>法住、<a id="a-97"></a>实际、<a id="a-98"></a>虚空界、<a id="a-99"></a>不思议界学。<a id="a-9A"></a>何以故？<a id="a-9B"></a>憍尸迦，<a id="a-9C"></a>是菩萨摩诃萨，<a id="a-9D"></a>不见真如可于中学，<a id="a-9E"></a>不见法界乃至不思议界可于中学故。</p>
  <p id="a9F">“憍尸迦，<a id="a-9G"></a>菩萨摩诃萨如是学时，<a id="a-9H"></a>不于布施波罗蜜多学，<a id="a-9I"></a>不于净戒、<a id="a-9J"></a>安忍、<a id="a-9K"></a>精进、<a id="a-9L"></a>静虑、<a id="a-9M"></a>般若波罗蜜多学。<a id="a-9N"></a>何以故？<a id="a-9O"></a>憍尸迦，<a id="a-9P"></a>是菩萨摩诃萨，<a id="a-9Q"></a>不见布施波罗蜜多可于中学，<a id="a-9R"></a>不见净戒、<a id="a-9S"></a>安忍、<a id="a-9T"></a>精进、<a id="a-9U"></a>静虑、<a id="a-9V"></a>般若波罗蜜多可于中学故。</p>
  <p id="a9W">“憍尸迦，<a id="a-9X"></a>菩萨摩诃萨如是学时，<a id="a-9Y"></a>不于四静虑学，<a id="a-9Z"></a>不于四无量、<a id="a-9a"></a>四无色定学。<a id="a-9b"></a>何以故？<a id="a-9c"></a>憍尸迦，<a id="a-9d"></a>是菩萨摩诃萨，<a id="a-9e"></a>不见四静虑可于中学，<a id="a-9f"></a>不见四无量、<a id="a-9g"></a>四无色定可于中学故。</p>
  <p id="a9h">“憍尸迦，<a id="a-9i"></a>菩萨摩诃萨如是学时，<a id="a-9j"></a>不于八解脱学，<a id="a-9k"></a>不于八胜处、<a id="a-9l"></a>九次第定、<a id="a-9m"></a>十遍处学。<a id="a-9n"></a>何以故？<a id="a-9o"></a>憍尸迦，<a id="a-9p"></a>是菩萨摩诃萨，<a id="a-9q"></a>不见八解脱可于中学，<a id="a-9r"></a>不见八胜处、<a id="a-9s"></a>九次第定、<a id="a-9t"></a>十遍处可于中学故。</p>
  <p id="a9u">“憍尸迦，<a id="a-9v"></a>菩萨摩诃萨如是学时，<a id="a-9w"></a>不于四念住学，<a id="a-9x"></a>不于四正断、<a id="a-9y"></a>四神足、<a id="a-9z"></a>五根、<a id="a-A0"></a>五力、<a id="a-A1"></a>七等觉支、<a id="a-A2"></a>八圣道支学。<a id="a-A3"></a>何以故？<a id="a-A4"></a>憍尸迦，<a id="a-A5"></a>是菩萨摩诃萨，<a id="a-A6"></a>不见四念住可于中学，<a id="a-A7"></a>不见四正断、<a id="a-A8"></a>四神足、<a id="a-A9"></a>五根、<a id="a-AA"></a>五力、<a id="a-AB"></a>七等觉支、<a id="a-AC"></a>八圣道支可于中学故。</p>
  <p id="aAD">“憍尸迦，<a id="a-AE"></a>菩萨摩诃萨如是学时，<a id="a-AF"></a>不于空解脱门学，<a id="a-AG"></a>不于无相、<a id="a-AH"></a>无愿解脱门学。<a id="a-AI"></a>何以故？<a id="a-AJ"></a>憍尸迦，<a id="a-AK"></a>是菩萨摩诃萨，<a id="a-AL"></a>不见空解脱门可于中学，<a id="a-AM"></a>不见无相、<a id="a-AN"></a>无愿解脱门可于中学故。</p>
  <p id="aAO">“憍尸迦，<a id="a-AP"></a>菩萨摩诃萨如是学时，<a id="a-AQ"></a>不于五眼学，<a id="a-AR"></a>不于六神通学。<a id="a-AS"></a>何以故？<a id="a-AT"></a>憍尸迦，<a id="a-AU"></a>是菩萨摩诃萨，<a id="a-AV"></a>不见五眼可于中学，<a id="a-AW"></a>不见六神通可于中学故。</p>
  <p id="aAX">“憍尸迦，<a id="a-AY"></a>菩萨摩诃萨如是学时，<a id="a-AZ"></a>不于佛十力学，<a id="a-Aa"></a>不于四无所畏、<a id="a-Ab"></a>四无礙解、<a id="a-Ac"></a>大慈、<a id="a-Ad"></a>大悲、<a id="a-Ae"></a>大喜、<a id="a-Af"></a>大舍、<a id="a-Ag"></a>十八佛不共法学。<a id="a-Ah"></a>何以故？<a id="a-Ai"></a>憍尸迦，<a id="a-Aj"></a>是菩萨摩诃萨，<a id="a-Ak"></a>不见佛十力可于中学，<a id="a-Al"></a>不见四无所畏、<a id="a-Am"></a>四无礙解、<a id="a-An"></a>大慈、<a id="a-Ao"></a>大悲、<a id="a-Ap"></a>大喜、<a id="a-Aq"></a>大舍、<a id="a-Ar"></a>十八佛不共法可于中学故。</p>
  <p id="aAs">“憍尸迦，<a id="a-At"></a>菩萨摩诃萨如是学时，<a id="a-Au"></a>不于无忘失法学，<a id="a-Av"></a>不于恒住舍性学。<a id="a-Aw"></a>何以故？<a id="a-Ax"></a>憍尸迦，<a id="a-Ay"></a>是菩萨摩诃萨，<a id="a-Az"></a>不见无忘失法可于中学，<a id="a-B0"></a>不见恒住舍性可于中学故。</p>
  <p id="aB1">“憍尸迦，<a id="a-B2"></a>菩萨摩诃萨如是学时，<a id="a-B3"></a>不于一切智学，<a id="a-B4"></a>不于道相智、<a id="a-B5"></a>一切相智学。<a id="a-B6"></a>何以故？<a id="a-B7"></a>憍尸迦，<a id="a-B8"></a>是菩萨摩诃萨，<a id="a-B9"></a>不见一切智可于中学，<a id="a-BA"></a>不见道相智、<a id="a-BB"></a>一切相智可于中学故。</p>
  <p id="aBC">“憍尸迦，<a id="a-BD"></a>菩萨摩诃萨如是学时，<a id="a-BE"></a>不于一切陀罗尼门学，<a id="a-BF"></a>不于一切三摩地门学。<a id="a-BG"></a>何以故？<a id="a-BH"></a>憍尸迦，<a id="a-BI"></a>是菩萨摩诃萨，<a id="a-BJ"></a>不见一切陀罗尼门可于中学，<a id="a-BK"></a>不见一切三摩地门可于中学故。</p>
  <p id="aBL">“憍尸迦，<a id="a-BM"></a>菩萨摩诃萨如是学时，<a id="a-BN"></a>不于预流学，<a id="a-BO"></a>不于一来、<a id="a-BP"></a>不还、<a id="a-BQ"></a>阿罗汉学。<a id="a-BR"></a>何以故？<a id="a-BS"></a>憍尸迦，<a id="a-BT"></a>是菩萨摩诃萨，<a id="a-BU"></a>不见预流可于中学，<a id="a-BV"></a>不见一来、<a id="a-BW"></a>不还、<a id="a-BX"></a>阿罗汉可于中学故。</p>
  <p id="aBY">“憍尸迦，<a id="a-BZ"></a>菩萨摩诃萨如是学时，<a id="a-Ba"></a>不于预流向预流果学，<a id="a-Bb"></a>不于一来向一来果、<a id="a-Bc"></a>不还向不还果、<a id="a-Bd"></a>阿罗汉向阿罗汉果学。<a id="a-Be"></a>何以故？<a id="a-Bf"></a>憍尸迦，<a id="a-Bg"></a>是菩萨摩诃萨，<a id="a-Bh"></a>不见预流向预流果可于中学，<a id="a-Bi"></a>不见一来向一来果、<a id="a-Bj"></a>不还向不还果、<a id="a-Bk"></a>阿罗汉向阿罗汉果可于中学故。</p>
  <p id="aBl">“憍尸迦，<a id="a-Bm"></a>菩萨摩诃萨如是学时，<a id="a-Bn"></a>不于独觉学，<a id="a-Bo"></a>不于独觉向独觉果学。<a id="a-Bp"></a>何以故？<a id="a-Bq"></a>憍尸迦，<a id="a-Br"></a>是菩萨摩诃萨，<a id="a-Bs"></a>不见独觉可于中学，<a id="a-Bt"></a>不见独觉向独觉果可于中学故。</p>
  <p id="aBu">“憍尸迦，<a id="a-Bv"></a>菩萨摩诃萨如是学时，<a id="a-Bw"></a>不于菩萨摩诃萨学，<a id="a-Bx"></a>不于三藐三佛陀学。<a id="a-By"></a>何以故？<a id="a-Bz"></a>憍尸迦，<a id="a-C0"></a>是菩萨摩诃萨，<a id="a-C1"></a>不见菩萨摩诃萨可于中学，<a id="a-C2"></a>不见三藐三佛陀可于中学故。</p>
  <p id="aC3">“憍尸迦，<a id="a-C4"></a>菩萨摩诃萨如是学时，<a id="a-C5"></a>不于菩萨摩诃萨法学，<a id="a-C6"></a>不于无上正等菩提学。<a id="a-C7"></a>何以故？<a id="a-C8"></a>憍尸迦，<a id="a-C9"></a>是菩萨摩诃萨，<a id="a-CA"></a>不见菩萨摩诃萨法可于中学，<a id="a-CB"></a>不见无上正等菩提可于中学故。</p>
  <p id="aCC">“憍尸迦，<a id="a-CD"></a>菩萨摩诃萨如是学时，<a id="a-CE"></a>不于声闻乘学，<a id="a-CF"></a>不于独觉乘、<a id="a-CG"></a>无上乘学。<a id="a-CH"></a>何以故？<a id="a-CI"></a>憍尸迦，<a id="a-CJ"></a>是菩萨摩诃萨，<a id="a-CK"></a>不见声闻乘可于中学，<a id="a-CL"></a>不见独觉乘、<a id="a-CM"></a>无上乘可于中学故。<a id="a-CN"></a>”</p>
  <p id="aCO">时，<a id="a-CP"></a>天帝释问善现言：<a id="a-CQ"></a>“大德，<a id="a-CR"></a>何缘菩萨摩诃萨不见色，<a id="a-CS"></a>不见受、<a id="a-CT"></a>想、<a id="a-CU"></a>行、<a id="a-CV"></a>识？</p>
  <p id="aCW">“大德，<a id="a-CX"></a>何缘菩萨摩诃萨不见眼处，<a id="a-CY"></a>不见耳、<a id="a-CZ"></a>鼻、<a id="a-Ca"></a>舌、<a id="a-Cb"></a>身、<a id="a-Cc"></a>意处？</p>
  <p id="aCd">“大德，<a id="a-Ce"></a>何缘菩萨摩诃萨不见色处，<a id="a-Cf"></a>不见声、<a id="a-Cg"></a>香、<a id="a-Ch"></a>味、<a id="a-Ci"></a>触、<a id="a-Cj"></a>法处？</p>
  <p id="aCk">“大德，<a id="a-Cl"></a>何缘菩萨摩诃萨不见眼界，<a id="a-Cm"></a>不见色界、<a id="a-Cn"></a>眼识界及眼触、<a id="a-Co"></a>眼触为缘所生诸受？</p>
  <p id="aCp">“大德，<a id="a-Cq"></a>何缘菩萨摩诃萨不见耳界，<a id="a-Cr"></a>不见声界、<a id="a-Cs"></a>耳识界及耳触、<a id="a-Ct"></a>耳触为缘所生诸受？</p>
  <p id="aCu">“大德，<a id="a-Cv"></a>何缘菩萨摩诃萨不见鼻界，<a id="a-Cw"></a>不见香界、<a id="a-Cx"></a>鼻识界及鼻触、<a id="a-Cy"></a>鼻触为缘所生诸受？</p>
  <p id="aCz">“大德，<a id="a-D0"></a>何缘菩萨摩诃萨不见舌界，<a id="a-D1"></a>不见味界、<a id="a-D2"></a>舌识界及舌触、<a id="a-D3"></a>舌触为缘所生诸受？</p>
  <p id="aD4">“大德，<a id="a-D5"></a>何缘菩萨摩诃萨不见身界，<a id="a-D6"></a>不见触界、<a id="a-D7"></a>身识界及身触、<a id="a-D8"></a>身触为缘所生诸受？</p>
  <p id="aD9">“大德，<a id="a-DA"></a>何缘菩萨摩诃萨不见意界，<a id="a-DB"></a>不见法界、<a id="a-DC"></a>意识界及意触、<a id="a-DD"></a>意触为缘所生诸受？</p>
  <p id="aDE">“大德，<a id="a-DF"></a>何缘菩萨摩诃萨不见地界，<a id="a-DG"></a>不见水、<a id="a-DH"></a>火、<a id="a-DI"></a>风、<a id="a-DJ"></a>空、<a id="a-DK"></a>识界？</p>
  <p id="aDL">“大德，<a id="a-DM"></a>何缘菩萨摩诃萨不见苦圣谛，<a id="a-DN"></a>不见集、<a id="a-DO"></a>灭、<a id="a-DP"></a>道圣谛？</p>
  <p id="aDQ">“大德，<a id="a-DR"></a>何缘菩萨摩诃萨不见无明，<a id="a-DS"></a>不见行、<a id="a-DT"></a>识、<a id="a-DU"></a>名色、<a id="a-DV"></a>六处、<a id="a-DW"></a>触、<a id="a-DX"></a>受、<a id="a-DY"></a>爱、<a id="a-DZ"></a>取、<a id="a-Da"></a>有、<a id="a-Db"></a>生、<a id="a-Dc"></a>老死愁叹苦忧恼？</p>
  <p id="aDd">“大德，<a id="a-De"></a>何缘菩萨摩诃萨不见内空，<a id="a-Df"></a>不见外空、<a id="a-Dg"></a>内外空、<a id="a-Dh"></a>空空、<a id="a-Di"></a>大空、<a id="a-Dj"></a>胜义空、<a id="a-Dk"></a>有为空、<a id="a-Dl"></a>无为空、<a id="a-Dm"></a>毕竟空、<a id="a-Dn"></a>无际空、<a id="a-Do"></a>散空、<a id="a-Dp"></a>无变异空、<a id="a-Dq"></a>本性空、<a id="a-Dr"></a>自相空、<a id="a-Ds"></a>共相空、<a id="a-Dt"></a>一切法空、<a id="a-Du"></a>不可得空、<a id="a-Dv"></a>无性空、<a id="a-Dw"></a>自性空、<a id="a-Dx"></a>无性自性空？</p>
  <p id="aDy">“大德，<a id="a-Dz"></a>何缘菩萨摩诃萨不见真如，<a id="a-E0"></a>不见法界、<a id="a-E1"></a>法性、<a id="a-E2"></a>不虚妄性、<a id="a-E3"></a>不变异性、<a id="a-E4"></a>平等性、<a id="a-E5"></a>离生性、<a id="a-E6"></a>法定、<a id="a-E7"></a>法住、<a id="a-E8"></a>实际、<a id="a-E9"></a>虚空界、<a id="a-EA"></a>不思议界？</p>
  <p id="aEB">“大德，<a id="a-EC"></a>何缘菩萨摩诃萨不见布施波罗蜜多，<a id="a-ED"></a>不见净戒、<a id="a-EE"></a>安忍、<a id="a-EF"></a>精进、<a id="a-EG"></a>静虑、<a id="a-EH"></a>般若波罗蜜多？</p>
  <p id="aEI">“大德，<a id="a-EJ"></a>何缘菩萨摩诃萨不见四静虑，<a id="a-EK"></a>不见四无量、<a id="a-EL"></a>四无色定？</p>
  <p id="aEM">“大德，<a id="a-EN"></a>何缘菩萨摩诃萨不见八解脱，<a id="a-EO"></a>不见八胜处、<a id="a-EP"></a>九次第定、<a id="a-EQ"></a>十遍处？</p>
  <p id="aER">“大德，<a id="a-ES"></a>何缘菩萨摩诃萨不见四念住，<a id="a-ET"></a>不见四正断、<a id="a-EU"></a>四神足、<a id="a-EV"></a>五根、<a id="a-EW"></a>五力、<a id="a-EX"></a>七等觉支、<a id="a-EY"></a>八圣道支？</p>
  <p id="aEZ">“大德，<a id="a-Ea"></a>何缘菩萨摩诃萨不见空解脱门，<a id="a-Eb"></a>不见无相、<a id="a-Ec"></a>无愿解脱门？</p>
  <p id="aEd">“大德，<a id="a-Ee"></a>何缘菩萨摩诃萨不见五眼，<a id="a-Ef"></a>不见六神通？</p>
  <p id="aEg">“大德，<a id="a-Eh"></a>何缘菩萨摩诃萨不见佛十力，<a id="a-Ei"></a>不见四无所畏、<a id="a-Ej"></a>四无礙解、<a id="a-Ek"></a>大慈、<a id="a-El"></a>大悲、<a id="a-Em"></a>大喜、<a id="a-En"></a>大舍、<a id="a-Eo"></a>十八佛不共法？</p>
  <p id="aEp">“大德，<a id="a-Eq"></a>何缘菩萨摩诃萨不见无忘失法，<a id="a-Er"></a>不见恒住舍性？</p>
  <p id="aEs">“大德，<a id="a-Et"></a>何缘菩萨摩诃萨不见一切智，<a id="a-Eu"></a>不见道相智、<a id="a-Ev"></a>一切相智？</p>
  <p id="aEw">“大德，<a id="a-Ex"></a>何缘菩萨摩诃萨不见一切陀罗尼门，<a id="a-Ey"></a>不见一切三摩地门？</p>
  <p id="aEz">“大德，<a id="a-F0"></a>何缘菩萨摩诃萨不见预流，<a id="a-F1"></a>不见一来、<a id="a-F2"></a>不还、<a id="a-F3"></a>阿罗汉？</p>
  <p id="aF4">“大德，<a id="a-F5"></a>何缘菩萨摩诃萨不见预流向预流果，<a id="a-F6"></a>不见一来向一来果、<a id="a-F7"></a>不还向不还果、<a id="a-F8"></a>阿罗汉向阿罗汉果？</p>
  <p id="aF9">“大德，<a id="a-FA"></a>何缘菩萨摩诃萨不见独觉，<a id="a-FB"></a>不见独觉向独觉果？</p>
  <p id="aFC">“大德，<a id="a-FD"></a>何缘菩萨摩诃萨不见菩萨摩诃萨，<a id="a-FE"></a>不见三藐三佛陀？</p>
  <p id="aFF">“大德，<a id="a-FG"></a>何缘菩萨摩诃萨不见菩萨摩诃萨法，<a id="a-FH"></a>不见无上正等菩提？</p>
  <p id="aFI">“大德，<a id="a-FJ"></a>何缘菩萨摩诃萨不见声闻乘，<a id="a-FK"></a>不见独觉乘、<a id="a-FL"></a>无上乘？<a id="a-FM"></a>”</p>
  <p id="aFN">善现答言：<a id="a-FO"></a>“憍尸迦，<a id="a-FP"></a>色色性空故，<a id="a-FQ"></a>菩萨摩诃萨不见色；<a id="a-FR"></a>受、<a id="a-FS"></a>想、<a id="a-FT"></a>行、<a id="a-FU"></a>识受、<a id="a-FV"></a>想、<a id="a-FW"></a>行、<a id="a-FX"></a>识性空故，<a id="a-FY"></a>菩萨摩诃萨不见受、<a id="a-FZ"></a>想、<a id="a-Fa"></a>行、<a id="a-Fb"></a>识。<a id="a-Fc"></a>憍尸迦，<a id="a-Fd"></a>菩萨摩诃萨不见色故，<a id="a-Fe"></a>不于色学；<a id="a-Ff"></a>不见受、<a id="a-Fg"></a>想、<a id="a-Fh"></a>行、<a id="a-Fi"></a>识故，<a id="a-Fj"></a>不于受、<a id="a-Fk"></a>想、<a id="a-Fl"></a>行、<a id="a-Fm"></a>识学。<a id="a-Fn"></a>何以故？<a id="a-Fo"></a>憍尸迦，<a id="a-Fp"></a>不可色空见色空，<a id="a-Fq"></a>不可受、<a id="a-Fr"></a>想、<a id="a-Fs"></a>行、<a id="a-Ft"></a>识空见受、<a id="a-Fu"></a>想、<a id="a-Fv"></a>行、<a id="a-Fw"></a>识空故。<a id="a-Fx"></a>憍尸迦，<a id="a-Fy"></a>不可色空于色空学，<a id="a-Fz"></a>不可受、<a id="a-G0"></a>想、<a id="a-G1"></a>行、<a id="a-G2"></a>识空于受、<a id="a-G3"></a>想、<a id="a-G4"></a>行、<a id="a-G5"></a>识空学故。</p>
  <p id="aG6">“憍尸迦，<a id="a-G7"></a>眼处眼处性空故，<a id="a-G8"></a>菩萨摩诃萨不见眼处；<a id="a-G9"></a>耳、<a id="a-GA"></a>鼻、<a id="a-GB"></a>舌、<a id="a-GC"></a>身、<a id="a-GD"></a>意处耳、<a id="a-GE"></a>鼻、<a id="a-GF"></a>舌、<a id="a-GG"></a>身、<a id="a-GH"></a>意处性空故，<a id="a-GI"></a>菩萨摩诃萨不见耳、<a id="a-GJ"></a>鼻、<a id="a-GK"></a>舌、<a id="a-GL"></a>身、<a id="a-GM"></a>意处。<a id="a-GN"></a>憍尸迦，<a id="a-GO"></a>菩萨摩诃萨不见眼处故，<a id="a-GP"></a>不于眼处学；<a id="a-GQ"></a>不见耳、<a id="a-GR"></a>鼻、<a id="a-GS"></a>舌、<a id="a-GT"></a>身、<a id="a-GU"></a>意处故，<a id="a-GV"></a>不于耳、<a id="a-GW"></a>鼻、<a id="a-GX"></a>舌、<a id="a-GY"></a>身、<a id="a-GZ"></a>意处学。<a id="a-Ga"></a>何以故？<a id="a-Gb"></a>憍尸迦，<a id="a-Gc"></a>不可眼处空见眼处空，<a id="a-Gd"></a>不可耳、<a id="a-Ge"></a>鼻、<a id="a-Gf"></a>舌、<a id="a-Gg"></a>身、<a id="a-Gh"></a>意处空见耳、<a id="a-Gi"></a>鼻、<a id="a-Gj"></a>舌、<a id="a-Gk"></a>身、<a id="a-Gl"></a>意处空故。<a id="a-Gm"></a>憍尸迦，<a id="a-Gn"></a>不可眼处空于眼处空学，<a id="a-Go"></a>不可耳、<a id="a-Gp"></a>鼻、<a id="a-Gq"></a>舌、<a id="a-Gr"></a>身、<a id="a-Gs"></a>意处空于耳、<a id="a-Gt"></a>鼻、<a id="a-Gu"></a>舌、<a id="a-Gv"></a>身、<a id="a-Gw"></a>意处空学故。</p>
  <p id="aGx">“憍尸迦，<a id="a-Gy"></a>色处色处性空故，<a id="a-Gz"></a>菩萨摩诃萨不见色处；<a id="a-H0"></a>声、<a id="a-H1"></a>香、<a id="a-H2"></a>味、<a id="a-H3"></a>触、<a id="a-H4"></a>法处声、<a id="a-H5"></a>香、<a id="a-H6"></a>味、<a id="a-H7"></a>触、<a id="a-H8"></a>法处性空故，<a id="a-H9"></a>菩萨摩诃萨不见声、<a id="a-HA"></a>香、<a id="a-HB"></a>味、<a id="a-HC"></a>触、<a id="a-HD"></a>法处。<a id="a-HE"></a>憍尸迦，<a id="a-HF"></a>菩萨摩诃萨不见色处故，<a id="a-HG"></a>不于色处学；<a id="a-HH"></a>不见声、<a id="a-HI"></a>香、<a id="a-HJ"></a>味、<a id="a-HK"></a>触、<a id="a-HL"></a>法处故，<a id="a-HM"></a>不于声、<a id="a-HN"></a>香、<a id="a-HO"></a>味、<a id="a-HP"></a>触、<a id="a-HQ"></a>法处学。<a id="a-HR"></a>何以故？<a id="a-HS"></a>憍尸迦，<a id="a-HT"></a>不可色处空见色处空，<a id="a-HU"></a>不可声、<a id="a-HV"></a>香、<a id="a-HW"></a>味、<a id="a-HX"></a>触、<a id="a-HY"></a>法处空见声、<a id="a-HZ"></a>香、<a id="a-Ha"></a>味、<a id="a-Hb"></a>触、<a id="a-Hc"></a>法处空故；<a id="a-Hd"></a>憍尸迦，<a id="a-He"></a>不可色处空于色处空学，<a id="a-Hf"></a>不可声、<a id="a-Hg"></a>香、<a id="a-Hh"></a>味、<a id="a-Hi"></a>触、<a id="a-Hj"></a>法处空于声、<a id="a-Hk"></a>香、<a id="a-Hl"></a>味、<a id="a-Hm"></a>触、<a id="a-Hn"></a>法处空学故。</p>
  <p id="aHo">“憍尸迦，<a id="a-Hp"></a>眼界眼界性空故，<a id="a-Hq"></a>菩萨摩诃萨不见眼界；<a id="a-Hr"></a>色界、<a id="a-Hs"></a>眼识界及眼触、<a id="a-Ht"></a>眼触为缘所生诸受色界乃至眼触为缘所生诸受性空故，<a id="a-Hu"></a>菩萨摩诃萨不见色界乃至眼触为缘所生诸受。<a id="a-Hv"></a>憍尸迦，<a id="a-Hw"></a>菩萨摩诃萨不见眼界故，<a id="a-Hx"></a>不于眼界学；<a id="a-Hy"></a>不见色界、<a id="a-Hz"></a>眼识界及眼触、<a id="a-I0"></a>眼触为缘所生诸受故，<a id="a-I1"></a>不于色界乃至眼触为缘所生诸受学。<a id="a-I2"></a>何以故？<a id="a-I3"></a>憍尸迦，<a id="a-I4"></a>不可眼界空见眼界空，<a id="a-I5"></a>不可色界、<a id="a-I6"></a>眼识界及眼触、<a id="a-I7"></a>眼触为缘所生诸受空见色界乃至眼触为缘所生诸受空故。<a id="a-I8"></a>憍尸迦，<a id="a-I9"></a>不可眼界空于眼界空学，<a id="a-IA"></a>不可色界、<a id="a-IB"></a>眼识界及眼触、<a id="a-IC"></a>眼触为缘所生诸受空于色界乃至眼触为缘所生诸受空学故。</p>
  <p id="aID">“憍尸迦，<a id="a-IE"></a>耳界耳界性空故，<a id="a-IF"></a>菩萨摩诃萨不见耳界；<a id="a-IG"></a>声界、<a id="a-IH"></a>耳识界及耳触、<a id="a-II"></a>耳触为缘所生诸受声界乃至耳触为缘所生诸受性空故，<a id="a-IJ"></a>菩萨摩诃萨不见声界乃至耳触为缘所生诸受。<a id="a-IK"></a>憍尸迦，<a id="a-IL"></a>菩萨摩诃萨不见耳界故，<a id="a-IM"></a>不于耳界学；<a id="a-IN"></a>不见声界、<a id="a-IO"></a>耳识界及耳触、<a id="a-IP"></a>耳触为缘所生诸受故，<a id="a-IQ"></a>不于声界乃至耳触为缘所生诸受学。<a id="a-IR"></a>何以故？<a id="a-IS"></a>憍尸迦，<a id="a-IT"></a>不可耳界空见耳界空，<a id="a-IU"></a>不可声界、<a id="a-IV"></a>耳识界及耳触、<a id="a-IW"></a>耳触为缘所生诸受空见声界乃至耳触为缘所生诸受空故。<a id="a-IX"></a>憍尸迦，<a id="a-IY"></a>不可耳界空于耳界空学，<a id="a-IZ"></a>不可声界、<a id="a-Ia"></a>耳识界及耳触、<a id="a-Ib"></a>耳触为缘所生诸受空于声界乃至耳触为缘所生诸受空学故。</p>
  <p id="aIc">“憍尸迦，<a id="a-Id"></a>鼻界鼻界性空故，<a id="a-Ie"></a>菩萨摩诃萨不见鼻界；<a id="a-If"></a>香界、<a id="a-Ig"></a>鼻识界及鼻触、<a id="a-Ih"></a>鼻触为缘所生诸受香界乃至鼻触为缘所生诸受性空故，<a id="a-Ii"></a>菩萨摩诃萨不见香界乃至鼻触为缘所生诸受。<a id="a-Ij"></a>憍尸迦，<a id="a-Ik"></a>菩萨摩诃萨不见鼻界故，<a id="a-Il"></a>不于鼻界学；<a id="a-Im"></a>不见香界、<a id="a-In"></a>鼻识界及鼻触、<a id="a-Io"></a>鼻触为缘所生诸受故，<a id="a-Ip"></a>不于香界乃至鼻触为缘所生诸受学。<a id="a-Iq"></a>何以故？<a id="a-Ir"></a>憍尸迦，<a id="a-Is"></a>不可鼻界空见鼻界空，<a id="a-It"></a>不可香界、<a id="a-Iu"></a>鼻识界及鼻触、<a id="a-Iv"></a>鼻触为缘所生诸受空见香界乃至鼻触为缘所生诸受空故。<a id="a-Iw"></a>憍尸迦，<a id="a-Ix"></a>不可鼻界空于鼻界空学，<a id="a-Iy"></a>不可香界、<a id="a-Iz"></a>鼻识界及鼻触、<a id="a-J0"></a>鼻触为缘所生诸受空于香界乃至鼻触为缘所生诸受空学故。</p>
  <p id="aJ1">“憍尸迦，<a id="a-J2"></a>舌界舌界性空故，<a id="a-J3"></a>菩萨摩诃萨不见舌界；<a id="a-J4"></a>味界、<a id="a-J5"></a>舌识界及舌触、<a id="a-J6"></a>舌触为缘所生诸受味界乃至舌触为缘所生诸受性空故，<a id="a-J7"></a>菩萨摩诃萨不见味界乃至舌触为缘所生诸受。<a id="a-J8"></a>憍尸迦，<a id="a-J9"></a>菩萨摩诃萨不见舌界故，<a id="a-JA"></a>不于舌界学；<a id="a-JB"></a>不见味界、<a id="a-JC"></a>舌识界及舌触、<a id="a-JD"></a>舌触为缘所生诸受故，<a id="a-JE"></a>不于味界乃至舌触为缘所生诸受学。<a id="a-JF"></a>何以故？<a id="a-JG"></a>憍尸迦，<a id="a-JH"></a>不可舌界空见舌界空，<a id="a-JI"></a>不可味界、<a id="a-JJ"></a>舌识界及舌触、<a id="a-JK"></a>舌触为缘所生诸受空见味界乃至舌触为缘所生诸受空故。<a id="a-JL"></a>憍尸迦，<a id="a-JM"></a>不可舌界空于舌界空学，<a id="a-JN"></a>不可味界、<a id="a-JO"></a>舌识界及舌触、<a id="a-JP"></a>舌触为缘所生诸受空于味界乃至舌触为缘所生诸受空学故。</p>
  <p id="aJQ">“憍尸迦，<a id="a-JR"></a>身界身界性空故，<a id="a-JS"></a>菩萨摩诃萨不见身界；<a id="a-JT"></a>触界、<a id="a-JU"></a>身识界及身触、<a id="a-JV"></a>身触为缘所生诸受触界乃至身触为缘所生诸受性空故，<a id="a-JW"></a>菩萨摩诃萨不见触界乃至身触为缘所生诸受。<a id="a-JX"></a>憍尸迦，<a id="a-JY"></a>菩萨摩诃萨不见身界故，<a id="a-JZ"></a>不于身界学；<a id="a-Ja"></a>不见触界、<a id="a-Jb"></a>身识界及身触、<a id="a-Jc"></a>身触为缘所生诸受故，<a id="a-Jd"></a>不于触界乃至身触为缘所生诸受学。<a id="a-Je"></a>何以故？<a id="a-Jf"></a>憍尸迦，<a id="a-Jg"></a>不可身界空见身界空，<a id="a-Jh"></a>不可触界、<a id="a-Ji"></a>身识界及身触、<a id="a-Jj"></a>身触为缘所生诸受空见触界乃至身触为缘所生诸受空故。<a id="a-Jk"></a>憍尸迦，<a id="a-Jl"></a>不可身界空于身界空学，<a id="a-Jm"></a>不可触界、<a id="a-Jn"></a>身识界及身触、<a id="a-Jo"></a>身触为缘所生诸受空于触界乃至身触为缘所生诸受空学故。</p>
  <p id="aJp">“憍尸迦，<a id="a-Jq"></a>意界意界性空故，<a id="a-Jr"></a>菩萨摩诃萨不见意界；<a id="a-Js"></a>法界、<a id="a-Jt"></a>意识界及意触、<a id="a-Ju"></a>意触为缘所生诸受法界乃至意触为缘所生诸受性空故，<a id="a-Jv"></a>菩萨摩诃萨不见法界乃至意触为缘所生诸受。<a id="a-Jw"></a>憍尸迦，<a id="a-Jx"></a>菩萨摩诃萨不见意界故，<a id="a-Jy"></a>不于意界学；<a id="a-Jz"></a>不见法界、<a id="a-K0"></a>意识界及意触、<a id="a-K1"></a>意触为缘所生诸受故，<a id="a-K2"></a>不于法界乃至意触为缘所生诸受学。<a id="a-K3"></a>何以故？<a id="a-K4"></a>憍尸迦，<a id="a-K5"></a>不可意界空见意界空，<a id="a-K6"></a>不可法界、<a id="a-K7"></a>意识界及意触、<a id="a-K8"></a>意触为缘所生诸受空见法界乃至意触为缘所生诸受空故。<a id="a-K9"></a>憍尸迦，<a id="a-KA"></a>不可意界空于意界空学，<a id="a-KB"></a>不可法界、<a id="a-KC"></a>意识界及意触、<a id="a-KD"></a>意触为缘所生诸受空于法界乃至意触为缘所生诸受空学故。</p>
  <p id="aKE">“憍尸迦，<a id="a-KF"></a>地界地界性空故，<a id="a-KG"></a>菩萨摩诃萨不见地界；<a id="a-KH"></a>水、<a id="a-KI"></a>火、<a id="a-KJ"></a>风、<a id="a-KK"></a>空、<a id="a-KL"></a>识界水、<a id="a-KM"></a>火、<a id="a-KN"></a>风、<a id="a-KO"></a>空、<a id="a-KP"></a>识界性空故，<a id="a-KQ"></a>菩萨摩诃萨不见水、<a id="a-KR"></a>火、<a id="a-KS"></a>风、<a id="a-KT"></a>空、<a id="a-KU"></a>识界。<a id="a-KV"></a>憍尸迦，<a id="a-KW"></a>菩萨摩诃萨不见地界故，<a id="a-KX"></a>不于地界学；<a id="a-KY"></a>不见水、<a id="a-KZ"></a>火、<a id="a-Ka"></a>风、<a id="a-Kb"></a>空、<a id="a-Kc"></a>识界故，<a id="a-Kd"></a>不于水、<a id="a-Ke"></a>火、<a id="a-Kf"></a>风、<a id="a-Kg"></a>空、<a id="a-Kh"></a>识界学。<a id="a-Ki"></a>何以故？<a id="a-Kj"></a>憍尸迦，<a id="a-Kk"></a>不可地界空见地界空，<a id="a-Kl"></a>不可水、<a id="a-Km"></a>火、<a id="a-Kn"></a>风、<a id="a-Ko"></a>空、<a id="a-Kp"></a>识界空见水、<a id="a-Kq"></a>火、<a id="a-Kr"></a>风、<a id="a-Ks"></a>空、<a id="a-Kt"></a>识界空故。<a id="a-Ku"></a>憍尸迦，<a id="a-Kv"></a>不可地界空于地界空学，<a id="a-Kw"></a>不可水、<a id="a-Kx"></a>火、<a id="a-Ky"></a>风、<a id="a-Kz"></a>空、<a id="a-L0"></a>识界空于水、<a id="a-L1"></a>火、<a id="a-L2"></a>风、<a id="a-L3"></a>空、<a id="a-L4"></a>识界空学故。</p>
 </body>
</html>