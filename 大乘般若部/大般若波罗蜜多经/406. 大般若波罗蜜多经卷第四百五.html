<!doctype html>
<html id="z3IBSzr6X" data-ver="1217">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百五</h1>
  <h2 id="a2">第二分观照品第三之四</h2>
  <p id="a3">时，<a id="a-4"></a>舍利子复白佛言：<a id="a-5"></a>“世尊，<a id="a-6"></a>云何菩萨摩诃萨修行般若波罗蜜多时，<a id="a-7"></a>所引发宿住随念智证通？<a id="a-8"></a>”</p>
  <p id="a9">佛言：<a id="a-A"></a>“舍利子，<a id="a-B"></a>有菩萨摩诃萨宿住随念智证通，<a id="a-C"></a>能如实念十方各如殑伽沙界一切有情诸宿住事。<a id="a-D"></a>所谓随念若自若他一心、<a id="a-E"></a>十心、<a id="a-F"></a>百心、<a id="a-G"></a>千心、<a id="a-H"></a>多百千心顷诸宿住事，<a id="a-I"></a>或复随念一日、<a id="a-J"></a>十日、<a id="a-K"></a>百日、<a id="a-L"></a>千日、<a id="a-M"></a>多百千日诸宿住事，<a id="a-N"></a>或复随念一月、<a id="a-O"></a>十月、<a id="a-P"></a>百月、<a id="a-Q"></a>千月、<a id="a-R"></a>多百千月诸宿住事，<a id="a-S"></a>或复随念一年、<a id="a-T"></a>十年、<a id="a-U"></a>百年、<a id="a-V"></a>千年、<a id="a-W"></a>多百千年诸宿住事，<a id="a-X"></a>或复随念一劫、<a id="a-Y"></a>十劫、<a id="a-Z"></a>百劫、<a id="a-a"></a>千劫、<a id="a-b"></a>多百千劫乃至无量无数百千俱胝那庾多劫诸宿住事，<a id="a-c"></a>或复随念前际所有诸宿住事，<a id="a-d"></a>谓如是时、<a id="a-e"></a>如是处、<a id="a-f"></a>如是名、<a id="a-g"></a>如是姓、<a id="a-h"></a>如是类、<a id="a-i"></a>如是食、<a id="a-j"></a>如是久住、<a id="a-k"></a>如是寿限、<a id="a-l"></a>如是长寿、<a id="a-m"></a>如是受乐、<a id="a-n"></a>如是受苦，<a id="a-o"></a>从彼处没来生此间，<a id="a-p"></a>从此间没往生彼处，<a id="a-q"></a>如是状貌，<a id="a-r"></a>如是言说，<a id="a-s"></a>若略、<a id="a-t"></a>若广，<a id="a-u"></a>若自、<a id="a-v"></a>若他，<a id="a-w"></a>诸宿住事皆能随念。</p>
  <p id="ax">“舍利子，<a id="a-y"></a>是菩萨摩诃萨虽有如是宿住智用，<a id="a-z"></a>而于其中不自高举，<a id="a-10"></a>不著宿住随念智证通性，<a id="a-11"></a>不著宿住随念智证通事，<a id="a-12"></a>不著能得宿住随念智证通者，<a id="a-13"></a>于著不著俱无所著。<a id="a-14"></a>何以故？<a id="a-15"></a>自性空故，<a id="a-16"></a>自性离故，<a id="a-17"></a>自性本来不可得故。<a id="a-18"></a>舍利子，<a id="a-19"></a>是菩萨摩诃萨不作是念：<a id="a-1A"></a>‘我今引发宿住智通为自娱乐。<a id="a-1B"></a>’唯除为得一切智智。<a id="a-1C"></a>舍利子，<a id="a-1D"></a>是名菩萨摩诃萨修行般若波罗蜜多时，<a id="a-1E"></a>所引发宿住随念智证通。<a id="a-1F"></a>”</p>
  <p id="a1G">时，<a id="a-1H"></a>舍利子复白佛言：<a id="a-1I"></a>“世尊，<a id="a-1J"></a>云何菩萨摩诃萨修行般若波罗蜜多时，<a id="a-1K"></a>所引发天眼智证通？<a id="a-1L"></a>”</p>
  <p id="a1M">佛言：<a id="a-1N"></a>“舍利子，<a id="a-1O"></a>有菩萨摩诃萨天眼智证通最胜清净过人天眼，<a id="a-1P"></a>能如实见十方各如殑伽沙界情、<a id="a-1Q"></a>非情类种种色像，<a id="a-1R"></a>所谓普见诸有情类死时生时，<a id="a-1S"></a>妙色粗色、<a id="a-1T"></a>善趣恶趣、<a id="a-1U"></a>若胜若劣，<a id="a-1V"></a>诸如是等种种色像，<a id="a-1W"></a>因此复知诸有情类随业力用受生差别：<a id="a-1X"></a>如是有情成就身恶行、<a id="a-1Y"></a>成就语恶行、<a id="a-1Z"></a>成就意恶行，<a id="a-1a"></a>诽毁贤圣邪见因缘，<a id="a-1b"></a>身坏命终当堕恶趣，<a id="a-1c"></a>或生地狱，<a id="a-1d"></a>或生傍生，<a id="a-1e"></a>或生鬼界，<a id="a-1f"></a>或生边地下贱悖恶有情类中受诸苦恼；<a id="a-1g"></a>如是有情成就身妙行、<a id="a-1h"></a>成就语妙行、<a id="a-1i"></a>成就意妙行，<a id="a-1j"></a>赞美贤圣正见因缘，<a id="a-1k"></a>身坏命终当升善趣，<a id="a-1l"></a>或生天上，<a id="a-1m"></a>或生人中受诸快乐。<a id="a-1n"></a>如是有情种种业类、<a id="a-1o"></a>受果差别皆如实知。</p>
  <p id="a1p">“舍利子，<a id="a-1q"></a>是菩萨摩诃萨虽有如是天眼作用，<a id="a-1r"></a>而于其中不自高举，<a id="a-1s"></a>不著天眼智证通性，<a id="a-1t"></a>不著天眼智证通事，<a id="a-1u"></a>不著能得如是天眼智证通者，<a id="a-1v"></a>于著不著俱无所著。<a id="a-1w"></a>何以故？<a id="a-1x"></a>自性空故，<a id="a-1y"></a>自性离故，<a id="a-1z"></a>自性本来不可得故。<a id="a-20"></a>舍利子，<a id="a-21"></a>是菩萨摩诃萨不作是念：<a id="a-22"></a>‘我今引发天眼智通为自娱乐。<a id="a-23"></a>’唯除为得一切智智。<a id="a-24"></a>舍利子，<a id="a-25"></a>是名菩萨摩诃萨修行般若波罗蜜多时，<a id="a-26"></a>所引发天眼智证通。<a id="a-27"></a>”</p>
  <p id="a28">时，<a id="a-29"></a>舍利子复白佛言：<a id="a-2A"></a>“世尊，<a id="a-2B"></a>云何菩萨摩诃萨修行般若波罗蜜多时，<a id="a-2C"></a>所引发漏尽智证通？<a id="a-2D"></a>”</p>
  <p id="a2E">佛言：<a id="a-2F"></a>“舍利子，<a id="a-2G"></a>有菩萨摩诃萨漏尽智证通，<a id="a-2H"></a>能如实知十方各如殑伽沙界一切有情，<a id="a-2I"></a>若自若他漏尽不尽。<a id="a-2J"></a>此通依止金刚喻定，<a id="a-2K"></a>断诸障习方得圆满。<a id="a-2L"></a>得不退转菩萨地时，<a id="a-2M"></a>于一切漏亦名为尽，<a id="a-2N"></a>毕竟不起现在前故。<a id="a-2O"></a>菩萨虽得此漏尽通，<a id="a-2P"></a>不堕声闻、<a id="a-2Q"></a>独觉之地，<a id="a-2R"></a>唯趣无上正等菩提，<a id="a-2S"></a>不复希求余义利故。</p>
  <p id="a2T">“舍利子，<a id="a-2U"></a>是菩萨摩诃萨虽有如是漏尽智用，<a id="a-2V"></a>而于其中不自高举，<a id="a-2W"></a>不著漏尽智证通性，<a id="a-2X"></a>不著漏尽智证通事，<a id="a-2Y"></a>不著能得如是漏尽智证通者，<a id="a-2Z"></a>于著不著俱无所著。<a id="a-2a"></a>何以故？<a id="a-2b"></a>自性空故，<a id="a-2c"></a>自性离故，<a id="a-2d"></a>自性本来不可得故。<a id="a-2e"></a>舍利子，<a id="a-2f"></a>是菩萨摩诃萨不作是念：<a id="a-2g"></a>‘我今引发漏尽智通为自娱乐。<a id="a-2h"></a>’唯除为得一切智智。<a id="a-2i"></a>舍利子，<a id="a-2j"></a>是名菩萨摩诃萨修行般若波罗蜜多时，<a id="a-2k"></a>所引发漏尽智证通。</p>
  <p id="a2l">“舍利子，<a id="a-2m"></a>菩萨摩诃萨修行般若波罗蜜多时，<a id="a-2n"></a>能圆满清净六神通波罗蜜多；<a id="a-2o"></a>由此六神通波罗蜜多圆满清净故，<a id="a-2p"></a>便证无上正等菩提。</p>
  <p id="a2q">“舍利子，<a id="a-2r"></a>复有菩萨摩诃萨修行般若波罗蜜多时，<a id="a-2s"></a>安住布施波罗蜜多，<a id="a-2t"></a>严净一切智、<a id="a-2u"></a>一切相智道，<a id="a-2v"></a>以毕竟空，<a id="a-2w"></a>不起惠舍悭吝心故。</p>
  <p id="a2x">“舍利子，<a id="a-2y"></a>复有菩萨摩诃萨修行般若波罗蜜多时，<a id="a-2z"></a>安住净戒波罗蜜多，<a id="a-30"></a>严净一切智、<a id="a-31"></a>一切相智道，<a id="a-32"></a>以毕竟空，<a id="a-33"></a>不起持戒犯戒心故。</p>
  <p id="a34">“舍利子，<a id="a-35"></a>复有菩萨摩诃萨修行般若波罗蜜多时，<a id="a-36"></a>安住安忍波罗蜜多，<a id="a-37"></a>严净一切智、<a id="a-38"></a>一切相智道，<a id="a-39"></a>以毕竟空，<a id="a-3A"></a>不起慈悲忿恚心故。</p>
  <p id="a3B">“舍利子，<a id="a-3C"></a>复有菩萨摩诃萨修行般若波罗蜜多时，<a id="a-3D"></a>安住精进波罗蜜多，<a id="a-3E"></a>严净一切智、<a id="a-3F"></a>一切相智道，<a id="a-3G"></a>以毕竟空，<a id="a-3H"></a>不起勤勇懈怠心故。</p>
  <p id="a3I">“舍利子，<a id="a-3J"></a>复有菩萨摩诃萨修行般若波罗蜜多时，<a id="a-3K"></a>安住静虑波罗蜜多，<a id="a-3L"></a>严净一切智、<a id="a-3M"></a>一切相智道，<a id="a-3N"></a>以毕竟空，<a id="a-3O"></a>不起寂静散乱心故。</p>
  <p id="a3P">“舍利子，<a id="a-3Q"></a>复有菩萨摩诃萨修行般若波罗蜜多时，<a id="a-3R"></a>还住般若波罗蜜多，<a id="a-3S"></a>严净一切智、<a id="a-3T"></a>一切相智道，<a id="a-3U"></a>以毕竟空，<a id="a-3V"></a>不起智慧愚痴心故。</p>
  <p id="a3W">“舍利子，<a id="a-3X"></a>复有菩萨摩诃萨修行般若波罗蜜多时，<a id="a-3Y"></a>安住布施、<a id="a-3Z"></a>净戒波罗蜜多，<a id="a-3a"></a>严净一切智、<a id="a-3b"></a>一切相智道，<a id="a-3c"></a>以毕竟空，<a id="a-3d"></a>不起惠舍悭吝、<a id="a-3e"></a>持戒犯戒心故。</p>
  <p id="a3f">“舍利子，<a id="a-3g"></a>复有菩萨摩诃萨修行般若波罗蜜多时，<a id="a-3h"></a>安住布施、<a id="a-3i"></a>安忍波罗蜜多，<a id="a-3j"></a>严净一切智、<a id="a-3k"></a>一切相智道，<a id="a-3l"></a>以毕竟空，<a id="a-3m"></a>不起惠舍悭吝、<a id="a-3n"></a>慈悲忿恚心故。</p>
  <p id="a3o">“舍利子，<a id="a-3p"></a>复有菩萨摩诃萨修行般若波罗蜜多时，<a id="a-3q"></a>安住布施、<a id="a-3r"></a>精进波罗蜜多，<a id="a-3s"></a>严净一切智、<a id="a-3t"></a>一切相智道，<a id="a-3u"></a>以毕竟空，<a id="a-3v"></a>不起惠舍悭吝、<a id="a-3w"></a>勤勇懈怠心故。</p>
  <p id="a3x">“舍利子，<a id="a-3y"></a>复有菩萨摩诃萨修行般若波罗蜜多时，<a id="a-3z"></a>安住布施、<a id="a-40"></a>静虑波罗蜜多，<a id="a-41"></a>严净一切智、<a id="a-42"></a>一切相智道，<a id="a-43"></a>以毕竟空，<a id="a-44"></a>不起惠舍悭吝、<a id="a-45"></a>寂静散乱心故。</p>
  <p id="a46">“舍利子，<a id="a-47"></a>复有菩萨摩诃萨修行般若波罗蜜多时，<a id="a-48"></a>安住布施、<a id="a-49"></a>般若波罗蜜多，<a id="a-4A"></a>严净一切智、<a id="a-4B"></a>一切相智道，<a id="a-4C"></a>以毕竟空，<a id="a-4D"></a>不起惠舍悭吝、<a id="a-4E"></a>智慧愚痴心故。</p>
  <p id="a4F">“舍利子，<a id="a-4G"></a>复有菩萨摩诃萨修行般若波罗蜜多时，<a id="a-4H"></a>安住净戒、<a id="a-4I"></a>安忍波罗蜜多，<a id="a-4J"></a>严净一切智、<a id="a-4K"></a>一切相智道，<a id="a-4L"></a>以毕竟空，<a id="a-4M"></a>不起持戒犯戒、<a id="a-4N"></a>慈悲忿恚心故。</p>
  <p id="a4O">“舍利子，<a id="a-4P"></a>复有菩萨摩诃萨修行般若波罗蜜多时，<a id="a-4Q"></a>安住净戒、<a id="a-4R"></a>精进波罗蜜多，<a id="a-4S"></a>严净一切智、<a id="a-4T"></a>一切相智道，<a id="a-4U"></a>以毕竟空，<a id="a-4V"></a>不起持戒犯戒、<a id="a-4W"></a>勤勇懈怠心故。</p>
  <p id="a4X">“舍利子，<a id="a-4Y"></a>复有菩萨摩诃萨修行般若波罗蜜多时，<a id="a-4Z"></a>安住净戒、<a id="a-4a"></a>静虑波罗蜜多，<a id="a-4b"></a>严净一切智、<a id="a-4c"></a>一切相智道，<a id="a-4d"></a>以毕竟空，<a id="a-4e"></a>不起持戒犯戒、<a id="a-4f"></a>寂静散乱心故。</p>
  <p id="a4g">“舍利子，<a id="a-4h"></a>复有菩萨摩诃萨修行般若波罗蜜多时，<a id="a-4i"></a>安住净戒、<a id="a-4j"></a>般若波罗蜜多，<a id="a-4k"></a>严净一切智、<a id="a-4l"></a>一切相智道，<a id="a-4m"></a>以毕竟空，<a id="a-4n"></a>不起持戒犯戒、<a id="a-4o"></a>智慧愚痴心故。</p>
  <p id="a4p">“舍利子，<a id="a-4q"></a>复有菩萨摩诃萨修行般若波罗蜜多时，<a id="a-4r"></a>安住安忍、<a id="a-4s"></a>精进波罗蜜多，<a id="a-4t"></a>严净一切智、<a id="a-4u"></a>一切相智道，<a id="a-4v"></a>以毕竟空，<a id="a-4w"></a>不起慈悲忿恚、<a id="a-4x"></a>勤勇懈怠心故。</p>
  <p id="a4y">“舍利子，<a id="a-4z"></a>复有菩萨摩诃萨修行般若波罗蜜多时，<a id="a-50"></a>安住安忍、<a id="a-51"></a>静虑波罗蜜多，<a id="a-52"></a>严净一切智、<a id="a-53"></a>一切相智道，<a id="a-54"></a>以毕竟空，<a id="a-55"></a>不起慈悲忿恚、<a id="a-56"></a>寂静散乱心故。</p>
  <p id="a57">“舍利子，<a id="a-58"></a>复有菩萨摩诃萨修行般若波罗蜜多时，<a id="a-59"></a>安住安忍、<a id="a-5A"></a>般若波罗蜜多，<a id="a-5B"></a>严净一切智、<a id="a-5C"></a>一切相智道，<a id="a-5D"></a>以毕竟空，<a id="a-5E"></a>不起慈悲忿恚、<a id="a-5F"></a>智慧愚痴心故。</p>
  <p id="a5G">“舍利子，<a id="a-5H"></a>复有菩萨摩诃萨修行般若波罗蜜多时，<a id="a-5I"></a>安住精进、<a id="a-5J"></a>静虑波罗蜜多，<a id="a-5K"></a>严净一切智、<a id="a-5L"></a>一切相智道，<a id="a-5M"></a>以毕竟空，<a id="a-5N"></a>不起勤勇懈怠、<a id="a-5O"></a>寂静散乱心故。</p>
  <p id="a5P">“舍利子，<a id="a-5Q"></a>复有菩萨摩诃萨修行般若波罗蜜多时，<a id="a-5R"></a>安住精进、<a id="a-5S"></a>般若波罗蜜多，<a id="a-5T"></a>严净一切智、<a id="a-5U"></a>一切相智道，<a id="a-5V"></a>以毕竟空，<a id="a-5W"></a>不起勤勇懈怠、<a id="a-5X"></a>智慧愚痴心故。</p>
  <p id="a5Y">“舍利子，<a id="a-5Z"></a>复有菩萨摩诃萨修行般若波罗蜜多时，<a id="a-5a"></a>安住静虑、<a id="a-5b"></a>般若波罗蜜多，<a id="a-5c"></a>严净一切智、<a id="a-5d"></a>一切相智道，<a id="a-5e"></a>以毕竟空，<a id="a-5f"></a>不起寂静散乱、<a id="a-5g"></a>智慧愚痴心故。</p>
  <p id="a5h">“舍利子，<a id="a-5i"></a>复有菩萨摩诃萨修行般若波罗蜜多时，<a id="a-5j"></a>安住布施、<a id="a-5k"></a>净戒、<a id="a-5l"></a>安忍波罗蜜多，<a id="a-5m"></a>严净一切智、<a id="a-5n"></a>一切相智道，<a id="a-5o"></a>以毕竟空，<a id="a-5p"></a>不起惠舍悭吝、<a id="a-5q"></a>持戒犯戒、<a id="a-5r"></a>慈悲忿恚心故。</p>
  <p id="a5s">“舍利子，<a id="a-5t"></a>复有菩萨摩诃萨修行般若波罗蜜多时，<a id="a-5u"></a>安住布施、<a id="a-5v"></a>安忍、<a id="a-5w"></a>精进波罗蜜多，<a id="a-5x"></a>严净一切智、<a id="a-5y"></a>一切相智道，<a id="a-5z"></a>以毕竟空，<a id="a-60"></a>不起惠舍悭吝、<a id="a-61"></a>慈悲忿恚、<a id="a-62"></a>勤勇懈怠心故。</p>
  <p id="a63">“舍利子，<a id="a-64"></a>复有菩萨摩诃萨修行般若波罗蜜多时，<a id="a-65"></a>安住布施、<a id="a-66"></a>精进、<a id="a-67"></a>静虑波罗蜜多，<a id="a-68"></a>严净一切智、<a id="a-69"></a>一切相智道，<a id="a-6A"></a>以毕竟空，<a id="a-6B"></a>不起惠舍悭吝、<a id="a-6C"></a>勤勇懈怠、<a id="a-6D"></a>寂静散乱心故。</p>
  <p id="a6E">“舍利子，<a id="a-6F"></a>复有菩萨摩诃萨修行般若波罗蜜多时，<a id="a-6G"></a>安住布施、<a id="a-6H"></a>静虑、<a id="a-6I"></a>般若波罗蜜多，<a id="a-6J"></a>严净一切智、<a id="a-6K"></a>一切相智道，<a id="a-6L"></a>以毕竟空，<a id="a-6M"></a>不起惠舍悭吝、<a id="a-6N"></a>寂静散乱、<a id="a-6O"></a>智慧愚痴心故。</p>
  <p id="a6P">“舍利子，<a id="a-6Q"></a>复有菩萨摩诃萨修行般若波罗蜜多时，<a id="a-6R"></a>安住净戒、<a id="a-6S"></a>安忍、<a id="a-6T"></a>精进波罗蜜多，<a id="a-6U"></a>严净一切智、<a id="a-6V"></a>一切相智道，<a id="a-6W"></a>以毕竟空，<a id="a-6X"></a>不起持戒犯戒、<a id="a-6Y"></a>慈悲忿恚、<a id="a-6Z"></a>勤勇懈怠心故。</p>
  <p id="a6a">“舍利子，<a id="a-6b"></a>复有菩萨摩诃萨修行般若波罗蜜多时，<a id="a-6c"></a>安住净戒、<a id="a-6d"></a>精进、<a id="a-6e"></a>静虑波罗蜜多，<a id="a-6f"></a>严净一切智、<a id="a-6g"></a>一切相智道，<a id="a-6h"></a>以毕竟空，<a id="a-6i"></a>不起持戒犯戒、<a id="a-6j"></a>勤勇懈怠、<a id="a-6k"></a>寂静散乱心故。</p>
  <p id="a6l">“舍利子，<a id="a-6m"></a>复有菩萨摩诃萨修行般若波罗蜜多时，<a id="a-6n"></a>安住净戒、<a id="a-6o"></a>静虑、<a id="a-6p"></a>般若波罗蜜多，<a id="a-6q"></a>严净一切智、<a id="a-6r"></a>一切相智道，<a id="a-6s"></a>以毕竟空，<a id="a-6t"></a>不起持戒犯戒、<a id="a-6u"></a>寂静散乱、<a id="a-6v"></a>智慧愚痴心故。</p>
  <p id="a6w">“舍利子，<a id="a-6x"></a>复有菩萨摩诃萨修行般若波罗蜜多时，<a id="a-6y"></a>安住安忍、<a id="a-6z"></a>精进、<a id="a-70"></a>静虑波罗蜜多，<a id="a-71"></a>严净一切智、<a id="a-72"></a>一切相智道，<a id="a-73"></a>以毕竟空，<a id="a-74"></a>不起慈悲忿恚、<a id="a-75"></a>勤勇懈怠、<a id="a-76"></a>寂静散乱心故。</p>
  <p id="a77">“舍利子，<a id="a-78"></a>复有菩萨摩诃萨修行般若波罗蜜多时，<a id="a-79"></a>安住安忍、<a id="a-7A"></a>静虑、<a id="a-7B"></a>般若波罗蜜多，<a id="a-7C"></a>严净一切智、<a id="a-7D"></a>一切相智道，<a id="a-7E"></a>以毕竟空，<a id="a-7F"></a>不起慈悲忿恚、<a id="a-7G"></a>寂静散乱、<a id="a-7H"></a>智慧愚痴心故。</p>
  <p id="a7I">“舍利子，<a id="a-7J"></a>复有菩萨摩诃萨修行般若波罗蜜多时，<a id="a-7K"></a>安住精进、<a id="a-7L"></a>静虑、<a id="a-7M"></a>般若波罗蜜多，<a id="a-7N"></a>严净一切智、<a id="a-7O"></a>一切相智道，<a id="a-7P"></a>以毕竟空，<a id="a-7Q"></a>不起勤勇懈怠、<a id="a-7R"></a>寂静散乱、<a id="a-7S"></a>智慧愚痴心故。</p>
  <p id="a7T">“舍利子，<a id="a-7U"></a>复有菩萨摩诃萨修行般若波罗蜜多时，<a id="a-7V"></a>安住布施、<a id="a-7W"></a>净戒、<a id="a-7X"></a>安忍、<a id="a-7Y"></a>精进波罗蜜多，<a id="a-7Z"></a>严净一切智、<a id="a-7a"></a>一切相智道，<a id="a-7b"></a>以毕竟空，<a id="a-7c"></a>不起惠舍悭吝、<a id="a-7d"></a>持戒犯戒、<a id="a-7e"></a>慈悲忿恚、<a id="a-7f"></a>勤勇懈怠心故。</p>
  <p id="a7g">“舍利子，<a id="a-7h"></a>复有菩萨摩诃萨修行般若波罗蜜多时，<a id="a-7i"></a>安住布施、<a id="a-7j"></a>安忍、<a id="a-7k"></a>精进、<a id="a-7l"></a>静虑波罗蜜多，<a id="a-7m"></a>严净一切智、<a id="a-7n"></a>一切相智道，<a id="a-7o"></a>以毕竟空，<a id="a-7p"></a>不起惠舍悭吝、<a id="a-7q"></a>慈悲忿恚、<a id="a-7r"></a>精进懈怠、<a id="a-7s"></a>寂静散乱心故。</p>
  <p id="a7t">“舍利子，<a id="a-7u"></a>复有菩萨摩诃萨修行般若波罗蜜多时，<a id="a-7v"></a>安住布施、<a id="a-7w"></a>精进、<a id="a-7x"></a>静虑、<a id="a-7y"></a>般若波罗蜜多，<a id="a-7z"></a>严净一切智、<a id="a-80"></a>一切相智道，<a id="a-81"></a>以毕竟空，<a id="a-82"></a>不起惠舍悭吝、<a id="a-83"></a>勤勇懈怠、<a id="a-84"></a>寂静散乱、<a id="a-85"></a>智慧愚痴心故。</p>
  <p id="a86">“舍利子，<a id="a-87"></a>复有菩萨摩诃萨修行般若波罗蜜多时，<a id="a-88"></a>安住净戒、<a id="a-89"></a>安忍、<a id="a-8A"></a>精进、<a id="a-8B"></a>静虑、<a id="a-8C"></a>般若波罗蜜多，<a id="a-8D"></a>严净一切智、<a id="a-8E"></a>一切相智道，<a id="a-8F"></a>以毕竟空，<a id="a-8G"></a>不起持戒犯戒、<a id="a-8H"></a>慈悲忿恚、<a id="a-8I"></a>勤勇懈怠、<a id="a-8J"></a>寂静散乱心故。</p>
  <p id="a8K">“舍利子，<a id="a-8L"></a>复有菩萨摩诃萨修行般若波罗蜜多时，<a id="a-8M"></a>安住净戒、<a id="a-8N"></a>精进、<a id="a-8O"></a>静虑、<a id="a-8P"></a>般若波罗蜜多，<a id="a-8Q"></a>严净一切智、<a id="a-8R"></a>一切相智道，<a id="a-8S"></a>以毕竟空，<a id="a-8T"></a>不起持戒犯戒、<a id="a-8U"></a>勤勇懈怠、<a id="a-8V"></a>寂静散乱、<a id="a-8W"></a>智慧愚痴心故。</p>
  <p id="a8X">“舍利子，<a id="a-8Y"></a>复有菩萨摩诃萨修行般若波罗蜜多时，<a id="a-8Z"></a>安住安忍、<a id="a-8a"></a>精进、<a id="a-8b"></a>静虑、<a id="a-8c"></a>般若波罗蜜多，<a id="a-8d"></a>严净一切智、<a id="a-8e"></a>一切相智道，<a id="a-8f"></a>以毕竟空，<a id="a-8g"></a>不起慈悲忿恚、<a id="a-8h"></a>勤勇懈怠、<a id="a-8i"></a>寂静散乱、<a id="a-8j"></a>智慧愚痴心故。</p>
  <p id="a8k">“舍利子，<a id="a-8l"></a>复有菩萨摩诃萨修行般若波罗蜜多时，<a id="a-8m"></a>安住布施、<a id="a-8n"></a>净戒、<a id="a-8o"></a>安忍、<a id="a-8p"></a>精进、<a id="a-8q"></a>静虑波罗蜜多，<a id="a-8r"></a>严净一切智、<a id="a-8s"></a>一切相智道，<a id="a-8t"></a>以毕竟空，<a id="a-8u"></a>不起惠舍悭吝、<a id="a-8v"></a>持戒犯戒、<a id="a-8w"></a>慈悲忿恚、<a id="a-8x"></a>勤勇懈怠、<a id="a-8y"></a>寂静散乱心故。</p>
  <p id="a8z">“舍利子，<a id="a-90"></a>复有菩萨摩诃萨修行般若波罗蜜多时，<a id="a-91"></a>安住布施、<a id="a-92"></a>安忍、<a id="a-93"></a>精进、<a id="a-94"></a>静虑、<a id="a-95"></a>般若波罗蜜多，<a id="a-96"></a>严净一切智、<a id="a-97"></a>一切相智道，<a id="a-98"></a>以毕竟空，<a id="a-99"></a>不起惠舍悭吝、<a id="a-9A"></a>慈悲忿恚、<a id="a-9B"></a>勤勇懈怠、<a id="a-9C"></a>寂静散乱、<a id="a-9D"></a>智慧愚痴心故。</p>
  <p id="a9E">“舍利子，<a id="a-9F"></a>复有菩萨摩诃萨修行般若波罗蜜多时，<a id="a-9G"></a>安住净戒、<a id="a-9H"></a>安忍、<a id="a-9I"></a>精进、<a id="a-9J"></a>静虑、<a id="a-9K"></a>般若波罗蜜多，<a id="a-9L"></a>严净一切智、<a id="a-9M"></a>一切相智道，<a id="a-9N"></a>以毕竟空，<a id="a-9O"></a>不起持戒犯戒、<a id="a-9P"></a>慈悲忿恚、<a id="a-9Q"></a>勤勇懈怠、<a id="a-9R"></a>寂静散乱、<a id="a-9S"></a>智慧愚痴心故。</p>
  <p id="a9T">“舍利子，<a id="a-9U"></a>复有菩萨摩诃萨修行般若波罗蜜多时，<a id="a-9V"></a>安住布施、<a id="a-9W"></a>净戒、<a id="a-9X"></a>安忍、<a id="a-9Y"></a>精进、<a id="a-9Z"></a>静虑、<a id="a-9a"></a>般若波罗蜜多，<a id="a-9b"></a>严净一切智、<a id="a-9c"></a>一切相智道，<a id="a-9d"></a>以毕竟空，<a id="a-9e"></a>不起惠舍悭吝、<a id="a-9f"></a>持戒犯戒、<a id="a-9g"></a>慈悲忿恚、<a id="a-9h"></a>精进懈怠、<a id="a-9i"></a>寂静散乱、<a id="a-9j"></a>智慧愚痴心故。</p>
  <p id="a9k">“如是，<a id="a-9l"></a>舍利子，<a id="a-9m"></a>诸菩萨摩诃萨修行般若波罗蜜多时，<a id="a-9n"></a>安住六种波罗蜜多，<a id="a-9o"></a>严净一切智、<a id="a-9p"></a>一切相智道，<a id="a-9q"></a>以毕竟空，<a id="a-9r"></a>无惠舍悭吝故，<a id="a-9s"></a>无持戒犯戒故，<a id="a-9t"></a>无慈悲忿恚故，<a id="a-9u"></a>无勤勇懈怠故，<a id="a-9v"></a>无寂静散乱故，<a id="a-9w"></a>无智慧愚痴故，<a id="a-9x"></a>不著惠舍、<a id="a-9y"></a>不著悭吝，<a id="a-9z"></a>不著持戒、<a id="a-A0"></a>不著犯戒，<a id="a-A1"></a>不著慈悲、<a id="a-A2"></a>不著忿恚，<a id="a-A3"></a>不著勤勇、<a id="a-A4"></a>不著懈怠，<a id="a-A5"></a>不著寂静、<a id="a-A6"></a>不著散乱，<a id="a-A7"></a>不著智慧、<a id="a-A8"></a>不著愚痴。<a id="a-A9"></a>舍利子，<a id="a-AA"></a>是菩萨摩诃萨当于尔时，<a id="a-AB"></a>不著惠舍、<a id="a-AC"></a>悭吝者，<a id="a-AD"></a>不著持戒、<a id="a-AE"></a>犯戒者，<a id="a-AF"></a>不著慈悲、<a id="a-AG"></a>忿恚者，<a id="a-AH"></a>不著勤勇、<a id="a-AI"></a>懈怠者，<a id="a-AJ"></a>不著寂静、<a id="a-AK"></a>散乱者，<a id="a-AL"></a>不著智慧、<a id="a-AM"></a>愚痴者。<a id="a-AN"></a>舍利子，<a id="a-AO"></a>是菩萨摩诃萨当于尔时，<a id="a-AP"></a>于著不著皆无所著。<a id="a-AQ"></a>何以故？<a id="a-AR"></a>以一切法毕竟空故。<a id="a-AS"></a>舍利子，<a id="a-AT"></a>是菩萨摩诃萨当于尔时，<a id="a-AU"></a>不著毁骂、<a id="a-AV"></a>不著赞叹，<a id="a-AW"></a>不著损害、<a id="a-AX"></a>不著饶益，<a id="a-AY"></a>不著轻慢、<a id="a-AZ"></a>不著恭敬。<a id="a-Aa"></a>何以故？<a id="a-Ab"></a>毕竟空中，<a id="a-Ac"></a>无有毁骂、<a id="a-Ad"></a>赞叹法故，<a id="a-Ae"></a>无有损害、<a id="a-Af"></a>饶益法故，<a id="a-Ag"></a>无有轻慢、<a id="a-Ah"></a>恭敬法故。<a id="a-Ai"></a>舍利子，<a id="a-Aj"></a>是菩萨摩诃萨当于尔时，<a id="a-Ak"></a>不著毁骂、<a id="a-Al"></a>赞叹者，<a id="a-Am"></a>不著损害、<a id="a-An"></a>饶益者，<a id="a-Ao"></a>不著轻慢、<a id="a-Ap"></a>恭敬者。<a id="a-Aq"></a>何以故？<a id="a-Ar"></a>毕竟空中，<a id="a-As"></a>无有毁骂、<a id="a-At"></a>赞叹者故，<a id="a-Au"></a>无有损害、<a id="a-Av"></a>饶益者故，<a id="a-Aw"></a>无有轻慢、<a id="a-Ax"></a>恭敬者故。<a id="a-Ay"></a>舍利子，<a id="a-Az"></a>是菩萨摩诃萨当于尔时，<a id="a-B0"></a>于著不著皆无所著。<a id="a-B1"></a>何以故？<a id="a-B2"></a>甚深般若波罗蜜多，<a id="a-B3"></a>永绝一切著不著故。</p>
  <p id="aB4">“舍利子，<a id="a-B5"></a>是菩萨摩诃萨修行般若波罗蜜多时，<a id="a-B6"></a>所获功德最上最妙，<a id="a-B7"></a>一切声闻及诸独觉皆无所有。<a id="a-B8"></a>舍利子，<a id="a-B9"></a>此菩萨摩诃萨如是功德既圆满已，<a id="a-BA"></a>复能以四摄事成熟一切有情、<a id="a-BB"></a>严净佛土，<a id="a-BC"></a>便得严净一切智、<a id="a-BD"></a>一切相智道，<a id="a-BE"></a>速能证得一切智智。</p>
  <p id="aBF">“复次，<a id="a-BG"></a>舍利子，<a id="a-BH"></a>修行般若波罗蜜多菩萨摩诃萨，<a id="a-BI"></a>修行般若波罗蜜多时，<a id="a-BJ"></a>于一切有情起平等心；<a id="a-BK"></a>起平等心已，<a id="a-BL"></a>于一切有情起利益安乐心；<a id="a-BM"></a>起利益安乐心已，<a id="a-BN"></a>于一切法性皆得平等；<a id="a-BO"></a>得法性平等已，<a id="a-BP"></a>安立一切有情于一切法平等性中。</p>
  <p id="aBQ">“舍利子，<a id="a-BR"></a>是菩萨摩诃萨于现法中，<a id="a-BS"></a>得十方诸佛之所护念，<a id="a-BT"></a>亦得一切菩萨摩诃萨、<a id="a-BU"></a>声闻、<a id="a-BV"></a>独觉之所敬爱。<a id="a-BW"></a>舍利子，<a id="a-BX"></a>是菩萨摩诃萨随所生处，<a id="a-BY"></a>眼终不见不可意色，<a id="a-BZ"></a>耳终不闻不可意声，<a id="a-Ba"></a>鼻终不嗅不可意香，<a id="a-Bb"></a>舌终不尝不可意味，<a id="a-Bc"></a>身终不觉不可意触，<a id="a-Bd"></a>意终不取不可意法。<a id="a-Be"></a>舍利子，<a id="a-Bf"></a>是菩萨摩诃萨于阿耨多罗三藐三菩提永不退转。<a id="a-Bg"></a>”</p>
  <p id="aBh">当佛说此修行般若波罗蜜多诸菩萨摩诃萨获胜利时，<a id="a-Bi"></a>众中有三百苾蒭即从座起，<a id="a-Bj"></a>以所著衣持用奉佛，<a id="a-Bk"></a>皆发无上正等觉心。</p>
  <p id="aBl">尔时，<a id="a-Bm"></a>世尊即便微笑，<a id="a-Bn"></a>从面门出种种色光。</p>
  <p id="aBo">尊者阿难从座而起，<a id="a-Bp"></a>偏覆左肩，<a id="a-Bq"></a>右膝著地，<a id="a-Br"></a>合掌恭敬而白佛言：<a id="a-Bs"></a>“世尊，<a id="a-Bt"></a>何因何缘现此微笑？<a id="a-Bu"></a>大圣现笑，<a id="a-Bv"></a>必有因缘。<a id="a-Bw"></a>请垂矜愍，<a id="a-Bx"></a>唯愿为说！<a id="a-By"></a>”</p>
  <p id="aBz">佛告阿难：<a id="a-C0"></a>“是从座起三百苾蒭，<a id="a-C1"></a>从此已后六十一劫星喻劫中，<a id="a-C2"></a>当得作佛，<a id="a-C3"></a>皆同一号，<a id="a-C4"></a>谓大幢相如来、<a id="a-C5"></a>应、<a id="a-C6"></a>正等觉、<a id="a-C7"></a>明行圆满、<a id="a-C8"></a>善逝、<a id="a-C9"></a>世间解、<a id="a-CA"></a>无上丈夫、<a id="a-CB"></a>调御士、<a id="a-CC"></a>天人师、<a id="a-CD"></a>佛、<a id="a-CE"></a>薄伽梵。<a id="a-CF"></a>是诸苾蒭舍此身已，<a id="a-CG"></a>当生东方不动佛国，<a id="a-CH"></a>于彼佛所修菩萨行。<a id="a-CI"></a>”</p>
  <p id="aCJ">复有六万天子闻佛所说，<a id="a-CK"></a>皆发无上正等觉心。<a id="a-CL"></a>世尊记彼，<a id="a-CM"></a>当于弥勒如来法中，<a id="a-CN"></a>净信出家，<a id="a-CO"></a>专修梵行。<a id="a-CP"></a>弥勒如来为其授记，<a id="a-CQ"></a>当得无上正等菩提。</p>
  <p id="aCR">尔时，<a id="a-CS"></a>此间一切众会，<a id="a-CT"></a>以佛神力，<a id="a-CU"></a>得见十方各千佛土及诸世尊，<a id="a-CV"></a>并彼众会。<a id="a-CW"></a>彼诸佛土清净庄严微妙殊特，<a id="a-CX"></a>当于尔时，<a id="a-CY"></a>此堪忍界严净之相所不能及。</p>
  <p id="aCZ">时，<a id="a-Ca"></a>此众会一万有情各发愿言：<a id="a-Cb"></a>“以我所修诸纯净业，<a id="a-Cc"></a>愿当往生彼诸佛土。<a id="a-Cd"></a>”</p>
  <p id="aCe">尔时，<a id="a-Cf"></a>世尊知其心愿即复微笑，<a id="a-Cg"></a>面门又出种种色光。<a id="a-Ch"></a>尊者阿难复从座起，<a id="a-Ci"></a>恭敬问佛微笑因缘。</p>
  <p id="aCj">佛告阿难：<a id="a-Ck"></a>“汝今见此万有情不？<a id="a-Cl"></a>”</p>
  <p id="aCm">阿难白言：<a id="a-Cn"></a>“唯然！<a id="a-Co"></a>已见！<a id="a-Cp"></a>”</p>
  <p id="aCq">佛言：<a id="a-Cr"></a>“阿难，<a id="a-Cs"></a>此万有情从此寿尽，<a id="a-Ct"></a>随彼愿力于万佛土各得往生。<a id="a-Cu"></a>乃至无上正等菩提，<a id="a-Cv"></a>在所生处常不离佛，<a id="a-Cw"></a>供养恭敬、<a id="a-Cx"></a>尊重赞叹，<a id="a-Cy"></a>修习六种波罗蜜多，<a id="a-Cz"></a>得圆满已俱时成佛，<a id="a-D0"></a>皆同一号，<a id="a-D1"></a>谓庄严王如来、<a id="a-D2"></a>应、<a id="a-D3"></a>正等觉、<a id="a-D4"></a>明行圆满、<a id="a-D5"></a>善逝、<a id="a-D6"></a>世间解、<a id="a-D7"></a>无上丈夫、<a id="a-D8"></a>调御士、<a id="a-D9"></a>天人师、<a id="a-DA"></a>佛、<a id="a-DB"></a>薄伽梵。<a id="a-DC"></a>”</p>
  <p data-pb></p>
  <h2 id="aDD">第二分无等等品第四</h2>
  <p id="aDE">尔时，<a id="a-DF"></a>尊者舍利子、<a id="a-DG"></a>尊者大目连、<a id="a-DH"></a>尊者善现、<a id="a-DI"></a>尊者大饮光、<a id="a-DJ"></a>尊者满慈子，<a id="a-DK"></a>如是等众望所识诸大苾蒭、<a id="a-DL"></a>苾蒭尼，<a id="a-DM"></a>菩萨摩诃萨、<a id="a-DN"></a>邬波索迦、<a id="a-DO"></a>邬波斯迦，<a id="a-DP"></a>皆从座起，<a id="a-DQ"></a>恭敬合掌，<a id="a-DR"></a>俱白佛言：<a id="a-DS"></a>“世尊，<a id="a-DT"></a>大波罗蜜多是菩萨摩诃萨般若波罗蜜多，<a id="a-DU"></a>广波罗蜜多是菩萨摩诃萨般若波罗蜜多，<a id="a-DV"></a>第一波罗蜜多是菩萨摩诃萨般若波罗蜜多，<a id="a-DW"></a>尊波罗蜜多是菩萨摩诃萨般若波罗蜜多，<a id="a-DX"></a>胜波罗蜜多是菩萨摩诃萨般若波罗蜜多，<a id="a-DY"></a>上波罗蜜多是菩萨摩诃萨般若波罗蜜多，<a id="a-DZ"></a>妙波罗蜜多是菩萨摩诃萨般若波罗蜜多，<a id="a-Da"></a>高波罗蜜多是菩萨摩诃萨般若波罗蜜多，<a id="a-Db"></a>极波罗蜜多是菩萨摩诃萨般若波罗蜜多，<a id="a-Dc"></a>无上波罗蜜多是菩萨摩诃萨般若波罗蜜多，<a id="a-Dd"></a>无上上波罗蜜多是菩萨摩诃萨般若波罗蜜多，<a id="a-De"></a>无等波罗蜜多是菩萨摩诃萨般若波罗蜜多，<a id="a-Df"></a>无等等波罗蜜多是菩萨摩诃萨般若波罗蜜多，<a id="a-Dg"></a>如虚空波罗蜜多是菩萨摩诃萨般若波罗蜜多，<a id="a-Dh"></a>无待对波罗蜜多是菩萨摩诃萨般若波罗蜜多，<a id="a-Di"></a>自相空波罗蜜多是菩萨摩诃萨般若波罗蜜多，<a id="a-Dj"></a>共相空波罗蜜多是菩萨摩诃萨般若波罗蜜多，<a id="a-Dk"></a>一切法空波罗蜜多是菩萨摩诃萨般若波罗蜜多，<a id="a-Dl"></a>不可得空波罗蜜多是菩萨摩诃萨般若波罗蜜多，<a id="a-Dm"></a>无生空波罗蜜多是菩萨摩诃萨般若波罗蜜多，<a id="a-Dn"></a>无灭空波罗蜜多是菩萨摩诃萨般若波罗蜜多，<a id="a-Do"></a>无性空波罗蜜多是菩萨摩诃萨般若波罗蜜多，<a id="a-Dp"></a>有性空波罗蜜多是菩萨摩诃萨般若波罗蜜多，<a id="a-Dq"></a>无性有性空波罗蜜多是菩萨摩诃萨般若波罗蜜多，<a id="a-Dr"></a>奢摩他波罗蜜多是菩萨摩诃萨般若波罗蜜多，<a id="a-Ds"></a>昙摩他波罗蜜多是菩萨摩诃萨般若波罗蜜多，<a id="a-Dt"></a>开发一切功德波罗蜜多是菩萨摩诃萨般若波罗蜜多，<a id="a-Du"></a>成就一切功德波罗蜜多是菩萨摩诃萨般若波罗蜜多，<a id="a-Dv"></a>不可屈伏波罗蜜多是菩萨摩诃萨般若波罗蜜多，<a id="a-Dw"></a>能破一切波罗蜜多是菩萨摩诃萨般若波罗蜜多。</p>
  <p id="aDx">“世尊，<a id="a-Dy"></a>修行般若波罗蜜多诸菩萨摩诃萨，<a id="a-Dz"></a>最尊最胜、<a id="a-E0"></a>具大势力，<a id="a-E1"></a>能行无等等施，<a id="a-E2"></a>能满无等等施，<a id="a-E3"></a>能具无等等布施波罗蜜多；<a id="a-E4"></a>能得无等等自体，<a id="a-E5"></a>所谓无边相好妙庄严身；<a id="a-E6"></a>能证无等等法，<a id="a-E7"></a>所谓无上正等菩提。</p>
  <p id="aE8">“世尊，<a id="a-E9"></a>修行般若波罗蜜多诸菩萨摩诃萨，<a id="a-EA"></a>最尊最胜、<a id="a-EB"></a>具大势力，<a id="a-EC"></a>能持无等等戒，<a id="a-ED"></a>能满无等等戒，<a id="a-EE"></a>能具无等等净戒波罗蜜多；<a id="a-EF"></a>能得无等等自体，<a id="a-EG"></a>所谓无边相好妙庄严身；<a id="a-EH"></a>能证无等等法，<a id="a-EI"></a>所谓无上正等菩提。</p>
  <p id="aEJ">“世尊，<a id="a-EK"></a>修行般若波罗蜜多诸菩萨摩诃萨，<a id="a-EL"></a>最尊最胜、<a id="a-EM"></a>具大势力，<a id="a-EN"></a>能修无等等忍，<a id="a-EO"></a>能满无等等忍，<a id="a-EP"></a>能具无等等安忍波罗蜜多；<a id="a-EQ"></a>能得无等等自体，<a id="a-ER"></a>所谓无边相好妙庄严身；<a id="a-ES"></a>能证无等等法，<a id="a-ET"></a>所谓无上正等菩提。</p>
  <p id="aEU">“世尊，<a id="a-EV"></a>修行般若波罗蜜多诸菩萨摩诃萨，<a id="a-EW"></a>最尊最胜、<a id="a-EX"></a>具大势力，<a id="a-EY"></a>能发无等等勤，<a id="a-EZ"></a>能满无等等勤，<a id="a-Ea"></a>能具无等等精进波罗蜜多；<a id="a-Eb"></a>能得无等等自体，<a id="a-Ec"></a>所谓无边相好妙庄严身；<a id="a-Ed"></a>能证无等等法，<a id="a-Ee"></a>所谓无上正等菩提。</p>
  <p id="aEf">“世尊，<a id="a-Eg"></a>修行般若波罗蜜多诸菩萨摩诃萨，<a id="a-Eh"></a>最尊最胜、<a id="a-Ei"></a>具大势力，<a id="a-Ej"></a>能起无等等定，<a id="a-Ek"></a>能满无等等定，<a id="a-El"></a>能具无等等静虑波罗蜜多；<a id="a-Em"></a>能得无等等自体，<a id="a-En"></a>所谓无边相好妙庄严身；<a id="a-Eo"></a>能证无等等法，<a id="a-Ep"></a>所谓无上正等菩提。</p>
  <p id="aEq">“世尊，<a id="a-Er"></a>修行般若波罗蜜多诸菩萨摩诃萨，<a id="a-Es"></a>最尊最胜、<a id="a-Et"></a>具大势力，<a id="a-Eu"></a>能习无等等慧，<a id="a-Ev"></a>能满无等等慧，<a id="a-Ew"></a>能具无等等般若波罗蜜多；<a id="a-Ex"></a>能得无等等自体，<a id="a-Ey"></a>所谓无边相好妙庄严身；<a id="a-Ez"></a>能证无等等法，<a id="a-F0"></a>所谓无上正等菩提。<a id="a-F1"></a>于余种种殊胜功德，<a id="a-F2"></a>随其所应亦复如是。</p>
  <p id="aF3">“世尊，<a id="a-F4"></a>世尊亦由修行般若波罗蜜多，<a id="a-F5"></a>能修、<a id="a-F6"></a>能住、<a id="a-F7"></a>能满、<a id="a-F8"></a>能具胜功德故，<a id="a-F9"></a>得无等等色，<a id="a-FA"></a>得无等等受、<a id="a-FB"></a>想、<a id="a-FC"></a>行、<a id="a-FD"></a>识，<a id="a-FE"></a>证无等等菩提，<a id="a-FF"></a>转无等等法轮，<a id="a-FG"></a>过去、<a id="a-FH"></a>未来、<a id="a-FI"></a>现在诸佛亦复如是。<a id="a-FJ"></a>是故，<a id="a-FK"></a>世尊，<a id="a-FL"></a>若菩萨摩诃萨欲到一切法究竟彼岸者，<a id="a-FM"></a>当习般若波罗蜜多。<a id="a-FN"></a>世尊，<a id="a-FO"></a>修行般若波罗蜜多诸菩萨摩诃萨，<a id="a-FP"></a>一切世间天、<a id="a-FQ"></a>人、<a id="a-FR"></a>阿素洛等，<a id="a-FS"></a>皆应供养恭敬、<a id="a-FT"></a>尊重赞叹。<a id="a-FU"></a>”</p>
  <p id="aFV">尔时，<a id="a-FW"></a>佛告诸大弟子及菩萨摩诃萨等言：<a id="a-FX"></a>“如是，<a id="a-FY"></a>如是，<a id="a-FZ"></a>如汝所说，<a id="a-Fa"></a>修行般若波罗蜜多诸菩萨摩诃萨，<a id="a-Fb"></a>一切世间天、<a id="a-Fc"></a>人、<a id="a-Fd"></a>阿素洛等，<a id="a-Fe"></a>皆应供养恭敬、<a id="a-Ff"></a>尊重赞叹。<a id="a-Fg"></a>何以故？<a id="a-Fh"></a>由此菩萨摩诃萨故，<a id="a-Fi"></a>世间便有人天出现，<a id="a-Fj"></a>所谓刹帝利大族、<a id="a-Fk"></a>婆罗门大族、<a id="a-Fl"></a>长者大族、<a id="a-Fm"></a>居士大族、<a id="a-Fn"></a>转轮圣王、<a id="a-Fo"></a>四大王众天乃至他化自在天，<a id="a-Fp"></a>梵众天乃至色究竟天，<a id="a-Fq"></a>空无边处天乃至非想非非想处天，<a id="a-Fr"></a>出现世间。<a id="a-Fs"></a>由此菩萨摩诃萨故，<a id="a-Ft"></a>世间便有预流、<a id="a-Fu"></a>一来、<a id="a-Fv"></a>不还、<a id="a-Fw"></a>阿罗汉、<a id="a-Fx"></a>独觉、<a id="a-Fy"></a>菩萨、<a id="a-Fz"></a>诸佛出现。<a id="a-G0"></a>由此菩萨摩诃萨故，<a id="a-G1"></a>世间便有种种资生乐具出现，<a id="a-G2"></a>所谓饮食、<a id="a-G3"></a>衣服、<a id="a-G4"></a>卧具、<a id="a-G5"></a>房舍、<a id="a-G6"></a>灯明、<a id="a-G7"></a>末尼、<a id="a-G8"></a>真珠、<a id="a-G9"></a>瑠璃、<a id="a-GA"></a>螺贝、<a id="a-GB"></a>璧玉、<a id="a-GC"></a>珊瑚、<a id="a-GD"></a>金银等宝，<a id="a-GE"></a>出现世间。<a id="a-GF"></a>以要言之，<a id="a-GG"></a>一切世间人乐、<a id="a-GH"></a>天乐及出世乐，<a id="a-GI"></a>无不皆由如是菩萨摩诃萨有。<a id="a-GJ"></a>所以者何？<a id="a-GK"></a>此菩萨摩诃萨自布施已教他布施，<a id="a-GL"></a>自持戒已教他持戒，<a id="a-GM"></a>自安忍已教他安忍，<a id="a-GN"></a>自精进已教他精进，<a id="a-GO"></a>自修定已教他修定，<a id="a-GP"></a>自习慧已教他习慧。<a id="a-GQ"></a>是故由此修行般若波罗蜜多诸菩萨摩诃萨，<a id="a-GR"></a>一切有情皆获如是利益安乐。<a id="a-GS"></a>”</p>
  <p data-pb></p>
  <h2 id="aGT">第二分舌根相品第五</h2>
  <p id="aGU">尔时，<a id="a-GV"></a>世尊现舌根相，<a id="a-GW"></a>量等三千大千世界。<a id="a-GX"></a>从此舌相复出无数种种色光，<a id="a-GY"></a>遍照十方殑伽沙等诸佛世界。</p>
  <p id="aGZ">尔时，<a id="a-Ga"></a>东方殑伽沙等诸佛土中，<a id="a-Gb"></a>一一各有无量无数菩萨摩诃萨，<a id="a-Gc"></a>见此大光，<a id="a-Gd"></a>心怀犹豫，<a id="a-Ge"></a>各各往诣自界佛所，<a id="a-Gf"></a>稽首恭敬，<a id="a-Gg"></a>白言：<a id="a-Gh"></a>“世尊，<a id="a-Gi"></a>是谁威力，<a id="a-Gj"></a>复以何缘，<a id="a-Gk"></a>有此大光照诸佛土？<a id="a-Gl"></a>”</p>
  <p id="aGm">时，<a id="a-Gn"></a>彼彼佛各各报言：<a id="a-Go"></a>“于此西方，<a id="a-Gp"></a>有佛世界名曰堪忍，<a id="a-Gq"></a>佛号释迦牟尼如来、<a id="a-Gr"></a>应、<a id="a-Gs"></a>正等觉、<a id="a-Gt"></a>明行圆满、<a id="a-Gu"></a>善逝、<a id="a-Gv"></a>世间解、<a id="a-Gw"></a>无上丈夫、<a id="a-Gx"></a>调御士、<a id="a-Gy"></a>天人师、<a id="a-Gz"></a>佛、<a id="a-H0"></a>薄伽梵，<a id="a-H1"></a>今为菩萨摩诃萨众宣说般若波罗蜜多，<a id="a-H2"></a>现舌根相，<a id="a-H3"></a>量等三千大千世界。<a id="a-H4"></a>从彼舌相复出无数种种色光，<a id="a-H5"></a>遍照十方殑伽沙等诸佛世界。<a id="a-H6"></a>今所见光，<a id="a-H7"></a>即是彼佛舌相所现。<a id="a-H8"></a>”</p>
  <p id="aH9">时，<a id="a-HA"></a>彼彼界无量无数菩萨摩诃萨闻是事已，<a id="a-HB"></a>欢喜踊跃，<a id="a-HC"></a>叹未曾有，<a id="a-HD"></a>各白佛言：<a id="a-HE"></a>“我等欲往堪忍世界，<a id="a-HF"></a>观礼供养释迦牟尼如来、<a id="a-HG"></a>应、<a id="a-HH"></a>正等觉及诸菩萨摩诃萨众，<a id="a-HI"></a>并听般若波罗蜜多。<a id="a-HJ"></a>唯愿世尊，<a id="a-HK"></a>哀愍听许！<a id="a-HL"></a>”</p>
  <p id="aHM">时，<a id="a-HN"></a>彼彼佛各各报言：<a id="a-HO"></a>“今正是时，<a id="a-HP"></a>随汝意往。<a id="a-HQ"></a>”</p>
  <p id="aHR">时，<a id="a-HS"></a>诸菩萨摩诃萨众既蒙听许，<a id="a-HT"></a>各礼佛足，<a id="a-HU"></a>右绕七匝，<a id="a-HV"></a>严持无量宝幢、<a id="a-HW"></a>幡盖、<a id="a-HX"></a>衣服、<a id="a-HY"></a>璎珞、<a id="a-HZ"></a>香鬘、<a id="a-Ha"></a>珍宝、<a id="a-Hb"></a>金银等花，<a id="a-Hc"></a>奏击种种上妙音乐，<a id="a-Hd"></a>经须臾间至此佛所，<a id="a-He"></a>供养恭敬、<a id="a-Hf"></a>尊重赞叹佛菩萨已，<a id="a-Hg"></a>绕百千匝，<a id="a-Hh"></a>顶礼双足，<a id="a-Hi"></a>退坐一面。<a id="a-Hj"></a>南西北方、<a id="a-Hk"></a>四维、<a id="a-Hl"></a>上下殑伽沙等诸佛土中，<a id="a-Hm"></a>一一各有无量无数菩萨摩诃萨亦复如是。</p>
  <p id="aHn">尔时，<a id="a-Ho"></a>四大王众天、<a id="a-Hp"></a>三十三天、<a id="a-Hq"></a>夜摩天、<a id="a-Hr"></a>睹史多天、<a id="a-Hs"></a>乐变化天、<a id="a-Ht"></a>他化自在天，<a id="a-Hu"></a>梵众天——梵辅天、<a id="a-Hv"></a>梵会天、<a id="a-Hw"></a>大梵天，<a id="a-Hx"></a>光天——少光天、<a id="a-Hy"></a>无量光天、<a id="a-Hz"></a>极光净天，<a id="a-I0"></a>净天——少净天、<a id="a-I1"></a>无量净天、<a id="a-I2"></a>遍净天，<a id="a-I3"></a>广天——少广天、<a id="a-I4"></a>无量广天、<a id="a-I5"></a>广果天，<a id="a-I6"></a>无烦天、<a id="a-I7"></a>无热天、<a id="a-I8"></a>善现天、<a id="a-I9"></a>善见天、<a id="a-IA"></a>色究竟天，<a id="a-IB"></a>各持无量种种香鬘，<a id="a-IC"></a>所谓涂香、<a id="a-ID"></a>末香、<a id="a-IE"></a>烧香、<a id="a-IF"></a>树香、<a id="a-IG"></a>叶香、<a id="a-IH"></a>诸杂和香，<a id="a-II"></a>悦意花鬘、<a id="a-IJ"></a>生类花鬘、<a id="a-IK"></a>龙钱花鬘并无量种杂类花鬘，<a id="a-IL"></a>及持无量上妙天花、<a id="a-IM"></a>嗢钵罗花、<a id="a-IN"></a>钵特摩花、<a id="a-IO"></a>俱某陀花、<a id="a-IP"></a>奔荼利花、<a id="a-IQ"></a>微妙音花、<a id="a-IR"></a>大微妙音花及余无量天妙香花来诣佛所，<a id="a-IS"></a>供养恭敬、<a id="a-IT"></a>尊重赞叹佛菩萨已，<a id="a-IU"></a>绕百千匝，<a id="a-IV"></a>顶礼双足，<a id="a-IW"></a>却住一面。</p>
  <p id="aIX">尔时，<a id="a-IY"></a>十方诸来菩萨摩诃萨众及余无量欲、<a id="a-IZ"></a>色界天，<a id="a-Ia"></a>所献种种宝幢、<a id="a-Ib"></a>幡盖、<a id="a-Ic"></a>衣服、<a id="a-Id"></a>璎珞、<a id="a-Ie"></a>珍宝、<a id="a-If"></a>香花及诸音乐，<a id="a-Ig"></a>以佛神力上踊空中，<a id="a-Ih"></a>合成台盖，<a id="a-Ii"></a>量等三千大千世界。<a id="a-Ij"></a>台顶四角各有宝幢，<a id="a-Ik"></a>台盖、<a id="a-Il"></a>宝幢皆垂璎珞，<a id="a-Im"></a>胜幡妙彩、<a id="a-In"></a>珍异花鬘，<a id="a-Io"></a>种种庄严甚可爱乐。</p>
  <p id="aIp">尔时，<a id="a-Iq"></a>会中有百千俱胝那庾多众皆从座起，<a id="a-Ir"></a>合掌恭敬而白佛言：<a id="a-Is"></a>“世尊，<a id="a-It"></a>我等未来愿当作佛，<a id="a-Iu"></a>相好威德如今世尊。<a id="a-Iv"></a>国土庄严，<a id="a-Iw"></a>声闻、<a id="a-Ix"></a>菩萨、<a id="a-Iy"></a>人、<a id="a-Iz"></a>天众会，<a id="a-J0"></a>所转法轮，<a id="a-J1"></a>皆如今佛。<a id="a-J2"></a>”</p>
  <p id="aJ3">尔时，<a id="a-J4"></a>世尊知其心愿，<a id="a-J5"></a>已于诸法悟无生忍，<a id="a-J6"></a>了达一切不生不灭、<a id="a-J7"></a>无作无为，<a id="a-J8"></a>即便微笑，<a id="a-J9"></a>面门复出种种色光。</p>
  <p id="aJA">时，<a id="a-JB"></a>阿难陀即从座起，<a id="a-JC"></a>合掌恭敬，<a id="a-JD"></a>白言：<a id="a-JE"></a>“世尊，<a id="a-JF"></a>何因何缘现此微笑？<a id="a-JG"></a>诸佛现笑，<a id="a-JH"></a>非无因缘。<a id="a-JI"></a>”</p>
  <p id="aJJ">佛告阿难陀：<a id="a-JK"></a>“是从座起百千俱胝那庾多众，<a id="a-JL"></a>已于诸法悟无生忍，<a id="a-JM"></a>了达一切不生不灭、<a id="a-JN"></a>无作无为。<a id="a-JO"></a>彼于当来经六十八俱胝大劫勤修菩萨行，<a id="a-JP"></a>妙法花劫中当得作佛，<a id="a-JQ"></a>皆同一号，<a id="a-JR"></a>谓觉分花如来、<a id="a-JS"></a>应、<a id="a-JT"></a>正等觉、<a id="a-JU"></a>明行圆满、<a id="a-JV"></a>善逝、<a id="a-JW"></a>世间解、<a id="a-JX"></a>无上丈夫、<a id="a-JY"></a>调御士、<a id="a-JZ"></a>天人师、<a id="a-Ja"></a>佛、<a id="a-Jb"></a>薄伽梵。<a id="a-Jc"></a>”</p>
 </body>
</html>