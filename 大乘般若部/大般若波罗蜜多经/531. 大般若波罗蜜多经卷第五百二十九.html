<!doctype html>
<html id="z3IBT5G8Y" data-ver="992">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百二十九</h1>
  <h2 id="a2">第三分妙相品第二十八之二</h2>
  <p id="a3">尔时，<a id="a-4"></a>善现复白佛言：<a id="a-5"></a>“若菩萨摩诃萨行深般若波罗蜜多时，<a id="a-6"></a>知一切法无相、<a id="a-7"></a>无得亦无所作，<a id="a-8"></a>云何能圆满六波罗蜜多？<a id="a-9"></a>云何能圆满内空乃至无性自性空？<a id="a-A"></a>云何能圆满真如乃至不思议界？<a id="a-B"></a>云何能圆满苦、<a id="a-C"></a>集、<a id="a-D"></a>灭、<a id="a-E"></a>道圣谛？<a id="a-F"></a>云何能圆满四念住乃至八圣道支？<a id="a-G"></a>云何能圆满四静虑、<a id="a-H"></a>四无量、<a id="a-I"></a>四无色定？<a id="a-J"></a>云何能圆满空、<a id="a-K"></a>无相、<a id="a-L"></a>无愿解脱门？<a id="a-M"></a>云何能圆满八解脱乃至十遍处？<a id="a-N"></a>云何能圆满极喜地乃至法云地？<a id="a-O"></a>云何能圆满陀罗尼门、<a id="a-P"></a>三摩地门？<a id="a-Q"></a>云何能圆满五眼、<a id="a-R"></a>六神通？<a id="a-S"></a>云何能圆满如来十力乃至十八佛不共法？<a id="a-T"></a>云何能圆满大慈、<a id="a-U"></a>大悲、<a id="a-V"></a>大喜、<a id="a-W"></a>大舍？<a id="a-X"></a>云何能圆满无忘失法、<a id="a-Y"></a>恒住舍性？<a id="a-Z"></a>云何能圆满一切智、<a id="a-a"></a>道相智、<a id="a-b"></a>一切相智？<a id="a-c"></a>云何能圆满一切菩萨摩诃萨行？<a id="a-d"></a>云何能圆满诸佛无上正等菩提？<a id="a-e"></a>云何能圆满三十二大士夫相、<a id="a-f"></a>八十随好？<a id="a-g"></a>”</p>
  <p id="ah">佛告善现：<a id="a-i"></a>“诸菩萨摩诃萨行深般若波罗蜜多时，<a id="a-j"></a>能以离相无漏之心，<a id="a-k"></a>而修布施波罗蜜多。<a id="a-l"></a>若诸有情须食与食、<a id="a-m"></a>须饮与饮、<a id="a-n"></a>须余资具与余资具，<a id="a-o"></a>若诸有情须内所有头目、<a id="a-p"></a>髓脑、<a id="a-q"></a>皮肉、<a id="a-r"></a>支节、<a id="a-s"></a>筋骨、<a id="a-t"></a>身命亦皆施与，<a id="a-u"></a>若诸有情须外所有国城、<a id="a-v"></a>妻子、<a id="a-w"></a>所爱亲属、<a id="a-x"></a>种种庄严欢喜施与。<a id="a-y"></a>菩萨如是行布施时，<a id="a-z"></a>设有人来现前诃责：<a id="a-10"></a>‘何用行此无益施为？<a id="a-11"></a>如是施者，<a id="a-12"></a>今世、<a id="a-13"></a>后世身心劳倦多诸苦恼！<a id="a-14"></a>’是菩萨摩诃萨行深般若波罗蜜多，<a id="a-15"></a>虽闻其言而不退屈，<a id="a-16"></a>但作是念：<a id="a-17"></a>‘彼人虽来诃责于我，<a id="a-18"></a>而我不应心生忧悔，<a id="a-19"></a>我当勇猛施诸有情所须之物身心无倦。<a id="a-1A"></a>’</p>
  <p id="a1B">“是菩萨摩诃萨持此施福，<a id="a-1C"></a>与诸有情平等回向一切智智，<a id="a-1D"></a>如是布施及回向时不见其相，<a id="a-1E"></a>所谓不见谁施、<a id="a-1F"></a>谁受、<a id="a-1G"></a>所施何物、<a id="a-1H"></a>于何而施、<a id="a-1I"></a>由何为何、<a id="a-1J"></a>云何行施，<a id="a-1K"></a>亦复不见谁能回向、<a id="a-1L"></a>何所回向、<a id="a-1M"></a>于何回向、<a id="a-1N"></a>由何为何、<a id="a-1O"></a>云何回向，<a id="a-1P"></a>于如是等一切事物悉皆不见。<a id="a-1Q"></a>所以者何？<a id="a-1R"></a>如是诸法无不皆由内空故空，<a id="a-1S"></a>如是乃至相空故空。</p>
  <p id="a1T">“是菩萨摩诃萨观一切法无不空已，<a id="a-1U"></a>复作是念：<a id="a-1V"></a>‘谁能回向、<a id="a-1W"></a>何所回向、<a id="a-1X"></a>于何回向、<a id="a-1Y"></a>由何为何、<a id="a-1Z"></a>云何回向，<a id="a-1a"></a>如是等法皆不可得。<a id="a-1b"></a>’是菩萨摩诃萨由如是观及如是念，<a id="a-1c"></a>所起回向名善回向，<a id="a-1d"></a>由此复能成熟有情、<a id="a-1e"></a>严净佛土，<a id="a-1f"></a>亦能圆满所行布施乃至般若波罗蜜多，<a id="a-1g"></a>广说乃至亦能圆满八十随好。</p>
  <p id="a1h">“是菩萨摩诃萨虽能如是圆满布施波罗蜜多，<a id="a-1i"></a>而不摄受施异熟果；<a id="a-1j"></a>虽不摄受施异熟果，<a id="a-1k"></a>而由布施波罗蜜多善清净故，<a id="a-1l"></a>随意能办一切资具。<a id="a-1m"></a>犹如他化自在诸天，<a id="a-1n"></a>一切所须随心皆现；<a id="a-1o"></a>此菩萨摩诃萨亦复如是，<a id="a-1p"></a>诸有所须随意能办，<a id="a-1q"></a>由此布施增上势力，<a id="a-1r"></a>能以种种上妙乐具恭敬供养诸佛世尊，<a id="a-1s"></a>亦能充足天人等众。<a id="a-1t"></a>是菩萨摩诃萨由此布施波罗蜜多，<a id="a-1u"></a>摄诸有情方便善巧，<a id="a-1v"></a>以三乘法而安立之，<a id="a-1w"></a>令随所宜各得饶益。</p>
  <p id="a1x">“如是，<a id="a-1y"></a>善现，<a id="a-1z"></a>诸菩萨摩诃萨行深般若波罗蜜多，<a id="a-20"></a>由离诸相无漏心力，<a id="a-21"></a>能于一切无相、<a id="a-22"></a>无得、<a id="a-23"></a>无作法中，<a id="a-24"></a>圆满布施波罗蜜多，<a id="a-25"></a>亦能圆满诸余善法。</p>
  <p id="a26">“复次，<a id="a-27"></a>善现，<a id="a-28"></a>诸菩萨摩诃萨行深般若波罗蜜多时，<a id="a-29"></a>能以离相无漏之心，<a id="a-2A"></a>而修净戒波罗蜜多，<a id="a-2B"></a>谓圣无漏道支所摄法，<a id="a-2C"></a>尔所得善清净戒，<a id="a-2D"></a>如是净戒无缺无隙、<a id="a-2E"></a>无瑕无秽、<a id="a-2F"></a>无所取著、<a id="a-2G"></a>应受供养、<a id="a-2H"></a>智者所赞。<a id="a-2I"></a>由此净戒于一切法都无所取，<a id="a-2J"></a>谓不取色、<a id="a-2K"></a>受、<a id="a-2L"></a>想、<a id="a-2M"></a>行、<a id="a-2N"></a>识，<a id="a-2O"></a>乃至不取三十二大士夫相、<a id="a-2P"></a>八十随好，<a id="a-2Q"></a>亦复不取刹帝利大族乃至居士大族，<a id="a-2R"></a>亦复不取四大王众天乃至非想非非想处天，<a id="a-2S"></a>亦复不取预流果乃至独觉菩提，<a id="a-2T"></a>亦复不取转轮王位及余小王宰官等位，<a id="a-2U"></a>但以如是所受持戒，<a id="a-2V"></a>与诸有情平等回向一切智智，<a id="a-2W"></a>于回向时以无相、<a id="a-2X"></a>无所得、<a id="a-2Y"></a>无二为方便，<a id="a-2Z"></a>非有相、<a id="a-2a"></a>有所得、<a id="a-2b"></a>有二为方便，<a id="a-2c"></a>但依世俗不依胜义，<a id="a-2d"></a>由此因缘，<a id="a-2e"></a>一切佛法皆得圆满。</p>
  <p id="a2f">“是菩萨摩诃萨由此净戒波罗蜜多方便善巧，<a id="a-2g"></a>起四静虑胜进分，<a id="a-2h"></a>无染著为方便故引发神通。<a id="a-2i"></a>是菩萨摩诃萨用异熟生清净天眼，<a id="a-2j"></a>能见十方现在诸佛乃至证得一切智智，<a id="a-2k"></a>于所见事能不忘失；<a id="a-2l"></a>用超过人清净天耳，<a id="a-2m"></a>能闻十方诸佛说法，<a id="a-2n"></a>乃至证得一切智智，<a id="a-2o"></a>于所闻事能不忘失，<a id="a-2p"></a>随所闻法能作自他诸饶益事无空过者；<a id="a-2q"></a>用他心智，<a id="a-2r"></a>能知十方佛及有情心及心所知已，<a id="a-2s"></a>能超一切有情随其所宜诸饶益事；<a id="a-2t"></a>用宿住智，<a id="a-2u"></a>知诸有情先所造业，<a id="a-2v"></a>由所造业不失坏故，<a id="a-2w"></a>生彼彼处受诸苦乐，<a id="a-2x"></a>知已为说本业因缘，<a id="a-2y"></a>令其忆知作饶益事；<a id="a-2z"></a>用漏尽智，<a id="a-30"></a>安立有情，<a id="a-31"></a>或令住预流果，<a id="a-32"></a>或令住一来果，<a id="a-33"></a>广说乃至或令安住无上菩提。<a id="a-34"></a>以要言之，<a id="a-35"></a>是菩萨摩诃萨在所生处，<a id="a-36"></a>随诸有情堪能差别方便，<a id="a-37"></a>令住诸善品中。</p>
  <p id="a38">“如是，<a id="a-39"></a>善现，<a id="a-3A"></a>诸菩萨摩诃萨行深般若波罗蜜多，<a id="a-3B"></a>由离诸相无漏心力，<a id="a-3C"></a>能于一切无相、<a id="a-3D"></a>无得、<a id="a-3E"></a>无作法中，<a id="a-3F"></a>圆满净戒波罗蜜多，<a id="a-3G"></a>亦能圆满诸余善法。</p>
  <p id="a3H">“复次，<a id="a-3I"></a>善现，<a id="a-3J"></a>诸菩萨摩诃萨行深般若波罗蜜多时，<a id="a-3K"></a>能以离相无漏之心而修安忍波罗蜜多。</p>
  <p id="a3L">“是菩萨摩诃萨从初发心乃至安坐妙菩提座，<a id="a-3M"></a>其中假使一切有情各持种种苦具加害，<a id="a-3N"></a>是菩萨摩诃萨不起一念忿恚俱心。<a id="a-3O"></a>尔时，<a id="a-3P"></a>菩萨应修二忍：<a id="a-3Q"></a>一者、<a id="a-3R"></a>应受一切有情骂辱加害，<a id="a-3S"></a>不生忿恚伏瞋恨忍；<a id="a-3T"></a>二者、<a id="a-3U"></a>应起无生法忍。</p>
  <p id="a3V">“是菩萨摩诃萨若遭种种苦言骂辱，<a id="a-3W"></a>或遭种种刀杖加害，<a id="a-3X"></a>应审思察谁能骂辱？<a id="a-3Y"></a>谁受骂辱？<a id="a-3Z"></a>谁能加害？<a id="a-3a"></a>谁受加害？<a id="a-3b"></a>谁起忿恚？<a id="a-3c"></a>谁应忍受？<a id="a-3d"></a>复应审察一切法性皆毕竟空，<a id="a-3e"></a>法尚不可得，<a id="a-3f"></a>况当有法性？<a id="a-3g"></a>尚无法性，<a id="a-3h"></a>况有有情？<a id="a-3i"></a>如是观时，<a id="a-3j"></a>若能骂辱、<a id="a-3k"></a>若所骂辱、<a id="a-3l"></a>若能加害、<a id="a-3m"></a>若所加害皆见非有，<a id="a-3n"></a>乃至分分割截身支，<a id="a-3o"></a>其心安忍都无异念，<a id="a-3p"></a>于诸法性如实观察，<a id="a-3q"></a>复能证得无生法忍。<a id="a-3r"></a>云何名为无生法忍？<a id="a-3s"></a>谓令一切烦恼不生，<a id="a-3t"></a>微妙智慧常无间断，<a id="a-3u"></a>观一切法毕竟不生，<a id="a-3v"></a>是故名为无生法忍。</p>
  <p id="a3w">“是菩萨摩诃萨安住如是二种忍中，<a id="a-3x"></a>速能圆满布施等六波罗蜜多，<a id="a-3y"></a>广说乃至速能圆满八十随好。</p>
  <p id="a3z">“是菩萨摩诃萨安住如是诸佛法已，<a id="a-40"></a>于圣无漏、<a id="a-41"></a>出世、<a id="a-42"></a>不共一切声闻独觉神通皆得圆满。<a id="a-43"></a>安住如是胜神通已，<a id="a-44"></a>用净天眼常见十方现在诸佛，<a id="a-45"></a>乃至证得一切智智，<a id="a-46"></a>起佛随念恒无间断；<a id="a-47"></a>用净天耳常闻十方诸佛说法，<a id="a-48"></a>受持不忘，<a id="a-49"></a>为诸有情如实宣说；<a id="a-4A"></a>用他心智能正测量诸佛世尊心及心所，<a id="a-4B"></a>亦能正知余有情类心及心所，<a id="a-4C"></a>随其所应为说正法令生胜解；<a id="a-4D"></a>用宿住智知诸有情宿种善根种种差别，<a id="a-4E"></a>知已方便示现劝导赞励庆喜令得饶益；<a id="a-4F"></a>用漏尽智随其所宜，<a id="a-4G"></a>安立有情于三乘法。</p>
  <p id="a4H">“是菩萨摩诃萨行深般若波罗蜜多，<a id="a-4I"></a>方便善巧严净佛土、<a id="a-4J"></a>成熟有情，<a id="a-4K"></a>疾能具足一切相智，<a id="a-4L"></a>证得无上正等菩提，<a id="a-4M"></a>转妙法轮饶益一切。</p>
  <p id="a4N">“如是，<a id="a-4O"></a>善现，<a id="a-4P"></a>诸菩萨摩诃萨行深般若波罗蜜多，<a id="a-4Q"></a>由离诸相无漏心力，<a id="a-4R"></a>能于一切无相、<a id="a-4S"></a>无得、<a id="a-4T"></a>无作法中，<a id="a-4U"></a>圆满安忍波罗蜜多，<a id="a-4V"></a>亦能圆满诸余善法。</p>
  <p id="a4W">“复次，<a id="a-4X"></a>善现，<a id="a-4Y"></a>诸菩萨摩诃萨行深般若波罗蜜多时，<a id="a-4Z"></a>能以离相无漏之心而修精进波罗蜜多。<a id="a-4a"></a>是菩萨摩诃萨成就勇猛身心精进，<a id="a-4b"></a>入初静虑乃至能入第四静虑，<a id="a-4c"></a>依四静虑发起种种神通变现，<a id="a-4d"></a>乃至以手扪摸日月自在回转不以为难。</p>
  <p id="a4e">“成就勇猛身精进故，<a id="a-4f"></a>以神通力经须臾顷，<a id="a-4g"></a>能至十方殑伽沙等诸佛世界，<a id="a-4h"></a>复以种种上妙乐具供养恭敬诸佛世尊，<a id="a-4i"></a>由此善根果报无尽，<a id="a-4j"></a>渐次证得一切智智；<a id="a-4k"></a>由此善根增上势力得成佛已，<a id="a-4l"></a>复为无量世间天、<a id="a-4m"></a>人、<a id="a-4n"></a>阿素洛等以无量种上妙乐具供养恭敬；<a id="a-4o"></a>由此善根，<a id="a-4p"></a>般涅槃后自设利罗及诸弟子犹为无量世间天、<a id="a-4q"></a>人、<a id="a-4r"></a>阿素洛等供养恭敬。<a id="a-4s"></a>是菩萨摩诃萨复以神力，<a id="a-4t"></a>能至十方殑伽沙等诸佛世界，<a id="a-4u"></a>于诸佛所听闻正法，<a id="a-4v"></a>闻已受持乃至无上正等菩提能不忘失。<a id="a-4w"></a>是菩萨摩诃萨复以神力，<a id="a-4x"></a>能至十方殑伽沙等诸佛世界成熟有情、<a id="a-4y"></a>严净佛土，<a id="a-4z"></a>精勤修学一切相智，<a id="a-50"></a>得圆满已证得无上正等菩提，<a id="a-51"></a>转妙法轮度有情众。<a id="a-52"></a>如是，<a id="a-53"></a>善现，<a id="a-54"></a>诸菩萨摩诃萨成就勇猛身精进故，<a id="a-55"></a>能令精进波罗蜜多速得圆满。</p>
  <p id="a56">“复次，<a id="a-57"></a>善现，<a id="a-58"></a>诸菩萨摩诃萨成就勇猛心精进故，<a id="a-59"></a>速能圆满诸圣无漏道及道支所摄精进波罗蜜多，<a id="a-5A"></a>由此能令一切不善身、<a id="a-5B"></a>语、<a id="a-5C"></a>意业无容得起。</p>
  <p id="a5D">“是菩萨摩诃萨于诸法中终不取著若常若无常、<a id="a-5E"></a>若乐若苦、<a id="a-5F"></a>若我若无我、<a id="a-5G"></a>若净若不净，<a id="a-5H"></a>若有为界若无为界、<a id="a-5I"></a>若欲界若色界若无色界、<a id="a-5J"></a>若四静虑四无量四无色定、<a id="a-5K"></a>若四念住乃至八圣道支、<a id="a-5L"></a>若三解脱门、<a id="a-5M"></a>若余无量无边佛法皆不取著常无常等，<a id="a-5N"></a>亦不取著若预流果乃至无上正等菩提。<a id="a-5O"></a>是菩萨摩诃萨亦不取著是预流者、<a id="a-5P"></a>是一来者乃至是佛，<a id="a-5Q"></a>亦不取著如是有情见具足故名预流者，<a id="a-5R"></a>如是有情下结薄故名一来者，<a id="a-5S"></a>如是有情下结尽故名不还者，<a id="a-5T"></a>如是有情上结尽故名阿罗汉，<a id="a-5U"></a>如是有情得独觉道故名为独觉，<a id="a-5V"></a>如是有情得道相智故名为菩萨，<a id="a-5W"></a>如是有情得一切相智故名为如来、<a id="a-5X"></a>应、<a id="a-5Y"></a>正等觉。<a id="a-5Z"></a>是菩萨摩诃萨于如是等法及有情皆不取著。<a id="a-5a"></a>所以者何？<a id="a-5b"></a>以一切法及诸有情皆无自性不可取著。</p>
  <p id="a5c">“是菩萨摩诃萨成就勇猛心精进故，<a id="a-5d"></a>虽作饶益诸有情事不顾身命，<a id="a-5e"></a>而于有情都无所得；<a id="a-5f"></a>虽能圆满所修精进波罗蜜多，<a id="a-5g"></a>而于精进波罗蜜多都无所得；<a id="a-5h"></a>虽能圆满一切佛法，<a id="a-5i"></a>而于佛法都无所得；<a id="a-5j"></a>虽能严净一切佛土，<a id="a-5k"></a>而于佛土都无所得。</p>
  <p id="a5l">“是菩萨摩诃萨成就如是身心精进，<a id="a-5m"></a>虽能远离一切恶法，<a id="a-5n"></a>亦能摄受一切善法而无取著。<a id="a-5o"></a>无取著故，<a id="a-5p"></a>从一佛土至一佛土，<a id="a-5q"></a>从一世界至一世界，<a id="a-5r"></a>为欲饶益诸有情故，<a id="a-5s"></a>所欲示现诸神通事，<a id="a-5t"></a>皆能自在示现无礙。<a id="a-5u"></a>谓或示现雨众妙花，<a id="a-5v"></a>散众名香，<a id="a-5w"></a>作众妓乐，<a id="a-5x"></a>现云雷音震动大地；<a id="a-5y"></a>或复示现众妙七宝庄严世界，<a id="a-5z"></a>身放光明盲冥众生悉蒙开晓；<a id="a-60"></a>或复示现身出妙香，<a id="a-61"></a>诸臭秽者皆令香洁；<a id="a-62"></a>或复示现设大祠祀，<a id="a-63"></a>于中不恼诸有情类，<a id="a-64"></a>因斯化导无量有情，<a id="a-65"></a>令入正道离断生命乃至邪见；<a id="a-66"></a>或以布施乃至般若摄诸有情，<a id="a-67"></a>为欲饶益诸有情故或舍财宝、<a id="a-68"></a>或舍妻子、<a id="a-69"></a>或舍王位、<a id="a-6A"></a>或舍支节、<a id="a-6B"></a>或舍身命，<a id="a-6C"></a>随诸有情应以如是如是方便而得利乐，<a id="a-6D"></a>即以如是如是方便而利乐之。</p>
  <p id="a6E">“如是，<a id="a-6F"></a>善现，<a id="a-6G"></a>诸菩萨摩诃萨行深般若波罗蜜多，<a id="a-6H"></a>由离诸相无漏心力，<a id="a-6I"></a>能于一切无相、<a id="a-6J"></a>无得、<a id="a-6K"></a>无作法中，<a id="a-6L"></a>圆满精进波罗蜜多，<a id="a-6M"></a>亦能圆满诸余善法。</p>
  <p id="a6N">“复次，<a id="a-6O"></a>善现，<a id="a-6P"></a>诸菩萨摩诃萨行深般若波罗蜜多时，<a id="a-6Q"></a>能以离相无漏之心，<a id="a-6R"></a>而修静虑波罗蜜多。</p>
  <p id="a6S">“是菩萨摩诃萨除如来定，<a id="a-6T"></a>于余诸定皆能圆满。<a id="a-6U"></a>是菩萨摩诃萨离欲恶不善法，<a id="a-6V"></a>有寻有伺，<a id="a-6W"></a>离生喜乐，<a id="a-6X"></a>入初静虑，<a id="a-6Y"></a>乃至能入第四静虑具足而住。</p>
  <p id="a6Z">“是菩萨摩诃萨以慈俱心，<a id="a-6a"></a>广说乃至以舍俱心，<a id="a-6b"></a>普缘十方具足而住。</p>
  <p id="a6c">“是菩萨摩诃萨超诸色想，<a id="a-6d"></a>灭有对想，<a id="a-6e"></a>不思惟种种想，<a id="a-6f"></a>入无边空空无边处，<a id="a-6g"></a>乃至非想非非想处具足而住。</p>
  <p id="a6h">“是菩萨摩诃萨安住静虑波罗蜜多，<a id="a-6i"></a>于八解脱、<a id="a-6j"></a>九次第定，<a id="a-6k"></a>皆能顺逆具足而住。</p>
  <p id="a6l">“是菩萨摩诃萨于空、<a id="a-6m"></a>无相、<a id="a-6n"></a>无愿等持具足而住，<a id="a-6o"></a>于无间定如电光定、<a id="a-6p"></a>金刚喻定、<a id="a-6q"></a>圣正定等具足而住。</p>
  <p id="a6r">“是菩萨摩诃萨安住静虑波罗蜜多，<a id="a-6s"></a>修三十七菩提分法及道相智皆令圆满；<a id="a-6t"></a>以道相智摄受一切三摩地已，<a id="a-6u"></a>渐次修超净止观地，<a id="a-6v"></a>乃至修超独觉地已，<a id="a-6w"></a>证入菩萨正性离生；<a id="a-6x"></a>既入菩萨正性离生，<a id="a-6y"></a>修诸地行圆满佛地。<a id="a-6z"></a>是菩萨摩诃萨虽于诸地渐次修超，<a id="a-70"></a>乃至未得一切智智，<a id="a-71"></a>而于中间不取果证。</p>
  <p id="a72">“是菩萨摩诃萨安住静虑波罗蜜多，<a id="a-73"></a>从一佛土至一佛土，<a id="a-74"></a>亲近供养诸佛世尊，<a id="a-75"></a>于诸佛所殖众善本，<a id="a-76"></a>成熟有情，<a id="a-77"></a>严净佛土，<a id="a-78"></a>从一世界至一世界，<a id="a-79"></a>利乐有情身心无懈。<a id="a-7A"></a>或以布施乃至般若摄诸有情，<a id="a-7B"></a>或以戒蕴乃至解脱知见蕴摄诸有情，<a id="a-7C"></a>或教有情住预流果，<a id="a-7D"></a>广说乃至或教有情安住无上正等菩提，<a id="a-7E"></a>随诸有情善根势力善法增长，<a id="a-7F"></a>种种方便令其安住。</p>
  <p id="a7G">“是菩萨摩诃萨安住静虑波罗蜜多，<a id="a-7H"></a>能引一切陀罗尼门、<a id="a-7I"></a>三摩地门，<a id="a-7J"></a>能得殊胜四无礙解，<a id="a-7K"></a>能得殊胜异熟神通。</p>
  <p id="a7L">“是菩萨摩诃萨成就殊胜异熟神通，<a id="a-7M"></a>决定不复入于母胎，<a id="a-7N"></a>决定不复受淫欲乐，<a id="a-7O"></a>决定不复摄受生乘，<a id="a-7P"></a>决定不为生过所染。<a id="a-7Q"></a>所以者何？<a id="a-7R"></a>是菩萨摩诃萨善见善知一切法性皆如幻化，<a id="a-7S"></a>虽知诸行皆如幻化，<a id="a-7T"></a>而乘悲愿利乐有情；<a id="a-7U"></a>虽乘悲愿利乐有情，<a id="a-7V"></a>而达有情及彼施设皆不可得；<a id="a-7W"></a>虽达有情及彼施设皆不可得，<a id="a-7X"></a>而能安立一切有情，<a id="a-7Y"></a>令其安住不可得法，<a id="a-7Z"></a>此依世俗不依胜义。</p>
  <p id="a7a">“是菩萨摩诃萨安住静虑波罗蜜多，<a id="a-7b"></a>修行一切静虑、<a id="a-7c"></a>解脱、<a id="a-7d"></a>等持、<a id="a-7e"></a>等至，<a id="a-7f"></a>乃至圆满无上菩提，<a id="a-7g"></a>恒不舍离所修静虑波罗蜜多。</p>
  <p id="a7h">“是菩萨摩诃萨行道相智，<a id="a-7i"></a>方便引发一切相智，<a id="a-7j"></a>安住其中永断烦恼习气相续，<a id="a-7k"></a>能正自利亦正利他，<a id="a-7l"></a>能与一切世间天、<a id="a-7m"></a>人、<a id="a-7n"></a>阿素洛等作净福田，<a id="a-7o"></a>堪受世间供养恭敬。</p>
  <p id="a7p">“如是，<a id="a-7q"></a>善现，<a id="a-7r"></a>诸菩萨摩诃萨行深般若波罗蜜多，<a id="a-7s"></a>由离诸相无漏心力，<a id="a-7t"></a>能于一切无相、<a id="a-7u"></a>无得、<a id="a-7v"></a>无作法中，<a id="a-7w"></a>圆满静虑波罗蜜多，<a id="a-7x"></a>亦能圆满诸余善法。</p>
  <p id="a7y">“复次，<a id="a-7z"></a>善现，<a id="a-80"></a>诸菩萨摩诃萨行深般若波罗蜜多时，<a id="a-81"></a>能以离相无漏之心，<a id="a-82"></a>而修般若波罗蜜多。</p>
  <p id="a83">“是菩萨摩诃萨不见少法实有成就，<a id="a-84"></a>谓不见色、<a id="a-85"></a>受、<a id="a-86"></a>想、<a id="a-87"></a>行、<a id="a-88"></a>识广说乃至诸有漏法及无漏法实有成就，<a id="a-89"></a>亦复不见如是诸法若生若灭、<a id="a-8A"></a>若增益门若损减门、<a id="a-8B"></a>若有积集若有离散。<a id="a-8C"></a>如实观色、<a id="a-8D"></a>受、<a id="a-8E"></a>想、<a id="a-8F"></a>行、<a id="a-8G"></a>识广说乃至诸有漏法及无漏法皆是虚妄，<a id="a-8H"></a>皆非坚实，<a id="a-8I"></a>皆无自性。</p>
  <p id="a8J">“是菩萨摩诃萨如是观时，<a id="a-8K"></a>不得色自性，<a id="a-8L"></a>不得受、<a id="a-8M"></a>想、<a id="a-8N"></a>行、<a id="a-8O"></a>识自性，<a id="a-8P"></a>广说乃至不得有漏法自性，<a id="a-8Q"></a>不得无漏法自性。</p>
  <p id="a8R">“是菩萨摩诃萨行深般若波罗蜜多如是观时，<a id="a-8S"></a>于一切法深生信解皆以无性而为自性，<a id="a-8T"></a>于如是事生信解已，<a id="a-8U"></a>能行内空乃至能行无性自性空，<a id="a-8V"></a>如是行时，<a id="a-8W"></a>于一切法无所取著，<a id="a-8X"></a>谓不取著色，<a id="a-8Y"></a>亦不取著受、<a id="a-8Z"></a>想、<a id="a-8a"></a>行、<a id="a-8b"></a>识，<a id="a-8c"></a>广说乃至不取著一切菩萨摩诃萨行，<a id="a-8d"></a>亦不取著诸佛无上正等菩提。</p>
  <p id="a8e">“是菩萨摩诃萨行无所有甚深般若波罗蜜多时，<a id="a-8f"></a>能圆满菩提道，<a id="a-8g"></a>谓能圆满布施、<a id="a-8h"></a>净戒、<a id="a-8i"></a>安忍、<a id="a-8j"></a>精进、<a id="a-8k"></a>静虑、<a id="a-8l"></a>般若波罗蜜多广说乃至八十随好。</p>
  <p id="a8m">“是菩萨摩诃萨安住如是菩提道已，<a id="a-8n"></a>复能圆满异熟佛道，<a id="a-8o"></a>谓能圆满布施、<a id="a-8p"></a>净戒、<a id="a-8q"></a>安忍、<a id="a-8r"></a>精进、<a id="a-8s"></a>静虑、<a id="a-8t"></a>般若波罗蜜多及余无量菩提分法。</p>
  <p id="a8u">“是菩萨摩诃萨安住如是异熟佛道，<a id="a-8v"></a>由异熟生胜神通力，<a id="a-8w"></a>方便饶益诸有情类，<a id="a-8x"></a>随诸有情应以布施乃至般若波罗蜜多而摄受者，<a id="a-8y"></a>即以布施乃至般若波罗蜜多而摄受之；<a id="a-8z"></a>应以戒蕴乃至解脱知见蕴而摄受者，<a id="a-90"></a>即以戒蕴乃至解脱知见蕴而摄受之；<a id="a-91"></a>应令安住预流果或一来果乃至无上正等菩提者，<a id="a-92"></a>即以方便令其安住预流果或一来果乃至无上正等菩提。</p>
  <p id="a93">“是菩萨摩诃萨能作种种神通变现，<a id="a-94"></a>欲往殑伽沙等世界，<a id="a-95"></a>随意能往；<a id="a-96"></a>欲现所往诸世界中种种珍宝，<a id="a-97"></a>随意能现；<a id="a-98"></a>欲令所往诸世界中有情受用诸妙珍宝，<a id="a-99"></a>随其所乐皆令满足。</p>
  <p id="a9A">“是菩萨摩诃萨从一世界趣一世界，<a id="a-9B"></a>利益安乐无量有情，<a id="a-9C"></a>见诸世界严净之相，<a id="a-9D"></a>能自摄受随意所乐庄严佛土。<a id="a-9E"></a>犹如他化自在诸天诸有所须种种乐具随心而现，<a id="a-9F"></a>如是菩萨随意摄受种种庄严无量佛土，<a id="a-9G"></a>此所摄受诸佛土中，<a id="a-9H"></a>微妙清净离杂染法，<a id="a-9I"></a>随意所欲悉皆能现。</p>
  <p id="a9J">“是菩萨摩诃萨由异熟生布施、<a id="a-9K"></a>净戒、<a id="a-9L"></a>安忍、<a id="a-9M"></a>精进、<a id="a-9N"></a>静虑、<a id="a-9O"></a>般若波罗蜜多，<a id="a-9P"></a>及异熟生诸妙神通，<a id="a-9Q"></a>并异熟生菩提道故行道相智，<a id="a-9R"></a>由道相智得成熟故，<a id="a-9S"></a>复能证得一切相智。<a id="a-9T"></a>由得此智，<a id="a-9U"></a>于一切法无所摄受，<a id="a-9V"></a>谓不摄受色，<a id="a-9W"></a>亦不摄受受、<a id="a-9X"></a>想、<a id="a-9Y"></a>行、<a id="a-9Z"></a>识，<a id="a-9a"></a>广说乃至亦不摄受若善法非善法、<a id="a-9b"></a>若世间法出世间法、<a id="a-9c"></a>若有漏法无漏法、<a id="a-9d"></a>若有为法无为法，<a id="a-9e"></a>亦不摄受所证无上正等菩提，<a id="a-9f"></a>亦不摄受一切佛土所受用物，<a id="a-9g"></a>其中有情于一切法亦无摄受。<a id="a-9h"></a>所以者何？<a id="a-9i"></a>是菩萨摩诃萨先不摄受一切法故，<a id="a-9j"></a>于一切法无所得故，<a id="a-9k"></a>为诸有情无倒宣说一切法性无摄受故。</p>
  <p id="a9l">“如是，<a id="a-9m"></a>善现，<a id="a-9n"></a>诸菩萨摩诃萨行深般若波罗蜜多，<a id="a-9o"></a>由离诸相无漏心力，<a id="a-9p"></a>能于一切无相、<a id="a-9q"></a>无得、<a id="a-9r"></a>无作法中，<a id="a-9s"></a>圆满般若波罗蜜多，<a id="a-9t"></a>亦能圆满诸余善法。<a id="a-9u"></a>”</p>
  <p id="a9v">尔时，<a id="a-9w"></a>善现复白佛言：<a id="a-9x"></a>“诸菩萨摩诃萨云何能于无杂、<a id="a-9y"></a>无相、<a id="a-9z"></a>自相空法，<a id="a-A0"></a>圆满布施乃至般若波罗蜜多？<a id="a-A1"></a>云何能于一切无漏、<a id="a-A2"></a>无差别法施设差别？<a id="a-A3"></a>云何了知如是诸法差别之相？<a id="a-A4"></a>云何于般若波罗蜜多中，<a id="a-A5"></a>摄受六种波罗蜜多及余一切世、<a id="a-A6"></a>出世法？<a id="a-A7"></a>云何能于异相诸法施设一相所谓无相，<a id="a-A8"></a>及于一相、<a id="a-A9"></a>无相法中施设种种差别法相？<a id="a-AA"></a>”</p>
  <p id="aAB">佛告善现：<a id="a-AC"></a>“诸菩萨摩诃萨行深般若波罗蜜多时，<a id="a-AD"></a>安住如梦、<a id="a-AE"></a>如响、<a id="a-AF"></a>如像、<a id="a-AG"></a>如光影、<a id="a-AH"></a>如阳焰、<a id="a-AI"></a>如幻、<a id="a-AJ"></a>如化、<a id="a-AK"></a>如寻香城五取蕴中，<a id="a-AL"></a>为诸有情修行布施乃至般若波罗蜜多，<a id="a-AM"></a>如实了知如梦乃至如寻香城五取蕴皆无相。<a id="a-AN"></a>所以者何？<a id="a-AO"></a>梦乃至寻香城皆无自性，<a id="a-AP"></a>若法无自性是法则无相，<a id="a-AQ"></a>若法无相是法一相，<a id="a-AR"></a>所谓无相。<a id="a-AS"></a>由此因缘，<a id="a-AT"></a>当知一切施者、<a id="a-AU"></a>受者、<a id="a-AV"></a>施物、<a id="a-AW"></a>施性、<a id="a-AX"></a>施果、<a id="a-AY"></a>施缘皆同无相。</p>
  <p id="aAZ">“若如是知而行布施，<a id="a-Aa"></a>则能圆满所行布施波罗蜜多，<a id="a-Ab"></a>若能圆满所行布施波罗蜜多，<a id="a-Ac"></a>则于净戒、<a id="a-Ad"></a>安忍、<a id="a-Ae"></a>精进、<a id="a-Af"></a>静虑、<a id="a-Ag"></a>般若波罗蜜多常不舍离。<a id="a-Ah"></a>安住此六波罗蜜多，<a id="a-Ai"></a>则能圆满四静虑、<a id="a-Aj"></a>四无量、<a id="a-Ak"></a>四无色定，<a id="a-Al"></a>亦能圆满四念住乃至八圣道支，<a id="a-Am"></a>广说乃至亦能圆满一切智、<a id="a-An"></a>道相智、<a id="a-Ao"></a>一切相智。</p>
  <p id="aAp">“是菩萨摩诃萨安住如是诸异熟生圣无漏法，<a id="a-Aq"></a>以神通力能往十方殑伽沙等诸佛世界，<a id="a-Ar"></a>以无量种上妙乐具供养恭敬诸佛世尊，<a id="a-As"></a>与诸有情作饶益事，<a id="a-At"></a>应以布施乃至般若波罗蜜多而摄益者，<a id="a-Au"></a>即以布施乃至般若波罗蜜多而摄益之；<a id="a-Av"></a>应以诸余种种善法而摄益者，<a id="a-Aw"></a>即以诸余种种善法而摄益之。</p>
  <p id="aAx">“是菩萨摩诃萨成就如是殊胜善根，<a id="a-Ay"></a>于一切法皆得自在，<a id="a-Az"></a>虽受生死不为生死过失所染。<a id="a-B0"></a>为欲饶益诸有情故，<a id="a-B1"></a>摄受人天富贵自在，<a id="a-B2"></a>由此富贵自在势力，<a id="a-B3"></a>能作有情诸饶益事，<a id="a-B4"></a>以四摄事而摄受之。</p>
  <p id="aB5">“是菩萨摩诃萨知一切法皆无相故，<a id="a-B6"></a>虽知预流果而不住预流果，<a id="a-B7"></a>乃至虽知独觉菩提而不住独觉菩提。<a id="a-B8"></a>所以者何？<a id="a-B9"></a>是菩萨摩诃萨如实了知一切法已，<a id="a-BA"></a>为欲证得不共一切声闻、<a id="a-BB"></a>独觉一切相智。</p>
  <p id="aBC">“如是，<a id="a-BD"></a>善现，<a id="a-BE"></a>诸菩萨摩诃萨知一切法皆无相故，<a id="a-BF"></a>如实了知布施等六波罗蜜多及余无量无边佛法皆同无相。<a id="a-BG"></a>由是因缘，<a id="a-BH"></a>普能圆满一切佛法，<a id="a-BI"></a>便能证得一切智智，<a id="a-BJ"></a>穷未来际利乐有情。</p>
  <p id="aBK">“复次，<a id="a-BL"></a>善现，<a id="a-BM"></a>诸菩萨摩诃萨行深般若波罗蜜多时，<a id="a-BN"></a>安住如梦、<a id="a-BO"></a>如响、<a id="a-BP"></a>如像、<a id="a-BQ"></a>如光影、<a id="a-BR"></a>如阳焰、<a id="a-BS"></a>如幻、<a id="a-BT"></a>如化、<a id="a-BU"></a>如寻香城五取蕴中，<a id="a-BV"></a>圆满净戒波罗蜜多。<a id="a-BW"></a>是菩萨摩诃萨如实了知是五取蕴如梦乃至如寻香城，<a id="a-BX"></a>便能圆满无相净戒波罗蜜多。<a id="a-BY"></a>如是净戒，<a id="a-BZ"></a>无缺无隙，<a id="a-Ba"></a>无瑕无秽，<a id="a-Bb"></a>无所取著，<a id="a-Bc"></a>应受供养，<a id="a-Bd"></a>智者所赞，<a id="a-Be"></a>妙善受持，<a id="a-Bf"></a>妙善究竟，<a id="a-Bg"></a>是圣无漏，<a id="a-Bh"></a>是出世间道支所摄。<a id="a-Bi"></a>安住此戒，<a id="a-Bj"></a>能善受持受施设戒、<a id="a-Bk"></a>法尔得戒、<a id="a-Bl"></a>律仪戒、<a id="a-Bm"></a>有表戒、<a id="a-Bn"></a>无表戒、<a id="a-Bo"></a>现行戒、<a id="a-Bp"></a>不现行戒、<a id="a-Bq"></a>威仪戒、<a id="a-Br"></a>非威仪戒。</p>
  <p id="aBs">“是菩萨摩诃萨虽具成就如是诸戒，<a id="a-Bt"></a>而于诸法无所执著，<a id="a-Bu"></a>不作是念：<a id="a-Bv"></a>‘我因此戒当生刹帝利大族乃至居士大族富贵自在。<a id="a-Bw"></a>’不作是念：<a id="a-Bx"></a>‘我因此戒当作小王、<a id="a-By"></a>或作大王、<a id="a-Bz"></a>或作轮王、<a id="a-C0"></a>或作辅相富贵自在。<a id="a-C1"></a>’不作是念：<a id="a-C2"></a>‘我因此戒当生四大王众天乃至非想非非想处天富贵自在。<a id="a-C3"></a>’不作是念：<a id="a-C4"></a>‘我因此戒当得预流果乃至无上正等菩提。<a id="a-C5"></a>’所以者何？<a id="a-C6"></a>如是诸法皆同一相，<a id="a-C7"></a>所谓无相、<a id="a-C8"></a>无住、<a id="a-C9"></a>无得，<a id="a-CA"></a>无相之法不得无相，<a id="a-CB"></a>有相之法不得有相，<a id="a-CC"></a>无相之法不得有相，<a id="a-CD"></a>有相之法不得无相，<a id="a-CE"></a>由此因缘都无所得。</p>
  <p id="aCF">“如是，<a id="a-CG"></a>善现，<a id="a-CH"></a>诸菩萨摩诃萨行深般若波罗蜜多，<a id="a-CI"></a>疾能圆满无相净戒波罗蜜多；<a id="a-CJ"></a>既能圆满无相净戒波罗蜜多，<a id="a-CK"></a>疾入菩萨正性离生；<a id="a-CL"></a>既入菩萨正性离生，<a id="a-CM"></a>复得菩萨无生法忍；<a id="a-CN"></a>既得菩萨无生法忍，<a id="a-CO"></a>修行道相智趣一切相智得异熟生五胜神通，<a id="a-CP"></a>复得五百陀罗尼门，<a id="a-CQ"></a>亦得五百三摩地门；<a id="a-CR"></a>住此复得四无礙解，<a id="a-CS"></a>从一佛土至一佛土，<a id="a-CT"></a>亲近供养诸佛世尊，<a id="a-CU"></a>成熟有情、<a id="a-CV"></a>严净佛土。</p>
  <p id="aCW">“是菩萨摩诃萨为化有情，<a id="a-CX"></a>虽现流转诸趣生死，<a id="a-CY"></a>而不为彼过失所染。<a id="a-CZ"></a>如幻化人虽现行住坐卧等事，<a id="a-Ca"></a>而无真实往来等业；<a id="a-Cb"></a>虽现种种利乐有情，<a id="a-Cc"></a>而于有情及彼施设都无所得。<a id="a-Cd"></a>如有如来、<a id="a-Ce"></a>应、<a id="a-Cf"></a>正等觉，<a id="a-Cg"></a>名苏扇多，<a id="a-Ch"></a>得菩提已转妙法轮，<a id="a-Ci"></a>度无量众令出生死证得涅槃。<a id="a-Cj"></a>时，<a id="a-Ck"></a>无有情堪受佛记，<a id="a-Cl"></a>遂作化佛令久住世，<a id="a-Cm"></a>自舍寿行潜入涅槃。<a id="a-Cn"></a>彼化佛身住一劫已，<a id="a-Co"></a>授一菩萨大菩提记，<a id="a-Cp"></a>然后示入无余涅槃。<a id="a-Cq"></a>彼化佛身，<a id="a-Cr"></a>虽作种种益有情事而无所得，<a id="a-Cs"></a>谓不得色、<a id="a-Ct"></a>受、<a id="a-Cu"></a>想、<a id="a-Cv"></a>行、<a id="a-Cw"></a>识，<a id="a-Cx"></a>乃至不得一切有漏、<a id="a-Cy"></a>无漏等法及诸有情。<a id="a-Cz"></a>诸菩萨摩诃萨亦复如是，<a id="a-D0"></a>虽有所作而无所得。</p>
  <p id="aD1">“如是，<a id="a-D2"></a>善现，<a id="a-D3"></a>诸菩萨摩诃萨行深般若波罗蜜多，<a id="a-D4"></a>圆满净戒波罗蜜多；<a id="a-D5"></a>由此净戒波罗蜜多得圆满故，<a id="a-D6"></a>便能摄受一切佛法，<a id="a-D7"></a>因斯证得一切智智，<a id="a-D8"></a>穷未来际利乐有情。</p>
  <p id="aD9">“复次，<a id="a-DA"></a>善现，<a id="a-DB"></a>诸菩萨摩诃萨行深般若波罗蜜多时，<a id="a-DC"></a>安住如梦、<a id="a-DD"></a>如响、<a id="a-DE"></a>如像、<a id="a-DF"></a>如光影、<a id="a-DG"></a>如阳焰、<a id="a-DH"></a>如幻、<a id="a-DI"></a>如化、<a id="a-DJ"></a>如寻香城五取蕴中，<a id="a-DK"></a>圆满安忍波罗蜜多。<a id="a-DL"></a>是菩萨摩诃萨如实了知五种取蕴如梦乃至如寻香城，<a id="a-DM"></a>便能圆满无相安忍波罗蜜多。</p>
  <p id="aDN">“善现，<a id="a-DO"></a>云何菩萨摩诃萨行深般若波罗蜜多时，<a id="a-DP"></a>如实了知五种取蕴如梦乃至如寻香城，<a id="a-DQ"></a>便能圆满无相安忍波罗蜜多？<a id="a-DR"></a>善现，<a id="a-DS"></a>是菩萨摩诃萨如实了知五种取蕴无实相故，<a id="a-DT"></a>修二种忍便能圆满无相安忍波罗蜜多。<a id="a-DU"></a>何等为二？<a id="a-DV"></a>一、<a id="a-DW"></a>安受忍；<a id="a-DX"></a>二、<a id="a-DY"></a>观察忍。</p>
  <p id="aDZ">“安受忍者，<a id="a-Da"></a>谓诸菩萨从初发心乃至安坐妙菩提座，<a id="a-Db"></a>于其中间，<a id="a-Dc"></a>假使一切有情之类皆来诃责，<a id="a-Dd"></a>刀杖加害，<a id="a-De"></a>是时，<a id="a-Df"></a>菩萨为满安忍波罗蜜多，<a id="a-Dg"></a>乃至不生一念瞋恨，<a id="a-Dh"></a>亦复不起加报之心，<a id="a-Di"></a>但作是念：<a id="a-Dj"></a>‘彼诸有情深可怜愍，<a id="a-Dk"></a>增上烦恼撞击其心不得自在，<a id="a-Dl"></a>于我发起如是恶业，<a id="a-Dm"></a>我今不应瞋恨于彼。<a id="a-Dn"></a>’复作是念：<a id="a-Do"></a>‘由我摄受怨家诸蕴，<a id="a-Dp"></a>令彼有情于我发起如是恶业，<a id="a-Dq"></a>但应自责不应瞋。<a id="a-Dr"></a>’彼菩萨如是审观察时，<a id="a-Ds"></a>于彼有情深生慈愍，<a id="a-Dt"></a>如是等类名安受忍。</p>
  <p id="aDu">“观察忍者，<a id="a-Dv"></a>谓诸菩萨作是思惟：<a id="a-Dw"></a>‘诸行如幻、<a id="a-Dx"></a>虚妄不实、<a id="a-Dy"></a>不得自在，<a id="a-Dz"></a>亦如虚空无我，<a id="a-E0"></a>乃至知者、<a id="a-E1"></a>见者唯是虚妄分别所起，<a id="a-E2"></a>一切皆是自心所变，<a id="a-E3"></a>谁诃责我？<a id="a-E4"></a>谁加害我？<a id="a-E5"></a>谁复受彼诃责、<a id="a-E6"></a>加害？<a id="a-E7"></a>皆是自心虚妄分别，<a id="a-E8"></a>我今不应横起执著，<a id="a-E9"></a>如是诸法由自性空、<a id="a-EA"></a>胜义空故都无所有。<a id="a-EB"></a>’菩萨如是审观察时，<a id="a-EC"></a>如实了知诸行空寂，<a id="a-ED"></a>于一切法不生异想，<a id="a-EE"></a>如是等类名观察忍。</p>
  <p id="aEF">“是菩萨摩诃萨修学如是二种忍故，<a id="a-EG"></a>便能圆满无相安忍波罗蜜多，<a id="a-EH"></a>由此便得无生法忍。<a id="a-EI"></a>”</p>
  <p id="aEJ">具寿善现即白佛言：<a id="a-EK"></a>“云何名为无生法忍？<a id="a-EL"></a>此何所断？<a id="a-EM"></a>复是何智？<a id="a-EN"></a>”</p>
  <p id="aEO">佛告善现：<a id="a-EP"></a>“由斯势力乃至少分恶不善法亦不得生，<a id="a-EQ"></a>是故名为无生法忍。<a id="a-ER"></a>此令一切我及我所慢等烦恼毕竟寂灭，<a id="a-ES"></a>如实忍受诸行如梦，<a id="a-ET"></a>广说乃至如寻香城，<a id="a-EU"></a>此忍名智，<a id="a-EV"></a>得此智故名为获得无生法忍。<a id="a-EW"></a>”</p>
  <p id="aEX">具寿善现复白佛言：<a id="a-EY"></a>“声闻、<a id="a-EZ"></a>独觉无生法忍，<a id="a-Ea"></a>与诸菩萨无生法忍，<a id="a-Eb"></a>有何差别？<a id="a-Ec"></a>”</p>
  <p id="aEd">佛告善现：<a id="a-Ee"></a>“诸预流者乃至独觉若智若断，<a id="a-Ef"></a>亦名菩萨摩诃萨忍。<a id="a-Eg"></a>复有菩萨摩诃萨忍，<a id="a-Eh"></a>谓忍诸法毕竟不生，<a id="a-Ei"></a>是为差别。</p>
  <p id="aEj">“善现当知，<a id="a-Ek"></a>诸菩萨摩诃萨成就如是殊胜忍故，<a id="a-El"></a>超过一切声闻、<a id="a-Em"></a>独觉。<a id="a-En"></a>诸菩萨摩诃萨安住如是异熟忍中行菩萨道能圆满道相智，<a id="a-Eo"></a>成就如是道相智故，<a id="a-Ep"></a>常不远离四念住乃至八圣道支，<a id="a-Eq"></a>亦不远离空、<a id="a-Er"></a>无相、<a id="a-Es"></a>无愿解脱门，<a id="a-Et"></a>亦不远离异熟神通；<a id="a-Eu"></a>由不远离异熟神通，<a id="a-Ev"></a>从一佛土至一佛土，<a id="a-Ew"></a>亲近供养诸佛世尊，<a id="a-Ex"></a>成熟有情、<a id="a-Ey"></a>严净佛土；<a id="a-Ez"></a>作是事已，<a id="a-F0"></a>便能证得一切智智。</p>
  <p id="aF1">“如是，<a id="a-F2"></a>善现，<a id="a-F3"></a>诸菩萨摩诃萨行深般若波罗蜜多，<a id="a-F4"></a>速能圆满无相安忍波罗蜜多；<a id="a-F5"></a>由此安忍波罗蜜多得圆满故，<a id="a-F6"></a>便能圆满一切佛法，<a id="a-F7"></a>因斯证得一切智智，<a id="a-F8"></a>穷未来际利乐有情。</p>
  <p id="aF9">“复次，<a id="a-FA"></a>善现，<a id="a-FB"></a>诸菩萨摩诃萨行深般若波罗蜜多时，<a id="a-FC"></a>安住如梦、<a id="a-FD"></a>如响、<a id="a-FE"></a>如像、<a id="a-FF"></a>如光影、<a id="a-FG"></a>如阳焰、<a id="a-FH"></a>如幻、<a id="a-FI"></a>如化、<a id="a-FJ"></a>如寻香城五取蕴中，<a id="a-FK"></a>如实了知五种取蕴如梦乃至如寻香城无实相已，<a id="a-FL"></a>发起勇猛身心精进。</p>
  <p id="aFM">“是菩萨摩诃萨发起勇猛身精进故，<a id="a-FN"></a>引发殊胜迅速神通，<a id="a-FO"></a>能往十方诸佛世界，<a id="a-FP"></a>亲近供养诸佛世尊，<a id="a-FQ"></a>于诸佛所种诸善根，<a id="a-FR"></a>利益安乐诸有情类，<a id="a-FS"></a>亦能严净种种佛土。<a id="a-FT"></a>是菩萨摩诃萨由身精进，<a id="a-FU"></a>成熟有情以三乘法方便令住。<a id="a-FV"></a>如是，<a id="a-FW"></a>善现，<a id="a-FX"></a>诸菩萨摩诃萨行深般若波罗蜜多，<a id="a-FY"></a>由身精进速能圆满无相精进波罗蜜多。</p>
  <p id="aFZ">“是菩萨摩诃萨发起勇猛心精进故，<a id="a-Fa"></a>引发诸圣无漏道支所摄圣道，<a id="a-Fb"></a>圆满精进波罗蜜多，<a id="a-Fc"></a>于中具能摄诸善法，<a id="a-Fd"></a>谓四念住广说乃至一切相智。<a id="a-Fe"></a>是菩萨摩诃萨由心精进，<a id="a-Ff"></a>诸相随好皆得圆满，<a id="a-Fg"></a>放大光明照无边界，<a id="a-Fh"></a>由心精进极圆满故，<a id="a-Fi"></a>永断烦恼习气相续，<a id="a-Fj"></a>证得无上正等菩提，<a id="a-Fk"></a>转妙法轮具三十二相，<a id="a-Fl"></a>令大千界六种变动。<a id="a-Fm"></a>其中有情蒙光照触、<a id="a-Fn"></a>睹斯变动、<a id="a-Fo"></a>闻正法音，<a id="a-Fp"></a>随其所应，<a id="a-Fq"></a>于三乘道得不退转乃至究竟。</p>
  <p id="aFr">“如是，<a id="a-Fs"></a>善现，<a id="a-Ft"></a>诸菩萨摩诃萨行深般若波罗蜜多，<a id="a-Fu"></a>圆满精进波罗蜜多，<a id="a-Fv"></a>由此精进波罗蜜多，<a id="a-Fw"></a>能办自他多饶益事，<a id="a-Fx"></a>速能圆满一切佛法，<a id="a-Fy"></a>因斯证得一切智智，<a id="a-Fz"></a>穷未来际利乐有情。</p>
 </body>
</html>