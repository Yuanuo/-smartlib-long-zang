<!doctype html>
<html id="z3IBT4m8H" data-ver="1137">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百一十二</h1>
  <h2 id="a2">第三分善友品第十八</h2>
  <p id="a3">尔时，<a id="a-4"></a>具寿善现复白佛言：<a id="a-5"></a>“世尊，<a id="a-6"></a>新学大乘诸菩萨摩诃萨，<a id="a-7"></a>云何应学般若、<a id="a-8"></a>静虑、<a id="a-9"></a>精进、<a id="a-A"></a>安忍、<a id="a-B"></a>净戒、<a id="a-C"></a>布施波罗蜜多？<a id="a-D"></a>”</p>
  <p id="aE">佛告善现：<a id="a-F"></a>“新学大乘诸菩萨摩诃萨，<a id="a-G"></a>欲学般若乃至布施波罗蜜多，<a id="a-H"></a>应先亲近、<a id="a-I"></a>承事、<a id="a-J"></a>供养能善宣说分别般若乃至布施波罗蜜多真净善友，<a id="a-K"></a>谓说般若波罗蜜多甚深经时，<a id="a-L"></a>教诫教授新学大乘诸菩萨言：<a id="a-M"></a>‘来！<a id="a-N"></a>善男子，<a id="a-O"></a>汝应勤修布施、<a id="a-P"></a>净戒、<a id="a-Q"></a>安忍、<a id="a-R"></a>精进、<a id="a-S"></a>静虑、<a id="a-T"></a>般若波罗蜜多。<a id="a-U"></a>汝勤修时应以无所得而为方便，<a id="a-V"></a>与一切有情平等共有回向无上正等菩提。<a id="a-W"></a>汝勿以色蕴乃至识蕴而取无上正等菩提，<a id="a-X"></a>亦勿以眼处乃至意处而取无上正等菩提，<a id="a-Y"></a>亦勿以色处乃至法处而取无上正等菩提，<a id="a-Z"></a>亦勿以眼界乃至意界而取无上正等菩提，<a id="a-a"></a>亦勿以色界乃至法界而取无上正等菩提，<a id="a-b"></a>亦勿以眼识界乃至意识界而取无上正等菩提，<a id="a-c"></a>亦勿以眼触乃至意触而取无上正等菩提，<a id="a-d"></a>亦勿以眼触为缘所生诸受乃至意触为缘所生诸受而取无上正等菩提，<a id="a-e"></a>亦勿以地界乃至识界而取无上正等菩提，<a id="a-f"></a>亦勿以因缘乃至增上缘而取无上正等菩提，<a id="a-g"></a>亦勿以无明乃至老死而取无上正等菩提，<a id="a-h"></a>亦勿以布施波罗蜜多乃至般若波罗蜜多而取无上正等菩提，<a id="a-i"></a>亦勿以内空乃至无性自性空而取无上正等菩提，<a id="a-j"></a>亦勿以真如乃至不思议界而取无上正等菩提，<a id="a-k"></a>亦勿以苦、<a id="a-l"></a>集、<a id="a-m"></a>灭、<a id="a-n"></a>道圣谛而取无上正等菩提，<a id="a-o"></a>亦勿以四念住乃至八圣道支而取无上正等菩提，<a id="a-p"></a>亦勿以四静虑、<a id="a-q"></a>四无量、<a id="a-r"></a>四无色定而取无上正等菩提，<a id="a-s"></a>亦勿以八解脱、<a id="a-t"></a>八胜处、<a id="a-u"></a>九次第定、<a id="a-v"></a>十遍处而取无上正等菩提，<a id="a-w"></a>亦勿以空、<a id="a-x"></a>无相、<a id="a-y"></a>无愿解脱门而取无上正等菩提，<a id="a-z"></a>亦勿以净观地乃至如来地而取无上正等菩提，<a id="a-10"></a>亦勿以极喜地乃至法云地而取无上正等菩提，<a id="a-11"></a>亦勿以一切陀罗尼门、<a id="a-12"></a>三摩地门而取无上正等菩提，<a id="a-13"></a>亦勿以五眼、<a id="a-14"></a>六神通而取无上正等菩提，<a id="a-15"></a>亦勿以如来十力乃至十八佛不共法而取无上正等菩提，<a id="a-16"></a>亦勿以三十二相、<a id="a-17"></a>八十随好而取无上正等菩提，<a id="a-18"></a>亦勿以无忘失法、<a id="a-19"></a>恒住舍性而取无上正等菩提，<a id="a-1A"></a>亦勿以预流果乃至独觉菩提而取无上正等菩提，<a id="a-1B"></a>亦勿以一切菩萨摩诃萨行、<a id="a-1C"></a>诸佛无上正等菩提而取无上正等菩提，<a id="a-1D"></a>亦勿以一切智、<a id="a-1E"></a>道相智、<a id="a-1F"></a>一切相智而取无上正等菩提。<a id="a-1G"></a>何以故？<a id="a-1H"></a>善男子，<a id="a-1I"></a>若不取色便得无上正等菩提，<a id="a-1J"></a>乃至不取一切相智便得无上正等菩提。</p>
  <p id="a1K">“‘汝善男子，<a id="a-1L"></a>行深般若波罗蜜多时，<a id="a-1M"></a>勿贪著色、<a id="a-1N"></a>受、<a id="a-1O"></a>想、<a id="a-1P"></a>行、<a id="a-1Q"></a>识，<a id="a-1R"></a>广说乃至一切相智。<a id="a-1S"></a>所以者何？<a id="a-1T"></a>以色乃至一切相智非可贪著。<a id="a-1U"></a>何以故？<a id="a-1V"></a>善男子，<a id="a-1W"></a>以一切法自性空故。<a id="a-1X"></a>’”</p>
  <p id="a1Y">尔时，<a id="a-1Z"></a>善现复白佛言：<a id="a-1a"></a>“诸菩萨摩诃萨能为难事，<a id="a-1b"></a>于一切法自相空中，<a id="a-1c"></a>希求无上正等菩提，<a id="a-1d"></a>欲证无上正等菩提。<a id="a-1e"></a>”</p>
  <p id="a1f">佛告善现：<a id="a-1g"></a>“如是，<a id="a-1h"></a>如是，<a id="a-1i"></a>诸菩萨摩诃萨能为难事，<a id="a-1j"></a>于一切法自相空中，<a id="a-1k"></a>希求无上正等菩提，<a id="a-1l"></a>欲证无上正等菩提。<a id="a-1m"></a>善现当知，<a id="a-1n"></a>诸菩萨摩诃萨虽知诸法皆如幻事，<a id="a-1o"></a>广说乃至如寻香城，<a id="a-1p"></a>自相皆空，<a id="a-1q"></a>而为世间得义利故，<a id="a-1r"></a>发趣无上正等菩提；<a id="a-1s"></a>为令世间得利益故，<a id="a-1t"></a>发趣无上正等菩提；<a id="a-1u"></a>为令世间得安乐故，<a id="a-1v"></a>发趣无上正等菩提；<a id="a-1w"></a>为欲拔济诸世间故，<a id="a-1x"></a>发趣无上正等菩提；<a id="a-1y"></a>为与世间作归依故，<a id="a-1z"></a>发趣无上正等菩提；<a id="a-20"></a>为与世间作舍宅故，<a id="a-21"></a>发趣无上正等菩提；<a id="a-22"></a>欲示世间究竟道故，<a id="a-23"></a>发趣无上正等菩提；<a id="a-24"></a>为与世间作洲渚故，<a id="a-25"></a>发趣无上正等菩提；<a id="a-26"></a>为与世间作日月故，<a id="a-27"></a>发趣无上正等菩提；<a id="a-28"></a>为与世间作灯烛故，<a id="a-29"></a>发趣无上正等菩提；<a id="a-2A"></a>为与世间作导师故，<a id="a-2B"></a>发趣无上正等菩提；<a id="a-2C"></a>为与世间作将帅故，<a id="a-2D"></a>发趣无上正等菩提；<a id="a-2E"></a>为与世间作所趣故，<a id="a-2F"></a>发趣无上正等菩提。</p>
  <p id="a2G">“云何菩萨摩诃萨为令世间得义利故，<a id="a-2H"></a>发趣无上正等菩提？<a id="a-2I"></a>善现，<a id="a-2J"></a>菩萨摩诃萨为欲解脱一切有情诸苦恼事，<a id="a-2K"></a>修行布施乃至般若，<a id="a-2L"></a>发趣无上正等菩提。<a id="a-2M"></a>是为菩萨摩诃萨为令世间得义利故，<a id="a-2N"></a>发趣无上正等菩提。</p>
  <p id="a2O">“云何菩萨摩诃萨为令世间得利益故，<a id="a-2P"></a>发趣无上正等菩提？<a id="a-2Q"></a>善现，<a id="a-2R"></a>菩萨摩诃萨为拔五趣怖畏有情置于涅槃无畏彼岸，<a id="a-2S"></a>发趣无上正等菩提。<a id="a-2T"></a>是为菩萨摩诃萨为令世间得利益故，<a id="a-2U"></a>发趣无上正等菩提。</p>
  <p id="a2V">“云何菩萨摩诃萨为令世间得安乐故，<a id="a-2W"></a>发趣无上正等菩提？<a id="a-2X"></a>善现，<a id="a-2Y"></a>菩萨摩诃萨为拔忧苦愁恼有情置于涅槃安隐彼岸，<a id="a-2Z"></a>发趣无上正等菩提。<a id="a-2a"></a>是为菩萨摩诃萨为令世间得安乐故，<a id="a-2b"></a>发趣无上正等菩提。</p>
  <p id="a2c">“云何菩萨摩诃萨为欲拔济诸世间故，<a id="a-2d"></a>发趣无上正等菩提？<a id="a-2e"></a>善现，<a id="a-2f"></a>菩萨摩诃萨见诸有情堕三恶趣，<a id="a-2g"></a>为欲拔济令修善业，<a id="a-2h"></a>渐依三乘而趣出离，<a id="a-2i"></a>发趣无上正等菩提。<a id="a-2j"></a>是为菩萨摩诃萨为欲拔济诸世间故，<a id="a-2k"></a>发趣无上正等菩提。</p>
  <p id="a2l">“云何菩萨摩诃萨为与世间作归依故，<a id="a-2m"></a>发趣无上正等菩提？<a id="a-2n"></a>善现，<a id="a-2o"></a>菩萨摩诃萨为令一切生老病死愁叹忧苦所逼有情，<a id="a-2p"></a>速得解脱生等众苦，<a id="a-2q"></a>住无余依般涅槃界，<a id="a-2r"></a>发趣无上正等菩提。<a id="a-2s"></a>是为菩萨摩诃萨为与世间作归依故，<a id="a-2t"></a>发趣无上正等菩提。</p>
  <p id="a2u">“云何菩萨摩诃萨为与世间作舍宅故，<a id="a-2v"></a>发趣无上正等菩提？<a id="a-2w"></a>善现，<a id="a-2x"></a>菩萨摩诃萨欲为有情说一切法皆不和合，<a id="a-2y"></a>发趣无上正等菩提。<a id="a-2z"></a>是为菩萨摩诃萨为与世间作舍宅故，<a id="a-30"></a>发趣无上正等菩提。<a id="a-31"></a>”</p>
  <p id="a32">具寿善现白佛言：<a id="a-33"></a>“世尊，<a id="a-34"></a>云何一切法皆不和合？<a id="a-35"></a>”</p>
  <p id="a36">佛告善现：<a id="a-37"></a>“诸色不和合即色不相属，<a id="a-38"></a>若色不相属即色无生，<a id="a-39"></a>若色无生即色无灭，<a id="a-3A"></a>若色无灭即色不和合，<a id="a-3B"></a>受、<a id="a-3C"></a>想、<a id="a-3D"></a>行、<a id="a-3E"></a>识广说乃至一切相智亦复如是。<a id="a-3F"></a>诸菩萨摩诃萨欲为有情说一切法皆有如是不和合相，<a id="a-3G"></a>发趣无上正等菩提。</p>
  <p id="a3H">“云何菩萨摩诃萨欲示世间究竟道故，<a id="a-3I"></a>发趣无上正等菩提？<a id="a-3J"></a>善现，<a id="a-3K"></a>菩萨摩诃萨发趣无上正等菩提，<a id="a-3L"></a>欲为有情说如是法，<a id="a-3M"></a>谓色彼岸即非色，<a id="a-3N"></a>受、<a id="a-3O"></a>想、<a id="a-3P"></a>行、<a id="a-3Q"></a>识彼岸即非受、<a id="a-3R"></a>想、<a id="a-3S"></a>行、<a id="a-3T"></a>识，<a id="a-3U"></a>广说乃至一切智彼岸即非一切智，<a id="a-3V"></a>道相智、<a id="a-3W"></a>一切相智彼岸即非道相智、<a id="a-3X"></a>一切相智。<a id="a-3Y"></a>善现当知，<a id="a-3Z"></a>如色等彼岸相，<a id="a-3a"></a>一切法亦尔。<a id="a-3b"></a>”</p>
  <p id="a3c">具寿善现便白佛言：<a id="a-3d"></a>“若一切法皆如色等彼岸相者，<a id="a-3e"></a>云何菩萨摩诃萨于一切法应现等觉？<a id="a-3f"></a>所以者何？<a id="a-3g"></a>非色彼岸中有如是分别，<a id="a-3h"></a>谓此是色，<a id="a-3i"></a>此是受、<a id="a-3j"></a>想、<a id="a-3k"></a>行、<a id="a-3l"></a>识，<a id="a-3m"></a>广说乃至一切相智。<a id="a-3n"></a>非受、<a id="a-3o"></a>想、<a id="a-3p"></a>行、<a id="a-3q"></a>识广说乃至一切相智彼岸中有如是分别，<a id="a-3r"></a>谓此是色，<a id="a-3s"></a>此是受、<a id="a-3t"></a>想、<a id="a-3u"></a>行、<a id="a-3v"></a>识，<a id="a-3w"></a>广说乃至一切相智。<a id="a-3x"></a>”</p>
  <p id="a3y">佛告善现：<a id="a-3z"></a>“如是，<a id="a-40"></a>如是，<a id="a-41"></a>非色彼岸中有如是分别，<a id="a-42"></a>谓此是色，<a id="a-43"></a>广说乃至一切相智，<a id="a-44"></a>如是乃至非一切相智彼岸中有如是分别，<a id="a-45"></a>谓此是色，<a id="a-46"></a>广说乃至一切相智，<a id="a-47"></a>以一切法本性空故。<a id="a-48"></a>善现当知，<a id="a-49"></a>诸菩萨摩诃萨甚为难事，<a id="a-4A"></a>谓虽观一切法皆寂灭相甚深微妙而心不沉没，<a id="a-4B"></a>作是念言：<a id="a-4C"></a>‘我于此法现等觉已证得无上正等菩提，<a id="a-4D"></a>为诸有情宣说开示如是寂灭深妙之法。<a id="a-4E"></a>’是为菩萨摩诃萨欲示世间究竟道故，<a id="a-4F"></a>发趣无上正等菩提。</p>
  <p id="a4G">“云何菩萨摩诃萨为与世间作洲渚故，<a id="a-4H"></a>发趣无上正等菩提？<a id="a-4I"></a>善现，<a id="a-4J"></a>譬如大小海河池中，<a id="a-4K"></a>高地可居，<a id="a-4L"></a>周回水断，<a id="a-4M"></a>说为洲渚。<a id="a-4N"></a>如是，<a id="a-4O"></a>善现，<a id="a-4P"></a>色乃至识前后际断，<a id="a-4Q"></a>广说乃至一切相智前后际断，<a id="a-4R"></a>由此前际、<a id="a-4S"></a>后际断故，<a id="a-4T"></a>一切法断。<a id="a-4U"></a>此一切法前后际断，<a id="a-4V"></a>即是寂灭微妙如实，<a id="a-4W"></a>谓空无所得、<a id="a-4X"></a>道断、<a id="a-4Y"></a>爱尽无余、<a id="a-4Z"></a>离染永灭、<a id="a-4a"></a>究竟涅槃。<a id="a-4b"></a>善现，<a id="a-4c"></a>菩萨摩诃萨求证无上正等菩提，<a id="a-4d"></a>欲为有情宣说开示如是诸法前后际断甚深寂灭微妙如实。<a id="a-4e"></a>是为菩萨摩诃萨为与世间作洲渚故，<a id="a-4f"></a>发趣无上正等菩提。</p>
  <p id="a4g">“云何菩萨摩诃萨为与世间作日月故，<a id="a-4h"></a>发趣无上正等菩提？<a id="a-4i"></a>善现，<a id="a-4j"></a>菩萨摩诃萨为破长夜无明卵㲉所覆有情重黑暗故，<a id="a-4k"></a>为疗有情无知翳目令明朗故，<a id="a-4l"></a>为与一切愚冥有情作照明故，<a id="a-4m"></a>发趣无上正等菩提。<a id="a-4n"></a>是为菩萨摩诃萨为与世间作日月故，<a id="a-4o"></a>发趣无上正等菩提。</p>
  <p id="a4p">“云何菩萨摩诃萨为与世间作灯烛故，<a id="a-4q"></a>发趣无上正等菩提？<a id="a-4r"></a>善现，<a id="a-4s"></a>菩萨摩诃萨欲为有情宣说六种波罗蜜多，<a id="a-4t"></a>及四摄事相应经典真实义趣，<a id="a-4u"></a>方便教导令勤修学，<a id="a-4v"></a>除灭种种无明黑暗，<a id="a-4w"></a>发趣无上正等菩提。<a id="a-4x"></a>是为菩萨摩诃萨为与世间作灯烛故，<a id="a-4y"></a>发趣无上正等菩提。</p>
  <p id="a4z">“云何菩萨摩诃萨为与世间作导师故，<a id="a-50"></a>发趣无上正等菩提？<a id="a-51"></a>善现，<a id="a-52"></a>菩萨摩诃萨欲令趣向邪道有情离行四种不应行处，<a id="a-53"></a>为说一道令归正故，<a id="a-54"></a>为杂染者得清净故，<a id="a-55"></a>为愁恼者得欢悦故，<a id="a-56"></a>为忧苦者得喜乐故，<a id="a-57"></a>为非理者得如理故，<a id="a-58"></a>为流转者得还灭故，<a id="a-59"></a>发趣无上正等菩提。<a id="a-5A"></a>是为菩萨摩诃萨为与世间作导师故，<a id="a-5B"></a>发趣无上正等菩提。</p>
  <p id="a5C">“云何菩萨摩诃萨为与世间作将帅故，<a id="a-5D"></a>发趣无上正等菩提？<a id="a-5E"></a>善现，<a id="a-5F"></a>菩萨摩诃萨希求无上正等菩提，<a id="a-5G"></a>欲为有情宣说开示色无生无灭、<a id="a-5H"></a>无染无净，<a id="a-5I"></a>受、<a id="a-5J"></a>想、<a id="a-5K"></a>行、<a id="a-5L"></a>识无生无灭、<a id="a-5M"></a>无染无净，<a id="a-5N"></a>广说乃至一切智无生无灭、<a id="a-5O"></a>无染无净，<a id="a-5P"></a>道相智、<a id="a-5Q"></a>一切相智无生无灭、<a id="a-5R"></a>无染无净。<a id="a-5S"></a>是为菩萨摩诃萨为与世间作将帅故，<a id="a-5T"></a>发趣无上正等菩提。</p>
  <p id="a5U">“云何菩萨摩诃萨为与世间作所趣故，<a id="a-5V"></a>发趣无上正等菩提？<a id="a-5W"></a>善现，<a id="a-5X"></a>菩萨摩诃萨希求无上正等菩提，<a id="a-5Y"></a>欲为有情宣说开示色以虚空为所趣，<a id="a-5Z"></a>受、<a id="a-5a"></a>想、<a id="a-5b"></a>行、<a id="a-5c"></a>识以虚空为所趣，<a id="a-5d"></a>广说乃至一切智以虚空为所趣，<a id="a-5e"></a>道相智、<a id="a-5f"></a>一切相智以虚空为所趣。<a id="a-5g"></a>以一切法皆如虚空无所有故，<a id="a-5h"></a>欲为有情宣说开示色非趣非不趣。<a id="a-5i"></a>何以故？<a id="a-5j"></a>以色性空，<a id="a-5k"></a>空中无趣无不趣故。<a id="a-5l"></a>受、<a id="a-5m"></a>想、<a id="a-5n"></a>行、<a id="a-5o"></a>识非趣非不趣。<a id="a-5p"></a>何以故？<a id="a-5q"></a>以受、<a id="a-5r"></a>想、<a id="a-5s"></a>行、<a id="a-5t"></a>识性空，<a id="a-5u"></a>空中无趣无不趣故。<a id="a-5v"></a>广说乃至一切智非趣非不趣。<a id="a-5w"></a>何以故？<a id="a-5x"></a>以一切智性空，<a id="a-5y"></a>空中无趣无不趣故。<a id="a-5z"></a>道相智、<a id="a-60"></a>一切相智非趣非不趣。<a id="a-61"></a>何以故？<a id="a-62"></a>以道相智、<a id="a-63"></a>一切相智性空，<a id="a-64"></a>空中无趣无不趣故。<a id="a-65"></a>是为菩萨摩诃萨为与世间作所趣故，<a id="a-66"></a>发趣无上正等菩提。<a id="a-67"></a>所以者何？</p>
  <p id="a68">“善现，<a id="a-69"></a>一切法皆以空、<a id="a-6A"></a>无相、<a id="a-6B"></a>无愿为趣，<a id="a-6C"></a>诸菩萨摩诃萨于如是趣不可超越。<a id="a-6D"></a>何以故？<a id="a-6E"></a>空、<a id="a-6F"></a>无相、<a id="a-6G"></a>无愿中，<a id="a-6H"></a>趣与非趣不可得故。</p>
  <p id="a6I">“善现，<a id="a-6J"></a>一切法皆以无起无作为趣，<a id="a-6K"></a>诸菩萨摩诃萨于如是趣不可超越。<a id="a-6L"></a>何以故？<a id="a-6M"></a>无起无作中，<a id="a-6N"></a>趣与非趣不可得故。</p>
  <p id="a6O">“善现，<a id="a-6P"></a>一切法皆以无生无灭为趣，<a id="a-6Q"></a>诸菩萨摩诃萨于如是趣不可超越。<a id="a-6R"></a>何以故？<a id="a-6S"></a>无生无灭中，<a id="a-6T"></a>趣与非趣不可得故。</p>
  <p id="a6U">“善现，<a id="a-6V"></a>一切法皆以无染无净为趣，<a id="a-6W"></a>诸菩萨摩诃萨于如是趣不可超越。<a id="a-6X"></a>何以故？<a id="a-6Y"></a>无染无净中，<a id="a-6Z"></a>趣与非趣不可得故。</p>
  <p id="a6a">“善现，<a id="a-6b"></a>一切法皆以无所有为趣，<a id="a-6c"></a>诸菩萨摩诃萨于如是趣不可超越。<a id="a-6d"></a>何以故？<a id="a-6e"></a>无所有中，<a id="a-6f"></a>趣与非趣不可得故。</p>
  <p id="a6g">“善现，<a id="a-6h"></a>一切法皆以如梦乃至如寻香城为趣，<a id="a-6i"></a>诸菩萨摩诃萨于如是趣不可超越。<a id="a-6j"></a>何以故？<a id="a-6k"></a>如梦乃至寻香城中，<a id="a-6l"></a>趣与非趣不可得故。</p>
  <p id="a6m">“善现，<a id="a-6n"></a>一切法皆以无量无边为趣，<a id="a-6o"></a>诸菩萨摩诃萨于如是趣不可超越。<a id="a-6p"></a>何以故？<a id="a-6q"></a>无量无边中，<a id="a-6r"></a>趣与非趣不可得故。</p>
  <p id="a6s">“善现，<a id="a-6t"></a>一切法皆以不与不取为趣，<a id="a-6u"></a>诸菩萨摩诃萨于如是趣不可超越。<a id="a-6v"></a>何以故？<a id="a-6w"></a>不与不取中，<a id="a-6x"></a>趣与非趣不可得故。</p>
  <p id="a6y">“善现，<a id="a-6z"></a>一切法皆以不举不下为趣，<a id="a-70"></a>诸菩萨摩诃萨于如是趣不可超越。<a id="a-71"></a>何以故？<a id="a-72"></a>不举不下中，<a id="a-73"></a>趣与非趣不可得故。</p>
  <p id="a74">“善现，<a id="a-75"></a>一切法皆以无去无来为趣，<a id="a-76"></a>诸菩萨摩诃萨于如是趣不可超越。<a id="a-77"></a>何以故？<a id="a-78"></a>无去无来中，<a id="a-79"></a>趣与非趣不可得故。</p>
  <p id="a7A">“善现，<a id="a-7B"></a>一切法皆以无增无减为趣，<a id="a-7C"></a>诸菩萨摩诃萨于如是趣不可超越。<a id="a-7D"></a>何以故？<a id="a-7E"></a>无增无减中，<a id="a-7F"></a>趣与非趣不可得故。</p>
  <p id="a7G">“善现，<a id="a-7H"></a>一切法皆以无入无出为趣，<a id="a-7I"></a>诸菩萨摩诃萨于如是趣不可超越。<a id="a-7J"></a>何以故？<a id="a-7K"></a>无入无出中，<a id="a-7L"></a>趣与非趣不可得故。</p>
  <p id="a7M">“善现，<a id="a-7N"></a>一切法皆以无集无散为趣，<a id="a-7O"></a>诸菩萨摩诃萨于如是趣不可超越。<a id="a-7P"></a>何以故？<a id="a-7Q"></a>无集无散中，<a id="a-7R"></a>趣与非趣不可得故。</p>
  <p id="a7S">“善现，<a id="a-7T"></a>一切法皆以无合无离为趣，<a id="a-7U"></a>诸菩萨摩诃萨于如是趣不可超越。<a id="a-7V"></a>何以故？<a id="a-7W"></a>无合无离中，<a id="a-7X"></a>趣与非趣不可得故。</p>
  <p id="a7Y">“善现，<a id="a-7Z"></a>一切法皆以我乃至见者为趣，<a id="a-7a"></a>诸菩萨摩诃萨于如是趣不可超越。<a id="a-7b"></a>何以故？<a id="a-7c"></a>我乃至见者尚毕竟无所有，<a id="a-7d"></a>况于其中有趣非趣可得？</p>
  <p id="a7e">“善现，<a id="a-7f"></a>一切法皆以无我乃至无见者为趣，<a id="a-7g"></a>诸菩萨摩诃萨于如是趣不可超越。<a id="a-7h"></a>何以故？<a id="a-7i"></a>无我乃至无见者尚毕竟无所有，<a id="a-7j"></a>况于其中有趣非趣可得？</p>
  <p id="a7k">“善现，<a id="a-7l"></a>一切法皆以常、<a id="a-7m"></a>乐、<a id="a-7n"></a>我、<a id="a-7o"></a>净为趣，<a id="a-7p"></a>诸菩萨摩诃萨于如是趣不可超越。<a id="a-7q"></a>何以故？<a id="a-7r"></a>常、<a id="a-7s"></a>乐、<a id="a-7t"></a>我、<a id="a-7u"></a>净尚毕竟无所有，<a id="a-7v"></a>况于其中有趣非趣可得？</p>
  <p id="a7w">“善现，<a id="a-7x"></a>一切法皆以无常、<a id="a-7y"></a>苦、<a id="a-7z"></a>无我、<a id="a-80"></a>不净为趣，<a id="a-81"></a>诸菩萨摩诃萨于如是趣不可超越。<a id="a-82"></a>何以故？<a id="a-83"></a>无常、<a id="a-84"></a>苦、<a id="a-85"></a>无我、<a id="a-86"></a>不净尚毕竟无所有，<a id="a-87"></a>况于其中有趣非趣可得？</p>
  <p id="a88">“善现，<a id="a-89"></a>一切法皆以贪、<a id="a-8A"></a>嗔、<a id="a-8B"></a>痴事为趣，<a id="a-8C"></a>诸菩萨摩诃萨于如是趣不可超越。<a id="a-8D"></a>何以故？<a id="a-8E"></a>贪、<a id="a-8F"></a>嗔、<a id="a-8G"></a>痴事尚毕竟无所有，<a id="a-8H"></a>况于其中有趣非趣可得？</p>
  <p id="a8I">“善现，<a id="a-8J"></a>一切法皆以见所作事为趣，<a id="a-8K"></a>诸菩萨摩诃萨于如是趣不可超越。<a id="a-8L"></a>何以故？<a id="a-8M"></a>见所作事尚毕竟无所有，<a id="a-8N"></a>况于其中有趣非趣可得？</p>
  <p id="a8O">“善现，<a id="a-8P"></a>一切法皆以真如乃至不思议界为趣，<a id="a-8Q"></a>诸菩萨摩诃萨于如是趣不可超越。<a id="a-8R"></a>何以故？<a id="a-8S"></a>真如乃至不思议界尚毕竟无所有，<a id="a-8T"></a>况于其中有趣非趣可得？</p>
  <p id="a8U">“善现，<a id="a-8V"></a>一切法皆以无动为趣，<a id="a-8W"></a>诸菩萨摩诃萨于如是趣不可超越。<a id="a-8X"></a>何以故？<a id="a-8Y"></a>无动性尚毕竟无所有，<a id="a-8Z"></a>况于其中有趣非趣可得？</p>
  <p id="a8a">“善现，<a id="a-8b"></a>一切法皆以五蕴为趣，<a id="a-8c"></a>诸菩萨摩诃萨于如是趣不可超越。<a id="a-8d"></a>何以故？<a id="a-8e"></a>色乃至识尚毕竟无所有，<a id="a-8f"></a>况于其中有趣非趣可得？</p>
  <p id="a8g">“善现，<a id="a-8h"></a>一切法皆以六内处为趣，<a id="a-8i"></a>诸菩萨摩诃萨于如是趣不可超越。<a id="a-8j"></a>何以故？<a id="a-8k"></a>眼处乃至意处尚毕竟无所有，<a id="a-8l"></a>况于其中有趣非趣可得？</p>
  <p id="a8m">“善现，<a id="a-8n"></a>一切法皆以六外处为趣，<a id="a-8o"></a>诸菩萨摩诃萨于如是趣不可超越。<a id="a-8p"></a>何以故？<a id="a-8q"></a>色处乃至法处尚毕竟无所有，<a id="a-8r"></a>况于其中有趣非趣可得？</p>
  <p id="a8s">“善现，<a id="a-8t"></a>一切法皆以六内界为趣，<a id="a-8u"></a>诸菩萨摩诃萨于如是趣不可超越。<a id="a-8v"></a>何以故？<a id="a-8w"></a>眼界乃至意界尚毕竟无所有，<a id="a-8x"></a>况于其中有趣非趣可得？</p>
  <p id="a8y">“善现，<a id="a-8z"></a>一切法皆以六外界为趣，<a id="a-90"></a>诸菩萨摩诃萨于如是趣不可超越。<a id="a-91"></a>何以故？<a id="a-92"></a>色界乃至法界尚毕竟无所有，<a id="a-93"></a>况于其中有趣非趣可得？</p>
  <p id="a94">“善现，<a id="a-95"></a>一切法皆以六识界为趣，<a id="a-96"></a>诸菩萨摩诃萨于如是趣不可超越。<a id="a-97"></a>何以故？<a id="a-98"></a>眼识界乃至意识界尚毕竟无所有，<a id="a-99"></a>况于其中有趣非趣可得？</p>
  <p id="a9A">“善现，<a id="a-9B"></a>一切法皆以六触为趣，<a id="a-9C"></a>诸菩萨摩诃萨于如是趣不可超越。<a id="a-9D"></a>何以故？<a id="a-9E"></a>眼触乃至意触尚毕竟无所有，<a id="a-9F"></a>况于其中有趣非趣可得？</p>
  <p id="a9G">“善现，<a id="a-9H"></a>一切法皆以六受为趣，<a id="a-9I"></a>诸菩萨摩诃萨于如是趣不可超越。<a id="a-9J"></a>何以故？<a id="a-9K"></a>眼触为缘所生诸受乃至意触为缘所生诸受尚毕竟无所有，<a id="a-9L"></a>况于其中有趣非趣可得？</p>
  <p id="a9M">“善现，<a id="a-9N"></a>一切法皆以六界为趣，<a id="a-9O"></a>诸菩萨摩诃萨于如是趣不可超越。<a id="a-9P"></a>何以故？<a id="a-9Q"></a>地界乃至识界尚毕竟无所有，<a id="a-9R"></a>况于其中有趣非趣可得？</p>
  <p id="a9S">“善现，<a id="a-9T"></a>一切法皆以四缘为趣，<a id="a-9U"></a>诸菩萨摩诃萨于如是趣不可超越。<a id="a-9V"></a>何以故？<a id="a-9W"></a>因缘乃至增上缘尚毕竟无所有，<a id="a-9X"></a>况于其中有趣非趣可得？</p>
  <p id="a9Y">“善现，<a id="a-9Z"></a>一切法皆以十二支缘起为趣，<a id="a-9a"></a>诸菩萨摩诃萨于如是趣不可超越。<a id="a-9b"></a>何以故？<a id="a-9c"></a>无明乃至老死尚毕竟无所有，<a id="a-9d"></a>况于其中有趣非趣可得？</p>
  <p id="a9e">“善现，<a id="a-9f"></a>一切法皆以六波罗蜜多为趣，<a id="a-9g"></a>诸菩萨摩诃萨于如是趣不可超越。<a id="a-9h"></a>何以故？<a id="a-9i"></a>布施波罗蜜多乃至般若波罗蜜多尚毕竟无所有，<a id="a-9j"></a>况于其中有趣非趣可得？</p>
  <p id="a9k">“善现，<a id="a-9l"></a>一切法皆以十六空为趣，<a id="a-9m"></a>诸菩萨摩诃萨于如是趣不可超越。<a id="a-9n"></a>何以故？<a id="a-9o"></a>内空乃至无性自性空尚毕竟无所有，<a id="a-9p"></a>况于其中有趣非趣可得？</p>
  <p id="a9q">“善现，<a id="a-9r"></a>一切法皆以四圣谛为趣，<a id="a-9s"></a>诸菩萨摩诃萨于如是趣不可超越。<a id="a-9t"></a>何以故？<a id="a-9u"></a>苦、<a id="a-9v"></a>集、<a id="a-9w"></a>灭、<a id="a-9x"></a>道圣谛尚毕竟无所有，<a id="a-9y"></a>况于其中有趣非趣可得？</p>
  <p id="a9z">“善现，<a id="a-A0"></a>一切法皆以三十七菩提分法为趣，<a id="a-A1"></a>诸菩萨摩诃萨于如是趣不可超越。<a id="a-A2"></a>何以故？<a id="a-A3"></a>四念住乃至八圣道支尚毕竟无所有，<a id="a-A4"></a>况于其中有趣非趣可得？</p>
  <p id="aA5">“善现，<a id="a-A6"></a>一切法皆以四静虑、<a id="a-A7"></a>四无量、<a id="a-A8"></a>四无色定为趣，<a id="a-A9"></a>诸菩萨摩诃萨于如是趣不可超越。<a id="a-AA"></a>何以故？<a id="a-AB"></a>四静虑、<a id="a-AC"></a>四无量、<a id="a-AD"></a>四无色定尚毕竟无所有，<a id="a-AE"></a>况于其中有趣非趣可得？</p>
  <p id="aAF">“善现，<a id="a-AG"></a>一切法皆以八解脱、<a id="a-AH"></a>八胜处、<a id="a-AI"></a>九次第定、<a id="a-AJ"></a>十遍处为趣，<a id="a-AK"></a>诸菩萨摩诃萨于如是趣不可超越。<a id="a-AL"></a>何以故？<a id="a-AM"></a>八解脱、<a id="a-AN"></a>八胜处、<a id="a-AO"></a>九次第定、<a id="a-AP"></a>十遍处尚毕竟无所有，<a id="a-AQ"></a>况于其中有趣非趣可得？</p>
  <p id="aAR">“善现，<a id="a-AS"></a>一切法皆以三解脱门为趣，<a id="a-AT"></a>诸菩萨摩诃萨于如是趣不可超越。<a id="a-AU"></a>何以故？<a id="a-AV"></a>空、<a id="a-AW"></a>无相、<a id="a-AX"></a>无愿解脱门尚毕竟无所有，<a id="a-AY"></a>况于其中有趣非趣可得？</p>
  <p id="aAZ">“善现，<a id="a-Aa"></a>一切法皆以三乘十地为趣，<a id="a-Ab"></a>诸菩萨摩诃萨于如是趣不可超越。<a id="a-Ac"></a>何以故？<a id="a-Ad"></a>净观地乃至如来地尚毕竟无所有，<a id="a-Ae"></a>况于其中有趣非趣可得？</p>
  <p id="aAf">“善现，<a id="a-Ag"></a>一切法皆以菩萨十地为趣，<a id="a-Ah"></a>诸菩萨摩诃萨于如是趣不可超越。<a id="a-Ai"></a>何以故？<a id="a-Aj"></a>极喜地乃至法云地尚毕竟无所有，<a id="a-Ak"></a>况于其中有趣非趣可得？</p>
  <p id="aAl">“善现，<a id="a-Am"></a>一切法皆以陀罗尼门、<a id="a-An"></a>三摩地门为趣，<a id="a-Ao"></a>诸菩萨摩诃萨于如是趣不可超越。<a id="a-Ap"></a>何以故？<a id="a-Aq"></a>陀罗尼门、<a id="a-Ar"></a>三摩地门尚毕竟无所有，<a id="a-As"></a>况于其中有趣非趣可得？</p>
  <p id="aAt">“善现，<a id="a-Au"></a>一切法皆以五眼、<a id="a-Av"></a>六神通为趣，<a id="a-Aw"></a>诸菩萨摩诃萨于如是趣不可超越。<a id="a-Ax"></a>何以故？<a id="a-Ay"></a>五眼、<a id="a-Az"></a>六神通尚毕竟无所有，<a id="a-B0"></a>况于其中有趣非趣可得？</p>
  <p id="aB1">“善现，<a id="a-B2"></a>一切法皆以如来十力、<a id="a-B3"></a>四无所畏、<a id="a-B4"></a>四无礙解、<a id="a-B5"></a>十八佛不共法为趣，<a id="a-B6"></a>诸菩萨摩诃萨于如是趣不可超越。<a id="a-B7"></a>何以故？<a id="a-B8"></a>如来十力乃至十八佛不共法尚毕竟无所有，<a id="a-B9"></a>况于其中有趣非趣可得？</p>
  <p id="aBA">“善现，<a id="a-BB"></a>一切法皆以大慈、<a id="a-BC"></a>大悲、<a id="a-BD"></a>大喜、<a id="a-BE"></a>大舍为趣，<a id="a-BF"></a>诸菩萨摩诃萨于如是趣不可超越。<a id="a-BG"></a>何以故？<a id="a-BH"></a>大慈、<a id="a-BI"></a>大悲、<a id="a-BJ"></a>大喜、<a id="a-BK"></a>大舍尚毕竟无所有，<a id="a-BL"></a>况于其中有趣非趣可得？</p>
  <p id="aBM">“善现，<a id="a-BN"></a>一切法皆以三十二相、<a id="a-BO"></a>八十随好为趣，<a id="a-BP"></a>诸菩萨摩诃萨于如是趣不可超越。<a id="a-BQ"></a>何以故？<a id="a-BR"></a>三十二相、<a id="a-BS"></a>八十随好尚毕竟无所有，<a id="a-BT"></a>况于其中有趣非趣可得？</p>
  <p id="aBU">“善现，<a id="a-BV"></a>一切法皆以无忘失法、<a id="a-BW"></a>恒住舍性为趣，<a id="a-BX"></a>诸菩萨摩诃萨于如是趣不可超越。<a id="a-BY"></a>何以故？<a id="a-BZ"></a>无忘失法、<a id="a-Ba"></a>恒住舍性尚毕竟无所有，<a id="a-Bb"></a>况于其中有趣非趣可得？</p>
  <p id="aBc">“善现，<a id="a-Bd"></a>一切法皆以一切智、<a id="a-Be"></a>道相智、<a id="a-Bf"></a>一切相智为趣，<a id="a-Bg"></a>诸菩萨摩诃萨于如是趣不可超越。<a id="a-Bh"></a>何以故？<a id="a-Bi"></a>一切智、<a id="a-Bj"></a>道相智、<a id="a-Bk"></a>一切相智尚毕竟无所有，<a id="a-Bl"></a>况于其中有趣非趣可得？</p>
  <p id="aBm">“善现，<a id="a-Bn"></a>一切法皆以预流果乃至独觉菩提为趣，<a id="a-Bo"></a>诸菩萨摩诃萨于如是趣不可超越。<a id="a-Bp"></a>何以故？<a id="a-Bq"></a>预流果乃至独觉菩提尚毕竟无所有，<a id="a-Br"></a>况于其中有趣非趣可得？</p>
  <p id="aBs">“善现，<a id="a-Bt"></a>一切法皆以一切菩萨摩诃萨行、<a id="a-Bu"></a>诸佛无上正等菩提为趣，<a id="a-Bv"></a>诸菩萨摩诃萨于如是趣不可超越。<a id="a-Bw"></a>何以故？<a id="a-Bx"></a>一切菩萨摩诃萨行、<a id="a-By"></a>诸佛无上正等菩提尚毕竟无所有，<a id="a-Bz"></a>况于其中有趣非趣可得？</p>
  <p id="aC0">“善现，<a id="a-C1"></a>一切法皆以预流乃至如来为趣，<a id="a-C2"></a>诸菩萨摩诃萨于如是趣不可超越。<a id="a-C3"></a>何以故？<a id="a-C4"></a>预流乃至如来尚毕竟无所有，<a id="a-C5"></a>况于其中有趣非趣可得？</p>
  <p id="aC6">“如是，<a id="a-C7"></a>善现，<a id="a-C8"></a>诸菩萨摩诃萨为与世间作所趣故，<a id="a-C9"></a>发趣无上正等菩提。<a id="a-CA"></a>”</p>
  <p id="aCB">尔时，<a id="a-CC"></a>善现复白佛言：<a id="a-CD"></a>“谁能于此甚深般若波罗蜜多深生信解？<a id="a-CE"></a>”</p>
  <p id="aCF">佛告善现：<a id="a-CG"></a>“若菩萨摩诃萨久于无上正等菩提发意趣求，<a id="a-CH"></a>精勤修行，<a id="a-CI"></a>已曾供养无量诸佛，<a id="a-CJ"></a>于诸佛所发弘誓愿，<a id="a-CK"></a>所种善根皆已淳熟，<a id="a-CL"></a>无量善友摄受护念，<a id="a-CM"></a>及能于此甚深般若波罗蜜多深生信解。<a id="a-CN"></a>”</p>
  <p id="aCO">具寿善现复白佛言：<a id="a-CP"></a>“是菩萨摩诃萨何性？<a id="a-CQ"></a>何相？<a id="a-CR"></a>何状？<a id="a-CS"></a>何貌？<a id="a-CT"></a>能深信解如是般若波罗蜜多？<a id="a-CU"></a>”</p>
  <p id="aCV">佛告善现：<a id="a-CW"></a>“是菩萨摩诃萨以调伏贪、<a id="a-CX"></a>嗔、<a id="a-CY"></a>痴性为性，<a id="a-CZ"></a>以远离贪、<a id="a-Ca"></a>嗔、<a id="a-Cb"></a>痴相为相，<a id="a-Cc"></a>以远离贪、<a id="a-Cd"></a>嗔、<a id="a-Ce"></a>痴状为状，<a id="a-Cf"></a>以远离贪、<a id="a-Cg"></a>嗔、<a id="a-Ch"></a>痴貌为貌。</p>
  <p id="aCi">“复次，<a id="a-Cj"></a>善现，<a id="a-Ck"></a>是菩萨摩诃萨以调伏贪、<a id="a-Cl"></a>嗔、<a id="a-Cm"></a>痴及无贪、<a id="a-Cn"></a>嗔、<a id="a-Co"></a>痴性为性，<a id="a-Cp"></a>以远离贪、<a id="a-Cq"></a>嗔、<a id="a-Cr"></a>痴及无贪、<a id="a-Cs"></a>嗔、<a id="a-Ct"></a>痴相为相，<a id="a-Cu"></a>以远离贪、<a id="a-Cv"></a>嗔、<a id="a-Cw"></a>痴及无贪、<a id="a-Cx"></a>嗔、<a id="a-Cy"></a>痴状为状，<a id="a-Cz"></a>以远离贪、<a id="a-D0"></a>嗔、<a id="a-D1"></a>痴及无贪、<a id="a-D2"></a>嗔、<a id="a-D3"></a>痴貌为貌。<a id="a-D4"></a>善现当知，<a id="a-D5"></a>若菩萨摩诃萨成就如是性、<a id="a-D6"></a>相、<a id="a-D7"></a>状、<a id="a-D8"></a>貌，<a id="a-D9"></a>乃能于此甚深般若波罗蜜多深生信解。<a id="a-DA"></a>”</p>
  <p id="aDB">具寿善现复白佛言：<a id="a-DC"></a>“若菩萨摩诃萨能于如是甚深般若波罗蜜多深信解者，<a id="a-DD"></a>是菩萨摩诃萨当何所趣？<a id="a-DE"></a>”</p>
  <p id="aDF">佛告善现：<a id="a-DG"></a>“是菩萨摩诃萨当趣一切智智。<a id="a-DH"></a>”</p>
  <p id="aDI">具寿善现复白佛言：<a id="a-DJ"></a>“若菩萨摩诃萨趣一切智智者，<a id="a-DK"></a>是菩萨摩诃萨能与一切有情为所归趣。<a id="a-DL"></a>”</p>
  <p id="aDM">佛告善现：<a id="a-DN"></a>“如是，<a id="a-DO"></a>如是，<a id="a-DP"></a>若菩萨摩诃萨能于如是甚深般若波罗蜜多深生信解，<a id="a-DQ"></a>则能趣向一切智智；<a id="a-DR"></a>若能趣向一切智智，<a id="a-DS"></a>是则能与一切有情为所归趣。<a id="a-DT"></a>”</p>
  <p id="aDU">具寿善现复白佛言：<a id="a-DV"></a>“是菩萨摩诃萨能为难事，<a id="a-DW"></a>谓著如是坚固甲胄：<a id="a-DX"></a>‘我当度脱一切有情，<a id="a-DY"></a>皆令证得究竟涅槃。<a id="a-DZ"></a>’虽于有情作如是事，<a id="a-Da"></a>而都不见有情施设。<a id="a-Db"></a>”</p>
  <p id="aDc">佛告善现：<a id="a-Dd"></a>“如是，<a id="a-De"></a>如是，<a id="a-Df"></a>如汝所说。<a id="a-Dg"></a>复次，<a id="a-Dh"></a>善现，<a id="a-Di"></a>是菩萨摩诃萨所著甲胄，<a id="a-Dj"></a>不属色乃至识。<a id="a-Dk"></a>何以故？<a id="a-Dl"></a>色乃至识皆毕竟无所有，<a id="a-Dm"></a>非菩萨非甲胄故，<a id="a-Dn"></a>说彼甲胄不属色乃至识。<a id="a-Do"></a>如是乃至是菩萨摩诃萨所著甲胄不属一切智、<a id="a-Dp"></a>道相智、<a id="a-Dq"></a>一切相智。<a id="a-Dr"></a>何以故？<a id="a-Ds"></a>一切智、<a id="a-Dt"></a>道相智、<a id="a-Du"></a>一切相智皆毕竟无所有，<a id="a-Dv"></a>非菩萨非甲胄故，<a id="a-Dw"></a>说彼甲胄不属一切智、<a id="a-Dx"></a>道相智、<a id="a-Dy"></a>一切相智。<a id="a-Dz"></a>是菩萨摩诃萨所著甲胄不属我乃至见者。<a id="a-E0"></a>何以故？<a id="a-E1"></a>我乃至见者皆毕竟无所有，<a id="a-E2"></a>非菩萨非甲胄故，<a id="a-E3"></a>说彼甲胄不属我乃至见者。<a id="a-E4"></a>是菩萨摩诃萨所著甲胄不属一切法。<a id="a-E5"></a>何以故？<a id="a-E6"></a>一切法皆毕竟无所有，<a id="a-E7"></a>非菩萨非甲胄故，<a id="a-E8"></a>说彼甲胄不属一切法。</p>
  <p id="aE9">“善现，<a id="a-EA"></a>是菩萨摩诃萨修行如是甚深般若波罗蜜多，<a id="a-EB"></a>能著如是坚固甲胄，<a id="a-EC"></a>谓我当度一切有情，<a id="a-ED"></a>皆令证得究竟涅槃。<a id="a-EE"></a>”</p>
  <p id="aEF">具寿善现复白佛言：<a id="a-EG"></a>“若菩萨摩诃萨能著如是坚固甲胄，<a id="a-EH"></a>谓我当度一切有情，<a id="a-EI"></a>皆令证得般涅槃者，<a id="a-EJ"></a>不堕声闻及独觉地。<a id="a-EK"></a>是菩萨摩诃萨无处无容堕于声闻或独觉地。<a id="a-EL"></a>所以者何？<a id="a-EM"></a>是菩萨摩诃萨不于有情安立分限，<a id="a-EN"></a>而著如是坚固甲胄。<a id="a-EO"></a>”</p>
  <p id="aEP">佛告善现：<a id="a-EQ"></a>“汝观何义而作是言：<a id="a-ER"></a>若菩萨摩诃萨能著如是坚固甲胄，<a id="a-ES"></a>不堕声闻或独觉地？<a id="a-ET"></a>”</p>
  <p id="aEU">尔时，<a id="a-EV"></a>善现白言：<a id="a-EW"></a>“世尊，<a id="a-EX"></a>是菩萨摩诃萨非为度脱少分有情而著如是坚固甲胄，<a id="a-EY"></a>亦非为求少分智故而著如是坚固甲胄。<a id="a-EZ"></a>所以者何？<a id="a-Ea"></a>是菩萨摩诃萨普为济拔一切有情令般涅槃而著如是坚固甲胄，<a id="a-Eb"></a>但为求得一切智智而著如是坚固甲胄，<a id="a-Ec"></a>由此因缘不堕声闻及独觉地。<a id="a-Ed"></a>”</p>
  <p id="aEe">佛告善现：<a id="a-Ef"></a>“如是，<a id="a-Eg"></a>如是，<a id="a-Eh"></a>如汝所说，<a id="a-Ei"></a>是菩萨摩诃萨普为济拔一切有情令般涅槃，<a id="a-Ej"></a>但为求得一切智智而著如是坚固甲胄，<a id="a-Ek"></a>由此因缘不堕声闻及独觉地。<a id="a-El"></a>”</p>
  <p id="aEm">尔时，<a id="a-En"></a>善现复白佛言：<a id="a-Eo"></a>“如是般若波罗蜜多最为甚深，<a id="a-Ep"></a>无能修者、<a id="a-Eq"></a>无所修法、<a id="a-Er"></a>亦无修处、<a id="a-Es"></a>亦无由此而得修习。<a id="a-Et"></a>所以者何？<a id="a-Eu"></a>非此般若波罗蜜多甚深义中，<a id="a-Ev"></a>而有少分实法可得名能修者及所修法、<a id="a-Ew"></a>若修习处、<a id="a-Ex"></a>若由此修。</p>
  <p id="aEy">“世尊，<a id="a-Ez"></a>若修虚空是修般若波罗蜜多，<a id="a-F0"></a>若修一切法是修般若波罗蜜多，<a id="a-F1"></a>若修不实法是修般若波罗蜜多，<a id="a-F2"></a>若修无所有是修般若波罗蜜多，<a id="a-F3"></a>若修无摄受是修般若波罗蜜多，<a id="a-F4"></a>若修除遣法是修般若波罗蜜多。<a id="a-F5"></a>”</p>
  <p id="aF6">佛告善现：<a id="a-F7"></a>“修除遣何法是修般若波罗蜜多？<a id="a-F8"></a>”</p>
  <p id="aF9">善现答言：<a id="a-FA"></a>“修除遣五蕴是修般若波罗蜜多，<a id="a-FB"></a>修除遣六内处是修般若波罗蜜多，<a id="a-FC"></a>修除遣六外处是修般若波罗蜜多，<a id="a-FD"></a>修除遣六内界是修般若波罗蜜多，<a id="a-FE"></a>修除遣六外界是修般若波罗蜜多，<a id="a-FF"></a>修除遣六识界是修般若波罗蜜多，<a id="a-FG"></a>修除遣六触是修般若波罗蜜多，<a id="a-FH"></a>修除遣六受是修般若波罗蜜多，<a id="a-FI"></a>修除遣六界是修般若波罗蜜多，<a id="a-FJ"></a>修除遣四缘是修般若波罗蜜多，<a id="a-FK"></a>修除遣十二支缘起是修般若波罗蜜多，<a id="a-FL"></a>修除遣我乃至见者是修般若波罗蜜多，<a id="a-FM"></a>修除遣布施波罗蜜多乃至般若波罗蜜多是修般若波罗蜜多，<a id="a-FN"></a>修除遣内空乃至无性自性空是修般若波罗蜜多，<a id="a-FO"></a>修除遣真如乃至不思议界是修般若波罗蜜多，<a id="a-FP"></a>修除遣四圣谛是修般若波罗蜜多，<a id="a-FQ"></a>修除遣四念住乃至八圣道支是修般若波罗蜜多，<a id="a-FR"></a>修除遣四静虑、<a id="a-FS"></a>四无量、<a id="a-FT"></a>四无色定是修般若波罗蜜多，<a id="a-FU"></a>修除遣八解脱、<a id="a-FV"></a>八胜处、<a id="a-FW"></a>九次第定、<a id="a-FX"></a>十遍处是修般若波罗蜜多，<a id="a-FY"></a>修除遣空、<a id="a-FZ"></a>无相、<a id="a-Fa"></a>无愿解脱门是修般若波罗蜜多，<a id="a-Fb"></a>修除遣净观地乃至如来地是修般若波罗蜜多，<a id="a-Fc"></a>修除遣极喜地乃至法云地是修般若波罗蜜多，<a id="a-Fd"></a>修除遣一切陀罗尼门、<a id="a-Fe"></a>三摩地门是修般若波罗蜜多，<a id="a-Ff"></a>修除遣五眼、<a id="a-Fg"></a>六神通是修般若波罗蜜多，<a id="a-Fh"></a>修除遣如来十力乃至十八佛不共法是修般若波罗蜜多，<a id="a-Fi"></a>修除遣大慈、<a id="a-Fj"></a>大悲、<a id="a-Fk"></a>大喜、<a id="a-Fl"></a>大舍是修般若波罗蜜多，<a id="a-Fm"></a>修除遣三十二相、<a id="a-Fn"></a>八十随好是修般若波罗蜜多，<a id="a-Fo"></a>修除遣无忘失法、<a id="a-Fp"></a>恒住舍性是修般若波罗蜜多，<a id="a-Fq"></a>修除遣预流果乃至独觉菩提是修般若波罗蜜多，<a id="a-Fr"></a>修除遣一切菩萨摩诃萨行、<a id="a-Fs"></a>诸佛无上正等菩提是修般若波罗蜜多，<a id="a-Ft"></a>修除遣一切智、<a id="a-Fu"></a>道相智、<a id="a-Fv"></a>一切相智是修般若波罗蜜多。<a id="a-Fw"></a>”</p>
  <p id="aFx">佛告善现：<a id="a-Fy"></a>“如是，<a id="a-Fz"></a>如是，<a id="a-G0"></a>若菩萨摩诃萨修除遣色，<a id="a-G1"></a>广说乃至一切相智，<a id="a-G2"></a>是修般若波罗蜜多。</p>
  <p id="aG3">“复次，<a id="a-G4"></a>善现，<a id="a-G5"></a>应依如是甚深般若波罗蜜多验知不退转菩萨摩诃萨。<a id="a-G6"></a>若菩萨摩诃萨虽行般若乃至布施波罗蜜多而无执著，<a id="a-G7"></a>当知是为不退转菩萨摩诃萨，<a id="a-G8"></a>广说乃至若菩萨摩诃萨虽行一切智、<a id="a-G9"></a>道相智、<a id="a-GA"></a>一切相智而无执著，<a id="a-GB"></a>当知是为不退转菩萨摩诃萨。</p>
  <p id="aGC">“复次，<a id="a-GD"></a>善现，<a id="a-GE"></a>诸有不退转菩萨摩诃萨，<a id="a-GF"></a>行深般若波罗蜜多时，<a id="a-GG"></a>不观他语及他教敕以为真要，<a id="a-GH"></a>非但信他而有所作，<a id="a-GI"></a>不为贪欲、<a id="a-GJ"></a>嗔恚、<a id="a-GK"></a>愚痴、<a id="a-GL"></a>憍慢等过之所杂染，<a id="a-GM"></a>亦不为彼牵引其心。<a id="a-GN"></a>诸有不退转菩萨摩诃萨，<a id="a-GO"></a>行深般若波罗蜜多时，<a id="a-GP"></a>不离布施乃至般若波罗蜜多。<a id="a-GQ"></a>诸有不退转菩萨摩诃萨，<a id="a-GR"></a>行深般若波罗蜜多时，<a id="a-GS"></a>闻说如是甚深般若波罗蜜多，<a id="a-GT"></a>其心不惊、<a id="a-GU"></a>不恐、<a id="a-GV"></a>不怖、<a id="a-GW"></a>不沉、<a id="a-GX"></a>不没，<a id="a-GY"></a>亦不退舍所求无上正等菩提，<a id="a-GZ"></a>于深般若波罗蜜多，<a id="a-Ga"></a>欢喜乐闻、<a id="a-Gb"></a>受持读诵、<a id="a-Gc"></a>究竟通利、<a id="a-Gd"></a>系念思惟、<a id="a-Ge"></a>如说修行，<a id="a-Gf"></a>常无厌倦。<a id="a-Gg"></a>当知如是不退转菩萨摩诃萨，<a id="a-Gh"></a>先世已闻甚深般若波罗蜜多所有义趣，<a id="a-Gi"></a>受持读诵、<a id="a-Gj"></a>如理思惟、<a id="a-Gk"></a>精进修行，<a id="a-Gl"></a>心无厌倦。<a id="a-Gm"></a>所以者何？<a id="a-Gn"></a>由此不退转菩萨摩诃萨，<a id="a-Go"></a>闻说如是甚深般若波罗蜜多，<a id="a-Gp"></a>其心不惊、<a id="a-Gq"></a>不恐、<a id="a-Gr"></a>不怖，<a id="a-Gs"></a>广说乃至如说修行，<a id="a-Gt"></a>常无厌倦。<a id="a-Gu"></a>”</p>
  <p id="aGv">具寿善现便白佛言：<a id="a-Gw"></a>“若菩萨摩诃萨闻说如是甚深般若波罗蜜多，<a id="a-Gx"></a>其心不惊、<a id="a-Gy"></a>不恐、<a id="a-Gz"></a>不怖、<a id="a-H0"></a>不沉、<a id="a-H1"></a>不没，<a id="a-H2"></a>亦不退舍所求无上正等菩提，<a id="a-H3"></a>于深般若波罗蜜多，<a id="a-H4"></a>欢喜乐闻、<a id="a-H5"></a>受持读诵、<a id="a-H6"></a>究竟通利、<a id="a-H7"></a>系念思惟、<a id="a-H8"></a>如说修行，<a id="a-H9"></a>常无厌倦。<a id="a-HA"></a>是菩萨摩诃萨云何修行甚深般若波罗蜜多？<a id="a-HB"></a>”</p>
  <p id="aHC">佛告善现：<a id="a-HD"></a>“是菩萨摩诃萨相续随顺趣向临入一切智智，<a id="a-HE"></a>应作如是行深般若波罗蜜多。<a id="a-HF"></a>”</p>
  <p id="aHG">具寿善现复白佛言：<a id="a-HH"></a>“是菩萨摩诃萨云何相续随顺趣向临入一切智智，<a id="a-HI"></a>行深般若波罗蜜多？<a id="a-HJ"></a>”</p>
  <p id="aHK">佛告善现：<a id="a-HL"></a>“若菩萨摩诃萨相续随顺趣向临入空、<a id="a-HM"></a>无相、<a id="a-HN"></a>无愿、<a id="a-HO"></a>虚空、<a id="a-HP"></a>无所有、<a id="a-HQ"></a>无生、<a id="a-HR"></a>无灭、<a id="a-HS"></a>无染、<a id="a-HT"></a>无净、<a id="a-HU"></a>真如乃至不思议界、<a id="a-HV"></a>无造、<a id="a-HW"></a>无作、<a id="a-HX"></a>如梦乃至如寻香城，<a id="a-HY"></a>行深般若波罗蜜多，<a id="a-HZ"></a>是为菩萨摩诃萨相续随顺趣向临入一切智智，<a id="a-Ha"></a>行深般若波罗蜜多。<a id="a-Hb"></a>”</p>
  <p id="aHc">具寿善现复白佛言：<a id="a-Hd"></a>“如世尊说‘若菩萨摩诃萨相续随顺趣向临入空、<a id="a-He"></a>无相、<a id="a-Hf"></a>无愿广说乃至如寻香城，<a id="a-Hg"></a>行深般若波罗蜜多，<a id="a-Hh"></a>是为菩萨摩诃萨相续随顺趣向临入一切智智，<a id="a-Hi"></a>行深般若波罗蜜多’者，<a id="a-Hj"></a>是菩萨摩诃萨行深般若波罗蜜多时，<a id="a-Hk"></a>为行五蕴乃至一切相智不？<a id="a-Hl"></a>”</p>
  <p id="aHm">佛告善现：<a id="a-Hn"></a>“是菩萨摩诃萨不行五蕴乃至一切相智。<a id="a-Ho"></a>所以者何？<a id="a-Hp"></a>是菩萨摩诃萨所随顺趣向临入一切智智，<a id="a-Hq"></a>无能作者、<a id="a-Hr"></a>无能坏者，<a id="a-Hs"></a>无所从来、<a id="a-Ht"></a>无所至去、<a id="a-Hu"></a>亦无所住，<a id="a-Hv"></a>无方无域、<a id="a-Hw"></a>无数无量、<a id="a-Hx"></a>无往无来，<a id="a-Hy"></a>既无数量、<a id="a-Hz"></a>往来可得，<a id="a-I0"></a>亦无能证。</p>
  <p id="aI1">“善现，<a id="a-I2"></a>如是一切智智，<a id="a-I3"></a>不可以五蕴证，<a id="a-I4"></a>广说乃至不可以一切相智证。<a id="a-I5"></a>所以者何？<a id="a-I6"></a>五蕴即是一切智智，<a id="a-I7"></a>广说乃至一切相智即是一切智智。<a id="a-I8"></a>何以故？<a id="a-I9"></a>若五蕴真如，<a id="a-IA"></a>若一切智智真如，<a id="a-IB"></a>若一切法真如，<a id="a-IC"></a>皆一真如无二无别，<a id="a-ID"></a>广说乃至若一切相智真如，<a id="a-IE"></a>若一切智智真如，<a id="a-IF"></a>若一切法真如，<a id="a-IG"></a>皆一真如无二无别。<a id="a-IH"></a>是故，<a id="a-II"></a>一切智智不可以五蕴证，<a id="a-IJ"></a>广说乃至不可以一切相智证。<a id="a-IK"></a>”</p>
 </body>
</html>