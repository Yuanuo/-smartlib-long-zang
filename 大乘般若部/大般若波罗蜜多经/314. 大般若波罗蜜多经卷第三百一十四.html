<!doctype html>
<html id="z3IBSwP53" data-ver="1114">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百一十四</h1>
  <h2 id="a2">初分真善友品第四十五之二</h2>
  <p id="a3">尔时，<a id="a-4"></a>具寿善现复白佛言：<a id="a-5"></a>“世尊，<a id="a-6"></a>诸菩萨摩诃萨能为难事，<a id="a-7"></a>于一切法自性空中，<a id="a-8"></a>希求无上正等菩提，<a id="a-9"></a>欲证无上正等菩提。<a id="a-A"></a>”</p>
  <p id="aB">佛言：<a id="a-C"></a>“善现，<a id="a-D"></a>如是，<a id="a-E"></a>如是，<a id="a-F"></a>如汝所说，<a id="a-G"></a>诸菩萨摩诃萨能为难事，<a id="a-H"></a>于一切法自性空中，<a id="a-I"></a>希求无上正等菩提，<a id="a-J"></a>欲证无上正等菩提。<a id="a-K"></a>善现，<a id="a-L"></a>诸菩萨摩诃萨虽知一切法如幻、<a id="a-M"></a>如梦、<a id="a-N"></a>如响、<a id="a-O"></a>如像、<a id="a-P"></a>如光影、<a id="a-Q"></a>如阳焰、<a id="a-R"></a>如变化事、<a id="a-S"></a>如寻香城，<a id="a-T"></a>自性皆空，<a id="a-U"></a>而为世间得义利故，<a id="a-V"></a>发趣无上正等菩提；<a id="a-W"></a>为令世间得利益故，<a id="a-X"></a>发趣无上正等菩提；<a id="a-Y"></a>为令世间得安乐故，<a id="a-Z"></a>发趣无上正等菩提；<a id="a-a"></a>为欲救拔诸世间故，<a id="a-b"></a>发趣无上正等菩提；<a id="a-c"></a>为与世间作归依故，<a id="a-d"></a>发趣无上正等菩提；<a id="a-e"></a>为与世间作舍宅故，<a id="a-f"></a>发趣无上正等菩提；<a id="a-g"></a>欲作世间究竟道故，<a id="a-h"></a>发趣无上正等菩提；<a id="a-i"></a>为与世间作洲渚故，<a id="a-j"></a>发趣无上正等菩提；<a id="a-k"></a>为与世间作光明故，<a id="a-l"></a>发趣无上正等菩提；<a id="a-m"></a>为与世间作焰炬故，<a id="a-n"></a>发趣无上正等菩提；<a id="a-o"></a>为与世间作导师故，<a id="a-p"></a>发趣无上正等菩提；<a id="a-q"></a>为与世间作将帅故，<a id="a-r"></a>发趣无上正等菩提；<a id="a-s"></a>为与世间作所趣故，<a id="a-t"></a>发趣无上正等菩提。<a id="a-u"></a>”</p>
  <p id="av">具寿善现白佛言：<a id="a-w"></a>“世尊，<a id="a-x"></a>云何菩萨摩诃萨为令世间得义利故，<a id="a-y"></a>发趣无上正等菩提？<a id="a-z"></a>”</p>
  <p id="a10">佛言：<a id="a-11"></a>“善现，<a id="a-12"></a>菩萨摩诃萨为欲解脱一切有情众苦恼事，<a id="a-13"></a>修行布施发趣无上正等菩提；<a id="a-14"></a>为欲解脱一切有情众苦恼事，<a id="a-15"></a>修行净戒发趣无上正等菩提；<a id="a-16"></a>为欲解脱一切有情众苦恼事，<a id="a-17"></a>修行安忍发趣无上正等菩提；<a id="a-18"></a>为欲解脱一切有情众苦恼事，<a id="a-19"></a>修行精进发趣无上正等菩提；<a id="a-1A"></a>为欲解脱一切有情众苦恼事，<a id="a-1B"></a>修行静虑发趣无上正等菩提；<a id="a-1C"></a>为欲解脱一切有情众苦恼事，<a id="a-1D"></a>修行般若发趣无上正等菩提。<a id="a-1E"></a>善现，<a id="a-1F"></a>是为菩萨摩诃萨为令世间得义利故，<a id="a-1G"></a>发趣无上正等菩提。<a id="a-1H"></a>”</p>
  <p id="a1I">具寿善现白佛言：<a id="a-1J"></a>“世尊，<a id="a-1K"></a>云何菩萨摩诃萨为令世间得利益故，<a id="a-1L"></a>发趣无上正等菩提？<a id="a-1M"></a>”</p>
  <p id="a1N">佛言：<a id="a-1O"></a>“善现，<a id="a-1P"></a>菩萨摩诃萨为拔五趣怖畏有情置于涅槃无畏彼岸，<a id="a-1Q"></a>发趣无上正等菩提。<a id="a-1R"></a>善现，<a id="a-1S"></a>是为菩萨摩诃萨为令世间得利益故，<a id="a-1T"></a>发趣无上正等菩提。<a id="a-1U"></a>”</p>
  <p id="a1V">具寿善现白佛言：<a id="a-1W"></a>“世尊，<a id="a-1X"></a>云何菩萨摩诃萨为令世间得安乐故，<a id="a-1Y"></a>发趣无上正等菩提？<a id="a-1Z"></a>”</p>
  <p id="a1a">佛言：<a id="a-1b"></a>“善现，<a id="a-1c"></a>菩萨摩诃萨为拔忧苦愁恼有情置于涅槃安隐彼岸，<a id="a-1d"></a>发趣无上正等菩提。<a id="a-1e"></a>善现，<a id="a-1f"></a>是为菩萨摩诃萨为令世间得安乐故，<a id="a-1g"></a>发趣无上正等菩提。<a id="a-1h"></a>”</p>
  <p id="a1i">具寿善现白佛言：<a id="a-1j"></a>“世尊，<a id="a-1k"></a>云何菩萨摩诃萨为欲救拔诸世间故，<a id="a-1l"></a>发趣无上正等菩提？<a id="a-1m"></a>”</p>
  <p id="a1n">佛言：<a id="a-1o"></a>“善现，<a id="a-1p"></a>菩萨摩诃萨为拔有情生死众苦，<a id="a-1q"></a>发趣无上正等菩提；<a id="a-1r"></a>得菩提时乃能如实说断苦法，<a id="a-1s"></a>有情闻已依三乘教渐次修行而得解脱。<a id="a-1t"></a>善现，<a id="a-1u"></a>是为菩萨摩诃萨为欲救拔诸世间故，<a id="a-1v"></a>发趣无上正等菩提。<a id="a-1w"></a>”</p>
  <p id="a1x">具寿善现白佛言：<a id="a-1y"></a>“世尊，<a id="a-1z"></a>云何菩萨摩诃萨为与世间作归依故，<a id="a-20"></a>发趣无上正等菩提？<a id="a-21"></a>”</p>
  <p id="a22">佛言：<a id="a-23"></a>“善现，<a id="a-24"></a>菩萨摩诃萨为令一切生法、<a id="a-25"></a>老法、<a id="a-26"></a>病法、<a id="a-27"></a>死法、<a id="a-28"></a>愁法、<a id="a-29"></a>叹法、<a id="a-2A"></a>苦法、<a id="a-2B"></a>忧法、<a id="a-2C"></a>恼法有情，<a id="a-2D"></a>解脱生、<a id="a-2E"></a>老、<a id="a-2F"></a>病、<a id="a-2G"></a>死、<a id="a-2H"></a>愁、<a id="a-2I"></a>叹、<a id="a-2J"></a>苦、<a id="a-2K"></a>忧、<a id="a-2L"></a>恼法，<a id="a-2M"></a>住无余依般涅槃界，<a id="a-2N"></a>发趣无上正等菩提。<a id="a-2O"></a>善现，<a id="a-2P"></a>是为菩萨摩诃萨为与世间作归依故，<a id="a-2Q"></a>发趣无上正等菩提。<a id="a-2R"></a>”</p>
  <p id="a2S">具寿善现白佛言：<a id="a-2T"></a>“世尊，<a id="a-2U"></a>云何菩萨摩诃萨为与世间作舍宅故，<a id="a-2V"></a>发趣无上正等菩提？<a id="a-2W"></a>”</p>
  <p id="a2X">佛言：<a id="a-2Y"></a>“善现，<a id="a-2Z"></a>菩萨摩诃萨欲为有情说一切法皆不和合，<a id="a-2a"></a>发趣无上正等菩提。<a id="a-2b"></a>善现，<a id="a-2c"></a>是为菩萨摩诃萨为与世间作舍宅故，<a id="a-2d"></a>发趣无上正等菩提。<a id="a-2e"></a>”</p>
  <p id="a2f">善现复言：<a id="a-2g"></a>“世尊，<a id="a-2h"></a>云何一切法皆不和合？<a id="a-2i"></a>”</p>
  <p id="a2j">佛言：<a id="a-2k"></a>“善现，<a id="a-2l"></a>色不和合即色不相属，<a id="a-2m"></a>色不相属即色无生，<a id="a-2n"></a>色无生即色无灭，<a id="a-2o"></a>色无灭即色不和合；<a id="a-2p"></a>受、<a id="a-2q"></a>想、<a id="a-2r"></a>行、<a id="a-2s"></a>识不和合即受、<a id="a-2t"></a>想、<a id="a-2u"></a>行、<a id="a-2v"></a>识不相属，<a id="a-2w"></a>受、<a id="a-2x"></a>想、<a id="a-2y"></a>行、<a id="a-2z"></a>识不相属即受、<a id="a-30"></a>想、<a id="a-31"></a>行、<a id="a-32"></a>识无生，<a id="a-33"></a>受、<a id="a-34"></a>想、<a id="a-35"></a>行、<a id="a-36"></a>识无生即受、<a id="a-37"></a>想、<a id="a-38"></a>行、<a id="a-39"></a>识无灭，<a id="a-3A"></a>受、<a id="a-3B"></a>想、<a id="a-3C"></a>行、<a id="a-3D"></a>识无灭即受、<a id="a-3E"></a>想、<a id="a-3F"></a>行、<a id="a-3G"></a>识不和合。</p>
  <p id="a3H">“善现，<a id="a-3I"></a>眼处不和合即眼处不相属，<a id="a-3J"></a>眼处不相属即眼处无生，<a id="a-3K"></a>眼处无生即眼处无灭，<a id="a-3L"></a>眼处无灭即眼处不和合；<a id="a-3M"></a>耳、<a id="a-3N"></a>鼻、<a id="a-3O"></a>舌、<a id="a-3P"></a>身、<a id="a-3Q"></a>意处不和合即耳、<a id="a-3R"></a>鼻、<a id="a-3S"></a>舌、<a id="a-3T"></a>身、<a id="a-3U"></a>意处不相属，<a id="a-3V"></a>耳、<a id="a-3W"></a>鼻、<a id="a-3X"></a>舌、<a id="a-3Y"></a>身、<a id="a-3Z"></a>意处不相属即耳、<a id="a-3a"></a>鼻、<a id="a-3b"></a>舌、<a id="a-3c"></a>身、<a id="a-3d"></a>意处无生，<a id="a-3e"></a>耳、<a id="a-3f"></a>鼻、<a id="a-3g"></a>舌、<a id="a-3h"></a>身、<a id="a-3i"></a>意处无生即耳、<a id="a-3j"></a>鼻、<a id="a-3k"></a>舌、<a id="a-3l"></a>身、<a id="a-3m"></a>意处无灭，<a id="a-3n"></a>耳、<a id="a-3o"></a>鼻、<a id="a-3p"></a>舌、<a id="a-3q"></a>身、<a id="a-3r"></a>意处无灭即耳、<a id="a-3s"></a>鼻、<a id="a-3t"></a>舌、<a id="a-3u"></a>身、<a id="a-3v"></a>意处不和合。</p>
  <p id="a3w">“善现，<a id="a-3x"></a>色处不和合即色处不相属，<a id="a-3y"></a>色处不相属即色处无生，<a id="a-3z"></a>色处无生即色处无灭，<a id="a-40"></a>色处无灭即色处不和合；<a id="a-41"></a>声、<a id="a-42"></a>香、<a id="a-43"></a>味、<a id="a-44"></a>触、<a id="a-45"></a>法处不和合即声、<a id="a-46"></a>香、<a id="a-47"></a>味、<a id="a-48"></a>触、<a id="a-49"></a>法处不相属，<a id="a-4A"></a>声、<a id="a-4B"></a>香、<a id="a-4C"></a>味、<a id="a-4D"></a>触、<a id="a-4E"></a>法处不相属即声、<a id="a-4F"></a>香、<a id="a-4G"></a>味、<a id="a-4H"></a>触、<a id="a-4I"></a>法处无生，<a id="a-4J"></a>声、<a id="a-4K"></a>香、<a id="a-4L"></a>味、<a id="a-4M"></a>触、<a id="a-4N"></a>法处无生即声、<a id="a-4O"></a>香、<a id="a-4P"></a>味、<a id="a-4Q"></a>触、<a id="a-4R"></a>法处无灭，<a id="a-4S"></a>声、<a id="a-4T"></a>香、<a id="a-4U"></a>味、<a id="a-4V"></a>触、<a id="a-4W"></a>法处无灭即声、<a id="a-4X"></a>香、<a id="a-4Y"></a>味、<a id="a-4Z"></a>触、<a id="a-4a"></a>法处不和合。</p>
  <p id="a4b">“善现，<a id="a-4c"></a>眼界不和合即眼界不相属，<a id="a-4d"></a>眼界不相属即眼界无生，<a id="a-4e"></a>眼界无生即眼界无灭，<a id="a-4f"></a>眼界无灭即眼界不和合；<a id="a-4g"></a>色界、<a id="a-4h"></a>眼识界及眼触、<a id="a-4i"></a>眼触为缘所生诸受不和合即色界乃至眼触为缘所生诸受不相属，<a id="a-4j"></a>色界乃至眼触为缘所生诸受不相属即色界乃至眼触为缘所生诸受无生，<a id="a-4k"></a>色界乃至眼触为缘所生诸受无生即色界乃至眼触为缘所生诸受无灭，<a id="a-4l"></a>色界乃至眼触为缘所生诸受无灭即色界乃至眼触为缘所生诸受不和合。</p>
  <p id="a4m">“善现，<a id="a-4n"></a>耳界不和合即耳界不相属，<a id="a-4o"></a>耳界不相属即耳界无生，<a id="a-4p"></a>耳界无生即耳界无灭，<a id="a-4q"></a>耳界无灭即耳界不和合；<a id="a-4r"></a>声界、<a id="a-4s"></a>耳识界及耳触、<a id="a-4t"></a>耳触为缘所生诸受不和合即声界乃至耳触为缘所生诸受不相属，<a id="a-4u"></a>声界乃至耳触为缘所生诸受不相属即声界乃至耳触为缘所生诸受无生，<a id="a-4v"></a>声界乃至耳触为缘所生诸受无生即声界乃至耳触为缘所生诸受无灭，<a id="a-4w"></a>声界乃至耳触为缘所生诸受无灭即声界乃至耳触为缘所生诸受不和合。</p>
  <p id="a4x">“善现，<a id="a-4y"></a>鼻界不和合即鼻界不相属，<a id="a-4z"></a>鼻界不相属即鼻界无生，<a id="a-50"></a>鼻界无生即鼻界无灭，<a id="a-51"></a>鼻界无灭即鼻界不和合；<a id="a-52"></a>香界、<a id="a-53"></a>鼻识界及鼻触、<a id="a-54"></a>鼻触为缘所生诸受不和合即香界乃至鼻触为缘所生诸受不相属，<a id="a-55"></a>香界乃至鼻触为缘所生诸受不相属即香界乃至鼻触为缘所生诸受无生，<a id="a-56"></a>香界乃至鼻触为缘所生诸受无生即香界乃至鼻触为缘所生诸受无灭，<a id="a-57"></a>香界乃至鼻触为缘所生诸受无灭即香界乃至鼻触为缘所生诸受不和合。</p>
  <p id="a58">“善现，<a id="a-59"></a>舌界不和合即舌界不相属，<a id="a-5A"></a>舌界不相属即舌界无生，<a id="a-5B"></a>舌界无生即舌界无灭，<a id="a-5C"></a>舌界无灭即舌界不和合；<a id="a-5D"></a>味界、<a id="a-5E"></a>舌识界及舌触、<a id="a-5F"></a>舌触为缘所生诸受不和合即味界乃至舌触为缘所生诸受不相属，<a id="a-5G"></a>味界乃至舌触为缘所生诸受不相属即味界乃至舌触为缘所生诸受无生，<a id="a-5H"></a>味界乃至舌触为缘所生诸受无生即味界乃至舌触为缘所生诸受无灭，<a id="a-5I"></a>味界乃至舌触为缘所生诸受无灭即味界乃至舌触为缘所生诸受不和合。</p>
  <p id="a5J">“善现，<a id="a-5K"></a>身界不和合即身界不相属，<a id="a-5L"></a>身界不相属即身界无生，<a id="a-5M"></a>身界无生即身界无灭，<a id="a-5N"></a>身界无灭即身界不和合；<a id="a-5O"></a>触界、<a id="a-5P"></a>身识界及身触、<a id="a-5Q"></a>身触为缘所生诸受不和合即触界乃至身触为缘所生诸受不相属，<a id="a-5R"></a>触界乃至身触为缘所生诸受不相属即触界乃至身触为缘所生诸受无生，<a id="a-5S"></a>触界乃至身触为缘所生诸受无生即触界乃至身触为缘所生诸受无灭，<a id="a-5T"></a>触界乃至身触为缘所生诸受无灭即触界乃至身触为缘所生诸受不和合。</p>
  <p id="a5U">“善现，<a id="a-5V"></a>意界不和合即意界不相属，<a id="a-5W"></a>意界不相属即意界无生，<a id="a-5X"></a>意界无生即意界无灭，<a id="a-5Y"></a>意界无灭即意界不和合；<a id="a-5Z"></a>法界、<a id="a-5a"></a>意识界及意触、<a id="a-5b"></a>意触为缘所生诸受不和合即法界乃至意触为缘所生诸受不相属，<a id="a-5c"></a>法界乃至意触为缘所生诸受不相属即法界乃至意触为缘所生诸受无生，<a id="a-5d"></a>法界乃至意触为缘所生诸受无生即法界乃至意触为缘所生诸受无灭，<a id="a-5e"></a>法界乃至意触为缘所生诸受无灭即法界乃至意触为缘所生诸受不和合。</p>
  <p id="a5f">“善现，<a id="a-5g"></a>地界不和合即地界不相属，<a id="a-5h"></a>地界不相属即地界无生，<a id="a-5i"></a>地界无生即地界无灭，<a id="a-5j"></a>地界无灭即地界不和合；<a id="a-5k"></a>水、<a id="a-5l"></a>火、<a id="a-5m"></a>风、<a id="a-5n"></a>空、<a id="a-5o"></a>识界不和合即水、<a id="a-5p"></a>火、<a id="a-5q"></a>风、<a id="a-5r"></a>空、<a id="a-5s"></a>识界不相属，<a id="a-5t"></a>水、<a id="a-5u"></a>火、<a id="a-5v"></a>风、<a id="a-5w"></a>空、<a id="a-5x"></a>识界不相属即水、<a id="a-5y"></a>火、<a id="a-5z"></a>风、<a id="a-60"></a>空、<a id="a-61"></a>识界无生，<a id="a-62"></a>水、<a id="a-63"></a>火、<a id="a-64"></a>风、<a id="a-65"></a>空、<a id="a-66"></a>识界无生即水、<a id="a-67"></a>火、<a id="a-68"></a>风、<a id="a-69"></a>空、<a id="a-6A"></a>识界无灭，<a id="a-6B"></a>水、<a id="a-6C"></a>火、<a id="a-6D"></a>风、<a id="a-6E"></a>空、<a id="a-6F"></a>识界无灭即水、<a id="a-6G"></a>火、<a id="a-6H"></a>风、<a id="a-6I"></a>空、<a id="a-6J"></a>识界不和合。</p>
  <p id="a6K">“善现，<a id="a-6L"></a>无明不和合即无明不相属，<a id="a-6M"></a>无明不相属即无明无生，<a id="a-6N"></a>无明无生即无明无灭，<a id="a-6O"></a>无明无灭即无明不和合；<a id="a-6P"></a>行、<a id="a-6Q"></a>识、<a id="a-6R"></a>名色、<a id="a-6S"></a>六处、<a id="a-6T"></a>触、<a id="a-6U"></a>受、<a id="a-6V"></a>爱、<a id="a-6W"></a>取、<a id="a-6X"></a>有、<a id="a-6Y"></a>生、<a id="a-6Z"></a>老死愁叹苦忧恼不和合即行乃至老死愁叹苦忧恼不相属，<a id="a-6a"></a>行乃至老死愁叹苦忧恼不相属即行乃至老死愁叹苦忧恼无生，<a id="a-6b"></a>行乃至老死愁叹苦忧恼无生即行乃至老死愁叹苦忧恼无灭，<a id="a-6c"></a>行乃至老死愁叹苦忧恼无灭即行乃至老死愁叹苦忧恼不和合。</p>
  <p id="a6d">“善现，<a id="a-6e"></a>布施波罗蜜多不和合即布施波罗蜜多不相属，<a id="a-6f"></a>布施波罗蜜多不相属即布施波罗蜜多无生，<a id="a-6g"></a>布施波罗蜜多无生即布施波罗蜜多无灭，<a id="a-6h"></a>布施波罗蜜多无灭即布施波罗蜜多不和合；<a id="a-6i"></a>净戒、<a id="a-6j"></a>安忍、<a id="a-6k"></a>精进、<a id="a-6l"></a>静虑、<a id="a-6m"></a>般若波罗蜜多不和合即净戒乃至般若波罗蜜多不相属，<a id="a-6n"></a>净戒乃至般若波罗蜜多不相属即净戒乃至般若波罗蜜多无生，<a id="a-6o"></a>净戒乃至般若波罗蜜多无生即净戒乃至般若波罗蜜多无灭，<a id="a-6p"></a>净戒乃至般若波罗蜜多无灭即净戒乃至般若波罗蜜多不和合。</p>
  <p id="a6q">“善现，<a id="a-6r"></a>内空不和合即内空不相属，<a id="a-6s"></a>内空不相属即内空无生，<a id="a-6t"></a>内空无生即内空无灭，<a id="a-6u"></a>内空无灭即内空不和合；<a id="a-6v"></a>外空、<a id="a-6w"></a>内外空、<a id="a-6x"></a>空空、<a id="a-6y"></a>大空、<a id="a-6z"></a>胜义空、<a id="a-70"></a>有为空、<a id="a-71"></a>无为空、<a id="a-72"></a>毕竟空、<a id="a-73"></a>无际空、<a id="a-74"></a>散空、<a id="a-75"></a>无变异空、<a id="a-76"></a>本性空、<a id="a-77"></a>自相空、<a id="a-78"></a>共相空、<a id="a-79"></a>一切法空、<a id="a-7A"></a>不可得空、<a id="a-7B"></a>无性空、<a id="a-7C"></a>自性空、<a id="a-7D"></a>无性自性空不和合即外空乃至无性自性空不相属，<a id="a-7E"></a>外空乃至无性自性空不相属即外空乃至无性自性空无生，<a id="a-7F"></a>外空乃至无性自性空无生即外空乃至无性自性空无灭，<a id="a-7G"></a>外空乃至无性自性空无灭即外空乃至无性自性空不和合。</p>
  <p id="a7H">“善现，<a id="a-7I"></a>真如不和合即真如不相属，<a id="a-7J"></a>真如不相属即真如无生，<a id="a-7K"></a>真如无生即真如无灭，<a id="a-7L"></a>真如无灭即真如不和合；<a id="a-7M"></a>法界、<a id="a-7N"></a>法性、<a id="a-7O"></a>不虚妄性、<a id="a-7P"></a>不变异性、<a id="a-7Q"></a>平等性、<a id="a-7R"></a>离生性、<a id="a-7S"></a>法定、<a id="a-7T"></a>法住、<a id="a-7U"></a>实际、<a id="a-7V"></a>虚空界、<a id="a-7W"></a>不思议界不和合即法界乃至不思议界不相属，<a id="a-7X"></a>法界乃至不思议界不相属即法界乃至不思议界无生，<a id="a-7Y"></a>法界乃至不思议界无生即法界乃至不思议界无灭，<a id="a-7Z"></a>法界乃至不思议界无灭即法界乃至不思议界不和合。</p>
  <p id="a7a">“善现，<a id="a-7b"></a>苦圣谛不和合即苦圣谛不相属，<a id="a-7c"></a>苦圣谛不相属即苦圣谛无生，<a id="a-7d"></a>苦圣谛无生即苦圣谛无灭，<a id="a-7e"></a>苦圣谛无灭即苦圣谛不和合；<a id="a-7f"></a>集、<a id="a-7g"></a>灭、<a id="a-7h"></a>道圣谛不和合即集、<a id="a-7i"></a>灭、<a id="a-7j"></a>道圣谛不相属，<a id="a-7k"></a>集、<a id="a-7l"></a>灭、<a id="a-7m"></a>道圣谛不相属即集、<a id="a-7n"></a>灭、<a id="a-7o"></a>道圣谛无生，<a id="a-7p"></a>集、<a id="a-7q"></a>灭、<a id="a-7r"></a>道圣谛无生即集、<a id="a-7s"></a>灭、<a id="a-7t"></a>道圣谛无灭，<a id="a-7u"></a>集、<a id="a-7v"></a>灭、<a id="a-7w"></a>道圣谛无灭即集、<a id="a-7x"></a>灭、<a id="a-7y"></a>道圣谛不和合。</p>
  <p id="a7z">“善现，<a id="a-80"></a>四静虑不和合即四静虑不相属，<a id="a-81"></a>四静虑不相属即四静虑无生，<a id="a-82"></a>四静虑无生即四静虑无灭，<a id="a-83"></a>四静虑无灭即四静虑不和合；<a id="a-84"></a>四无量、<a id="a-85"></a>四无色定不和合即四无量、<a id="a-86"></a>四无色定不相属，<a id="a-87"></a>四无量、<a id="a-88"></a>四无色定不相属即四无量、<a id="a-89"></a>四无色定无生，<a id="a-8A"></a>四无量、<a id="a-8B"></a>四无色定无生即四无量、<a id="a-8C"></a>四无色定无灭，<a id="a-8D"></a>四无量、<a id="a-8E"></a>四无色定无灭即四无量、<a id="a-8F"></a>四无色定不和合。</p>
  <p id="a8G">“善现，<a id="a-8H"></a>八解脱不和合即八解脱不相属，<a id="a-8I"></a>八解脱不相属即八解脱无生，<a id="a-8J"></a>八解脱无生即八解脱无灭，<a id="a-8K"></a>八解脱无灭即八解脱不和合；<a id="a-8L"></a>八胜处、<a id="a-8M"></a>九次第定、<a id="a-8N"></a>十遍处不和合即八胜处、<a id="a-8O"></a>九次第定、<a id="a-8P"></a>十遍处不相属，<a id="a-8Q"></a>八胜处、<a id="a-8R"></a>九次第定、<a id="a-8S"></a>十遍处不相属即八胜处、<a id="a-8T"></a>九次第定、<a id="a-8U"></a>十遍处无生，<a id="a-8V"></a>八胜处、<a id="a-8W"></a>九次第定、<a id="a-8X"></a>十遍处无生即八胜处、<a id="a-8Y"></a>九次第定、<a id="a-8Z"></a>十遍处无灭，<a id="a-8a"></a>八胜处、<a id="a-8b"></a>九次第定、<a id="a-8c"></a>十遍处无灭即八胜处、<a id="a-8d"></a>九次第定、<a id="a-8e"></a>十遍处不和合。</p>
  <p id="a8f">“善现，<a id="a-8g"></a>四念住不和合即四念住不相属，<a id="a-8h"></a>四念住不相属即四念住无生，<a id="a-8i"></a>四念住无生即四念住无灭，<a id="a-8j"></a>四念住无灭即四念住不和合；<a id="a-8k"></a>四正断、<a id="a-8l"></a>四神足、<a id="a-8m"></a>五根、<a id="a-8n"></a>五力、<a id="a-8o"></a>七等觉支、<a id="a-8p"></a>八圣道支不和合即四正断乃至八圣道支不相属，<a id="a-8q"></a>四正断乃至八圣道支不相属即四正断乃至八圣道支无生，<a id="a-8r"></a>四正断乃至八圣道支无生即四正断乃至八圣道支无灭，<a id="a-8s"></a>四正断乃至八圣道支无灭即四正断乃至八圣道支不和合。</p>
  <p id="a8t">“善现，<a id="a-8u"></a>空解脱门不和合即空解脱门不相属，<a id="a-8v"></a>空解脱门不相属即空解脱门无生，<a id="a-8w"></a>空解脱门无生即空解脱门无灭，<a id="a-8x"></a>空解脱门无灭即空解脱门不和合；<a id="a-8y"></a>无相、<a id="a-8z"></a>无愿解脱门不和合即无相、<a id="a-90"></a>无愿解脱门不相属，<a id="a-91"></a>无相、<a id="a-92"></a>无愿解脱门不相属即无相、<a id="a-93"></a>无愿解脱门无生，<a id="a-94"></a>无相、<a id="a-95"></a>无愿解脱门无生即无相、<a id="a-96"></a>无愿解脱门无灭，<a id="a-97"></a>无相、<a id="a-98"></a>无愿解脱门无灭即无相、<a id="a-99"></a>无愿解脱门不和合。</p>
  <p id="a9A">“善现，<a id="a-9B"></a>菩萨十地不和合即菩萨十地不相属，<a id="a-9C"></a>菩萨十地不相属即菩萨十地无生，<a id="a-9D"></a>菩萨十地无生即菩萨十地无灭，<a id="a-9E"></a>菩萨十地无灭即菩萨十地不和合。</p>
  <p id="a9F">“善现，<a id="a-9G"></a>五眼不和合即五眼不相属，<a id="a-9H"></a>五眼不相属即五眼无生，<a id="a-9I"></a>五眼无生即五眼无灭，<a id="a-9J"></a>五眼无灭即五眼不和合；<a id="a-9K"></a>六神通不和合即六神通不相属，<a id="a-9L"></a>六神通不相属即六神通无生，<a id="a-9M"></a>六神通无生即六神通无灭，<a id="a-9N"></a>六神通无灭即六神通不和合。</p>
  <p id="a9O">“善现，<a id="a-9P"></a>佛十力不和合即佛十力不相属，<a id="a-9Q"></a>佛十力不相属即佛十力无生，<a id="a-9R"></a>佛十力无生即佛十力无灭，<a id="a-9S"></a>佛十力无灭即佛十力不和合；<a id="a-9T"></a>四无所畏、<a id="a-9U"></a>四无礙解、<a id="a-9V"></a>大慈、<a id="a-9W"></a>大悲、<a id="a-9X"></a>大喜、<a id="a-9Y"></a>大舍、<a id="a-9Z"></a>十八佛不共法不和合即四无所畏乃至十八佛不共法不相属，<a id="a-9a"></a>四无所畏乃至十八佛不共法不相属即四无所畏乃至十八佛不共法无生，<a id="a-9b"></a>四无所畏乃至十八佛不共法无生即四无所畏乃至十八佛不共法无灭，<a id="a-9c"></a>四无所畏乃至十八佛不共法无灭即四无所畏乃至十八佛不共法不和合。</p>
  <p id="a9d">“善现，<a id="a-9e"></a>无忘失法不和合即无忘失法不相属，<a id="a-9f"></a>无忘失法不相属即无忘失法无生，<a id="a-9g"></a>无忘失法无生即无忘失法无灭，<a id="a-9h"></a>无忘失法无灭即无忘失法不和合；<a id="a-9i"></a>恒住舍性不和合即恒住舍性不相属，<a id="a-9j"></a>恒住舍性不相属即恒住舍性无生，<a id="a-9k"></a>恒住舍性无生即恒住舍性无灭，<a id="a-9l"></a>恒住舍性无灭即恒住舍性不和合。</p>
  <p id="a9m">“善现，<a id="a-9n"></a>一切智不和合即一切智不相属，<a id="a-9o"></a>一切智不相属即一切智无生，<a id="a-9p"></a>一切智无生即一切智无灭，<a id="a-9q"></a>一切智无灭即一切智不和合；<a id="a-9r"></a>道相智、<a id="a-9s"></a>一切相智不和合即道相智、<a id="a-9t"></a>一切相智不相属，<a id="a-9u"></a>道相智、<a id="a-9v"></a>一切相智不相属即道相智、<a id="a-9w"></a>一切相智无生，<a id="a-9x"></a>道相智、<a id="a-9y"></a>一切相智无生即道相智、<a id="a-9z"></a>一切相智无灭，<a id="a-A0"></a>道相智、<a id="a-A1"></a>一切相智无灭即道相智、<a id="a-A2"></a>一切相智不和合。</p>
  <p id="aA3">“善现，<a id="a-A4"></a>一切陀罗尼门不和合即一切陀罗尼门不相属，<a id="a-A5"></a>一切陀罗尼门不相属即一切陀罗尼门无生，<a id="a-A6"></a>一切陀罗尼门无生即一切陀罗尼门无灭，<a id="a-A7"></a>一切陀罗尼门无灭即一切陀罗尼门不和合；<a id="a-A8"></a>一切三摩地门不和合即一切三摩地门不相属，<a id="a-A9"></a>一切三摩地门不相属即一切三摩地门无生，<a id="a-AA"></a>一切三摩地门无生即一切三摩地门无灭，<a id="a-AB"></a>一切三摩地门无灭即一切三摩地门不和合。</p>
  <p id="aAC">“善现，<a id="a-AD"></a>预流果不和合即预流果不相属，<a id="a-AE"></a>预流果不相属即预流果无生，<a id="a-AF"></a>预流果无生即预流果无灭，<a id="a-AG"></a>预流果无灭即预流果不和合；<a id="a-AH"></a>一来、<a id="a-AI"></a>不还、<a id="a-AJ"></a>阿罗汉果不和合即一来、<a id="a-AK"></a>不还、<a id="a-AL"></a>阿罗汉果不相属，<a id="a-AM"></a>一来、<a id="a-AN"></a>不还、<a id="a-AO"></a>阿罗汉果不相属即一来、<a id="a-AP"></a>不还、<a id="a-AQ"></a>阿罗汉果无生，<a id="a-AR"></a>一来、<a id="a-AS"></a>不还、<a id="a-AT"></a>阿罗汉果无生即一来、<a id="a-AU"></a>不还、<a id="a-AV"></a>阿罗汉果无灭，<a id="a-AW"></a>一来、<a id="a-AX"></a>不还、<a id="a-AY"></a>阿罗汉果无灭即一来、<a id="a-AZ"></a>不还、<a id="a-Aa"></a>阿罗汉果不和合。</p>
  <p id="aAb">“善现，<a id="a-Ac"></a>独觉菩提不和合即独觉菩提不相属，<a id="a-Ad"></a>独觉菩提不相属即独觉菩提无生，<a id="a-Ae"></a>独觉菩提无生即独觉菩提无灭，<a id="a-Af"></a>独觉菩提无灭即独觉菩提不和合。</p>
  <p id="aAg">“善现，<a id="a-Ah"></a>一切菩萨摩诃萨行不和合即一切菩萨摩诃萨行不相属，<a id="a-Ai"></a>一切菩萨摩诃萨行不相属即一切菩萨摩诃萨行无生，<a id="a-Aj"></a>一切菩萨摩诃萨行无生即一切菩萨摩诃萨行无灭，<a id="a-Ak"></a>一切菩萨摩诃萨行无灭即一切菩萨摩诃萨行不和合。</p>
  <p id="aAl">“善现，<a id="a-Am"></a>诸佛无上正等菩提不和合即诸佛无上正等菩提不相属，<a id="a-An"></a>诸佛无上正等菩提不相属即诸佛无上正等菩提无生，<a id="a-Ao"></a>诸佛无上正等菩提无生即诸佛无上正等菩提无灭，<a id="a-Ap"></a>诸佛无上正等菩提无灭即诸佛无上正等菩提不和合。</p>
  <p id="aAq">“善现，<a id="a-Ar"></a>菩萨摩诃萨欲为有情说一切法，<a id="a-As"></a>皆有如是不和合相，<a id="a-At"></a>发趣无上正等菩提。<a id="a-Au"></a>”</p>
  <p id="aAv">具寿善现白佛言：<a id="a-Aw"></a>“世尊，<a id="a-Ax"></a>云何菩萨摩诃萨欲作世间究竟道故，<a id="a-Ay"></a>发趣无上正等菩提？<a id="a-Az"></a>”</p>
  <p id="aB0">佛言：<a id="a-B1"></a>“善现，<a id="a-B2"></a>菩萨摩诃萨发趣无上正等菩提，<a id="a-B3"></a>欲为有情说如是法：<a id="a-B4"></a>色究竟即非色，<a id="a-B5"></a>受、<a id="a-B6"></a>想、<a id="a-B7"></a>行、<a id="a-B8"></a>识究竟即非受、<a id="a-B9"></a>想、<a id="a-BA"></a>行、<a id="a-BB"></a>识；<a id="a-BC"></a>眼处究竟即非眼处，<a id="a-BD"></a>耳、<a id="a-BE"></a>鼻、<a id="a-BF"></a>舌、<a id="a-BG"></a>身、<a id="a-BH"></a>意处究竟即非耳、<a id="a-BI"></a>鼻、<a id="a-BJ"></a>舌、<a id="a-BK"></a>身、<a id="a-BL"></a>意处；<a id="a-BM"></a>色处究竟即非色处，<a id="a-BN"></a>声、<a id="a-BO"></a>香、<a id="a-BP"></a>味、<a id="a-BQ"></a>触、<a id="a-BR"></a>法处究竟即非声、<a id="a-BS"></a>香、<a id="a-BT"></a>味、<a id="a-BU"></a>触、<a id="a-BV"></a>法处；<a id="a-BW"></a>眼界究竟即非眼界，<a id="a-BX"></a>色界、<a id="a-BY"></a>眼识界及眼触、<a id="a-BZ"></a>眼触为缘所生诸受究竟即非色界乃至眼触为缘所生诸受；<a id="a-Ba"></a>耳界究竟即非耳界，<a id="a-Bb"></a>声界、<a id="a-Bc"></a>耳识界及耳触、<a id="a-Bd"></a>耳触为缘所生诸受究竟即非声界乃至耳触为缘所生诸受；<a id="a-Be"></a>鼻界究竟即非鼻界，<a id="a-Bf"></a>香界、<a id="a-Bg"></a>鼻识界及鼻触、<a id="a-Bh"></a>鼻触为缘所生诸受究竟即非香界乃至鼻触为缘所生诸受；<a id="a-Bi"></a>舌界究竟即非舌界，<a id="a-Bj"></a>味界、<a id="a-Bk"></a>舌识界及舌触、<a id="a-Bl"></a>舌触为缘所生诸受究竟即非味界乃至舌触为缘所生诸受；<a id="a-Bm"></a>身界究竟即非身界，<a id="a-Bn"></a>触界、<a id="a-Bo"></a>身识界及身触、<a id="a-Bp"></a>身触为缘所生诸受究竟即非触界乃至身触为缘所生诸受；<a id="a-Bq"></a>意界究竟即非意界，<a id="a-Br"></a>法界、<a id="a-Bs"></a>意识界及意触、<a id="a-Bt"></a>意触为缘所生诸受究竟即非法界乃至意触为缘所生诸受；<a id="a-Bu"></a>地界究竟即非地界，<a id="a-Bv"></a>水、<a id="a-Bw"></a>火、<a id="a-Bx"></a>风、<a id="a-By"></a>空、<a id="a-Bz"></a>识界究竟即非水、<a id="a-C0"></a>火、<a id="a-C1"></a>风、<a id="a-C2"></a>空、<a id="a-C3"></a>识界；<a id="a-C4"></a>无明究竟即非无明，<a id="a-C5"></a>行、<a id="a-C6"></a>识、<a id="a-C7"></a>名色、<a id="a-C8"></a>六处、<a id="a-C9"></a>触、<a id="a-CA"></a>受、<a id="a-CB"></a>爱、<a id="a-CC"></a>取、<a id="a-CD"></a>有、<a id="a-CE"></a>生、<a id="a-CF"></a>老死愁叹苦忧恼究竟即非行乃至老死愁叹苦忧恼；<a id="a-CG"></a>布施波罗蜜多究竟即非布施波罗蜜多，<a id="a-CH"></a>净戒、<a id="a-CI"></a>安忍、<a id="a-CJ"></a>精进、<a id="a-CK"></a>静虑、<a id="a-CL"></a>般若波罗蜜多究竟即非净戒乃至般若波罗蜜多；<a id="a-CM"></a>内空究竟即非内空，<a id="a-CN"></a>外空、<a id="a-CO"></a>内外空、<a id="a-CP"></a>空空、<a id="a-CQ"></a>大空、<a id="a-CR"></a>胜义空、<a id="a-CS"></a>有为空、<a id="a-CT"></a>无为空、<a id="a-CU"></a>毕竟空、<a id="a-CV"></a>无际空、<a id="a-CW"></a>散空、<a id="a-CX"></a>无变异空、<a id="a-CY"></a>本性空、<a id="a-CZ"></a>自相空、<a id="a-Ca"></a>共相空、<a id="a-Cb"></a>一切法空、<a id="a-Cc"></a>不可得空、<a id="a-Cd"></a>无性空、<a id="a-Ce"></a>自性空、<a id="a-Cf"></a>无性自性空究竟即非外空乃至无性自性空；<a id="a-Cg"></a>真如究竟即非真如，<a id="a-Ch"></a>法界、<a id="a-Ci"></a>法性、<a id="a-Cj"></a>不虚妄性、<a id="a-Ck"></a>不变异性、<a id="a-Cl"></a>平等性、<a id="a-Cm"></a>离生性、<a id="a-Cn"></a>法定、<a id="a-Co"></a>法住、<a id="a-Cp"></a>实际、<a id="a-Cq"></a>虚空界、<a id="a-Cr"></a>不思议界究竟即非法界乃至不思议界；<a id="a-Cs"></a>苦圣谛究竟即非苦圣谛，<a id="a-Ct"></a>集、<a id="a-Cu"></a>灭、<a id="a-Cv"></a>道圣谛究竟即非集、<a id="a-Cw"></a>灭、<a id="a-Cx"></a>道圣谛；<a id="a-Cy"></a>四静虑究竟即非四静虑，<a id="a-Cz"></a>四无量、<a id="a-D0"></a>四无色定究竟即非四无量、<a id="a-D1"></a>四无色定；<a id="a-D2"></a>八解脱究竟即非八解脱，<a id="a-D3"></a>八胜处、<a id="a-D4"></a>九次第定、<a id="a-D5"></a>十遍处究竟即非八胜处、<a id="a-D6"></a>九次第定、<a id="a-D7"></a>十遍处；<a id="a-D8"></a>四念住究竟即非四念住，<a id="a-D9"></a>四正断、<a id="a-DA"></a>四神足、<a id="a-DB"></a>五根、<a id="a-DC"></a>五力、<a id="a-DD"></a>七等觉支、<a id="a-DE"></a>八圣道支究竟即非四正断乃至八圣道支；<a id="a-DF"></a>空解脱门究竟即非空解脱门，<a id="a-DG"></a>无相、<a id="a-DH"></a>无愿解脱门究竟即非无相、<a id="a-DI"></a>无愿解脱门；<a id="a-DJ"></a>菩萨十地究竟即非菩萨十地；<a id="a-DK"></a>五眼究竟即非五眼，<a id="a-DL"></a>六神通究竟即非六神通；<a id="a-DM"></a>佛十力究竟即非佛十力，<a id="a-DN"></a>四无所畏、<a id="a-DO"></a>四无礙解、<a id="a-DP"></a>大慈、<a id="a-DQ"></a>大悲、<a id="a-DR"></a>大喜、<a id="a-DS"></a>大舍、<a id="a-DT"></a>十八佛不共法究竟即非四无所畏乃至十八佛不共法；<a id="a-DU"></a>无忘失法究竟即非无忘失法，<a id="a-DV"></a>恒住舍性究竟即非恒住舍性；<a id="a-DW"></a>一切智究竟即非一切智，<a id="a-DX"></a>道相智、<a id="a-DY"></a>一切相智究竟即非道相智、<a id="a-DZ"></a>一切相智；<a id="a-Da"></a>一切陀罗尼门究竟即非一切陀罗尼门，<a id="a-Db"></a>一切三摩地门究竟即非一切三摩地门；<a id="a-Dc"></a>预流果究竟即非预流果，<a id="a-Dd"></a>一来、<a id="a-De"></a>不还、<a id="a-Df"></a>阿罗汉果究竟即非一来、<a id="a-Dg"></a>不还、<a id="a-Dh"></a>阿罗汉果；<a id="a-Di"></a>独觉菩提究竟即非独觉菩提；<a id="a-Dj"></a>一切菩萨摩诃萨行究竟即非一切菩萨摩诃萨行；<a id="a-Dk"></a>诸佛无上正等菩提究竟即非诸佛无上正等菩提。</p>
  <p id="aDl">“复次，<a id="a-Dm"></a>善现，<a id="a-Dn"></a>如此诸法究竟相，<a id="a-Do"></a>一切法相亦如是。<a id="a-Dp"></a>”</p>
  <p id="aDq">具寿善现白佛言：<a id="a-Dr"></a>“世尊，<a id="a-Ds"></a>若一切法相如究竟相者，<a id="a-Dt"></a>云何菩萨摩诃萨于一切法应现等觉？<a id="a-Du"></a>所以者何？</p>
  <p id="aDv">“世尊，<a id="a-Dw"></a>非色究竟中有如是分别，<a id="a-Dx"></a>谓此是色；<a id="a-Dy"></a>亦非受、<a id="a-Dz"></a>想、<a id="a-E0"></a>行、<a id="a-E1"></a>识究竟中有如是分别，<a id="a-E2"></a>谓此是受、<a id="a-E3"></a>想、<a id="a-E4"></a>行、<a id="a-E5"></a>识。</p>
  <p id="aE6">“世尊，<a id="a-E7"></a>非眼处究竟中有如是分别，<a id="a-E8"></a>谓此是眼处；<a id="a-E9"></a>亦非耳、<a id="a-EA"></a>鼻、<a id="a-EB"></a>舌、<a id="a-EC"></a>身、<a id="a-ED"></a>意处究竟中有如是分别，<a id="a-EE"></a>谓此是耳、<a id="a-EF"></a>鼻、<a id="a-EG"></a>舌、<a id="a-EH"></a>身、<a id="a-EI"></a>意处。</p>
  <p id="aEJ">“世尊，<a id="a-EK"></a>非色处究竟中有如是分别，<a id="a-EL"></a>谓此是色处；<a id="a-EM"></a>亦非声、<a id="a-EN"></a>香、<a id="a-EO"></a>味、<a id="a-EP"></a>触、<a id="a-EQ"></a>法处究竟中有如是分别，<a id="a-ER"></a>谓此是声、<a id="a-ES"></a>香、<a id="a-ET"></a>味、<a id="a-EU"></a>触、<a id="a-EV"></a>法处。</p>
  <p id="aEW">“世尊，<a id="a-EX"></a>非眼界究竟中有如是分别，<a id="a-EY"></a>谓此是眼界；<a id="a-EZ"></a>亦非色界、<a id="a-Ea"></a>眼识界及眼触、<a id="a-Eb"></a>眼触为缘所生诸受究竟中有如是分别，<a id="a-Ec"></a>谓此是色界乃至眼触为缘所生诸受。</p>
  <p id="aEd">“世尊，<a id="a-Ee"></a>非耳界究竟中有如是分别，<a id="a-Ef"></a>谓此是耳界；<a id="a-Eg"></a>亦非声界、<a id="a-Eh"></a>耳识界及耳触、<a id="a-Ei"></a>耳触为缘所生诸受究竟中有如是分别，<a id="a-Ej"></a>谓此是声界乃至耳触为缘所生诸受。</p>
  <p id="aEk">“世尊，<a id="a-El"></a>非鼻界究竟中有如是分别，<a id="a-Em"></a>谓此是鼻界；<a id="a-En"></a>亦非香界、<a id="a-Eo"></a>鼻识界及鼻触、<a id="a-Ep"></a>鼻触为缘所生诸受究竟中有如是分别，<a id="a-Eq"></a>谓此是香界乃至鼻触为缘所生诸受。</p>
  <p id="aEr">“世尊，<a id="a-Es"></a>非舌界究竟中有如是分别，<a id="a-Et"></a>谓此是舌界；<a id="a-Eu"></a>亦非味界、<a id="a-Ev"></a>舌识界及舌触、<a id="a-Ew"></a>舌触为缘所生诸受究竟中有如是分别，<a id="a-Ex"></a>谓此是味界乃至舌触为缘所生诸受。</p>
  <p id="aEy">“世尊，<a id="a-Ez"></a>非身界究竟中有如是分别，<a id="a-F0"></a>谓此是身界；<a id="a-F1"></a>亦非触界、<a id="a-F2"></a>身识界及身触、<a id="a-F3"></a>身触为缘所生诸受究竟中有如是分别，<a id="a-F4"></a>谓此是触界乃至身触为缘所生诸受。</p>
  <p id="aF5">“世尊，<a id="a-F6"></a>非意界究竟中有如是分别，<a id="a-F7"></a>谓此是意界；<a id="a-F8"></a>亦非法界、<a id="a-F9"></a>意识界及意触、<a id="a-FA"></a>意触为缘所生诸受究竟中有如是分别，<a id="a-FB"></a>谓此是法界乃至意触为缘所生诸受。</p>
  <p id="aFC">“世尊，<a id="a-FD"></a>非地界究竟中有如是分别，<a id="a-FE"></a>谓此是地界；<a id="a-FF"></a>亦非水、<a id="a-FG"></a>火、<a id="a-FH"></a>风、<a id="a-FI"></a>空、<a id="a-FJ"></a>识界究竟中有如是分别，<a id="a-FK"></a>谓此是水、<a id="a-FL"></a>火、<a id="a-FM"></a>风、<a id="a-FN"></a>空、<a id="a-FO"></a>识界。</p>
  <p id="aFP">“世尊，<a id="a-FQ"></a>非无明究竟中有如是分别，<a id="a-FR"></a>谓此是无明；<a id="a-FS"></a>亦非行、<a id="a-FT"></a>识、<a id="a-FU"></a>名色、<a id="a-FV"></a>六处、<a id="a-FW"></a>触、<a id="a-FX"></a>受、<a id="a-FY"></a>爱、<a id="a-FZ"></a>取、<a id="a-Fa"></a>有、<a id="a-Fb"></a>生、<a id="a-Fc"></a>老死愁叹苦忧恼究竟中有如是分别，<a id="a-Fd"></a>谓此是行乃至老死愁叹苦忧恼。</p>
  <p id="aFe">“世尊，<a id="a-Ff"></a>非布施波罗蜜多究竟中有如是分别，<a id="a-Fg"></a>谓此是布施波罗蜜多；<a id="a-Fh"></a>亦非净戒、<a id="a-Fi"></a>安忍、<a id="a-Fj"></a>精进、<a id="a-Fk"></a>静虑、<a id="a-Fl"></a>般若波罗蜜多究竟中有如是分别，<a id="a-Fm"></a>谓此是净戒乃至般若波罗蜜多。</p>
  <p id="aFn">“世尊，<a id="a-Fo"></a>非内空究竟中有如是分别，<a id="a-Fp"></a>谓此是内空；<a id="a-Fq"></a>亦非外空、<a id="a-Fr"></a>内外空、<a id="a-Fs"></a>空空、<a id="a-Ft"></a>大空、<a id="a-Fu"></a>胜义空、<a id="a-Fv"></a>有为空、<a id="a-Fw"></a>无为空、<a id="a-Fx"></a>毕竟空、<a id="a-Fy"></a>无际空、<a id="a-Fz"></a>散空、<a id="a-G0"></a>无变异空、<a id="a-G1"></a>本性空、<a id="a-G2"></a>自相空、<a id="a-G3"></a>共相空、<a id="a-G4"></a>一切法空、<a id="a-G5"></a>不可得空、<a id="a-G6"></a>无性空、<a id="a-G7"></a>自性空、<a id="a-G8"></a>无性自性空究竟中有如是分别，<a id="a-G9"></a>谓此是外空乃至无性自性空。</p>
  <p id="aGA">“世尊，<a id="a-GB"></a>非真如究竟中有如是分别，<a id="a-GC"></a>谓此是真如；<a id="a-GD"></a>亦非法界、<a id="a-GE"></a>法性、<a id="a-GF"></a>不虚妄性、<a id="a-GG"></a>不变异性、<a id="a-GH"></a>平等性、<a id="a-GI"></a>离生性、<a id="a-GJ"></a>法定、<a id="a-GK"></a>法住、<a id="a-GL"></a>实际、<a id="a-GM"></a>虚空界、<a id="a-GN"></a>不思议界究竟中有如是分别，<a id="a-GO"></a>谓此是法界乃至不思议界。</p>
  <p id="aGP">“世尊，<a id="a-GQ"></a>非苦圣谛究竟中有如是分别，<a id="a-GR"></a>谓此是苦圣谛；<a id="a-GS"></a>亦非集、<a id="a-GT"></a>灭、<a id="a-GU"></a>道圣谛究竟中有如是分别，<a id="a-GV"></a>谓此是集、<a id="a-GW"></a>灭、<a id="a-GX"></a>道圣谛。</p>
  <p id="aGY">“世尊，<a id="a-GZ"></a>非四静虑究竟中有如是分别，<a id="a-Ga"></a>谓此是四静虑；<a id="a-Gb"></a>亦非四无量、<a id="a-Gc"></a>四无色定究竟中有如是分别，<a id="a-Gd"></a>谓此是四无量、<a id="a-Ge"></a>四无色定。</p>
  <p id="aGf">“世尊，<a id="a-Gg"></a>非八解脱究竟中有如是分别，<a id="a-Gh"></a>谓此是八解脱；<a id="a-Gi"></a>亦非八胜处、<a id="a-Gj"></a>九次第定、<a id="a-Gk"></a>十遍处究竟中有如是分别，<a id="a-Gl"></a>谓此是八胜处、<a id="a-Gm"></a>九次第定、<a id="a-Gn"></a>十遍处。</p>
  <p id="aGo">“世尊，<a id="a-Gp"></a>非四念住究竟中有如是分别，<a id="a-Gq"></a>谓此是四念住；<a id="a-Gr"></a>亦非四正断、<a id="a-Gs"></a>四神足、<a id="a-Gt"></a>五根、<a id="a-Gu"></a>五力、<a id="a-Gv"></a>七等觉支、<a id="a-Gw"></a>八圣道支究竟中有如是分别，<a id="a-Gx"></a>谓此是四正断乃至八圣道支。</p>
  <p id="aGy">“世尊，<a id="a-Gz"></a>非空解脱门究竟中有如是分别，<a id="a-H0"></a>谓此是空解脱门；<a id="a-H1"></a>亦非无相、<a id="a-H2"></a>无愿解脱门究竟中有如是分别，<a id="a-H3"></a>谓此是无相、<a id="a-H4"></a>无愿解脱门。</p>
  <p id="aH5">“世尊，<a id="a-H6"></a>非菩萨十地究竟中有如是分别，<a id="a-H7"></a>谓此是菩萨十地。</p>
  <p id="aH8">“世尊，<a id="a-H9"></a>非五眼究竟中有如是分别，<a id="a-HA"></a>谓此是五眼；<a id="a-HB"></a>亦非六神通究竟中有如是分别，<a id="a-HC"></a>谓此是六神通。</p>
  <p id="aHD">“世尊，<a id="a-HE"></a>非佛十力究竟中有如是分别，<a id="a-HF"></a>谓此是佛十力；<a id="a-HG"></a>亦非四无所畏、<a id="a-HH"></a>四无礙解、<a id="a-HI"></a>大慈、<a id="a-HJ"></a>大悲、<a id="a-HK"></a>大喜、<a id="a-HL"></a>大舍、<a id="a-HM"></a>十八佛不共法究竟中有如是分别，<a id="a-HN"></a>谓此是四无所畏乃至十八佛不共法。</p>
  <p id="aHO">“世尊，<a id="a-HP"></a>非无忘失法究竟中有如是分别，<a id="a-HQ"></a>谓此是无忘失法；<a id="a-HR"></a>亦非恒住舍性究竟中有如是分别，<a id="a-HS"></a>谓此是恒住舍性。</p>
  <p id="aHT">“世尊，<a id="a-HU"></a>非一切智究竟中有如是分别，<a id="a-HV"></a>谓此是一切智；<a id="a-HW"></a>亦非道相智、<a id="a-HX"></a>一切相智究竟中有如是分别，<a id="a-HY"></a>谓此是道相智、<a id="a-HZ"></a>一切相智。</p>
  <p id="aHa">“世尊，<a id="a-Hb"></a>非一切陀罗尼门究竟中有如是分别，<a id="a-Hc"></a>谓此是一切陀罗尼门；<a id="a-Hd"></a>亦非一切三摩地门究竟中有如是分别，<a id="a-He"></a>谓此是一切三摩地门。</p>
  <p id="aHf">“世尊，<a id="a-Hg"></a>非预流果究竟中有如是分别，<a id="a-Hh"></a>谓此是预流果；<a id="a-Hi"></a>亦非一来、<a id="a-Hj"></a>不还、<a id="a-Hk"></a>阿罗汉果究竟中有如是分别，<a id="a-Hl"></a>谓此是一来、<a id="a-Hm"></a>不还、<a id="a-Hn"></a>阿罗汉果。</p>
  <p id="aHo">“世尊，<a id="a-Hp"></a>非独觉菩提究竟中有如是分别，<a id="a-Hq"></a>谓此是独觉菩提。</p>
  <p id="aHr">“世尊，<a id="a-Hs"></a>非一切菩萨摩诃萨行究竟中有如是分别，<a id="a-Ht"></a>谓此是一切菩萨摩诃萨行。</p>
  <p id="aHu">“世尊，<a id="a-Hv"></a>非诸佛无上正等菩提究竟中有如是分别，<a id="a-Hw"></a>谓此是诸佛无上正等菩提。<a id="a-Hx"></a>”</p>
 </body>
</html>