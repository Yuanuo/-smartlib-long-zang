<!doctype html>
<html id="z3IBSqx2i" data-ver="1508">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百六十九</h1>
  <h2 id="a2">初分随喜回向品第三十一之二</h2>
  <p id="a3">时，<a id="a-4"></a>弥勒菩萨摩诃萨白上座善现言：<a id="a-5"></a>“大德，<a id="a-6"></a>彼菩萨摩诃萨缘如是事起随喜回向心，<a id="a-7"></a>实无如是所缘事如彼菩萨摩诃萨所取相。<a id="a-8"></a>”</p>
  <p id="a9">具寿善现言：<a id="a-A"></a>“大士，<a id="a-B"></a>若无所缘事如所取相者，<a id="a-C"></a>彼菩萨摩诃萨随喜回向心，<a id="a-D"></a>以取相为方便，<a id="a-E"></a>普缘十方无数无量无边世界，<a id="a-F"></a>一一世界无数无量无边诸佛已涅槃者，<a id="a-G"></a>从初发心乃至法灭所有善根，<a id="a-H"></a>及弟子等所有善根，<a id="a-I"></a>一切合集现前随喜，<a id="a-J"></a>回向无上正等菩提。<a id="a-K"></a>如是所起随喜回向，<a id="a-L"></a>将非颠倒。<a id="a-M"></a>如于无常谓常，<a id="a-N"></a>是想颠倒、<a id="a-O"></a>心颠倒、<a id="a-P"></a>见颠倒；<a id="a-Q"></a>于苦谓乐，<a id="a-R"></a>是想颠倒、<a id="a-S"></a>心颠倒、<a id="a-T"></a>见颠倒；<a id="a-U"></a>于无我谓我，<a id="a-V"></a>是想颠倒、<a id="a-W"></a>心颠倒、<a id="a-X"></a>见颠倒；<a id="a-Y"></a>于不净谓净，<a id="a-Z"></a>是想颠倒、<a id="a-a"></a>心颠倒、<a id="a-b"></a>见颠倒。<a id="a-c"></a>此于无相而取其相，<a id="a-d"></a>亦应如是。</p>
  <p id="ae">“大士，<a id="a-f"></a>如所缘事实无所有，<a id="a-g"></a>随喜回向心亦如是，<a id="a-h"></a>诸善根等亦如是，<a id="a-i"></a>无上正等菩提亦如是，<a id="a-j"></a>色、<a id="a-k"></a>受、<a id="a-l"></a>想、<a id="a-m"></a>行、<a id="a-n"></a>识亦如是，<a id="a-o"></a>眼、<a id="a-p"></a>耳、<a id="a-q"></a>鼻、<a id="a-r"></a>舌、<a id="a-s"></a>身、<a id="a-t"></a>意处亦如是，<a id="a-u"></a>色、<a id="a-v"></a>声、<a id="a-w"></a>香、<a id="a-x"></a>味、<a id="a-y"></a>触、<a id="a-z"></a>法处亦如是，<a id="a-10"></a>眼界、<a id="a-11"></a>色界、<a id="a-12"></a>眼识界及眼触、<a id="a-13"></a>眼触为缘所生诸受亦如是，<a id="a-14"></a>耳界、<a id="a-15"></a>声界、<a id="a-16"></a>耳识界及耳触、<a id="a-17"></a>耳触为缘所生诸受亦如是，<a id="a-18"></a>鼻界、<a id="a-19"></a>香界、<a id="a-1A"></a>鼻识界及鼻触、<a id="a-1B"></a>鼻触为缘所生诸受亦如是，<a id="a-1C"></a>舌界、<a id="a-1D"></a>味界、<a id="a-1E"></a>舌识界及舌触、<a id="a-1F"></a>舌触为缘所生诸受亦如是，<a id="a-1G"></a>身界、<a id="a-1H"></a>触界、<a id="a-1I"></a>身识界及身触、<a id="a-1J"></a>身触为缘所生诸受亦如是，<a id="a-1K"></a>意界、<a id="a-1L"></a>法界、<a id="a-1M"></a>意识界及意触、<a id="a-1N"></a>意触为缘所生诸受亦如是，<a id="a-1O"></a>地、<a id="a-1P"></a>水、<a id="a-1Q"></a>火、<a id="a-1R"></a>风、<a id="a-1S"></a>空、<a id="a-1T"></a>识界亦如是，<a id="a-1U"></a>无明、<a id="a-1V"></a>行、<a id="a-1W"></a>识、<a id="a-1X"></a>名色、<a id="a-1Y"></a>六处、<a id="a-1Z"></a>触、<a id="a-1a"></a>受、<a id="a-1b"></a>爱、<a id="a-1c"></a>取、<a id="a-1d"></a>有、<a id="a-1e"></a>生、<a id="a-1f"></a>老死愁叹苦忧恼亦如是，<a id="a-1g"></a>布施、<a id="a-1h"></a>净戒、<a id="a-1i"></a>安忍、<a id="a-1j"></a>精进、<a id="a-1k"></a>静虑、<a id="a-1l"></a>般若波罗蜜多亦如是，<a id="a-1m"></a>内空、<a id="a-1n"></a>外空、<a id="a-1o"></a>内外空、<a id="a-1p"></a>空空、<a id="a-1q"></a>大空、<a id="a-1r"></a>胜义空、<a id="a-1s"></a>有为空、<a id="a-1t"></a>无为空、<a id="a-1u"></a>毕竟空、<a id="a-1v"></a>无际空、<a id="a-1w"></a>散空、<a id="a-1x"></a>无变异空、<a id="a-1y"></a>本性空、<a id="a-1z"></a>自相空、<a id="a-20"></a>共相空、<a id="a-21"></a>一切法空、<a id="a-22"></a>不可得空、<a id="a-23"></a>无性空、<a id="a-24"></a>自性空、<a id="a-25"></a>无性自性空亦如是，<a id="a-26"></a>真如、<a id="a-27"></a>法界、<a id="a-28"></a>法性、<a id="a-29"></a>不虚妄性、<a id="a-2A"></a>不变异性、<a id="a-2B"></a>平等性、<a id="a-2C"></a>离生性、<a id="a-2D"></a>法定、<a id="a-2E"></a>法住、<a id="a-2F"></a>实际、<a id="a-2G"></a>虚空界、<a id="a-2H"></a>不思议界亦如是，<a id="a-2I"></a>苦、<a id="a-2J"></a>集、<a id="a-2K"></a>灭、<a id="a-2L"></a>道圣谛亦如是，<a id="a-2M"></a>四静虑、<a id="a-2N"></a>四无量、<a id="a-2O"></a>四无色定亦如是，<a id="a-2P"></a>八解脱、<a id="a-2Q"></a>八胜处、<a id="a-2R"></a>九次第定、<a id="a-2S"></a>十遍处亦如是，<a id="a-2T"></a>四念住、<a id="a-2U"></a>四正断、<a id="a-2V"></a>四神足、<a id="a-2W"></a>五根、<a id="a-2X"></a>五力、<a id="a-2Y"></a>七等觉支、<a id="a-2Z"></a>八圣道支亦如是，<a id="a-2a"></a>空、<a id="a-2b"></a>无相、<a id="a-2c"></a>无愿解脱门亦如是，<a id="a-2d"></a>五眼、<a id="a-2e"></a>六神通亦如是，<a id="a-2f"></a>佛十力、<a id="a-2g"></a>四无所畏、<a id="a-2h"></a>四无礙解、<a id="a-2i"></a>大慈、<a id="a-2j"></a>大悲、<a id="a-2k"></a>大喜、<a id="a-2l"></a>大舍、<a id="a-2m"></a>十八佛不共法亦如是，<a id="a-2n"></a>无忘失法、<a id="a-2o"></a>恒住舍性亦如是，<a id="a-2p"></a>一切智、<a id="a-2q"></a>道相智、<a id="a-2r"></a>一切相智亦如是，<a id="a-2s"></a>一切陀罗尼门、<a id="a-2t"></a>一切三摩地门亦如是，<a id="a-2u"></a>诸声闻、<a id="a-2v"></a>独觉、<a id="a-2w"></a>大乘亦如是。</p>
  <p id="a2x">“大士，<a id="a-2y"></a>若如所缘事实无所有，<a id="a-2z"></a>随喜回向心亦如是，<a id="a-30"></a>诸善根等亦如是，<a id="a-31"></a>无上正等菩提亦如是，<a id="a-32"></a>色、<a id="a-33"></a>受、<a id="a-34"></a>想、<a id="a-35"></a>行、<a id="a-36"></a>识亦如是，<a id="a-37"></a>眼、<a id="a-38"></a>耳、<a id="a-39"></a>鼻、<a id="a-3A"></a>舌、<a id="a-3B"></a>身、<a id="a-3C"></a>意处亦如是，<a id="a-3D"></a>色、<a id="a-3E"></a>声、<a id="a-3F"></a>香、<a id="a-3G"></a>味、<a id="a-3H"></a>触、<a id="a-3I"></a>法处亦如是，<a id="a-3J"></a>眼界、<a id="a-3K"></a>色界、<a id="a-3L"></a>眼识界及眼触、<a id="a-3M"></a>眼触为缘所生诸受亦如是，<a id="a-3N"></a>耳界、<a id="a-3O"></a>声界、<a id="a-3P"></a>耳识界及耳触、<a id="a-3Q"></a>耳触为缘所生诸受亦如是，<a id="a-3R"></a>鼻界、<a id="a-3S"></a>香界、<a id="a-3T"></a>鼻识界及鼻触、<a id="a-3U"></a>鼻触为缘所生诸受亦如是，<a id="a-3V"></a>舌界、<a id="a-3W"></a>味界、<a id="a-3X"></a>舌识界及舌触、<a id="a-3Y"></a>舌触为缘所生诸受亦如是，<a id="a-3Z"></a>身界、<a id="a-3a"></a>触界、<a id="a-3b"></a>身识界及身触、<a id="a-3c"></a>身触为缘所生诸受亦如是，<a id="a-3d"></a>意界、<a id="a-3e"></a>法界、<a id="a-3f"></a>意识界及意触、<a id="a-3g"></a>意触为缘所生诸受亦如是，<a id="a-3h"></a>地、<a id="a-3i"></a>水、<a id="a-3j"></a>火、<a id="a-3k"></a>风、<a id="a-3l"></a>空、<a id="a-3m"></a>识界亦如是，<a id="a-3n"></a>无明、<a id="a-3o"></a>行、<a id="a-3p"></a>识、<a id="a-3q"></a>名色、<a id="a-3r"></a>六处、<a id="a-3s"></a>触、<a id="a-3t"></a>受、<a id="a-3u"></a>爱、<a id="a-3v"></a>取、<a id="a-3w"></a>有、<a id="a-3x"></a>生、<a id="a-3y"></a>老死愁叹苦忧恼亦如是，<a id="a-3z"></a>布施、<a id="a-40"></a>净戒、<a id="a-41"></a>安忍、<a id="a-42"></a>精进、<a id="a-43"></a>静虑、<a id="a-44"></a>般若波罗蜜多亦如是，<a id="a-45"></a>内空、<a id="a-46"></a>外空、<a id="a-47"></a>内外空、<a id="a-48"></a>空空、<a id="a-49"></a>大空、<a id="a-4A"></a>胜义空、<a id="a-4B"></a>有为空、<a id="a-4C"></a>无为空、<a id="a-4D"></a>毕竟空、<a id="a-4E"></a>无际空、<a id="a-4F"></a>散空、<a id="a-4G"></a>无变异空、<a id="a-4H"></a>本性空、<a id="a-4I"></a>自相空、<a id="a-4J"></a>共相空、<a id="a-4K"></a>一切法空、<a id="a-4L"></a>不可得空、<a id="a-4M"></a>无性空、<a id="a-4N"></a>自性空、<a id="a-4O"></a>无性自性空亦如是，<a id="a-4P"></a>真如、<a id="a-4Q"></a>法界、<a id="a-4R"></a>法性、<a id="a-4S"></a>不虚妄性、<a id="a-4T"></a>不变异性、<a id="a-4U"></a>平等性、<a id="a-4V"></a>离生性、<a id="a-4W"></a>法定、<a id="a-4X"></a>法住、<a id="a-4Y"></a>实际、<a id="a-4Z"></a>虚空界、<a id="a-4a"></a>不思议界亦如是，<a id="a-4b"></a>苦、<a id="a-4c"></a>集、<a id="a-4d"></a>灭、<a id="a-4e"></a>道圣谛亦如是，<a id="a-4f"></a>四静虑、<a id="a-4g"></a>四无量、<a id="a-4h"></a>四无色定亦如是，<a id="a-4i"></a>八解脱、<a id="a-4j"></a>八胜处、<a id="a-4k"></a>九次第定、<a id="a-4l"></a>十遍处亦如是，<a id="a-4m"></a>四念住、<a id="a-4n"></a>四正断、<a id="a-4o"></a>四神足、<a id="a-4p"></a>五根、<a id="a-4q"></a>五力、<a id="a-4r"></a>七等觉支、<a id="a-4s"></a>八圣道支亦如是，<a id="a-4t"></a>空、<a id="a-4u"></a>无相、<a id="a-4v"></a>无愿解脱门亦如是，<a id="a-4w"></a>五眼、<a id="a-4x"></a>六神通亦如是，<a id="a-4y"></a>佛十力、<a id="a-4z"></a>四无所畏、<a id="a-50"></a>四无礙解、<a id="a-51"></a>大慈、<a id="a-52"></a>大悲、<a id="a-53"></a>大喜、<a id="a-54"></a>大舍、<a id="a-55"></a>十八佛不共法亦如是，<a id="a-56"></a>无忘失法，<a id="a-57"></a>恒住舍性亦如是，<a id="a-58"></a>一切智、<a id="a-59"></a>道相智、<a id="a-5A"></a>一切相智亦如是，<a id="a-5B"></a>一切陀罗尼门、<a id="a-5C"></a>一切三摩地门亦如是，<a id="a-5D"></a>诸声闻、<a id="a-5E"></a>独觉、<a id="a-5F"></a>大乘亦如是者，<a id="a-5G"></a>何等是所缘？<a id="a-5H"></a>何等是事？<a id="a-5I"></a>何等是随喜回向心？<a id="a-5J"></a>何等是诸善根等？<a id="a-5K"></a>何等是无上正等菩提？<a id="a-5L"></a>而彼菩萨摩诃萨缘如是事起随喜心回向无上正等菩提？<a id="a-5M"></a>”</p>
  <p id="a5N">弥勒菩萨言：<a id="a-5O"></a>“大德，<a id="a-5P"></a>若菩萨摩诃萨久修行六波罗蜜多，<a id="a-5Q"></a>已曾供养无量诸佛，<a id="a-5R"></a>宿植善根，<a id="a-5S"></a>久发大愿，<a id="a-5T"></a>为诸善友之所摄受，<a id="a-5U"></a>善学诸法自相空义；<a id="a-5V"></a>是菩萨摩诃萨能于所缘、<a id="a-5W"></a>事、<a id="a-5X"></a>随喜回向心、<a id="a-5Y"></a>诸善根等、<a id="a-5Z"></a>无上菩提及一切法皆不取相，<a id="a-5a"></a>而能发起随喜回向阿耨多罗三藐三菩提。<a id="a-5b"></a>如是随喜回向，<a id="a-5c"></a>以非二非不二为方便，<a id="a-5d"></a>非相非无相为方便，<a id="a-5e"></a>非有所得非无所得为方便，<a id="a-5f"></a>非染非净为方便，<a id="a-5g"></a>非生非灭为方便故，<a id="a-5h"></a>于所缘、<a id="a-5i"></a>事乃至无上正等菩提能不取相，<a id="a-5j"></a>不取相故非颠倒摄。<a id="a-5k"></a>若有菩萨不久修行六波罗蜜多，<a id="a-5l"></a>未曾供养无量诸佛，<a id="a-5m"></a>不宿植善根，<a id="a-5n"></a>未久发大愿，<a id="a-5o"></a>不为善友之所摄受，<a id="a-5p"></a>未于一切法善学自相空；<a id="a-5q"></a>是诸菩萨于所缘、<a id="a-5r"></a>事、<a id="a-5s"></a>随喜回向、<a id="a-5t"></a>诸善根等、<a id="a-5u"></a>无上菩提及一切法犹取其相，<a id="a-5v"></a>而起随喜回向无上正等菩提；<a id="a-5w"></a>如是所起随喜回向，<a id="a-5x"></a>以取相故犹颠倒摄。</p>
  <p id="a5y">“复次，<a id="a-5z"></a>大德，<a id="a-60"></a>不应为彼新学大乘诸菩萨等及于其前宣说般若波罗蜜多，<a id="a-61"></a>亦不应为新学大乘诸菩萨等及于其前宣说静虑、<a id="a-62"></a>精进、<a id="a-63"></a>安忍、<a id="a-64"></a>净戒、<a id="a-65"></a>布施波罗蜜多；<a id="a-66"></a>不应为彼新学大乘诸菩萨等及于其前宣说内空，<a id="a-67"></a>亦不应为新学大乘诸菩萨等及于其前宣说外空、<a id="a-68"></a>内外空、<a id="a-69"></a>空空、<a id="a-6A"></a>大空、<a id="a-6B"></a>胜义空、<a id="a-6C"></a>有为空、<a id="a-6D"></a>无为空、<a id="a-6E"></a>毕竟空、<a id="a-6F"></a>无际空、<a id="a-6G"></a>散空、<a id="a-6H"></a>无变异空、<a id="a-6I"></a>本性空、<a id="a-6J"></a>自相空、<a id="a-6K"></a>共相空、<a id="a-6L"></a>一切法空、<a id="a-6M"></a>不可得空、<a id="a-6N"></a>无性空、<a id="a-6O"></a>自性空、<a id="a-6P"></a>无性自性空；<a id="a-6Q"></a>不应为彼新学大乘诸菩萨等及于其前宣说真如，<a id="a-6R"></a>亦不应为新学大乘诸菩萨等及于其前宣说法界、<a id="a-6S"></a>法性、<a id="a-6T"></a>不虚妄性、<a id="a-6U"></a>不变异性、<a id="a-6V"></a>平等性、<a id="a-6W"></a>离生性、<a id="a-6X"></a>法定、<a id="a-6Y"></a>法住、<a id="a-6Z"></a>实际、<a id="a-6a"></a>虚空界、<a id="a-6b"></a>不思议界；<a id="a-6c"></a>不应为彼新学大乘诸菩萨等及于其前宣说苦圣谛，<a id="a-6d"></a>亦不应为新学大乘诸菩萨等及于其前宣说集、<a id="a-6e"></a>灭、<a id="a-6f"></a>道圣谛；<a id="a-6g"></a>不应为彼新学大乘诸菩萨等及于其前宣说四静虑，<a id="a-6h"></a>亦不应为新学大乘诸菩萨等及于其前宣说四无量、<a id="a-6i"></a>四无色定；<a id="a-6j"></a>不应为彼新学大乘诸菩萨等及于其前宣说八解脱，<a id="a-6k"></a>亦不应为新学大乘诸菩萨等及于其前宣说八胜处、<a id="a-6l"></a>九次第定、<a id="a-6m"></a>十遍处；<a id="a-6n"></a>不应为彼新学大乘诸菩萨等及于其前宣说四念住，<a id="a-6o"></a>亦不应为新学大乘诸菩萨等及于其前宣说四正断、<a id="a-6p"></a>四神足、<a id="a-6q"></a>五根、<a id="a-6r"></a>五力、<a id="a-6s"></a>七等觉支、<a id="a-6t"></a>八圣道支；<a id="a-6u"></a>不应为彼新学大乘诸菩萨等及于其前宣说空解脱门，<a id="a-6v"></a>亦不应为新学大乘诸菩萨等及于其前宣说无相、<a id="a-6w"></a>无愿解脱门；<a id="a-6x"></a>不应为彼新学大乘诸菩萨等及于其前宣说五眼，<a id="a-6y"></a>亦不应为新学大乘诸菩萨等及于其前宣说六神通；<a id="a-6z"></a>不应为彼新学大乘诸菩萨等及于其前宣说佛十力，<a id="a-70"></a>亦不应为新学大乘诸菩萨等及于其前宣说四无所畏、<a id="a-71"></a>四无礙解、<a id="a-72"></a>大慈、<a id="a-73"></a>大悲、<a id="a-74"></a>大喜、<a id="a-75"></a>大舍、<a id="a-76"></a>十八佛不共法；<a id="a-77"></a>不应为彼新学大乘诸菩萨等及于其前宣说无忘失法，<a id="a-78"></a>亦不应为新学大乘诸菩萨等及于其前宣说恒住舍性；<a id="a-79"></a>不应为彼新学大乘诸菩萨等及于其前宣说一切智，<a id="a-7A"></a>亦不应为新学大乘诸菩萨等及于其前宣说道相智、<a id="a-7B"></a>一切相智；<a id="a-7C"></a>不应为彼新学大乘诸菩萨等及于其前宣说一切陀罗尼门，<a id="a-7D"></a>亦不应为新学大乘诸菩萨等及于其前宣说一切三摩地门；<a id="a-7E"></a>不应为彼新学大乘诸菩萨等及于其前宣说一切法自相空义。<a id="a-7F"></a>何以故？<a id="a-7G"></a>大德，<a id="a-7H"></a>新学大乘诸菩萨等，<a id="a-7I"></a>于如是法虽有少分信敬爱乐，<a id="a-7J"></a>而彼闻已寻皆忘失，<a id="a-7K"></a>惊疑恐慑生毁谤故。</p>
  <p id="a7L">“复次，<a id="a-7M"></a>大德，<a id="a-7N"></a>若不退转菩萨摩诃萨，<a id="a-7O"></a>或曾供养无量诸佛、<a id="a-7P"></a>宿植善根、<a id="a-7Q"></a>久发大愿、<a id="a-7R"></a>诸善知识所摄受者，<a id="a-7S"></a>应对其前广为辩说般若、<a id="a-7T"></a>静虑、<a id="a-7U"></a>精进、<a id="a-7V"></a>安忍、<a id="a-7W"></a>净戒、<a id="a-7X"></a>布施波罗蜜多；<a id="a-7Y"></a>若不退转菩萨摩诃萨，<a id="a-7Z"></a>或曾供养无量诸佛、<a id="a-7a"></a>宿植善根、<a id="a-7b"></a>久发大愿、<a id="a-7c"></a>诸善知识所摄受者，<a id="a-7d"></a>应对其前广为辩说内空、<a id="a-7e"></a>外空、<a id="a-7f"></a>内外空、<a id="a-7g"></a>空空、<a id="a-7h"></a>大空、<a id="a-7i"></a>胜义空、<a id="a-7j"></a>有为空、<a id="a-7k"></a>无为空、<a id="a-7l"></a>毕竟空、<a id="a-7m"></a>无际空、<a id="a-7n"></a>散空、<a id="a-7o"></a>无变异空、<a id="a-7p"></a>本性空、<a id="a-7q"></a>自相空、<a id="a-7r"></a>共相空、<a id="a-7s"></a>一切法空、<a id="a-7t"></a>不可得空、<a id="a-7u"></a>无性空、<a id="a-7v"></a>自性空、<a id="a-7w"></a>无性自性空；<a id="a-7x"></a>若不退转菩萨摩诃萨，<a id="a-7y"></a>或曾供养无量诸佛、<a id="a-7z"></a>宿植善根、<a id="a-80"></a>久发大愿、<a id="a-81"></a>诸善知识所摄受者，<a id="a-82"></a>应对其前广为辩说真如、<a id="a-83"></a>法界、<a id="a-84"></a>法性、<a id="a-85"></a>不虚妄性、<a id="a-86"></a>不变异性、<a id="a-87"></a>平等性、<a id="a-88"></a>离生性、<a id="a-89"></a>法定、<a id="a-8A"></a>法住、<a id="a-8B"></a>实际、<a id="a-8C"></a>虚空界、<a id="a-8D"></a>不思议界；<a id="a-8E"></a>若不退转菩萨摩诃萨，<a id="a-8F"></a>或曾供养无量诸佛、<a id="a-8G"></a>宿植善根、<a id="a-8H"></a>久发大愿、<a id="a-8I"></a>诸善知识所摄受者，<a id="a-8J"></a>应对其前广为辩说苦圣谛、<a id="a-8K"></a>集圣谛、<a id="a-8L"></a>灭圣谛、<a id="a-8M"></a>道圣谛；<a id="a-8N"></a>若不退转菩萨摩诃萨，<a id="a-8O"></a>或曾供养无量诸佛、<a id="a-8P"></a>宿植善根、<a id="a-8Q"></a>久发大愿、<a id="a-8R"></a>诸善知识所摄受者，<a id="a-8S"></a>应对其前广为辩说四静虑、<a id="a-8T"></a>四无量、<a id="a-8U"></a>四无色定；<a id="a-8V"></a>若不退转菩萨摩诃萨，<a id="a-8W"></a>或曾供养无量诸佛、<a id="a-8X"></a>宿植善根、<a id="a-8Y"></a>久发大愿、<a id="a-8Z"></a>诸善知识所摄受者，<a id="a-8a"></a>应对其前广为辩说八解脱、<a id="a-8b"></a>八胜处、<a id="a-8c"></a>九次第定、<a id="a-8d"></a>十遍处；<a id="a-8e"></a>若不退转菩萨摩诃萨，<a id="a-8f"></a>或曾供养无量诸佛、<a id="a-8g"></a>宿植善根、<a id="a-8h"></a>久发大愿、<a id="a-8i"></a>诸善知识所摄受者，<a id="a-8j"></a>应对其前广为辩说四念住、<a id="a-8k"></a>四正断、<a id="a-8l"></a>四神足、<a id="a-8m"></a>五根、<a id="a-8n"></a>五力、<a id="a-8o"></a>七等觉支、<a id="a-8p"></a>八圣道支；<a id="a-8q"></a>若不退转菩萨摩诃萨，<a id="a-8r"></a>或曾供养无量诸佛、<a id="a-8s"></a>宿植善根、<a id="a-8t"></a>久发大愿、<a id="a-8u"></a>诸善知识所摄受者，<a id="a-8v"></a>应对其前广为辩说空解脱门、<a id="a-8w"></a>无相解脱门、<a id="a-8x"></a>无愿解脱门；<a id="a-8y"></a>若不退转菩萨摩诃萨，<a id="a-8z"></a>或曾供养无量诸佛、<a id="a-90"></a>宿植善根、<a id="a-91"></a>久发大愿、<a id="a-92"></a>诸善知识所摄受者，<a id="a-93"></a>应对其前广为辩说五眼、<a id="a-94"></a>六神通；<a id="a-95"></a>若不退转菩萨摩诃萨，<a id="a-96"></a>或曾供养无量诸佛、<a id="a-97"></a>宿植善根、<a id="a-98"></a>久发大愿、<a id="a-99"></a>诸善知识所摄受者，<a id="a-9A"></a>应对其前广为辩说佛十力、<a id="a-9B"></a>四无所畏、<a id="a-9C"></a>四无礙解、<a id="a-9D"></a>大慈、<a id="a-9E"></a>大悲、<a id="a-9F"></a>大喜、<a id="a-9G"></a>大舍、<a id="a-9H"></a>十八佛不共法；<a id="a-9I"></a>若不退转菩萨摩诃萨，<a id="a-9J"></a>或曾供养无量诸佛、<a id="a-9K"></a>宿植善根、<a id="a-9L"></a>久发大愿、<a id="a-9M"></a>诸善知识所摄受者，<a id="a-9N"></a>应对其前广为辩说无忘失法、<a id="a-9O"></a>恒住舍性；<a id="a-9P"></a>若不退转菩萨摩诃萨，<a id="a-9Q"></a>或曾供养无量诸佛、<a id="a-9R"></a>宿植善根、<a id="a-9S"></a>久发大愿、<a id="a-9T"></a>诸善知识所摄受者，<a id="a-9U"></a>应对其前广为辩说一切智、<a id="a-9V"></a>道相智、<a id="a-9W"></a>一切相智；<a id="a-9X"></a>若不退转菩萨摩诃萨，<a id="a-9Y"></a>或曾供养无量诸佛、<a id="a-9Z"></a>宿植善根、<a id="a-9a"></a>久发大愿、<a id="a-9b"></a>诸善知识所摄受者，<a id="a-9c"></a>应对其前广为辩说一切陀罗尼门、<a id="a-9d"></a>一切三摩地门；<a id="a-9e"></a>若不退转菩萨摩诃萨，<a id="a-9f"></a>或曾供养无量诸佛、<a id="a-9g"></a>宿植善根、<a id="a-9h"></a>久发大愿、<a id="a-9i"></a>诸善知识所摄受者，<a id="a-9j"></a>应对其前广为辩说一切法自相空义。<a id="a-9k"></a>何以故？<a id="a-9l"></a>大德，<a id="a-9m"></a>如是不退转菩萨摩诃萨，<a id="a-9n"></a>及曾供养无量诸佛、<a id="a-9o"></a>宿植善根、<a id="a-9p"></a>久发大愿、<a id="a-9q"></a>诸善知识所摄受者，<a id="a-9r"></a>若闻此法皆能受持终不废忘，<a id="a-9s"></a>心不惊疑、<a id="a-9t"></a>不恐、<a id="a-9u"></a>不慑、<a id="a-9v"></a>不毁谤故。<a id="a-9w"></a>”</p>
  <p id="a9x">尔时，<a id="a-9y"></a>具寿善现白弥勒菩萨言：<a id="a-9z"></a>“菩萨摩诃萨应以如是随喜俱行诸福业事回向无上正等菩提，<a id="a-A0"></a>谓所用心随喜回向，<a id="a-A1"></a>此所用心尽灭离变，<a id="a-A2"></a>此所缘、<a id="a-A3"></a>事及诸善根亦皆如心尽灭离变。<a id="a-A4"></a>此中何等是所用心？<a id="a-A5"></a>复以何等为所缘、<a id="a-A6"></a>事及诸善根而说随喜回向无上正等菩提？<a id="a-A7"></a>是心于心，<a id="a-A8"></a>理不应有随喜回向，<a id="a-A9"></a>以无二心俱时起故，<a id="a-AA"></a>心亦不可随喜回向心自性故。</p>
  <p id="aAB">“大士，<a id="a-AC"></a>若菩萨摩诃萨修行般若波罗蜜多时，<a id="a-AD"></a>能如实知色无所有，<a id="a-AE"></a>受、<a id="a-AF"></a>想、<a id="a-AG"></a>行、<a id="a-AH"></a>识无所有；<a id="a-AI"></a>眼处无所有，<a id="a-AJ"></a>耳、<a id="a-AK"></a>鼻、<a id="a-AL"></a>舌、<a id="a-AM"></a>身、<a id="a-AN"></a>意处无所有；<a id="a-AO"></a>色处无所有，<a id="a-AP"></a>声、<a id="a-AQ"></a>香、<a id="a-AR"></a>味、<a id="a-AS"></a>触、<a id="a-AT"></a>法处无所有；<a id="a-AU"></a>眼界无所有，<a id="a-AV"></a>色界、<a id="a-AW"></a>眼识界及眼触、<a id="a-AX"></a>眼触为缘所生诸受无所有；<a id="a-AY"></a>耳界无所有，<a id="a-AZ"></a>声界、<a id="a-Aa"></a>耳识界及耳触、<a id="a-Ab"></a>耳触为缘所生诸受无所有；<a id="a-Ac"></a>鼻界无所有，<a id="a-Ad"></a>香界、<a id="a-Ae"></a>鼻识界及鼻触、<a id="a-Af"></a>鼻触为缘所生诸受无所有；<a id="a-Ag"></a>舌界无所有，<a id="a-Ah"></a>味界、<a id="a-Ai"></a>舌识界及舌触、<a id="a-Aj"></a>舌触为缘所生诸受无所有；<a id="a-Ak"></a>身界无所有，<a id="a-Al"></a>触界、<a id="a-Am"></a>身识界及身触、<a id="a-An"></a>身触为缘所生诸受无所有；<a id="a-Ao"></a>意界无所有，<a id="a-Ap"></a>法界、<a id="a-Aq"></a>意识界及意触、<a id="a-Ar"></a>意触为缘所生诸受无所有；<a id="a-As"></a>地界无所有，<a id="a-At"></a>水、<a id="a-Au"></a>火、<a id="a-Av"></a>风、<a id="a-Aw"></a>空、<a id="a-Ax"></a>识界无所有；<a id="a-Ay"></a>无明无所有，<a id="a-Az"></a>行、<a id="a-B0"></a>识、<a id="a-B1"></a>名色、<a id="a-B2"></a>六处、<a id="a-B3"></a>触、<a id="a-B4"></a>受、<a id="a-B5"></a>爱、<a id="a-B6"></a>取、<a id="a-B7"></a>有、<a id="a-B8"></a>生、<a id="a-B9"></a>老死愁叹苦忧恼无所有；<a id="a-BA"></a>布施波罗蜜多无所有，<a id="a-BB"></a>净戒、<a id="a-BC"></a>安忍、<a id="a-BD"></a>精进、<a id="a-BE"></a>静虑、<a id="a-BF"></a>般若波罗蜜多无所有；<a id="a-BG"></a>内空无所有，<a id="a-BH"></a>外空、<a id="a-BI"></a>内外空、<a id="a-BJ"></a>空空、<a id="a-BK"></a>大空、<a id="a-BL"></a>胜义空、<a id="a-BM"></a>有为空、<a id="a-BN"></a>无为空、<a id="a-BO"></a>毕竟空、<a id="a-BP"></a>无际空、<a id="a-BQ"></a>散空、<a id="a-BR"></a>无变异空、<a id="a-BS"></a>本性空、<a id="a-BT"></a>自相空、<a id="a-BU"></a>共相空、<a id="a-BV"></a>一切法空、<a id="a-BW"></a>不可得空、<a id="a-BX"></a>无性空、<a id="a-BY"></a>自性空、<a id="a-BZ"></a>无性自性空无所有；<a id="a-Ba"></a>真如无所有，<a id="a-Bb"></a>法界、<a id="a-Bc"></a>法性、<a id="a-Bd"></a>不虚妄性、<a id="a-Be"></a>不变异性、<a id="a-Bf"></a>平等性、<a id="a-Bg"></a>离生性、<a id="a-Bh"></a>法定、<a id="a-Bi"></a>法住、<a id="a-Bj"></a>实际、<a id="a-Bk"></a>虚空界、<a id="a-Bl"></a>不思议界无所有；<a id="a-Bm"></a>苦圣谛无所有，<a id="a-Bn"></a>集、<a id="a-Bo"></a>灭、<a id="a-Bp"></a>道圣谛无所有；<a id="a-Bq"></a>四静虑无所有，<a id="a-Br"></a>四无量、<a id="a-Bs"></a>四无色定无所有；<a id="a-Bt"></a>八解脱无所有，<a id="a-Bu"></a>八胜处、<a id="a-Bv"></a>九次第定、<a id="a-Bw"></a>十遍处无所有；<a id="a-Bx"></a>四念住无所有，<a id="a-By"></a>四正断、<a id="a-Bz"></a>四神足、<a id="a-C0"></a>五根、<a id="a-C1"></a>五力、<a id="a-C2"></a>七等觉支、<a id="a-C3"></a>八圣道支无所有；<a id="a-C4"></a>空解脱门无所有，<a id="a-C5"></a>无相、<a id="a-C6"></a>无愿解脱门无所有；<a id="a-C7"></a>五眼无所有，<a id="a-C8"></a>六神通无所有；<a id="a-C9"></a>佛十力无所有，<a id="a-CA"></a>四无所畏、<a id="a-CB"></a>四无礙解、<a id="a-CC"></a>大慈、<a id="a-CD"></a>大悲、<a id="a-CE"></a>大喜、<a id="a-CF"></a>大舍、<a id="a-CG"></a>十八佛不共法无所有；<a id="a-CH"></a>无忘失法无所有，<a id="a-CI"></a>恒住舍性无所有；<a id="a-CJ"></a>一切智无所有，<a id="a-CK"></a>道相智、<a id="a-CL"></a>一切相智无所有；<a id="a-CM"></a>一切陀罗尼门无所有，<a id="a-CN"></a>一切三摩地门无所有；<a id="a-CO"></a>预流果无所有，<a id="a-CP"></a>一来、<a id="a-CQ"></a>不还、<a id="a-CR"></a>阿罗汉果无所有；<a id="a-CS"></a>独觉菩提无所有；<a id="a-CT"></a>菩萨摩诃萨行无所有；<a id="a-CU"></a>无上正等菩提无所有。</p>
  <p id="aCV">“大士，<a id="a-CW"></a>是菩萨摩诃萨既如实知一切法皆无所有，<a id="a-CX"></a>以随喜俱行福业事回向无上正等菩提，<a id="a-CY"></a>是名无颠倒随喜回向阿耨多罗三藐三菩提。<a id="a-CZ"></a>”</p>
  <p id="aCa">尔时，<a id="a-Cb"></a>天帝释白具寿善现言：<a id="a-Cc"></a>“大德，<a id="a-Cd"></a>新学大乘菩萨摩诃萨闻如是法，<a id="a-Ce"></a>其心将无惊疑恐怖？<a id="a-Cf"></a>大德，<a id="a-Cg"></a>新学大乘菩萨摩诃萨，<a id="a-Ch"></a>云何以所修习一切善根回向无上正等菩提？<a id="a-Ci"></a>大德，<a id="a-Cj"></a>新学大乘菩萨摩诃萨，<a id="a-Ck"></a>云何摄受随喜俱行诸福业事回向无上正等菩提？<a id="a-Cl"></a>”</p>
  <p id="aCm">时，<a id="a-Cn"></a>具寿善现承弥勒菩萨摩诃萨神力加被，<a id="a-Co"></a>告天帝释言：<a id="a-Cp"></a>“憍尸迦，<a id="a-Cq"></a>新学大乘菩萨摩诃萨若修般若波罗蜜多，<a id="a-Cr"></a>以无所得为方便、<a id="a-Cs"></a>无相为方便，<a id="a-Ct"></a>摄受般若波罗蜜多，<a id="a-Cu"></a>若修静虑、<a id="a-Cv"></a>精进、<a id="a-Cw"></a>安忍、<a id="a-Cx"></a>净戒、<a id="a-Cy"></a>布施波罗蜜多，<a id="a-Cz"></a>以无所得为方便、<a id="a-D0"></a>无相为方便，<a id="a-D1"></a>摄受静虑、<a id="a-D2"></a>精进、<a id="a-D3"></a>安忍、<a id="a-D4"></a>净戒、<a id="a-D5"></a>布施波罗蜜多；<a id="a-D6"></a>若住内空，<a id="a-D7"></a>以无所得为方便、<a id="a-D8"></a>无相为方便，<a id="a-D9"></a>摄受内空，<a id="a-DA"></a>若住外空、<a id="a-DB"></a>内外空、<a id="a-DC"></a>空空、<a id="a-DD"></a>大空、<a id="a-DE"></a>胜义空、<a id="a-DF"></a>有为空、<a id="a-DG"></a>无为空、<a id="a-DH"></a>毕竟空、<a id="a-DI"></a>无际空、<a id="a-DJ"></a>散空、<a id="a-DK"></a>无变异空、<a id="a-DL"></a>本性空、<a id="a-DM"></a>自相空、<a id="a-DN"></a>共相空、<a id="a-DO"></a>一切法空、<a id="a-DP"></a>不可得空、<a id="a-DQ"></a>无性空、<a id="a-DR"></a>自性空、<a id="a-DS"></a>无性自性空，<a id="a-DT"></a>以无所得为方便、<a id="a-DU"></a>无相为方便，<a id="a-DV"></a>摄受外空乃至无性自性空；<a id="a-DW"></a>若住真如，<a id="a-DX"></a>以无所得为方便、<a id="a-DY"></a>无相为方便，<a id="a-DZ"></a>摄受真如，<a id="a-Da"></a>若住法界、<a id="a-Db"></a>法性、<a id="a-Dc"></a>不虚妄性、<a id="a-Dd"></a>不变异性、<a id="a-De"></a>平等性、<a id="a-Df"></a>离生性、<a id="a-Dg"></a>法定、<a id="a-Dh"></a>法住、<a id="a-Di"></a>实际、<a id="a-Dj"></a>虚空界、<a id="a-Dk"></a>不思议界，<a id="a-Dl"></a>以无所得为方便、<a id="a-Dm"></a>无相为方便，<a id="a-Dn"></a>摄受法界乃至不思议界；<a id="a-Do"></a>若住苦圣谛，<a id="a-Dp"></a>以无所得为方便、<a id="a-Dq"></a>无相为方便，<a id="a-Dr"></a>摄受苦圣谛，<a id="a-Ds"></a>若住集、<a id="a-Dt"></a>灭、<a id="a-Du"></a>道圣谛，<a id="a-Dv"></a>以无所得为方便、<a id="a-Dw"></a>无相为方便，<a id="a-Dx"></a>摄受集、<a id="a-Dy"></a>灭、<a id="a-Dz"></a>道圣谛；<a id="a-E0"></a>若修四静虑，<a id="a-E1"></a>以无所得为方便、<a id="a-E2"></a>无相为方便，<a id="a-E3"></a>摄受四静虑，<a id="a-E4"></a>若修四无量、<a id="a-E5"></a>四无色定，<a id="a-E6"></a>以无所得为方便、<a id="a-E7"></a>无相为方便，<a id="a-E8"></a>摄受四无量、<a id="a-E9"></a>四无色定；<a id="a-EA"></a>若修八解脱，<a id="a-EB"></a>以无所得为方便、<a id="a-EC"></a>无相为方便，<a id="a-ED"></a>摄受八解脱，<a id="a-EE"></a>若修八胜处、<a id="a-EF"></a>九次第定、<a id="a-EG"></a>十遍处，<a id="a-EH"></a>以无所得为方便、<a id="a-EI"></a>无相为方便，<a id="a-EJ"></a>摄受八胜处、<a id="a-EK"></a>九次第定、<a id="a-EL"></a>十遍处；<a id="a-EM"></a>若修四念住，<a id="a-EN"></a>以无所得为方便、<a id="a-EO"></a>无相为方便，<a id="a-EP"></a>摄受四念住，<a id="a-EQ"></a>若修四正断、<a id="a-ER"></a>四神足、<a id="a-ES"></a>五根、<a id="a-ET"></a>五力、<a id="a-EU"></a>七等觉支、<a id="a-EV"></a>八圣道支，<a id="a-EW"></a>以无所得为方便、<a id="a-EX"></a>无相为方便，<a id="a-EY"></a>摄受四正断乃至八圣道支；<a id="a-EZ"></a>若修空解脱门，<a id="a-Ea"></a>以无所得为方便、<a id="a-Eb"></a>无相为方便，<a id="a-Ec"></a>摄受空解脱门，<a id="a-Ed"></a>若修无相、<a id="a-Ee"></a>无愿解脱门，<a id="a-Ef"></a>以无所得为方便、<a id="a-Eg"></a>无相为方便，<a id="a-Eh"></a>摄受无相、<a id="a-Ei"></a>无愿解脱门；<a id="a-Ej"></a>若修五眼，<a id="a-Ek"></a>以无所得为方便、<a id="a-El"></a>无相为方便，<a id="a-Em"></a>摄受五眼，<a id="a-En"></a>若修六神通，<a id="a-Eo"></a>以无所得为方便、<a id="a-Ep"></a>无相为方便，<a id="a-Eq"></a>摄受六神通；<a id="a-Er"></a>若修佛十力，<a id="a-Es"></a>以无所得为方便、<a id="a-Et"></a>无相为方便，<a id="a-Eu"></a>摄受佛十力，<a id="a-Ev"></a>若修四无所畏、<a id="a-Ew"></a>四无礙解、<a id="a-Ex"></a>大慈、<a id="a-Ey"></a>大悲、<a id="a-Ez"></a>大喜、<a id="a-F0"></a>大舍、<a id="a-F1"></a>十八佛不共法，<a id="a-F2"></a>以无所得为方便、<a id="a-F3"></a>无相为方便，<a id="a-F4"></a>摄受四无所畏乃至十八佛不共法；<a id="a-F5"></a>若修无忘失法，<a id="a-F6"></a>以无所得为方便、<a id="a-F7"></a>无相为方便，<a id="a-F8"></a>摄受无忘失法，<a id="a-F9"></a>若修恒住舍性，<a id="a-FA"></a>以无所得为方便、<a id="a-FB"></a>无相为方便，<a id="a-FC"></a>摄受恒住舍性；<a id="a-FD"></a>若修一切智，<a id="a-FE"></a>以无所得为方便、<a id="a-FF"></a>无相为方便，<a id="a-FG"></a>摄受一切智，<a id="a-FH"></a>若修道相智、<a id="a-FI"></a>一切相智，<a id="a-FJ"></a>以无所得为方便、<a id="a-FK"></a>无相为方便，<a id="a-FL"></a>摄受道相智、<a id="a-FM"></a>一切相智；<a id="a-FN"></a>若修一切陀罗尼门，<a id="a-FO"></a>以无所得为方便、<a id="a-FP"></a>无相为方便，<a id="a-FQ"></a>摄受一切陀罗尼门，<a id="a-FR"></a>若修一切三摩地门，<a id="a-FS"></a>以无所得为方便、<a id="a-FT"></a>无相为方便，<a id="a-FU"></a>摄受一切三摩地门。<a id="a-FV"></a>若修菩萨摩诃萨行，<a id="a-FW"></a>以无所得为方便、<a id="a-FX"></a>无相为方便，<a id="a-FY"></a>摄受菩萨摩诃萨行，<a id="a-FZ"></a>若修无上正等菩提，<a id="a-Fa"></a>以无所得为方便、<a id="a-Fb"></a>无相为方便，<a id="a-Fc"></a>摄受无上正等菩提。</p>
  <p id="aFd">“憍尸迦，<a id="a-Fe"></a>是菩萨摩诃萨由此因缘，<a id="a-Ff"></a>多信解般若波罗蜜多，<a id="a-Fg"></a>多信解静虑、<a id="a-Fh"></a>精进、<a id="a-Fi"></a>安忍、<a id="a-Fj"></a>净戒、<a id="a-Fk"></a>布施波罗蜜多；<a id="a-Fl"></a>多信解内空，<a id="a-Fm"></a>多信解外空、<a id="a-Fn"></a>内外空、<a id="a-Fo"></a>空空、<a id="a-Fp"></a>大空、<a id="a-Fq"></a>胜义空、<a id="a-Fr"></a>有为空、<a id="a-Fs"></a>无为空、<a id="a-Ft"></a>毕竟空、<a id="a-Fu"></a>无际空、<a id="a-Fv"></a>散空、<a id="a-Fw"></a>无变异空、<a id="a-Fx"></a>本性空、<a id="a-Fy"></a>自相空、<a id="a-Fz"></a>共相空、<a id="a-G0"></a>一切法空、<a id="a-G1"></a>不可得空、<a id="a-G2"></a>无性空、<a id="a-G3"></a>自性空、<a id="a-G4"></a>无性自性空；<a id="a-G5"></a>多信解真如，<a id="a-G6"></a>多信解法界、<a id="a-G7"></a>法性、<a id="a-G8"></a>不虚妄性、<a id="a-G9"></a>不变异性、<a id="a-GA"></a>平等性、<a id="a-GB"></a>离生性、<a id="a-GC"></a>法定、<a id="a-GD"></a>法住、<a id="a-GE"></a>实际、<a id="a-GF"></a>虚空界、<a id="a-GG"></a>不思议界；<a id="a-GH"></a>多信解苦圣谛，<a id="a-GI"></a>多信解集、<a id="a-GJ"></a>灭、<a id="a-GK"></a>道圣谛；<a id="a-GL"></a>多信解四静虑，<a id="a-GM"></a>多信解四无量、<a id="a-GN"></a>四无色定；<a id="a-GO"></a>多信解八解脱，<a id="a-GP"></a>多信解八胜处、<a id="a-GQ"></a>九次第定、<a id="a-GR"></a>十遍处；<a id="a-GS"></a>多信解四念住，<a id="a-GT"></a>多信解四正断、<a id="a-GU"></a>四神足、<a id="a-GV"></a>五根、<a id="a-GW"></a>五力、<a id="a-GX"></a>七等觉支、<a id="a-GY"></a>八圣道支；<a id="a-GZ"></a>多信解空解脱门，<a id="a-Ga"></a>多信解无相、<a id="a-Gb"></a>无愿解脱门；<a id="a-Gc"></a>多信解五眼，<a id="a-Gd"></a>多信解六神通；<a id="a-Ge"></a>多信解佛十力，<a id="a-Gf"></a>多信解四无所畏、<a id="a-Gg"></a>四无礙解、<a id="a-Gh"></a>大慈、<a id="a-Gi"></a>大悲、<a id="a-Gj"></a>大喜、<a id="a-Gk"></a>大舍、<a id="a-Gl"></a>十八佛不共法；<a id="a-Gm"></a>多信解无忘失法，<a id="a-Gn"></a>多信解恒住舍性；<a id="a-Go"></a>多信解一切智，<a id="a-Gp"></a>多信解道相智、<a id="a-Gq"></a>一切相智；<a id="a-Gr"></a>多信解一切陀罗尼门，<a id="a-Gs"></a>多信解一切三摩地门；<a id="a-Gt"></a>多信解菩萨摩诃萨行；<a id="a-Gu"></a>多信解无上正等菩提。</p>
  <p id="aGv">“憍尸迦，<a id="a-Gw"></a>是菩萨摩诃萨由此因缘常为善友之所摄受，<a id="a-Gx"></a>如是善友以无量门巧妙文义为其辩说般若、<a id="a-Gy"></a>静虑、<a id="a-Gz"></a>精进、<a id="a-H0"></a>安忍、<a id="a-H1"></a>净戒、<a id="a-H2"></a>布施波罗蜜多相应之法，<a id="a-H3"></a>以如是法教诫教授，<a id="a-H4"></a>令其乃至得入菩萨正性离生，<a id="a-H5"></a>常不远离般若、<a id="a-H6"></a>静虑、<a id="a-H7"></a>精进、<a id="a-H8"></a>安忍、<a id="a-H9"></a>净戒、<a id="a-HA"></a>布施波罗蜜多；<a id="a-HB"></a>以如是法教诫教授，<a id="a-HC"></a>令其乃至得入菩萨正性离生，<a id="a-HD"></a>常不远离内空、<a id="a-HE"></a>外空、<a id="a-HF"></a>内外空、<a id="a-HG"></a>空空、<a id="a-HH"></a>大空、<a id="a-HI"></a>胜义空、<a id="a-HJ"></a>有为空、<a id="a-HK"></a>无为空、<a id="a-HL"></a>毕竟空、<a id="a-HM"></a>无际空、<a id="a-HN"></a>散空、<a id="a-HO"></a>无变异空、<a id="a-HP"></a>本性空、<a id="a-HQ"></a>自相空、<a id="a-HR"></a>共相空、<a id="a-HS"></a>一切法空、<a id="a-HT"></a>不可得空、<a id="a-HU"></a>无性空、<a id="a-HV"></a>自性空、<a id="a-HW"></a>无性自性空；<a id="a-HX"></a>以如是法教诫教授，<a id="a-HY"></a>令其乃至得入菩萨正性离生，<a id="a-HZ"></a>常不远离真如、<a id="a-Ha"></a>法界、<a id="a-Hb"></a>法性、<a id="a-Hc"></a>不虚妄性、<a id="a-Hd"></a>不变异性、<a id="a-He"></a>平等性、<a id="a-Hf"></a>离生性、<a id="a-Hg"></a>法定、<a id="a-Hh"></a>法住、<a id="a-Hi"></a>实际、<a id="a-Hj"></a>虚空界、<a id="a-Hk"></a>不思议界；<a id="a-Hl"></a>以如是法教诫教授，<a id="a-Hm"></a>令其乃至得入菩萨正性离生，<a id="a-Hn"></a>常不远离苦圣谛、<a id="a-Ho"></a>集圣谛、<a id="a-Hp"></a>灭圣谛、<a id="a-Hq"></a>道圣谛；<a id="a-Hr"></a>以如是法教诫教授，<a id="a-Hs"></a>令其乃至得入菩萨正性离生，<a id="a-Ht"></a>常不远离四静虑、<a id="a-Hu"></a>四无量、<a id="a-Hv"></a>四无色定；<a id="a-Hw"></a>以如是法教诫教授，<a id="a-Hx"></a>令其乃至得入菩萨正性离生，<a id="a-Hy"></a>常不远离八解脱、<a id="a-Hz"></a>八胜处、<a id="a-I0"></a>九次第定、<a id="a-I1"></a>十遍处；<a id="a-I2"></a>以如是法教诫教授，<a id="a-I3"></a>令其乃至得入菩萨正性离生，<a id="a-I4"></a>常不远离四念住、<a id="a-I5"></a>四正断、<a id="a-I6"></a>四神足、<a id="a-I7"></a>五根、<a id="a-I8"></a>五力、<a id="a-I9"></a>七等觉支、<a id="a-IA"></a>八圣道支；<a id="a-IB"></a>以如是法教诫教授，<a id="a-IC"></a>令其乃至得入菩萨正性离生，<a id="a-ID"></a>常不远离空解脱门、<a id="a-IE"></a>无相解脱门、<a id="a-IF"></a>无愿解脱门；<a id="a-IG"></a>以如是法教诫教授，<a id="a-IH"></a>令其乃至得入菩萨正性离生，<a id="a-II"></a>常不远离五眼、<a id="a-IJ"></a>六神通；<a id="a-IK"></a>以如是法教诫教授，<a id="a-IL"></a>令其乃至得入菩萨正性离生，<a id="a-IM"></a>常不远离佛十力、<a id="a-IN"></a>四无所畏、<a id="a-IO"></a>四无礙解、<a id="a-IP"></a>大慈、<a id="a-IQ"></a>大悲、<a id="a-IR"></a>大喜、<a id="a-IS"></a>大舍、<a id="a-IT"></a>十八佛不共法；<a id="a-IU"></a>以如是法教诫教授，<a id="a-IV"></a>令其乃至得入菩萨正性离生，<a id="a-IW"></a>常不远离无忘失法、<a id="a-IX"></a>恒住舍性；<a id="a-IY"></a>以如是法教诫教授，<a id="a-IZ"></a>令其乃至得入菩萨正性离生，<a id="a-Ia"></a>常不远离一切智、<a id="a-Ib"></a>道相智、<a id="a-Ic"></a>一切相智；<a id="a-Id"></a>以如是法教诫教授，<a id="a-Ie"></a>令其乃至得入菩萨正性离生，<a id="a-If"></a>常不远离一切陀罗尼门、<a id="a-Ig"></a>一切三摩地门；<a id="a-Ih"></a>以如是法教诫教授，<a id="a-Ii"></a>令其乃至得入菩萨正性离生，<a id="a-Ij"></a>常不远离菩萨摩诃萨行；<a id="a-Ik"></a>以如是法教诫教授，<a id="a-Il"></a>令其乃至得入菩萨正性离生，<a id="a-Im"></a>常不远离无上正等菩提。<a id="a-In"></a>亦为辩说诸恶魔事，<a id="a-Io"></a>令其闻已，<a id="a-Ip"></a>于诸魔事心无增减。<a id="a-Iq"></a>何以故？<a id="a-Ir"></a>诸魔事业，<a id="a-Is"></a>性无所有不可得故。<a id="a-It"></a>亦以是法教诫教授，<a id="a-Iu"></a>令其乃至得入菩萨正性离生，<a id="a-Iv"></a>常不远离佛薄伽梵，<a id="a-Iw"></a>于诸佛所植众善根；<a id="a-Ix"></a>复由善根所摄受故，<a id="a-Iy"></a>常生菩萨摩诃萨家，<a id="a-Iz"></a>乃至无上正等菩提，<a id="a-J0"></a>于诸善根常不远离。</p>
  <p id="aJ1">“憍尸迦，<a id="a-J2"></a>新学大乘菩萨摩诃萨若能如是，<a id="a-J3"></a>以无所得为方便、<a id="a-J4"></a>无相为方便，<a id="a-J5"></a>摄受诸功德，<a id="a-J6"></a>于诸功德多深信解，<a id="a-J7"></a>常为善友之所摄受，<a id="a-J8"></a>闻如是法心不惊疑、<a id="a-J9"></a>不恐、<a id="a-JA"></a>不怖。</p>
  <p id="aJB">“复次，<a id="a-JC"></a>憍尸迦，<a id="a-JD"></a>新学大乘菩萨摩诃萨，<a id="a-JE"></a>随所修习布施、<a id="a-JF"></a>净戒、<a id="a-JG"></a>安忍、<a id="a-JH"></a>精进、<a id="a-JI"></a>静虑、<a id="a-JJ"></a>般若波罗蜜多，<a id="a-JK"></a>应以无所得为方便、<a id="a-JL"></a>无相为方便，<a id="a-JM"></a>与一切有情皆悉同共回向无上正等菩提；<a id="a-JN"></a>随所安住内空、<a id="a-JO"></a>外空、<a id="a-JP"></a>内外空、<a id="a-JQ"></a>空空、<a id="a-JR"></a>大空、<a id="a-JS"></a>胜义空、<a id="a-JT"></a>有为空、<a id="a-JU"></a>无为空、<a id="a-JV"></a>毕竟空、<a id="a-JW"></a>无际空、<a id="a-JX"></a>散空、<a id="a-JY"></a>无变异空、<a id="a-JZ"></a>本性空、<a id="a-Ja"></a>自相空、<a id="a-Jb"></a>共相空、<a id="a-Jc"></a>一切法空、<a id="a-Jd"></a>不可得空、<a id="a-Je"></a>无性空、<a id="a-Jf"></a>自性空、<a id="a-Jg"></a>无性自性空，<a id="a-Jh"></a>应以无所得为方便、<a id="a-Ji"></a>无相为方便，<a id="a-Jj"></a>与一切有情皆悉同共回向无上正等菩提；<a id="a-Jk"></a>随所安住真如、<a id="a-Jl"></a>法界、<a id="a-Jm"></a>法性、<a id="a-Jn"></a>不虚妄性、<a id="a-Jo"></a>不变异性、<a id="a-Jp"></a>平等性、<a id="a-Jq"></a>离生性、<a id="a-Jr"></a>法定、<a id="a-Js"></a>法住、<a id="a-Jt"></a>实际、<a id="a-Ju"></a>虚空界、<a id="a-Jv"></a>不思议界，<a id="a-Jw"></a>应以无所得为方便、<a id="a-Jx"></a>无相为方便，<a id="a-Jy"></a>与一切有情皆悉同共回向无上正等菩提；<a id="a-Jz"></a>随所安住苦圣谛、<a id="a-K0"></a>集圣谛、<a id="a-K1"></a>灭圣谛、<a id="a-K2"></a>道圣谛，<a id="a-K3"></a>应以无所得为方便、<a id="a-K4"></a>无相为方便，<a id="a-K5"></a>与一切有情皆悉同共回向无上正等菩提；<a id="a-K6"></a>随所修习四静虑、<a id="a-K7"></a>四无量、<a id="a-K8"></a>四无色定，<a id="a-K9"></a>应以无所得为方便、<a id="a-KA"></a>无相为方便，<a id="a-KB"></a>与一切有情皆悉同共回向无上正等菩提；<a id="a-KC"></a>随所修习八解脱、<a id="a-KD"></a>八胜处、<a id="a-KE"></a>九次第定、<a id="a-KF"></a>十遍处，<a id="a-KG"></a>应以无所得为方便、<a id="a-KH"></a>无相为方便，<a id="a-KI"></a>与一切有情皆悉同共回向无上正等菩提；<a id="a-KJ"></a>随所修习四念住、<a id="a-KK"></a>四正断、<a id="a-KL"></a>四神足、<a id="a-KM"></a>五根、<a id="a-KN"></a>五力、<a id="a-KO"></a>七等觉支、<a id="a-KP"></a>八圣道支，<a id="a-KQ"></a>应以无所得为方便、<a id="a-KR"></a>无相为方便，<a id="a-KS"></a>与一切有情皆悉同共回向无上正等菩提；<a id="a-KT"></a>随所修习空解脱门、<a id="a-KU"></a>无相解脱门、<a id="a-KV"></a>无愿解脱门，<a id="a-KW"></a>应以无所得为方便、<a id="a-KX"></a>无相为方便，<a id="a-KY"></a>与一切有情皆悉同共回向无上正等菩提；<a id="a-KZ"></a>随所修习五眼、<a id="a-Ka"></a>六神通，<a id="a-Kb"></a>应以无所得为方便、<a id="a-Kc"></a>无相为方便，<a id="a-Kd"></a>与一切有情皆悉同共回向无上正等菩提；<a id="a-Ke"></a>随所修习佛十力、<a id="a-Kf"></a>四无所畏、<a id="a-Kg"></a>四无礙解、<a id="a-Kh"></a>大慈、<a id="a-Ki"></a>大悲、<a id="a-Kj"></a>大喜、<a id="a-Kk"></a>大舍、<a id="a-Kl"></a>十八佛不共法，<a id="a-Km"></a>应以无所得为方便、<a id="a-Kn"></a>无相为方便，<a id="a-Ko"></a>与一切有情皆悉同共回向无上正等菩提；<a id="a-Kp"></a>随所修习无忘失法、<a id="a-Kq"></a>恒住舍性，<a id="a-Kr"></a>应以无所得为方便、<a id="a-Ks"></a>无相为方便，<a id="a-Kt"></a>与一切有情皆悉同共回向无上正等菩提；<a id="a-Ku"></a>随所修习一切智、<a id="a-Kv"></a>道相智、<a id="a-Kw"></a>一切相智，<a id="a-Kx"></a>应以无所得为方便、<a id="a-Ky"></a>无相为方便，<a id="a-Kz"></a>与一切有情皆悉同共回向无上正等菩提；<a id="a-L0"></a>随所修习一切陀罗尼门、<a id="a-L1"></a>一切三摩地门，<a id="a-L2"></a>应以无所得为方便、<a id="a-L3"></a>无相为方便，<a id="a-L4"></a>与一切有情皆悉同共回向无上正等菩提；<a id="a-L5"></a>随所修习菩萨摩诃萨行，<a id="a-L6"></a>应以无所得为方便、<a id="a-L7"></a>无相为方便，<a id="a-L8"></a>与一切有情皆悉同共回向无上正等菩提；<a id="a-L9"></a>随所修习无上正等菩提，<a id="a-LA"></a>应以无所得为方便、<a id="a-LB"></a>无相为方便，<a id="a-LC"></a>与一切有情皆悉同共回向无上正等菩提。</p>
  <p id="aLD">“复次，<a id="a-LE"></a>憍尸迦，<a id="a-LF"></a>新学大乘菩萨摩诃萨，<a id="a-LG"></a>应普于十方无数无量无边世界，<a id="a-LH"></a>一一世界各有无数无量无边断诸有路、<a id="a-LI"></a>绝戏论道、<a id="a-LJ"></a>弃诸重担、<a id="a-LK"></a>摧聚落刺、<a id="a-LL"></a>尽诸有结、<a id="a-LM"></a>具足正智、<a id="a-LN"></a>心善解脱、<a id="a-LO"></a>巧说法要一切如来、<a id="a-LP"></a>应、<a id="a-LQ"></a>正等觉，<a id="a-LR"></a>及诸弟子所成戒蕴、<a id="a-LS"></a>定蕴、<a id="a-LT"></a>慧蕴、<a id="a-LU"></a>解脱蕴、<a id="a-LV"></a>解脱知见蕴，<a id="a-LW"></a>及所起作种种功德，<a id="a-LX"></a>并于是处所种善根，<a id="a-LY"></a>谓刹帝利大族、<a id="a-LZ"></a>婆罗门大族、<a id="a-La"></a>长者大族、<a id="a-Lb"></a>居士大族等所种善根，<a id="a-Lc"></a>若四大王众天、<a id="a-Ld"></a>三十三天、<a id="a-Le"></a>夜摩天、<a id="a-Lf"></a>睹史多天、<a id="a-Lg"></a>乐变化天、<a id="a-Lh"></a>他化自在天所种善根，<a id="a-Li"></a>若梵众天——梵辅天、<a id="a-Lj"></a>梵会天、<a id="a-Lk"></a>大梵天，<a id="a-Ll"></a>光天——少光天、<a id="a-Lm"></a>无量光天、<a id="a-Ln"></a>极光净天，<a id="a-Lo"></a>净天——少净天、<a id="a-Lp"></a>无量净天、<a id="a-Lq"></a>遍净天，<a id="a-Lr"></a>广天——少广天、<a id="a-Ls"></a>无量广天、<a id="a-Lt"></a>广果天所种善根，<a id="a-Lu"></a>若无烦天、<a id="a-Lv"></a>无热天、<a id="a-Lw"></a>善现天、<a id="a-Lx"></a>善见天、<a id="a-Ly"></a>色究竟天等所种善根。<a id="a-Lz"></a>如是一切合集称量现前发起，<a id="a-M0"></a>比余善根为最为胜、<a id="a-M1"></a>为尊为高、<a id="a-M2"></a>为妙为微妙、<a id="a-M3"></a>为上为无上、<a id="a-M4"></a>无等无等等随喜之心，<a id="a-M5"></a>复以如是随喜俱行诸福业事，<a id="a-M6"></a>与一切有情同共回向阿耨多罗三藐三菩提。<a id="a-M7"></a>”</p>
  <p id="aM8">尔时，<a id="a-M9"></a>弥勒菩萨摩诃萨问具寿善现言：<a id="a-MA"></a>“大德，<a id="a-MB"></a>新学大乘菩萨摩诃萨，<a id="a-MC"></a>若念诸佛及弟子众所有功德，<a id="a-MD"></a>并人天等所种善根，<a id="a-ME"></a>如是一切合集称量现前发起，<a id="a-MF"></a>比余善根为最为胜、<a id="a-MG"></a>为尊为高、<a id="a-MH"></a>为妙为微妙、<a id="a-MI"></a>为上为无上、<a id="a-MJ"></a>无等无等等随喜之心，<a id="a-MK"></a>复以如是随喜善根与诸有情皆悉同共回向无上正等菩提，<a id="a-ML"></a>是菩萨摩诃萨云何不堕想颠倒、<a id="a-MM"></a>心颠倒、<a id="a-MN"></a>见颠倒？<a id="a-MO"></a>”</p>
  <p id="aMP">具寿善现答言：<a id="a-MQ"></a>“大士，<a id="a-MR"></a>若菩萨摩诃萨于所念佛及弟子众所有功德，<a id="a-MS"></a>不起诸佛及弟子众功德之想；<a id="a-MT"></a>于人天等所种善根，<a id="a-MU"></a>不起善根人天等想；<a id="a-MV"></a>于所发起随喜回向无上正等菩提之心，<a id="a-MW"></a>亦复不起随喜回向无上正等菩提心想。<a id="a-MX"></a>是菩萨摩诃萨所起随喜回向，<a id="a-MY"></a>无想颠倒、<a id="a-MZ"></a>无心颠倒、<a id="a-Ma"></a>无见颠倒。<a id="a-Mb"></a>若菩萨摩诃萨于所念佛及弟子众所有功德，<a id="a-Mc"></a>取佛、<a id="a-Md"></a>弟子功德之相；<a id="a-Me"></a>于人天等所种善根，<a id="a-Mf"></a>取彼善根人天等相；<a id="a-Mg"></a>于所发起随喜回向无上正等菩提之心，<a id="a-Mh"></a>取所发起随喜回向无上正等菩提心相。<a id="a-Mi"></a>是菩萨摩诃萨所起随喜回向，<a id="a-Mj"></a>有想颠倒、<a id="a-Mk"></a>有心颠倒、<a id="a-Ml"></a>有见颠倒。</p>
  <p id="aMm">“复次，<a id="a-Mn"></a>大士，<a id="a-Mo"></a>若菩萨摩诃萨以如是随喜心念一切佛及弟子众功德善根，<a id="a-Mp"></a>正知此心尽灭离变非能随喜，<a id="a-Mq"></a>正知彼法其性亦然非所随喜，<a id="a-Mr"></a>又正了达能回向心法性亦尔非能回向，<a id="a-Ms"></a>及正了达所回向法其性亦尔非所回向。<a id="a-Mt"></a>若有能依如是所说随喜回向，<a id="a-Mu"></a>是正非邪，<a id="a-Mv"></a>菩萨摩诃萨皆应如是随喜回向。</p>
  <p id="aMw">“复次，<a id="a-Mx"></a>大士，<a id="a-My"></a>若菩萨摩诃萨于过去、<a id="a-Mz"></a>未来、<a id="a-N0"></a>现在一切如来、<a id="a-N1"></a>应、<a id="a-N2"></a>正等觉，<a id="a-N3"></a>从初发心至得无上正等菩提乃至法灭，<a id="a-N4"></a>于其中间所有功德，<a id="a-N5"></a>若佛弟子及诸独觉依彼佛法所起善根，<a id="a-N6"></a>若诸异生闻彼说法所种善根，<a id="a-N7"></a>若诸龙神、<a id="a-N8"></a>药叉、<a id="a-N9"></a>健达缚、<a id="a-NA"></a>阿素洛、<a id="a-NB"></a>揭路荼、<a id="a-NC"></a>紧捺洛、<a id="a-ND"></a>莫呼洛伽、<a id="a-NE"></a>人非人等闻彼说法所种善根，<a id="a-NF"></a>若刹帝利大族、<a id="a-NG"></a>婆罗门大族、<a id="a-NH"></a>长者大族、<a id="a-NI"></a>居士大族闻彼说法所种善根，<a id="a-NJ"></a>若四大王众天、<a id="a-NK"></a>三十三天、<a id="a-NL"></a>夜摩天、<a id="a-NM"></a>睹史多天、<a id="a-NN"></a>乐变化天、<a id="a-NO"></a>他化自在天闻彼说法所种善根，<a id="a-NP"></a>若梵众天——梵辅天、<a id="a-NQ"></a>梵会天、<a id="a-NR"></a>大梵天，<a id="a-NS"></a>光天——少光天、<a id="a-NT"></a>无量光天、<a id="a-NU"></a>极光净天，<a id="a-NV"></a>净天——少净天、<a id="a-NW"></a>无量净天、<a id="a-NX"></a>遍净天，<a id="a-NY"></a>广天——少广天、<a id="a-NZ"></a>无量广天、<a id="a-Na"></a>广果天闻彼说法所种善根，<a id="a-Nb"></a>若无烦天、<a id="a-Nc"></a>无热天、<a id="a-Nd"></a>善现天、<a id="a-Ne"></a>善见天、<a id="a-Nf"></a>色究竟天闻彼说法所种善根，<a id="a-Ng"></a>若善男子、<a id="a-Nh"></a>善女人等，<a id="a-Ni"></a>闻所说法发趣无上正等觉心，<a id="a-Nj"></a>勤修种种诸菩萨行。<a id="a-Nk"></a>如是一切合集称量现前发起，<a id="a-Nl"></a>比余善根为最为胜、<a id="a-Nm"></a>为尊为高、<a id="a-Nn"></a>为妙为微妙、<a id="a-No"></a>为上为无上、<a id="a-Np"></a>无等无等等随喜之心，<a id="a-Nq"></a>复以如是随喜善根，<a id="a-Nr"></a>与诸有情皆悉同共回向无上正等菩提。<a id="a-Ns"></a>于如是时，<a id="a-Nt"></a>若正解了诸能随喜回向之法尽灭离变，<a id="a-Nu"></a>诸所随喜回向之法自性皆空，<a id="a-Nv"></a>虽如是知而能随喜回向无上正等菩提。<a id="a-Nw"></a>复于是时，<a id="a-Nx"></a>若正解了都无有法可能随喜回向于法。<a id="a-Ny"></a>何以故？<a id="a-Nz"></a>以一切法自性皆空，<a id="a-O0"></a>空中都无能所随喜回向法故，<a id="a-O1"></a>虽如是知而能随喜回向无上正等菩提。<a id="a-O2"></a>是菩萨摩诃萨若能如是随喜回向，<a id="a-O3"></a>修行般若波罗蜜多，<a id="a-O4"></a>修行静虑、<a id="a-O5"></a>精进、<a id="a-O6"></a>安忍、<a id="a-O7"></a>净戒、<a id="a-O8"></a>布施波罗蜜多，<a id="a-O9"></a>无想颠倒、<a id="a-OA"></a>无心颠倒、<a id="a-OB"></a>无见颠倒。<a id="a-OC"></a>所以者何？<a id="a-OD"></a>是菩萨摩诃萨于随喜心不生执著，<a id="a-OE"></a>于所随喜功德善根亦不执著，<a id="a-OF"></a>于回向心不生执著，<a id="a-OG"></a>于所回向无上菩提亦不执著，<a id="a-OH"></a>由无执著不堕颠倒。<a id="a-OI"></a>如是菩萨摩诃萨所起随喜回向心，<a id="a-OJ"></a>名为无上随喜回向。</p>
 </body>
</html>