<!doctype html>
<html id="z3IBT1I77" data-ver="1402">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百四十一</h1>
  <h2 id="a2">第二分不和合品第四十五之二</h2>
  <p id="a3">“复次，<a id="a-4"></a>善现，<a id="a-5"></a>有菩萨乘诸善男子、<a id="a-6"></a>善女人等，<a id="a-7"></a>书写受持、<a id="a-8"></a>读诵修习、<a id="a-9"></a>思惟演说如是般若波罗蜜多甚深经时，<a id="a-A"></a>若有人来赞说人趣种种胜事，<a id="a-B"></a>赞说四大王众天乃至他化自在天诸胜妙事，<a id="a-C"></a>赞说梵众天乃至色究竟天诸胜妙事，<a id="a-D"></a>赞说空无边处天乃至非想非非想处天诸胜妙事，<a id="a-E"></a>因而告曰：<a id="a-F"></a>‘虽于欲界受诸欲乐，<a id="a-G"></a>于色界中受诸静虑无量快乐，<a id="a-H"></a>于无色界受诸寂静等至妙乐，<a id="a-I"></a>而彼一切皆是有为、<a id="a-J"></a>无常、<a id="a-K"></a>苦、<a id="a-L"></a>空、<a id="a-M"></a>非我、<a id="a-N"></a>不净、<a id="a-O"></a>变坏之法，<a id="a-P"></a>尽法、<a id="a-Q"></a>谢法、<a id="a-R"></a>离法、<a id="a-S"></a>灭法。<a id="a-T"></a>汝于此身何不精进取预流果，<a id="a-U"></a>若一来果、<a id="a-V"></a>若不还果、<a id="a-W"></a>若阿罗汉果、<a id="a-X"></a>若独觉菩提，<a id="a-Y"></a>入般涅槃究竟安乐？<a id="a-Z"></a>何用久处生死轮回，<a id="a-a"></a>无事为他受诸勤苦，<a id="a-b"></a>求趣无上正等菩提？<a id="a-c"></a>’此善男子、<a id="a-d"></a>善女人等由彼所说，<a id="a-e"></a>于所书写受持、<a id="a-f"></a>读诵修习、<a id="a-g"></a>思惟演说般若波罗蜜多甚深经事不得究竟，<a id="a-h"></a>当知是为菩萨魔事。</p>
  <p id="ai">“复次，<a id="a-j"></a>善现，<a id="a-k"></a>能持法者，<a id="a-l"></a>一身无系，<a id="a-m"></a>专修己事，<a id="a-n"></a>不忧他业；<a id="a-o"></a>能学法者，<a id="a-p"></a>好领徒众，<a id="a-q"></a>乐营他事，<a id="a-r"></a>不忧自业；<a id="a-s"></a>两不和合，<a id="a-t"></a>不获教授、<a id="a-u"></a>听受、<a id="a-v"></a>书持、<a id="a-w"></a>读诵、<a id="a-x"></a>修习甚深般若波罗蜜多，<a id="a-y"></a>当知是为菩萨魔事。</p>
  <p id="az">“复次，<a id="a-10"></a>善现，<a id="a-11"></a>能学法者，<a id="a-12"></a>一身无系，<a id="a-13"></a>专修己事，<a id="a-14"></a>不忧他业；<a id="a-15"></a>能持法者，<a id="a-16"></a>好领徒众，<a id="a-17"></a>乐营他事，<a id="a-18"></a>不忧自业；<a id="a-19"></a>两不和合，<a id="a-1A"></a>不获教授、<a id="a-1B"></a>听受、<a id="a-1C"></a>书持、<a id="a-1D"></a>读诵、<a id="a-1E"></a>修习甚深般若波罗蜜多，<a id="a-1F"></a>当知是为菩萨魔事。</p>
  <p id="a1G">“复次，<a id="a-1H"></a>善现，<a id="a-1I"></a>能持法者，<a id="a-1J"></a>不乐喧杂；<a id="a-1K"></a>能学法者，<a id="a-1L"></a>乐处喧杂；<a id="a-1M"></a>两不和合，<a id="a-1N"></a>不获教授、<a id="a-1O"></a>听受、<a id="a-1P"></a>书持、<a id="a-1Q"></a>读诵、<a id="a-1R"></a>修习甚深般若波罗蜜多，<a id="a-1S"></a>当知是为菩萨魔事。</p>
  <p id="a1T">“复次，<a id="a-1U"></a>善现，<a id="a-1V"></a>能学法者，<a id="a-1W"></a>不乐喧杂；<a id="a-1X"></a>能持法者，<a id="a-1Y"></a>乐处喧杂；<a id="a-1Z"></a>两不和合，<a id="a-1a"></a>不获教授、<a id="a-1b"></a>听受、<a id="a-1c"></a>书持、<a id="a-1d"></a>读诵、<a id="a-1e"></a>修习甚深般若波罗蜜多，<a id="a-1f"></a>当知是为菩萨魔事。</p>
  <p id="a1g">“复次，<a id="a-1h"></a>善现，<a id="a-1i"></a>能持法者，<a id="a-1j"></a>欲令学者于我所为悉皆随助；<a id="a-1k"></a>能学法者，<a id="a-1l"></a>不随其欲；<a id="a-1m"></a>两不和合，<a id="a-1n"></a>不获教授、<a id="a-1o"></a>听受、<a id="a-1p"></a>书持、<a id="a-1q"></a>读诵、<a id="a-1r"></a>修习甚深般若波罗蜜多，<a id="a-1s"></a>当知是为菩萨魔事。</p>
  <p id="a1t">“复次，<a id="a-1u"></a>善现，<a id="a-1v"></a>能学法者，<a id="a-1w"></a>于持法者诸有所为悉乐随助；<a id="a-1x"></a>能持法者，<a id="a-1y"></a>不随其欲；<a id="a-1z"></a>两不和合，<a id="a-20"></a>不获教授、<a id="a-21"></a>听受、<a id="a-22"></a>书持、<a id="a-23"></a>读诵、<a id="a-24"></a>修习甚深般若波罗蜜多，<a id="a-25"></a>当知是为菩萨魔事。</p>
  <p id="a26">“复次，<a id="a-27"></a>善现，<a id="a-28"></a>能持法者，<a id="a-29"></a>为名利故欲为他说甚深般若波罗蜜多，<a id="a-2A"></a>复欲令彼书写、<a id="a-2B"></a>受持读诵、<a id="a-2C"></a>修习；<a id="a-2D"></a>能学法者，<a id="a-2E"></a>知其所为不欲从受；<a id="a-2F"></a>两不和合，<a id="a-2G"></a>不获教授、<a id="a-2H"></a>听受、<a id="a-2I"></a>书持、<a id="a-2J"></a>读诵、<a id="a-2K"></a>修习甚深般若波罗蜜多，<a id="a-2L"></a>当知是为菩萨魔事。</p>
  <p id="a2M">“复次，<a id="a-2N"></a>善现，<a id="a-2O"></a>能学法者，<a id="a-2P"></a>为名利故欲请他说甚深般若波罗蜜多，<a id="a-2Q"></a>复欲方便书写、<a id="a-2R"></a>受持读诵、<a id="a-2S"></a>修习；<a id="a-2T"></a>能持法者，<a id="a-2U"></a>知其所为而不随请；<a id="a-2V"></a>两不和合，<a id="a-2W"></a>不获教授、<a id="a-2X"></a>听受、<a id="a-2Y"></a>书持、<a id="a-2Z"></a>读诵、<a id="a-2a"></a>修习甚深般若波罗蜜多，<a id="a-2b"></a>当知是为菩萨魔事。</p>
  <p id="a2c">“复次，<a id="a-2d"></a>善现，<a id="a-2e"></a>能持法者，<a id="a-2f"></a>欲往他方危身命处；<a id="a-2g"></a>能学法者，<a id="a-2h"></a>恐失身命不欲随往；<a id="a-2i"></a>两不和合，<a id="a-2j"></a>不获教授、<a id="a-2k"></a>听受、<a id="a-2l"></a>书持、<a id="a-2m"></a>读诵、<a id="a-2n"></a>修习甚深般若波罗蜜多，<a id="a-2o"></a>当知是为菩萨魔事。</p>
  <p id="a2p">“复次，<a id="a-2q"></a>善现，<a id="a-2r"></a>能学法者，<a id="a-2s"></a>欲往他方危身命处；<a id="a-2t"></a>能持法者，<a id="a-2u"></a>恐失身命不欲共往；<a id="a-2v"></a>两不和合，<a id="a-2w"></a>不获教授、<a id="a-2x"></a>听受、<a id="a-2y"></a>书持、<a id="a-2z"></a>读诵、<a id="a-30"></a>修习甚深般若波罗蜜多，<a id="a-31"></a>当知是为菩萨魔事。</p>
  <p id="a32">“复次，<a id="a-33"></a>善现，<a id="a-34"></a>能持法者，<a id="a-35"></a>欲往他方多贼、<a id="a-36"></a>疾疫、<a id="a-37"></a>饥渴国土；<a id="a-38"></a>能学法者，<a id="a-39"></a>虑彼艰辛不肯随往；<a id="a-3A"></a>两不和合，<a id="a-3B"></a>不获教授、<a id="a-3C"></a>听受、<a id="a-3D"></a>书持、<a id="a-3E"></a>读诵、<a id="a-3F"></a>修习甚深般若波罗蜜多，<a id="a-3G"></a>当知是为菩萨魔事。</p>
  <p id="a3H">“复次，<a id="a-3I"></a>善现，<a id="a-3J"></a>能学法者，<a id="a-3K"></a>欲往他方多贼、<a id="a-3L"></a>疾疫、<a id="a-3M"></a>饥渴国土；<a id="a-3N"></a>能持法者，<a id="a-3O"></a>虑彼艰辛不肯共往；<a id="a-3P"></a>两不和合，<a id="a-3Q"></a>不获教授、<a id="a-3R"></a>听受、<a id="a-3S"></a>书持、<a id="a-3T"></a>读诵、<a id="a-3U"></a>修习甚深般若波罗蜜多，<a id="a-3V"></a>当知是为菩萨魔事。</p>
  <p id="a3W">“复次，<a id="a-3X"></a>善现，<a id="a-3Y"></a>能持法者，<a id="a-3Z"></a>欲往他方安隐、<a id="a-3a"></a>丰乐、<a id="a-3b"></a>无难之处；<a id="a-3c"></a>能学法者，<a id="a-3d"></a>欲随其去。<a id="a-3e"></a>能持法者，<a id="a-3f"></a>方便试言：<a id="a-3g"></a>‘汝虽为利欲随我往，<a id="a-3h"></a>而汝至彼，<a id="a-3i"></a>岂必遂心？<a id="a-3j"></a>宜审思惟，<a id="a-3k"></a>勿后忧悔。<a id="a-3l"></a>’时，<a id="a-3m"></a>学法者闻已念言：<a id="a-3n"></a>‘是彼不欲令我去相，<a id="a-3o"></a>设固随往，<a id="a-3p"></a>岂必闻法？<a id="a-3q"></a>’由此因缘不随其去。<a id="a-3r"></a>两不和合，<a id="a-3s"></a>不获教授、<a id="a-3t"></a>听受、<a id="a-3u"></a>书持、<a id="a-3v"></a>读诵、<a id="a-3w"></a>修习甚深般若波罗蜜多，<a id="a-3x"></a>当知是为菩萨魔事。</p>
  <p id="a3y">“复次，<a id="a-3z"></a>善现，<a id="a-40"></a>能持法者，<a id="a-41"></a>欲往他方，<a id="a-42"></a>所经道路旷野险阻，<a id="a-43"></a>多诸贼难及旃荼罗、<a id="a-44"></a>恶兽、<a id="a-45"></a>猎师、<a id="a-46"></a>毒蛇等怖；<a id="a-47"></a>能学法者，<a id="a-48"></a>欲随其去。<a id="a-49"></a>能持法者，<a id="a-4A"></a>方便试言：<a id="a-4B"></a>‘汝今何故无事随我欲经如是诸险难处？<a id="a-4C"></a>宜审思惟，<a id="a-4D"></a>勿后忧悔。<a id="a-4E"></a>’能学法者，<a id="a-4F"></a>闻已念言：<a id="a-4G"></a>‘彼应不欲令我随往，<a id="a-4H"></a>设固随往，<a id="a-4I"></a>何必闻法？<a id="a-4J"></a>’由此因缘不随其去。<a id="a-4K"></a>两不和合，<a id="a-4L"></a>不获教授、<a id="a-4M"></a>听受、<a id="a-4N"></a>书持、<a id="a-4O"></a>读诵、<a id="a-4P"></a>修习甚深般若波罗蜜多，<a id="a-4Q"></a>当知是为菩萨魔事。</p>
  <p id="a4R">“复次，<a id="a-4S"></a>善现，<a id="a-4T"></a>能持法者，<a id="a-4U"></a>多有施主数相追随，<a id="a-4V"></a>学法者来请说般若波罗蜜多，<a id="a-4W"></a>或请书写、<a id="a-4X"></a>受持读诵、<a id="a-4Y"></a>如说修行，<a id="a-4Z"></a>彼多缘礙无暇教授；<a id="a-4a"></a>能学法者，<a id="a-4b"></a>起嫌恨心，<a id="a-4c"></a>后虽教授而不听受；<a id="a-4d"></a>两不和合，<a id="a-4e"></a>不获教授、<a id="a-4f"></a>听受、<a id="a-4g"></a>书持、<a id="a-4h"></a>读诵、<a id="a-4i"></a>修习甚深般若波罗蜜多，<a id="a-4j"></a>当知是为菩萨魔事。</p>
  <p id="a4k">“复次，<a id="a-4l"></a>善现，<a id="a-4m"></a>有诸恶魔作苾蒭像，<a id="a-4n"></a>至菩萨所方便破坏，<a id="a-4o"></a>令于般若波罗蜜多不得书写、<a id="a-4p"></a>受持读诵、<a id="a-4q"></a>修习思惟、<a id="a-4r"></a>为他演说。<a id="a-4s"></a>”</p>
  <p id="a4t">时，<a id="a-4u"></a>具寿善现白佛言：<a id="a-4v"></a>“世尊，<a id="a-4w"></a>云何恶魔作苾蒭像至菩萨所方便破坏，<a id="a-4x"></a>令于般若波罗蜜多不得书写、<a id="a-4y"></a>受持读诵、<a id="a-4z"></a>修习思惟、<a id="a-50"></a>为他演说？<a id="a-51"></a>”</p>
  <p id="a52">佛言：<a id="a-53"></a>“善现，<a id="a-54"></a>有诸恶魔作苾蒭像，<a id="a-55"></a>至菩萨所方便破坏，<a id="a-56"></a>令其毁厌甚深般若波罗蜜多，<a id="a-57"></a>不得书写、<a id="a-58"></a>受持读诵、<a id="a-59"></a>修习思惟、<a id="a-5A"></a>为他演说，<a id="a-5B"></a>谓作是言：<a id="a-5C"></a>‘汝所习诵无相经典，<a id="a-5D"></a>非真般若波罗蜜多。<a id="a-5E"></a>我所习诵有相经典，<a id="a-5F"></a>是真般若波罗蜜多。<a id="a-5G"></a>’作是语时，<a id="a-5H"></a>有诸菩萨未得受记，<a id="a-5I"></a>便于般若波罗蜜多而生疑惑，<a id="a-5J"></a>由疑惑故便于般若波罗蜜多而生毁厌，<a id="a-5K"></a>由毁厌故遂不书写、<a id="a-5L"></a>受持读诵、<a id="a-5M"></a>修习思惟、<a id="a-5N"></a>为他演说甚深般若波罗蜜多，<a id="a-5O"></a>当知是为菩萨魔事。</p>
  <p id="a5P">“复次，<a id="a-5Q"></a>善现，<a id="a-5R"></a>有诸恶魔作苾蒭像，<a id="a-5S"></a>至菩萨所语菩萨言：<a id="a-5T"></a>‘若诸菩萨行此般若波罗蜜多，<a id="a-5U"></a>唯证实际得预流果，<a id="a-5V"></a>若一来果、<a id="a-5W"></a>若不还果、<a id="a-5X"></a>若阿罗汉果、<a id="a-5Y"></a>若独觉菩提，<a id="a-5Z"></a>终不能证无上佛果，<a id="a-5a"></a>何缘于此唐设劬劳？<a id="a-5b"></a>’菩萨既闻，<a id="a-5c"></a>便不书写、<a id="a-5d"></a>受持读诵、<a id="a-5e"></a>修习思惟、<a id="a-5f"></a>为他演说甚深般若波罗蜜多，<a id="a-5g"></a>当知是为菩萨魔事。</p>
  <p id="a5h">“复次，<a id="a-5i"></a>善现，<a id="a-5j"></a>书写受持、<a id="a-5k"></a>读诵修习、<a id="a-5l"></a>思惟演说如是般若波罗蜜多甚深经时，<a id="a-5m"></a>多有恶魔作留难事，<a id="a-5n"></a>障礙菩萨所求无上正等菩提，<a id="a-5o"></a>诸菩萨摩诃萨应谛觉察而远离之。<a id="a-5p"></a>”</p>
  <p id="a5q">时，<a id="a-5r"></a>具寿善现白佛言：<a id="a-5s"></a>“世尊，<a id="a-5t"></a>何等名为魔事留难，<a id="a-5u"></a>令诸菩萨觉察远离？<a id="a-5v"></a>”</p>
  <p id="a5w">佛言：<a id="a-5x"></a>“善现，<a id="a-5y"></a>住菩萨乘诸善男子、<a id="a-5z"></a>善女人等，<a id="a-60"></a>书写受持、<a id="a-61"></a>读诵修习、<a id="a-62"></a>思惟演说如是般若波罗蜜多甚深经时，<a id="a-63"></a>多有相似般若、<a id="a-64"></a>静虑、<a id="a-65"></a>精进、<a id="a-66"></a>安忍、<a id="a-67"></a>净戒、<a id="a-68"></a>布施波罗蜜多魔事留难，<a id="a-69"></a>菩萨于中应谛觉察而远离之。</p>
  <p id="a6A">“复次，<a id="a-6B"></a>善现，<a id="a-6C"></a>住菩萨乘诸善男子、<a id="a-6D"></a>善女人等，<a id="a-6E"></a>书写受持、<a id="a-6F"></a>读诵修习、<a id="a-6G"></a>思惟演说如是般若波罗蜜多甚深经时，<a id="a-6H"></a>多有相似内空、<a id="a-6I"></a>外空、<a id="a-6J"></a>内外空、<a id="a-6K"></a>空空、<a id="a-6L"></a>大空、<a id="a-6M"></a>胜义空、<a id="a-6N"></a>有为空、<a id="a-6O"></a>无为空、<a id="a-6P"></a>毕竟空、<a id="a-6Q"></a>无际空、<a id="a-6R"></a>散无散空、<a id="a-6S"></a>本性空、<a id="a-6T"></a>自共相空、<a id="a-6U"></a>一切法空、<a id="a-6V"></a>不可得空、<a id="a-6W"></a>无性空、<a id="a-6X"></a>自性空、<a id="a-6Y"></a>无性自性空魔事留难，<a id="a-6Z"></a>菩萨于中应谛觉察而远离之。</p>
  <p id="a6a">“复次，<a id="a-6b"></a>善现，<a id="a-6c"></a>住菩萨乘诸善男子、<a id="a-6d"></a>善女人等，<a id="a-6e"></a>书写受持、<a id="a-6f"></a>读诵修习、<a id="a-6g"></a>思惟演说如是般若波罗蜜多甚深经时，<a id="a-6h"></a>多有相似真如、<a id="a-6i"></a>法界、<a id="a-6j"></a>法性、<a id="a-6k"></a>实际、<a id="a-6l"></a>不思议界及余无量无边佛法魔事留难，<a id="a-6m"></a>菩萨于中应谛觉察而远离之。</p>
  <p id="a6n">“复次，<a id="a-6o"></a>善现，<a id="a-6p"></a>住菩萨乘诸善男子、<a id="a-6q"></a>善女人等，<a id="a-6r"></a>书写受持、<a id="a-6s"></a>读诵修习、<a id="a-6t"></a>思惟演说如是般若波罗蜜多甚深经时，<a id="a-6u"></a>有持二乘相应经典至菩萨所，<a id="a-6v"></a>作如是言：<a id="a-6w"></a>‘此是如来真实所说，<a id="a-6x"></a>学此法者，<a id="a-6y"></a>速证无上正等菩提。<a id="a-6z"></a>’如是亦名魔事留难，<a id="a-70"></a>菩萨于中应谛觉察而远离之。</p>
  <p id="a71">“复次，<a id="a-72"></a>善现，<a id="a-73"></a>有诸恶魔作苾蒭像至菩萨所，<a id="a-74"></a>宣说二乘所学所行内外空等，<a id="a-75"></a>或四念住、<a id="a-76"></a>四正断、<a id="a-77"></a>四神足、<a id="a-78"></a>五根、<a id="a-79"></a>五力、<a id="a-7A"></a>七等觉支、<a id="a-7B"></a>八圣道支，<a id="a-7C"></a>或三解脱门等，<a id="a-7D"></a>说是法已谓菩萨言：<a id="a-7E"></a>‘大士当知，<a id="a-7F"></a>且依此法精勤修学，<a id="a-7G"></a>取预流果、<a id="a-7H"></a>若一来果、<a id="a-7I"></a>若不还果、<a id="a-7J"></a>若阿罗汉果、<a id="a-7K"></a>若独觉菩提，<a id="a-7L"></a>远离一切生老病死，<a id="a-7M"></a>何用无上正等菩提？<a id="a-7N"></a>’由此因缘，<a id="a-7O"></a>令是菩萨不得书写、<a id="a-7P"></a>受持读诵、<a id="a-7Q"></a>修习思惟、<a id="a-7R"></a>为他演说甚深般若波罗蜜多，<a id="a-7S"></a>当知是为菩萨魔事。</p>
  <p id="a7T">“复次，<a id="a-7U"></a>善现，<a id="a-7V"></a>有诸恶魔作苾蒭像，<a id="a-7W"></a>威仪庠序，<a id="a-7X"></a>形貌端严，<a id="a-7Y"></a>至菩萨所。<a id="a-7Z"></a>菩萨见之深生爱著，<a id="a-7a"></a>由斯退减一切相智，<a id="a-7b"></a>不获听闻、<a id="a-7c"></a>书写受持、<a id="a-7d"></a>读诵修习、<a id="a-7e"></a>思惟演说甚深般若波罗蜜多，<a id="a-7f"></a>当知是为菩萨魔事。</p>
  <p id="a7g">“复次，<a id="a-7h"></a>善现，<a id="a-7i"></a>有诸恶魔作佛形像，<a id="a-7j"></a>身真金色，<a id="a-7k"></a>常光一寻，<a id="a-7l"></a>具三十二大丈夫相，<a id="a-7m"></a>八十随好圆满庄严，<a id="a-7n"></a>至菩萨所。<a id="a-7o"></a>菩萨见之深生爱著，<a id="a-7p"></a>由斯退减一切相智，<a id="a-7q"></a>不获听闻、<a id="a-7r"></a>书写受持、<a id="a-7s"></a>读诵修习、<a id="a-7t"></a>思惟演说甚深般若波罗蜜多，<a id="a-7u"></a>当知是为菩萨魔事。</p>
  <p id="a7v">“复次，<a id="a-7w"></a>善现，<a id="a-7x"></a>有诸恶魔化作佛像，<a id="a-7y"></a>苾蒭围绕，<a id="a-7z"></a>宣说法要，<a id="a-80"></a>至菩萨所。<a id="a-81"></a>菩萨见之深生爱著，<a id="a-82"></a>便作是念：<a id="a-83"></a>‘愿我未来当成如来、<a id="a-84"></a>应、<a id="a-85"></a>正等觉，<a id="a-86"></a>苾蒭围绕，<a id="a-87"></a>宣说法要，<a id="a-88"></a>与今所见平等平等。<a id="a-89"></a>’由斯退减一切相智，<a id="a-8A"></a>不获听闻、<a id="a-8B"></a>书写受持、<a id="a-8C"></a>读诵修习、<a id="a-8D"></a>思惟演说甚深般若波罗蜜多，<a id="a-8E"></a>当知是为菩萨魔事。</p>
  <p id="a8F">“复次，<a id="a-8G"></a>善现，<a id="a-8H"></a>有诸恶魔化作菩萨摩诃萨像，<a id="a-8I"></a>若百若千乃至无数，<a id="a-8J"></a>具无礙辩，<a id="a-8K"></a>相好庄严，<a id="a-8L"></a>自变其身作佛形像，<a id="a-8M"></a>为化菩萨摩诃萨众宣说法要，<a id="a-8N"></a>教修布施波罗蜜多乃至般若波罗蜜多，<a id="a-8O"></a>现如是相至菩萨所。<a id="a-8P"></a>菩萨见之深生爱著，<a id="a-8Q"></a>由斯退减一切相智，<a id="a-8R"></a>不获听闻、<a id="a-8S"></a>书写受持、<a id="a-8T"></a>读诵修习、<a id="a-8U"></a>思惟演说甚深般若波罗蜜多，<a id="a-8V"></a>当知是为菩萨魔事。</p>
  <p id="a8W">“所以者何？<a id="a-8X"></a>善现，<a id="a-8Y"></a>如是般若波罗蜜多甚深法中，<a id="a-8Z"></a>色无所有不可得，<a id="a-8a"></a>受、<a id="a-8b"></a>想、<a id="a-8c"></a>行、<a id="a-8d"></a>识亦无所有不可得；<a id="a-8e"></a>眼处无所有不可得，<a id="a-8f"></a>耳、<a id="a-8g"></a>鼻、<a id="a-8h"></a>舌、<a id="a-8i"></a>身、<a id="a-8j"></a>意处亦无所有不可得；<a id="a-8k"></a>色处无所有不可得，<a id="a-8l"></a>声、<a id="a-8m"></a>香、<a id="a-8n"></a>味、<a id="a-8o"></a>触、<a id="a-8p"></a>法处亦无所有不可得；<a id="a-8q"></a>眼界无所有不可得，<a id="a-8r"></a>耳、<a id="a-8s"></a>鼻、<a id="a-8t"></a>舌、<a id="a-8u"></a>身、<a id="a-8v"></a>意界亦无所有不可得；<a id="a-8w"></a>色界无所有不可得，<a id="a-8x"></a>声、<a id="a-8y"></a>香、<a id="a-8z"></a>味、<a id="a-90"></a>触、<a id="a-91"></a>法界亦无所有不可得；<a id="a-92"></a>眼识界无所有不可得，<a id="a-93"></a>耳、<a id="a-94"></a>鼻、<a id="a-95"></a>舌、<a id="a-96"></a>身、<a id="a-97"></a>意识界亦无所有不可得；<a id="a-98"></a>眼触无所有不可得，<a id="a-99"></a>耳、<a id="a-9A"></a>鼻、<a id="a-9B"></a>舌、<a id="a-9C"></a>身、<a id="a-9D"></a>意触亦无所有不可得；<a id="a-9E"></a>眼触为缘所生诸受无所有不可得，<a id="a-9F"></a>耳、<a id="a-9G"></a>鼻、<a id="a-9H"></a>舌、<a id="a-9I"></a>身、<a id="a-9J"></a>意触为缘所生诸受亦无所有不可得；<a id="a-9K"></a>地界无所有不可得，<a id="a-9L"></a>水、<a id="a-9M"></a>火、<a id="a-9N"></a>风、<a id="a-9O"></a>空、<a id="a-9P"></a>识界亦无所有不可得；<a id="a-9Q"></a>无明无所有不可得，<a id="a-9R"></a>行、<a id="a-9S"></a>识、<a id="a-9T"></a>名色、<a id="a-9U"></a>六处、<a id="a-9V"></a>触、<a id="a-9W"></a>受、<a id="a-9X"></a>爱、<a id="a-9Y"></a>取、<a id="a-9Z"></a>有、<a id="a-9a"></a>生、<a id="a-9b"></a>老死愁叹苦忧恼亦无所有不可得；<a id="a-9c"></a>欲界无所有不可得，<a id="a-9d"></a>色、<a id="a-9e"></a>无色界亦无所有不可得；<a id="a-9f"></a>过去无所有不可得，<a id="a-9g"></a>未来、<a id="a-9h"></a>现在亦无所有不可得，<a id="a-9i"></a>有漏法无所有不可得，<a id="a-9j"></a>无漏法亦无所有不可得；<a id="a-9k"></a>有为法无所有不可得，<a id="a-9l"></a>无为法亦无所有不可得；<a id="a-9m"></a>世间法无所有不可得，<a id="a-9n"></a>出世间法亦无所有不可得；<a id="a-9o"></a>布施波罗蜜多无所有不可得，<a id="a-9p"></a>净戒、<a id="a-9q"></a>安忍、<a id="a-9r"></a>精进、<a id="a-9s"></a>静虑、<a id="a-9t"></a>般若波罗蜜多亦无所有不可得；<a id="a-9u"></a>内空无所有不可得，<a id="a-9v"></a>外空、<a id="a-9w"></a>内外空、<a id="a-9x"></a>空空、<a id="a-9y"></a>大空、<a id="a-9z"></a>胜义空、<a id="a-A0"></a>有为空、<a id="a-A1"></a>无为空、<a id="a-A2"></a>毕竟空、<a id="a-A3"></a>无际空、<a id="a-A4"></a>散无散空、<a id="a-A5"></a>本性空、<a id="a-A6"></a>自共相空、<a id="a-A7"></a>一切法空、<a id="a-A8"></a>不可得空、<a id="a-A9"></a>无性空、<a id="a-AA"></a>自性空、<a id="a-AB"></a>无性自性空亦无所有不可得；<a id="a-AC"></a>真如无所有不可得，<a id="a-AD"></a>法界、<a id="a-AE"></a>法性、<a id="a-AF"></a>不虚妄性、<a id="a-AG"></a>不变异性、<a id="a-AH"></a>平等性、<a id="a-AI"></a>离生性、<a id="a-AJ"></a>法定、<a id="a-AK"></a>法住、<a id="a-AL"></a>实际、<a id="a-AM"></a>虚空界、<a id="a-AN"></a>不思议界亦无所有不可得；<a id="a-AO"></a>苦圣谛无所有不可得，<a id="a-AP"></a>集、<a id="a-AQ"></a>灭、<a id="a-AR"></a>道圣谛亦无所有不可得；<a id="a-AS"></a>四静虑无所有不可得，<a id="a-AT"></a>四无量、<a id="a-AU"></a>四无色定亦无所有不可得；<a id="a-AV"></a>八解脱无所有不可得，<a id="a-AW"></a>八胜处、<a id="a-AX"></a>九次第定、<a id="a-AY"></a>十遍处亦无所有不可得；<a id="a-AZ"></a>四念住无所有不可得，<a id="a-Aa"></a>四正断、<a id="a-Ab"></a>四神足、<a id="a-Ac"></a>五根、<a id="a-Ad"></a>五力、<a id="a-Ae"></a>七等觉支、<a id="a-Af"></a>八圣道支亦无所有不可得。<a id="a-Ag"></a>空解脱门无所有不可得，<a id="a-Ah"></a>无相、<a id="a-Ai"></a>无愿解脱门亦无所有不可得；<a id="a-Aj"></a>净观地无所有不可得，<a id="a-Ak"></a>种性地、<a id="a-Al"></a>第八地、<a id="a-Am"></a>具见地、<a id="a-An"></a>薄地、<a id="a-Ao"></a>离欲地、<a id="a-Ap"></a>已办地、<a id="a-Aq"></a>独觉地、<a id="a-Ar"></a>菩萨地、<a id="a-As"></a>如来地亦无所有不可得；<a id="a-At"></a>极喜地无所有不可得，<a id="a-Au"></a>离垢地、<a id="a-Av"></a>发光地、<a id="a-Aw"></a>焰慧地、<a id="a-Ax"></a>极难胜地、<a id="a-Ay"></a>现前地、<a id="a-Az"></a>远行地、<a id="a-B0"></a>不动地、<a id="a-B1"></a>善慧地、<a id="a-B2"></a>法云地亦无所有不可得；<a id="a-B3"></a>五眼无所有不可得，<a id="a-B4"></a>六神通亦无所有不可得；<a id="a-B5"></a>如来十力无所有不可得，<a id="a-B6"></a>四无所畏、<a id="a-B7"></a>四无礙解、<a id="a-B8"></a>大慈、<a id="a-B9"></a>大悲、<a id="a-BA"></a>大喜、<a id="a-BB"></a>大舍、<a id="a-BC"></a>十八佛不共法亦无所有不可得，<a id="a-BD"></a>三十二大士相无所有不可得，<a id="a-BE"></a>八十随好亦无所有不可得；<a id="a-BF"></a>无忘失法无所有不可得，<a id="a-BG"></a>恒住舍性亦无所有不可得；<a id="a-BH"></a>一切智无所有不可得，<a id="a-BI"></a>道相智、<a id="a-BJ"></a>一切相智亦无所有不可得；<a id="a-BK"></a>成熟有情无所有不可得，<a id="a-BL"></a>严净佛土亦无所有不可得？<a id="a-BM"></a>菩萨大愿无所有不可得，<a id="a-BN"></a>菩萨神通亦无所有不可得；<a id="a-BO"></a>一切陀罗尼门无所有不可得，<a id="a-BP"></a>一切三摩地门亦无所有不可得；<a id="a-BQ"></a>预流果无所有不可得，<a id="a-BR"></a>一来、<a id="a-BS"></a>不还、<a id="a-BT"></a>阿罗汉果、<a id="a-BU"></a>独觉菩提亦无所有不可得；<a id="a-BV"></a>一切菩萨摩诃萨行无所有不可得，<a id="a-BW"></a>诸佛无上正等菩提亦无所有不可得。</p>
  <p id="aBX">“善现，<a id="a-BY"></a>若于是处，<a id="a-BZ"></a>色无所有不可得，<a id="a-Ba"></a>受、<a id="a-Bb"></a>想、<a id="a-Bc"></a>行识亦无所有不可得，<a id="a-Bd"></a>如是乃至一切菩萨摩诃萨行无所有不可得，<a id="a-Be"></a>诸佛无上正等菩提亦无所有不可得，<a id="a-Bf"></a>则于是处，<a id="a-Bg"></a>一切如来、<a id="a-Bh"></a>应、<a id="a-Bi"></a>正等觉及诸菩萨摩诃萨众、<a id="a-Bj"></a>独觉、<a id="a-Bk"></a>声闻、<a id="a-Bl"></a>诸异生类亦无所有不可得。<a id="a-Bm"></a>何以故？<a id="a-Bn"></a>善现，<a id="a-Bo"></a>以一切法自性空故。</p>
  <p id="aBp">“复次，<a id="a-Bq"></a>善现，<a id="a-Br"></a>住菩萨乘诸善男子、<a id="a-Bs"></a>善女人等，<a id="a-Bt"></a>书写受持、<a id="a-Bu"></a>读诵修习、<a id="a-Bv"></a>思惟演说如是般若波罗蜜多甚深经时，<a id="a-Bw"></a>多有留难违害事起，<a id="a-Bx"></a>令薄福者事不成就。<a id="a-By"></a>如赡部洲有诸珍宝，<a id="a-Bz"></a>谓吠瑠璃、<a id="a-C0"></a>螺贝、<a id="a-C1"></a>璧玉、<a id="a-C2"></a>珊瑚、<a id="a-C3"></a>石藏、<a id="a-C4"></a>末尼、<a id="a-C5"></a>真珠、<a id="a-C6"></a>帝青、<a id="a-C7"></a>大青、<a id="a-C8"></a>金刚、<a id="a-C9"></a>虎珀、<a id="a-CA"></a>金银等宝，<a id="a-CB"></a>多有盗贼违害留难，<a id="a-CC"></a>诸薄福人求不能得；<a id="a-CD"></a>甚深般若波罗蜜多无价宝珠亦复如是，<a id="a-CE"></a>住菩萨乘诸善男子、<a id="a-CF"></a>善女人等，<a id="a-CG"></a>书写受持、<a id="a-CH"></a>读诵修习、<a id="a-CI"></a>思惟演说如是般若波罗蜜多甚深经时，<a id="a-CJ"></a>有薄福者多诸障礙，<a id="a-CK"></a>有诸恶魔为作留难。<a id="a-CL"></a>”</p>
  <p id="aCM">具寿善现即白佛言：<a id="a-CN"></a>“如是，<a id="a-CO"></a>世尊。<a id="a-CP"></a>如是，<a id="a-CQ"></a>善逝。<a id="a-CR"></a>诚如圣教，<a id="a-CS"></a>甚深般若波罗蜜多如赡部洲吠瑠璃等种种珍宝多有留难，<a id="a-CT"></a>诸薄福人虽设方便而不能得。<a id="a-CU"></a>住菩萨乘诸善男子、<a id="a-CV"></a>善女人等，<a id="a-CW"></a>书写受持、<a id="a-CX"></a>读诵修习、<a id="a-CY"></a>思惟演说如是般若波罗蜜多甚深经时，<a id="a-CZ"></a>有薄福者多诸留难，<a id="a-Ca"></a>虽有欲乐而不能成。<a id="a-Cb"></a>所以者何？<a id="a-Cc"></a>有愚痴者为魔所使，<a id="a-Cd"></a>住菩萨乘诸善男子、<a id="a-Ce"></a>善女人等，<a id="a-Cf"></a>书写受持、<a id="a-Cg"></a>读诵修习、<a id="a-Ch"></a>思惟演说如是般若波罗蜜多甚深经时，<a id="a-Ci"></a>为作留难。<a id="a-Cj"></a>世尊，<a id="a-Ck"></a>彼愚痴者觉慧微昧，<a id="a-Cl"></a>不能思议广大佛法，<a id="a-Cm"></a>自于般若波罗蜜多甚深经典不能书写、<a id="a-Cn"></a>受持读诵、<a id="a-Co"></a>修习思惟、<a id="a-Cp"></a>为他演说，<a id="a-Cq"></a>复乐障他书写受持、<a id="a-Cr"></a>读诵修习、<a id="a-Cs"></a>思惟演说甚深般若波罗蜜多。<a id="a-Ct"></a>”</p>
  <p id="aCu">佛言：<a id="a-Cv"></a>“善现，<a id="a-Cw"></a>如是，<a id="a-Cx"></a>如是，<a id="a-Cy"></a>如汝所说，<a id="a-Cz"></a>有愚痴人为魔所使，<a id="a-D0"></a>住菩萨乘诸善男子、<a id="a-D1"></a>善女人等，<a id="a-D2"></a>书写受持、<a id="a-D3"></a>读诵修习、<a id="a-D4"></a>思惟演说如是般若波罗蜜多甚深经时，<a id="a-D5"></a>为作留难。<a id="a-D6"></a>善现，<a id="a-D7"></a>彼愚痴者觉慧微昧，<a id="a-D8"></a>不能思议广大佛法，<a id="a-D9"></a>未种善根，<a id="a-DA"></a>未于佛所发弘誓愿，<a id="a-DB"></a>为恶知识之所摄受，<a id="a-DC"></a>薄福德故，<a id="a-DD"></a>自于般若波罗蜜多甚深经典不能书写、<a id="a-DE"></a>受持读诵、<a id="a-DF"></a>修习思惟、<a id="a-DG"></a>为他演说；<a id="a-DH"></a>新学大乘诸善男子、<a id="a-DI"></a>善女人等，<a id="a-DJ"></a>书写受持、<a id="a-DK"></a>读诵修习、<a id="a-DL"></a>思惟演说如是般若波罗蜜多甚深经时为作留难。<a id="a-DM"></a>善现，<a id="a-DN"></a>于当来世有善男子、<a id="a-DO"></a>善女人等，<a id="a-DP"></a>觉慧微昧，<a id="a-DQ"></a>善根薄少，<a id="a-DR"></a>为恶知识之所摄受，<a id="a-DS"></a>于诸如来、<a id="a-DT"></a>应、<a id="a-DU"></a>正等觉广大功德不能信乐，<a id="a-DV"></a>自于般若波罗蜜多甚深经典不能书写、<a id="a-DW"></a>受持读诵、<a id="a-DX"></a>修习思惟、<a id="a-DY"></a>为他演说，<a id="a-DZ"></a>复乐障他诸善男子、<a id="a-Da"></a>善女人等书写受持、<a id="a-Db"></a>读诵修习、<a id="a-Dc"></a>思惟演说甚深般若波罗蜜多，<a id="a-Dd"></a>当知是人获无量罪。</p>
  <p id="aDe">“复次，<a id="a-Df"></a>善现，<a id="a-Dg"></a>住菩萨乘诸善男子、<a id="a-Dh"></a>善女人等，<a id="a-Di"></a>书写受持、<a id="a-Dj"></a>读诵修习、<a id="a-Dk"></a>思惟演说如是般若波罗蜜多甚深经时，<a id="a-Dl"></a>多诸魔事为作留难，<a id="a-Dm"></a>令所书写、<a id="a-Dn"></a>受持读诵、<a id="a-Do"></a>修习思惟、<a id="a-Dp"></a>为他演说甚深般若波罗蜜多事不成就，<a id="a-Dq"></a>不能圆满般若、<a id="a-Dr"></a>静虑、<a id="a-Ds"></a>精进、<a id="a-Dt"></a>安忍、<a id="a-Du"></a>净戒、<a id="a-Dv"></a>布施波罗蜜多，<a id="a-Dw"></a>不能圆满内空、<a id="a-Dx"></a>外空、<a id="a-Dy"></a>内外空、<a id="a-Dz"></a>空空、<a id="a-E0"></a>大空、<a id="a-E1"></a>胜义空、<a id="a-E2"></a>有为空、<a id="a-E3"></a>无为空、<a id="a-E4"></a>毕竟空、<a id="a-E5"></a>无际空、<a id="a-E6"></a>散无散空、<a id="a-E7"></a>本性空、<a id="a-E8"></a>自共相空、<a id="a-E9"></a>一切法空、<a id="a-EA"></a>不可得空、<a id="a-EB"></a>无性空、<a id="a-EC"></a>自性空、<a id="a-ED"></a>无性自性空，<a id="a-EE"></a>不能圆满真如、<a id="a-EF"></a>法界、<a id="a-EG"></a>法性、<a id="a-EH"></a>不虚妄性、<a id="a-EI"></a>不变异性、<a id="a-EJ"></a>平等性、<a id="a-EK"></a>离生性、<a id="a-EL"></a>法定、<a id="a-EM"></a>法住、<a id="a-EN"></a>实际、<a id="a-EO"></a>虚空界、<a id="a-EP"></a>不思议界，<a id="a-EQ"></a>不能圆满苦、<a id="a-ER"></a>集、<a id="a-ES"></a>灭、<a id="a-ET"></a>道圣谛，<a id="a-EU"></a>不能圆满四静虑、<a id="a-EV"></a>四无量、<a id="a-EW"></a>四无色定，<a id="a-EX"></a>不能圆满八解脱、<a id="a-EY"></a>八胜处、<a id="a-EZ"></a>九次第定、<a id="a-Ea"></a>十遍处，<a id="a-Eb"></a>不能圆满四念住、<a id="a-Ec"></a>四正断、<a id="a-Ed"></a>四神足、<a id="a-Ee"></a>五根、<a id="a-Ef"></a>五力、<a id="a-Eg"></a>七等觉支、<a id="a-Eh"></a>八圣道支，<a id="a-Ei"></a>不能圆满空、<a id="a-Ej"></a>无相、<a id="a-Ek"></a>无愿解脱门，<a id="a-El"></a>不能圆满菩萨十地，<a id="a-Em"></a>不能圆满五眼、<a id="a-En"></a>六神通，<a id="a-Eo"></a>不能圆满如来十力、<a id="a-Ep"></a>四无所畏、<a id="a-Eq"></a>四无礙解、<a id="a-Er"></a>大慈、<a id="a-Es"></a>大悲、<a id="a-Et"></a>大喜、<a id="a-Eu"></a>大舍、<a id="a-Ev"></a>十八佛不共法，<a id="a-Ew"></a>不能圆满三十二大士相、<a id="a-Ex"></a>八十随好，<a id="a-Ey"></a>不能圆满无忘失法、<a id="a-Ez"></a>恒住舍性，<a id="a-F0"></a>不能圆满成熟有情、<a id="a-F1"></a>严净佛土，<a id="a-F2"></a>不能圆满一切陀罗尼门、<a id="a-F3"></a>三摩地门，<a id="a-F4"></a>不能圆满一切菩萨摩诃萨行、<a id="a-F5"></a>诸佛无上正等菩提，<a id="a-F6"></a>不能圆满一切智、<a id="a-F7"></a>道相智、<a id="a-F8"></a>一切相智，<a id="a-F9"></a>不能圆满此等功德，<a id="a-FA"></a>皆由恶魔为作留难。</p>
  <p id="aFB">“善现，<a id="a-FC"></a>住菩萨乘诸善男子、<a id="a-FD"></a>善女人等，<a id="a-FE"></a>书写受持、<a id="a-FF"></a>读诵修习、<a id="a-FG"></a>思惟演说如是般若波罗蜜多甚深经时，<a id="a-FH"></a>若无恶魔为作留难，<a id="a-FI"></a>复能圆满般若、<a id="a-FJ"></a>静虑、<a id="a-FK"></a>精进、<a id="a-FL"></a>安忍、<a id="a-FM"></a>净戒、<a id="a-FN"></a>布施波罗蜜多，<a id="a-FO"></a>乃至圆满一切智、<a id="a-FP"></a>道相智、<a id="a-FQ"></a>一切相智，<a id="a-FR"></a>当知皆是如来神力加护如是。<a id="a-FS"></a>住菩萨乘诸善男子、<a id="a-FT"></a>善女人等，<a id="a-FU"></a>令于如是甚深般若波罗蜜多书写受持、<a id="a-FV"></a>读诵修习、<a id="a-FW"></a>思惟演说皆无障礙，<a id="a-FX"></a>亦令圆满般若、<a id="a-FY"></a>静虑、<a id="a-FZ"></a>精进、<a id="a-Fa"></a>安忍、<a id="a-Fb"></a>净戒、<a id="a-Fc"></a>布施波罗蜜多，<a id="a-Fd"></a>乃至圆满一切智、<a id="a-Fe"></a>道相智、<a id="a-Ff"></a>一切相智。</p>
  <p id="aFg">“复次，<a id="a-Fh"></a>善现，<a id="a-Fi"></a>现在十方无量无数无边世界，<a id="a-Fj"></a>一切如来、<a id="a-Fk"></a>应、<a id="a-Fl"></a>正等觉安隐住持说正法者，<a id="a-Fm"></a>亦以神力加护如是住菩萨乘诸善男子、<a id="a-Fn"></a>善女人等，<a id="a-Fo"></a>令于如是甚深般若波罗蜜多书写受持、<a id="a-Fp"></a>读诵修习、<a id="a-Fq"></a>思惟演说皆无障礙，<a id="a-Fr"></a>亦令圆满般若、<a id="a-Fs"></a>静虑、<a id="a-Ft"></a>精进、<a id="a-Fu"></a>安忍、<a id="a-Fv"></a>净戒、<a id="a-Fw"></a>布施波罗蜜多，<a id="a-Fx"></a>乃至圆满一切智、<a id="a-Fy"></a>道相智、<a id="a-Fz"></a>一切相智。</p>
  <p id="aG0">“复次，<a id="a-G1"></a>善现，<a id="a-G2"></a>现在十方殑伽沙等诸佛世界，<a id="a-G3"></a>不退转地一切菩萨摩诃萨众，<a id="a-G4"></a>亦以神力加护如是住菩萨乘诸善男子、<a id="a-G5"></a>善女人等，<a id="a-G6"></a>令于如是甚深般若波罗蜜多书写受持、<a id="a-G7"></a>读诵修习、<a id="a-G8"></a>思惟演说皆无障礙，<a id="a-G9"></a>亦令圆满般若、<a id="a-GA"></a>静虑、<a id="a-GB"></a>精进、<a id="a-GC"></a>安忍、<a id="a-GD"></a>净戒、<a id="a-GE"></a>布施波罗蜜多，<a id="a-GF"></a>乃至圆满一切智、<a id="a-GG"></a>道相智、<a id="a-GH"></a>一切相智。<a id="a-GI"></a>”</p>
  <p data-pb></p>
  <h2 id="aGJ">第二分佛母品第四十六之一</h2>
  <p id="aGK">“复次，<a id="a-GL"></a>善现，<a id="a-GM"></a>如有女人生育诸子，<a id="a-GN"></a>若五、<a id="a-GO"></a>若十、<a id="a-GP"></a>二十、<a id="a-GQ"></a>三十、<a id="a-GR"></a>四十、<a id="a-GS"></a>五十、<a id="a-GT"></a>或百、<a id="a-GU"></a>或千。<a id="a-GV"></a>其母遇病，<a id="a-GW"></a>诸子各别勤求医疗，<a id="a-GX"></a>皆作是念：<a id="a-GY"></a>‘我母云何当得病愈，<a id="a-GZ"></a>长寿安乐、<a id="a-Ga"></a>身无众苦、<a id="a-Gb"></a>心离愁忧？<a id="a-Gc"></a>’诸子尔时竞设方便，<a id="a-Gd"></a>求安乐具覆护母身，<a id="a-Ge"></a>勿为蚊虻、<a id="a-Gf"></a>蛇蝎、<a id="a-Gg"></a>风热、<a id="a-Gh"></a>饥渴等触之所侵恼。<a id="a-Gi"></a>又以种种上妙乐具，<a id="a-Gj"></a>供养恭敬而作是言：<a id="a-Gk"></a>‘我母慈悲，<a id="a-Gl"></a>生育我等，<a id="a-Gm"></a>教示种种世间事业，<a id="a-Gn"></a>我等岂得不报母恩？<a id="a-Go"></a>’</p>
  <p id="aGp">“善现，<a id="a-Gq"></a>如来、<a id="a-Gr"></a>应、<a id="a-Gs"></a>正等觉亦复如是，<a id="a-Gt"></a>常以佛眼观察护念甚深般若波罗蜜多。<a id="a-Gu"></a>何以故？<a id="a-Gv"></a>善现，<a id="a-Gw"></a>甚深般若波罗蜜多能生我等一切佛法，<a id="a-Gx"></a>能与我等一切相智，<a id="a-Gy"></a>能示世间诸法实相。<a id="a-Gz"></a>十方世界无量无数无边如来、<a id="a-H0"></a>应、<a id="a-H1"></a>正等觉安隐住持现说法者，<a id="a-H2"></a>亦以佛眼常观护念甚深般若波罗蜜多。<a id="a-H3"></a>何以故？<a id="a-H4"></a>善现，<a id="a-H5"></a>甚深般若波罗蜜多能生十方无量无数无边世界一切如来、<a id="a-H6"></a>应、<a id="a-H7"></a>正等觉所有佛法，<a id="a-H8"></a>又能与彼一切相智，<a id="a-H9"></a>能示世间诸法实相。<a id="a-HA"></a>由此因缘，<a id="a-HB"></a>我等诸佛常以佛眼观察护念甚深般若波罗蜜多，<a id="a-HC"></a>为报其恩不应暂舍。<a id="a-HD"></a>何以故？</p>
  <p id="aHE">“善现，<a id="a-HF"></a>一切如来、<a id="a-HG"></a>应、<a id="a-HH"></a>正等觉所有静虑波罗蜜多乃至布施波罗蜜多，<a id="a-HI"></a>皆由如是甚深般若波罗蜜多而得生故；<a id="a-HJ"></a>所有内空乃至无性自性空，<a id="a-HK"></a>皆由如是甚深般若波罗蜜多而得现故；<a id="a-HL"></a>所有真如乃至不思议界，<a id="a-HM"></a>皆由如是甚深般若波罗蜜多而得现故；<a id="a-HN"></a>所有苦、<a id="a-HO"></a>集、<a id="a-HP"></a>灭、<a id="a-HQ"></a>道圣谛，<a id="a-HR"></a>皆由如是甚深般若波罗蜜多而得现故；<a id="a-HS"></a>所有四静虑、<a id="a-HT"></a>四无量、<a id="a-HU"></a>四无色定，<a id="a-HV"></a>皆由如是甚深般若波罗蜜多而得生故；<a id="a-HW"></a>所有八解脱、<a id="a-HX"></a>八胜处、<a id="a-HY"></a>九次第定、<a id="a-HZ"></a>十遍处，<a id="a-Ha"></a>皆由如是甚深般若波罗蜜多而得生故；<a id="a-Hb"></a>所有四念住乃至八圣道支，<a id="a-Hc"></a>皆由如是甚深般若波罗蜜多而得生故；<a id="a-Hd"></a>所有空、<a id="a-He"></a>无相、<a id="a-Hf"></a>无愿解脱门，<a id="a-Hg"></a>皆由如是甚深般若波罗蜜多而得生故；<a id="a-Hh"></a>所有五眼、<a id="a-Hi"></a>六神通，<a id="a-Hj"></a>皆由如是甚深般若波罗蜜多而得生故；<a id="a-Hk"></a>所有如来十力乃至十八佛不共法，<a id="a-Hl"></a>皆由如是甚深般若波罗蜜多而得生故；<a id="a-Hm"></a>所有三十二大士相、<a id="a-Hn"></a>八十随好微妙色身，<a id="a-Ho"></a>皆由如是甚深般若波罗蜜多而得生故；<a id="a-Hp"></a>所有无忘失法、<a id="a-Hq"></a>恒住舍性，<a id="a-Hr"></a>皆由如是甚深般若波罗蜜多而得生故；<a id="a-Hs"></a>所有一切陀罗尼门、<a id="a-Ht"></a>三摩地门，<a id="a-Hu"></a>皆由如是甚深般若波罗蜜多而得生故；<a id="a-Hv"></a>所有一切智、<a id="a-Hw"></a>道相智、<a id="a-Hx"></a>一切相智，<a id="a-Hy"></a>皆由如是甚深般若波罗蜜多而得生故；<a id="a-Hz"></a>所有预流、<a id="a-I0"></a>一来、<a id="a-I1"></a>不还、<a id="a-I2"></a>阿罗汉果、<a id="a-I3"></a>独觉菩提，<a id="a-I4"></a>皆由如是甚深般若波罗蜜多而得生故；<a id="a-I5"></a>所有菩萨摩诃萨行、<a id="a-I6"></a>诸佛无上正等菩提，<a id="a-I7"></a>皆由如是甚深般若波罗蜜多而得生故；<a id="a-I8"></a>所有预流、<a id="a-I9"></a>一来、<a id="a-IA"></a>不还、<a id="a-IB"></a>阿罗汉、<a id="a-IC"></a>独觉、<a id="a-ID"></a>菩萨摩诃萨、<a id="a-IE"></a>诸佛世尊，<a id="a-IF"></a>皆由如是甚深般若波罗蜜多而得有故。</p>
  <p id="aIG">“善现，<a id="a-IH"></a>一切如来、<a id="a-II"></a>应、<a id="a-IJ"></a>正等觉，<a id="a-IK"></a>已得无上正等菩提，<a id="a-IL"></a>今得无上正等菩提，<a id="a-IM"></a>当得无上正等菩提，<a id="a-IN"></a>皆因如是甚深般若波罗蜜多。<a id="a-IO"></a>由此因缘，<a id="a-IP"></a>甚深般若波罗蜜多于诸如来有大恩德，<a id="a-IQ"></a>是故诸佛常以佛眼观察护念甚深般若波罗蜜多。<a id="a-IR"></a>善现，<a id="a-IS"></a>住菩萨乘诸善男子、<a id="a-IT"></a>善女人等，<a id="a-IU"></a>若能于此甚深般若波罗蜜多书写受持、<a id="a-IV"></a>读诵修习、<a id="a-IW"></a>思惟演说，<a id="a-IX"></a>一切如来、<a id="a-IY"></a>应、<a id="a-IZ"></a>正等觉常以佛眼观察护念，<a id="a-Ia"></a>令其身心恒得安乐，<a id="a-Ib"></a>所修善业皆无留难。<a id="a-Ic"></a>善现，<a id="a-Id"></a>住菩萨乘诸善男子、<a id="a-Ie"></a>善女人等，<a id="a-If"></a>若能于此甚深般若波罗蜜多书写受持、<a id="a-Ig"></a>读诵修习、<a id="a-Ih"></a>思惟演说，<a id="a-Ii"></a>十方世界一切如来、<a id="a-Ij"></a>应、<a id="a-Ik"></a>正等觉皆共护念，<a id="a-Il"></a>令于无上正等菩提永不退转。<a id="a-Im"></a>”</p>
  <p id="aIn">尔时，<a id="a-Io"></a>具寿善现白佛言：<a id="a-Ip"></a>“世尊，<a id="a-Iq"></a>如佛所说：<a id="a-Ir"></a>甚深般若波罗蜜多能生如来、<a id="a-Is"></a>应、<a id="a-It"></a>正等觉一切佛法，<a id="a-Iu"></a>能与如来、<a id="a-Iv"></a>应、<a id="a-Iw"></a>正等觉一切相智，<a id="a-Ix"></a>能示世间诸法实相。<a id="a-Iy"></a>世尊，<a id="a-Iz"></a>云何如是甚深般若波罗蜜多能生如来、<a id="a-J0"></a>应、<a id="a-J1"></a>正等觉一切佛法，<a id="a-J2"></a>能与如来、<a id="a-J3"></a>应、<a id="a-J4"></a>正等觉一切相智，<a id="a-J5"></a>能示世间诸法实相？<a id="a-J6"></a>云何如来、<a id="a-J7"></a>应、<a id="a-J8"></a>正等觉从甚深般若波罗蜜多生？<a id="a-J9"></a>云何诸佛说世间相？<a id="a-JA"></a>”</p>
  <p id="aJB">佛言：<a id="a-JC"></a>“善现，<a id="a-JD"></a>甚深般若波罗蜜多能生如来、<a id="a-JE"></a>应、<a id="a-JF"></a>正等觉所有十力、<a id="a-JG"></a>四无所畏、<a id="a-JH"></a>四无礙解、<a id="a-JI"></a>大慈、<a id="a-JJ"></a>大悲、<a id="a-JK"></a>大喜、<a id="a-JL"></a>大舍、<a id="a-JM"></a>十八佛不共法，<a id="a-JN"></a>广说乃至一切相智。<a id="a-JO"></a>善现，<a id="a-JP"></a>如是等无量无边如来功德皆从如是甚深般若波罗蜜多而得生长，<a id="a-JQ"></a>由得如是诸佛功德故名为佛。<a id="a-JR"></a>甚深般若波罗蜜多能生、<a id="a-JS"></a>能与一切如来、<a id="a-JT"></a>应、<a id="a-JU"></a>正等觉如是佛法一切相智，<a id="a-JV"></a>是故我说甚深般若波罗蜜多能生如来、<a id="a-JW"></a>应、<a id="a-JX"></a>正等觉一切佛法，<a id="a-JY"></a>能与如来、<a id="a-JZ"></a>应、<a id="a-Ja"></a>正等觉一切相智，<a id="a-Jb"></a>亦说如来、<a id="a-Jc"></a>应、<a id="a-Jd"></a>正等觉从彼而生。<a id="a-Je"></a>善现，<a id="a-Jf"></a>甚深般若波罗蜜多能示世间诸法实相者，<a id="a-Jg"></a>谓能示世间五蕴实相，<a id="a-Jh"></a>一切如来、<a id="a-Ji"></a>应、<a id="a-Jj"></a>正等觉亦说世间五蕴实相。<a id="a-Jk"></a>”</p>
  <p id="aJl">时，<a id="a-Jm"></a>具寿善现白佛言：<a id="a-Jn"></a>“世尊，<a id="a-Jo"></a>云何如来、<a id="a-Jp"></a>应、<a id="a-Jq"></a>正等觉甚深般若波罗蜜多说示世间五蕴实相？<a id="a-Jr"></a>”</p>
  <p id="aJs">佛言：<a id="a-Jt"></a>“善现，<a id="a-Ju"></a>一切如来、<a id="a-Jv"></a>应、<a id="a-Jw"></a>正等觉甚深般若波罗蜜多，<a id="a-Jx"></a>俱不说示五蕴有成有坏、<a id="a-Jy"></a>有生有灭、<a id="a-Jz"></a>有续有断、<a id="a-K0"></a>有染有净、<a id="a-K1"></a>有增有减、<a id="a-K2"></a>有入有出，<a id="a-K3"></a>俱不说示五蕴有过去有未来有现在、<a id="a-K4"></a>有善有不善有无记、<a id="a-K5"></a>有欲界系有色界系有无色界系。<a id="a-K6"></a>所以者何？<a id="a-K7"></a>善现，<a id="a-K8"></a>非空、<a id="a-K9"></a>无相、<a id="a-KA"></a>无愿之法有成有坏、<a id="a-KB"></a>有生有灭、<a id="a-KC"></a>有续有断、<a id="a-KD"></a>有染有净、<a id="a-KE"></a>有增有减、<a id="a-KF"></a>有入有出、<a id="a-KG"></a>有过去有未来有现在、<a id="a-KH"></a>有善有不善有无记、<a id="a-KI"></a>有欲界系有色界系有无色界系。<a id="a-KJ"></a>善现，<a id="a-KK"></a>非无生无灭、<a id="a-KL"></a>无造无作、<a id="a-KM"></a>无性之法，<a id="a-KN"></a>有成有坏、<a id="a-KO"></a>有生有灭、<a id="a-KP"></a>有续有断、<a id="a-KQ"></a>有染有净、<a id="a-KR"></a>有增有减、<a id="a-KS"></a>有入有出、<a id="a-KT"></a>有过去有未来有现在、<a id="a-KU"></a>有善有不善有无记、<a id="a-KV"></a>有欲界系有色界系有无色界系。<a id="a-KW"></a>善现，<a id="a-KX"></a>一切如来、<a id="a-KY"></a>应、<a id="a-KZ"></a>正等觉甚深般若波罗蜜多，<a id="a-Ka"></a>如是说示五蕴实相，<a id="a-Kb"></a>此五蕴相即是世间，<a id="a-Kc"></a>是故世间亦无成无坏、<a id="a-Kd"></a>无生无灭、<a id="a-Ke"></a>无续无断、<a id="a-Kf"></a>无染无净、<a id="a-Kg"></a>无增无减、<a id="a-Kh"></a>无入无出、<a id="a-Ki"></a>无过去无未来无现在、<a id="a-Kj"></a>无善无不善无无记、<a id="a-Kk"></a>无欲界系无色界系无无色界系及无余相。</p>
  <p id="aKl">“复次，<a id="a-Km"></a>善现，<a id="a-Kn"></a>一切如来、<a id="a-Ko"></a>应、<a id="a-Kp"></a>正等觉皆依如是甚深般若波罗蜜多，<a id="a-Kq"></a>普能证知无量无数无边有情心行差别。<a id="a-Kr"></a>然此般若波罗蜜多甚深义中，<a id="a-Ks"></a>无有情亦无有情施设可得；<a id="a-Kt"></a>无色亦无色施设可得，<a id="a-Ku"></a>无受、<a id="a-Kv"></a>想、<a id="a-Kw"></a>行、<a id="a-Kx"></a>识亦无受、<a id="a-Ky"></a>想、<a id="a-Kz"></a>行、<a id="a-L0"></a>识施设可得；<a id="a-L1"></a>无眼处亦无眼处施设可得，<a id="a-L2"></a>无耳、<a id="a-L3"></a>鼻、<a id="a-L4"></a>舌、<a id="a-L5"></a>身、<a id="a-L6"></a>意处亦无耳、<a id="a-L7"></a>鼻、<a id="a-L8"></a>舌、<a id="a-L9"></a>身、<a id="a-LA"></a>意处施设可得；<a id="a-LB"></a>无色处亦无色处施设可得，<a id="a-LC"></a>无声、<a id="a-LD"></a>香、<a id="a-LE"></a>味、<a id="a-LF"></a>触、<a id="a-LG"></a>法处亦无声、<a id="a-LH"></a>香、<a id="a-LI"></a>味、<a id="a-LJ"></a>触、<a id="a-LK"></a>法处施设可得；<a id="a-LL"></a>无眼界亦无眼界施设可得，<a id="a-LM"></a>无耳、<a id="a-LN"></a>鼻、<a id="a-LO"></a>舌、<a id="a-LP"></a>身、<a id="a-LQ"></a>意界亦无耳、<a id="a-LR"></a>鼻、<a id="a-LS"></a>舌、<a id="a-LT"></a>身、<a id="a-LU"></a>意界施设可得；<a id="a-LV"></a>无色界亦无色界施设可得，<a id="a-LW"></a>无声、<a id="a-LX"></a>香、<a id="a-LY"></a>味、<a id="a-LZ"></a>触、<a id="a-La"></a>法界亦无声、<a id="a-Lb"></a>香、<a id="a-Lc"></a>味、<a id="a-Ld"></a>触、<a id="a-Le"></a>法界施设可得；<a id="a-Lf"></a>无眼识界亦无眼识界施设可得，<a id="a-Lg"></a>无耳、<a id="a-Lh"></a>鼻、<a id="a-Li"></a>舌、<a id="a-Lj"></a>身、<a id="a-Lk"></a>意识界亦无耳、<a id="a-Ll"></a>鼻、<a id="a-Lm"></a>舌、<a id="a-Ln"></a>身、<a id="a-Lo"></a>意识界施设可得；<a id="a-Lp"></a>无眼触亦无眼触施设可得，<a id="a-Lq"></a>无耳、<a id="a-Lr"></a>鼻、<a id="a-Ls"></a>舌、<a id="a-Lt"></a>身、<a id="a-Lu"></a>意触亦无耳、<a id="a-Lv"></a>鼻、<a id="a-Lw"></a>舌、<a id="a-Lx"></a>身、<a id="a-Ly"></a>意触施设可得；<a id="a-Lz"></a>无眼触为缘所生诸受亦无眼触为缘所生诸受施设可得，<a id="a-M0"></a>无耳、<a id="a-M1"></a>鼻、<a id="a-M2"></a>舌、<a id="a-M3"></a>身、<a id="a-M4"></a>意触为缘所生诸受亦无耳、<a id="a-M5"></a>鼻、<a id="a-M6"></a>舌、<a id="a-M7"></a>身、<a id="a-M8"></a>意触为缘所生诸受施设可得；<a id="a-M9"></a>无地界亦无地界施设可得，<a id="a-MA"></a>无水、<a id="a-MB"></a>火、<a id="a-MC"></a>风、<a id="a-MD"></a>空、<a id="a-ME"></a>识界亦无水、<a id="a-MF"></a>火、<a id="a-MG"></a>风、<a id="a-MH"></a>空、<a id="a-MI"></a>识界施设可得；<a id="a-MJ"></a>无无明亦无无明施设可得，<a id="a-MK"></a>乃至无老死亦无老死施设可得；<a id="a-ML"></a>无布施波罗蜜多亦无布施波罗蜜多施设可得，<a id="a-MM"></a>乃至无般若波罗蜜多亦无般若波罗蜜多施设可得；<a id="a-MN"></a>无内空亦无内空施设可得，<a id="a-MO"></a>乃至无无性自性空亦无无性自性空施设可得；<a id="a-MP"></a>无四念住亦无四念住施设可得，<a id="a-MQ"></a>乃至无八圣道支亦无八圣道支施设可得；<a id="a-MR"></a>如是乃至无如来十力亦无如来十力施设可得，<a id="a-MS"></a>乃至无十八佛不共法亦无十八佛不共法施设可得；<a id="a-MT"></a>无一切智亦无一切智施设可得，<a id="a-MU"></a>无道相智、<a id="a-MV"></a>一切相智亦无道相智、<a id="a-MW"></a>一切相智施设可得。<a id="a-MX"></a>善现，<a id="a-MY"></a>一切如来、<a id="a-MZ"></a>应、<a id="a-Ma"></a>正等觉甚深般若波罗蜜多，<a id="a-Mb"></a>如是说示世间实相。</p>
 </body>
</html>