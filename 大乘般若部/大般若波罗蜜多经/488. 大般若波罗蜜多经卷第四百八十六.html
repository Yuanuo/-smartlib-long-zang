<!doctype html>
<html id="z3IBT3R7r" data-ver="1154">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百八十六</h1>
  <h2 id="a2">第三分善现品第三之五</h2>
  <p id="a3">尔时，<a id="a-4"></a>善现复白佛言：<a id="a-5"></a>“所说菩萨摩诃萨者，<a id="a-6"></a>何等名为菩萨句义？<a id="a-7"></a>”</p>
  <p id="a8">佛告善现：<a id="a-9"></a>“无句义是菩萨句义。<a id="a-A"></a>何以故？<a id="a-B"></a>善现，<a id="a-C"></a>菩提不生，<a id="a-D"></a>萨埵非有，<a id="a-E"></a>句义于其中理不可得故，<a id="a-F"></a>无句义是菩萨句义。</p>
  <p id="aG">“善现，<a id="a-H"></a>譬如空中实无鸟迹，<a id="a-I"></a>菩萨句义亦复如是实无所有。</p>
  <p id="aJ">“善现，<a id="a-K"></a>譬如梦境实无所有，<a id="a-L"></a>菩萨句义亦复如是实无所有。</p>
  <p id="aM">“善现，<a id="a-N"></a>譬如幻事实无所有，<a id="a-O"></a>菩萨句义亦复如是实无所有。</p>
  <p id="aP">“善现，<a id="a-Q"></a>譬如阳焰实无所有，<a id="a-R"></a>菩萨句义亦复如是实无所有。</p>
  <p id="aS">“善现，<a id="a-T"></a>譬如光影、<a id="a-U"></a>响、<a id="a-V"></a>像、<a id="a-W"></a>变化实无所有，<a id="a-X"></a>菩萨句义亦复如是实无所有。</p>
  <p id="aY">“善现，<a id="a-Z"></a>譬如真如句义实无所有，<a id="a-a"></a>菩萨句义亦复如是实无所有。</p>
  <p id="ab">“善现，<a id="a-c"></a>譬如法界句义实无所有，<a id="a-d"></a>菩萨句义亦复如是实无所有。</p>
  <p id="ae">“善现，<a id="a-f"></a>譬如法性句义实无所有，<a id="a-g"></a>菩萨句义亦复如是实无所有。</p>
  <p id="ah">“善现，<a id="a-i"></a>譬如不虚妄性、<a id="a-j"></a>不变异性、<a id="a-k"></a>平等性、<a id="a-l"></a>离生性、<a id="a-m"></a>法定、<a id="a-n"></a>法住、<a id="a-o"></a>实际句义实无所有，<a id="a-p"></a>菩萨句义亦复如是实无所有。</p>
  <p id="aq">“善现，<a id="a-r"></a>譬如幻士色句义乃至识句义实无所有，<a id="a-s"></a>菩萨句义亦复如是实无所有。</p>
  <p id="at">“善现，<a id="a-u"></a>譬如幻士眼处句义乃至意处句义实无所有，<a id="a-v"></a>菩萨句义亦复如是实无所有。</p>
  <p id="aw">“善现，<a id="a-x"></a>譬如幻士色处句义乃至法处句义实无所有，<a id="a-y"></a>菩萨句义亦复如是实无所有。</p>
  <p id="az">“善现，<a id="a-10"></a>譬如幻士眼界句义乃至意界句义实无所有，<a id="a-11"></a>菩萨句义亦复如是实无所有。</p>
  <p id="a12">“善现，<a id="a-13"></a>譬如幻士色界句义乃至法界句义实无所有，<a id="a-14"></a>菩萨句义亦复如是实无所有。</p>
  <p id="a15">“善现，<a id="a-16"></a>譬如幻士眼识界句义乃至意识界句义实无所有，<a id="a-17"></a>菩萨句义亦复如是实无所有。</p>
  <p id="a18">“善现，<a id="a-19"></a>譬如幻士眼触句义乃至意触句义实无所有，<a id="a-1A"></a>菩萨句义亦复如是实无所有。</p>
  <p id="a1B">“善现，<a id="a-1C"></a>譬如幻士眼触为缘所生诸受句义乃至意触为缘所生诸受句义实无所有，<a id="a-1D"></a>菩萨句义亦复如是实无所有。</p>
  <p id="a1E">“善现，<a id="a-1F"></a>譬如幻士地界句义乃至识界句义实无所有，<a id="a-1G"></a>菩萨句义亦复如是实无所有。</p>
  <p id="a1H">“善现，<a id="a-1I"></a>譬如幻士无明句义乃至老死句义实无所有，<a id="a-1J"></a>菩萨句义亦复如是实无所有。</p>
  <p id="a1K">“善现，<a id="a-1L"></a>譬如幻士行内空句义乃至无性自性空句义实无所有，<a id="a-1M"></a>菩萨句义亦复如是实无所有。</p>
  <p id="a1N">“善现，<a id="a-1O"></a>譬如幻士行四念住句义乃至十八佛不共法句义实无所有，<a id="a-1P"></a>菩萨句义亦复如是实无所有。</p>
  <p id="a1Q">“善现，<a id="a-1R"></a>譬如如来、<a id="a-1S"></a>应、<a id="a-1T"></a>正等觉色相句义乃至识相句义实无所有，<a id="a-1U"></a>诸菩萨摩诃萨行深般若波罗蜜多时，<a id="a-1V"></a>菩萨句义亦复如是实无所有。</p>
  <p id="a1W">“善现，<a id="a-1X"></a>譬如如来、<a id="a-1Y"></a>应、<a id="a-1Z"></a>正等觉眼处相句义乃至意处相句义实无所有，<a id="a-1a"></a>诸菩萨摩诃萨行深般若波罗蜜多时，<a id="a-1b"></a>菩萨句义亦复如是实无所有。</p>
  <p id="a1c">“善现，<a id="a-1d"></a>譬如如来、<a id="a-1e"></a>应、<a id="a-1f"></a>正等觉色处相句义乃至法处相句义实无所有，<a id="a-1g"></a>诸菩萨摩诃萨行深般若波罗蜜多时，<a id="a-1h"></a>菩萨句义亦复如是实无所有。</p>
  <p id="a1i">“善现，<a id="a-1j"></a>譬如如来、<a id="a-1k"></a>应、<a id="a-1l"></a>正等觉眼界相句义乃至意界相句义实无所有，<a id="a-1m"></a>诸菩萨摩诃萨行深般若波罗蜜多时，<a id="a-1n"></a>菩萨句义亦复如是实无所有。</p>
  <p id="a1o">“善现，<a id="a-1p"></a>譬如如来、<a id="a-1q"></a>应、<a id="a-1r"></a>正等觉色界相句义乃至法界相句义实无所有，<a id="a-1s"></a>诸菩萨摩诃萨行深般若波罗蜜多时，<a id="a-1t"></a>菩萨句义亦复如是实无所有。</p>
  <p id="a1u">“善现，<a id="a-1v"></a>譬如如来、<a id="a-1w"></a>应、<a id="a-1x"></a>正等觉眼识界相句义乃至意识界相句义实无所有，<a id="a-1y"></a>诸菩萨摩诃萨行深般若波罗蜜多时，<a id="a-1z"></a>菩萨句义亦复如是实无所有。</p>
  <p id="a20">“善现，<a id="a-21"></a>譬如如来、<a id="a-22"></a>应、<a id="a-23"></a>正等觉眼触相句义乃至意触相句义实无所有，<a id="a-24"></a>诸菩萨摩诃萨行深般若波罗蜜多时，<a id="a-25"></a>菩萨句义亦复如是实无所有。</p>
  <p id="a26">“善现，<a id="a-27"></a>譬如如来、<a id="a-28"></a>应、<a id="a-29"></a>正等觉眼触为缘所生诸受相句义乃至意触为缘所生诸受相句义实无所有，<a id="a-2A"></a>诸菩萨摩诃萨行深般若波罗蜜多时，<a id="a-2B"></a>菩萨句义亦复如是实无所有。</p>
  <p id="a2C">“善现，<a id="a-2D"></a>譬如如来、<a id="a-2E"></a>应、<a id="a-2F"></a>正等觉地界相句义乃至识界相句义实无所有，<a id="a-2G"></a>诸菩萨摩诃萨行深般若波罗蜜多时，<a id="a-2H"></a>菩萨句义亦复如是实无所有。</p>
  <p id="a2I">“善现，<a id="a-2J"></a>譬如如来、<a id="a-2K"></a>应、<a id="a-2L"></a>正等觉无明句义乃至老死句义实无所有，<a id="a-2M"></a>诸菩萨摩诃萨行深般若波罗蜜多时，<a id="a-2N"></a>菩萨句义亦复如是实无所有。</p>
  <p id="a2O">“善现，<a id="a-2P"></a>譬如如来、<a id="a-2Q"></a>应、<a id="a-2R"></a>正等觉行内空相句义乃至无性自性空相句义实无所有，<a id="a-2S"></a>诸菩萨摩诃萨行深般若波罗蜜多时，<a id="a-2T"></a>菩萨句义亦复如是实无所有。</p>
  <p id="a2U">“善现，<a id="a-2V"></a>譬如如来、<a id="a-2W"></a>应、<a id="a-2X"></a>正等觉行四念住相句义乃至十八佛不共法相句义实无所有，<a id="a-2Y"></a>诸菩萨摩诃萨行深般若波罗蜜多时，<a id="a-2Z"></a>菩萨句义亦复如是实无所有。</p>
  <p id="a2a">“善现，<a id="a-2b"></a>譬如无为界中有为界句义实无所有，<a id="a-2c"></a>有为界中无为界句义亦实无所有，<a id="a-2d"></a>诸菩萨摩诃萨行深般若波罗蜜多时，<a id="a-2e"></a>菩萨句义亦复如是实无所有。</p>
  <p id="a2f">“善现，<a id="a-2g"></a>譬如无生无灭、<a id="a-2h"></a>无作无为、<a id="a-2i"></a>无成无坏、<a id="a-2j"></a>无得无舍、<a id="a-2k"></a>无染无净句义实无所有，<a id="a-2l"></a>诸菩萨摩诃萨行深般若波罗蜜多时，<a id="a-2m"></a>菩萨句义亦复如是实无所有。</p>
  <p id="a2n">“所以者何？<a id="a-2o"></a>善现，<a id="a-2p"></a>譬如色乃至识无生无灭句义乃至无染无净句义实无所有，<a id="a-2q"></a>诸菩萨摩诃萨行深般若波罗蜜多时，<a id="a-2r"></a>菩萨句义亦复如是实无所有。</p>
  <p id="a2s">“善现，<a id="a-2t"></a>譬如眼处乃至意处无生无灭句义乃至无染无净句义实无所有，<a id="a-2u"></a>诸菩萨摩诃萨行深般若波罗蜜多时，<a id="a-2v"></a>菩萨句义亦复如是实无所有。</p>
  <p id="a2w">“善现，<a id="a-2x"></a>譬如色处乃至法处无生无灭句义乃至无染无净句义实无所有，<a id="a-2y"></a>诸菩萨摩诃萨行深般若波罗蜜多时，<a id="a-2z"></a>菩萨句义亦复如是实无所有。</p>
  <p id="a30">“善现，<a id="a-31"></a>譬如眼界乃至意界无生无灭句义乃至无染无净句义实无所有，<a id="a-32"></a>诸菩萨摩诃萨行深般若波罗蜜多时，<a id="a-33"></a>菩萨句义亦复如是实无所有。</p>
  <p id="a34">“善现，<a id="a-35"></a>譬如色界乃至法界无生无灭句义乃至无染无净句义实无所有，<a id="a-36"></a>诸菩萨摩诃萨行深般若波罗蜜多时，<a id="a-37"></a>菩萨句义亦复如是实无所有。</p>
  <p id="a38">“善现，<a id="a-39"></a>譬如眼识界乃至意识界无生无灭句义乃至无染无净句义实无所有，<a id="a-3A"></a>诸菩萨摩诃萨行深般若波罗蜜多时，<a id="a-3B"></a>菩萨句义亦复如是实无所有。</p>
  <p id="a3C">“善现，<a id="a-3D"></a>譬如眼触乃至意触无生无灭句义乃至无染无净句义实无所有，<a id="a-3E"></a>诸菩萨摩诃萨行深般若波罗蜜多时，<a id="a-3F"></a>菩萨句义亦复如是实无所有。</p>
  <p id="a3G">“善现，<a id="a-3H"></a>譬如眼触为缘所生诸受乃至意触为缘所生诸受无生无灭句义乃至无染无净句义实无所有，<a id="a-3I"></a>诸菩萨摩诃萨行深般若波罗蜜多时，<a id="a-3J"></a>菩萨句义亦复如是实无所有。</p>
  <p id="a3K">“善现，<a id="a-3L"></a>譬如地界乃至识界无生无灭句义乃至无染无净句义实无所有，<a id="a-3M"></a>诸菩萨摩诃萨行深般若波罗蜜多时，<a id="a-3N"></a>菩萨句义亦复如是实无所有。</p>
  <p id="a3O">“善现，<a id="a-3P"></a>譬如无明乃至老死无生无灭句义乃至无染无净句义实无所有，<a id="a-3Q"></a>诸菩萨摩诃萨行深般若波罗蜜多时，<a id="a-3R"></a>菩萨句义亦复如是实无所有。</p>
  <p id="a3S">“善现，<a id="a-3T"></a>譬如内空乃至无性自性空无生无灭句义乃至无染无净句义实无所有，<a id="a-3U"></a>诸菩萨摩诃萨行深般若波罗蜜多时，<a id="a-3V"></a>菩萨句义亦复如是实无所有。</p>
  <p id="a3W">“善现，<a id="a-3X"></a>譬如四念住乃至十八佛不共法无生无灭句义乃至无染无净句义实无所有，<a id="a-3Y"></a>诸菩萨摩诃萨行深般若波罗蜜多时，<a id="a-3Z"></a>菩萨句义亦复如是实无所有。</p>
  <p id="a3a">“善现，<a id="a-3b"></a>譬如色乃至识毕竟清净诸相句义实无所有，<a id="a-3c"></a>诸菩萨摩诃萨行深般若波罗蜜多时，<a id="a-3d"></a>菩萨句义亦复如是实无所有。</p>
  <p id="a3e">“善现，<a id="a-3f"></a>譬如眼处乃至意处毕竟清净诸相句义实无所有，<a id="a-3g"></a>诸菩萨摩诃萨行深般若波罗蜜多时，<a id="a-3h"></a>菩萨句义亦复如是实无所有。</p>
  <p id="a3i">“善现，<a id="a-3j"></a>譬如色处乃至法处毕竟清净诸相句义实无所有，<a id="a-3k"></a>诸菩萨摩诃萨行深般若波罗蜜多时，<a id="a-3l"></a>菩萨句义亦复如是实无所有。</p>
  <p id="a3m">“善现，<a id="a-3n"></a>譬如眼界乃至意界毕竟清净诸相句义实无所有，<a id="a-3o"></a>诸菩萨摩诃萨行深般若波罗蜜多时，<a id="a-3p"></a>菩萨句义亦复如是实无所有。</p>
  <p id="a3q">“善现，<a id="a-3r"></a>譬如色界乃至法界毕竟清净诸相句义实无所有，<a id="a-3s"></a>诸菩萨摩诃萨行深般若波罗蜜多时，<a id="a-3t"></a>菩萨句义亦复如是实无所有。</p>
  <p id="a3u">“善现，<a id="a-3v"></a>譬如眼识界乃至意识界毕竟清净诸相句义实无所有，<a id="a-3w"></a>诸菩萨摩诃萨行深般若波罗蜜多时，<a id="a-3x"></a>菩萨句义亦复如是实无所有。</p>
  <p id="a3y">“善现，<a id="a-3z"></a>譬如眼触乃至意触毕竟清净诸相句义实无所有，<a id="a-40"></a>诸菩萨摩诃萨行深般若波罗蜜多时，<a id="a-41"></a>菩萨句义亦复如是实无所有。</p>
  <p id="a42">“善现，<a id="a-43"></a>譬如眼触为缘所生诸受乃至意触为缘所生诸受毕竟清净诸相句义实无所有，<a id="a-44"></a>诸菩萨摩诃萨行深般若波罗蜜多时，<a id="a-45"></a>菩萨句义亦复如是实无所有。</p>
  <p id="a46">“善现，<a id="a-47"></a>譬如地界乃至识界毕竟清净诸相句义实无所有，<a id="a-48"></a>诸菩萨摩诃萨行深般若波罗蜜多时，<a id="a-49"></a>菩萨句义亦复如是实无所有。</p>
  <p id="a4A">“善现，<a id="a-4B"></a>譬如无明乃至老死毕竟清净诸相句义实无所有，<a id="a-4C"></a>诸菩萨摩诃萨行深般若波罗蜜多时，<a id="a-4D"></a>菩萨句义亦复如是实无所有。</p>
  <p id="a4E">“善现，<a id="a-4F"></a>譬如内空乃至无性自性空毕竟清净诸相句义实无所有，<a id="a-4G"></a>诸菩萨摩诃萨行深般若波罗蜜多时，<a id="a-4H"></a>菩萨句义亦复如是实无所有。</p>
  <p id="a4I">“善现，<a id="a-4J"></a>譬如四念住乃至十八佛不共法毕竟清净诸相句义实无所有，<a id="a-4K"></a>诸菩萨摩诃萨行深般若波罗蜜多时，<a id="a-4L"></a>菩萨句义亦复如是实无所有。</p>
  <p id="a4M">“善现，<a id="a-4N"></a>譬如我乃至见者句义毕竟净中实无所有性非有故，<a id="a-4O"></a>诸菩萨摩诃萨行深般若波罗蜜多时，<a id="a-4P"></a>菩萨句义亦复如是实无所有。</p>
  <p id="a4Q">“善现，<a id="a-4R"></a>譬如日出现时暗冥句义实无所有，<a id="a-4S"></a>诸菩萨摩诃萨行深般若波罗蜜多时，<a id="a-4T"></a>菩萨句义亦复如是实无所有。</p>
  <p id="a4U">“善现，<a id="a-4V"></a>譬如大劫尽时诸行句义实无所有，<a id="a-4W"></a>诸菩萨摩诃萨行深般若波罗蜜多时，<a id="a-4X"></a>菩萨句义亦复如是实无所有。</p>
  <p id="a4Y">“善现，<a id="a-4Z"></a>譬如如来、<a id="a-4a"></a>应、<a id="a-4b"></a>正等觉净戒蕴中犯戒句义实无所有，<a id="a-4c"></a>净定蕴中散乱句义实无所有，<a id="a-4d"></a>净慧蕴中愚痴句义实无所有，<a id="a-4e"></a>解脱蕴中系缚句义实无所有，<a id="a-4f"></a>解脱知见蕴中无解脱知见句义实无所有，<a id="a-4g"></a>诸菩萨摩诃萨行深般若波罗蜜多时，<a id="a-4h"></a>菩萨句义亦复如是实无所有。</p>
  <p id="a4i">“善现，<a id="a-4j"></a>譬如日月三十三天广说乃至色究竟天诸光明中佛光句义实无所有，<a id="a-4k"></a>诸菩萨摩诃萨行深般若波罗蜜多时，<a id="a-4l"></a>菩萨句义亦复如是实无所有。</p>
  <p id="a4m">“所以者何？<a id="a-4n"></a>善现，<a id="a-4o"></a>若菩提、<a id="a-4p"></a>若萨埵、<a id="a-4q"></a>若菩萨、<a id="a-4r"></a>若菩萨句义，<a id="a-4s"></a>如是诸法皆非相应非不相应，<a id="a-4t"></a>无色、<a id="a-4u"></a>无见、<a id="a-4v"></a>无对、<a id="a-4w"></a>一相，<a id="a-4x"></a>所谓无相。</p>
  <p id="a4y">“诸菩萨摩诃萨于一切法非实有中无著无礙，<a id="a-4z"></a>应勤修学、<a id="a-50"></a>应正觉知。<a id="a-51"></a>”</p>
  <p id="a52">尔时，<a id="a-53"></a>具寿善现白佛言：<a id="a-54"></a>“世尊，<a id="a-55"></a>云何一切法？<a id="a-56"></a>诸菩萨摩诃萨云何于一切法非实有中无著无礙，<a id="a-57"></a>应勤修学、<a id="a-58"></a>应正觉知？<a id="a-59"></a>”</p>
  <p id="a5A">佛告善现：<a id="a-5B"></a>“一切法者，<a id="a-5C"></a>谓善法非善法、<a id="a-5D"></a>有记法无记法、<a id="a-5E"></a>世间法出世间法、<a id="a-5F"></a>有漏法无漏法、<a id="a-5G"></a>有为法无为法、<a id="a-5H"></a>共法不共法，<a id="a-5I"></a>诸如是等名一切法。<a id="a-5J"></a>诸菩萨摩诃萨于如是一切法非实有中无著无礙，<a id="a-5K"></a>应勤修学、<a id="a-5L"></a>应正觉知。<a id="a-5M"></a>”</p>
  <p id="a5N">具寿善现复白佛言：<a id="a-5O"></a>“云何名为世间善法？<a id="a-5P"></a>”</p>
  <p id="a5Q">佛告善现：<a id="a-5R"></a>“世间善法者，<a id="a-5S"></a>谓孝顺父母，<a id="a-5T"></a>供养沙门及婆罗门，<a id="a-5U"></a>敬事师长；<a id="a-5V"></a>若施性福业事，<a id="a-5W"></a>若戒性福业事；<a id="a-5X"></a>若供侍病者俱行福业，<a id="a-5Y"></a>若方便善巧俱行福业；<a id="a-5Z"></a>若世间十善业道；<a id="a-5a"></a>若胮胀想，<a id="a-5b"></a>若脓烂想，<a id="a-5c"></a>若青瘀想，<a id="a-5d"></a>若异赤想，<a id="a-5e"></a>若破坏想，<a id="a-5f"></a>若啄啖想，<a id="a-5g"></a>若离散想，<a id="a-5h"></a>若骸骨想，<a id="a-5i"></a>若焚烧想；<a id="a-5j"></a>若世间四静虑、<a id="a-5k"></a>四无量、<a id="a-5l"></a>四无色定；<a id="a-5m"></a>若佛随念、<a id="a-5n"></a>法随念、<a id="a-5o"></a>僧随念、<a id="a-5p"></a>戒随念、<a id="a-5q"></a>舍随念、<a id="a-5r"></a>天随念、<a id="a-5s"></a>入出息随念、<a id="a-5t"></a>寂静随念、<a id="a-5u"></a>身随念、<a id="a-5v"></a>死随念，<a id="a-5w"></a>此等名为世间善法。<a id="a-5x"></a>”</p>
  <p id="a5y">具寿善现复白佛言：<a id="a-5z"></a>“云何名为非善法？<a id="a-60"></a>”</p>
  <p id="a61">佛告善现：<a id="a-62"></a>“非善法者，<a id="a-63"></a>谓害生命、<a id="a-64"></a>若不与取、<a id="a-65"></a>若欲邪行、<a id="a-66"></a>若虚诳语、<a id="a-67"></a>若粗恶语、<a id="a-68"></a>若离间语、<a id="a-69"></a>若杂秽语、<a id="a-6A"></a>若贪欲、<a id="a-6B"></a>若瞋恚、<a id="a-6C"></a>若邪见，<a id="a-6D"></a>若忿、<a id="a-6E"></a>若害、<a id="a-6F"></a>若嫉、<a id="a-6G"></a>若悭，<a id="a-6H"></a>诸如是等名非善法。<a id="a-6I"></a>”</p>
  <p id="a6J">具寿善现复白佛言：<a id="a-6K"></a>“云何名为有记法？<a id="a-6L"></a>”</p>
  <p id="a6M">佛告善现：<a id="a-6N"></a>“一切善法及不善法，<a id="a-6O"></a>名有记法。<a id="a-6P"></a>”</p>
  <p id="a6Q">具寿善现复白佛言：<a id="a-6R"></a>“云何名为无记法？<a id="a-6S"></a>”</p>
  <p id="a6T">佛告善现：<a id="a-6U"></a>“若无记身业、<a id="a-6V"></a>语业、<a id="a-6W"></a>意业，<a id="a-6X"></a>若无记四大种，<a id="a-6Y"></a>若无记五根，<a id="a-6Z"></a>若无记六处，<a id="a-6a"></a>若无记无色诸蕴、<a id="a-6b"></a>界、<a id="a-6c"></a>处，<a id="a-6d"></a>若无记异熟，<a id="a-6e"></a>诸如是等名无记法。<a id="a-6f"></a>”</p>
  <p id="a6g">具寿善现复白佛言：<a id="a-6h"></a>“云何名为世间法？<a id="a-6i"></a>”</p>
  <p id="a6j">佛告善现：<a id="a-6k"></a>“谓世间五蕴、<a id="a-6l"></a>十二处、<a id="a-6m"></a>十八界、<a id="a-6n"></a>十善业道、<a id="a-6o"></a>四静虑、<a id="a-6p"></a>四无量、<a id="a-6q"></a>四无色定、<a id="a-6r"></a>十二缘起，<a id="a-6s"></a>诸如是等名世间法。<a id="a-6t"></a>”</p>
  <p id="a6u">具寿善现复白佛言：<a id="a-6v"></a>“云何名为出世间法？<a id="a-6w"></a>”</p>
  <p id="a6x">佛告善现：<a id="a-6y"></a>“谓三十七菩提分法、<a id="a-6z"></a>三解脱门，<a id="a-70"></a>若未知当知根、<a id="a-71"></a>已知根、<a id="a-72"></a>具知根，<a id="a-73"></a>若有寻有伺三摩地、<a id="a-74"></a>无寻有伺三摩地、<a id="a-75"></a>无寻无伺三摩地，<a id="a-76"></a>若明解脱，<a id="a-77"></a>若念正知，<a id="a-78"></a>若如理作意，<a id="a-79"></a>若八解脱、<a id="a-7A"></a>九次第定，<a id="a-7B"></a>若内空、<a id="a-7C"></a>外空、<a id="a-7D"></a>内外空、<a id="a-7E"></a>空空、<a id="a-7F"></a>大空、<a id="a-7G"></a>胜义空、<a id="a-7H"></a>有为空、<a id="a-7I"></a>无为空、<a id="a-7J"></a>毕竟空、<a id="a-7K"></a>无际空、<a id="a-7L"></a>无散空、<a id="a-7M"></a>本性空、<a id="a-7N"></a>相空、<a id="a-7O"></a>一切法空、<a id="a-7P"></a>无性空、<a id="a-7Q"></a>无性自性空，<a id="a-7R"></a>若如来十力、<a id="a-7S"></a>四无所畏、<a id="a-7T"></a>十八佛不共法，<a id="a-7U"></a>此等名为出世间法。<a id="a-7V"></a>”</p>
  <p id="a7W">具寿善现复白佛言：<a id="a-7X"></a>“云何名为有漏法？<a id="a-7Y"></a>”</p>
  <p id="a7Z">佛告善现：<a id="a-7a"></a>“谓三界摄，<a id="a-7b"></a>若五蕴、<a id="a-7c"></a>十二处、<a id="a-7d"></a>十八界，<a id="a-7e"></a>若四静虑、<a id="a-7f"></a>四无量、<a id="a-7g"></a>四无色定，<a id="a-7h"></a>诸如是等名有漏法。<a id="a-7i"></a>”</p>
  <p id="a7j">具寿善现复白佛言：<a id="a-7k"></a>“云何名为无漏法？<a id="a-7l"></a>”</p>
  <p id="a7m">佛告善现：<a id="a-7n"></a>“谓三十七菩提分法，<a id="a-7o"></a>广说乃至如来十力、<a id="a-7p"></a>四无所畏、<a id="a-7q"></a>四无礙解、<a id="a-7r"></a>十八佛不共法，<a id="a-7s"></a>诸如是等名无漏法。<a id="a-7t"></a>”</p>
  <p id="a7u">具寿善现复白佛言：<a id="a-7v"></a>“云何名为有为法？<a id="a-7w"></a>”</p>
  <p id="a7x">佛告善现：<a id="a-7y"></a>“若法有生、<a id="a-7z"></a>住、<a id="a-80"></a>异、<a id="a-81"></a>灭，<a id="a-82"></a>或三界摄，<a id="a-83"></a>或三十七菩提分法，<a id="a-84"></a>广说乃至如来十力、<a id="a-85"></a>四无所畏、<a id="a-86"></a>四无礙解、<a id="a-87"></a>十八佛不共法，<a id="a-88"></a>诸如是等名有为法。<a id="a-89"></a>”</p>
  <p id="a8A">具寿善现复白佛言：<a id="a-8B"></a>“云何名为无为法？<a id="a-8C"></a>”</p>
  <p id="a8D">佛告善现：<a id="a-8E"></a>“若法无生、<a id="a-8F"></a>住、<a id="a-8G"></a>异、<a id="a-8H"></a>灭，<a id="a-8I"></a>若贪、<a id="a-8J"></a>瞋、<a id="a-8K"></a>痴尽，<a id="a-8L"></a>若真如、<a id="a-8M"></a>法界、<a id="a-8N"></a>法性、<a id="a-8O"></a>不虚妄性、<a id="a-8P"></a>不变异性、<a id="a-8Q"></a>平等性、<a id="a-8R"></a>离生性、<a id="a-8S"></a>法定、<a id="a-8T"></a>法住、<a id="a-8U"></a>实际，<a id="a-8V"></a>诸如是等名无为法。<a id="a-8W"></a>”</p>
  <p id="a8X">具寿善现复白佛言：<a id="a-8Y"></a>“云何名为共法？<a id="a-8Z"></a>”</p>
  <p id="a8a">佛告善现：<a id="a-8b"></a>“谓世间四静虑、<a id="a-8c"></a>四无量、<a id="a-8d"></a>四无色定，<a id="a-8e"></a>诸如是等名为共法。<a id="a-8f"></a>”</p>
  <p id="a8g">具寿善现复白佛言：<a id="a-8h"></a>“云何名为不共法？<a id="a-8i"></a>”</p>
  <p id="a8j">佛告善现：<a id="a-8k"></a>“谓三十七菩提分法、<a id="a-8l"></a>三解脱门，<a id="a-8m"></a>广说乃至十八佛不共法，<a id="a-8n"></a>诸如是等名不共法。</p>
  <p id="a8o">“诸菩萨摩诃萨于如是等自相空法不应执著，<a id="a-8p"></a>以一切法无分别故。<a id="a-8q"></a>诸菩萨摩诃萨于一切法，<a id="a-8r"></a>应以无二而为方便如实觉知，<a id="a-8s"></a>以一切法皆无动故。<a id="a-8t"></a>善现当知，<a id="a-8u"></a>于一切法无二、<a id="a-8v"></a>无动、<a id="a-8w"></a>无分别、<a id="a-8x"></a>无执著是菩萨句义，<a id="a-8y"></a>以是故，<a id="a-8z"></a>无句义是菩萨句义。<a id="a-90"></a>”</p>
  <p id="a91">尔时，<a id="a-92"></a>具寿善现复白佛言：<a id="a-93"></a>“世尊，<a id="a-94"></a>何故菩萨名摩诃萨？<a id="a-95"></a>”</p>
  <p id="a96">佛告善现：<a id="a-97"></a>“是诸菩萨于大有情众中当为上首故，<a id="a-98"></a>复名摩诃萨。<a id="a-99"></a>”</p>
  <p id="a9A">具寿善现白言：<a id="a-9B"></a>“世尊，<a id="a-9C"></a>云何名为大有情众，<a id="a-9D"></a>菩萨于中当为上首？<a id="a-9E"></a>”</p>
  <p id="a9F">佛告善现：<a id="a-9G"></a>“若种性地、<a id="a-9H"></a>若第八地、<a id="a-9I"></a>若预流、<a id="a-9J"></a>若一来、<a id="a-9K"></a>若不还、<a id="a-9L"></a>若阿罗汉、<a id="a-9M"></a>若独觉、<a id="a-9N"></a>若初发心，<a id="a-9O"></a>展转乃至不退转地诸菩萨摩诃萨，<a id="a-9P"></a>如是皆名大有情众。<a id="a-9Q"></a>菩萨于中当为上首故，<a id="a-9R"></a>复名摩诃萨。<a id="a-9S"></a>谓诸菩萨已发坚固金刚喻心定不退坏，<a id="a-9T"></a>是故能于大有情众当为上首。<a id="a-9U"></a>”</p>
  <p id="a9V">具寿善现白言：<a id="a-9W"></a>“世尊，<a id="a-9X"></a>何谓坚固金刚喻心？<a id="a-9Y"></a>”</p>
  <p id="a9Z">佛告善现：<a id="a-9a"></a>“若菩萨摩诃萨发如是心：<a id="a-9b"></a>‘我今当被大功德铠，<a id="a-9c"></a>无边生死大旷野中，<a id="a-9d"></a>为诸有情破烦恼敌。<a id="a-9e"></a>我当普为一切有情，<a id="a-9f"></a>枯竭无边生死大海。<a id="a-9g"></a>我当舍弃一切所有，<a id="a-9h"></a>为诸有情作大饶益。<a id="a-9i"></a>我当平等利益安乐一切有情，<a id="a-9j"></a>心无偏党。<a id="a-9k"></a>我当普令诸有情类，<a id="a-9l"></a>游三乘路趣涅槃城。<a id="a-9m"></a>我当虽以三乘济度一切有情，<a id="a-9n"></a>而尝不见有一有情得涅槃者。<a id="a-9o"></a>我当觉了一切法性无染无净、<a id="a-9p"></a>无生无灭。<a id="a-9q"></a>我当纯以一切智智相应作意，<a id="a-9r"></a>修行布施乃至般若波罗蜜多。<a id="a-9s"></a>我当勤学随入一切通达究竟微妙智门。<a id="a-9t"></a>我当通达一切法相一理趣门。<a id="a-9u"></a>我当通达一切法相二理趣门。<a id="a-9v"></a>我当通达一切法相多理趣门，<a id="a-9w"></a>无所执著。<a id="a-9x"></a>我当修学种种妙智，<a id="a-9y"></a>达诸法性，<a id="a-9z"></a>引胜功德。<a id="a-A0"></a>’善现，<a id="a-A1"></a>是谓菩萨所发坚固金刚喻心。<a id="a-A2"></a>若菩萨摩诃萨以无所得而为方便安住此心，<a id="a-A3"></a>决定能于大有情众当为上首。</p>
  <p id="aA4">“复次，<a id="a-A5"></a>善现，<a id="a-A6"></a>诸菩萨摩诃萨生如是心：<a id="a-A7"></a>‘一切地狱、<a id="a-A8"></a>傍生、<a id="a-A9"></a>鬼界及人天中，<a id="a-AA"></a>诸有情类所受苦恼，<a id="a-AB"></a>我当代受，<a id="a-AC"></a>令彼安乐。<a id="a-AD"></a>’诸菩萨摩诃萨生如是心：<a id="a-AE"></a>‘我为饶益一切有情故，<a id="a-AF"></a>经于无量百千俱胝那庾多劫受大地狱种种重苦，<a id="a-AG"></a>无数方便教化令得无余涅槃。<a id="a-AH"></a>如是次第普为饶益一切有情，<a id="a-AI"></a>为彼一一各经无量百千俱胝那庾多劫，<a id="a-AJ"></a>受大地狱种种重苦，<a id="a-AK"></a>一一各以无数方便教化令得无余涅槃。<a id="a-AL"></a>作是事已，<a id="a-AM"></a>自种善根，<a id="a-AN"></a>复经无量百千俱胝那庾多劫，<a id="a-AO"></a>圆满修集菩提资粮，<a id="a-AP"></a>然后方证所求无上正等菩提。<a id="a-AQ"></a>’善现，<a id="a-AR"></a>如是广大誓愿，<a id="a-AS"></a>亦名菩萨所发坚固金刚喻心。<a id="a-AT"></a>若菩萨摩诃萨以无所得而为方便安住此心，<a id="a-AU"></a>决定能于大有情众当为上首。</p>
  <p id="aAV">“复次，<a id="a-AW"></a>善现，<a id="a-AX"></a>诸菩萨摩诃萨常应发起广大之心，<a id="a-AY"></a>由此心故，<a id="a-AZ"></a>决定能于大有情众当为上首。<a id="a-Aa"></a>此中菩萨广大心者，<a id="a-Ab"></a>谓诸菩萨生如是心：<a id="a-Ac"></a>‘我从初发大菩提心乃至证得一切智智，<a id="a-Ad"></a>定当不起贪欲、<a id="a-Ae"></a>瞋恚、<a id="a-Af"></a>愚痴、<a id="a-Ag"></a>忿害、<a id="a-Ah"></a>见慢等心，<a id="a-Ai"></a>亦定不起趣求声闻、<a id="a-Aj"></a>独觉地心。<a id="a-Ak"></a>’是为菩萨广大之心。<a id="a-Al"></a>若菩萨摩诃萨以无所得而为方便安住此心，<a id="a-Am"></a>决定能于大有情众当为上首。</p>
  <p id="aAn">“复次，<a id="a-Ao"></a>善现，<a id="a-Ap"></a>诸菩萨摩诃萨常应发起不倾动心，<a id="a-Aq"></a>由此心故，<a id="a-Ar"></a>决定能于大有情众当为上首。<a id="a-As"></a>此中何谓不倾动心？<a id="a-At"></a>谓诸菩萨生如是心：<a id="a-Au"></a>‘我当常依一切智智相应作意，<a id="a-Av"></a>修习发起一切所修所作事业而无憍慢。<a id="a-Aw"></a>’是谓菩萨不倾动心。<a id="a-Ax"></a>若菩萨摩诃萨以无所得而为方便安住此心，<a id="a-Ay"></a>决定能于大有情众当为上首。</p>
  <p id="aAz">“复次，<a id="a-B0"></a>善现，<a id="a-B1"></a>诸菩萨摩诃萨于诸有情平等发起利乐之心，<a id="a-B2"></a>由此心故，<a id="a-B3"></a>决定能于大有情众当为上首。<a id="a-B4"></a>此中菩萨利乐心者，<a id="a-B5"></a>谓诸菩萨生如是心：<a id="a-B6"></a>‘我当决定穷未来际，<a id="a-B7"></a>利益安乐一切有情，<a id="a-B8"></a>为作归依、<a id="a-B9"></a>洲渚、<a id="a-BA"></a>舍宅，<a id="a-BB"></a>常不舍离。<a id="a-BC"></a>’是谓菩萨利乐之心。<a id="a-BD"></a>若菩萨摩诃萨以无所得而为方便安住此心，<a id="a-BE"></a>决定能于大有情众当为上首。</p>
  <p id="aBF">“复次，<a id="a-BG"></a>善现，<a id="a-BH"></a>诸菩萨摩诃萨常勤精进爱法、<a id="a-BI"></a>乐法、<a id="a-BJ"></a>欣法、<a id="a-BK"></a>喜法，<a id="a-BL"></a>由是因缘，<a id="a-BM"></a>决定能于大有情众当为上首。<a id="a-BN"></a>此中法者，<a id="a-BO"></a>谓一切法无差别性，<a id="a-BP"></a>是名为法。<a id="a-BQ"></a>言爱法者，<a id="a-BR"></a>谓于此法起欲希求；<a id="a-BS"></a>言乐法者，<a id="a-BT"></a>谓于此法称赞功德；<a id="a-BU"></a>言欣法者，<a id="a-BV"></a>谓于此法欢喜信受；<a id="a-BW"></a>言喜法者，<a id="a-BX"></a>谓于此法乐多修习。<a id="a-BY"></a>若菩萨摩诃萨以无所得而为方便，<a id="a-BZ"></a>常能如是爱、<a id="a-Ba"></a>乐、<a id="a-Bb"></a>欣、<a id="a-Bc"></a>喜无差别法而无执著，<a id="a-Bd"></a>决定能于大有情众当为上首。</p>
  <p id="aBe">“复次，<a id="a-Bf"></a>善现，<a id="a-Bg"></a>若菩萨摩诃萨行深般若波罗蜜多，<a id="a-Bh"></a>以无所得而为方便，<a id="a-Bi"></a>安住内空乃至无性自性空，<a id="a-Bj"></a>是菩萨摩诃萨决定能于大有情众当为上首。</p>
  <p id="aBk">“复次，<a id="a-Bl"></a>善现，<a id="a-Bm"></a>若菩萨摩诃萨行深般若波罗蜜多，<a id="a-Bn"></a>以无所得而为方便，<a id="a-Bo"></a>修三十七菩提分法，<a id="a-Bp"></a>广说乃至如来十力、<a id="a-Bq"></a>四无所畏、<a id="a-Br"></a>四无礙解、<a id="a-Bs"></a>十八佛不共法，<a id="a-Bt"></a>是菩萨摩诃萨决定能于大有情众当为上首。</p>
  <p id="aBu">“复次，<a id="a-Bv"></a>善现，<a id="a-Bw"></a>若菩萨摩诃萨行深般若波罗蜜多，<a id="a-Bx"></a>以无所得而为方便，<a id="a-By"></a>住金刚喻三摩地，<a id="a-Bz"></a>乃至住无著、<a id="a-C0"></a>无为、<a id="a-C1"></a>无染、<a id="a-C2"></a>解脱如虚空三摩地，<a id="a-C3"></a>是菩萨摩诃萨决定能于大有情众当为上首。</p>
  <p id="aC4">“善现，<a id="a-C5"></a>当知诸菩萨摩诃萨安住此等微妙胜法行深般若波罗蜜多，<a id="a-C6"></a>决定能于大有情众当为上首，<a id="a-C7"></a>是故菩萨名摩诃萨。<a id="a-C8"></a>”</p>
  <p id="aC9">尔时，<a id="a-CA"></a>具寿舍利子白佛言：<a id="a-CB"></a>“世尊，<a id="a-CC"></a>我以辩才，<a id="a-CD"></a>乐说菩萨由是义故名摩诃萨，<a id="a-CE"></a>唯愿听许！<a id="a-CF"></a>”</p>
  <p id="aCG">佛告舍利子：<a id="a-CH"></a>“随汝意说。<a id="a-CI"></a>”</p>
  <p id="aCJ">舍利子言：<a id="a-CK"></a>“以诸菩萨方便善巧，<a id="a-CL"></a>能为有情宣说法要，<a id="a-CM"></a>令断我见、<a id="a-CN"></a>有情见乃至知者见、<a id="a-CO"></a>见者见，<a id="a-CP"></a>令断常见、<a id="a-CQ"></a>断见、<a id="a-CR"></a>有见、<a id="a-CS"></a>无见、<a id="a-CT"></a>蕴处界见、<a id="a-CU"></a>诸圣谛见及缘起见，<a id="a-CV"></a>令断三十七菩提分法见广说乃至十八佛不共法见、<a id="a-CW"></a>成熟有情见、<a id="a-CX"></a>严净佛土见、<a id="a-CY"></a>菩萨见、<a id="a-CZ"></a>如来见、<a id="a-Ca"></a>菩提见、<a id="a-Cb"></a>涅槃见、<a id="a-Cc"></a>转法轮见。<a id="a-Cd"></a>以诸菩萨方便善巧，<a id="a-Ce"></a>以无所得而为方便，<a id="a-Cf"></a>为诸有情宣说未断此等见法，<a id="a-Cg"></a>依如是义名摩诃萨。<a id="a-Ch"></a>”</p>
  <p id="aCi">尔时，<a id="a-Cj"></a>善现便问具寿舍利子言：<a id="a-Ck"></a>“若菩萨摩诃萨能为有情，<a id="a-Cl"></a>以无所得而为方便，<a id="a-Cm"></a>宣说永断诸见法要，<a id="a-Cn"></a>何因何缘，<a id="a-Co"></a>有诸菩萨自有所得而为方便起蕴等见？<a id="a-Cp"></a>”</p>
  <p id="aCq">舍利子言：<a id="a-Cr"></a>“若菩萨摩诃萨行深般若波罗蜜多时，<a id="a-Cs"></a>无方便善巧者，<a id="a-Ct"></a>以有所得而为方便起蕴等见；<a id="a-Cu"></a>是菩萨摩诃萨无方便善巧故，<a id="a-Cv"></a>决定不能为诸有情，<a id="a-Cw"></a>以无所得而为方便，<a id="a-Cx"></a>宣说永断诸见法要。<a id="a-Cy"></a>若菩萨摩诃萨行深般若波罗蜜多时，<a id="a-Cz"></a>有方便善巧者，<a id="a-D0"></a>能为有情以无所得而为方便，<a id="a-D1"></a>宣说永断诸见法要，<a id="a-D2"></a>是菩萨摩诃萨决定不起蕴等诸见。<a id="a-D3"></a>”</p>
  <p id="aD4">尔时，<a id="a-D5"></a>具寿善现白佛言：<a id="a-D6"></a>“世尊，<a id="a-D7"></a>我以辩才，<a id="a-D8"></a>乐说菩萨由是义故名摩诃萨，<a id="a-D9"></a>惟愿听许！<a id="a-DA"></a>”</p>
  <p id="aDB">佛告善现：<a id="a-DC"></a>“随汝意说。<a id="a-DD"></a>”</p>
  <p id="aDE">善现白言：<a id="a-DF"></a>“以诸菩萨为欲证得一切智智，<a id="a-DG"></a>发菩提心、<a id="a-DH"></a>无等等心、<a id="a-DI"></a>不共声闻独觉等心，<a id="a-DJ"></a>于如是心亦不执著，<a id="a-DK"></a>依如是义名摩诃萨。<a id="a-DL"></a>所以者何？<a id="a-DM"></a>以一切智智心是真无漏不堕三界，<a id="a-DN"></a>求一切智智心亦是真无漏不堕三界，<a id="a-DO"></a>于如是心不应执著，<a id="a-DP"></a>是故菩萨名摩诃萨。<a id="a-DQ"></a>”</p>
  <p id="aDR">时，<a id="a-DS"></a>舍利子问善现言：<a id="a-DT"></a>“云何菩萨摩诃萨无等等心、<a id="a-DU"></a>不共声闻独觉等心？<a id="a-DV"></a>”</p>
  <p id="aDW">善现答言：<a id="a-DX"></a>“诸菩萨摩诃萨从初发心，<a id="a-DY"></a>不见少法有生有灭、<a id="a-DZ"></a>有增有减、<a id="a-Da"></a>有往有来、<a id="a-Db"></a>有染有净。<a id="a-Dc"></a>若不见法有生有灭、<a id="a-Dd"></a>有增有减、<a id="a-De"></a>有往有来、<a id="a-Df"></a>有染有净，<a id="a-Dg"></a>亦不见有声闻、<a id="a-Dh"></a>独觉、<a id="a-Di"></a>菩萨等心，<a id="a-Dj"></a>是名菩萨摩诃萨无等等心、<a id="a-Dk"></a>不共声闻独觉等心。<a id="a-Dl"></a>诸菩萨摩诃萨于如是心亦不执著。<a id="a-Dm"></a>”</p>
  <p id="aDn">时，<a id="a-Do"></a>舍利子问善现言：<a id="a-Dp"></a>“若菩萨摩诃萨于如是心不应执著，<a id="a-Dq"></a>则于声闻、<a id="a-Dr"></a>独觉等心亦不应执著，<a id="a-Ds"></a>及于一切蕴、<a id="a-Dt"></a>处、<a id="a-Du"></a>界等心并四念住广说乃至十八佛不共法心亦不应执著。<a id="a-Dv"></a>何以故？<a id="a-Dw"></a>如是诸心无心性故。<a id="a-Dx"></a>”</p>
  <p id="aDy">善现答言：<a id="a-Dz"></a>“如是，<a id="a-E0"></a>如是。<a id="a-E1"></a>”</p>
  <p id="aE2">时，<a id="a-E3"></a>舍利子问善现言：<a id="a-E4"></a>“若一切心无心性故不应执著，<a id="a-E5"></a>则蕴、<a id="a-E6"></a>处、<a id="a-E7"></a>界等广说乃至十八佛不共法亦无彼性不应执著。<a id="a-E8"></a>”</p>
  <p id="aE9">善现答言：<a id="a-EA"></a>“如是，<a id="a-EB"></a>如是。<a id="a-EC"></a>”</p>
  <p id="aED">舍利子言：<a id="a-EE"></a>“若一切智智心是真无漏不堕三界，<a id="a-EF"></a>则诸愚夫异生、<a id="a-EG"></a>声闻、<a id="a-EH"></a>独觉等心亦应是真无漏不堕三界。<a id="a-EI"></a>何以故？<a id="a-EJ"></a>如是诸心皆本性空故。<a id="a-EK"></a>”</p>
  <p id="aEL">善现答言：<a id="a-EM"></a>“如是，<a id="a-EN"></a>如是。<a id="a-EO"></a>”</p>
  <p id="aEP">舍利子言：<a id="a-EQ"></a>“若如是心本性空故是真无漏不堕三界，<a id="a-ER"></a>则蕴、<a id="a-ES"></a>处、<a id="a-ET"></a>界等广说乃至十八佛不共法亦应是真无漏不堕三界。<a id="a-EU"></a>何以故？<a id="a-EV"></a>蕴、<a id="a-EW"></a>处、<a id="a-EX"></a>界等皆本性空故。<a id="a-EY"></a>”</p>
  <p id="aEZ">善现答言：<a id="a-Ea"></a>“如是，<a id="a-Eb"></a>如是。<a id="a-Ec"></a>”</p>
  <p id="aEd">舍利子言：<a id="a-Ee"></a>“若心色等法无心色等性故不应执著，<a id="a-Ef"></a>则一切法皆应平等都无差别。<a id="a-Eg"></a>”</p>
  <p id="aEh">善现答言：<a id="a-Ei"></a>“如是，<a id="a-Ej"></a>如是。<a id="a-Ek"></a>”</p>
  <p id="aEl">舍利子言：<a id="a-Em"></a>“若一切法等无差别，<a id="a-En"></a>云何如来说心色等有种种异？<a id="a-Eo"></a>”</p>
  <p id="aEp">善现答言：<a id="a-Eq"></a>“此是如来随世俗说，<a id="a-Er"></a>非随胜义。<a id="a-Es"></a>”</p>
  <p id="aEt">舍利子言：<a id="a-Eu"></a>“若诸异生、<a id="a-Ev"></a>声闻、<a id="a-Ew"></a>独觉、<a id="a-Ex"></a>菩萨、<a id="a-Ey"></a>如来心色等法皆真无漏不堕三界，<a id="a-Ez"></a>则诸异生、<a id="a-F0"></a>声闻、<a id="a-F1"></a>独觉、<a id="a-F2"></a>菩萨、<a id="a-F3"></a>如来应无差别。<a id="a-F4"></a>”</p>
  <p id="aF5">善现答言：<a id="a-F6"></a>“如是，<a id="a-F7"></a>如是。<a id="a-F8"></a>”</p>
  <p id="aF9">舍利子言：<a id="a-FA"></a>“若诸异生、<a id="a-FB"></a>声闻、<a id="a-FC"></a>独觉、<a id="a-FD"></a>菩萨、<a id="a-FE"></a>如来无差别者，<a id="a-FF"></a>云何佛说凡圣大小有种种异？<a id="a-FG"></a>”</p>
  <p id="aFH">善现答言：<a id="a-FI"></a>“此亦如来依世俗说，<a id="a-FJ"></a>不依胜义。<a id="a-FK"></a>舍利子，<a id="a-FL"></a>诸菩萨摩诃萨行深般若波罗蜜多时，<a id="a-FM"></a>以无所得为方便故，<a id="a-FN"></a>于所发起大菩提心、<a id="a-FO"></a>无等等心、<a id="a-FP"></a>不共声闻独觉等心不恃不执，<a id="a-FQ"></a>于蕴、<a id="a-FR"></a>处、<a id="a-FS"></a>界等广说乃至十八佛不共法无取无著，<a id="a-FT"></a>依如是义名摩诃萨。<a id="a-FU"></a>”</p>
  <p id="aFV">尔时，<a id="a-FW"></a>具寿满慈子白佛言：<a id="a-FX"></a>“世尊，<a id="a-FY"></a>我以辩才，<a id="a-FZ"></a>乐说菩萨由是义故名摩诃萨，<a id="a-Fa"></a>惟愿听许！<a id="a-Fb"></a>”</p>
  <p id="aFc">佛告满慈子：<a id="a-Fd"></a>“随汝意说。<a id="a-Fe"></a>”</p>
  <p id="aFf">满慈子言：<a id="a-Fg"></a>“以诸菩萨普为利乐一切有情，<a id="a-Fh"></a>被大功德铠故，<a id="a-Fi"></a>发趣大乘故，<a id="a-Fj"></a>乘大乘故，<a id="a-Fk"></a>名摩诃萨。<a id="a-Fl"></a>”</p>
  <p id="aFm">时，<a id="a-Fn"></a>舍利子问满慈子言：<a id="a-Fo"></a>“云何菩萨摩诃萨普为利乐一切有情被大功德铠？<a id="a-Fp"></a>”</p>
  <p id="aFq">满慈子言：<a id="a-Fr"></a>“诸菩萨摩诃萨修行布施波罗蜜多时，<a id="a-Fs"></a>不为利乐少分有情，<a id="a-Ft"></a>普为利乐一切有情；<a id="a-Fu"></a>修行净戒、<a id="a-Fv"></a>安忍、<a id="a-Fw"></a>精进、<a id="a-Fx"></a>静虑、<a id="a-Fy"></a>般若波罗蜜多时，<a id="a-Fz"></a>亦复如是。<a id="a-G0"></a>舍利子，<a id="a-G1"></a>是为菩萨摩诃萨普为利乐一切有情被大功德铠。</p>
  <p id="aG2">“复次，<a id="a-G3"></a>舍利子，<a id="a-G4"></a>诸菩萨摩诃萨被大功德铠利乐有情不为分限，<a id="a-G5"></a>不作是念：<a id="a-G6"></a>‘我当拔济尔许有情入无余依般涅槃界，<a id="a-G7"></a>尔许有情不令其入；<a id="a-G8"></a>我当拔济尔许有情令住无上正等菩提，<a id="a-G9"></a>尔许有情不令其住。<a id="a-GA"></a>’然诸菩萨摩诃萨普为拔济一切有情入无余依般涅槃界及住无上正等菩提。<a id="a-GB"></a>舍利子，<a id="a-GC"></a>是为菩萨摩诃萨普为利乐一切有情被大功德铠。</p>
  <p id="aGD">“复次，<a id="a-GE"></a>舍利子，<a id="a-GF"></a>诸菩萨摩诃萨作如是念：<a id="a-GG"></a>‘我当自圆满布施、<a id="a-GH"></a>净戒、<a id="a-GI"></a>安忍、<a id="a-GJ"></a>精进、<a id="a-GK"></a>静虑、<a id="a-GL"></a>般若波罗蜜多，<a id="a-GM"></a>亦令一切有情圆满。<a id="a-GN"></a>’复作是念：<a id="a-GO"></a>‘我依六种波罗蜜多，<a id="a-GP"></a>自住内空乃至无性自性空，<a id="a-GQ"></a>自修四念住乃至十八佛不共法，<a id="a-GR"></a>亦令有情依此六种波罗蜜多，<a id="a-GS"></a>安住内空乃至无性自性空，<a id="a-GT"></a>修四念住乃至十八佛不共法。<a id="a-GU"></a>’复作是念：<a id="a-GV"></a>‘我依六种波罗蜜多，<a id="a-GW"></a>速证无上正等菩提，<a id="a-GX"></a>入无余依般涅槃界，<a id="a-GY"></a>亦令有情依此六种波罗蜜多，<a id="a-GZ"></a>速证无上正等菩提，<a id="a-Ga"></a>入无余依般涅槃界。<a id="a-Gb"></a>’舍利子，<a id="a-Gc"></a>是为菩萨摩诃萨普为利乐一切有情被大功德铠。</p>
  <p id="aGd">“复次，<a id="a-Ge"></a>舍利子，<a id="a-Gf"></a>诸菩萨摩诃萨修行布施波罗蜜多时，<a id="a-Gg"></a>以一切智智相应作意，<a id="a-Gh"></a>而修布施波罗蜜多，<a id="a-Gi"></a>不杂声闻、<a id="a-Gj"></a>独觉作意，<a id="a-Gk"></a>持此善根，<a id="a-Gl"></a>以无所得而为方便，<a id="a-Gm"></a>与诸有情平等共有，<a id="a-Gn"></a>回向无上正等菩提。<a id="a-Go"></a>于布施时，<a id="a-Gp"></a>都无所吝，<a id="a-Gq"></a>是为布施波罗蜜多大功德铠；<a id="a-Gr"></a>于布施时，<a id="a-Gs"></a>不起声闻、<a id="a-Gt"></a>独觉作意，<a id="a-Gu"></a>是为净戒波罗蜜多大功德铠；<a id="a-Gv"></a>于布施时，<a id="a-Gw"></a>信忍欲乐修布施法，<a id="a-Gx"></a>是为安忍波罗蜜多大功德铠；<a id="a-Gy"></a>于布施时，<a id="a-Gz"></a>精进勇猛不舍加行，<a id="a-H0"></a>是为精进波罗蜜多大功德铠；<a id="a-H1"></a>于布施时，<a id="a-H2"></a>一心趣向一切智智，<a id="a-H3"></a>究竟利乐一切有情，<a id="a-H4"></a>不杂声闻、<a id="a-H5"></a>独觉作意，<a id="a-H6"></a>是为静虑波罗蜜多大功德铠；<a id="a-H7"></a>于布施时，<a id="a-H8"></a>住如幻想，<a id="a-H9"></a>不得施者、<a id="a-HA"></a>受者、<a id="a-HB"></a>施物、<a id="a-HC"></a>施所得果，<a id="a-HD"></a>是为般若波罗蜜多大功德铠。<a id="a-HE"></a>舍利子，<a id="a-HF"></a>如是菩萨摩诃萨修行布施波罗蜜多时，<a id="a-HG"></a>具被六种波罗蜜多大功德铠。<a id="a-HH"></a>若菩萨摩诃萨以一切智智相应作意，<a id="a-HI"></a>修行布施波罗蜜多时，<a id="a-HJ"></a>于六波罗蜜多相无取无得，<a id="a-HK"></a>当知是菩萨摩诃萨被大功德铠。</p>
  <p id="aHL">“复次，<a id="a-HM"></a>舍利子，<a id="a-HN"></a>诸菩萨摩诃萨修行净戒波罗蜜多时，<a id="a-HO"></a>以一切智智相应作意，<a id="a-HP"></a>而修净戒波罗蜜多，<a id="a-HQ"></a>不杂声闻、<a id="a-HR"></a>独觉作意，<a id="a-HS"></a>持此善根，<a id="a-HT"></a>以无所得而为方便，<a id="a-HU"></a>与诸有情平等共有，<a id="a-HV"></a>回向无上正等菩提。<a id="a-HW"></a>修净戒时，<a id="a-HX"></a>于诸所有都无悭吝，<a id="a-HY"></a>是为布施波罗蜜多大功德铠；<a id="a-HZ"></a>修净戒时，<a id="a-Ha"></a>于诸声闻及独觉地尚不趣求，<a id="a-Hb"></a>况异生地？<a id="a-Hc"></a>是为净戒波罗蜜多大功德铠；<a id="a-Hd"></a>修净戒时，<a id="a-He"></a>于净戒法信忍欲乐，<a id="a-Hf"></a>是为安忍波罗蜜多大功德铠；<a id="a-Hg"></a>修净戒时，<a id="a-Hh"></a>精进勇猛不舍加行，<a id="a-Hi"></a>是为精进波罗蜜多大功德铠；<a id="a-Hj"></a>修净戒时，<a id="a-Hk"></a>纯以大悲而为上首，<a id="a-Hl"></a>尚不间杂二乘作意，<a id="a-Hm"></a>况异生心？<a id="a-Hn"></a>是为静虑波罗蜜多大功德铠；<a id="a-Ho"></a>修净戒时，<a id="a-Hp"></a>于一切法住如幻想，<a id="a-Hq"></a>于净戒行无恃无得达本性空，<a id="a-Hr"></a>是为般若波罗蜜多大功德铠。<a id="a-Hs"></a>舍利子，<a id="a-Ht"></a>如是菩萨摩诃萨修行净戒波罗蜜多时，<a id="a-Hu"></a>具被六种波罗蜜多大功德铠。<a id="a-Hv"></a>若菩萨摩诃萨以一切智智相应作意，<a id="a-Hw"></a>修行净戒波罗蜜多时，<a id="a-Hx"></a>于六波罗蜜多相无取无得，<a id="a-Hy"></a>当知是菩萨摩诃萨被大功德铠。</p>
  <p id="aHz">“复次，<a id="a-I0"></a>舍利子，<a id="a-I1"></a>诸菩萨摩诃萨修行安忍波罗蜜多时，<a id="a-I2"></a>以一切智智相应作意，<a id="a-I3"></a>而修安忍波罗蜜多，<a id="a-I4"></a>不杂声闻、<a id="a-I5"></a>独觉作意，<a id="a-I6"></a>持此善根，<a id="a-I7"></a>以无所得而为方便，<a id="a-I8"></a>与诸有情平等共有，<a id="a-I9"></a>回向无上正等菩提。<a id="a-IA"></a>修安忍时，<a id="a-IB"></a>为成安忍，<a id="a-IC"></a>于身命等无所恋著，<a id="a-ID"></a>是为布施波罗蜜多大功德铠；<a id="a-IE"></a>修安忍时，<a id="a-IF"></a>不杂声闻及独觉等下劣作意，<a id="a-IG"></a>是为净戒波罗蜜多大功德铠；<a id="a-IH"></a>修安忍时，<a id="a-II"></a>于安忍法信忍欲乐，<a id="a-IJ"></a>是为安忍波罗蜜多大功德铠；<a id="a-IK"></a>修安忍时，<a id="a-IL"></a>精进勇猛不舍加行，<a id="a-IM"></a>是为精进波罗蜜多大功德铠；<a id="a-IN"></a>修安忍时，<a id="a-IO"></a>摄心一境虽遇众苦而心不乱，<a id="a-IP"></a>是为静虑波罗蜜多大功德铠；<a id="a-IQ"></a>修安忍时，<a id="a-IR"></a>住如幻想，<a id="a-IS"></a>为集佛法成熟有情，<a id="a-IT"></a>观诸法空不执怨害，<a id="a-IU"></a>是为般若波罗蜜多大功德铠。<a id="a-IV"></a>舍利子，<a id="a-IW"></a>如是菩萨摩诃萨修行安忍波罗蜜多时，<a id="a-IX"></a>具被六种波罗蜜多大功德铠。<a id="a-IY"></a>若菩萨摩诃萨以一切智智相应作意，<a id="a-IZ"></a>修行安忍波罗蜜多时，<a id="a-Ia"></a>于六波罗蜜多相无取无得，<a id="a-Ib"></a>当知是菩萨摩诃萨被大功德铠。</p>
 </body>
</html>