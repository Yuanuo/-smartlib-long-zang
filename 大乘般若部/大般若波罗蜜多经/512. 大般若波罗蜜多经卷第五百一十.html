<!doctype html>
<html id="z3IBT4h8F" data-ver="1450">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百一十</h1>
  <h2 id="a2">第三分现世间品第十五之一</h2>
  <p id="a3">“复次，<a id="a-4"></a>善现，<a id="a-5"></a>如有女人生育诸子，<a id="a-6"></a>或五、<a id="a-7"></a>或十、<a id="a-8"></a>二十、<a id="a-9"></a>三十、<a id="a-A"></a>四十、<a id="a-B"></a>五十、<a id="a-C"></a>若百、<a id="a-D"></a>若千，<a id="a-E"></a>其母得病，<a id="a-F"></a>诸子各别勤求医疗，<a id="a-G"></a>作是念言：<a id="a-H"></a>‘云何我母当得病愈、<a id="a-I"></a>长寿安乐、<a id="a-J"></a>身无众苦、<a id="a-K"></a>心离忧愁？<a id="a-L"></a>’诸子尔时竞设方便，<a id="a-M"></a>求安乐具覆护母身，<a id="a-N"></a>勿为蚊虻、<a id="a-O"></a>蛇虿、<a id="a-P"></a>风热、<a id="a-Q"></a>饥渴等触之所侵恼。<a id="a-R"></a>又以种种上妙乐具，<a id="a-S"></a>恭敬供养而说是言：<a id="a-T"></a>‘我母慈悲生育我等，<a id="a-U"></a>诲示种种世间事业，<a id="a-V"></a>我等岂得不报母恩？<a id="a-W"></a>’</p>
  <p id="aX">“善现，<a id="a-Y"></a>如来、<a id="a-Z"></a>应、<a id="a-a"></a>正等觉亦复如是，<a id="a-b"></a>常以佛眼种种方便，<a id="a-c"></a>观察护念甚深般若波罗蜜多。<a id="a-d"></a>所以者何？<a id="a-e"></a>甚深般若波罗蜜多能生我等一切佛法，<a id="a-f"></a>能示世间诸法实相。<a id="a-g"></a>十方世界一切如来现说法者，<a id="a-h"></a>亦以佛眼常观护念甚深般若波罗蜜多。<a id="a-i"></a>所以者何？<a id="a-j"></a>甚深般若波罗蜜多能生如来一切功德，<a id="a-k"></a>能示世间诸法实相。<a id="a-l"></a>由此因缘，<a id="a-m"></a>我等诸佛常以佛眼观察护念甚深般若波罗蜜多，<a id="a-n"></a>为报彼恩不应暂舍。<a id="a-o"></a>何以故？<a id="a-p"></a>一切如来、<a id="a-q"></a>应、<a id="a-r"></a>正等觉所有静虑乃至布施波罗蜜多，<a id="a-s"></a>广说乃至一切相智，<a id="a-t"></a>皆由如是甚深般若波罗蜜多而得生故；<a id="a-u"></a>所有预流、<a id="a-v"></a>一来、<a id="a-w"></a>不还、<a id="a-x"></a>阿罗汉果、<a id="a-y"></a>独觉菩提，<a id="a-z"></a>亦由如是甚深般若波罗蜜多而得生故；<a id="a-10"></a>所有菩萨摩诃萨行、<a id="a-11"></a>诸佛无上正等菩提，<a id="a-12"></a>皆由如是甚深般若波罗蜜多而得生故；<a id="a-13"></a>一切预流乃至诸佛，<a id="a-14"></a>皆由如是甚深般若波罗蜜多而得有故；<a id="a-15"></a>一切如来、<a id="a-16"></a>应、<a id="a-17"></a>正等觉已、<a id="a-18"></a>正、<a id="a-19"></a>当得无上菩提，<a id="a-1A"></a>皆由如是甚深般若波罗蜜多。<a id="a-1B"></a>由此因缘，<a id="a-1C"></a>甚深般若波罗蜜多于诸如来有大恩德，<a id="a-1D"></a>是故诸佛常以佛眼种种方便观察护念。</p>
  <p id="a1E">“善现当知，<a id="a-1F"></a>若善男子、<a id="a-1G"></a>善女人等，<a id="a-1H"></a>有能听闻、<a id="a-1I"></a>书写受持、<a id="a-1J"></a>读诵修习、<a id="a-1K"></a>思惟演说甚深般若波罗蜜多，<a id="a-1L"></a>一切如来、<a id="a-1M"></a>应、<a id="a-1N"></a>正等觉常以佛眼观察护念，<a id="a-1O"></a>令其身心常得安乐，<a id="a-1P"></a>所修善业皆无留难。<a id="a-1Q"></a>善现当知，<a id="a-1R"></a>若善男子、<a id="a-1S"></a>善女人等，<a id="a-1T"></a>能于般若波罗蜜多听闻书写、<a id="a-1U"></a>受持读诵、<a id="a-1V"></a>修习思惟、<a id="a-1W"></a>为他演说，<a id="a-1X"></a>十方世界一切如来、<a id="a-1Y"></a>应、<a id="a-1Z"></a>正等觉皆共护念，<a id="a-1a"></a>令于无上正等菩提得不退转。<a id="a-1b"></a>”</p>
  <p id="a1c">具寿善现便白佛言：<a id="a-1d"></a>“如世尊说：<a id="a-1e"></a>甚深般若波罗蜜多能生诸佛，<a id="a-1f"></a>能示世间诸法实相。<a id="a-1g"></a>世尊，<a id="a-1h"></a>云何甚深般若波罗蜜多能生诸佛，<a id="a-1i"></a>能示世间诸法实相？<a id="a-1j"></a>云何诸佛从般若生？<a id="a-1k"></a>云何如来说世间相？<a id="a-1l"></a>”</p>
  <p id="a1m">佛告善现：<a id="a-1n"></a>“甚深般若波罗蜜多能生诸佛所有十力广说乃至一切相智，<a id="a-1o"></a>此等无量无边功德皆从般若波罗蜜多而得生长，<a id="a-1p"></a>由得如是诸佛法故说名为佛。<a id="a-1q"></a>甚深般若波罗蜜多能生如是诸佛功德，<a id="a-1r"></a>由此故说甚深般若波罗蜜多能生诸佛，<a id="a-1s"></a>亦说诸佛从彼而生。<a id="a-1t"></a>善现当知，<a id="a-1u"></a>甚深般若波罗蜜多能示世间诸法实相者，<a id="a-1v"></a>谓能示世间五蕴实相，<a id="a-1w"></a>一切如来、<a id="a-1x"></a>应、<a id="a-1y"></a>正等觉亦说世间五蕴实相。<a id="a-1z"></a>”</p>
  <p id="a20">具寿善现复白佛言：<a id="a-21"></a>“云何如来、<a id="a-22"></a>应、<a id="a-23"></a>正等觉甚深般若波罗蜜多说示世间五蕴实相？<a id="a-24"></a>”</p>
  <p id="a25">佛告善现：<a id="a-26"></a>“一切如来、<a id="a-27"></a>应、<a id="a-28"></a>正等觉甚深般若波罗蜜多，<a id="a-29"></a>俱不说示色等五蕴，<a id="a-2A"></a>有成有坏、<a id="a-2B"></a>有生有灭、<a id="a-2C"></a>有染有净、<a id="a-2D"></a>有增有减、<a id="a-2E"></a>有入有出、<a id="a-2F"></a>有过去有未来有现在、<a id="a-2G"></a>有善有不善有无记、<a id="a-2H"></a>有欲界系有色界系有无色界系。<a id="a-2I"></a>所以者何？<a id="a-2J"></a>非空、<a id="a-2K"></a>无相、<a id="a-2L"></a>无愿之法有成有坏、<a id="a-2M"></a>有生有灭等，<a id="a-2N"></a>非无造作、<a id="a-2O"></a>无生无灭、<a id="a-2P"></a>无性之法有成有坏、<a id="a-2Q"></a>有生灭等。<a id="a-2R"></a>一切如来、<a id="a-2S"></a>应、<a id="a-2T"></a>正等觉甚深般若波罗蜜多如是说示五蕴实相，<a id="a-2U"></a>此五蕴相即是世间，<a id="a-2V"></a>是故世间亦无成坏、<a id="a-2W"></a>生灭等相。</p>
  <p id="a2X">“复次，<a id="a-2Y"></a>善现，<a id="a-2Z"></a>一切如来、<a id="a-2a"></a>应、<a id="a-2b"></a>正等觉皆依般若波罗蜜多，<a id="a-2c"></a>能普证知无量无数无边有情心行差别。<a id="a-2d"></a>然此般若波罗蜜多甚深义中，<a id="a-2e"></a>都无有情及无有情施设可得，<a id="a-2f"></a>都无诸色亦无诸色施设可得，<a id="a-2g"></a>都无受、<a id="a-2h"></a>想、<a id="a-2i"></a>行、<a id="a-2j"></a>识亦无受、<a id="a-2k"></a>想、<a id="a-2l"></a>行、<a id="a-2m"></a>识施设可得，<a id="a-2n"></a>广说乃至都无一切智、<a id="a-2o"></a>道相智、<a id="a-2p"></a>一切相智亦无一切智、<a id="a-2q"></a>道相智、<a id="a-2r"></a>一切相智施设可得。<a id="a-2s"></a>一切如来、<a id="a-2t"></a>应、<a id="a-2u"></a>正等觉甚深般若波罗蜜多，<a id="a-2v"></a>如是说示世间之相。</p>
  <p id="a2w">“复次，<a id="a-2x"></a>善现，<a id="a-2y"></a>甚深般若波罗蜜多不示现色广说乃至一切相智。<a id="a-2z"></a>所以者何？<a id="a-30"></a>此大般若波罗蜜多甚深义中，<a id="a-31"></a>甚深般若波罗蜜多尚无所有都不可得，<a id="a-32"></a>况有诸色广说乃至一切相智可得示现？</p>
  <p id="a33">“复次，<a id="a-34"></a>善现，<a id="a-35"></a>一切有情施设言说，<a id="a-36"></a>若有色、<a id="a-37"></a>若无色，<a id="a-38"></a>若有想、<a id="a-39"></a>若无想、<a id="a-3A"></a>若非有想非无想，<a id="a-3B"></a>若此世界、<a id="a-3C"></a>若余十方一切世界，<a id="a-3D"></a>是诸有情若略心、<a id="a-3E"></a>若散心，<a id="a-3F"></a>一切如来、<a id="a-3G"></a>应、<a id="a-3H"></a>正等觉依深般若波罗蜜多皆如实知。<a id="a-3I"></a>”</p>
  <p id="a3J">“世尊，<a id="a-3K"></a>云何如来、<a id="a-3L"></a>应、<a id="a-3M"></a>正等觉依深般若波罗蜜多，<a id="a-3N"></a>如实知彼诸有情类略心、<a id="a-3O"></a>散心？<a id="a-3P"></a>”</p>
  <p id="a3Q">“善现，<a id="a-3R"></a>一切如来、<a id="a-3S"></a>应、<a id="a-3T"></a>正等觉依深般若波罗蜜多，<a id="a-3U"></a>由法性故，<a id="a-3V"></a>如实知彼诸有情类略心、<a id="a-3W"></a>散心。<a id="a-3X"></a>”</p>
  <p id="a3Y">“世尊，<a id="a-3Z"></a>云何如来、<a id="a-3a"></a>应、<a id="a-3b"></a>正等觉依深般若波罗蜜多，<a id="a-3c"></a>由法性故，<a id="a-3d"></a>如实知彼诸有情类略心、<a id="a-3e"></a>散心？<a id="a-3f"></a>”</p>
  <p id="a3g">“善现，<a id="a-3h"></a>一切如来、<a id="a-3i"></a>应、<a id="a-3j"></a>正等觉依深般若波罗蜜多，<a id="a-3k"></a>如实知法性中法性尚无所有都不可得，<a id="a-3l"></a>况有有情略心、<a id="a-3m"></a>散心而可得者？<a id="a-3n"></a>如是如来、<a id="a-3o"></a>应、<a id="a-3p"></a>正等觉依深般若波罗蜜多，<a id="a-3q"></a>由法性故，<a id="a-3r"></a>如实知彼诸有情类略心、<a id="a-3s"></a>散心。<a id="a-3t"></a>”</p>
  <p id="a3u">“复次，<a id="a-3v"></a>善现，<a id="a-3w"></a>一切如来、<a id="a-3x"></a>应、<a id="a-3y"></a>正等觉依深般若波罗蜜多，<a id="a-3z"></a>由尽故、<a id="a-40"></a>离染故、<a id="a-41"></a>灭故、<a id="a-42"></a>断故、<a id="a-43"></a>寂静故、<a id="a-44"></a>远离故，<a id="a-45"></a>如实知彼诸有情类略心、<a id="a-46"></a>散心。<a id="a-47"></a>”</p>
  <p id="a48">“世尊，<a id="a-49"></a>云何如来、<a id="a-4A"></a>应、<a id="a-4B"></a>正等觉依深般若波罗蜜多，<a id="a-4C"></a>由尽故、<a id="a-4D"></a>离染故、<a id="a-4E"></a>灭故、<a id="a-4F"></a>断故、<a id="a-4G"></a>寂静故、<a id="a-4H"></a>远离故，<a id="a-4I"></a>如实知彼诸有情类略心、<a id="a-4J"></a>散心？<a id="a-4K"></a>”</p>
  <p id="a4L">“善现，<a id="a-4M"></a>一切如来、<a id="a-4N"></a>应、<a id="a-4O"></a>正等觉依深般若波罗蜜多，<a id="a-4P"></a>如实知尽、<a id="a-4Q"></a>离染、<a id="a-4R"></a>灭、<a id="a-4S"></a>断、<a id="a-4T"></a>寂静、<a id="a-4U"></a>远离中，<a id="a-4V"></a>尽等性尚无所有都不可得，<a id="a-4W"></a>况有有情略心、<a id="a-4X"></a>散心而可得者？<a id="a-4Y"></a>如是如来、<a id="a-4Z"></a>应、<a id="a-4a"></a>正等觉依深般若波罗蜜多，<a id="a-4b"></a>由尽、<a id="a-4c"></a>离染、<a id="a-4d"></a>灭、<a id="a-4e"></a>断、<a id="a-4f"></a>寂静、<a id="a-4g"></a>远离故，<a id="a-4h"></a>如实知彼诸有情类略心、<a id="a-4i"></a>散心。</p>
  <p id="a4j">“复次，<a id="a-4k"></a>善现，<a id="a-4l"></a>一切如来、<a id="a-4m"></a>应、<a id="a-4n"></a>正等觉依深般若波罗蜜多，<a id="a-4o"></a>如实知彼诸有情类有贪心、<a id="a-4p"></a>离贪心，<a id="a-4q"></a>有嗔心、<a id="a-4r"></a>离嗔心，<a id="a-4s"></a>有痴心、<a id="a-4t"></a>离痴心。<a id="a-4u"></a>”</p>
  <p id="a4v">“世尊，<a id="a-4w"></a>云何如来、<a id="a-4x"></a>应、<a id="a-4y"></a>正等觉依深般若波罗蜜多，<a id="a-4z"></a>如实知彼诸有情类有贪心、<a id="a-50"></a>离贪心，<a id="a-51"></a>有嗔心、<a id="a-52"></a>离嗔心，<a id="a-53"></a>有痴心、<a id="a-54"></a>离痴心？<a id="a-55"></a>”</p>
  <p id="a56">“善现，<a id="a-57"></a>一切如来、<a id="a-58"></a>应、<a id="a-59"></a>正等觉依深般若波罗蜜多，<a id="a-5A"></a>如实知彼诸有情类有贪、<a id="a-5B"></a>嗔、<a id="a-5C"></a>痴心如实性，<a id="a-5D"></a>非有贪、<a id="a-5E"></a>嗔、<a id="a-5F"></a>痴心，<a id="a-5G"></a>非离贪、<a id="a-5H"></a>嗔、<a id="a-5I"></a>痴心。<a id="a-5J"></a>所以者何？<a id="a-5K"></a>如实性中，<a id="a-5L"></a>心、<a id="a-5M"></a>心所法尚无所有都不可得，<a id="a-5N"></a>况有有贪、<a id="a-5O"></a>嗔、<a id="a-5P"></a>痴心，<a id="a-5Q"></a>离贪、<a id="a-5R"></a>嗔、<a id="a-5S"></a>痴心而可得者？<a id="a-5T"></a>一切如来、<a id="a-5U"></a>应、<a id="a-5V"></a>正等觉依深般若波罗蜜多，<a id="a-5W"></a>如实知彼诸有情类离贪、<a id="a-5X"></a>嗔、<a id="a-5Y"></a>痴心如实性非离贪、<a id="a-5Z"></a>嗔、<a id="a-5a"></a>痴心，<a id="a-5b"></a>非有贪、<a id="a-5c"></a>嗔、<a id="a-5d"></a>痴心。<a id="a-5e"></a>所以者何？<a id="a-5f"></a>如实性中，<a id="a-5g"></a>心、<a id="a-5h"></a>心所法尚无所有都不可得，<a id="a-5i"></a>况有离贪、<a id="a-5j"></a>嗔、<a id="a-5k"></a>痴心，<a id="a-5l"></a>有贪、<a id="a-5m"></a>嗔、<a id="a-5n"></a>痴心而可得者？<a id="a-5o"></a>如是如来、<a id="a-5p"></a>应、<a id="a-5q"></a>正等觉依深般若波罗蜜多，<a id="a-5r"></a>如实知彼诸有情类有贪心、<a id="a-5s"></a>离贪心，<a id="a-5t"></a>有嗔心、<a id="a-5u"></a>离嗔心，<a id="a-5v"></a>有痴心、<a id="a-5w"></a>离痴心。</p>
  <p id="a5x">“复次，<a id="a-5y"></a>善现，<a id="a-5z"></a>一切如来、<a id="a-60"></a>应、<a id="a-61"></a>正等觉依深般若波罗蜜多，<a id="a-62"></a>如实知彼诸有情类有贪、<a id="a-63"></a>嗔、<a id="a-64"></a>痴心非有贪、<a id="a-65"></a>嗔、<a id="a-66"></a>痴心，<a id="a-67"></a>非离贪、<a id="a-68"></a>嗔、<a id="a-69"></a>痴心。<a id="a-6A"></a>何以故？<a id="a-6B"></a>如是二心不和合故。<a id="a-6C"></a>一切如来、<a id="a-6D"></a>应、<a id="a-6E"></a>正等觉依深般若波罗蜜多，<a id="a-6F"></a>如实知彼诸有情类离贪、<a id="a-6G"></a>嗔、<a id="a-6H"></a>痴心，<a id="a-6I"></a>非离贪、<a id="a-6J"></a>嗔、<a id="a-6K"></a>痴心，<a id="a-6L"></a>非有贪、<a id="a-6M"></a>嗔、<a id="a-6N"></a>痴心。<a id="a-6O"></a>何以故？<a id="a-6P"></a>如是二心不和合故。<a id="a-6Q"></a>如是如来、<a id="a-6R"></a>应、<a id="a-6S"></a>正等觉依深般若波罗蜜多，<a id="a-6T"></a>如实知彼诸有情类有贪心、<a id="a-6U"></a>离贪心，<a id="a-6V"></a>有嗔心、<a id="a-6W"></a>离嗔心，<a id="a-6X"></a>有痴心、<a id="a-6Y"></a>离痴心。</p>
  <p id="a6Z">“复次，<a id="a-6a"></a>善现，<a id="a-6b"></a>一切如来、<a id="a-6c"></a>应、<a id="a-6d"></a>正等觉依深般若波罗蜜多，<a id="a-6e"></a>如实知彼诸有情类所有广心。<a id="a-6f"></a>”</p>
  <p id="a6g">“世尊，<a id="a-6h"></a>云何如来、<a id="a-6i"></a>应、<a id="a-6j"></a>正等觉依深般若波罗蜜多，<a id="a-6k"></a>如实知彼诸有情类所有广心？<a id="a-6l"></a>”</p>
  <p id="a6m">“善现，<a id="a-6n"></a>一切如来、<a id="a-6o"></a>应、<a id="a-6p"></a>正等觉依深般若波罗蜜多，<a id="a-6q"></a>如实知彼诸有情类所有广心，<a id="a-6r"></a>非广非狭、<a id="a-6s"></a>非增非减、<a id="a-6t"></a>非去非来。<a id="a-6u"></a>所以者何？<a id="a-6v"></a>心之自性毕竟离故，<a id="a-6w"></a>都无所有竟不可得，<a id="a-6x"></a>谁广、<a id="a-6y"></a>谁狭？<a id="a-6z"></a>谁增、<a id="a-70"></a>谁减？<a id="a-71"></a>谁去、<a id="a-72"></a>谁来？<a id="a-73"></a>如是如来、<a id="a-74"></a>应、<a id="a-75"></a>正等觉依深般若波罗蜜多，<a id="a-76"></a>如实知彼诸有情类所有广心。</p>
  <p id="a77">“复次，<a id="a-78"></a>善现，<a id="a-79"></a>一切如来、<a id="a-7A"></a>应、<a id="a-7B"></a>正等觉依深般若波罗蜜多，<a id="a-7C"></a>如实知彼诸有情类所有大心。<a id="a-7D"></a>”</p>
  <p id="a7E">“世尊，<a id="a-7F"></a>云何如来、<a id="a-7G"></a>应、<a id="a-7H"></a>正等觉依深般若波罗蜜多，<a id="a-7I"></a>如实知彼诸有情类所有大心？<a id="a-7J"></a>”</p>
  <p id="a7K">“善现，<a id="a-7L"></a>一切如来、<a id="a-7M"></a>应、<a id="a-7N"></a>正等觉依深般若波罗蜜多，<a id="a-7O"></a>如实知彼诸有情类所有大心，<a id="a-7P"></a>非大非小、<a id="a-7Q"></a>非去非来、<a id="a-7R"></a>非生非灭、<a id="a-7S"></a>非住非异、<a id="a-7T"></a>非染非净。<a id="a-7U"></a>所以者何？<a id="a-7V"></a>心之自性毕竟离故，<a id="a-7W"></a>都无所有竟不可得，<a id="a-7X"></a>谁大、<a id="a-7Y"></a>谁小？<a id="a-7Z"></a>谁去、<a id="a-7a"></a>谁来？<a id="a-7b"></a>谁生、<a id="a-7c"></a>谁灭？<a id="a-7d"></a>谁住、<a id="a-7e"></a>谁异？<a id="a-7f"></a>谁染、<a id="a-7g"></a>谁净？<a id="a-7h"></a>如是如来、<a id="a-7i"></a>应、<a id="a-7j"></a>正等觉依深般若波罗蜜多，<a id="a-7k"></a>如实知彼诸有情类所有大心。</p>
  <p id="a7l">“复次，<a id="a-7m"></a>善现，<a id="a-7n"></a>一切如来、<a id="a-7o"></a>应、<a id="a-7p"></a>正等觉依深般若波罗蜜多，<a id="a-7q"></a>如实知彼诸有情类所有无量心。<a id="a-7r"></a>”</p>
  <p id="a7s">“世尊，<a id="a-7t"></a>云何如来、<a id="a-7u"></a>应、<a id="a-7v"></a>正等觉依深般若波罗蜜多，<a id="a-7w"></a>如实知彼诸有情类所有无量心？<a id="a-7x"></a>”</p>
  <p id="a7y">“善现，<a id="a-7z"></a>一切如来、<a id="a-80"></a>应、<a id="a-81"></a>正等觉依深般若波罗蜜多，<a id="a-82"></a>如实知彼诸有情类所有无量心，<a id="a-83"></a>非有量非无量、<a id="a-84"></a>非住非不住、<a id="a-85"></a>非去非不去。<a id="a-86"></a>所以者何？<a id="a-87"></a>心之自性毕竟离故无漏无依，<a id="a-88"></a>如何可说有量无量、<a id="a-89"></a>有住不住、<a id="a-8A"></a>有去不去？<a id="a-8B"></a>如是如来、<a id="a-8C"></a>应、<a id="a-8D"></a>正等觉依深般若波罗蜜多，<a id="a-8E"></a>如实知彼诸有情类所有无量心。</p>
  <p id="a8F">“复次，<a id="a-8G"></a>善现，<a id="a-8H"></a>一切如来、<a id="a-8I"></a>应、<a id="a-8J"></a>正等觉依深般若波罗蜜多，<a id="a-8K"></a>如实知彼诸有情类所有无见、<a id="a-8L"></a>无对心。<a id="a-8M"></a>”</p>
  <p id="a8N">“世尊，<a id="a-8O"></a>云何如来、<a id="a-8P"></a>应、<a id="a-8Q"></a>正等觉依深般若波罗蜜多，<a id="a-8R"></a>如实知彼诸有情类所有无见、<a id="a-8S"></a>无对心？<a id="a-8T"></a>”</p>
  <p id="a8U">“善现，<a id="a-8V"></a>一切如来、<a id="a-8W"></a>应、<a id="a-8X"></a>正等觉依深般若波罗蜜多，<a id="a-8Y"></a>如实知彼诸有情类所有无见、<a id="a-8Z"></a>无对心皆无心相。<a id="a-8a"></a>所以者何？<a id="a-8b"></a>以一切心自相空故。<a id="a-8c"></a>如是如来、<a id="a-8d"></a>应、<a id="a-8e"></a>正等觉依深般若波罗蜜多，<a id="a-8f"></a>如实知彼诸有情类所有无见、<a id="a-8g"></a>无对心。</p>
  <p id="a8h">“复次，<a id="a-8i"></a>善现，<a id="a-8j"></a>一切如来、<a id="a-8k"></a>应、<a id="a-8l"></a>正等觉依深般若波罗蜜多，<a id="a-8m"></a>如实知彼诸有情类所有无色不可见心。<a id="a-8n"></a>”</p>
  <p id="a8o">“世尊，<a id="a-8p"></a>云何如来、<a id="a-8q"></a>应、<a id="a-8r"></a>正等觉依深般若波罗蜜多，<a id="a-8s"></a>如实知彼诸有情类所有无色不可见心？<a id="a-8t"></a>”</p>
  <p id="a8u">“善现，<a id="a-8v"></a>一切如来、<a id="a-8w"></a>应、<a id="a-8x"></a>正等觉依深般若波罗蜜多，<a id="a-8y"></a>如实知彼诸有情类所有无色不可见心诸佛五眼皆不能见。<a id="a-8z"></a>所以者何？<a id="a-90"></a>以一切心自性空故。<a id="a-91"></a>如是如来、<a id="a-92"></a>应、<a id="a-93"></a>正等觉依深般若波罗蜜多，<a id="a-94"></a>如实知彼诸有情类所有无色不可见心。</p>
  <p id="a95">“复次，<a id="a-96"></a>善现，<a id="a-97"></a>一切如来、<a id="a-98"></a>应、<a id="a-99"></a>正等觉依深般若波罗蜜多，<a id="a-9A"></a>如实知彼诸有情类心、<a id="a-9B"></a>心所法，<a id="a-9C"></a>若出若没、<a id="a-9D"></a>若屈若伸。<a id="a-9E"></a>”</p>
  <p id="a9F">“世尊，<a id="a-9G"></a>云何如来、<a id="a-9H"></a>应、<a id="a-9I"></a>正等觉依深般若波罗蜜多，<a id="a-9J"></a>如实知彼诸有情类心、<a id="a-9K"></a>心所法，<a id="a-9L"></a>若出若没、<a id="a-9M"></a>若屈若伸？<a id="a-9N"></a>”</p>
  <p id="a9O">“善现，<a id="a-9P"></a>一切如来、<a id="a-9Q"></a>应、<a id="a-9R"></a>正等觉依深般若波罗蜜多，<a id="a-9S"></a>如实知彼诸有情类出没屈伸心、<a id="a-9T"></a>心所法，<a id="a-9U"></a>皆依色、<a id="a-9V"></a>受、<a id="a-9W"></a>想、<a id="a-9X"></a>行、<a id="a-9Y"></a>识生。<a id="a-9Z"></a>如是如来、<a id="a-9a"></a>应、<a id="a-9b"></a>正等觉依深般若波罗蜜多，<a id="a-9c"></a>如实知彼诸有情类心、<a id="a-9d"></a>心所法，<a id="a-9e"></a>若出若没、<a id="a-9f"></a>若屈若伸，<a id="a-9g"></a>谓诸如来、<a id="a-9h"></a>应、<a id="a-9i"></a>正等觉依深般若波罗蜜多，<a id="a-9j"></a>如实知彼诸有情类出没屈伸心、<a id="a-9k"></a>心所法，<a id="a-9l"></a>依色乃至识执我及世间或常或无常、<a id="a-9m"></a>或亦常亦无常、<a id="a-9n"></a>或非常非无常：<a id="a-9o"></a>‘此是谛实，<a id="a-9p"></a>余皆愚妄’；<a id="a-9q"></a>依色乃至识执我及世间或有边或无边、<a id="a-9r"></a>或亦有边亦无边、<a id="a-9s"></a>或非有边非无边：<a id="a-9t"></a>‘此是谛实，<a id="a-9u"></a>余皆愚妄’；<a id="a-9v"></a>依色乃至识执如来死后或有或非有、<a id="a-9w"></a>或亦有亦非有、<a id="a-9x"></a>或非有非非有：<a id="a-9y"></a>‘此是谛实，<a id="a-9z"></a>余皆愚妄’；<a id="a-A0"></a>依色乃至识执命者或即身或异身：<a id="a-A1"></a>‘此是谛实，<a id="a-A2"></a>余皆愚妄’。<a id="a-A3"></a>如是如来、<a id="a-A4"></a>应、<a id="a-A5"></a>正等觉依深般若波罗蜜多，<a id="a-A6"></a>如实知彼诸有情类心、<a id="a-A7"></a>心所法，<a id="a-A8"></a>若出若没、<a id="a-A9"></a>若屈若伸。</p>
  <p id="aAA">“复次，<a id="a-AB"></a>善现，<a id="a-AC"></a>一切如来、<a id="a-AD"></a>应、<a id="a-AE"></a>正等觉依深般若波罗蜜多，<a id="a-AF"></a>如实知色、<a id="a-AG"></a>受、<a id="a-AH"></a>想、<a id="a-AI"></a>行、<a id="a-AJ"></a>识。<a id="a-AK"></a>”</p>
  <p id="aAL">“世尊，<a id="a-AM"></a>云何如来、<a id="a-AN"></a>应、<a id="a-AO"></a>正等觉依深般若波罗蜜多，<a id="a-AP"></a>如实知色、<a id="a-AQ"></a>受、<a id="a-AR"></a>想、<a id="a-AS"></a>行、<a id="a-AT"></a>识？<a id="a-AU"></a>”</p>
  <p id="aAV">“善现，<a id="a-AW"></a>一切如来、<a id="a-AX"></a>应、<a id="a-AY"></a>正等觉依深般若波罗蜜多，<a id="a-AZ"></a>如实知色、<a id="a-Aa"></a>受、<a id="a-Ab"></a>想、<a id="a-Ac"></a>行、<a id="a-Ad"></a>识皆如真如无变异、<a id="a-Ae"></a>无分别、<a id="a-Af"></a>无相状、<a id="a-Ag"></a>无警觉、<a id="a-Ah"></a>无戏论、<a id="a-Ai"></a>无所得。<a id="a-Aj"></a>如是如来、<a id="a-Ak"></a>应、<a id="a-Al"></a>正等觉依深般若波罗蜜多，<a id="a-Am"></a>如实知色、<a id="a-An"></a>受、<a id="a-Ao"></a>想、<a id="a-Ap"></a>行、<a id="a-Aq"></a>识，<a id="a-Ar"></a>亦如实知诸有情类出没屈伸心、<a id="a-As"></a>心所法皆如真如无变异、<a id="a-At"></a>无分别、<a id="a-Au"></a>无相状、<a id="a-Av"></a>无警觉、<a id="a-Aw"></a>无戏论、<a id="a-Ax"></a>无所得。</p>
  <p id="aAy">“善现当知，<a id="a-Az"></a>诸有情类出没屈伸心、<a id="a-B0"></a>心所法真如即五蕴真如，<a id="a-B1"></a>五蕴真如即十二处真如，<a id="a-B2"></a>十二处真如即十八界真如，<a id="a-B3"></a>十八界真如即一切法真如，<a id="a-B4"></a>一切法真如即六波罗蜜多真如，<a id="a-B5"></a>六波罗蜜多真如即三十七菩提分法真如，<a id="a-B6"></a>三十七菩提分法真如即十六空真如，<a id="a-B7"></a>十六空真如即八解脱真如，<a id="a-B8"></a>八解脱真如即九次第定真如，<a id="a-B9"></a>九次第定真如即三解脱门真如，<a id="a-BA"></a>三解脱门真如即如来十力真如，<a id="a-BB"></a>如来十力真如即四无所畏真如，<a id="a-BC"></a>四无所畏真如即四无礙解真如，<a id="a-BD"></a>四无礙解真如即大慈、<a id="a-BE"></a>大悲、<a id="a-BF"></a>大喜、<a id="a-BG"></a>大舍真如，<a id="a-BH"></a>大慈、<a id="a-BI"></a>大悲、<a id="a-BJ"></a>大喜、<a id="a-BK"></a>大舍真如即十八佛不共法真如，<a id="a-BL"></a>十八佛不共法真如即一切智真如，<a id="a-BM"></a>一切智真如即道相智真如，<a id="a-BN"></a>道相智真如即一切相智真如，<a id="a-BO"></a>一切相智真如即善、<a id="a-BP"></a>不善、<a id="a-BQ"></a>无记法真如，<a id="a-BR"></a>善、<a id="a-BS"></a>不善、<a id="a-BT"></a>无记法真如即世间、<a id="a-BU"></a>出世间法真如，<a id="a-BV"></a>世间、<a id="a-BW"></a>出世间法真如即有漏、<a id="a-BX"></a>无漏法真如，<a id="a-BY"></a>有漏、<a id="a-BZ"></a>无漏法真如即有罪、<a id="a-Ba"></a>无罪法真如，<a id="a-Bb"></a>有罪、<a id="a-Bc"></a>无罪法真如即杂染、<a id="a-Bd"></a>清净法真如，<a id="a-Be"></a>杂染、<a id="a-Bf"></a>清净法真如即有为、<a id="a-Bg"></a>无为法真如，<a id="a-Bh"></a>有为、<a id="a-Bi"></a>无为法真如即三世真如，<a id="a-Bj"></a>三世真如即三界真如，<a id="a-Bk"></a>三界真如即预流、<a id="a-Bl"></a>一来、<a id="a-Bm"></a>不还、<a id="a-Bn"></a>阿罗汉果真如，<a id="a-Bo"></a>预流、<a id="a-Bp"></a>一来、<a id="a-Bq"></a>不还、<a id="a-Br"></a>阿罗汉果真如即独觉菩提真如，<a id="a-Bs"></a>独觉菩提真如即一切菩萨摩诃萨行真如，<a id="a-Bt"></a>一切菩萨摩诃萨行真如即诸佛无上正等菩提真如，<a id="a-Bu"></a>诸佛无上正等菩提真如即一切如来、<a id="a-Bv"></a>应、<a id="a-Bw"></a>正等觉真如，<a id="a-Bx"></a>一切如来、<a id="a-By"></a>应、<a id="a-Bz"></a>正等觉真如即一切有情真如。</p>
  <p id="aC0">“善现当知，<a id="a-C1"></a>若一切如来、<a id="a-C2"></a>应、<a id="a-C3"></a>正等觉真如，<a id="a-C4"></a>若一切有情真如，<a id="a-C5"></a>若一切法真如，<a id="a-C6"></a>皆不相离；<a id="a-C7"></a>不相离故，<a id="a-C8"></a>无尽、<a id="a-C9"></a>无二，<a id="a-CA"></a>不可分别。</p>
  <p id="aCB">“善现当知，<a id="a-CC"></a>一切如来、<a id="a-CD"></a>应、<a id="a-CE"></a>正等觉依深般若波罗蜜多，<a id="a-CF"></a>证一切法真如究竟，<a id="a-CG"></a>乃得无上正等菩提。<a id="a-CH"></a>由此故说甚深般若波罗蜜多能生诸佛，<a id="a-CI"></a>是诸佛母，<a id="a-CJ"></a>能示诸佛世间实相。</p>
  <p id="aCK">“善现当知，<a id="a-CL"></a>如是如来、<a id="a-CM"></a>应、<a id="a-CN"></a>正等觉依深般若波罗蜜多，<a id="a-CO"></a>能如实觉诸法真如不虚妄性、<a id="a-CP"></a>不变异性。<a id="a-CQ"></a>由如实觉真如相故，<a id="a-CR"></a>说名如来、<a id="a-CS"></a>应、<a id="a-CT"></a>正等觉。<a id="a-CU"></a>”</p>
  <p id="aCV">具寿善现即白佛言：<a id="a-CW"></a>“甚深般若波罗蜜多所证诸法真如实相，<a id="a-CX"></a>极为甚深，<a id="a-CY"></a>难见难觉。<a id="a-CZ"></a>一切如来、<a id="a-Ca"></a>应、<a id="a-Cb"></a>正等觉皆用诸法真如实相，<a id="a-Cc"></a>显示分别诸佛无上正等菩提。<a id="a-Cd"></a>如是真如甚深甚妙，<a id="a-Ce"></a>谁能信解？<a id="a-Cf"></a>唯有不退位菩萨摩诃萨，<a id="a-Cg"></a>及具正见漏尽阿罗汉，<a id="a-Ch"></a>闻佛说此甚深真如能生信解，<a id="a-Ci"></a>如来为彼依自所证真如之相显示分别。<a id="a-Cj"></a>”</p>
  <p id="aCk">佛告善现：<a id="a-Cl"></a>“如是，<a id="a-Cm"></a>如是，<a id="a-Cn"></a>如汝所说。<a id="a-Co"></a>所以者何？<a id="a-Cp"></a>真如无尽，<a id="a-Cq"></a>是故甚深，<a id="a-Cr"></a>唯有如来现等正觉无尽真如。<a id="a-Cs"></a>”</p>
  <p id="aCt">“世尊，<a id="a-Cu"></a>佛由谁证无尽真如？<a id="a-Cv"></a>”</p>
  <p id="aCw">“善现，<a id="a-Cx"></a>佛由真如能证如是无尽真如。<a id="a-Cy"></a>”</p>
  <p id="aCz">“世尊，<a id="a-D0"></a>如来证谁无尽真如？<a id="a-D1"></a>”</p>
  <p id="aD2">“善现，<a id="a-D3"></a>证一切法无尽真如。<a id="a-D4"></a>”</p>
  <p id="aD5">“世尊，<a id="a-D6"></a>诸法真如何故无尽？<a id="a-D7"></a>”</p>
  <p id="aD8">“善现，<a id="a-D9"></a>以一切法皆无尽故，<a id="a-DA"></a>一切如来、<a id="a-DB"></a>应、<a id="a-DC"></a>正等觉证得一切法无尽真如故，<a id="a-DD"></a>获得无上正等菩提，<a id="a-DE"></a>为诸有情显示分别一切法真如相，<a id="a-DF"></a>由此故名如实说者。<a id="a-DG"></a>”</p>
  <p id="aDH">尔时，<a id="a-DI"></a>三千大千世界所有欲界、<a id="a-DJ"></a>色界天子，<a id="a-DK"></a>各以种种天妙花香遥散世尊而为供养，<a id="a-DL"></a>来诣佛所，<a id="a-DM"></a>顶礼佛足，<a id="a-DN"></a>却住一面，<a id="a-DO"></a>俱白佛言：<a id="a-DP"></a>“如来所说甚深般若波罗蜜多以何为相？<a id="a-DQ"></a>”</p>
  <p id="aDR">尔时，<a id="a-DS"></a>佛告诸天子言：<a id="a-DT"></a>“天子当知，<a id="a-DU"></a>甚深般若波罗蜜多以空、<a id="a-DV"></a>无相、<a id="a-DW"></a>无愿为相，<a id="a-DX"></a>甚深般若波罗蜜多以无造作、<a id="a-DY"></a>无生无灭、<a id="a-DZ"></a>无染无净、<a id="a-Da"></a>无性无相、<a id="a-Db"></a>非断非常、<a id="a-Dc"></a>非一非异、<a id="a-Dd"></a>无来无去、<a id="a-De"></a>虚空为相，<a id="a-Df"></a>甚深般若波罗蜜多有如是等无量诸相。<a id="a-Dg"></a>天子当知，<a id="a-Dh"></a>如是诸相，<a id="a-Di"></a>一切如来、<a id="a-Dj"></a>应、<a id="a-Dk"></a>正等觉依世俗说，<a id="a-Dl"></a>不依胜义。</p>
  <p id="aDm">“天子当知，<a id="a-Dn"></a>甚深般若波罗蜜多如是诸相，<a id="a-Do"></a>世间天、<a id="a-Dp"></a>人、<a id="a-Dq"></a>阿素洛等皆不能坏。<a id="a-Dr"></a>何以故？<a id="a-Ds"></a>世间天、<a id="a-Dt"></a>人、<a id="a-Du"></a>阿素洛等亦是相故。<a id="a-Dv"></a>天子当知，<a id="a-Dw"></a>诸相不能破坏诸相，<a id="a-Dx"></a>诸相不能了知诸相，<a id="a-Dy"></a>诸相不能破坏无相，<a id="a-Dz"></a>诸相不能了知无相，<a id="a-E0"></a>无相不能破坏诸相，<a id="a-E1"></a>无相不能了知诸相，<a id="a-E2"></a>无相不能破坏无相，<a id="a-E3"></a>无相不能了知无相。<a id="a-E4"></a>何以故？<a id="a-E5"></a>若相、<a id="a-E6"></a>若无相、<a id="a-E7"></a>若相无相皆无所有，<a id="a-E8"></a>能破、<a id="a-E9"></a>能知、<a id="a-EA"></a>所破、<a id="a-EB"></a>所知、<a id="a-EC"></a>破者、<a id="a-ED"></a>知者皆不可得故。</p>
  <p id="aEE">“天子当知，<a id="a-EF"></a>如是诸相，<a id="a-EG"></a>非色所作，<a id="a-EH"></a>非受、<a id="a-EI"></a>想、<a id="a-EJ"></a>行、<a id="a-EK"></a>识所作，<a id="a-EL"></a>广说乃至非一切智所作，<a id="a-EM"></a>非道相智、<a id="a-EN"></a>一切相智所作。<a id="a-EO"></a>天子当知，<a id="a-EP"></a>如是诸相，<a id="a-EQ"></a>非天所作、<a id="a-ER"></a>非非天所作，<a id="a-ES"></a>非人所作、<a id="a-ET"></a>非非人所作，<a id="a-EU"></a>非有漏、<a id="a-EV"></a>非无漏，<a id="a-EW"></a>非世间、<a id="a-EX"></a>非出世间，<a id="a-EY"></a>非有为、<a id="a-EZ"></a>非无为，<a id="a-Ea"></a>无所系属，<a id="a-Eb"></a>不可宣说。</p>
  <p id="aEc">“天子当知，<a id="a-Ed"></a>甚深般若波罗蜜多远离众相，<a id="a-Ee"></a>不应问言甚深般若波罗蜜多以何为相。<a id="a-Ef"></a>汝诸天子，<a id="a-Eg"></a>于意云何？<a id="a-Eh"></a>设有问言虚空何相，<a id="a-Ei"></a>如是发问为正问不？<a id="a-Ej"></a>”</p>
  <p id="aEk">诸天子曰：<a id="a-El"></a>“不也，<a id="a-Em"></a>世尊。<a id="a-En"></a>何以故？<a id="a-Eo"></a>虚空无体、<a id="a-Ep"></a>无相、<a id="a-Eq"></a>无为，<a id="a-Er"></a>不应问故。<a id="a-Es"></a>”</p>
  <p id="aEt">佛告天子：<a id="a-Eu"></a>“甚深般若波罗蜜多亦复如是，<a id="a-Ev"></a>不应为问。<a id="a-Ew"></a>然诸法相，<a id="a-Ex"></a>有佛无佛，<a id="a-Ey"></a>法界法尔。<a id="a-Ez"></a>佛于此相如实觉知，<a id="a-F0"></a>故名如来、<a id="a-F1"></a>应、<a id="a-F2"></a>正等觉。<a id="a-F3"></a>”</p>
  <p id="aF4">时，<a id="a-F5"></a>诸天子复白佛言：<a id="a-F6"></a>“如来所觉如是诸相，<a id="a-F7"></a>极为甚深，<a id="a-F8"></a>难见难觉。<a id="a-F9"></a>如来现觉如是相故，<a id="a-FA"></a>于一切法无礙智转。<a id="a-FB"></a>一切如来、<a id="a-FC"></a>应、<a id="a-FD"></a>正等觉住如是相，<a id="a-FE"></a>分别开示甚深般若波罗蜜多，<a id="a-FF"></a>为诸有情集诸法相方便开示，<a id="a-FG"></a>令于般若波罗蜜多得无礙智。</p>
  <p id="aFH">“希有，<a id="a-FI"></a>世尊！<a id="a-FJ"></a>甚深般若波罗蜜多是诸如来、<a id="a-FK"></a>应、<a id="a-FL"></a>正等觉常所行处。<a id="a-FM"></a>一切如来、<a id="a-FN"></a>应、<a id="a-FO"></a>正等觉行是处故，<a id="a-FP"></a>证得无上正等菩提，<a id="a-FQ"></a>为诸有情分别开示一切法相，<a id="a-FR"></a>所谓分别开示色相，<a id="a-FS"></a>分别开示受、<a id="a-FT"></a>想、<a id="a-FU"></a>行、<a id="a-FV"></a>识相，<a id="a-FW"></a>广说乃至分别开示一切智相，<a id="a-FX"></a>分别开示道相智、<a id="a-FY"></a>一切相智相。<a id="a-FZ"></a>”</p>
  <p id="aFa">尔时，<a id="a-Fb"></a>佛告诸天子言：<a id="a-Fc"></a>“如是，<a id="a-Fd"></a>如是，<a id="a-Fe"></a>如汝所说。<a id="a-Ff"></a>天子当知，<a id="a-Fg"></a>一切法相，<a id="a-Fh"></a>如来如实觉为无相，<a id="a-Fi"></a>所谓：<a id="a-Fj"></a>变礙是色相，<a id="a-Fk"></a>领纳是受相，<a id="a-Fl"></a>取像是想相，<a id="a-Fm"></a>造作是行相，<a id="a-Fn"></a>了别是识相，<a id="a-Fo"></a>如来如实觉为无相；<a id="a-Fp"></a>苦恼聚是蕴相，<a id="a-Fq"></a>生长门是处相，<a id="a-Fr"></a>多毒害是界相，<a id="a-Fs"></a>如来如实觉为无相；<a id="a-Ft"></a>能惠舍是布施相，<a id="a-Fu"></a>无热恼是净戒相，<a id="a-Fv"></a>不忿恚是安忍相，<a id="a-Fw"></a>不可伏是精进相，<a id="a-Fx"></a>无散乱是静虑相，<a id="a-Fy"></a>无执著是般若相，<a id="a-Fz"></a>如来如实觉为无相；<a id="a-G0"></a>无所有是内空等相，<a id="a-G1"></a>不颠倒是真如等相，<a id="a-G2"></a>不虚妄是四圣谛相，<a id="a-G3"></a>如来如实觉为无相；<a id="a-G4"></a>无扰恼是四静虑相，<a id="a-G5"></a>无限礙是四无量相，<a id="a-G6"></a>无喧杂是四无色定相，<a id="a-G7"></a>如来如实觉为无相；<a id="a-G8"></a>无系缚是八解脱相，<a id="a-G9"></a>不散乱是九次第定相，<a id="a-GA"></a>能出离是三十七菩提分法相，<a id="a-GB"></a>如来如实觉为无相；<a id="a-GC"></a>能远离是空解脱门相，<a id="a-GD"></a>无取著是无相解脱门相，<a id="a-GE"></a>厌众苦是无愿解脱门相，<a id="a-GF"></a>如来如实觉为无相；<a id="a-GG"></a>摄净位是三乘十地相，<a id="a-GH"></a>趣大觉是菩萨十地相，<a id="a-GI"></a>如来如实觉为无相；<a id="a-GJ"></a>能观照是五眼相，<a id="a-GK"></a>无滞礙是六神通相，<a id="a-GL"></a>如来如实觉为无相；<a id="a-GM"></a>难屈伏是如来十力相，<a id="a-GN"></a>无怯惧是四无所畏相，<a id="a-GO"></a>无断绝是四无礙解相，<a id="a-GP"></a>与利乐是大慈相，<a id="a-GQ"></a>拔衰苦是大悲相，<a id="a-GR"></a>庆善事是大喜相，<a id="a-GS"></a>弃喧杂是大舍相，<a id="a-GT"></a>不可夺是十八佛不共法相，<a id="a-GU"></a>如来如实觉为无相；<a id="a-GV"></a>能严饰是相好相，<a id="a-GW"></a>能忆念是无忘失法相，<a id="a-GX"></a>无所执是恒住舍性相，<a id="a-GY"></a>如来如实觉为无相；<a id="a-GZ"></a>遍摄持是一切陀罗尼门相，<a id="a-Ga"></a>遍摄受是一切三摩地门相，<a id="a-Gb"></a>如来如实觉为无相；<a id="a-Gc"></a>善受教是声闻乘果相，<a id="a-Gd"></a>自开悟是独觉菩提相，<a id="a-Ge"></a>趣大果是菩萨摩诃萨行相，<a id="a-Gf"></a>具大用是诸佛无上正等菩提相，<a id="a-Gg"></a>如来如实觉为无相；<a id="a-Gh"></a>现正等觉是一切智相，<a id="a-Gi"></a>极善通达是道相智相，<a id="a-Gj"></a>现等别觉是一切相智相，<a id="a-Gk"></a>如来如实觉为无相。</p>
  <p id="aGl">“天子当知，<a id="a-Gm"></a>一切如来、<a id="a-Gn"></a>应、<a id="a-Go"></a>正等觉于如是等一切法相，<a id="a-Gp"></a>皆能如实觉为无相。<a id="a-Gq"></a>由此因缘，<a id="a-Gr"></a>我说诸佛得无礙智，<a id="a-Gs"></a>无与等者。<a id="a-Gt"></a>”</p>
  <p id="aGu">尔时，<a id="a-Gv"></a>佛告具寿善现：<a id="a-Gw"></a>“甚深般若波罗蜜多是诸佛母，<a id="a-Gx"></a>能示世间诸法实相。<a id="a-Gy"></a>是故如来、<a id="a-Gz"></a>应、<a id="a-H0"></a>正等觉依法而住，<a id="a-H1"></a>供养恭敬、<a id="a-H2"></a>尊重赞叹、<a id="a-H3"></a>摄受护持所依住法，<a id="a-H4"></a>此法即是甚深般若波罗蜜多。<a id="a-H5"></a>一切如来、<a id="a-H6"></a>应、<a id="a-H7"></a>正等觉无不依止甚深般若波罗蜜多，<a id="a-H8"></a>供养恭敬、<a id="a-H9"></a>尊重赞叹、<a id="a-HA"></a>摄受护持。<a id="a-HB"></a>所以者何？<a id="a-HC"></a>甚深般若波罗蜜多能生诸佛，<a id="a-HD"></a>能与诸佛作所依处，<a id="a-HE"></a>能示世间诸法实相。</p>
  <p id="aHF">“善现当知，<a id="a-HG"></a>一切如来、<a id="a-HH"></a>应、<a id="a-HI"></a>正等觉是知恩者、<a id="a-HJ"></a>能报恩者。<a id="a-HK"></a>若有问言：<a id="a-HL"></a>‘谁是知恩能报恩者？<a id="a-HM"></a>’应正答言：<a id="a-HN"></a>‘佛是知恩能报恩者。<a id="a-HO"></a>’何以故？<a id="a-HP"></a>一切世间知恩报恩，<a id="a-HQ"></a>无过佛故。<a id="a-HR"></a>”</p>
  <p id="aHS">具寿善现即白佛言：<a id="a-HT"></a>“云何如来、<a id="a-HU"></a>应、<a id="a-HV"></a>正等觉知恩报恩？<a id="a-HW"></a>”</p>
  <p id="aHX">佛告善现：<a id="a-HY"></a>“一切如来、<a id="a-HZ"></a>应、<a id="a-Ha"></a>正等觉，<a id="a-Hb"></a>乘如是乘，<a id="a-Hc"></a>行如是道，<a id="a-Hd"></a>来至无上正等菩提。<a id="a-He"></a>得菩提已，<a id="a-Hf"></a>于一切时供养恭敬、<a id="a-Hg"></a>尊重赞叹、<a id="a-Hh"></a>摄受护持是乘、<a id="a-Hi"></a>是道，<a id="a-Hj"></a>曾无暂废。<a id="a-Hk"></a>此乘、<a id="a-Hl"></a>此道，<a id="a-Hm"></a>当知即是甚深般若波罗蜜多。<a id="a-Hn"></a>是名如来、<a id="a-Ho"></a>应、<a id="a-Hp"></a>正等觉知恩报恩。</p>
  <p id="aHq">“复次，<a id="a-Hr"></a>善现，<a id="a-Hs"></a>一切如来、<a id="a-Ht"></a>应、<a id="a-Hu"></a>正等觉，<a id="a-Hv"></a>无不皆依甚深般若波罗蜜多，<a id="a-Hw"></a>于诸有相及无相法皆现等觉无实作用，<a id="a-Hx"></a>以能作者无所有故。<a id="a-Hy"></a>一切如来、<a id="a-Hz"></a>应、<a id="a-I0"></a>正等觉，<a id="a-I1"></a>无不皆依甚深般若波罗蜜多，<a id="a-I2"></a>于诸有相及无相法皆现等觉无所成办，<a id="a-I3"></a>以诸形质不可得故。<a id="a-I4"></a>善现当知，<a id="a-I5"></a>以诸如来、<a id="a-I6"></a>应、<a id="a-I7"></a>正等觉知依如是甚深般若波罗蜜多，<a id="a-I8"></a>能现等觉相、<a id="a-I9"></a>无相法皆无作用、<a id="a-IA"></a>无所成办，<a id="a-IB"></a>于一切时供养恭敬、<a id="a-IC"></a>尊重赞叹、<a id="a-ID"></a>摄受护持曾无间断，<a id="a-IE"></a>故名真实知恩报恩。</p>
  <p id="aIF">“复次，<a id="a-IG"></a>善现，<a id="a-IH"></a>一切如来、<a id="a-II"></a>应、<a id="a-IJ"></a>正等觉，<a id="a-IK"></a>无不皆依甚深般若波罗蜜多，<a id="a-IL"></a>于一切法无作、<a id="a-IM"></a>无成、<a id="a-IN"></a>无生智转，<a id="a-IO"></a>复能知此无转因缘。<a id="a-IP"></a>是故应知，<a id="a-IQ"></a>甚深般若波罗蜜多能生如来、<a id="a-IR"></a>应、<a id="a-IS"></a>正等觉，<a id="a-IT"></a>亦能如实示世间相。<a id="a-IU"></a>”</p>
  <p id="aIV">具寿善现便白佛言：<a id="a-IW"></a>“如来常说一切法性无生无起、<a id="a-IX"></a>无知无见，<a id="a-IY"></a>如何可说甚深般若波罗蜜多能生诸佛，<a id="a-IZ"></a>是诸佛母，<a id="a-Ia"></a>亦能如实示世间相？<a id="a-Ib"></a>”</p>
  <p id="aIc">佛告善现：<a id="a-Id"></a>“如是，<a id="a-Ie"></a>如是，<a id="a-If"></a>如汝所说，<a id="a-Ig"></a>一切法性无生无起、<a id="a-Ih"></a>无知无见。<a id="a-Ii"></a>依世俗说，<a id="a-Ij"></a>甚深般若波罗蜜多能生诸佛，<a id="a-Ik"></a>是诸佛母，<a id="a-Il"></a>亦能如实示世间相。<a id="a-Im"></a>”</p>
  <p id="aIn">具寿善现复白佛言：<a id="a-Io"></a>“云何诸法无生无起、<a id="a-Ip"></a>无知无见？<a id="a-Iq"></a>”</p>
  <p id="aIr">佛告善现：<a id="a-Is"></a>“以一切法空无所有，<a id="a-It"></a>皆不自在、<a id="a-Iu"></a>虚诳不坚故，<a id="a-Iv"></a>一切法无生无起、<a id="a-Iw"></a>无知无见。<a id="a-Ix"></a>复次，<a id="a-Iy"></a>善现，<a id="a-Iz"></a>一切法性无所依止、<a id="a-J0"></a>无所系属，<a id="a-J1"></a>由此因缘，<a id="a-J2"></a>无生无起、<a id="a-J3"></a>无知无见。<a id="a-J4"></a>善现当知，<a id="a-J5"></a>甚深般若波罗蜜多虽能生佛，<a id="a-J6"></a>示世间相，<a id="a-J7"></a>而无所生亦无所示。</p>
  <p id="aJ8">“善现当知，<a id="a-J9"></a>甚深般若波罗蜜多，<a id="a-JA"></a>不见色故名示色相，<a id="a-JB"></a>不见受、<a id="a-JC"></a>想、<a id="a-JD"></a>行、<a id="a-JE"></a>识故名示受、<a id="a-JF"></a>想、<a id="a-JG"></a>行、<a id="a-JH"></a>识相，<a id="a-JI"></a>广说乃至不见一切智故名示一切智相，<a id="a-JJ"></a>不见道相智、<a id="a-JK"></a>一切相智故名示道相智、<a id="a-JL"></a>一切相智相。<a id="a-JM"></a>善现当知，<a id="a-JN"></a>由如是义，<a id="a-JO"></a>甚深般若波罗蜜多，<a id="a-JP"></a>能示世间诸法实相，<a id="a-JQ"></a>能生诸佛，<a id="a-JR"></a>名诸佛母。<a id="a-JS"></a>”</p>
  <p id="aJT">具寿善现复白佛言：<a id="a-JU"></a>“云何如是甚深般若波罗蜜多，<a id="a-JV"></a>不见色故名示色相，<a id="a-JW"></a>不见受、<a id="a-JX"></a>想、<a id="a-JY"></a>行、<a id="a-JZ"></a>识故名示受、<a id="a-Ja"></a>想、<a id="a-Jb"></a>行、<a id="a-Jc"></a>识相，<a id="a-Jd"></a>广说乃至不见一切智故名示一切智相，<a id="a-Je"></a>不见道相智、<a id="a-Jf"></a>一切相智故名示道相智、<a id="a-Jg"></a>一切相智相？<a id="a-Jh"></a>”</p>
  <p id="aJi">佛告善现：<a id="a-Jj"></a>“甚深般若波罗蜜多，<a id="a-Jk"></a>由不缘色而生于识，<a id="a-Jl"></a>是为不见色故名示色相，<a id="a-Jm"></a>广说乃至由不缘一切相智而生于识，<a id="a-Jn"></a>是为不见一切相智故名示一切相智相。<a id="a-Jo"></a>善现当知，<a id="a-Jp"></a>由如是义，<a id="a-Jq"></a>甚深般若波罗蜜多，<a id="a-Jr"></a>能示世间诸法实相，<a id="a-Js"></a>能生诸佛，<a id="a-Jt"></a>名诸佛母。</p>
  <p id="aJu">“复次，<a id="a-Jv"></a>善现，<a id="a-Jw"></a>甚深般若波罗蜜多，<a id="a-Jx"></a>能为诸佛显世间空，<a id="a-Jy"></a>故名佛母，<a id="a-Jz"></a>能示诸佛世间实相。<a id="a-K0"></a>”</p>
  <p id="aK1">具寿善现即白佛言：<a id="a-K2"></a>“云何般若波罗蜜多，<a id="a-K3"></a>能为诸佛显世间空？<a id="a-K4"></a>”</p>
  <p id="aK5">佛告善现：<a id="a-K6"></a>“甚深般若波罗蜜多，<a id="a-K7"></a>能为诸佛显五蕴世间空，<a id="a-K8"></a>显十二处世间空，<a id="a-K9"></a>显十八界世间空，<a id="a-KA"></a>显六触世间空，<a id="a-KB"></a>显六受世间空，<a id="a-KC"></a>显六界世间空，<a id="a-KD"></a>显四缘世间空，<a id="a-KE"></a>显十二支缘起世间空，<a id="a-KF"></a>显我见为根本六十二见世间空，<a id="a-KG"></a>显十善业道世间空，<a id="a-KH"></a>显四静虑、<a id="a-KI"></a>四无量、<a id="a-KJ"></a>四无色定世间空，<a id="a-KK"></a>显六波罗蜜多世间空，<a id="a-KL"></a>显内空乃至无性自性空世间空，<a id="a-KM"></a>显苦、<a id="a-KN"></a>集、<a id="a-KO"></a>灭、<a id="a-KP"></a>道世间空，<a id="a-KQ"></a>显三十七菩提分法世间空，<a id="a-KR"></a>显八解脱、<a id="a-KS"></a>八胜处、<a id="a-KT"></a>九次第定、<a id="a-KU"></a>十遍处世间空，<a id="a-KV"></a>显空、<a id="a-KW"></a>无相、<a id="a-KX"></a>无愿解脱门世间空，<a id="a-KY"></a>显三乘十地世间空，<a id="a-KZ"></a>显菩萨十地世间空，<a id="a-Ka"></a>显一切陀罗尼门、<a id="a-Kb"></a>三摩地门世间空，<a id="a-Kc"></a>显五眼、<a id="a-Kd"></a>六神通世间空，<a id="a-Ke"></a>显如来十力、<a id="a-Kf"></a>四无所畏、<a id="a-Kg"></a>四无礙解、<a id="a-Kh"></a>十八佛不共法世间空，<a id="a-Ki"></a>显大慈、<a id="a-Kj"></a>大悲、<a id="a-Kk"></a>大喜、<a id="a-Kl"></a>大舍世间空，<a id="a-Km"></a>显三十二大士相、<a id="a-Kn"></a>八十随好世间空，<a id="a-Ko"></a>显无忘失法、<a id="a-Kp"></a>恒住舍性世间空，<a id="a-Kq"></a>显预流果乃至独觉菩提世间空，<a id="a-Kr"></a>显一切菩萨摩诃萨行、<a id="a-Ks"></a>诸佛无上正等菩提世间空，<a id="a-Kt"></a>显一切智、<a id="a-Ku"></a>道相智、<a id="a-Kv"></a>一切相智世间空。<a id="a-Kw"></a>如是，<a id="a-Kx"></a>善现，<a id="a-Ky"></a>甚深般若波罗蜜多，<a id="a-Kz"></a>能为诸佛显世间空，<a id="a-L0"></a>故名佛母，<a id="a-L1"></a>能示诸佛世间实相。</p>
  <p id="aL2">“复次，<a id="a-L3"></a>善现，<a id="a-L4"></a>佛因般若波罗蜜多，<a id="a-L5"></a>能为世间显色世间空，<a id="a-L6"></a>乃至显一切相智世间空，<a id="a-L7"></a>令诸世间受世间空、<a id="a-L8"></a>想世间空、<a id="a-L9"></a>思世间空、<a id="a-LA"></a>识世间空。<a id="a-LB"></a>如是，<a id="a-LC"></a>善现，<a id="a-LD"></a>甚深般若波罗蜜多，<a id="a-LE"></a>能为诸佛显世间空，<a id="a-LF"></a>故名佛母，<a id="a-LG"></a>能示诸佛世间实相。</p>
  <p id="aLH">“复次，<a id="a-LI"></a>善现，<a id="a-LJ"></a>甚深般若波罗蜜多，<a id="a-LK"></a>能示诸佛世间空相。<a id="a-LL"></a>云何示诸佛世间空相？<a id="a-LM"></a>谓令如来、<a id="a-LN"></a>应、<a id="a-LO"></a>正等觉见色世间空，<a id="a-LP"></a>乃至见一切相智世间空。<a id="a-LQ"></a>如是，<a id="a-LR"></a>善现，<a id="a-LS"></a>甚深般若波罗蜜多，<a id="a-LT"></a>能示诸佛世间空相。</p>
  <p id="aLU">“复次，<a id="a-LV"></a>善现，<a id="a-LW"></a>甚深般若波罗蜜多，<a id="a-LX"></a>能示诸佛世间不可思议相。<a id="a-LY"></a>云何示诸佛世间不可思议相？<a id="a-LZ"></a>谓示如来、<a id="a-La"></a>应、<a id="a-Lb"></a>正等觉色世间不可思议相，<a id="a-Lc"></a>乃至一切相智世间不可思议相。<a id="a-Ld"></a>如是，<a id="a-Le"></a>善现，<a id="a-Lf"></a>甚深般若波罗蜜多，<a id="a-Lg"></a>能示诸佛世间不可思议相。</p>
  <p id="aLh">“复次，<a id="a-Li"></a>善现，<a id="a-Lj"></a>甚深般若波罗蜜多，<a id="a-Lk"></a>能示诸佛世间远离相。<a id="a-Ll"></a>云何能示诸佛世间远离相？<a id="a-Lm"></a>谓示如来、<a id="a-Ln"></a>应、<a id="a-Lo"></a>正等觉色世间远离相，<a id="a-Lp"></a>乃至一切相智世间远离相。<a id="a-Lq"></a>如是，<a id="a-Lr"></a>善现，<a id="a-Ls"></a>甚深般若波罗蜜多，<a id="a-Lt"></a>能示诸佛世间远离相。</p>
  <p id="aLu">“复次，<a id="a-Lv"></a>善现，<a id="a-Lw"></a>甚深般若波罗蜜多，<a id="a-Lx"></a>能示诸佛世间寂静相。<a id="a-Ly"></a>云何能示诸佛世间寂静相？<a id="a-Lz"></a>谓示如来、<a id="a-M0"></a>应、<a id="a-M1"></a>正等觉色世间寂静相，<a id="a-M2"></a>乃至一切相智世间寂静相。<a id="a-M3"></a>如是，<a id="a-M4"></a>善现，<a id="a-M5"></a>甚深般若波罗蜜多，<a id="a-M6"></a>能示诸佛世间寂静相。</p>
  <p id="aM7">“复次，<a id="a-M8"></a>善现，<a id="a-M9"></a>甚深般若波罗蜜多，<a id="a-MA"></a>能示诸佛世间毕竟空相。<a id="a-MB"></a>云何能示诸佛世间毕竟空相？<a id="a-MC"></a>谓示如来、<a id="a-MD"></a>应、<a id="a-ME"></a>正等觉色世间毕竟空相，<a id="a-MF"></a>乃至一切相智世间毕竟空相。<a id="a-MG"></a>如是，<a id="a-MH"></a>善现，<a id="a-MI"></a>甚深般若波罗蜜多，<a id="a-MJ"></a>能示诸佛世间毕竟空相。</p>
  <p id="aMK">“复次，<a id="a-ML"></a>善现，<a id="a-MM"></a>甚深般若波罗蜜多，<a id="a-MN"></a>能示诸佛世间无性空相。<a id="a-MO"></a>云何能示诸佛世间无性空相？<a id="a-MP"></a>谓示如来、<a id="a-MQ"></a>应、<a id="a-MR"></a>正等觉色世间无性空相，<a id="a-MS"></a>乃至一切相智世间无性空相。<a id="a-MT"></a>如是，<a id="a-MU"></a>善现，<a id="a-MV"></a>甚深般若波罗蜜多，<a id="a-MW"></a>能示诸佛世间无性空相。</p>
  <p id="aMX">“复次，<a id="a-MY"></a>善现，<a id="a-MZ"></a>甚深般若波罗蜜多，<a id="a-Ma"></a>能示诸佛世间自性空相。<a id="a-Mb"></a>云何能示诸佛世间自性空相？<a id="a-Mc"></a>谓示如来、<a id="a-Md"></a>应、<a id="a-Me"></a>正等觉色世间自性空相，<a id="a-Mf"></a>乃至一切相智世间自性空相。<a id="a-Mg"></a>如是，<a id="a-Mh"></a>善现，<a id="a-Mi"></a>甚深般若波罗蜜多，<a id="a-Mj"></a>能示诸佛世间自性空相。</p>
  <p id="aMk">“复次，<a id="a-Ml"></a>善现，<a id="a-Mm"></a>甚深般若波罗蜜多，<a id="a-Mn"></a>能示诸佛世间无性自性空相。<a id="a-Mo"></a>云何能示诸佛世间无性自性空相？<a id="a-Mp"></a>谓示如来、<a id="a-Mq"></a>应、<a id="a-Mr"></a>正等觉色世间无性自性空相，<a id="a-Ms"></a>乃至一切相智世间无性自性空相。<a id="a-Mt"></a>如是，<a id="a-Mu"></a>善现，<a id="a-Mv"></a>甚深般若波罗蜜多，<a id="a-Mw"></a>能示诸佛世间无性自性空相。</p>
  <p id="aMx">“复次，<a id="a-My"></a>善现，<a id="a-Mz"></a>甚深般若波罗蜜多，<a id="a-N0"></a>能示诸佛世间纯空相。<a id="a-N1"></a>云何能示诸佛世间纯空相？<a id="a-N2"></a>谓示如来、<a id="a-N3"></a>应、<a id="a-N4"></a>正等觉色世间纯空相，<a id="a-N5"></a>乃至一切相智世间纯空相。<a id="a-N6"></a>如是，<a id="a-N7"></a>善现，<a id="a-N8"></a>甚深般若波罗蜜多，<a id="a-N9"></a>能示诸佛世间纯空相。</p>
  <p id="aNA">“善现当知，<a id="a-NB"></a>由如是义，<a id="a-NC"></a>甚深般若波罗蜜多，<a id="a-ND"></a>能示诸佛世间实相。</p>
  <p id="aNE">“复次，<a id="a-NF"></a>善现，<a id="a-NG"></a>甚深般若波罗蜜多，<a id="a-NH"></a>能示诸佛世间相者，<a id="a-NI"></a>谓令不起此世间想、<a id="a-NJ"></a>他世间想。<a id="a-NK"></a>所以者何？<a id="a-NL"></a>以实无法可起此世、<a id="a-NM"></a>他世想故。<a id="a-NN"></a>”</p>
 </body>
</html>