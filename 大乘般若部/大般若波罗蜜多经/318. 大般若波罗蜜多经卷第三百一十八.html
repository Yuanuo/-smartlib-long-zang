<!doctype html>
<html id="z3IBSwa57" data-ver="1712">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百一十八</h1>
  <h2 id="a2">初分趣智品第四十六之三</h2>
  <p id="a3">时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>如佛所说‘若菩萨摩诃萨相续随顺趣向临入空、<a id="a-7"></a>无相、<a id="a-8"></a>无愿、<a id="a-9"></a>虚空、<a id="a-A"></a>无所有、<a id="a-B"></a>无生无灭、<a id="a-C"></a>无染无净、<a id="a-D"></a>真如、<a id="a-E"></a>法界、<a id="a-F"></a>法性、<a id="a-G"></a>不虚妄性、<a id="a-H"></a>不变异性、<a id="a-I"></a>平等性、<a id="a-J"></a>离生性、<a id="a-K"></a>法定、<a id="a-L"></a>法住、<a id="a-M"></a>实际、<a id="a-N"></a>虚空界、<a id="a-O"></a>不思议界、<a id="a-P"></a>无造作、<a id="a-Q"></a>幻、<a id="a-R"></a>梦、<a id="a-S"></a>响、<a id="a-T"></a>像、<a id="a-U"></a>光影、<a id="a-V"></a>阳焰、<a id="a-W"></a>变化事、<a id="a-X"></a>寻香城，<a id="a-Y"></a>行深般若波罗蜜多，<a id="a-Z"></a>是为菩萨摩诃萨相续随顺趣向临入一切智智，<a id="a-a"></a>行深般若波罗蜜多’者，<a id="a-b"></a>世尊，<a id="a-c"></a>是菩萨摩诃萨为行色不？<a id="a-d"></a>为行受、<a id="a-e"></a>想、<a id="a-f"></a>行、<a id="a-g"></a>识不？</p>
  <p id="ah">“世尊，<a id="a-i"></a>是菩萨摩诃萨为行眼处不？<a id="a-j"></a>为行耳、<a id="a-k"></a>鼻、<a id="a-l"></a>舌、<a id="a-m"></a>身、<a id="a-n"></a>意处不？</p>
  <p id="ao">“世尊，<a id="a-p"></a>是菩萨摩诃萨为行色处不？<a id="a-q"></a>为行声、<a id="a-r"></a>香、<a id="a-s"></a>味、<a id="a-t"></a>触、<a id="a-u"></a>法处不？</p>
  <p id="av">“世尊，<a id="a-w"></a>是菩萨摩诃萨为行眼界不？<a id="a-x"></a>为行耳、<a id="a-y"></a>鼻、<a id="a-z"></a>舌、<a id="a-10"></a>身、<a id="a-11"></a>意界不？</p>
  <p id="a12">“世尊，<a id="a-13"></a>是菩萨摩诃萨为行色界不？<a id="a-14"></a>为行声、<a id="a-15"></a>香、<a id="a-16"></a>味、<a id="a-17"></a>触、<a id="a-18"></a>法界不？</p>
  <p id="a19">“世尊，<a id="a-1A"></a>是菩萨摩诃萨为行眼识界不？<a id="a-1B"></a>为行耳、<a id="a-1C"></a>鼻、<a id="a-1D"></a>舌、<a id="a-1E"></a>身、<a id="a-1F"></a>意识界不？</p>
  <p id="a1G">“世尊，<a id="a-1H"></a>是菩萨摩诃萨为行眼触不？<a id="a-1I"></a>为行耳、<a id="a-1J"></a>鼻、<a id="a-1K"></a>舌、<a id="a-1L"></a>身、<a id="a-1M"></a>意触不？</p>
  <p id="a1N">“世尊，<a id="a-1O"></a>是菩萨摩诃萨为行眼触为缘所生诸受不？<a id="a-1P"></a>为行耳、<a id="a-1Q"></a>鼻、<a id="a-1R"></a>舌、<a id="a-1S"></a>身、<a id="a-1T"></a>意触为缘所生诸受不？</p>
  <p id="a1U">“世尊，<a id="a-1V"></a>是菩萨摩诃萨为行地界不？<a id="a-1W"></a>为行水、<a id="a-1X"></a>火、<a id="a-1Y"></a>风、<a id="a-1Z"></a>空、<a id="a-1a"></a>识界不？</p>
  <p id="a1b">“世尊，<a id="a-1c"></a>是菩萨摩诃萨为行无明不？<a id="a-1d"></a>为行行、<a id="a-1e"></a>识、<a id="a-1f"></a>名色、<a id="a-1g"></a>六处、<a id="a-1h"></a>触、<a id="a-1i"></a>受、<a id="a-1j"></a>爱、<a id="a-1k"></a>取、<a id="a-1l"></a>有、<a id="a-1m"></a>生、<a id="a-1n"></a>老死不？</p>
  <p id="a1o">“世尊，<a id="a-1p"></a>是菩萨摩诃萨为行布施波罗蜜多不？<a id="a-1q"></a>为行净戒、<a id="a-1r"></a>安忍、<a id="a-1s"></a>精进、<a id="a-1t"></a>静虑、<a id="a-1u"></a>般若波罗蜜多不？</p>
  <p id="a1v">“世尊，<a id="a-1w"></a>是菩萨摩诃萨为行内空不？<a id="a-1x"></a>为行外空、<a id="a-1y"></a>内外空、<a id="a-1z"></a>空空、<a id="a-20"></a>大空、<a id="a-21"></a>胜义空、<a id="a-22"></a>有为空、<a id="a-23"></a>无为空、<a id="a-24"></a>毕竟空、<a id="a-25"></a>无际空、<a id="a-26"></a>散空、<a id="a-27"></a>无变异空、<a id="a-28"></a>本性空、<a id="a-29"></a>自相空、<a id="a-2A"></a>共相空、<a id="a-2B"></a>一切法空、<a id="a-2C"></a>不可得空、<a id="a-2D"></a>无性空、<a id="a-2E"></a>自性空、<a id="a-2F"></a>无性自性空不？</p>
  <p id="a2G">“世尊，<a id="a-2H"></a>是菩萨摩诃萨为行真如不？<a id="a-2I"></a>为行法界、<a id="a-2J"></a>法性、<a id="a-2K"></a>不虚妄性、<a id="a-2L"></a>不变异性、<a id="a-2M"></a>平等性、<a id="a-2N"></a>离生性、<a id="a-2O"></a>法定、<a id="a-2P"></a>法住、<a id="a-2Q"></a>实际、<a id="a-2R"></a>虚空界、<a id="a-2S"></a>不思议界不？</p>
  <p id="a2T">“世尊，<a id="a-2U"></a>是菩萨摩诃萨为行四念住不？<a id="a-2V"></a>为行四正断、<a id="a-2W"></a>四神足、<a id="a-2X"></a>五根、<a id="a-2Y"></a>五力、<a id="a-2Z"></a>七等觉支、<a id="a-2a"></a>八圣道支不？</p>
  <p id="a2b">“世尊，<a id="a-2c"></a>是菩萨摩诃萨为行苦圣谛不？<a id="a-2d"></a>为行集、<a id="a-2e"></a>灭、<a id="a-2f"></a>道圣谛不？</p>
  <p id="a2g">“世尊，<a id="a-2h"></a>是菩萨摩诃萨为行四静虑不？</p>
  <p id="a2i">“世尊，<a id="a-2j"></a>是菩萨摩诃萨为行四无量不？</p>
  <p id="a2k">“世尊，<a id="a-2l"></a>是菩萨摩诃萨为行四无色定不？</p>
  <p id="a2m">“世尊，<a id="a-2n"></a>是菩萨摩诃萨为行八解脱不？</p>
  <p id="a2o">“世尊，<a id="a-2p"></a>是菩萨摩诃萨为行八胜处不？</p>
  <p id="a2q">“世尊，<a id="a-2r"></a>是菩萨摩诃萨为行九次第定不？</p>
  <p id="a2s">“世尊，<a id="a-2t"></a>是菩萨摩诃萨为行十遍处不？</p>
  <p id="a2u">“世尊，<a id="a-2v"></a>是菩萨摩诃萨为行空解脱门不？<a id="a-2w"></a>为行无相、<a id="a-2x"></a>无愿解脱门不？</p>
  <p id="a2y">“世尊，<a id="a-2z"></a>是菩萨摩诃萨为行五眼不？</p>
  <p id="a30">“世尊，<a id="a-31"></a>是菩萨摩诃萨为行六神通不？</p>
  <p id="a32">“世尊，<a id="a-33"></a>是菩萨摩诃萨为行三摩地门不？</p>
  <p id="a34">“世尊，<a id="a-35"></a>是菩萨摩诃萨为行陀罗尼门不？</p>
  <p id="a36">“世尊，<a id="a-37"></a>是菩萨摩诃萨为行佛十力不？<a id="a-38"></a>为行四无所畏、<a id="a-39"></a>四无礙解、<a id="a-3A"></a>大慈、<a id="a-3B"></a>大悲、<a id="a-3C"></a>大喜、<a id="a-3D"></a>大舍、<a id="a-3E"></a>十八佛不共法不？</p>
  <p id="a3F">“世尊，<a id="a-3G"></a>是菩萨摩诃萨为行一切智不？<a id="a-3H"></a>为行道相智、<a id="a-3I"></a>一切相智不？<a id="a-3J"></a>”</p>
  <p id="a3K">佛言：<a id="a-3L"></a>“善现，<a id="a-3M"></a>是菩萨摩诃萨不行色，<a id="a-3N"></a>不行受、<a id="a-3O"></a>想、<a id="a-3P"></a>行、<a id="a-3Q"></a>识。</p>
  <p id="a3R">“善现，<a id="a-3S"></a>是菩萨摩诃萨不行眼处，<a id="a-3T"></a>不行耳、<a id="a-3U"></a>鼻、<a id="a-3V"></a>舌、<a id="a-3W"></a>身、<a id="a-3X"></a>意处。</p>
  <p id="a3Y">“善现，<a id="a-3Z"></a>是菩萨摩诃萨不行色处，<a id="a-3a"></a>不行声、<a id="a-3b"></a>香、<a id="a-3c"></a>味、<a id="a-3d"></a>触、<a id="a-3e"></a>法处。</p>
  <p id="a3f">“善现，<a id="a-3g"></a>是菩萨摩诃萨不行眼界，<a id="a-3h"></a>不行耳、<a id="a-3i"></a>鼻、<a id="a-3j"></a>舌、<a id="a-3k"></a>身、<a id="a-3l"></a>意界。</p>
  <p id="a3m">“善现，<a id="a-3n"></a>是菩萨摩诃萨不行色界，<a id="a-3o"></a>不行声、<a id="a-3p"></a>香、<a id="a-3q"></a>味、<a id="a-3r"></a>触、<a id="a-3s"></a>法界。</p>
  <p id="a3t">“善现，<a id="a-3u"></a>是菩萨摩诃萨不行眼识界，<a id="a-3v"></a>不行耳、<a id="a-3w"></a>鼻、<a id="a-3x"></a>舌、<a id="a-3y"></a>身、<a id="a-3z"></a>意识界。</p>
  <p id="a40">“善现，<a id="a-41"></a>是菩萨摩诃萨不行眼触，<a id="a-42"></a>不行耳、<a id="a-43"></a>鼻、<a id="a-44"></a>舌、<a id="a-45"></a>身、<a id="a-46"></a>意触。</p>
  <p id="a47">“善现，<a id="a-48"></a>是菩萨摩诃萨不行眼触为缘所生诸受，<a id="a-49"></a>不行耳、<a id="a-4A"></a>鼻、<a id="a-4B"></a>舌、<a id="a-4C"></a>身、<a id="a-4D"></a>意触为缘所生诸受。</p>
  <p id="a4E">“善现，<a id="a-4F"></a>是菩萨摩诃萨不行地界，<a id="a-4G"></a>不行水、<a id="a-4H"></a>火、<a id="a-4I"></a>风、<a id="a-4J"></a>空、<a id="a-4K"></a>识界。</p>
  <p id="a4L">“善现，<a id="a-4M"></a>是菩萨摩诃萨不行无明，<a id="a-4N"></a>不行行、<a id="a-4O"></a>识、<a id="a-4P"></a>名色、<a id="a-4Q"></a>六处、<a id="a-4R"></a>触、<a id="a-4S"></a>受、<a id="a-4T"></a>爱、<a id="a-4U"></a>取、<a id="a-4V"></a>有、<a id="a-4W"></a>生、<a id="a-4X"></a>老死。</p>
  <p id="a4Y">“善现，<a id="a-4Z"></a>是菩萨摩诃萨不行布施波罗蜜多，<a id="a-4a"></a>不行净戒、<a id="a-4b"></a>安忍、<a id="a-4c"></a>精进、<a id="a-4d"></a>静虑、<a id="a-4e"></a>般若波罗蜜多。</p>
  <p id="a4f">“善现，<a id="a-4g"></a>是菩萨摩诃萨不行内空，<a id="a-4h"></a>不行外空、<a id="a-4i"></a>内外空、<a id="a-4j"></a>空空、<a id="a-4k"></a>大空、<a id="a-4l"></a>胜义空、<a id="a-4m"></a>有为空、<a id="a-4n"></a>无为空、<a id="a-4o"></a>毕竟空、<a id="a-4p"></a>无际空、<a id="a-4q"></a>散空、<a id="a-4r"></a>无变异空、<a id="a-4s"></a>本性空、<a id="a-4t"></a>自相空、<a id="a-4u"></a>共相空、<a id="a-4v"></a>一切法空、<a id="a-4w"></a>不可得空、<a id="a-4x"></a>无性空、<a id="a-4y"></a>自性空、<a id="a-4z"></a>无性自性空。</p>
  <p id="a50">“善现，<a id="a-51"></a>是菩萨摩诃萨不行真如，<a id="a-52"></a>不行法界、<a id="a-53"></a>法性、<a id="a-54"></a>不虚妄性、<a id="a-55"></a>不变异性、<a id="a-56"></a>平等性、<a id="a-57"></a>离生性、<a id="a-58"></a>法定、<a id="a-59"></a>法住、<a id="a-5A"></a>实际、<a id="a-5B"></a>虚空界、<a id="a-5C"></a>不思议界。</p>
  <p id="a5D">“善现，<a id="a-5E"></a>是菩萨摩诃萨不行四念住，<a id="a-5F"></a>不行四正断、<a id="a-5G"></a>四神足、<a id="a-5H"></a>五根、<a id="a-5I"></a>五力、<a id="a-5J"></a>七等觉支、<a id="a-5K"></a>八圣道支。</p>
  <p id="a5L">“善现，<a id="a-5M"></a>是菩萨摩诃萨不行苦圣谛，<a id="a-5N"></a>不行集、<a id="a-5O"></a>灭、<a id="a-5P"></a>道圣谛。</p>
  <p id="a5Q">“善现，<a id="a-5R"></a>是菩萨摩诃萨不行四静虑。</p>
  <p id="a5S">“善现，<a id="a-5T"></a>是菩萨摩诃萨不行四无量。</p>
  <p id="a5U">“善现，<a id="a-5V"></a>是菩萨摩诃萨不行四无色定。</p>
  <p id="a5W">“善现，<a id="a-5X"></a>是菩萨摩诃萨不行八解脱。</p>
  <p id="a5Y">“善现，<a id="a-5Z"></a>是菩萨摩诃萨不行八胜处。</p>
  <p id="a5a">“善现，<a id="a-5b"></a>是菩萨摩诃萨不行九次第定。</p>
  <p id="a5c">“善现，<a id="a-5d"></a>是菩萨摩诃萨不行十遍处。</p>
  <p id="a5e">“善现，<a id="a-5f"></a>是菩萨摩诃萨不行空解脱门，<a id="a-5g"></a>不行无相、<a id="a-5h"></a>无愿解脱门。</p>
  <p id="a5i">“善现，<a id="a-5j"></a>是菩萨摩诃萨不行五眼。</p>
  <p id="a5k">“善现，<a id="a-5l"></a>是菩萨摩诃萨不行六神通。</p>
  <p id="a5m">“善现，<a id="a-5n"></a>是菩萨摩诃萨不行三摩地门。</p>
  <p id="a5o">“善现，<a id="a-5p"></a>是菩萨摩诃萨不行陀罗尼门。</p>
  <p id="a5q">“善现，<a id="a-5r"></a>是菩萨摩诃萨不行佛十力，<a id="a-5s"></a>不行四无所畏、<a id="a-5t"></a>四无礙解、<a id="a-5u"></a>大慈、<a id="a-5v"></a>大悲、<a id="a-5w"></a>大喜、<a id="a-5x"></a>大舍、<a id="a-5y"></a>十八佛不共法。</p>
  <p id="a5z">“善现，<a id="a-60"></a>是菩萨摩诃萨不行一切智，<a id="a-61"></a>不行道相智、<a id="a-62"></a>一切相智。</p>
  <p id="a63">“所以者何？<a id="a-64"></a>善现，<a id="a-65"></a>是菩萨摩诃萨所随顺趣向临入一切智智，<a id="a-66"></a>无能作、<a id="a-67"></a>无能坏，<a id="a-68"></a>无所从来、<a id="a-69"></a>无所去处、<a id="a-6A"></a>亦无所住，<a id="a-6B"></a>无方无域、<a id="a-6C"></a>无数无量、<a id="a-6D"></a>无往无来。</p>
  <p id="a6E">“善现，<a id="a-6F"></a>如是一切智智，<a id="a-6G"></a>既无数量、<a id="a-6H"></a>往来可得，<a id="a-6I"></a>亦无能证。</p>
  <p id="a6J">“善现，<a id="a-6K"></a>如是一切智智，<a id="a-6L"></a>不可以色证，<a id="a-6M"></a>不可以受、<a id="a-6N"></a>想、<a id="a-6O"></a>行、<a id="a-6P"></a>识证。</p>
  <p id="a6Q">“善现，<a id="a-6R"></a>如是一切智智，<a id="a-6S"></a>不可以眼处证，<a id="a-6T"></a>不可以耳、<a id="a-6U"></a>鼻、<a id="a-6V"></a>舌、<a id="a-6W"></a>身、<a id="a-6X"></a>意处证。</p>
  <p id="a6Y">“善现，<a id="a-6Z"></a>如是一切智智，<a id="a-6a"></a>不可以色处证，<a id="a-6b"></a>不可以声、<a id="a-6c"></a>香、<a id="a-6d"></a>味、<a id="a-6e"></a>触、<a id="a-6f"></a>法处证。</p>
  <p id="a6g">“善现，<a id="a-6h"></a>如是一切智智，<a id="a-6i"></a>不可以眼界证，<a id="a-6j"></a>不可以耳、<a id="a-6k"></a>鼻、<a id="a-6l"></a>舌、<a id="a-6m"></a>身、<a id="a-6n"></a>意界证。</p>
  <p id="a6o">“善现，<a id="a-6p"></a>如是一切智智，<a id="a-6q"></a>不可以眼识界证，<a id="a-6r"></a>不可以耳、<a id="a-6s"></a>鼻、<a id="a-6t"></a>舌、<a id="a-6u"></a>身、<a id="a-6v"></a>意识界证。</p>
  <p id="a6w">“善现，<a id="a-6x"></a>如是一切智智，<a id="a-6y"></a>不可以眼触证，<a id="a-6z"></a>不可以耳、<a id="a-70"></a>鼻、<a id="a-71"></a>舌、<a id="a-72"></a>身、<a id="a-73"></a>意触证。</p>
  <p id="a74">“善现，<a id="a-75"></a>如是一切智智，<a id="a-76"></a>不可以眼触为缘所生诸受证，<a id="a-77"></a>不可以耳、<a id="a-78"></a>鼻、<a id="a-79"></a>舌、<a id="a-7A"></a>身、<a id="a-7B"></a>意触为缘所生诸受证。</p>
  <p id="a7C">“善现，<a id="a-7D"></a>如是一切智智，<a id="a-7E"></a>不可以地界证，<a id="a-7F"></a>不可以水、<a id="a-7G"></a>火、<a id="a-7H"></a>风、<a id="a-7I"></a>空、<a id="a-7J"></a>识界证。</p>
  <p id="a7K">“善现，<a id="a-7L"></a>如是一切智智，<a id="a-7M"></a>不可以无明证，<a id="a-7N"></a>不可以行、<a id="a-7O"></a>识、<a id="a-7P"></a>名色、<a id="a-7Q"></a>六处、<a id="a-7R"></a>触、<a id="a-7S"></a>受、<a id="a-7T"></a>爱、<a id="a-7U"></a>取、<a id="a-7V"></a>有、<a id="a-7W"></a>生、<a id="a-7X"></a>老死证。</p>
  <p id="a7Y">“善现，<a id="a-7Z"></a>如是一切智智，<a id="a-7a"></a>不可以布施波罗蜜多证，<a id="a-7b"></a>不可以净戒、<a id="a-7c"></a>安忍、<a id="a-7d"></a>精进、<a id="a-7e"></a>静虑、<a id="a-7f"></a>般若波罗蜜多证。</p>
  <p id="a7g">“善现，<a id="a-7h"></a>如是一切智智，<a id="a-7i"></a>不可以内空证，<a id="a-7j"></a>不可以外空、<a id="a-7k"></a>内外空、<a id="a-7l"></a>空空、<a id="a-7m"></a>大空、<a id="a-7n"></a>胜义空、<a id="a-7o"></a>有为空、<a id="a-7p"></a>无为空、<a id="a-7q"></a>毕竟空、<a id="a-7r"></a>无际空、<a id="a-7s"></a>散空、<a id="a-7t"></a>无变异空、<a id="a-7u"></a>本性空、<a id="a-7v"></a>自相空、<a id="a-7w"></a>共相空、<a id="a-7x"></a>一切法空、<a id="a-7y"></a>不可得空、<a id="a-7z"></a>无性空、<a id="a-80"></a>自性空、<a id="a-81"></a>无性自性空证。</p>
  <p id="a82">“善现，<a id="a-83"></a>如是一切智智，<a id="a-84"></a>不可以真如证，<a id="a-85"></a>不可以法界、<a id="a-86"></a>法性、<a id="a-87"></a>不虚妄性、<a id="a-88"></a>不变异性、<a id="a-89"></a>平等性、<a id="a-8A"></a>离生性、<a id="a-8B"></a>法定、<a id="a-8C"></a>法住、<a id="a-8D"></a>实际、<a id="a-8E"></a>虚空界、<a id="a-8F"></a>不思议界证。</p>
  <p id="a8G">“善现，<a id="a-8H"></a>如是一切智智，<a id="a-8I"></a>不可以四念住证，<a id="a-8J"></a>不可以四正断、<a id="a-8K"></a>四神足、<a id="a-8L"></a>五根、<a id="a-8M"></a>五力、<a id="a-8N"></a>七等觉支、<a id="a-8O"></a>八圣道支证。</p>
  <p id="a8P">“善现，<a id="a-8Q"></a>如是一切智智，<a id="a-8R"></a>不可以苦圣谛证，<a id="a-8S"></a>不可以集、<a id="a-8T"></a>灭、<a id="a-8U"></a>道圣谛证。</p>
  <p id="a8V">“善现，<a id="a-8W"></a>如是一切智智，<a id="a-8X"></a>不可以四静虑证。</p>
  <p id="a8Y">“善现，<a id="a-8Z"></a>如是一切智智，<a id="a-8a"></a>不可以四无量证。</p>
  <p id="a8b">“善现，<a id="a-8c"></a>如是一切智智，<a id="a-8d"></a>不可以四无色定证。</p>
  <p id="a8e">“善现，<a id="a-8f"></a>如是一切智智，<a id="a-8g"></a>不可以八解脱证。</p>
  <p id="a8h">“善现，<a id="a-8i"></a>如是一切智智，<a id="a-8j"></a>不可以八胜处证。</p>
  <p id="a8k">“善现，<a id="a-8l"></a>如是一切智智，<a id="a-8m"></a>不可以九次第定证。</p>
  <p id="a8n">“善现，<a id="a-8o"></a>如是一切智智，<a id="a-8p"></a>不可以十遍处证。</p>
  <p id="a8q">“善现，<a id="a-8r"></a>如是一切智智，<a id="a-8s"></a>不可以空解脱门证，<a id="a-8t"></a>不可以无相、<a id="a-8u"></a>无愿解脱门证。</p>
  <p id="a8v">“善现，<a id="a-8w"></a>如是一切智智，<a id="a-8x"></a>不可以五眼证。</p>
  <p id="a8y">“善现，<a id="a-8z"></a>如是一切智智，<a id="a-90"></a>不可以六神通证。</p>
  <p id="a91">“善现，<a id="a-92"></a>如是一切智智，<a id="a-93"></a>不可以三摩地门证。</p>
  <p id="a94">“善现，<a id="a-95"></a>如是一切智智，<a id="a-96"></a>不可以陀罗尼门证。</p>
  <p id="a97">“善现，<a id="a-98"></a>如是一切智智，<a id="a-99"></a>不可以佛十力证，<a id="a-9A"></a>不可以四无所畏、<a id="a-9B"></a>四无礙解、<a id="a-9C"></a>大慈、<a id="a-9D"></a>大悲、<a id="a-9E"></a>大喜、<a id="a-9F"></a>大舍、<a id="a-9G"></a>十八佛不共法证。</p>
  <p id="a9H">“善现，<a id="a-9I"></a>如是一切智智，<a id="a-9J"></a>不可以预流果证，<a id="a-9K"></a>不可以一来、<a id="a-9L"></a>不还、<a id="a-9M"></a>阿罗汉果证。</p>
  <p id="a9N">“善现，<a id="a-9O"></a>如是一切智智，<a id="a-9P"></a>不可以独觉菩提证。</p>
  <p id="a9Q">“善现，<a id="a-9R"></a>如是一切智智，<a id="a-9S"></a>不可以一切智证，<a id="a-9T"></a>不可以道相智、<a id="a-9U"></a>一切相智证。<a id="a-9V"></a>何以故？</p>
  <p id="a9W">“善现，<a id="a-9X"></a>色即是一切智智，<a id="a-9Y"></a>受、<a id="a-9Z"></a>想、<a id="a-9a"></a>行、<a id="a-9b"></a>识即是一切智智。</p>
  <p id="a9c">“善现，<a id="a-9d"></a>眼处即是一切智智，<a id="a-9e"></a>耳、<a id="a-9f"></a>鼻、<a id="a-9g"></a>舌、<a id="a-9h"></a>身、<a id="a-9i"></a>意处即是一切智智。</p>
  <p id="a9j">“善现，<a id="a-9k"></a>色处即是一切智智，<a id="a-9l"></a>声、<a id="a-9m"></a>香、<a id="a-9n"></a>味、<a id="a-9o"></a>触、<a id="a-9p"></a>法处即是一切智智。</p>
  <p id="a9q">“善现，<a id="a-9r"></a>眼界即是一切智智，<a id="a-9s"></a>耳、<a id="a-9t"></a>鼻、<a id="a-9u"></a>舌、<a id="a-9v"></a>身、<a id="a-9w"></a>意界即是一切智智。</p>
  <p id="a9x">“善现，<a id="a-9y"></a>色界即是一切智智，<a id="a-9z"></a>声、<a id="a-A0"></a>香、<a id="a-A1"></a>味、<a id="a-A2"></a>触、<a id="a-A3"></a>法界即是一切智智。</p>
  <p id="aA4">“善现，<a id="a-A5"></a>眼识界即是一切智智，<a id="a-A6"></a>耳、<a id="a-A7"></a>鼻、<a id="a-A8"></a>舌、<a id="a-A9"></a>身、<a id="a-AA"></a>意识界即是一切智智。</p>
  <p id="aAB">“善现，<a id="a-AC"></a>眼触即是一切智智，<a id="a-AD"></a>耳、<a id="a-AE"></a>鼻、<a id="a-AF"></a>舌、<a id="a-AG"></a>身、<a id="a-AH"></a>意触即是一切智智。</p>
  <p id="aAI">“善现，<a id="a-AJ"></a>眼触为缘所生诸受即是一切智智，<a id="a-AK"></a>耳、<a id="a-AL"></a>鼻、<a id="a-AM"></a>舌、<a id="a-AN"></a>身、<a id="a-AO"></a>意触为缘所生诸受即是一切智智。</p>
  <p id="aAP">“善现，<a id="a-AQ"></a>地界即是一切智智，<a id="a-AR"></a>水、<a id="a-AS"></a>火、<a id="a-AT"></a>风、<a id="a-AU"></a>空、<a id="a-AV"></a>识界即是一切智智。</p>
  <p id="aAW">“善现，<a id="a-AX"></a>无明即是一切智智，<a id="a-AY"></a>行、<a id="a-AZ"></a>识、<a id="a-Aa"></a>名色、<a id="a-Ab"></a>六处、<a id="a-Ac"></a>触、<a id="a-Ad"></a>受、<a id="a-Ae"></a>爱、<a id="a-Af"></a>取、<a id="a-Ag"></a>有、<a id="a-Ah"></a>生、<a id="a-Ai"></a>老死即是一切智智。</p>
  <p id="aAj">“善现，<a id="a-Ak"></a>布施波罗蜜多即是一切智智，<a id="a-Al"></a>净戒、<a id="a-Am"></a>安忍、<a id="a-An"></a>精进、<a id="a-Ao"></a>静虑、<a id="a-Ap"></a>般若波罗蜜多即是一切智智。</p>
  <p id="aAq">“善现，<a id="a-Ar"></a>内空即是一切智智，<a id="a-As"></a>外空、<a id="a-At"></a>内外空、<a id="a-Au"></a>空空、<a id="a-Av"></a>大空、<a id="a-Aw"></a>胜义空、<a id="a-Ax"></a>有为空、<a id="a-Ay"></a>无为空、<a id="a-Az"></a>毕竟空、<a id="a-B0"></a>无际空、<a id="a-B1"></a>散空、<a id="a-B2"></a>无变异空、<a id="a-B3"></a>本性空、<a id="a-B4"></a>自相空、<a id="a-B5"></a>共相空、<a id="a-B6"></a>一切法空、<a id="a-B7"></a>不可得空、<a id="a-B8"></a>无性空、<a id="a-B9"></a>自性空、<a id="a-BA"></a>无性自性空即是一切智智。</p>
  <p id="aBB">“善现，<a id="a-BC"></a>真如即是一切智智，<a id="a-BD"></a>法界、<a id="a-BE"></a>法性、<a id="a-BF"></a>不虚妄性、<a id="a-BG"></a>不变异性、<a id="a-BH"></a>平等性、<a id="a-BI"></a>离生性、<a id="a-BJ"></a>法定、<a id="a-BK"></a>法住、<a id="a-BL"></a>实际、<a id="a-BM"></a>虚空界、<a id="a-BN"></a>不思议界即是一切智智。</p>
  <p id="aBO">“善现，<a id="a-BP"></a>四念住即是一切智智，<a id="a-BQ"></a>四正断、<a id="a-BR"></a>四神足、<a id="a-BS"></a>五根、<a id="a-BT"></a>五力、<a id="a-BU"></a>七等觉支、<a id="a-BV"></a>八圣道支即是一切智智。</p>
  <p id="aBW">“善现，<a id="a-BX"></a>苦圣谛即是一切智智，<a id="a-BY"></a>集、<a id="a-BZ"></a>灭、<a id="a-Ba"></a>道圣谛即是一切智智。</p>
  <p id="aBb">“善现，<a id="a-Bc"></a>四静虑即是一切智智。</p>
  <p id="aBd">“善现，<a id="a-Be"></a>四无量即是一切智智。</p>
  <p id="aBf">“善现，<a id="a-Bg"></a>四无色定即是一切智智。</p>
  <p id="aBh">“善现，<a id="a-Bi"></a>八解脱即是一切智智。</p>
  <p id="aBj">“善现，<a id="a-Bk"></a>八胜处即是一切智智。</p>
  <p id="aBl">“善现，<a id="a-Bm"></a>九次第定即是一切智智。</p>
  <p id="aBn">“善现，<a id="a-Bo"></a>十遍处即是一切智智。</p>
  <p id="aBp">“善现，<a id="a-Bq"></a>空解脱门即是一切智智，<a id="a-Br"></a>无相、<a id="a-Bs"></a>无愿解脱门即是一切智智。</p>
  <p id="aBt">“善现，<a id="a-Bu"></a>五眼即是一切智智。</p>
  <p id="aBv">“善现，<a id="a-Bw"></a>六神通即是一切智智。</p>
  <p id="aBx">“善现，<a id="a-By"></a>三摩地门即是一切智智。</p>
  <p id="aBz">“善现，<a id="a-C0"></a>陀罗尼门即是一切智智。</p>
  <p id="aC1">“善现，<a id="a-C2"></a>佛十力即是一切智智，<a id="a-C3"></a>四无所畏、<a id="a-C4"></a>四无礙解、<a id="a-C5"></a>大慈、<a id="a-C6"></a>大悲、<a id="a-C7"></a>大喜、<a id="a-C8"></a>大舍、<a id="a-C9"></a>十八佛不共法即是一切智智。</p>
  <p id="aCA">“善现，<a id="a-CB"></a>预流果即是一切智智，<a id="a-CC"></a>一来、<a id="a-CD"></a>不还、<a id="a-CE"></a>阿罗汉果即是一切智智。</p>
  <p id="aCF">“善现，<a id="a-CG"></a>独觉菩提即是一切智智。</p>
  <p id="aCH">“善现，<a id="a-CI"></a>一切智即是一切智智，<a id="a-CJ"></a>道相智、<a id="a-CK"></a>一切相智即是一切智智。</p>
  <p id="aCL">“所以者何？<a id="a-CM"></a>善现，<a id="a-CN"></a>若色真如，<a id="a-CO"></a>若一切智智真如，<a id="a-CP"></a>若一切法真如，<a id="a-CQ"></a>皆一真如无二无别。<a id="a-CR"></a>若受、<a id="a-CS"></a>想、<a id="a-CT"></a>行、<a id="a-CU"></a>识真如，<a id="a-CV"></a>若一切智智真如，<a id="a-CW"></a>若一切法真如，<a id="a-CX"></a>皆一真如无二无别。</p>
  <p id="aCY">“善现，<a id="a-CZ"></a>若眼处真如，<a id="a-Ca"></a>若一切智智真如，<a id="a-Cb"></a>若一切法真如，<a id="a-Cc"></a>皆一真如无二无别。<a id="a-Cd"></a>若耳、<a id="a-Ce"></a>鼻、<a id="a-Cf"></a>舌、<a id="a-Cg"></a>身、<a id="a-Ch"></a>意处真如，<a id="a-Ci"></a>若一切智智真如，<a id="a-Cj"></a>若一切法真如，<a id="a-Ck"></a>皆一真如无二无别。</p>
  <p id="aCl">“善现，<a id="a-Cm"></a>若色处真如，<a id="a-Cn"></a>若一切智智真如，<a id="a-Co"></a>若一切法真如，<a id="a-Cp"></a>皆一真如无二无别。<a id="a-Cq"></a>若声、<a id="a-Cr"></a>香、<a id="a-Cs"></a>味、<a id="a-Ct"></a>触、<a id="a-Cu"></a>法处真如，<a id="a-Cv"></a>若一切智智真如，<a id="a-Cw"></a>若一切法真如，<a id="a-Cx"></a>皆一真如无二无别。</p>
  <p id="aCy">“善现，<a id="a-Cz"></a>若眼界真如，<a id="a-D0"></a>若一切智智真如，<a id="a-D1"></a>若一切法真如，<a id="a-D2"></a>皆一真如无二无别。<a id="a-D3"></a>若耳、<a id="a-D4"></a>鼻、<a id="a-D5"></a>舌、<a id="a-D6"></a>身、<a id="a-D7"></a>意界真如，<a id="a-D8"></a>若一切智智真如，<a id="a-D9"></a>若一切法真如，<a id="a-DA"></a>皆一真如无二无别。</p>
  <p id="aDB">“善现，<a id="a-DC"></a>若色界真如，<a id="a-DD"></a>若一切智智真如，<a id="a-DE"></a>若一切法真如，<a id="a-DF"></a>皆一真如无二无别。<a id="a-DG"></a>若声、<a id="a-DH"></a>香、<a id="a-DI"></a>味、<a id="a-DJ"></a>触、<a id="a-DK"></a>法界真如，<a id="a-DL"></a>若一切智智真如，<a id="a-DM"></a>若一切法真如，<a id="a-DN"></a>皆一真如无二无别。</p>
  <p id="aDO">“善现，<a id="a-DP"></a>若眼识界真如，<a id="a-DQ"></a>若一切智智真如，<a id="a-DR"></a>若一切法真如，<a id="a-DS"></a>皆一真如无二无别。<a id="a-DT"></a>若耳、<a id="a-DU"></a>鼻、<a id="a-DV"></a>舌、<a id="a-DW"></a>身、<a id="a-DX"></a>意识界真如，<a id="a-DY"></a>若一切智智真如，<a id="a-DZ"></a>若一切法真如，<a id="a-Da"></a>皆一真如无二无别。</p>
  <p id="aDb">“善现，<a id="a-Dc"></a>若眼触真如，<a id="a-Dd"></a>若一切智智真如，<a id="a-De"></a>若一切法真如，<a id="a-Df"></a>皆一真如无二无别。<a id="a-Dg"></a>若耳、<a id="a-Dh"></a>鼻、<a id="a-Di"></a>舌、<a id="a-Dj"></a>身、<a id="a-Dk"></a>意触真如，<a id="a-Dl"></a>若一切智智真如，<a id="a-Dm"></a>若一切法真如，<a id="a-Dn"></a>皆一真如无二无别。</p>
  <p id="aDo">“善现，<a id="a-Dp"></a>若眼触为缘所生诸受真如，<a id="a-Dq"></a>若一切智智真如，<a id="a-Dr"></a>若一切法真如，<a id="a-Ds"></a>皆一真如无二无别。<a id="a-Dt"></a>若耳、<a id="a-Du"></a>鼻、<a id="a-Dv"></a>舌、<a id="a-Dw"></a>身、<a id="a-Dx"></a>意触为缘所生诸受真如，<a id="a-Dy"></a>若一切智智真如，<a id="a-Dz"></a>若一切法真如，<a id="a-E0"></a>皆一真如无二无别。</p>
  <p id="aE1">“善现，<a id="a-E2"></a>若地界真如，<a id="a-E3"></a>若一切智智真如，<a id="a-E4"></a>若一切法真如，<a id="a-E5"></a>皆一真如无二无别。<a id="a-E6"></a>若水、<a id="a-E7"></a>火、<a id="a-E8"></a>风、<a id="a-E9"></a>空、<a id="a-EA"></a>识界真如，<a id="a-EB"></a>若一切智智真如，<a id="a-EC"></a>若一切法真如，<a id="a-ED"></a>皆一真如无二无别。</p>
  <p id="aEE">“善现，<a id="a-EF"></a>若无明真如，<a id="a-EG"></a>若一切智智真如，<a id="a-EH"></a>若一切法真如，<a id="a-EI"></a>皆一真如无二无别。<a id="a-EJ"></a>若行、<a id="a-EK"></a>识、<a id="a-EL"></a>名色、<a id="a-EM"></a>六处、<a id="a-EN"></a>触、<a id="a-EO"></a>受、<a id="a-EP"></a>爱、<a id="a-EQ"></a>取、<a id="a-ER"></a>有、<a id="a-ES"></a>生、<a id="a-ET"></a>老死真如，<a id="a-EU"></a>若一切智智真如，<a id="a-EV"></a>若一切法真如，<a id="a-EW"></a>皆一真如无二无别。</p>
  <p id="aEX">“善现，<a id="a-EY"></a>若布施波罗蜜多真如，<a id="a-EZ"></a>若一切智智真如，<a id="a-Ea"></a>若一切法真如，<a id="a-Eb"></a>皆一真如无二无别。<a id="a-Ec"></a>若净戒、<a id="a-Ed"></a>安忍、<a id="a-Ee"></a>精进、<a id="a-Ef"></a>静虑、<a id="a-Eg"></a>般若波罗蜜多真如，<a id="a-Eh"></a>若一切智智真如，<a id="a-Ei"></a>若一切法真如，<a id="a-Ej"></a>皆一真如无二无别。</p>
  <p id="aEk">“善现，<a id="a-El"></a>若内空真如，<a id="a-Em"></a>若一切智智真如，<a id="a-En"></a>若一切法真如，<a id="a-Eo"></a>皆一真如无二无别。<a id="a-Ep"></a>若外空、<a id="a-Eq"></a>内外空、<a id="a-Er"></a>空空、<a id="a-Es"></a>大空、<a id="a-Et"></a>胜义空、<a id="a-Eu"></a>有为空、<a id="a-Ev"></a>无为空、<a id="a-Ew"></a>毕竟空、<a id="a-Ex"></a>无际空、<a id="a-Ey"></a>散空、<a id="a-Ez"></a>无变异空、<a id="a-F0"></a>本性空、<a id="a-F1"></a>自相空、<a id="a-F2"></a>共相空、<a id="a-F3"></a>一切法空、<a id="a-F4"></a>不可得空、<a id="a-F5"></a>无性空、<a id="a-F6"></a>自性空、<a id="a-F7"></a>无性自性空真如，<a id="a-F8"></a>若一切智智真如，<a id="a-F9"></a>若一切法真如，<a id="a-FA"></a>皆一真如无二无别。</p>
  <p id="aFB">“善现，<a id="a-FC"></a>若真如真如，<a id="a-FD"></a>若一切智智真如，<a id="a-FE"></a>若一切法真如，<a id="a-FF"></a>皆一真如无二无别。<a id="a-FG"></a>若法界、<a id="a-FH"></a>法性、<a id="a-FI"></a>不虚妄性、<a id="a-FJ"></a>不变异性、<a id="a-FK"></a>平等性、<a id="a-FL"></a>离生性、<a id="a-FM"></a>法定、<a id="a-FN"></a>法住、<a id="a-FO"></a>实际、<a id="a-FP"></a>虚空界、<a id="a-FQ"></a>不思议界真如，<a id="a-FR"></a>若一切智智真如，<a id="a-FS"></a>若一切法真如，<a id="a-FT"></a>皆一真如无二无别。</p>
  <p id="aFU">“善现，<a id="a-FV"></a>若四念住真如，<a id="a-FW"></a>若一切智智真如，<a id="a-FX"></a>若一切法真如，<a id="a-FY"></a>皆一真如无二无别。<a id="a-FZ"></a>若四正断、<a id="a-Fa"></a>四神足、<a id="a-Fb"></a>五根、<a id="a-Fc"></a>五力、<a id="a-Fd"></a>七等觉支、<a id="a-Fe"></a>八圣道支真如，<a id="a-Ff"></a>若一切智智真如，<a id="a-Fg"></a>若一切法真如，<a id="a-Fh"></a>皆一真如无二无别。</p>
  <p id="aFi">“善现，<a id="a-Fj"></a>若苦圣谛真如，<a id="a-Fk"></a>若一切智智真如，<a id="a-Fl"></a>若一切法真如，<a id="a-Fm"></a>皆一真如无二无别。<a id="a-Fn"></a>若集、<a id="a-Fo"></a>灭、<a id="a-Fp"></a>道圣谛真如，<a id="a-Fq"></a>若一切智智真如，<a id="a-Fr"></a>若一切法真如，<a id="a-Fs"></a>皆一真如无二无别。</p>
  <p id="aFt">“善现，<a id="a-Fu"></a>若四静虑真如，<a id="a-Fv"></a>若一切智智真如，<a id="a-Fw"></a>若一切法真如，<a id="a-Fx"></a>皆一真如无二无别。</p>
  <p id="aFy">“善现，<a id="a-Fz"></a>若四无量真如，<a id="a-G0"></a>若一切智智真如，<a id="a-G1"></a>若一切法真如，<a id="a-G2"></a>皆一真如无二无别。</p>
  <p id="aG3">“善现，<a id="a-G4"></a>若四无色定真如，<a id="a-G5"></a>若一切智智真如，<a id="a-G6"></a>若一切法真如，<a id="a-G7"></a>皆一真如无二无别。</p>
  <p id="aG8">“善现，<a id="a-G9"></a>若八解脱真如，<a id="a-GA"></a>若一切智智真如，<a id="a-GB"></a>若一切法真如，<a id="a-GC"></a>皆一真如无二无别。</p>
  <p id="aGD">“善现，<a id="a-GE"></a>若八胜处真如，<a id="a-GF"></a>若一切智智真如，<a id="a-GG"></a>若一切法真如，<a id="a-GH"></a>皆一真如无二无别。</p>
  <p id="aGI">“善现，<a id="a-GJ"></a>若九次第定真如，<a id="a-GK"></a>若一切智智真如，<a id="a-GL"></a>若一切法真如，<a id="a-GM"></a>皆一真如无二无别。</p>
  <p id="aGN">“善现，<a id="a-GO"></a>若十遍处真如，<a id="a-GP"></a>若一切智智真如，<a id="a-GQ"></a>若一切法真如，<a id="a-GR"></a>皆一真如无二无别。</p>
  <p id="aGS">“善现，<a id="a-GT"></a>若空解脱门真如，<a id="a-GU"></a>若一切智智真如，<a id="a-GV"></a>若一切法真如，<a id="a-GW"></a>皆一真如无二无别；<a id="a-GX"></a>若无相、<a id="a-GY"></a>无愿解脱门真如，<a id="a-GZ"></a>若一切智智真如，<a id="a-Ga"></a>若一切法真如，<a id="a-Gb"></a>皆一真如无二无别。</p>
  <p id="aGc">“善现，<a id="a-Gd"></a>若五眼真如，<a id="a-Ge"></a>若一切智智真如，<a id="a-Gf"></a>若一切法真如，<a id="a-Gg"></a>皆一真如无二无别。</p>
  <p id="aGh">“善现，<a id="a-Gi"></a>若六神通真如，<a id="a-Gj"></a>若一切智智真如，<a id="a-Gk"></a>若一切法真如，<a id="a-Gl"></a>皆一真如无二无别。</p>
  <p id="aGm">“善现，<a id="a-Gn"></a>若三摩地门真如，<a id="a-Go"></a>若一切智智真如，<a id="a-Gp"></a>若一切法真如，<a id="a-Gq"></a>皆一真如无二无别。</p>
  <p id="aGr">“善现，<a id="a-Gs"></a>若陀罗尼门真如，<a id="a-Gt"></a>若一切智智真如，<a id="a-Gu"></a>若一切法真如，<a id="a-Gv"></a>皆一真如无二无别。</p>
  <p id="aGw">“善现，<a id="a-Gx"></a>若佛十力真如，<a id="a-Gy"></a>若一切智智真如，<a id="a-Gz"></a>若一切法真如，<a id="a-H0"></a>皆一真如无二无别。<a id="a-H1"></a>若四无所畏、<a id="a-H2"></a>四无礙解、<a id="a-H3"></a>大慈、<a id="a-H4"></a>大悲、<a id="a-H5"></a>大喜、<a id="a-H6"></a>大舍、<a id="a-H7"></a>十八佛不共法真如，<a id="a-H8"></a>若一切智智真如，<a id="a-H9"></a>若一切法真如，<a id="a-HA"></a>皆一真如无二无别。</p>
  <p id="aHB">“善现，<a id="a-HC"></a>若预流果真如，<a id="a-HD"></a>若一切智智真如，<a id="a-HE"></a>若一切法真如，<a id="a-HF"></a>皆一真如无二无别。<a id="a-HG"></a>若一来、<a id="a-HH"></a>不还、<a id="a-HI"></a>阿罗汉果真如，<a id="a-HJ"></a>若一切智智真如，<a id="a-HK"></a>若一切法真如，<a id="a-HL"></a>皆一真如无二无别。</p>
  <p id="aHM">“善现，<a id="a-HN"></a>若独觉菩提真如，<a id="a-HO"></a>若一切智智真如，<a id="a-HP"></a>若一切法真如，<a id="a-HQ"></a>皆一真如无二无别。</p>
  <p id="aHR">“善现，<a id="a-HS"></a>若一切智真如，<a id="a-HT"></a>若一切智智真如，<a id="a-HU"></a>若一切法真如，<a id="a-HV"></a>皆一真如无二无别。<a id="a-HW"></a>若道相智、<a id="a-HX"></a>一切相智真如，<a id="a-HY"></a>若一切智智真如，<a id="a-HZ"></a>若一切法真如，<a id="a-Ha"></a>皆一真如无二无别。<a id="a-Hb"></a>”</p>
  <p data-pb></p>
  <h2 id="aHc">初分真如品第四十七之一</h2>
  <p id="aHd">尔时，<a id="a-He"></a>欲、<a id="a-Hf"></a>色界诸天子，<a id="a-Hg"></a>各持天上多揭罗香、<a id="a-Hh"></a>多摩罗香、<a id="a-Hi"></a>旃檀香末，<a id="a-Hj"></a>复持天上嗢钵罗华、<a id="a-Hk"></a>钵特摩华、<a id="a-Hl"></a>拘某陀华、<a id="a-Hm"></a>奔荼利华、<a id="a-Hn"></a>美妙香华、<a id="a-Ho"></a>美妙音华、<a id="a-Hp"></a>大美妙音华，<a id="a-Hq"></a>遥散佛上，<a id="a-Hr"></a>来诣佛所，<a id="a-Hs"></a>顶礼双足，<a id="a-Ht"></a>却住一面，<a id="a-Hu"></a>白言：<a id="a-Hv"></a>“世尊，<a id="a-Hw"></a>如是般若波罗蜜多最为甚深，<a id="a-Hx"></a>难见难觉，<a id="a-Hy"></a>不可寻思，<a id="a-Hz"></a>过寻思境，<a id="a-I0"></a>微妙冲寂，<a id="a-I1"></a>聪敏智者之所能知，<a id="a-I2"></a>非诸世间卒能信受，<a id="a-I3"></a>即佛无上正等菩提。</p>
  <p id="aI4">“一切如来、<a id="a-I5"></a>应、<a id="a-I6"></a>正等觉于此般若波罗蜜多甚深经中，<a id="a-I7"></a>皆作是说：</p>
  <p id="aI8">“色即是一切智智，<a id="a-I9"></a>一切智智即是色；<a id="a-IA"></a>受、<a id="a-IB"></a>想、<a id="a-IC"></a>行、<a id="a-ID"></a>识即是一切智智，<a id="a-IE"></a>一切智智即是受、<a id="a-IF"></a>想、<a id="a-IG"></a>行、<a id="a-IH"></a>识。</p>
  <p id="aII">“眼处即是一切智智，<a id="a-IJ"></a>一切智智即是眼处；<a id="a-IK"></a>耳、<a id="a-IL"></a>鼻、<a id="a-IM"></a>舌、<a id="a-IN"></a>身、<a id="a-IO"></a>意处即是一切智智，<a id="a-IP"></a>一切智智即是耳、<a id="a-IQ"></a>鼻、<a id="a-IR"></a>舌、<a id="a-IS"></a>身、<a id="a-IT"></a>意处。</p>
  <p id="aIU">“色处即是一切智智，<a id="a-IV"></a>一切智智即是色处；<a id="a-IW"></a>声、<a id="a-IX"></a>香、<a id="a-IY"></a>味、<a id="a-IZ"></a>触、<a id="a-Ia"></a>法处即是一切智智，<a id="a-Ib"></a>一切智智即是声、<a id="a-Ic"></a>香、<a id="a-Id"></a>味、<a id="a-Ie"></a>触、<a id="a-If"></a>法处。</p>
  <p id="aIg">“眼界即是一切智智，<a id="a-Ih"></a>一切智智即是眼界；<a id="a-Ii"></a>耳、<a id="a-Ij"></a>鼻、<a id="a-Ik"></a>舌、<a id="a-Il"></a>身、<a id="a-Im"></a>意界即是一切智智，<a id="a-In"></a>一切智智即是耳、<a id="a-Io"></a>鼻、<a id="a-Ip"></a>舌、<a id="a-Iq"></a>身、<a id="a-Ir"></a>意界。</p>
  <p id="aIs">“色界即是一切智智，<a id="a-It"></a>一切智智即是色界；<a id="a-Iu"></a>声、<a id="a-Iv"></a>香、<a id="a-Iw"></a>味、<a id="a-Ix"></a>触、<a id="a-Iy"></a>法界即是一切智智，<a id="a-Iz"></a>一切智智即是声、<a id="a-J0"></a>香、<a id="a-J1"></a>味、<a id="a-J2"></a>触、<a id="a-J3"></a>法界。</p>
  <p id="aJ4">“眼识界即是一切智智，<a id="a-J5"></a>一切智智即是眼识界；<a id="a-J6"></a>耳、<a id="a-J7"></a>鼻、<a id="a-J8"></a>舌、<a id="a-J9"></a>身、<a id="a-JA"></a>意识界即是一切智智，<a id="a-JB"></a>一切智智即是耳、<a id="a-JC"></a>鼻、<a id="a-JD"></a>舌、<a id="a-JE"></a>身、<a id="a-JF"></a>意识界。</p>
  <p id="aJG">“眼触即是一切智智，<a id="a-JH"></a>一切智智即是眼触；<a id="a-JI"></a>耳、<a id="a-JJ"></a>鼻、<a id="a-JK"></a>舌、<a id="a-JL"></a>身、<a id="a-JM"></a>意触即是一切智智，<a id="a-JN"></a>一切智智即是耳、<a id="a-JO"></a>鼻、<a id="a-JP"></a>舌、<a id="a-JQ"></a>身、<a id="a-JR"></a>意触。</p>
  <p id="aJS">“眼触为缘所生诸受即是一切智智，<a id="a-JT"></a>一切智智即是眼触为缘所生诸受；<a id="a-JU"></a>耳、<a id="a-JV"></a>鼻、<a id="a-JW"></a>舌、<a id="a-JX"></a>身、<a id="a-JY"></a>意触为缘所生诸受即是一切智智，<a id="a-JZ"></a>一切智智即是耳、<a id="a-Ja"></a>鼻、<a id="a-Jb"></a>舌、<a id="a-Jc"></a>身、<a id="a-Jd"></a>意触为缘所生诸受。</p>
  <p id="aJe">“地界即是一切智智，<a id="a-Jf"></a>一切智智即是地界；<a id="a-Jg"></a>水、<a id="a-Jh"></a>火、<a id="a-Ji"></a>风、<a id="a-Jj"></a>空、<a id="a-Jk"></a>识界即是一切智智，<a id="a-Jl"></a>一切智智即是水、<a id="a-Jm"></a>火、<a id="a-Jn"></a>风、<a id="a-Jo"></a>空、<a id="a-Jp"></a>识界。</p>
  <p id="aJq">“无明即是一切智智，<a id="a-Jr"></a>一切智智即是无明；<a id="a-Js"></a>行、<a id="a-Jt"></a>识、<a id="a-Ju"></a>名色、<a id="a-Jv"></a>六处、<a id="a-Jw"></a>触、<a id="a-Jx"></a>受、<a id="a-Jy"></a>爱、<a id="a-Jz"></a>取、<a id="a-K0"></a>有、<a id="a-K1"></a>生、<a id="a-K2"></a>老死即是一切智智，<a id="a-K3"></a>一切智智即是行乃至老死。</p>
  <p id="aK4">“布施波罗蜜多即是一切智智，<a id="a-K5"></a>一切智智即是布施波罗蜜多；<a id="a-K6"></a>净戒、<a id="a-K7"></a>安忍、<a id="a-K8"></a>精进、<a id="a-K9"></a>静虑、<a id="a-KA"></a>般若波罗蜜多即是一切智智，<a id="a-KB"></a>一切智智即是净戒乃至般若波罗蜜多。</p>
  <p id="aKC">“内空即是一切智智，<a id="a-KD"></a>一切智智即是内空；<a id="a-KE"></a>外空、<a id="a-KF"></a>内外空、<a id="a-KG"></a>空空、<a id="a-KH"></a>大空、<a id="a-KI"></a>胜义空、<a id="a-KJ"></a>有为空、<a id="a-KK"></a>无为空、<a id="a-KL"></a>毕竟空、<a id="a-KM"></a>无际空、<a id="a-KN"></a>散空、<a id="a-KO"></a>无变异空、<a id="a-KP"></a>本性空、<a id="a-KQ"></a>自相空、<a id="a-KR"></a>共相空、<a id="a-KS"></a>一切法空、<a id="a-KT"></a>不可得空、<a id="a-KU"></a>无性空、<a id="a-KV"></a>自性空、<a id="a-KW"></a>无性自性空即是一切智智，<a id="a-KX"></a>一切智智即是外空乃至无性自性空。</p>
  <p id="aKY">“真如即是一切智智，<a id="a-KZ"></a>一切智智即是真如；<a id="a-Ka"></a>法界、<a id="a-Kb"></a>法性、<a id="a-Kc"></a>不虚妄性、<a id="a-Kd"></a>不变异性、<a id="a-Ke"></a>平等性、<a id="a-Kf"></a>离生性、<a id="a-Kg"></a>法定、<a id="a-Kh"></a>法住、<a id="a-Ki"></a>实际、<a id="a-Kj"></a>虚空界、<a id="a-Kk"></a>不思议界即是一切智智，<a id="a-Kl"></a>一切智智即是法界乃至不思议界。</p>
  <p id="aKm">“四念住即是一切智智，<a id="a-Kn"></a>一切智智即是四念住；<a id="a-Ko"></a>四正断、<a id="a-Kp"></a>四神足、<a id="a-Kq"></a>五根、<a id="a-Kr"></a>五力、<a id="a-Ks"></a>七等觉支、<a id="a-Kt"></a>八圣道支即是一切智智，<a id="a-Ku"></a>一切智智即是四正断乃至八圣道支。</p>
  <p id="aKv">“苦圣谛即是一切智智，<a id="a-Kw"></a>一切智智即是苦圣谛；<a id="a-Kx"></a>集、<a id="a-Ky"></a>灭、<a id="a-Kz"></a>道圣谛即是一切智智，<a id="a-L0"></a>一切智智即是集、<a id="a-L1"></a>灭，<a id="a-L2"></a>道圣谛。</p>
  <p id="aL3">“四静虑即是一切智智，<a id="a-L4"></a>一切智智即是四静虑；<a id="a-L5"></a>四无量即是一切智智，<a id="a-L6"></a>一切智智即是四无量；<a id="a-L7"></a>四无色定即是一切智智，<a id="a-L8"></a>一切智智即是四无色定。</p>
  <p id="aL9">“八解脱即是一切智智，<a id="a-LA"></a>一切智智即是八解脱；<a id="a-LB"></a>八胜处即是一切智智，<a id="a-LC"></a>一切智智即是八胜处；<a id="a-LD"></a>九次第定即是一切智智，<a id="a-LE"></a>一切智智即是九次第定；<a id="a-LF"></a>十遍处即是一切智智，<a id="a-LG"></a>一切智智即是十遍处。</p>
  <p id="aLH">“空解脱门即是一切智智，<a id="a-LI"></a>一切智智即是空解脱门；<a id="a-LJ"></a>无相、<a id="a-LK"></a>无愿解脱门即是一切智智，<a id="a-LL"></a>一切智智即是无相、<a id="a-LM"></a>无愿解脱门。</p>
  <p id="aLN">“五眼即是一切智智，<a id="a-LO"></a>一切智智即是五眼；<a id="a-LP"></a>六神通即是一切智智，<a id="a-LQ"></a>一切智智即是六神通。</p>
  <p id="aLR">“三摩地门即是一切智智，<a id="a-LS"></a>一切智智即是三摩地门；<a id="a-LT"></a>陀罗尼门即是一切智智，<a id="a-LU"></a>一切智智即是陀罗尼门。</p>
  <p id="aLV">“佛十力即是一切智智，<a id="a-LW"></a>一切智智即是佛十力；<a id="a-LX"></a>四无所畏、<a id="a-LY"></a>四无礙解、<a id="a-LZ"></a>大慈、<a id="a-La"></a>大悲、<a id="a-Lb"></a>大喜、<a id="a-Lc"></a>大舍、<a id="a-Ld"></a>十八佛不共法即是一切智智，<a id="a-Le"></a>一切智智即是四无所畏乃至十八佛不共法。</p>
  <p id="aLf">“预流果即是一切智智，<a id="a-Lg"></a>一切智智即是预流果；<a id="a-Lh"></a>一来、<a id="a-Li"></a>不还、<a id="a-Lj"></a>阿罗汉果即是一切智智，<a id="a-Lk"></a>一切智智即是一来、<a id="a-Ll"></a>不还、<a id="a-Lm"></a>阿罗汉果。</p>
  <p id="aLn">“独觉菩提即是一切智智，<a id="a-Lo"></a>一切智智即是独觉菩提。</p>
  <p id="aLp">“一切智即是一切智智，<a id="a-Lq"></a>一切智智即是一切智；<a id="a-Lr"></a>道相智、<a id="a-Ls"></a>一切相智即是一切智智，<a id="a-Lt"></a>一切智智即是道相智、<a id="a-Lu"></a>一切相智。</p>
  <p id="aLv">“诸佛无上正等菩提即是一切智智，<a id="a-Lw"></a>一切智智即是诸佛无上正等菩提。</p>
  <p id="aLx">“所以者何？<a id="a-Ly"></a>若色真如，<a id="a-Lz"></a>若一切智智真如，<a id="a-M0"></a>若一切法真如，<a id="a-M1"></a>皆一真如无二无别，<a id="a-M2"></a>亦无穷尽；<a id="a-M3"></a>若受、<a id="a-M4"></a>想、<a id="a-M5"></a>行、<a id="a-M6"></a>识真如，<a id="a-M7"></a>若一切智智真如，<a id="a-M8"></a>若一切法真如，<a id="a-M9"></a>皆一真如无二无别，<a id="a-MA"></a>亦无穷尽。</p>
  <p id="aMB">“若眼处真如，<a id="a-MC"></a>若一切智智真如，<a id="a-MD"></a>若一切法真如，<a id="a-ME"></a>皆一真如无二无别，<a id="a-MF"></a>亦无穷尽；<a id="a-MG"></a>若耳、<a id="a-MH"></a>鼻、<a id="a-MI"></a>舌、<a id="a-MJ"></a>身、<a id="a-MK"></a>意处真如，<a id="a-ML"></a>若一切智智真如，<a id="a-MM"></a>若一切法真如，<a id="a-MN"></a>皆一真如无二无别，<a id="a-MO"></a>亦无穷尽。</p>
  <p id="aMP">“若色处真如，<a id="a-MQ"></a>若一切智智真如，<a id="a-MR"></a>若一切法真如，<a id="a-MS"></a>皆一真如无二无别，<a id="a-MT"></a>亦无穷尽；<a id="a-MU"></a>若声、<a id="a-MV"></a>香、<a id="a-MW"></a>味、<a id="a-MX"></a>触、<a id="a-MY"></a>法处真如，<a id="a-MZ"></a>若一切智智真如，<a id="a-Ma"></a>若一切法真如，<a id="a-Mb"></a>皆一真如无二无别，<a id="a-Mc"></a>亦无穷尽。</p>
  <p id="aMd">“若眼界真如，<a id="a-Me"></a>若一切智智真如，<a id="a-Mf"></a>若一切法真如，<a id="a-Mg"></a>皆一真如无二无别，<a id="a-Mh"></a>亦无穷尽；<a id="a-Mi"></a>若耳、<a id="a-Mj"></a>鼻、<a id="a-Mk"></a>舌、<a id="a-Ml"></a>身、<a id="a-Mm"></a>意界真如，<a id="a-Mn"></a>若一切智智真如，<a id="a-Mo"></a>若一切法真如，<a id="a-Mp"></a>皆一真如无二无别，<a id="a-Mq"></a>亦无穷尽。</p>
  <p id="aMr">“若色界真如，<a id="a-Ms"></a>若一切智智真如，<a id="a-Mt"></a>若一切法真如，<a id="a-Mu"></a>皆一真如无二无别，<a id="a-Mv"></a>亦无穷尽；<a id="a-Mw"></a>若声、<a id="a-Mx"></a>香、<a id="a-My"></a>味、<a id="a-Mz"></a>触、<a id="a-N0"></a>法界真如，<a id="a-N1"></a>若一切智智真如，<a id="a-N2"></a>若一切法真如，<a id="a-N3"></a>皆一真如无二无别，<a id="a-N4"></a>亦无穷尽。</p>
  <p id="aN5">“若眼识界真如，<a id="a-N6"></a>若一切智智真如，<a id="a-N7"></a>若一切法真如，<a id="a-N8"></a>皆一真如无二无别，<a id="a-N9"></a>亦无穷尽；<a id="a-NA"></a>若耳、<a id="a-NB"></a>鼻、<a id="a-NC"></a>舌、<a id="a-ND"></a>身、<a id="a-NE"></a>意识界真如，<a id="a-NF"></a>若一切智智真如，<a id="a-NG"></a>若一切法真如，<a id="a-NH"></a>皆一真如无二无别，<a id="a-NI"></a>亦无穷尽。</p>
  <p id="aNJ">“若眼触真如，<a id="a-NK"></a>若一切智智真如，<a id="a-NL"></a>若一切法真如，<a id="a-NM"></a>皆一真如无二无别，<a id="a-NN"></a>亦无穷尽；<a id="a-NO"></a>若耳、<a id="a-NP"></a>鼻、<a id="a-NQ"></a>舌、<a id="a-NR"></a>身、<a id="a-NS"></a>意触真如，<a id="a-NT"></a>若一切智智真如，<a id="a-NU"></a>若一切法真如，<a id="a-NV"></a>皆一真如无二无别，<a id="a-NW"></a>亦无穷尽。</p>
  <p id="aNX">“若眼触为缘所生诸受真如，<a id="a-NY"></a>若一切智智真如，<a id="a-NZ"></a>若一切法真如，<a id="a-Na"></a>皆一真如无二无别，<a id="a-Nb"></a>亦无穷尽；<a id="a-Nc"></a>若耳、<a id="a-Nd"></a>鼻、<a id="a-Ne"></a>舌、<a id="a-Nf"></a>身、<a id="a-Ng"></a>意触为缘所生诸受真如，<a id="a-Nh"></a>若一切智智真如，<a id="a-Ni"></a>若一切法真如，<a id="a-Nj"></a>皆一真如无二无别，<a id="a-Nk"></a>亦无穷尽。</p>
  <p id="aNl">“若地界真如，<a id="a-Nm"></a>若一切智智真如，<a id="a-Nn"></a>若一切法真如，<a id="a-No"></a>皆一真如无二无别，<a id="a-Np"></a>亦无穷尽；<a id="a-Nq"></a>若水、<a id="a-Nr"></a>火、<a id="a-Ns"></a>风、<a id="a-Nt"></a>空、<a id="a-Nu"></a>识界真如，<a id="a-Nv"></a>若一切智智真如，<a id="a-Nw"></a>若一切法真如，<a id="a-Nx"></a>皆一真如无二无别，<a id="a-Ny"></a>亦无穷尽。</p>
  <p id="aNz">“若无明真如，<a id="a-O0"></a>若一切智智真如，<a id="a-O1"></a>若一切法真如，<a id="a-O2"></a>皆一真如无二无别，<a id="a-O3"></a>亦无穷尽；<a id="a-O4"></a>若行、<a id="a-O5"></a>识、<a id="a-O6"></a>名色、<a id="a-O7"></a>六处、<a id="a-O8"></a>触、<a id="a-O9"></a>受、<a id="a-OA"></a>爱、<a id="a-OB"></a>取、<a id="a-OC"></a>有、<a id="a-OD"></a>生、<a id="a-OE"></a>老死真如，<a id="a-OF"></a>若一切智智真如，<a id="a-OG"></a>若一切法真如，<a id="a-OH"></a>皆一真如无二无别，<a id="a-OI"></a>亦无穷尽。</p>
  <p id="aOJ">“若布施波罗蜜多真如，<a id="a-OK"></a>若一切智智真如，<a id="a-OL"></a>若一切法真如，<a id="a-OM"></a>皆一真如无二无别，<a id="a-ON"></a>亦无穷尽；<a id="a-OO"></a>若净戒、<a id="a-OP"></a>安忍、<a id="a-OQ"></a>精进、<a id="a-OR"></a>静虑、<a id="a-OS"></a>般若波罗蜜多真如，<a id="a-OT"></a>若一切智智真如，<a id="a-OU"></a>若一切法真如，<a id="a-OV"></a>皆一真如无二无别，<a id="a-OW"></a>亦无穷尽。</p>
  <p id="aOX">“若内空真如，<a id="a-OY"></a>若一切智智真如，<a id="a-OZ"></a>若一切法真如，<a id="a-Oa"></a>皆一真如无二无别，<a id="a-Ob"></a>亦无穷尽；<a id="a-Oc"></a>若外空、<a id="a-Od"></a>内外空、<a id="a-Oe"></a>空空、<a id="a-Of"></a>大空、<a id="a-Og"></a>胜义空、<a id="a-Oh"></a>有为空、<a id="a-Oi"></a>无为空、<a id="a-Oj"></a>毕竟空、<a id="a-Ok"></a>无际空、<a id="a-Ol"></a>散空、<a id="a-Om"></a>无变异空、<a id="a-On"></a>本性空、<a id="a-Oo"></a>自相空、<a id="a-Op"></a>共相空、<a id="a-Oq"></a>一切法空、<a id="a-Or"></a>不可得空、<a id="a-Os"></a>无性空、<a id="a-Ot"></a>自性空、<a id="a-Ou"></a>无性自性空真如，<a id="a-Ov"></a>若一切智智真如，<a id="a-Ow"></a>若一切法真如，<a id="a-Ox"></a>皆一真如无二无别，<a id="a-Oy"></a>亦无穷尽。</p>
  <p id="aOz">“若真如真如，<a id="a-P0"></a>若一切智智真如，<a id="a-P1"></a>若一切法真如，<a id="a-P2"></a>皆一真如无二无别，<a id="a-P3"></a>亦无穷尽；<a id="a-P4"></a>若法界、<a id="a-P5"></a>法性、<a id="a-P6"></a>不虚妄性、<a id="a-P7"></a>不变异性、<a id="a-P8"></a>平等性、<a id="a-P9"></a>离生性、<a id="a-PA"></a>法定、<a id="a-PB"></a>法住、<a id="a-PC"></a>实际、<a id="a-PD"></a>虚空界、<a id="a-PE"></a>不思议界真如，<a id="a-PF"></a>若一切智智真如，<a id="a-PG"></a>若一切法真如，<a id="a-PH"></a>皆一真如无二无别，<a id="a-PI"></a>亦无穷尽。</p>
  <p id="aPJ">“若四念住真如，<a id="a-PK"></a>若一切智智真如，<a id="a-PL"></a>若一切法真如，<a id="a-PM"></a>皆一真如无二无别，<a id="a-PN"></a>亦无穷尽；<a id="a-PO"></a>若四正断、<a id="a-PP"></a>四神足、<a id="a-PQ"></a>五根、<a id="a-PR"></a>五力、<a id="a-PS"></a>七等觉支、<a id="a-PT"></a>八圣道支真如，<a id="a-PU"></a>若一切智智真如，<a id="a-PV"></a>若一切法真如，<a id="a-PW"></a>皆一真如无二无别，<a id="a-PX"></a>亦无穷尽。</p>
  <p id="aPY">“若苦圣谛真如，<a id="a-PZ"></a>若一切智智真如，<a id="a-Pa"></a>若一切法真如，<a id="a-Pb"></a>皆一真如无二无别，<a id="a-Pc"></a>亦无穷尽；<a id="a-Pd"></a>若集、<a id="a-Pe"></a>灭、<a id="a-Pf"></a>道圣谛真如，<a id="a-Pg"></a>若一切智智真如，<a id="a-Ph"></a>若一切法真如，<a id="a-Pi"></a>皆一真如无二无别，<a id="a-Pj"></a>亦无穷尽。</p>
  <p id="aPk">“若四静虑真如，<a id="a-Pl"></a>若一切智智真如，<a id="a-Pm"></a>若一切法真如，<a id="a-Pn"></a>皆一真如无二无别，<a id="a-Po"></a>亦无穷尽；<a id="a-Pp"></a>若四无量真如，<a id="a-Pq"></a>若一切智智真如，<a id="a-Pr"></a>若一切法真如，<a id="a-Ps"></a>皆一真如无二无别，<a id="a-Pt"></a>亦无穷尽；<a id="a-Pu"></a>若四无色定真如，<a id="a-Pv"></a>若一切智智真如，<a id="a-Pw"></a>若一切法真如，<a id="a-Px"></a>皆一真如无二无别，<a id="a-Py"></a>亦无穷尽。</p>
  <p id="aPz">“若八解脱真如，<a id="a-Q0"></a>若一切智智真如，<a id="a-Q1"></a>若一切法真如，<a id="a-Q2"></a>皆一真如无二无别，<a id="a-Q3"></a>亦无穷尽；<a id="a-Q4"></a>若八胜处真如，<a id="a-Q5"></a>若一切智智真如，<a id="a-Q6"></a>若一切法真如，<a id="a-Q7"></a>皆一真如无二无别，<a id="a-Q8"></a>亦无穷尽；<a id="a-Q9"></a>若九次第定真如，<a id="a-QA"></a>若一切智智真如，<a id="a-QB"></a>若一切法真如，<a id="a-QC"></a>皆一真如无二无别，<a id="a-QD"></a>亦无穷尽；<a id="a-QE"></a>若十遍处真如，<a id="a-QF"></a>若一切智智真如，<a id="a-QG"></a>若一切法真如，<a id="a-QH"></a>皆一真如无二无别，<a id="a-QI"></a>亦无穷尽。</p>
  <p id="aQJ">“若空解脱门真如，<a id="a-QK"></a>若一切智智真如，<a id="a-QL"></a>若一切法真如，<a id="a-QM"></a>皆一真如无二无别，<a id="a-QN"></a>亦无穷尽；<a id="a-QO"></a>若无相、<a id="a-QP"></a>无愿解脱门真如，<a id="a-QQ"></a>若一切智智真如，<a id="a-QR"></a>若一切法真如，<a id="a-QS"></a>皆一真如无二无别，<a id="a-QT"></a>亦无穷尽。</p>
  <p id="aQU">“若五眼真如，<a id="a-QV"></a>若一切智智真如，<a id="a-QW"></a>若一切法真如，<a id="a-QX"></a>皆一真如无二无别，<a id="a-QY"></a>亦无穷尽；<a id="a-QZ"></a>若六神通真如，<a id="a-Qa"></a>若一切智智真如，<a id="a-Qb"></a>若一切法真如，<a id="a-Qc"></a>皆一真如无二无别，<a id="a-Qd"></a>亦无穷尽。</p>
  <p id="aQe">“若三摩地门真如，<a id="a-Qf"></a>若一切智智真如，<a id="a-Qg"></a>若一切法真如，<a id="a-Qh"></a>皆一真如无二无别，<a id="a-Qi"></a>亦无穷尽；<a id="a-Qj"></a>若陀罗尼门真如，<a id="a-Qk"></a>若一切智智真如，<a id="a-Ql"></a>若一切法真如，<a id="a-Qm"></a>皆一真如无二无别，<a id="a-Qn"></a>亦无穷尽。</p>
  <p id="aQo">“若佛十力真如，<a id="a-Qp"></a>若一切智智真如，<a id="a-Qq"></a>若一切法真如，<a id="a-Qr"></a>皆一真如无二无别，<a id="a-Qs"></a>亦无穷尽；<a id="a-Qt"></a>若四无所畏、<a id="a-Qu"></a>四无礙解、<a id="a-Qv"></a>大慈、<a id="a-Qw"></a>大悲、<a id="a-Qx"></a>大喜、<a id="a-Qy"></a>大舍、<a id="a-Qz"></a>十八佛不共法真如，<a id="a-R0"></a>若一切智智真如，<a id="a-R1"></a>若一切法真如，<a id="a-R2"></a>皆一真如无二无别，<a id="a-R3"></a>亦无穷尽。</p>
  <p id="aR4">“若预流果真如，<a id="a-R5"></a>若一切智智真如，<a id="a-R6"></a>若一切法真如，<a id="a-R7"></a>皆一真如无二无别，<a id="a-R8"></a>亦无穷尽；<a id="a-R9"></a>若一来、<a id="a-RA"></a>不还、<a id="a-RB"></a>阿罗汉果真如，<a id="a-RC"></a>若一切智智真如，<a id="a-RD"></a>若一切法真如，<a id="a-RE"></a>皆一真如无二无别，<a id="a-RF"></a>亦无穷尽。</p>
  <p id="aRG">“若独觉菩提真如，<a id="a-RH"></a>若一切智智真如，<a id="a-RI"></a>若一切法真如，<a id="a-RJ"></a>皆一真如无二无别，<a id="a-RK"></a>亦无穷尽。</p>
  <p id="aRL">“若一切智真如，<a id="a-RM"></a>若一切智智真如，<a id="a-RN"></a>若一切法真如，<a id="a-RO"></a>皆一真如无二无别，<a id="a-RP"></a>亦无穷尽；<a id="a-RQ"></a>若道相智、<a id="a-RR"></a>一切相智真如，<a id="a-RS"></a>若一切智智真如，<a id="a-RT"></a>若一切法真如，<a id="a-RU"></a>皆一真如无二无别，<a id="a-RV"></a>亦无穷尽。</p>
  <p id="aRW">“若诸佛无上正等菩提真如，<a id="a-RX"></a>若一切智智真如，<a id="a-RY"></a>若一切法真如，<a id="a-RZ"></a>皆一真如无二无别，<a id="a-Ra"></a>亦无穷尽。<a id="a-Rb"></a>”</p>
 </body>
</html>