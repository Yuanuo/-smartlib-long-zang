<!doctype html>
<html id="z3IBSz56K" data-ver="1635">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百九十三</h1>
  <h2 id="a2">初分成熟有情品第七十一之四</h2>
  <p id="a3">“复次，<a id="a-4"></a>善现，<a id="a-5"></a>诸菩萨摩诃萨安住布施波罗蜜多，<a id="a-6"></a>见诸有情无所依怙，<a id="a-7"></a>多诸苦恼众具匮乏，<a id="a-8"></a>深生怜愍而安慰言：<a id="a-9"></a>‘我能为汝作所依怙，<a id="a-A"></a>令汝解脱所受苦事。<a id="a-B"></a>汝等所须若食、<a id="a-C"></a>若饮、<a id="a-D"></a>若衣服、<a id="a-E"></a>若卧具、<a id="a-F"></a>若车乘、<a id="a-G"></a>若舍宅、<a id="a-H"></a>若香、<a id="a-I"></a>若华、<a id="a-J"></a>若僮仆、<a id="a-K"></a>若珍宝、<a id="a-L"></a>若妓乐、<a id="a-M"></a>若灯明、<a id="a-N"></a>若严具、<a id="a-O"></a>若医药、<a id="a-P"></a>若余种种所须资具，<a id="a-Q"></a>皆随意索，<a id="a-R"></a>莫有疑难！<a id="a-S"></a>我当随汝所索皆施，<a id="a-T"></a>令汝长夜利益安乐。<a id="a-U"></a>汝等受我所施物时，<a id="a-V"></a>如取己物，<a id="a-W"></a>莫作他想。<a id="a-X"></a>所以者何？<a id="a-Y"></a>我于长夜积集财物，<a id="a-Z"></a>但为汝等得利乐故。<a id="a-a"></a>汝等今者以无难心，<a id="a-b"></a>于此财物随意受取，<a id="a-c"></a>受已先应自正受用修诸善法，<a id="a-d"></a>后以此物施诸有情亦令修善，<a id="a-e"></a>谓令修行布施、<a id="a-f"></a>净戒、<a id="a-g"></a>安忍、<a id="a-h"></a>精进、<a id="a-i"></a>静虑、<a id="a-j"></a>般若波罗蜜多，<a id="a-k"></a>亦令安住内空、<a id="a-l"></a>外空、<a id="a-m"></a>内外空、<a id="a-n"></a>空空、<a id="a-o"></a>大空、<a id="a-p"></a>胜义空、<a id="a-q"></a>有为空、<a id="a-r"></a>无为空、<a id="a-s"></a>毕竟空、<a id="a-t"></a>无际空、<a id="a-u"></a>散空、<a id="a-v"></a>无变异空、<a id="a-w"></a>本性空、<a id="a-x"></a>自相空、<a id="a-y"></a>共相空、<a id="a-z"></a>一切法空、<a id="a-10"></a>不可得空、<a id="a-11"></a>无性空、<a id="a-12"></a>自性空、<a id="a-13"></a>无性自性空，<a id="a-14"></a>亦令修行四念住、<a id="a-15"></a>四正断、<a id="a-16"></a>四神足、<a id="a-17"></a>五根、<a id="a-18"></a>五力、<a id="a-19"></a>七等觉支、<a id="a-1A"></a>八圣道支，<a id="a-1B"></a>亦令安住苦圣谛、<a id="a-1C"></a>集、<a id="a-1D"></a>灭、<a id="a-1E"></a>道圣谛，<a id="a-1F"></a>亦令修行四静虑、<a id="a-1G"></a>四无量、<a id="a-1H"></a>四无色定，<a id="a-1I"></a>亦令修行八解脱、<a id="a-1J"></a>八胜处、<a id="a-1K"></a>九次第定、<a id="a-1L"></a>十遍处，<a id="a-1M"></a>亦令修行陀罗尼门、<a id="a-1N"></a>三摩地门，<a id="a-1O"></a>亦令修行空解脱门、<a id="a-1P"></a>无相、<a id="a-1Q"></a>无愿解脱门，<a id="a-1R"></a>亦令修行极喜地、<a id="a-1S"></a>离垢地、<a id="a-1T"></a>发光地、<a id="a-1U"></a>焰慧地、<a id="a-1V"></a>极难胜地、<a id="a-1W"></a>现前地、<a id="a-1X"></a>远行地、<a id="a-1Y"></a>不动地、<a id="a-1Z"></a>善慧地、<a id="a-1a"></a>法云地，<a id="a-1b"></a>亦令修行五眼、<a id="a-1c"></a>六神通，<a id="a-1d"></a>亦令修行佛十力、<a id="a-1e"></a>四无所畏、<a id="a-1f"></a>四无礙解、<a id="a-1g"></a>大慈、<a id="a-1h"></a>大悲、<a id="a-1i"></a>大喜、<a id="a-1j"></a>大舍、<a id="a-1k"></a>十八佛不共法，<a id="a-1l"></a>亦令修行无忘失法、<a id="a-1m"></a>恒住舍性，<a id="a-1n"></a>亦令修行一切智、<a id="a-1o"></a>道相智、<a id="a-1p"></a>一切相智。<a id="a-1q"></a>’</p>
  <p id="a1r">“善现，<a id="a-1s"></a>是菩萨摩诃萨如是教导诸有情已，<a id="a-1t"></a>随其所应复令修习诸无漏法，<a id="a-1u"></a>或令证得预流、<a id="a-1v"></a>一来、<a id="a-1w"></a>不还、<a id="a-1x"></a>阿罗汉果，<a id="a-1y"></a>或令证得独觉菩提，<a id="a-1z"></a>或令证入诸菩萨地，<a id="a-20"></a>或令证得所求无上正等菩提。</p>
  <p id="a21">“善现，<a id="a-22"></a>是谓菩萨摩诃萨修行布施波罗蜜多，<a id="a-23"></a>方便善巧成熟有情，<a id="a-24"></a>令其解脱恶趣生死，<a id="a-25"></a>如应证得三乘涅槃。<a id="a-26"></a>”</p>
  <p id="a27">具寿善现复白佛言：<a id="a-28"></a>“世尊，<a id="a-29"></a>云何菩萨摩诃萨修行净戒波罗蜜多，<a id="a-2A"></a>及余菩萨摩诃萨大菩提道，<a id="a-2B"></a>方便善巧成熟有情？<a id="a-2C"></a>”</p>
  <p id="a2D">佛告善现：<a id="a-2E"></a>“有菩萨摩诃萨修行净戒波罗蜜多时，<a id="a-2F"></a>方便善巧见诸有情资具匮乏，<a id="a-2G"></a>烦恼炽盛不能修善，<a id="a-2H"></a>怜愍告言：<a id="a-2I"></a>‘汝等若为资缘匮乏不能修善，<a id="a-2J"></a>我当施汝饮食、<a id="a-2K"></a>衣服及卧具等种种资缘。<a id="a-2L"></a>汝等勿起烦恼恶业，<a id="a-2M"></a>应正修习布施等善。<a id="a-2N"></a>’</p>
  <p id="a2O">“善现，<a id="a-2P"></a>是菩萨摩诃萨安住净戒波罗蜜多，<a id="a-2Q"></a>如应摄受诸有情类，<a id="a-2R"></a>诸悭贪者令修布施，<a id="a-2S"></a>于身命财无所顾惜；<a id="a-2T"></a>诸破戒者令修净戒，<a id="a-2U"></a>能正受行十善业道，<a id="a-2V"></a>住律仪戒不破不穿，<a id="a-2W"></a>无秽无杂亦无执取；<a id="a-2X"></a>诸瞋忿者令修安忍，<a id="a-2Y"></a>毁骂加害心无变易；<a id="a-2Z"></a>诸懈怠者令修精进，<a id="a-2a"></a>修诸善法如救头然；<a id="a-2b"></a>诸散乱者令修静虑；<a id="a-2c"></a>诸愚痴者令修智慧；<a id="a-2d"></a>执诸法者令观法空；<a id="a-2e"></a>无三十七菩提分法者令其修行菩提分法；<a id="a-2f"></a>于四圣谛未能观者令修正观；<a id="a-2g"></a>无静虑、<a id="a-2h"></a>无量、<a id="a-2i"></a>无色定者令其修习；<a id="a-2j"></a>无解脱、<a id="a-2k"></a>胜处、<a id="a-2l"></a>等至、<a id="a-2m"></a>遍处者令其修行；<a id="a-2n"></a>未得陀罗尼门、<a id="a-2o"></a>三摩地门者令速证得；<a id="a-2p"></a>未得空、<a id="a-2q"></a>无相、<a id="a-2r"></a>无愿解脱门者令其修证；<a id="a-2s"></a>未入菩萨地者令其趣入能速圆满；<a id="a-2t"></a>未得五眼、<a id="a-2u"></a>六神通者令渐修证；<a id="a-2v"></a>未得佛十力、<a id="a-2w"></a>四无所畏、<a id="a-2x"></a>四无礙解、<a id="a-2y"></a>大慈、<a id="a-2z"></a>大悲、<a id="a-30"></a>大喜、<a id="a-31"></a>大舍、<a id="a-32"></a>十八佛不共法者令渐修证；<a id="a-33"></a>未得无忘失法、<a id="a-34"></a>恒住舍性者令渐修证；<a id="a-35"></a>未得一切智、<a id="a-36"></a>道相智、<a id="a-37"></a>一切相智者令渐修证。<a id="a-38"></a>善现，<a id="a-39"></a>是菩萨摩诃萨安住净戒波罗蜜多，<a id="a-3A"></a>成熟有情方便善巧，<a id="a-3B"></a>或令解脱诸恶趣苦，<a id="a-3C"></a>或令证得预流、<a id="a-3D"></a>一来、<a id="a-3E"></a>不还、<a id="a-3F"></a>阿罗汉果，<a id="a-3G"></a>或令证得独觉菩提，<a id="a-3H"></a>或令证得所求无上正等菩提。</p>
  <p id="a3I">“善现，<a id="a-3J"></a>是谓菩萨摩诃萨修行净戒波罗蜜多方便善巧，<a id="a-3K"></a>成熟有情，<a id="a-3L"></a>令其解脱恶趣生死，<a id="a-3M"></a>如应证得三乘涅槃。</p>
  <p id="a3N">“善现当知，<a id="a-3O"></a>有菩萨摩诃萨修行余四波罗蜜多，<a id="a-3P"></a>及余菩萨摩诃萨大菩提道，<a id="a-3Q"></a>一一皆能方便善巧，<a id="a-3R"></a>以一切善成熟有情，<a id="a-3S"></a>令其解脱恶趣生死，<a id="a-3T"></a>或令证得声闻菩提寂灭安乐，<a id="a-3U"></a>或令证得独觉菩提寂灭安乐，<a id="a-3V"></a>或令证得所求无上正等菩提，<a id="a-3W"></a>能尽未来利益安乐诸有情类常无间断。<a id="a-3X"></a>”</p>
  <p data-pb></p>
  <h2 id="a3Y">初分严净佛土品第七十二之一</h2>
  <p id="a3Z">尔时，<a id="a-3a"></a>具寿善现作是念言：<a id="a-3b"></a>“何法名为菩萨摩诃萨道？<a id="a-3c"></a>诸菩萨摩诃萨安住此道，<a id="a-3d"></a>能擐种种大功德铠，<a id="a-3e"></a>利益安乐一切有情？<a id="a-3f"></a>”</p>
  <p id="a3g">佛知其念，<a id="a-3h"></a>告善现言：<a id="a-3i"></a>“善现当知，<a id="a-3j"></a>布施波罗蜜多是诸菩萨摩诃萨道，<a id="a-3k"></a>净戒、<a id="a-3l"></a>安忍、<a id="a-3m"></a>精进、<a id="a-3n"></a>静虑、<a id="a-3o"></a>般若波罗蜜多是诸菩萨摩诃萨道；<a id="a-3p"></a>四念住是诸菩萨摩诃萨道，<a id="a-3q"></a>四正断、<a id="a-3r"></a>四神足、<a id="a-3s"></a>五根、<a id="a-3t"></a>五力、<a id="a-3u"></a>七等觉支、<a id="a-3v"></a>八圣道支是诸菩萨摩诃萨道；<a id="a-3w"></a>内空是诸菩萨摩诃萨道，<a id="a-3x"></a>外空、<a id="a-3y"></a>内外空、<a id="a-3z"></a>空空、<a id="a-40"></a>大空、<a id="a-41"></a>胜义空、<a id="a-42"></a>有为空、<a id="a-43"></a>无为空、<a id="a-44"></a>毕竟空、<a id="a-45"></a>无际空、<a id="a-46"></a>散空、<a id="a-47"></a>无变异空、<a id="a-48"></a>本性空、<a id="a-49"></a>自相空、<a id="a-4A"></a>共相空、<a id="a-4B"></a>一切法空、<a id="a-4C"></a>不可得空、<a id="a-4D"></a>无性空、<a id="a-4E"></a>自性空、<a id="a-4F"></a>无性自性空是诸菩萨摩诃萨道；<a id="a-4G"></a>苦圣谛是诸菩萨摩诃萨道，<a id="a-4H"></a>集、<a id="a-4I"></a>灭、<a id="a-4J"></a>道圣谛是诸菩萨摩诃萨道；<a id="a-4K"></a>四静虑是诸菩萨摩诃萨道，<a id="a-4L"></a>四无量、<a id="a-4M"></a>四无色定是诸菩萨摩诃萨道；<a id="a-4N"></a>八解脱是诸菩萨摩诃萨道，<a id="a-4O"></a>八胜处、<a id="a-4P"></a>九次第定、<a id="a-4Q"></a>十遍处是诸菩萨摩诃萨道；<a id="a-4R"></a>一切陀罗尼门是诸菩萨摩诃萨道，<a id="a-4S"></a>一切三摩地门是诸菩萨摩诃萨道；<a id="a-4T"></a>空解脱门是诸菩萨摩诃萨道，<a id="a-4U"></a>无相、<a id="a-4V"></a>无愿解脱门是诸菩萨摩诃萨道；<a id="a-4W"></a>极喜地是诸菩萨摩诃萨道，<a id="a-4X"></a>离垢地、<a id="a-4Y"></a>发光地、<a id="a-4Z"></a>焰慧地、<a id="a-4a"></a>极难胜地、<a id="a-4b"></a>现前地、<a id="a-4c"></a>远行地、<a id="a-4d"></a>不动地、<a id="a-4e"></a>善慧地、<a id="a-4f"></a>法云地是诸菩萨摩诃萨道；<a id="a-4g"></a>五眼是诸菩萨摩诃萨道，<a id="a-4h"></a>六神通是诸菩萨摩诃萨道；<a id="a-4i"></a>佛十力是诸菩萨摩诃萨道，<a id="a-4j"></a>四无所畏、<a id="a-4k"></a>四无礙解、<a id="a-4l"></a>大慈、<a id="a-4m"></a>大悲、<a id="a-4n"></a>大喜、<a id="a-4o"></a>大舍、<a id="a-4p"></a>十八佛不共法是诸菩萨摩诃萨道；<a id="a-4q"></a>无忘失法是诸菩萨摩诃萨道，<a id="a-4r"></a>恒住舍性是诸菩萨摩诃萨道；<a id="a-4s"></a>一切智是诸菩萨摩诃萨道，<a id="a-4t"></a>道相智、<a id="a-4u"></a>一切相智是诸菩萨摩诃萨道。<a id="a-4v"></a>复次，<a id="a-4w"></a>善现，<a id="a-4x"></a>总一切法皆是菩萨摩诃萨道。</p>
  <p id="a4y">“善现，<a id="a-4z"></a>于汝意云何？<a id="a-50"></a>颇有法诸菩萨摩诃萨所不应学？<a id="a-51"></a>诸菩萨摩诃萨不学此法，<a id="a-52"></a>能得无上正等菩提不？<a id="a-53"></a>”</p>
  <p id="a54">善现答言：<a id="a-55"></a>“不也，<a id="a-56"></a>世尊。<a id="a-57"></a>不也，<a id="a-58"></a>善逝。<a id="a-59"></a>”</p>
  <p id="a5A">佛言：<a id="a-5B"></a>“善现，<a id="a-5C"></a>如是，<a id="a-5D"></a>如是，<a id="a-5E"></a>如汝所说。<a id="a-5F"></a>善现，<a id="a-5G"></a>定无有法诸菩萨摩诃萨所不应学，<a id="a-5H"></a>诸菩萨摩诃萨不学此法，<a id="a-5I"></a>必不能得所求无上正等菩提。<a id="a-5J"></a>何以故？<a id="a-5K"></a>善现，<a id="a-5L"></a>若菩萨摩诃萨不学一切法，<a id="a-5M"></a>终不能得一切智智。<a id="a-5N"></a>”</p>
  <p id="a5O">具寿善现复白佛言：<a id="a-5P"></a>“世尊，<a id="a-5Q"></a>若一切法自性皆空，<a id="a-5R"></a>云何菩萨摩诃萨学一切法？<a id="a-5S"></a>将无世尊于无戏论法而作戏论，<a id="a-5T"></a>谓有诸法是此、<a id="a-5U"></a>是彼，<a id="a-5V"></a>由是、<a id="a-5W"></a>为是，<a id="a-5X"></a>此是世间法，<a id="a-5Y"></a>此是出世间法，<a id="a-5Z"></a>此是有漏法，<a id="a-5a"></a>此是无漏法，<a id="a-5b"></a>此是有为法，<a id="a-5c"></a>此是无为法，<a id="a-5d"></a>此是异生法，<a id="a-5e"></a>此是预流法，<a id="a-5f"></a>此是一来法，<a id="a-5g"></a>此是不还法，<a id="a-5h"></a>此是阿罗汉法，<a id="a-5i"></a>此是独觉法，<a id="a-5j"></a>此是菩萨法，<a id="a-5k"></a>此是如来法？<a id="a-5l"></a>”</p>
  <p id="a5m">佛告善现：<a id="a-5n"></a>“如是，<a id="a-5o"></a>如是，<a id="a-5p"></a>如汝所说，<a id="a-5q"></a>诸所有法皆自性空。<a id="a-5r"></a>善现，<a id="a-5s"></a>若一切法自性不空，<a id="a-5t"></a>则应诸菩萨摩诃萨不得无上正等菩提。<a id="a-5u"></a>善现，<a id="a-5v"></a>以一切法自性皆空，<a id="a-5w"></a>是故诸菩萨摩诃萨能得无上正等菩提。</p>
  <p id="a5x">“善现，<a id="a-5y"></a>如汝所言‘若一切法自性皆空，<a id="a-5z"></a>云何菩萨摩诃萨学一切法？<a id="a-60"></a>将无世尊于无戏论法而作戏论，<a id="a-61"></a>谓有诸法是此、<a id="a-62"></a>是彼，<a id="a-63"></a>由是、<a id="a-64"></a>为是，<a id="a-65"></a>此是世间法，<a id="a-66"></a>此是出世法，<a id="a-67"></a>乃至此是菩萨法，<a id="a-68"></a>此是如来法？<a id="a-69"></a>’者，<a id="a-6A"></a>善现，<a id="a-6B"></a>若诸有情知一切法皆自性空，<a id="a-6C"></a>则诸菩萨摩诃萨不应学一切法，<a id="a-6D"></a>证得无上正等菩提，<a id="a-6E"></a>为诸有情安立宣说。<a id="a-6F"></a>善现，<a id="a-6G"></a>以诸有情不知诸法皆自性空故，<a id="a-6H"></a>诸菩萨摩诃萨学一切法，<a id="a-6I"></a>证得无上正等菩提，<a id="a-6J"></a>为诸有情安立宣说。</p>
  <p id="a6K">“善现，<a id="a-6L"></a>诸菩萨摩诃萨于菩萨道初修学时，<a id="a-6M"></a>应审观察：<a id="a-6N"></a>‘诸法自性都不可得，<a id="a-6O"></a>唯有执著和合所作。<a id="a-6P"></a>我当审察诸法自性皆毕竟空，<a id="a-6Q"></a>不应于中有所执著，<a id="a-6R"></a>谓不应执著色，<a id="a-6S"></a>不应执著受、<a id="a-6T"></a>想、<a id="a-6U"></a>行、<a id="a-6V"></a>识；<a id="a-6W"></a>不应执著眼处，<a id="a-6X"></a>不应执著耳、<a id="a-6Y"></a>鼻、<a id="a-6Z"></a>舌、<a id="a-6a"></a>身、<a id="a-6b"></a>意处；<a id="a-6c"></a>不应执著色处，<a id="a-6d"></a>不应执著声、<a id="a-6e"></a>香、<a id="a-6f"></a>味、<a id="a-6g"></a>触、<a id="a-6h"></a>法处；<a id="a-6i"></a>不应执著眼界，<a id="a-6j"></a>不应执著耳、<a id="a-6k"></a>鼻、<a id="a-6l"></a>舌、<a id="a-6m"></a>身、<a id="a-6n"></a>意界；<a id="a-6o"></a>不应执著色界，<a id="a-6p"></a>不应执著声、<a id="a-6q"></a>香、<a id="a-6r"></a>味、<a id="a-6s"></a>触、<a id="a-6t"></a>法界；<a id="a-6u"></a>不应执著眼识界，<a id="a-6v"></a>不应执著耳、<a id="a-6w"></a>鼻、<a id="a-6x"></a>舌、<a id="a-6y"></a>身、<a id="a-6z"></a>意识界；<a id="a-70"></a>不应执著眼触，<a id="a-71"></a>不应执著耳、<a id="a-72"></a>鼻、<a id="a-73"></a>舌、<a id="a-74"></a>身、<a id="a-75"></a>意触；<a id="a-76"></a>不应执著眼触为缘所生诸受，<a id="a-77"></a>不应执著耳、<a id="a-78"></a>鼻、<a id="a-79"></a>舌、<a id="a-7A"></a>身、<a id="a-7B"></a>意触为缘所生诸受；<a id="a-7C"></a>不应执著地界，<a id="a-7D"></a>不应执著水、<a id="a-7E"></a>火、<a id="a-7F"></a>风、<a id="a-7G"></a>空、<a id="a-7H"></a>识界；<a id="a-7I"></a>不应执著因缘，<a id="a-7J"></a>不应执著等无间缘、<a id="a-7K"></a>所缘缘、<a id="a-7L"></a>增上缘；<a id="a-7M"></a>不应执著从缘所生诸法；<a id="a-7N"></a>不应执著无明，<a id="a-7O"></a>不应执著行、<a id="a-7P"></a>识、<a id="a-7Q"></a>名色、<a id="a-7R"></a>六处、<a id="a-7S"></a>触、<a id="a-7T"></a>受、<a id="a-7U"></a>爱、<a id="a-7V"></a>取、<a id="a-7W"></a>有、<a id="a-7X"></a>生、<a id="a-7Y"></a>老死愁叹苦忧恼；<a id="a-7Z"></a>不应执著布施波罗蜜多，<a id="a-7a"></a>不应执著净戒、<a id="a-7b"></a>安忍、<a id="a-7c"></a>精进、<a id="a-7d"></a>静虑、<a id="a-7e"></a>般若波罗蜜多；<a id="a-7f"></a>不应执著内空，<a id="a-7g"></a>不应执著外空、<a id="a-7h"></a>内外空、<a id="a-7i"></a>空空、<a id="a-7j"></a>大空、<a id="a-7k"></a>胜义空、<a id="a-7l"></a>有为空、<a id="a-7m"></a>无为空、<a id="a-7n"></a>毕竟空、<a id="a-7o"></a>无际空、<a id="a-7p"></a>散空、<a id="a-7q"></a>无变异空、<a id="a-7r"></a>本性空、<a id="a-7s"></a>自相空、<a id="a-7t"></a>共相空、<a id="a-7u"></a>一切法空、<a id="a-7v"></a>不可得空、<a id="a-7w"></a>无性空、<a id="a-7x"></a>自性空、<a id="a-7y"></a>无性自性空；<a id="a-7z"></a>不应执著四念住，<a id="a-80"></a>不应执著四正断、<a id="a-81"></a>四神足、<a id="a-82"></a>五根、<a id="a-83"></a>五力、<a id="a-84"></a>七等觉支、<a id="a-85"></a>八圣道支；<a id="a-86"></a>不应执著苦圣谛，<a id="a-87"></a>不应执著集、<a id="a-88"></a>灭、<a id="a-89"></a>道圣谛；<a id="a-8A"></a>不应执著四静虑，<a id="a-8B"></a>不应执著四无量、<a id="a-8C"></a>四无色定；<a id="a-8D"></a>不应执著八解脱，<a id="a-8E"></a>不应执著八胜处、<a id="a-8F"></a>九次第定、<a id="a-8G"></a>十遍处；<a id="a-8H"></a>不应执著陀罗尼门，<a id="a-8I"></a>不应执著三摩地门；<a id="a-8J"></a>不应执著空解脱门，<a id="a-8K"></a>不应执著无相、<a id="a-8L"></a>无愿解脱门；<a id="a-8M"></a>不应执著极喜地，<a id="a-8N"></a>不应执著离垢地、<a id="a-8O"></a>发光地、<a id="a-8P"></a>焰慧地、<a id="a-8Q"></a>极难胜地、<a id="a-8R"></a>现前地、<a id="a-8S"></a>远行地、<a id="a-8T"></a>不动地、<a id="a-8U"></a>善慧地、<a id="a-8V"></a>法云地；<a id="a-8W"></a>不应执著五眼，<a id="a-8X"></a>不应执著六神通；<a id="a-8Y"></a>不应执著佛十力，<a id="a-8Z"></a>不应执著四无所畏、<a id="a-8a"></a>四无礙解、<a id="a-8b"></a>大慈、<a id="a-8c"></a>大悲、<a id="a-8d"></a>大喜、<a id="a-8e"></a>大舍、<a id="a-8f"></a>十八佛不共法；<a id="a-8g"></a>不应执著无忘失法，<a id="a-8h"></a>不应执著恒住舍性；<a id="a-8i"></a>不应执著一切智，<a id="a-8j"></a>不应执著道相智、<a id="a-8k"></a>一切相智；<a id="a-8l"></a>不应执著预流果，<a id="a-8m"></a>不应执著一来、<a id="a-8n"></a>不还、<a id="a-8o"></a>阿罗汉果、<a id="a-8p"></a>独觉菩提；<a id="a-8q"></a>不应执著一切菩萨摩诃萨行，<a id="a-8r"></a>不应执著诸佛无上正等菩提。<a id="a-8s"></a>何以故？<a id="a-8t"></a>以一切法自性皆空，<a id="a-8u"></a>空性不应执著空性，<a id="a-8v"></a>空中空性尚不可得，<a id="a-8w"></a>况有空性能执著空？<a id="a-8x"></a>’善现，<a id="a-8y"></a>诸菩萨摩诃萨如是观察一切法时，<a id="a-8z"></a>于诸法性虽无执著，<a id="a-90"></a>而于诸法常学无倦。</p>
  <p id="a91">“善现，<a id="a-92"></a>是菩萨摩诃萨住此学中，<a id="a-93"></a>观诸有情心行差别，<a id="a-94"></a>谓审观察是诸有情心行何处；<a id="a-95"></a>既审观已，<a id="a-96"></a>如实了知彼心但行虚妄所执。<a id="a-97"></a>尔时，<a id="a-98"></a>菩萨便作是念：<a id="a-99"></a>‘彼心既行虚妄所执，<a id="a-9A"></a>我令解脱必不为难。<a id="a-9B"></a>’</p>
  <p id="a9C">“善现，<a id="a-9D"></a>是菩萨摩诃萨作是念已，<a id="a-9E"></a>安住般若波罗蜜多，<a id="a-9F"></a>方便善巧教授教诫诸有情言：<a id="a-9G"></a>‘汝等今者皆应远离虚妄所执，<a id="a-9H"></a>趣入正法修诸善行。<a id="a-9I"></a>’</p>
  <p id="a9J">“复作是言：<a id="a-9K"></a>‘汝等今者应行布施波罗蜜多，<a id="a-9L"></a>当得资具无所乏少，<a id="a-9M"></a>然勿恃此而生憍逸。<a id="a-9N"></a>何以故？<a id="a-9O"></a>此中都无坚实事故。<a id="a-9P"></a>汝等今者应行净戒、<a id="a-9Q"></a>安忍、<a id="a-9R"></a>精进、<a id="a-9S"></a>静虑、<a id="a-9T"></a>般若波罗蜜多，<a id="a-9U"></a>然勿恃此而生憍逸。<a id="a-9V"></a>何以故？<a id="a-9W"></a>此中都无坚实事故。</p>
  <p id="a9X">“‘汝等今者应行内空，<a id="a-9Y"></a>然勿恃此而生憍逸。<a id="a-9Z"></a>何以故？<a id="a-9a"></a>此中都无坚实事故。<a id="a-9b"></a>汝等今者应行外空、<a id="a-9c"></a>内外空、<a id="a-9d"></a>空空、<a id="a-9e"></a>大空、<a id="a-9f"></a>胜义空、<a id="a-9g"></a>有为空、<a id="a-9h"></a>无为空、<a id="a-9i"></a>毕竟空、<a id="a-9j"></a>无际空、<a id="a-9k"></a>散空、<a id="a-9l"></a>无变异空、<a id="a-9m"></a>本性空、<a id="a-9n"></a>自相空、<a id="a-9o"></a>共相空、<a id="a-9p"></a>一切法空、<a id="a-9q"></a>不可得空、<a id="a-9r"></a>无性空、<a id="a-9s"></a>自性空、<a id="a-9t"></a>无性自性空，<a id="a-9u"></a>然勿恃此而生憍逸。<a id="a-9v"></a>何以故？<a id="a-9w"></a>此中都无坚实事故。</p>
  <p id="a9x">“‘汝等今者应行四念住，<a id="a-9y"></a>然勿恃此而生憍逸。<a id="a-9z"></a>何以故？<a id="a-A0"></a>此中都无坚实事故。<a id="a-A1"></a>汝等今者应行四正断、<a id="a-A2"></a>四神足、<a id="a-A3"></a>五根、<a id="a-A4"></a>五力、<a id="a-A5"></a>七等觉支、<a id="a-A6"></a>八圣道支，<a id="a-A7"></a>然勿恃此而生憍逸。<a id="a-A8"></a>何以故？<a id="a-A9"></a>此中都无坚实事故。</p>
  <p id="aAA">“‘汝等今者应行苦圣谛，<a id="a-AB"></a>然勿恃此而生憍逸。<a id="a-AC"></a>何以故？<a id="a-AD"></a>此中都无坚实事故。<a id="a-AE"></a>汝等今者应行集、<a id="a-AF"></a>灭、<a id="a-AG"></a>道圣谛，<a id="a-AH"></a>然勿恃此而生憍逸。<a id="a-AI"></a>何以故？<a id="a-AJ"></a>此中都无坚实事故。</p>
  <p id="aAK">“‘汝等今者应行四静虑，<a id="a-AL"></a>然勿恃此而生憍逸。<a id="a-AM"></a>何以故？<a id="a-AN"></a>此中都无坚实事故。<a id="a-AO"></a>汝等今者应行四无量、<a id="a-AP"></a>四无色定，<a id="a-AQ"></a>然勿恃此而生憍逸。<a id="a-AR"></a>何以故？<a id="a-AS"></a>此中都无坚实事故。</p>
  <p id="aAT">“‘汝等今者应行八解脱，<a id="a-AU"></a>然勿恃此而生憍逸。<a id="a-AV"></a>何以故？<a id="a-AW"></a>此中都无坚实事故。<a id="a-AX"></a>汝等今者应行八胜处、<a id="a-AY"></a>九次第定、<a id="a-AZ"></a>十遍处，<a id="a-Aa"></a>然勿恃此而生憍逸。<a id="a-Ab"></a>何以故？<a id="a-Ac"></a>此中都无坚实事故。</p>
  <p id="aAd">“‘汝等今者应行陀罗尼门，<a id="a-Ae"></a>然勿恃此而生憍逸。<a id="a-Af"></a>何以故？<a id="a-Ag"></a>此中都无坚实事故。<a id="a-Ah"></a>汝等今者应行三摩地门，<a id="a-Ai"></a>然勿恃此而生憍逸。<a id="a-Aj"></a>何以故？<a id="a-Ak"></a>此中都无坚实事故。</p>
  <p id="aAl">“‘汝等今者应行空解脱门，<a id="a-Am"></a>然勿恃此而生憍逸。<a id="a-An"></a>何以故？<a id="a-Ao"></a>此中都无坚实事故。<a id="a-Ap"></a>汝等今者应行无相、<a id="a-Aq"></a>无愿解脱门，<a id="a-Ar"></a>然勿恃此而生憍逸。<a id="a-As"></a>何以故？<a id="a-At"></a>此中都无坚实事故。</p>
  <p id="aAu">“‘汝等今者应行极喜地，<a id="a-Av"></a>然勿恃此而生憍逸。<a id="a-Aw"></a>何以故？<a id="a-Ax"></a>此中都无坚实事故。<a id="a-Ay"></a>汝等今者应行离垢地、<a id="a-Az"></a>发光地、<a id="a-B0"></a>焰慧地、<a id="a-B1"></a>极难胜地、<a id="a-B2"></a>现前地、<a id="a-B3"></a>远行地、<a id="a-B4"></a>不动地、<a id="a-B5"></a>善慧地、<a id="a-B6"></a>法云地，<a id="a-B7"></a>然勿恃此而生憍逸。<a id="a-B8"></a>何以故？<a id="a-B9"></a>此中都无坚实事故。</p>
  <p id="aBA">“‘汝等今者应行五眼，<a id="a-BB"></a>然勿恃此而生憍逸。<a id="a-BC"></a>何以故？<a id="a-BD"></a>此中都无坚实事故。<a id="a-BE"></a>汝等今者应行六神通，<a id="a-BF"></a>然勿恃此而生憍逸。<a id="a-BG"></a>何以故？<a id="a-BH"></a>此中都无坚实事故。</p>
  <p id="aBI">“‘汝等今者应行佛十力，<a id="a-BJ"></a>然勿恃此而生憍逸。<a id="a-BK"></a>何以故？<a id="a-BL"></a>此中都无坚实事故。<a id="a-BM"></a>汝等今者应行四无所畏、<a id="a-BN"></a>四无礙解、<a id="a-BO"></a>大慈、<a id="a-BP"></a>大悲、<a id="a-BQ"></a>大喜、<a id="a-BR"></a>大舍、<a id="a-BS"></a>十八佛不共法，<a id="a-BT"></a>然勿恃此而生憍逸。<a id="a-BU"></a>何以故？<a id="a-BV"></a>此中都无坚实事故。</p>
  <p id="aBW">“‘汝等今者应行无忘失法，<a id="a-BX"></a>然勿恃此而生憍逸。<a id="a-BY"></a>何以故？<a id="a-BZ"></a>此中都无坚实事故。<a id="a-Ba"></a>汝等今者应行恒住舍性，<a id="a-Bb"></a>然勿恃此而生憍逸。<a id="a-Bc"></a>何以故？<a id="a-Bd"></a>此中都无坚实事故。</p>
  <p id="aBe">“‘汝等今者应行一切智，<a id="a-Bf"></a>然勿恃此而生憍逸。<a id="a-Bg"></a>何以故？<a id="a-Bh"></a>此中都无坚实事故。<a id="a-Bi"></a>汝等今者应行道相智、<a id="a-Bj"></a>一切相智，<a id="a-Bk"></a>然勿恃此而生憍逸。<a id="a-Bl"></a>何以故？<a id="a-Bm"></a>此中都无坚实事故。</p>
  <p id="aBn">“‘汝等今者应行预流果，<a id="a-Bo"></a>然勿恃此而生憍逸。<a id="a-Bp"></a>何以故？<a id="a-Bq"></a>此中都无坚实事故。<a id="a-Br"></a>汝等今者应行一来、<a id="a-Bs"></a>不还、<a id="a-Bt"></a>阿罗汉果、<a id="a-Bu"></a>独觉菩提，<a id="a-Bv"></a>然勿恃此而生憍逸。<a id="a-Bw"></a>何以故？<a id="a-Bx"></a>此中都无坚实事故。</p>
  <p id="aBy">“‘汝等今者应行一切菩萨摩诃萨行，<a id="a-Bz"></a>然勿恃此而生憍逸。<a id="a-C0"></a>何以故？<a id="a-C1"></a>此中都无坚实事故。<a id="a-C2"></a>汝等今者应行无上正等菩提，<a id="a-C3"></a>然勿恃此而生憍逸。<a id="a-C4"></a>何以故？<a id="a-C5"></a>此中都无坚实事故。<a id="a-C6"></a>’</p>
  <p id="aC7">“善现，<a id="a-C8"></a>是菩萨摩诃萨安住般若波罗蜜多，<a id="a-C9"></a>方便善巧教授教诫诸有情时，<a id="a-CA"></a>行菩提道无所执著。<a id="a-CB"></a>何以故？<a id="a-CC"></a>一切法性不应执著，<a id="a-CD"></a>若能执著、<a id="a-CE"></a>若所执著俱无自性，<a id="a-CF"></a>以一切法自性空故。</p>
  <p id="aCG">“善现，<a id="a-CH"></a>是菩萨摩诃萨如是修行菩提道时，<a id="a-CI"></a>于一切法都无所住，<a id="a-CJ"></a>以无所住而为方便，<a id="a-CK"></a>虽行布施波罗蜜多，<a id="a-CL"></a>而于其中都无所住；<a id="a-CM"></a>虽行净戒、<a id="a-CN"></a>安忍、<a id="a-CO"></a>精进、<a id="a-CP"></a>静虑、<a id="a-CQ"></a>般若波罗蜜多，<a id="a-CR"></a>而于其中都无所住。<a id="a-CS"></a>何以故？<a id="a-CT"></a>如是自性、<a id="a-CU"></a>行者、<a id="a-CV"></a>行相一切空故。</p>
  <p id="aCW">“虽行内空，<a id="a-CX"></a>而于其中都无所住；<a id="a-CY"></a>虽行外空、<a id="a-CZ"></a>内外空、<a id="a-Ca"></a>空空、<a id="a-Cb"></a>大空、<a id="a-Cc"></a>胜义空、<a id="a-Cd"></a>有为空、<a id="a-Ce"></a>无为空、<a id="a-Cf"></a>毕竟空、<a id="a-Cg"></a>无际空、<a id="a-Ch"></a>散空、<a id="a-Ci"></a>无变异空、<a id="a-Cj"></a>本性空、<a id="a-Ck"></a>自相空、<a id="a-Cl"></a>共相空、<a id="a-Cm"></a>一切法空、<a id="a-Cn"></a>不可得空、<a id="a-Co"></a>无性空、<a id="a-Cp"></a>自性空、<a id="a-Cq"></a>无性自性空，<a id="a-Cr"></a>而于其中都无所住。<a id="a-Cs"></a>何以故？<a id="a-Ct"></a>如是自性、<a id="a-Cu"></a>行者、<a id="a-Cv"></a>行相一切空故。</p>
  <p id="aCw">“虽行四念住，<a id="a-Cx"></a>而于其中都无所住；<a id="a-Cy"></a>虽行四正断、<a id="a-Cz"></a>四神足、<a id="a-D0"></a>五根、<a id="a-D1"></a>五力、<a id="a-D2"></a>七等觉支、<a id="a-D3"></a>八圣道支，<a id="a-D4"></a>而于其中都无所住。<a id="a-D5"></a>何以故？<a id="a-D6"></a>如是自性、<a id="a-D7"></a>行者、<a id="a-D8"></a>行相一切空故。</p>
  <p id="aD9">“虽行苦圣谛，<a id="a-DA"></a>而于其中都无所住；<a id="a-DB"></a>虽行集、<a id="a-DC"></a>灭、<a id="a-DD"></a>道圣谛，<a id="a-DE"></a>而于其中都无所住。<a id="a-DF"></a>何以故？<a id="a-DG"></a>如是自性、<a id="a-DH"></a>行者、<a id="a-DI"></a>行相一切空故。</p>
  <p id="aDJ">“虽行四静虑，<a id="a-DK"></a>而于其中都无所住；<a id="a-DL"></a>虽行四无量、<a id="a-DM"></a>四无色定，<a id="a-DN"></a>而于其中都无所住。<a id="a-DO"></a>何以故？<a id="a-DP"></a>如是自性、<a id="a-DQ"></a>行者、<a id="a-DR"></a>行相一切空故。</p>
  <p id="aDS">“虽行八解脱，<a id="a-DT"></a>而于其中都无所住；<a id="a-DU"></a>虽行八胜处、<a id="a-DV"></a>九次第定、<a id="a-DW"></a>十遍处，<a id="a-DX"></a>而于其中都无所住。<a id="a-DY"></a>何以故？<a id="a-DZ"></a>如是自性、<a id="a-Da"></a>行者、<a id="a-Db"></a>行相一切空故。</p>
  <p id="aDc">“虽行陀罗尼门，<a id="a-Dd"></a>而于其中都无所住；<a id="a-De"></a>虽行三摩地门，<a id="a-Df"></a>而于其中都无所住。<a id="a-Dg"></a>何以故？<a id="a-Dh"></a>如是自性、<a id="a-Di"></a>行者、<a id="a-Dj"></a>行相一切空故。</p>
  <p id="aDk">“虽行空解脱门，<a id="a-Dl"></a>而于其中都无所住；<a id="a-Dm"></a>虽行无相、<a id="a-Dn"></a>无愿解脱门，<a id="a-Do"></a>而于其中都无所住。<a id="a-Dp"></a>何以故？<a id="a-Dq"></a>如是自性、<a id="a-Dr"></a>行者、<a id="a-Ds"></a>行相一切空故。</p>
  <p id="aDt">“虽行极喜地，<a id="a-Du"></a>而于其中都无所住；<a id="a-Dv"></a>虽行离垢地、<a id="a-Dw"></a>发光地、<a id="a-Dx"></a>焰慧地、<a id="a-Dy"></a>极难胜地、<a id="a-Dz"></a>现前地、<a id="a-E0"></a>远行地、<a id="a-E1"></a>不动地、<a id="a-E2"></a>善慧地、<a id="a-E3"></a>法云地，<a id="a-E4"></a>而于其中都无所住。<a id="a-E5"></a>何以故？<a id="a-E6"></a>如是自性、<a id="a-E7"></a>行者、<a id="a-E8"></a>行相一切空故。</p>
  <p id="aE9">“虽行五眼，<a id="a-EA"></a>而于其中都无所住；<a id="a-EB"></a>虽行六神通，<a id="a-EC"></a>而于其中都无所住。<a id="a-ED"></a>何以故？<a id="a-EE"></a>如是自性、<a id="a-EF"></a>行者、<a id="a-EG"></a>行相一切空故。</p>
  <p id="aEH">“虽行佛十力，<a id="a-EI"></a>而于其中都无所住；<a id="a-EJ"></a>虽行四无所畏、<a id="a-EK"></a>四无礙解、<a id="a-EL"></a>大慈、<a id="a-EM"></a>大悲、<a id="a-EN"></a>大喜、<a id="a-EO"></a>大舍、<a id="a-EP"></a>十八佛不共法，<a id="a-EQ"></a>而于其中都无所住。<a id="a-ER"></a>何以故？<a id="a-ES"></a>如是自性、<a id="a-ET"></a>行者、<a id="a-EU"></a>行相一切空故。</p>
  <p id="aEV">“虽行无忘失法，<a id="a-EW"></a>而于其中都无所住；<a id="a-EX"></a>虽行恒住舍性，<a id="a-EY"></a>而于其中都无所住。<a id="a-EZ"></a>何以故？<a id="a-Ea"></a>如是自性、<a id="a-Eb"></a>行者、<a id="a-Ec"></a>行相一切空故。</p>
  <p id="aEd">“虽行一切智，<a id="a-Ee"></a>而于其中都无所住；<a id="a-Ef"></a>虽行道相智、<a id="a-Eg"></a>一切相智，<a id="a-Eh"></a>而于其中都无所住。<a id="a-Ei"></a>何以故？<a id="a-Ej"></a>如是自性、<a id="a-Ek"></a>行者、<a id="a-El"></a>行相一切空故。</p>
  <p id="aEm">“虽行预流果，<a id="a-En"></a>而于其中都无所住；<a id="a-Eo"></a>虽行一来、<a id="a-Ep"></a>不还、<a id="a-Eq"></a>阿罗汉果、<a id="a-Er"></a>独觉菩提，<a id="a-Es"></a>而于其中都无所住。<a id="a-Et"></a>何以故？<a id="a-Eu"></a>如是自性、<a id="a-Ev"></a>行者、<a id="a-Ew"></a>行相一切空故。</p>
  <p id="aEx">“虽行一切菩萨摩诃萨行，<a id="a-Ey"></a>而于其中都无所住；<a id="a-Ez"></a>虽行诸佛无上正等菩提，<a id="a-F0"></a>而于其中都无所住。<a id="a-F1"></a>何以故？<a id="a-F2"></a>如是自性、<a id="a-F3"></a>行者、<a id="a-F4"></a>行相一切空故。</p>
  <p id="aF5">“善现，<a id="a-F6"></a>是菩萨摩诃萨虽能得预流果而于中不住，<a id="a-F7"></a>虽能得一来、<a id="a-F8"></a>不还、<a id="a-F9"></a>阿罗汉果、<a id="a-FA"></a>独觉菩提而于中不住。<a id="a-FB"></a>”</p>
  <p id="aFC">时，<a id="a-FD"></a>具寿善现白佛言：<a id="a-FE"></a>“世尊，<a id="a-FF"></a>何因缘故，<a id="a-FG"></a>是菩萨摩诃萨虽能得预流果而于中不住；<a id="a-FH"></a>虽能得一来、<a id="a-FI"></a>不还、<a id="a-FJ"></a>阿罗汉果、<a id="a-FK"></a>独觉菩提而于中不住？<a id="a-FL"></a>”</p>
  <p id="aFM">佛告善现：<a id="a-FN"></a>“是菩萨摩诃萨有二因缘，<a id="a-FO"></a>虽能得预流果而于中不住，<a id="a-FP"></a>虽能得一来乃至独觉菩提而于中不住。<a id="a-FQ"></a>何等为二？<a id="a-FR"></a>一者、<a id="a-FS"></a>彼果都无自性，<a id="a-FT"></a>能住、<a id="a-FU"></a>所住俱不可得；<a id="a-FV"></a>二者、<a id="a-FW"></a>于彼不生喜足，<a id="a-FX"></a>是故不住。<a id="a-FY"></a>谓彼菩萨恒作是念：<a id="a-FZ"></a>‘我定应得预流果，<a id="a-Fa"></a>不应不得，<a id="a-Fb"></a>然不应于中住；<a id="a-Fc"></a>我定应得一来、<a id="a-Fd"></a>不还、<a id="a-Fe"></a>阿罗汉果、<a id="a-Ff"></a>独觉菩提，<a id="a-Fg"></a>不应不得，<a id="a-Fh"></a>然不应于中住。<a id="a-Fi"></a>所以者何？<a id="a-Fj"></a>我自初发无上正等菩提心来，<a id="a-Fk"></a>于一切时更无余想，<a id="a-Fl"></a>唯求无上正等菩提。<a id="a-Fm"></a>然我定当证得无上正等菩提，<a id="a-Fn"></a>岂于中间应住余果？<a id="a-Fo"></a>’</p>
  <p id="aFp">“善现，<a id="a-Fq"></a>是菩萨摩诃萨从初发心乃至趣入菩萨正性离生，<a id="a-Fr"></a>曾无异想，<a id="a-Fs"></a>但求无上正等菩提。<a id="a-Ft"></a>善现，<a id="a-Fu"></a>是菩萨摩诃萨从得初地乃至得第十地，<a id="a-Fv"></a>曾无异想，<a id="a-Fw"></a>但求无上正等菩提。<a id="a-Fx"></a>善现，<a id="a-Fy"></a>是菩萨摩诃萨专求无上正等菩提，<a id="a-Fz"></a>于一切时心无散乱，<a id="a-G0"></a>诸有所起身、<a id="a-G1"></a>语、<a id="a-G2"></a>意业，<a id="a-G3"></a>无不皆与菩提心俱。<a id="a-G4"></a>善现，<a id="a-G5"></a>是菩萨摩诃萨住菩提心起菩提道，<a id="a-G6"></a>不为余境扰乱其心。<a id="a-G7"></a>”</p>
  <p id="aG8">尔时，<a id="a-G9"></a>具寿善现白佛言：<a id="a-GA"></a>“世尊，<a id="a-GB"></a>若一切法皆不生者，<a id="a-GC"></a>云何菩萨摩诃萨起菩提道？<a id="a-GD"></a>”</p>
  <p id="aGE">佛告善现：<a id="a-GF"></a>“如是，<a id="a-GG"></a>如是，<a id="a-GH"></a>一切法皆不生。<a id="a-GI"></a>此复云何诸无所作、<a id="a-GJ"></a>无所趣者，<a id="a-GK"></a>知一切法皆不生故。<a id="a-GL"></a>”</p>
  <p id="aGM">具寿善现复白佛言：<a id="a-GN"></a>“世尊，<a id="a-GO"></a>岂不如来出世、<a id="a-GP"></a>若不出世，<a id="a-GQ"></a>诸法法界法尔常住？<a id="a-GR"></a>”</p>
  <p id="aGS">佛言：<a id="a-GT"></a>“善现，<a id="a-GU"></a>如是，<a id="a-GV"></a>如是，<a id="a-GW"></a>如来出世、<a id="a-GX"></a>若不出世，<a id="a-GY"></a>诸法法界法尔常住。<a id="a-GZ"></a>然诸有情不能解了诸法法界法尔常住，<a id="a-Ga"></a>诸菩萨摩诃萨为饶益故起菩提道，<a id="a-Gb"></a>由菩提道拔济有情，<a id="a-Gc"></a>令永解脱生死众苦。<a id="a-Gd"></a>”</p>
  <p id="aGe">时，<a id="a-Gf"></a>具寿善现白佛言：<a id="a-Gg"></a>“世尊，<a id="a-Gh"></a>诸菩萨摩诃萨为用生道得菩提耶？<a id="a-Gi"></a>”</p>
  <p id="aGj">佛言：<a id="a-Gk"></a>“不也。<a id="a-Gl"></a>”</p>
  <p id="aGm">“世尊，<a id="a-Gn"></a>为用不生道得菩提耶？<a id="a-Go"></a>”</p>
  <p id="aGp">佛言：<a id="a-Gq"></a>“不也。<a id="a-Gr"></a>”</p>
  <p id="aGs">“世尊，<a id="a-Gt"></a>为用生、<a id="a-Gu"></a>不生道得菩提耶？<a id="a-Gv"></a>”</p>
  <p id="aGw">佛言：<a id="a-Gx"></a>“不也。<a id="a-Gy"></a>”</p>
  <p id="aGz">“世尊，<a id="a-H0"></a>为用非生、<a id="a-H1"></a>非不生道得菩提耶？<a id="a-H2"></a>”</p>
  <p id="aH3">佛言：<a id="a-H4"></a>“不也。<a id="a-H5"></a>”</p>
  <p id="aH6">具寿善现复白佛言：<a id="a-H7"></a>“世尊，<a id="a-H8"></a>云何菩萨摩诃萨当得菩提？<a id="a-H9"></a>”</p>
  <p id="aHA">佛告善现：<a id="a-HB"></a>“不用道得菩提，<a id="a-HC"></a>亦不用非道得菩提。<a id="a-HD"></a>何以故？<a id="a-HE"></a>善现，<a id="a-HF"></a>菩提即是道，<a id="a-HG"></a>道即是菩提故。<a id="a-HH"></a>”</p>
  <p id="aHI">具寿善现白佛言：<a id="a-HJ"></a>“世尊，<a id="a-HK"></a>若菩提即是道，<a id="a-HL"></a>道即是菩提者，<a id="a-HM"></a>岂不诸菩萨摩诃萨已得菩提道，<a id="a-HN"></a>应已得菩提？<a id="a-HO"></a>若尔，<a id="a-HP"></a>云何如来、<a id="a-HQ"></a>应、<a id="a-HR"></a>正等觉复为彼说三十二大士相、<a id="a-HS"></a>八十随好及佛十力、<a id="a-HT"></a>四无所畏、<a id="a-HU"></a>四无礙解、<a id="a-HV"></a>大慈、<a id="a-HW"></a>大悲、<a id="a-HX"></a>大喜、<a id="a-HY"></a>大舍、<a id="a-HZ"></a>十八佛不共法等无量佛法，<a id="a-Ha"></a>令其修证？<a id="a-Hb"></a>”</p>
  <p id="aHc">佛告善现：<a id="a-Hd"></a>“于意云何？<a id="a-He"></a>汝岂谓佛得菩提耶？<a id="a-Hf"></a>”</p>
  <p id="aHg">善现答言：<a id="a-Hh"></a>“不也，<a id="a-Hi"></a>世尊。<a id="a-Hj"></a>不也，<a id="a-Hk"></a>善逝。<a id="a-Hl"></a>何以故？<a id="a-Hm"></a>世尊，<a id="a-Hn"></a>佛即是菩提，<a id="a-Ho"></a>菩提即是佛故，<a id="a-Hp"></a>不应谓佛得菩提。<a id="a-Hq"></a>”</p>
  <p id="aHr">佛言：<a id="a-Hs"></a>“善现，<a id="a-Ht"></a>如是，<a id="a-Hu"></a>如是，<a id="a-Hv"></a>然汝所问：<a id="a-Hw"></a>‘岂不菩萨摩诃萨已得菩提道，<a id="a-Hx"></a>应已得菩提？<a id="a-Hy"></a>’者，<a id="a-Hz"></a>善现，<a id="a-I0"></a>诸菩萨摩诃萨修菩提道未得圆满，<a id="a-I1"></a>云何可说已得菩提？</p>
  <p id="aI2">“善现，<a id="a-I3"></a>诸菩萨摩诃萨若已圆满布施、<a id="a-I4"></a>净戒、<a id="a-I5"></a>安忍、<a id="a-I6"></a>精进、<a id="a-I7"></a>静虑、<a id="a-I8"></a>般若波罗蜜多，<a id="a-I9"></a>若已圆满内空、<a id="a-IA"></a>外空、<a id="a-IB"></a>内外空、<a id="a-IC"></a>空空、<a id="a-ID"></a>大空、<a id="a-IE"></a>胜义空、<a id="a-IF"></a>有为空、<a id="a-IG"></a>无为空、<a id="a-IH"></a>毕竟空、<a id="a-II"></a>无际空、<a id="a-IJ"></a>散空、<a id="a-IK"></a>无变异空、<a id="a-IL"></a>本性空、<a id="a-IM"></a>自相空、<a id="a-IN"></a>共相空、<a id="a-IO"></a>一切法空、<a id="a-IP"></a>不可得空、<a id="a-IQ"></a>无性空、<a id="a-IR"></a>自性空、<a id="a-IS"></a>无性自性空，<a id="a-IT"></a>若已圆满四念住、<a id="a-IU"></a>四正断、<a id="a-IV"></a>四神足、<a id="a-IW"></a>五根、<a id="a-IX"></a>五力、<a id="a-IY"></a>七等觉支、<a id="a-IZ"></a>八圣道支，<a id="a-Ia"></a>若已圆满苦圣谛、<a id="a-Ib"></a>集、<a id="a-Ic"></a>灭、<a id="a-Id"></a>道圣谛，<a id="a-Ie"></a>若已圆满四静虑、<a id="a-If"></a>四无量、<a id="a-Ig"></a>四无色定，<a id="a-Ih"></a>若已圆满八解脱、<a id="a-Ii"></a>八胜处、<a id="a-Ij"></a>九次第定、<a id="a-Ik"></a>十遍处，<a id="a-Il"></a>若已圆满陀罗尼门、<a id="a-Im"></a>三摩地门，<a id="a-In"></a>若已圆满空解脱门、<a id="a-Io"></a>无相、<a id="a-Ip"></a>无愿解脱门，<a id="a-Iq"></a>若已圆满极喜地、<a id="a-Ir"></a>离垢地、<a id="a-Is"></a>发光地、<a id="a-It"></a>焰慧地、<a id="a-Iu"></a>极难胜地、<a id="a-Iv"></a>现前地、<a id="a-Iw"></a>远行地、<a id="a-Ix"></a>不动地、<a id="a-Iy"></a>善慧地、<a id="a-Iz"></a>法云地，<a id="a-J0"></a>若已圆满五眼、<a id="a-J1"></a>六神通，<a id="a-J2"></a>若已圆满佛十力、<a id="a-J3"></a>四无所畏、<a id="a-J4"></a>四无礙解、<a id="a-J5"></a>大慈、<a id="a-J6"></a>大悲、<a id="a-J7"></a>大喜、<a id="a-J8"></a>大舍、<a id="a-J9"></a>十八佛不共法，<a id="a-JA"></a>若已圆满三十二大士相、<a id="a-JB"></a>八十随好，<a id="a-JC"></a>若已圆满无忘失法、<a id="a-JD"></a>恒住舍性，<a id="a-JE"></a>若已圆满一切智、<a id="a-JF"></a>道相智、<a id="a-JG"></a>一切相智，<a id="a-JH"></a>若已圆满一切菩萨摩诃萨行，<a id="a-JI"></a>若已圆满顺逆观察十二支缘起，<a id="a-JJ"></a>若已圆满一切菩萨自在神通，<a id="a-JK"></a>若已圆满胜奢摩他、<a id="a-JL"></a>毗钵舍那，<a id="a-JM"></a>若已圆满一切福德智慧资粮，<a id="a-JN"></a>若已圆满成熟有情、<a id="a-JO"></a>严净佛土，<a id="a-JP"></a>若已圆满无量无边不可思议诸佛妙法，<a id="a-JQ"></a>从此无间以一刹那金刚喻定相应妙慧，<a id="a-JR"></a>永断一切烦恼所知二障粗重习气相续，<a id="a-JS"></a>证得无上正等菩提，<a id="a-JT"></a>乃名如来、<a id="a-JU"></a>应、<a id="a-JV"></a>正等觉，<a id="a-JW"></a>于一切法得大自在，<a id="a-JX"></a>尽未来际利益安乐一切有情。<a id="a-JY"></a>”</p>
  <p id="aJZ">尔时，<a id="a-Ja"></a>具寿善现白佛言：<a id="a-Jb"></a>“世尊，<a id="a-Jc"></a>云何菩萨摩诃萨严净佛土？<a id="a-Jd"></a>”</p>
  <p id="aJe">佛告善现：<a id="a-Jf"></a>“若菩萨摩诃萨从初发心乃至究竟，<a id="a-Jg"></a>常自清净身粗重、<a id="a-Jh"></a>语粗重、<a id="a-Ji"></a>意粗重，<a id="a-Jj"></a>亦清净他身粗重、<a id="a-Jk"></a>语粗重、<a id="a-Jl"></a>意粗重。<a id="a-Jm"></a>是菩萨摩诃萨清净自他三粗重故，<a id="a-Jn"></a>则能严净所求佛土。<a id="a-Jo"></a>”</p>
  <p id="aJp">具寿善现复白佛言：<a id="a-Jq"></a>“世尊，<a id="a-Jr"></a>何谓菩萨摩诃萨身、<a id="a-Js"></a>语、<a id="a-Jt"></a>意粗重？<a id="a-Ju"></a>”</p>
  <p id="aJv">佛告善现：<a id="a-Jw"></a>“若害生命、<a id="a-Jx"></a>若不与取、<a id="a-Jy"></a>若欲邪行，<a id="a-Jz"></a>如是不善诸身恶行，<a id="a-K0"></a>是名菩萨摩诃萨身粗重。<a id="a-K1"></a>若虚诳语、<a id="a-K2"></a>若离间语、<a id="a-K3"></a>若粗恶语、<a id="a-K4"></a>若杂秽语，<a id="a-K5"></a>如是不善诸语恶行，<a id="a-K6"></a>是名菩萨摩诃萨语粗重。<a id="a-K7"></a>若贪欲、<a id="a-K8"></a>若瞋恚、<a id="a-K9"></a>若邪见，<a id="a-KA"></a>如是不善诸意恶行，<a id="a-KB"></a>是名菩萨摩诃萨意粗重。</p>
  <p id="aKC">“复次，<a id="a-KD"></a>善现，<a id="a-KE"></a>若菩萨摩诃萨戒蕴、<a id="a-KF"></a>定蕴、<a id="a-KG"></a>慧蕴、<a id="a-KH"></a>解脱蕴、<a id="a-KI"></a>解脱知见蕴皆不清净，<a id="a-KJ"></a>亦名粗重。</p>
  <p id="aKK">“复次，<a id="a-KL"></a>善现，<a id="a-KM"></a>若菩萨摩诃萨悭贪心、<a id="a-KN"></a>犯戒心、<a id="a-KO"></a>忿恚心、<a id="a-KP"></a>懈怠心、<a id="a-KQ"></a>散乱心、<a id="a-KR"></a>恶慧心，<a id="a-KS"></a>亦名粗重。</p>
  <p id="aKT">“复次，<a id="a-KU"></a>善现，<a id="a-KV"></a>若菩萨摩诃萨远离四念住、<a id="a-KW"></a>四正断、<a id="a-KX"></a>四神足、<a id="a-KY"></a>五根、<a id="a-KZ"></a>五力、<a id="a-Ka"></a>七等觉支、<a id="a-Kb"></a>八圣道支，<a id="a-Kc"></a>亦名粗重。</p>
  <p id="aKd">“复次，<a id="a-Ke"></a>善现，<a id="a-Kf"></a>若菩萨摩诃萨远离内空、<a id="a-Kg"></a>外空、<a id="a-Kh"></a>内外空、<a id="a-Ki"></a>空空、<a id="a-Kj"></a>大空、<a id="a-Kk"></a>胜义空、<a id="a-Kl"></a>有为空、<a id="a-Km"></a>无为空、<a id="a-Kn"></a>毕竟空、<a id="a-Ko"></a>无际空、<a id="a-Kp"></a>散空、<a id="a-Kq"></a>无变异空、<a id="a-Kr"></a>本性空、<a id="a-Ks"></a>自相空、<a id="a-Kt"></a>共相空、<a id="a-Ku"></a>一切法空、<a id="a-Kv"></a>不可得空、<a id="a-Kw"></a>无性空、<a id="a-Kx"></a>自性空、<a id="a-Ky"></a>无性自性空，<a id="a-Kz"></a>亦名粗重。</p>
  <p id="aL0">“复次，<a id="a-L1"></a>善现，<a id="a-L2"></a>若菩萨摩诃萨远离苦、<a id="a-L3"></a>集、<a id="a-L4"></a>灭、<a id="a-L5"></a>道圣谛，<a id="a-L6"></a>亦名粗重。</p>
  <p id="aL7">“复次，<a id="a-L8"></a>善现，<a id="a-L9"></a>若菩萨摩诃萨远离四静虑、<a id="a-LA"></a>四无量、<a id="a-LB"></a>四无色定，<a id="a-LC"></a>亦名粗重。</p>
  <p id="aLD">“复次，<a id="a-LE"></a>善现，<a id="a-LF"></a>若菩萨摩诃萨远离八解脱、<a id="a-LG"></a>八胜处、<a id="a-LH"></a>九次第定、<a id="a-LI"></a>十遍处，<a id="a-LJ"></a>亦名粗重。</p>
  <p id="aLK">“复次，<a id="a-LL"></a>善现，<a id="a-LM"></a>若菩萨摩诃萨远离陀罗尼门、<a id="a-LN"></a>三摩地门，<a id="a-LO"></a>亦名粗重。</p>
  <p id="aLP">“复次，<a id="a-LQ"></a>善现，<a id="a-LR"></a>若菩萨摩诃萨远离空、<a id="a-LS"></a>无相、<a id="a-LT"></a>无愿解脱门，<a id="a-LU"></a>亦名粗重。</p>
  <p id="aLV">“复次，<a id="a-LW"></a>善现，<a id="a-LX"></a>若菩萨摩诃萨远离菩萨摩诃萨地，<a id="a-LY"></a>亦名粗重。</p>
  <p id="aLZ">“复次，<a id="a-La"></a>善现，<a id="a-Lb"></a>若菩萨摩诃萨远离五眼、<a id="a-Lc"></a>六神通，<a id="a-Ld"></a>亦名粗重。</p>
  <p id="aLe">“复次，<a id="a-Lf"></a>善现，<a id="a-Lg"></a>若菩萨摩诃萨远离佛十力、<a id="a-Lh"></a>四无所畏、<a id="a-Li"></a>四无礙解、<a id="a-Lj"></a>大慈、<a id="a-Lk"></a>大悲、<a id="a-Ll"></a>大喜、<a id="a-Lm"></a>大舍、<a id="a-Ln"></a>十八佛不共法，<a id="a-Lo"></a>亦名粗重。</p>
  <p id="aLp">“复次，<a id="a-Lq"></a>善现，<a id="a-Lr"></a>若菩萨摩诃萨远离无忘失法、<a id="a-Ls"></a>恒住舍性，<a id="a-Lt"></a>亦名粗重。</p>
  <p id="aLu">“复次，<a id="a-Lv"></a>善现，<a id="a-Lw"></a>若菩萨摩诃萨远离一切智、<a id="a-Lx"></a>道相智、<a id="a-Ly"></a>一切相智，<a id="a-Lz"></a>亦名粗重。</p>
  <p id="aM0">“复次，<a id="a-M1"></a>善现，<a id="a-M2"></a>若菩萨摩诃萨远离菩萨摩诃萨行、<a id="a-M3"></a>诸佛无上正等菩提，<a id="a-M4"></a>亦名粗重。</p>
  <p id="aM5">“复次，<a id="a-M6"></a>善现，<a id="a-M7"></a>若菩萨摩诃萨贪预流果证、<a id="a-M8"></a>或一来果证、<a id="a-M9"></a>或不还果证、<a id="a-MA"></a>或阿罗汉果证、<a id="a-MB"></a>或独觉菩提证，<a id="a-MC"></a>亦名粗重。</p>
  <p id="aMD">“复次，<a id="a-ME"></a>善现，<a id="a-MF"></a>若菩萨摩诃萨起色想，<a id="a-MG"></a>起受、<a id="a-MH"></a>想、<a id="a-MI"></a>行、<a id="a-MJ"></a>识想，<a id="a-MK"></a>亦名粗重；<a id="a-ML"></a>起眼处想，<a id="a-MM"></a>起耳、<a id="a-MN"></a>鼻、<a id="a-MO"></a>舌、<a id="a-MP"></a>身、<a id="a-MQ"></a>意处想，<a id="a-MR"></a>亦名粗重；<a id="a-MS"></a>起色处想，<a id="a-MT"></a>起声、<a id="a-MU"></a>香、<a id="a-MV"></a>味、<a id="a-MW"></a>触、<a id="a-MX"></a>法处想，<a id="a-MY"></a>亦名粗重；<a id="a-MZ"></a>起眼界想，<a id="a-Ma"></a>起耳、<a id="a-Mb"></a>鼻、<a id="a-Mc"></a>舌、<a id="a-Md"></a>身、<a id="a-Me"></a>意界想，<a id="a-Mf"></a>亦名粗重；<a id="a-Mg"></a>起色界想，<a id="a-Mh"></a>起声、<a id="a-Mi"></a>香、<a id="a-Mj"></a>味、<a id="a-Mk"></a>触、<a id="a-Ml"></a>法界想，<a id="a-Mm"></a>亦名粗重；<a id="a-Mn"></a>起眼识界想，<a id="a-Mo"></a>起耳、<a id="a-Mp"></a>鼻、<a id="a-Mq"></a>舌、<a id="a-Mr"></a>身、<a id="a-Ms"></a>意识界想，<a id="a-Mt"></a>亦名粗重；<a id="a-Mu"></a>起眼触想，<a id="a-Mv"></a>起耳、<a id="a-Mw"></a>鼻、<a id="a-Mx"></a>舌、<a id="a-My"></a>身、<a id="a-Mz"></a>意触想，<a id="a-N0"></a>亦名粗重；<a id="a-N1"></a>起眼触为缘所生诸受想，<a id="a-N2"></a>起耳、<a id="a-N3"></a>鼻、<a id="a-N4"></a>舌、<a id="a-N5"></a>身、<a id="a-N6"></a>意触为缘所生诸受想，<a id="a-N7"></a>亦名粗重；<a id="a-N8"></a>起地界想，<a id="a-N9"></a>起水、<a id="a-NA"></a>火、<a id="a-NB"></a>风、<a id="a-NC"></a>空、<a id="a-ND"></a>识界想，<a id="a-NE"></a>亦名粗重；<a id="a-NF"></a>起因缘想，<a id="a-NG"></a>起等无间缘、<a id="a-NH"></a>所缘缘、<a id="a-NI"></a>增上缘想，<a id="a-NJ"></a>亦名粗重；<a id="a-NK"></a>起从缘所生诸法想，<a id="a-NL"></a>亦名粗重；<a id="a-NM"></a>起无明想，<a id="a-NN"></a>起行、<a id="a-NO"></a>识、<a id="a-NP"></a>名色、<a id="a-NQ"></a>六处、<a id="a-NR"></a>触、<a id="a-NS"></a>受、<a id="a-NT"></a>爱、<a id="a-NU"></a>取、<a id="a-NV"></a>有、<a id="a-NW"></a>生、<a id="a-NX"></a>老死愁叹苦忧恼想，<a id="a-NY"></a>亦名粗重；<a id="a-NZ"></a>起布施波罗蜜多想，<a id="a-Na"></a>起净戒、<a id="a-Nb"></a>安忍、<a id="a-Nc"></a>精进、<a id="a-Nd"></a>静虑、<a id="a-Ne"></a>般若波罗蜜多想，<a id="a-Nf"></a>亦名粗重；<a id="a-Ng"></a>起内空想，<a id="a-Nh"></a>起外空、<a id="a-Ni"></a>内外空、<a id="a-Nj"></a>空空、<a id="a-Nk"></a>大空、<a id="a-Nl"></a>胜义空、<a id="a-Nm"></a>有为空、<a id="a-Nn"></a>无为空、<a id="a-No"></a>毕竟空、<a id="a-Np"></a>无际空、<a id="a-Nq"></a>散空、<a id="a-Nr"></a>无变异空、<a id="a-Ns"></a>本性空、<a id="a-Nt"></a>自相空、<a id="a-Nu"></a>共相空、<a id="a-Nv"></a>一切法空、<a id="a-Nw"></a>不可得空、<a id="a-Nx"></a>无性空、<a id="a-Ny"></a>自性空、<a id="a-Nz"></a>无性自性空想，<a id="a-O0"></a>亦名粗重；<a id="a-O1"></a>起四念住想，<a id="a-O2"></a>起四正断、<a id="a-O3"></a>四神足、<a id="a-O4"></a>五根、<a id="a-O5"></a>五力、<a id="a-O6"></a>七等觉支、<a id="a-O7"></a>八圣道支想，<a id="a-O8"></a>亦名粗重；<a id="a-O9"></a>起苦圣谛想，<a id="a-OA"></a>起集、<a id="a-OB"></a>灭、<a id="a-OC"></a>道圣谛想，<a id="a-OD"></a>亦名粗重；<a id="a-OE"></a>起四静虑想，<a id="a-OF"></a>起四无量、<a id="a-OG"></a>四无色定想，<a id="a-OH"></a>亦名粗重；<a id="a-OI"></a>起八解脱想，<a id="a-OJ"></a>起八胜处、<a id="a-OK"></a>九次第定、<a id="a-OL"></a>十遍处想，<a id="a-OM"></a>亦名粗重；<a id="a-ON"></a>起陀罗尼门想，<a id="a-OO"></a>起三摩地门想，<a id="a-OP"></a>亦名粗重；<a id="a-OQ"></a>起空解脱门想，<a id="a-OR"></a>起无相、<a id="a-OS"></a>无愿解脱门想，<a id="a-OT"></a>亦名粗重；<a id="a-OU"></a>起极喜地想，<a id="a-OV"></a>起离垢地、<a id="a-OW"></a>发光地、<a id="a-OX"></a>焰慧地、<a id="a-OY"></a>极难胜地、<a id="a-OZ"></a>现前地、<a id="a-Oa"></a>远行地、<a id="a-Ob"></a>不动地、<a id="a-Oc"></a>善慧地、<a id="a-Od"></a>法云地想，<a id="a-Oe"></a>亦名粗重；<a id="a-Of"></a>起五眼想，<a id="a-Og"></a>起六神通想，<a id="a-Oh"></a>亦名粗重；<a id="a-Oi"></a>起佛十力想，<a id="a-Oj"></a>起四无所畏、<a id="a-Ok"></a>四无礙解、<a id="a-Ol"></a>大慈、<a id="a-Om"></a>大悲、<a id="a-On"></a>大喜、<a id="a-Oo"></a>大舍、<a id="a-Op"></a>十八佛不共法想，<a id="a-Oq"></a>亦名粗重；<a id="a-Or"></a>起三十二大士相想，<a id="a-Os"></a>起八十随好想，<a id="a-Ot"></a>亦名粗重；<a id="a-Ou"></a>起无忘失法想，<a id="a-Ov"></a>起恒住舍性想，<a id="a-Ow"></a>亦名粗重；<a id="a-Ox"></a>起一切智想，<a id="a-Oy"></a>起道相智、<a id="a-Oz"></a>一切相智想，<a id="a-P0"></a>亦名粗重；<a id="a-P1"></a>起预流果想，<a id="a-P2"></a>起一来、<a id="a-P3"></a>不还、<a id="a-P4"></a>阿罗汉果、<a id="a-P5"></a>独觉菩提想，<a id="a-P6"></a>亦名粗重；<a id="a-P7"></a>起一切菩萨摩诃萨行想，<a id="a-P8"></a>起诸佛无上正等菩提想，<a id="a-P9"></a>亦名粗重；<a id="a-PA"></a>起异生想，<a id="a-PB"></a>起声闻想、<a id="a-PC"></a>独觉想、<a id="a-PD"></a>菩萨想、<a id="a-PE"></a>如来想，<a id="a-PF"></a>亦名粗重；<a id="a-PG"></a>起地狱想，<a id="a-PH"></a>起傍生想、<a id="a-PI"></a>鬼界想、<a id="a-PJ"></a>天想、<a id="a-PK"></a>人想、<a id="a-PL"></a>男想、<a id="a-PM"></a>女想，<a id="a-PN"></a>亦名粗重；<a id="a-PO"></a>起欲界想、<a id="a-PP"></a>色界想、<a id="a-PQ"></a>无色界想，<a id="a-PR"></a>起善想、<a id="a-PS"></a>不善想、<a id="a-PT"></a>无记想，<a id="a-PU"></a>起世间想、<a id="a-PV"></a>出世间想，<a id="a-PW"></a>起有漏想、<a id="a-PX"></a>无漏想，<a id="a-PY"></a>起有为想、<a id="a-PZ"></a>无为想，<a id="a-Pa"></a>亦名粗重。</p>
  <p id="aPb">“善现，<a id="a-Pc"></a>诸如是等无量无边执著诸法补特伽罗虚妄分别，<a id="a-Pd"></a>及所等起身、<a id="a-Pe"></a>语、<a id="a-Pf"></a>意业，<a id="a-Pg"></a>并彼种类无堪任性，<a id="a-Ph"></a>皆名粗重。</p>
  <p id="aPi">“善现，<a id="a-Pj"></a>是菩萨摩诃萨远离如是所说粗重，<a id="a-Pk"></a>自行布施波罗蜜多，<a id="a-Pl"></a>亦教他行布施波罗蜜多。<a id="a-Pm"></a>若诸有情须食与食，<a id="a-Pn"></a>须饮与饮，<a id="a-Po"></a>须衣服与衣服，<a id="a-Pp"></a>须车乘与车乘，<a id="a-Pq"></a>须舍宅与舍宅，<a id="a-Pr"></a>须僮仆与僮仆，<a id="a-Ps"></a>须侍卫与侍卫，<a id="a-Pt"></a>须华香与华香，<a id="a-Pu"></a>须严具与严具，<a id="a-Pv"></a>须幢盖与幢盖，<a id="a-Pw"></a>须伎乐与伎乐，<a id="a-Px"></a>须卧具与卧具，<a id="a-Py"></a>须灯明与灯明，<a id="a-Pz"></a>须床座与床座，<a id="a-Q0"></a>随诸所须种种资具，<a id="a-Q1"></a>随时随处皆悉施与。<a id="a-Q2"></a>如自所行，<a id="a-Q3"></a>教他亦尔。<a id="a-Q4"></a>如是施已，<a id="a-Q5"></a>持此善根与诸有情平等共有，<a id="a-Q6"></a>回向所求严净佛土，<a id="a-Q7"></a>令速圆满利乐有情。</p>
  <p id="aQ8">“善现，<a id="a-Q9"></a>是菩萨摩诃萨自行净戒波罗蜜多，<a id="a-QA"></a>亦教他行净戒波罗蜜多；<a id="a-QB"></a>自行安忍波罗蜜多，<a id="a-QC"></a>亦教他行安忍波罗蜜多；<a id="a-QD"></a>自行精进波罗蜜多，<a id="a-QE"></a>亦教他行精进波罗蜜多；<a id="a-QF"></a>自行静虑波罗蜜多，<a id="a-QG"></a>亦教他行静虑波罗蜜多；<a id="a-QH"></a>自行般若波罗蜜多，<a id="a-QI"></a>亦教他行般若波罗蜜多。<a id="a-QJ"></a>是菩萨摩诃萨作此事已，<a id="a-QK"></a>持此善根与诸有情平等共有，<a id="a-QL"></a>回向所求严净佛土，<a id="a-QM"></a>令速圆满利乐有情。</p>
 </body>
</html>