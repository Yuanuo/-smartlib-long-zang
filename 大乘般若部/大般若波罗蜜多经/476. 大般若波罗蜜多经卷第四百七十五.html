<!doctype html>
<html id="z3IBT2n7f" data-ver="1135">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百七十五</h1>
  <h2 id="a2">第二分无阙品第七十九之二</h2>
  <p id="a3">“舍利子，<a id="a-4"></a>诸菩萨摩诃萨行深般若波罗蜜多，<a id="a-5"></a>如实了知一切法性皆不可取，<a id="a-6"></a>所谓般若波罗蜜多乃至布施波罗蜜多皆不可取，<a id="a-7"></a>色乃至识亦不可取，<a id="a-8"></a>眼处乃至意处亦不可取，<a id="a-9"></a>色处乃至法处亦不可取，<a id="a-A"></a>眼界乃至意界亦不可取，<a id="a-B"></a>色界乃至法界亦不可取，<a id="a-C"></a>眼识界乃至意识界亦不可取，<a id="a-D"></a>眼触乃至意触亦不可取，<a id="a-E"></a>眼触为缘所生诸受乃至意触为缘所生诸受亦不可取，<a id="a-F"></a>地界乃至识界亦不可取，<a id="a-G"></a>因缘乃至增上缘亦不可取，<a id="a-H"></a>从缘所生诸法亦不可取，<a id="a-I"></a>无明乃至老死亦不可取，<a id="a-J"></a>内空乃至无性自性空亦不可取，<a id="a-K"></a>真如乃至不思议界亦不可取，<a id="a-L"></a>苦、<a id="a-M"></a>集、<a id="a-N"></a>灭、<a id="a-O"></a>道圣谛亦不可取，<a id="a-P"></a>四念住乃至八圣道支亦不可取，<a id="a-Q"></a>四静虑、<a id="a-R"></a>四无量、<a id="a-S"></a>四无色定亦不可取，<a id="a-T"></a>八解脱乃至十遍处亦不可取，<a id="a-U"></a>空、<a id="a-V"></a>无相、<a id="a-W"></a>无愿解脱门亦不可取，<a id="a-X"></a>净观地乃至如来地亦不可取，<a id="a-Y"></a>极喜地乃至法云地亦不可取，<a id="a-Z"></a>一切陀罗尼门、<a id="a-a"></a>三摩地门亦不可取，<a id="a-b"></a>五眼、<a id="a-c"></a>六神通亦不可取，<a id="a-d"></a>如来十力乃至十八佛不共法亦不可取，<a id="a-e"></a>三十二大士相、<a id="a-f"></a>八十随好亦不可取，<a id="a-g"></a>无忘失法、<a id="a-h"></a>恒住舍性亦不可取，<a id="a-i"></a>一切智、<a id="a-j"></a>道相智、<a id="a-k"></a>一切相智亦不可取，<a id="a-l"></a>预流果乃至独觉菩提亦不可取，<a id="a-m"></a>一切菩萨摩诃萨行亦不可取，<a id="a-n"></a>诸佛无上正等菩提亦不可取，<a id="a-o"></a>一切异生、<a id="a-p"></a>声闻、<a id="a-q"></a>独觉、<a id="a-r"></a>菩萨、<a id="a-s"></a>如来亦不可取。</p>
  <p id="at">“舍利子，<a id="a-u"></a>诸菩萨摩诃萨行深般若波罗蜜多，<a id="a-v"></a>如实了知一切法性不可取故，<a id="a-w"></a>于一切法得无障礙。<a id="a-x"></a>舍利子，<a id="a-y"></a>此不可取波罗蜜多即是无障波罗蜜多，<a id="a-z"></a>如是无障波罗蜜多即是般若波罗蜜多，<a id="a-10"></a>诸菩萨摩诃萨应于中学。<a id="a-11"></a>舍利子，<a id="a-12"></a>若菩萨摩诃萨能于中学，<a id="a-13"></a>于一切法都无所得，<a id="a-14"></a>尚不得学，<a id="a-15"></a>况得无上正等菩提？<a id="a-16"></a>况得般若波罗蜜多？<a id="a-17"></a>况得异生、<a id="a-18"></a>声闻、<a id="a-19"></a>独觉、<a id="a-1A"></a>菩萨、<a id="a-1B"></a>佛法？<a id="a-1C"></a>何以故？<a id="a-1D"></a>舍利子，<a id="a-1E"></a>无有少法实有自性，<a id="a-1F"></a>于无自性一切法中，<a id="a-1G"></a>何等是异生法？<a id="a-1H"></a>何等是预流法？<a id="a-1I"></a>何等是一来法？<a id="a-1J"></a>何等是不还法？<a id="a-1K"></a>何等是阿罗汉法？<a id="a-1L"></a>何等是独觉法？<a id="a-1M"></a>何等是菩萨法？<a id="a-1N"></a>何等是如来法？<a id="a-1O"></a>舍利子，<a id="a-1P"></a>如是诸法既不可得，<a id="a-1Q"></a>依何等法可施设有补特伽罗？<a id="a-1R"></a>补特伽罗既不可得，<a id="a-1S"></a>云何可说此是异生，<a id="a-1T"></a>此是预流，<a id="a-1U"></a>此是一来，<a id="a-1V"></a>此是不还，<a id="a-1W"></a>此是阿罗汉，<a id="a-1X"></a>此是独觉，<a id="a-1Y"></a>此是菩萨，<a id="a-1Z"></a>此是如来？<a id="a-1a"></a>”</p>
  <p id="a1b">时，<a id="a-1c"></a>舍利子白言：<a id="a-1d"></a>“世尊，<a id="a-1e"></a>若一切法都无自性、<a id="a-1f"></a>皆非实有，<a id="a-1g"></a>依何等事而可了知此是异生，<a id="a-1h"></a>此是异生法？<a id="a-1i"></a>广说乃至此是如来，<a id="a-1j"></a>此是如来法？<a id="a-1k"></a>”</p>
  <p id="a1l">佛告舍利子：<a id="a-1m"></a>“于汝意云何？<a id="a-1n"></a>为实有色或曾或当如诸愚夫异生执不？<a id="a-1o"></a>为实有受、<a id="a-1p"></a>想、<a id="a-1q"></a>行、<a id="a-1r"></a>识或曾或当如诸愚夫异生执不？<a id="a-1s"></a>如是乃至为实有一切菩萨摩诃萨行或曾或当如诸愚夫异生执不？<a id="a-1t"></a>为实有诸佛无上正等菩提或曾或当如诸愚夫异生执不？<a id="a-1u"></a>为实有异生、<a id="a-1v"></a>预流、<a id="a-1w"></a>一来、<a id="a-1x"></a>不还、<a id="a-1y"></a>阿罗汉、<a id="a-1z"></a>独觉、<a id="a-20"></a>菩萨、<a id="a-21"></a>如来或曾或当如诸愚夫异生执不？<a id="a-22"></a>”</p>
  <p id="a23">舍利子言：<a id="a-24"></a>“不也，<a id="a-25"></a>世尊。<a id="a-26"></a>但由颠倒愚夫异生有如是执。<a id="a-27"></a>”</p>
  <p id="a28">佛告舍利子：<a id="a-29"></a>“诸菩萨摩诃萨行深般若波罗蜜多方便善巧，<a id="a-2A"></a>虽观诸法都无自性、<a id="a-2B"></a>皆非实有，<a id="a-2C"></a>而依世俗求趣无上正等菩提，<a id="a-2D"></a>为诸有情方便宣说，<a id="a-2E"></a>令得正解离诸颠倒。<a id="a-2F"></a>”</p>
  <p id="a2G">时，<a id="a-2H"></a>舍利子复白佛言：<a id="a-2I"></a>“云何菩萨摩诃萨行深般若波罗蜜多时方便善巧，<a id="a-2J"></a>虽观诸法都无自性、<a id="a-2K"></a>皆非实有，<a id="a-2L"></a>而依世俗求趣无上正等菩提，<a id="a-2M"></a>为诸有情方便宣说，<a id="a-2N"></a>令得正解离诸颠倒？<a id="a-2O"></a>”</p>
  <p id="a2P">佛告舍利子：<a id="a-2Q"></a>“诸菩萨摩诃萨行深般若波罗蜜多时，<a id="a-2R"></a>成就如是方便善巧，<a id="a-2S"></a>谓都不见有少实法可于中住，<a id="a-2T"></a>由于中住而有挂礙，<a id="a-2U"></a>由挂礙故而有退没，<a id="a-2V"></a>由退没故心便劣弱，<a id="a-2W"></a>心劣弱故便生懈怠。</p>
  <p id="a2X">“舍利子，<a id="a-2Y"></a>以一切法都无实事，<a id="a-2Z"></a>离我、<a id="a-2a"></a>我所，<a id="a-2b"></a>皆以无性而为自性，<a id="a-2c"></a>本性空寂、<a id="a-2d"></a>自相空寂，<a id="a-2e"></a>唯有一切愚夫异生迷谬颠倒，<a id="a-2f"></a>执著色蕴乃至识蕴，<a id="a-2g"></a>执著眼处乃至意处，<a id="a-2h"></a>执著色处乃至法处，<a id="a-2i"></a>执著眼界乃至意界，<a id="a-2j"></a>执著色界乃至法界，<a id="a-2k"></a>执著眼识界乃至意识界，<a id="a-2l"></a>执著眼触乃至意触，<a id="a-2m"></a>执著眼触为缘所生诸受乃至意触为缘所生诸受，<a id="a-2n"></a>执著地界乃至识界，<a id="a-2o"></a>执著因缘乃至增上缘，<a id="a-2p"></a>执著从缘所生诸法，<a id="a-2q"></a>执著无明乃至老死，<a id="a-2r"></a>执著布施波罗蜜多乃至般若波罗蜜多，<a id="a-2s"></a>执著内空乃至无性自性空，<a id="a-2t"></a>执著真如乃至不思议界，<a id="a-2u"></a>执著苦、<a id="a-2v"></a>集、<a id="a-2w"></a>灭、<a id="a-2x"></a>道圣谛，<a id="a-2y"></a>执著四念住乃至八圣道支，<a id="a-2z"></a>执著四静虑、<a id="a-30"></a>四无量、<a id="a-31"></a>四无色定，<a id="a-32"></a>执著八解脱乃至十遍处，<a id="a-33"></a>执著空、<a id="a-34"></a>无相、<a id="a-35"></a>无愿解脱门，<a id="a-36"></a>执著净观地乃至如来地，<a id="a-37"></a>执著极喜地乃至法云地，<a id="a-38"></a>执著一切陀罗尼门、<a id="a-39"></a>三摩地门，<a id="a-3A"></a>执著五眼、<a id="a-3B"></a>六神通，<a id="a-3C"></a>执著如来十力乃至十八佛不共法，<a id="a-3D"></a>执著三十二大士相、<a id="a-3E"></a>八十随好，<a id="a-3F"></a>执著无忘失法、<a id="a-3G"></a>恒住舍性，<a id="a-3H"></a>执著一切智、<a id="a-3I"></a>道相智、<a id="a-3J"></a>一切相智，<a id="a-3K"></a>执著预流果乃至独觉菩提，<a id="a-3L"></a>执著一切菩萨摩诃萨行，<a id="a-3M"></a>执著诸佛无上正等菩提，<a id="a-3N"></a>执著异生、<a id="a-3O"></a>预流、<a id="a-3P"></a>一来、<a id="a-3Q"></a>不还、<a id="a-3R"></a>阿罗汉、<a id="a-3S"></a>独觉、<a id="a-3T"></a>菩萨、<a id="a-3U"></a>如来。</p>
  <p id="a3V">“由是因缘，<a id="a-3W"></a>诸菩萨摩诃萨观一切法都无实事，<a id="a-3X"></a>离我、<a id="a-3Y"></a>我所，<a id="a-3Z"></a>皆以无性而为自性，<a id="a-3a"></a>本性空寂、<a id="a-3b"></a>自相空寂，<a id="a-3c"></a>行深般若波罗蜜多，<a id="a-3d"></a>自立如幻师为有情说法，<a id="a-3e"></a>诸悭贪者为说布施，<a id="a-3f"></a>诸破戒者为说净戒，<a id="a-3g"></a>诸忿恚者为说安忍，<a id="a-3h"></a>诸懈怠者为说精进，<a id="a-3i"></a>诸散乱者为说静虑，<a id="a-3j"></a>诸愚痴者为说般若。<a id="a-3k"></a>是菩萨摩诃萨安立有情，<a id="a-3l"></a>令住布施乃至般若波罗蜜多已，<a id="a-3m"></a>复为宣说能出生死殊胜圣法，<a id="a-3n"></a>令诸有情依之修学，<a id="a-3o"></a>或得预流果，<a id="a-3p"></a>或得一来果，<a id="a-3q"></a>或得不还果，<a id="a-3r"></a>或得阿罗汉果，<a id="a-3s"></a>或得独觉菩提，<a id="a-3t"></a>或入菩萨正性离生，<a id="a-3u"></a>或住菩萨摩诃萨地，<a id="a-3v"></a>或证无上正等菩提。<a id="a-3w"></a>”</p>
  <p id="a3x">时，<a id="a-3y"></a>舍利子复白佛言：<a id="a-3z"></a>“诸菩萨摩诃萨行深般若波罗蜜多时，<a id="a-40"></a>云何不名有所得者？<a id="a-41"></a>谓诸有情实无所有，<a id="a-42"></a>而令安住布施波罗蜜多乃至般若波罗蜜多，<a id="a-43"></a>复为宣说能出生死殊胜圣法，<a id="a-44"></a>或令得预流果，<a id="a-45"></a>乃至或令证得无上正等菩提。<a id="a-46"></a>”</p>
  <p id="a47">佛告舍利子：<a id="a-48"></a>“诸菩萨摩诃萨行深般若波罗蜜多时，<a id="a-49"></a>于诸有情非有所得。<a id="a-4A"></a>何以故？<a id="a-4B"></a>舍利子，<a id="a-4C"></a>是菩萨摩诃萨行深般若波罗蜜多时，<a id="a-4D"></a>不见有情少实可得，<a id="a-4E"></a>唯有世俗假说有情。<a id="a-4F"></a>舍利子，<a id="a-4G"></a>是菩萨摩诃萨行深般若波罗蜜多时，<a id="a-4H"></a>安住二谛为诸有情宣说正法。<a id="a-4I"></a>何谓二谛？<a id="a-4J"></a>一、<a id="a-4K"></a>世俗谛，<a id="a-4L"></a>二、<a id="a-4M"></a>胜义谛。<a id="a-4N"></a>舍利子，<a id="a-4O"></a>虽二谛中有情施设俱不可得，<a id="a-4P"></a>而诸菩萨摩诃萨行深般若波罗蜜多时，<a id="a-4Q"></a>方便善巧为诸有情宣说正法，<a id="a-4R"></a>令诸有情闻正法已，<a id="a-4S"></a>于现法中尚不得我，<a id="a-4T"></a>何况当得所求果证及能得者？<a id="a-4U"></a>如是，<a id="a-4V"></a>舍利子，<a id="a-4W"></a>诸菩萨摩诃萨行深般若波罗蜜多时，<a id="a-4X"></a>方便善巧虽为有情宣说正法，<a id="a-4Y"></a>令修正行得所证果，<a id="a-4Z"></a>而心于彼都无所得，<a id="a-4a"></a>达一切法不可得故。<a id="a-4b"></a>”</p>
  <p id="a4c">尔时，<a id="a-4d"></a>具寿舍利子白佛言：<a id="a-4e"></a>“世尊，<a id="a-4f"></a>此诸菩萨摩诃萨虽于诸法不得一性、<a id="a-4g"></a>不得异性，<a id="a-4h"></a>不得总性、<a id="a-4i"></a>不得别性，<a id="a-4j"></a>而被如是大功德铠。<a id="a-4k"></a>由被如是大功德铠，<a id="a-4l"></a>不现欲界、<a id="a-4m"></a>不现色界、<a id="a-4n"></a>不现无色界，<a id="a-4o"></a>不现有为界、<a id="a-4p"></a>不现无为界。<a id="a-4q"></a>虽化有情令出三界，<a id="a-4r"></a>而于有情都无所得，<a id="a-4s"></a>亦复不得有情施设；<a id="a-4t"></a>有情施设不可得故无缚无脱，<a id="a-4u"></a>无缚脱故无染无净，<a id="a-4v"></a>无染净故诸趣差别不可了知，<a id="a-4w"></a>诸趣差别不可了知故无业无烦恼，<a id="a-4x"></a>无业烦恼故亦无异熟果。<a id="a-4y"></a>既无异熟果，<a id="a-4z"></a>如何得有我及有情流转诸趣现三界等种种差别？<a id="a-50"></a>”</p>
  <p id="a51">佛告舍利子：<a id="a-52"></a>“如是，<a id="a-53"></a>如是，<a id="a-54"></a>如汝所说。<a id="a-55"></a>舍利子，<a id="a-56"></a>若诸有情先有后无，<a id="a-57"></a>菩萨、<a id="a-58"></a>诸佛应有过失；<a id="a-59"></a>若诸趣生死先有后无，<a id="a-5A"></a>则菩萨、<a id="a-5B"></a>诸佛亦有过失。<a id="a-5C"></a>先无后有，<a id="a-5D"></a>理亦不然。<a id="a-5E"></a>是故，<a id="a-5F"></a>舍利子，<a id="a-5G"></a>若佛出世、<a id="a-5H"></a>若不出世，<a id="a-5I"></a>法相常住，<a id="a-5J"></a>真如、<a id="a-5K"></a>法界、<a id="a-5L"></a>不虚妄性，<a id="a-5M"></a>终无改转。<a id="a-5N"></a>以一切法法性、<a id="a-5O"></a>法界、<a id="a-5P"></a>法住、<a id="a-5Q"></a>法定、<a id="a-5R"></a>真如、<a id="a-5S"></a>实际、<a id="a-5T"></a>不虚妄性、<a id="a-5U"></a>不变异性犹如虚空，<a id="a-5V"></a>此中尚无我等可得，<a id="a-5W"></a>况有色等诸法可得？<a id="a-5X"></a>既无色等诸法可得，<a id="a-5Y"></a>云何当有诸趣生死？<a id="a-5Z"></a>诸趣生死既不可得，<a id="a-5a"></a>云何当有成熟有情令其解脱？<a id="a-5b"></a>唯依世俗假说为有。</p>
  <p id="a5c">“舍利子，<a id="a-5d"></a>诸菩萨摩诃萨从过去佛闻一切法自性皆空，<a id="a-5e"></a>但诸有情颠倒执著，<a id="a-5f"></a>闻已如实系念思惟，<a id="a-5g"></a>为脱有情颠倒执著，<a id="a-5h"></a>求趣无上正等菩提，<a id="a-5i"></a>于求趣时不作是念：<a id="a-5j"></a>‘我于此法已得、<a id="a-5k"></a>当得，<a id="a-5l"></a>令彼有情已度当度所执著处生死众苦。<a id="a-5m"></a>’</p>
  <p id="a5n">“舍利子，<a id="a-5o"></a>是菩萨摩诃萨为脱有情颠倒执著，<a id="a-5p"></a>被功德铠大誓庄严，<a id="a-5q"></a>勇猛正勤无所顾恋，<a id="a-5r"></a>不退无上正等菩提，<a id="a-5s"></a>常于菩提不起犹豫，<a id="a-5t"></a>谓：<a id="a-5u"></a>‘我当证、<a id="a-5v"></a>不当证耶？<a id="a-5w"></a>’但正念言：<a id="a-5x"></a>‘我定当证所求无上正等菩提，<a id="a-5y"></a>作诸有情真实饶益，<a id="a-5z"></a>谓令解脱迷谬颠倒诸趣往来受生死苦。<a id="a-60"></a>’舍利子，<a id="a-61"></a>诸菩萨摩诃萨虽脱有情迷谬颠倒诸趣生死而无所得，<a id="a-62"></a>但依世俗说有是事。</p>
  <p id="a63">“舍利子，<a id="a-64"></a>如工幻师或彼弟子，<a id="a-65"></a>依帝网术化作无量百千俱胝诸有情类，<a id="a-66"></a>复化种种上妙饮食施化有情皆令饱满，<a id="a-67"></a>作是事已，<a id="a-68"></a>欢喜唱言：<a id="a-69"></a>‘我已获得广大福聚。<a id="a-6A"></a>’于意云何？<a id="a-6B"></a>是工幻师或彼弟子，<a id="a-6C"></a>实令有情得饱满不？<a id="a-6D"></a>”</p>
  <p id="a6E">舍利子言：<a id="a-6F"></a>“不也，<a id="a-6G"></a>世尊。<a id="a-6H"></a>”</p>
  <p id="a6I">佛告舍利子：<a id="a-6J"></a>“诸菩萨摩诃萨亦复如是，<a id="a-6K"></a>从初发心为欲饶益诸有情故，<a id="a-6L"></a>修行布施波罗蜜多乃至般若波罗蜜多，<a id="a-6M"></a>安住内空乃至无性自性空，<a id="a-6N"></a>安住真如乃至不思议界，<a id="a-6O"></a>安住苦、<a id="a-6P"></a>集、<a id="a-6Q"></a>灭、<a id="a-6R"></a>道圣谛，<a id="a-6S"></a>修行四念住乃至八圣道支，<a id="a-6T"></a>修行四静虑、<a id="a-6U"></a>四无量、<a id="a-6V"></a>四无色定，<a id="a-6W"></a>修行八解脱乃至十遍处，<a id="a-6X"></a>修行空、<a id="a-6Y"></a>无相、<a id="a-6Z"></a>无愿解脱门，<a id="a-6a"></a>修行极喜地乃至法云地，<a id="a-6b"></a>修行一切陀罗尼门、<a id="a-6c"></a>三摩地门，<a id="a-6d"></a>修行五眼、<a id="a-6e"></a>六神通，<a id="a-6f"></a>修行如来十力乃至十八佛不共法，<a id="a-6g"></a>修行三十二大士相、<a id="a-6h"></a>八十随好，<a id="a-6i"></a>修行无忘失法、<a id="a-6j"></a>恒住舍性，<a id="a-6k"></a>修行一切智、<a id="a-6l"></a>道相智、<a id="a-6m"></a>一切相智，<a id="a-6n"></a>圆满菩萨大菩提道，<a id="a-6o"></a>成熟有情、<a id="a-6p"></a>严净佛土。</p>
  <p id="a6q">“舍利子，<a id="a-6r"></a>诸菩萨摩诃萨虽作是事，<a id="a-6s"></a>而于有情及一切法都无所得，<a id="a-6t"></a>不作是念：<a id="a-6u"></a>‘我以此法调伏如是诸有情类，<a id="a-6v"></a>令其远离颠倒执著，<a id="a-6w"></a>不复轮回诸趣生死。<a id="a-6x"></a>’”</p>
  <p id="a6y">尔时，<a id="a-6z"></a>具寿善现白佛言：<a id="a-70"></a>“世尊，<a id="a-71"></a>何谓菩萨大菩提道？<a id="a-72"></a>诸菩萨摩诃萨修行此道，<a id="a-73"></a>方便善巧成熟有情、<a id="a-74"></a>严净佛土，<a id="a-75"></a>疾证无上正等菩提？<a id="a-76"></a>”</p>
  <p id="a77">佛告善现：<a id="a-78"></a>“诸菩萨摩诃萨从初发心，<a id="a-79"></a>所行布施波罗蜜多乃至般若波罗蜜多，<a id="a-7A"></a>所行内空乃至无性自性空，<a id="a-7B"></a>所行真如乃至不思议界，<a id="a-7C"></a>所行苦、<a id="a-7D"></a>集、<a id="a-7E"></a>灭、<a id="a-7F"></a>道圣谛，<a id="a-7G"></a>所行四念住乃至八圣道支，<a id="a-7H"></a>所行四静虑、<a id="a-7I"></a>四无量、<a id="a-7J"></a>四无色定，<a id="a-7K"></a>所行八解脱乃至十遍处，<a id="a-7L"></a>所行空、<a id="a-7M"></a>无相、<a id="a-7N"></a>无愿解脱门，<a id="a-7O"></a>所行极喜地乃至法云地，<a id="a-7P"></a>所行一切陀罗尼门、<a id="a-7Q"></a>三摩地门，<a id="a-7R"></a>所行五眼、<a id="a-7S"></a>六神通，<a id="a-7T"></a>所行如来十力乃至十八佛不共法，<a id="a-7U"></a>所行无忘失法、<a id="a-7V"></a>恒住舍性，<a id="a-7W"></a>所行一切智、<a id="a-7X"></a>道相智、<a id="a-7Y"></a>一切相智，<a id="a-7Z"></a>及余无量无边佛法，<a id="a-7a"></a>皆是菩萨大菩提道。<a id="a-7b"></a>诸菩萨摩诃萨修行此道，<a id="a-7c"></a>方便善巧成熟有情、<a id="a-7d"></a>严净佛土，<a id="a-7e"></a>疾证无上正等菩提，<a id="a-7f"></a>而无有情、<a id="a-7g"></a>佛土等想。<a id="a-7h"></a>”</p>
  <p id="a7i">具寿善现复白佛言：<a id="a-7j"></a>“云何菩萨摩诃萨修行布施波罗蜜多时，<a id="a-7k"></a>方便善巧成熟有情？<a id="a-7l"></a>”</p>
  <p id="a7m">佛告善现：<a id="a-7n"></a>“有菩萨摩诃萨修行布施波罗蜜多时方便善巧，<a id="a-7o"></a>自行布施亦劝他行布施，<a id="a-7p"></a>殷勤教诫教授彼言：<a id="a-7q"></a>‘诸善男子，<a id="a-7r"></a>勿著布施！<a id="a-7s"></a>若著布施，<a id="a-7t"></a>当更受身；<a id="a-7u"></a>若更受身，<a id="a-7v"></a>由斯展转当受无量猛利大苦。<a id="a-7w"></a>诸善男子，<a id="a-7x"></a>胜义谛中，<a id="a-7y"></a>都无布施，<a id="a-7z"></a>亦无施者、<a id="a-80"></a>受者、<a id="a-81"></a>施物及诸施果。<a id="a-82"></a>如是诸法皆本性空，<a id="a-83"></a>本性空中无法可取，<a id="a-84"></a>诸法空性亦不可取。<a id="a-85"></a>’如是，<a id="a-86"></a>善现，<a id="a-87"></a>诸菩萨摩诃萨修行布施波罗蜜多，<a id="a-88"></a>虽于有情自行于施亦劝他施，<a id="a-89"></a>而于布施、<a id="a-8A"></a>施者、<a id="a-8B"></a>受者、<a id="a-8C"></a>施物、<a id="a-8D"></a>施果皆无所得，<a id="a-8E"></a>如是布施波罗蜜多名无所得波罗蜜多。<a id="a-8F"></a>善现，<a id="a-8G"></a>是菩萨摩诃萨于此诸法无所得时，<a id="a-8H"></a>方便善巧能化有情，<a id="a-8I"></a>住预流果、<a id="a-8J"></a>或一来果、<a id="a-8K"></a>或不还果、<a id="a-8L"></a>或阿罗汉果、<a id="a-8M"></a>或独觉菩提，<a id="a-8N"></a>或趣无上正等菩提。<a id="a-8O"></a>如是，<a id="a-8P"></a>善现，<a id="a-8Q"></a>诸菩萨摩诃萨修行布施波罗蜜多时，<a id="a-8R"></a>成熟有情令获胜利。</p>
  <p id="a8S">“善现，<a id="a-8T"></a>是菩萨摩诃萨自行布施，<a id="a-8U"></a>亦劝他行布施，<a id="a-8V"></a>无倒称扬行布施法，<a id="a-8W"></a>欢喜赞叹行布施者。<a id="a-8X"></a>善现，<a id="a-8Y"></a>是菩萨摩诃萨如是施已，<a id="a-8Z"></a>或生刹帝利大族，<a id="a-8a"></a>或生婆罗门大族，<a id="a-8b"></a>或生长者大族，<a id="a-8c"></a>或生居士大族丰饶财宝，<a id="a-8d"></a>或作小王于小国土富贵自在，<a id="a-8e"></a>或作大王于大国土富贵自在，<a id="a-8f"></a>或作轮王于四洲界富贵自在。</p>
  <p id="a8g">“是菩萨摩诃萨生如是等诸尊贵处，<a id="a-8h"></a>以四摄事摄诸有情，<a id="a-8i"></a>先教有情安住布施，<a id="a-8j"></a>由施因缘其心调善，<a id="a-8k"></a>渐次令住戒、<a id="a-8l"></a>忍、<a id="a-8m"></a>精进、<a id="a-8n"></a>静虑、<a id="a-8o"></a>般若，<a id="a-8p"></a>复令安住四静虑、<a id="a-8q"></a>四无量、<a id="a-8r"></a>四无色定，<a id="a-8s"></a>复令安住四念住乃至八圣道支，<a id="a-8t"></a>复令安住空、<a id="a-8u"></a>无相、<a id="a-8v"></a>无愿解脱门。<a id="a-8w"></a>是菩萨摩诃萨令诸有情住如是等诸善法已，<a id="a-8x"></a>或令趣入正性离生，<a id="a-8y"></a>得预流果乃至令得阿罗汉果；<a id="a-8z"></a>或令趣入正性离生，<a id="a-90"></a>渐次证得独觉菩提；<a id="a-91"></a>或令趣入正性离生，<a id="a-92"></a>渐次修学诸菩萨地，<a id="a-93"></a>速趣无上正等菩提。<a id="a-94"></a>复告彼言：<a id="a-95"></a>‘诸善男子，<a id="a-96"></a>当发大愿速趣无上正等菩提，<a id="a-97"></a>作诸有情饶益胜事。<a id="a-98"></a>诸有情类虚妄分别所执诸法都无自性，<a id="a-99"></a>但由颠倒妄执为有。<a id="a-9A"></a>是故汝等常当精勤，<a id="a-9B"></a>自除颠倒亦劝他断，<a id="a-9C"></a>自脱生死亦令他脱，<a id="a-9D"></a>自获大利亦令他得。<a id="a-9E"></a>’</p>
  <p id="a9F">“善现，<a id="a-9G"></a>诸菩萨摩诃萨常应如是修行布施波罗蜜多，<a id="a-9H"></a>由此布施波罗蜜多，<a id="a-9I"></a>从初发心乃至究竟，<a id="a-9J"></a>不堕恶趣贫贱边鄙；<a id="a-9K"></a>为欲饶益诸有情故，<a id="a-9L"></a>多生人趣作转轮王，<a id="a-9M"></a>富贵自在多所饶益。<a id="a-9N"></a>所以者何？<a id="a-9O"></a>随业威势获如是果。<a id="a-9P"></a>谓彼菩萨作轮王时，<a id="a-9Q"></a>见乞者来便作是念：<a id="a-9R"></a>‘我为何事流转生死作转轮王，<a id="a-9S"></a>岂我不为饶益有情住生死中，<a id="a-9T"></a>受斯胜果不为余事？<a id="a-9U"></a>’作是念已，<a id="a-9V"></a>告乞者言：<a id="a-9W"></a>‘随汝所须皆当施与，<a id="a-9X"></a>汝取物时如取己物勿作他想。<a id="a-9Y"></a>所以者何？<a id="a-9Z"></a>我为汝等得饶益故，<a id="a-9a"></a>而受此身积聚财物，<a id="a-9b"></a>故此财物是汝等有，<a id="a-9c"></a>随汝自取，<a id="a-9d"></a>若自受用、<a id="a-9e"></a>若转施他，<a id="a-9f"></a>莫有疑难。<a id="a-9g"></a>’是菩萨摩诃萨如是怜愍诸有情时，<a id="a-9h"></a>无缘大悲疾得圆满。<a id="a-9i"></a>由此大悲疾圆满故，<a id="a-9j"></a>虽常饶益无量有情，<a id="a-9k"></a>而于有情都无所得，<a id="a-9l"></a>亦复不得所获胜果，<a id="a-9m"></a>能如实知：<a id="a-9n"></a>‘但由世俗言说施设，<a id="a-9o"></a>饶益种种诸有情事。<a id="a-9p"></a>’又如实知：<a id="a-9q"></a>‘所施设事皆如谷响，<a id="a-9r"></a>虽现似有而无真实。<a id="a-9s"></a>’由此于法都无所取。</p>
  <p id="a9t">“善现，<a id="a-9u"></a>诸菩萨摩诃萨常应如是修行布施波罗蜜多，<a id="a-9v"></a>谓于有情都无所愿，<a id="a-9w"></a>乃至能施自身骨肉，<a id="a-9x"></a>况不能舍诸外资具？<a id="a-9y"></a>谓诸资具摄受有情，<a id="a-9z"></a>令速解脱生老病死。<a id="a-A0"></a>”</p>
  <p id="aA1">具寿善现白佛言：<a id="a-A2"></a>“世尊，<a id="a-A3"></a>何等资具摄受有情，<a id="a-A4"></a>令速解脱生老病死？<a id="a-A5"></a>”</p>
  <p id="aA6">佛告善现：<a id="a-A7"></a>“所谓布施波罗蜜多乃至般若波罗蜜多资具，<a id="a-A8"></a>若内空乃至无性自性空资具，<a id="a-A9"></a>若真如乃至不思议界资具，<a id="a-AA"></a>若苦、<a id="a-AB"></a>集、<a id="a-AC"></a>灭、<a id="a-AD"></a>道圣谛资具，<a id="a-AE"></a>若四念住乃至八圣道支资具，<a id="a-AF"></a>若四静虑、<a id="a-AG"></a>四无量、<a id="a-AH"></a>四无色定资具，<a id="a-AI"></a>若八解脱乃至十遍处资具，<a id="a-AJ"></a>若空、<a id="a-AK"></a>无相、<a id="a-AL"></a>无愿解脱门资具，<a id="a-AM"></a>若净观地乃至如来地资具，<a id="a-AN"></a>若极喜地乃至法云地资具，<a id="a-AO"></a>若一切陀罗尼门、<a id="a-AP"></a>三摩地门资具，<a id="a-AQ"></a>若五眼、<a id="a-AR"></a>六神通资具，<a id="a-AS"></a>若如来十力乃至十八佛不共法资具，<a id="a-AT"></a>若无忘失法、<a id="a-AU"></a>恒住舍性资具，<a id="a-AV"></a>若一切智、<a id="a-AW"></a>道相智、<a id="a-AX"></a>一切相智资具，<a id="a-AY"></a>若预流果乃至独觉菩提资具，<a id="a-AZ"></a>若一切菩萨摩诃萨行资具，<a id="a-Aa"></a>若诸佛无上正等菩提资具。<a id="a-Ab"></a>善现，<a id="a-Ac"></a>诸如是等善法资具摄受有情，<a id="a-Ad"></a>令速解脱生老病死。<a id="a-Ae"></a>诸菩萨摩诃萨常以如是种种资具摄受有情，<a id="a-Af"></a>令速解脱生老病死。</p>
  <p id="aAg">“复次，<a id="a-Ah"></a>善现，<a id="a-Ai"></a>诸菩萨摩诃萨安住布施波罗蜜多，<a id="a-Aj"></a>自行布施，<a id="a-Ak"></a>劝诸有情行布施已，<a id="a-Al"></a>若见有情毁犯净戒，<a id="a-Am"></a>深生怜愍而告之言：<a id="a-An"></a>‘汝等今应受持净戒！<a id="a-Ao"></a>我当施汝种种资具令无所乏。<a id="a-Ap"></a>汝等由乏诸资生具，<a id="a-Aq"></a>毁犯净戒作诸恶业。<a id="a-Ar"></a>我当随汝所乏资具，<a id="a-As"></a>皆相供给。<a id="a-At"></a>汝等安住律仪戒已，<a id="a-Au"></a>渐次当能作苦边际，<a id="a-Av"></a>依三乘法随其所应，<a id="a-Aw"></a>出离生死至究竟乐。<a id="a-Ax"></a>’</p>
  <p id="aAy">“善现，<a id="a-Az"></a>是菩萨摩诃萨安住布施波罗蜜多，<a id="a-B0"></a>自受持净戒，<a id="a-B1"></a>亦劝他受持净戒，<a id="a-B2"></a>无倒称扬受持净戒法，<a id="a-B3"></a>欢喜赞叹受持净戒者。<a id="a-B4"></a>如是，<a id="a-B5"></a>善现，<a id="a-B6"></a>诸菩萨摩诃萨修行布施波罗蜜多，<a id="a-B7"></a>劝诸有情安住净戒，<a id="a-B8"></a>解脱一切生老病死，<a id="a-B9"></a>证得究竟利益安乐。</p>
  <p id="aBA">“复次，<a id="a-BB"></a>善现，<a id="a-BC"></a>诸菩萨摩诃萨安住布施波罗蜜多，<a id="a-BD"></a>若见有情更相瞋忿，<a id="a-BE"></a>深生怜愍而告之言：<a id="a-BF"></a>‘汝等何缘更相瞋忿？<a id="a-BG"></a>汝等若为有所匮乏展转相缘起诸恶者，<a id="a-BH"></a>应从我索。<a id="a-BI"></a>我当济汝，<a id="a-BJ"></a>随汝所须种种资具，<a id="a-BK"></a>皆当施汝令无匮乏。<a id="a-BL"></a>汝等不应更相瞋忿，<a id="a-BM"></a>应修安忍共起慈心。<a id="a-BN"></a>’善现，<a id="a-BO"></a>是菩萨摩诃萨安住布施波罗蜜多，<a id="a-BP"></a>劝诸有情修安忍已，<a id="a-BQ"></a>欲令坚固复告之言：<a id="a-BR"></a>‘瞋忿因缘都无定实，<a id="a-BS"></a>皆从虚妄分别所生，<a id="a-BT"></a>以一切法本性空故。<a id="a-BU"></a>汝等何缘于无实事妄起瞋忿更相毁害？<a id="a-BV"></a>汝等勿缘虚妄分别，<a id="a-BW"></a>更相瞋忿造诸恶业，<a id="a-BX"></a>当堕地狱、<a id="a-BY"></a>傍生、<a id="a-BZ"></a>鬼界及余恶处受诸剧苦。<a id="a-Ba"></a>其苦楚毒刚强猛利，<a id="a-Bb"></a>逼切身心最极难忍！<a id="a-Bc"></a>汝等勿执非实有事，<a id="a-Bd"></a>妄相瞋忿作斯恶业。<a id="a-Be"></a>由此恶业，<a id="a-Bf"></a>尚难可得下劣人身，<a id="a-Bg"></a>况得生天，<a id="a-Bh"></a>或得值佛，<a id="a-Bi"></a>听闻正法，<a id="a-Bj"></a>如说修行？<a id="a-Bk"></a>汝等应知人身难得，<a id="a-Bl"></a>佛世难值，<a id="a-Bm"></a>生信复难。<a id="a-Bn"></a>汝等今者既具斯事，<a id="a-Bo"></a>勿由忿恚而失好时，<a id="a-Bp"></a>若失此时则不可救。<a id="a-Bq"></a>是故汝等于诸有情勿起忿恚，<a id="a-Br"></a>当修安忍。<a id="a-Bs"></a>’</p>
  <p id="aBt">“善现，<a id="a-Bu"></a>是菩萨摩诃萨安住布施波罗蜜多，<a id="a-Bv"></a>自行安忍，<a id="a-Bw"></a>亦劝他行安忍，<a id="a-Bx"></a>无倒称扬行安忍法，<a id="a-By"></a>欢喜赞叹行安忍者。<a id="a-Bz"></a>如是，<a id="a-C0"></a>善现，<a id="a-C1"></a>诸菩萨摩诃萨安住布施波罗蜜多，<a id="a-C2"></a>劝诸有情修行安忍，<a id="a-C3"></a>诸有情类由斯展转，<a id="a-C4"></a>渐依三乘而得解脱。</p>
  <p id="aC5">“复次，<a id="a-C6"></a>善现，<a id="a-C7"></a>诸菩萨摩诃萨安住布施波罗蜜多，<a id="a-C8"></a>见诸有情身心懈怠，<a id="a-C9"></a>深生怜愍而告之言：<a id="a-CA"></a>‘汝等何缘不勤精进修诸善法而生懈怠？<a id="a-CB"></a>’彼作是言：<a id="a-CC"></a>‘我乏资具，<a id="a-CD"></a>于诸善事不获勤修。<a id="a-CE"></a>’菩萨告言：<a id="a-CF"></a>‘我能施汝所乏资具，<a id="a-CG"></a>汝应勤修布施、<a id="a-CH"></a>净戒、<a id="a-CI"></a>安忍等法。<a id="a-CJ"></a>’时，<a id="a-CK"></a>诸有情得是菩萨所施资具无所乏少，<a id="a-CL"></a>便能发起身心精进，<a id="a-CM"></a>修诸善法速得圆满；<a id="a-CN"></a>由诸善法得圆满故，<a id="a-CO"></a>渐次引生诸无漏法；<a id="a-CP"></a>由无漏法得预流果、<a id="a-CQ"></a>或一来果、<a id="a-CR"></a>或不还果、<a id="a-CS"></a>或阿罗汉果、<a id="a-CT"></a>或独觉菩提，<a id="a-CU"></a>或有趣入诸菩萨地，<a id="a-CV"></a>渐得无上正等菩提。</p>
  <p id="aCW">“善现，<a id="a-CX"></a>是菩萨摩诃萨安住布施波罗蜜多，<a id="a-CY"></a>自行精进，<a id="a-CZ"></a>亦劝他行精进，<a id="a-Ca"></a>无倒称扬行精进法，<a id="a-Cb"></a>欢喜赞叹行精进者。<a id="a-Cc"></a>如是，<a id="a-Cd"></a>善现，<a id="a-Ce"></a>诸菩萨摩诃萨安住布施波罗蜜多，<a id="a-Cf"></a>令诸有情远离懈怠，<a id="a-Cg"></a>勤修诸善疾证解脱，<a id="a-Ch"></a>复能利乐诸有情类。</p>
  <p id="aCi">“复次，<a id="a-Cj"></a>善现，<a id="a-Ck"></a>诸菩萨摩诃萨安住布施波罗蜜多，<a id="a-Cl"></a>见诸有情诸根散乱忘失正念，<a id="a-Cm"></a>深生怜愍而告之言：<a id="a-Cn"></a>‘汝等何缘不修静虑，<a id="a-Co"></a>散乱失念，<a id="a-Cp"></a>沉沦生死，<a id="a-Cq"></a>受苦无穷？<a id="a-Cr"></a>’彼作是言：<a id="a-Cs"></a>‘我乏资具，<a id="a-Ct"></a>故于静虑不获勤修。<a id="a-Cu"></a>’菩萨告言：<a id="a-Cv"></a>‘我能施汝所乏资具，<a id="a-Cw"></a>汝等从今不应复起虚妄寻伺，<a id="a-Cx"></a>攀缘内外扰乱自心。<a id="a-Cy"></a>’时，<a id="a-Cz"></a>诸有情得是菩萨所施资具无所乏少，<a id="a-D0"></a>便能伏断虚妄寻伺入初静虑，<a id="a-D1"></a>渐次复入第二、<a id="a-D2"></a>第三、<a id="a-D3"></a>第四静虑，<a id="a-D4"></a>依诸静虑复能引发慈、<a id="a-D5"></a>悲、<a id="a-D6"></a>喜、<a id="a-D7"></a>舍四种无量，<a id="a-D8"></a>静虑、<a id="a-D9"></a>无量为所依止，<a id="a-DA"></a>复能引发四无色定，<a id="a-DB"></a>静虑、<a id="a-DC"></a>无量、<a id="a-DD"></a>无色调心令柔软已，<a id="a-DE"></a>修四念住展转乃至八圣道支，<a id="a-DF"></a>由此复能引空、<a id="a-DG"></a>无相及无愿等殊胜善法，<a id="a-DH"></a>随其所应得三乘果。</p>
  <p id="aDI">“善现，<a id="a-DJ"></a>是菩萨摩诃萨安住布施波罗蜜多，<a id="a-DK"></a>自修静虑，<a id="a-DL"></a>亦劝他修静虑，<a id="a-DM"></a>无倒称扬修静虑法，<a id="a-DN"></a>欢喜赞叹修静虑者。<a id="a-DO"></a>如是，<a id="a-DP"></a>善现，<a id="a-DQ"></a>诸菩萨摩诃萨安住布施波罗蜜多，<a id="a-DR"></a>劝诸有情远离散乱，<a id="a-DS"></a>修诸静虑获大利乐。</p>
  <p id="aDT">“复次，<a id="a-DU"></a>善现，<a id="a-DV"></a>诸菩萨摩诃萨安住布施波罗蜜多，<a id="a-DW"></a>见诸有情愚痴颠倒，<a id="a-DX"></a>深生怜愍而告之言：<a id="a-DY"></a>‘汝等何缘不修妙慧，<a id="a-DZ"></a>愚痴颠倒受苦无穷？<a id="a-Da"></a>’彼作是言：<a id="a-Db"></a>‘我乏资具，<a id="a-Dc"></a>故于妙慧不获勤修。<a id="a-Dd"></a>’菩萨告言：<a id="a-De"></a>‘我能施汝所乏资具，<a id="a-Df"></a>汝可受之。<a id="a-Dg"></a>先修布施、<a id="a-Dh"></a>净戒、<a id="a-Di"></a>安忍、<a id="a-Dj"></a>精进、<a id="a-Dk"></a>静虑得圆满已，<a id="a-Dl"></a>应审观察诸法实相修行般若波罗蜜多，<a id="a-Dm"></a>谓于尔时应审观察为有少法而可得不？<a id="a-Dn"></a>谓我、<a id="a-Do"></a>有情广说乃至知者、<a id="a-Dp"></a>见者为可得不？<a id="a-Dq"></a>色乃至识为可得不？<a id="a-Dr"></a>眼处乃至意处为可得不？<a id="a-Ds"></a>色处乃至法处为可得不？<a id="a-Dt"></a>眼界乃至意界为可得不？<a id="a-Du"></a>色界乃至法界为可得不？<a id="a-Dv"></a>眼识界乃至意识界为可得不？<a id="a-Dw"></a>眼触乃至意触为可得不？<a id="a-Dx"></a>眼触为缘所生诸受乃至意触为缘所生诸受为可得不？<a id="a-Dy"></a>地界乃至识界为可得不？<a id="a-Dz"></a>因缘乃至增上缘为可得不？<a id="a-E0"></a>从缘所生诸法为可得不？<a id="a-E1"></a>无明乃至老死为可得不？<a id="a-E2"></a>欲界、<a id="a-E3"></a>色界、<a id="a-E4"></a>无色界为可得不？<a id="a-E5"></a>布施波罗蜜多乃至般若波罗蜜多为可得不？<a id="a-E6"></a>内空乃至无性自性空为可得不？<a id="a-E7"></a>真如乃至不思议界为可得不？<a id="a-E8"></a>苦、<a id="a-E9"></a>集、<a id="a-EA"></a>灭、<a id="a-EB"></a>道圣谛为可得不？<a id="a-EC"></a>四念住乃至八圣道支为可得不？<a id="a-ED"></a>四静虑、<a id="a-EE"></a>四无量、<a id="a-EF"></a>四无色定为可得不？<a id="a-EG"></a>八解脱乃至十遍处为可得不？<a id="a-EH"></a>空、<a id="a-EI"></a>无相、<a id="a-EJ"></a>无愿解脱门为可得不？<a id="a-EK"></a>净观地乃至如来地为可得不？<a id="a-EL"></a>极喜地乃至法云地为可得不？<a id="a-EM"></a>一切陀罗尼门、<a id="a-EN"></a>三摩地门为可得不？<a id="a-EO"></a>五眼、<a id="a-EP"></a>六神通为可得不？<a id="a-EQ"></a>如来十力乃至十八佛不共法为可得不？<a id="a-ER"></a>三十二大士相、<a id="a-ES"></a>八十随好为可得不？<a id="a-ET"></a>无忘失法、<a id="a-EU"></a>恒住舍性为可得不？<a id="a-EV"></a>一切智、<a id="a-EW"></a>道相智、<a id="a-EX"></a>一切相智为可得不？<a id="a-EY"></a>预流果乃至独觉菩提为可得不？<a id="a-EZ"></a>一切菩萨摩诃萨行为可得不？<a id="a-Ea"></a>诸佛无上正等菩提为可得不？<a id="a-Eb"></a>’</p>
  <p id="aEc">“彼诸有情既得资具无所乏少，<a id="a-Ed"></a>依菩萨语先修布施、<a id="a-Ee"></a>净戒、<a id="a-Ef"></a>安忍、<a id="a-Eg"></a>精进、<a id="a-Eh"></a>静虑；<a id="a-Ei"></a>得圆满已，<a id="a-Ej"></a>复审观察诸法实相，<a id="a-Ek"></a>修行般若波罗蜜多；<a id="a-El"></a>审观察时如先所说，<a id="a-Em"></a>诸法实性皆不可得，<a id="a-En"></a>不可得故无所执著，<a id="a-Eo"></a>不执著故不见少法有生有灭、<a id="a-Ep"></a>有染有净。<a id="a-Eq"></a>彼于诸法无所得时，<a id="a-Er"></a>于一切处不起分别，<a id="a-Es"></a>谓不分别此是地狱、<a id="a-Et"></a>傍生、<a id="a-Eu"></a>鬼界、<a id="a-Ev"></a>若阿素洛、<a id="a-Ew"></a>若人、<a id="a-Ex"></a>若天，<a id="a-Ey"></a>亦不分别此是持戒、<a id="a-Ez"></a>此是犯戒，<a id="a-F0"></a>亦不分别此是异生、<a id="a-F1"></a>此是圣者、<a id="a-F2"></a>此是预流、<a id="a-F3"></a>此是一来、<a id="a-F4"></a>此是不还、<a id="a-F5"></a>此是阿罗汉、<a id="a-F6"></a>此是独觉、<a id="a-F7"></a>此是菩萨、<a id="a-F8"></a>此是佛、<a id="a-F9"></a>此是有为、<a id="a-FA"></a>此是无为。<a id="a-FB"></a>彼由如是无分别故，<a id="a-FC"></a>随其所应渐次证得三乘涅槃究竟安乐。</p>
  <p id="aFD">“善现，<a id="a-FE"></a>是菩萨摩诃萨安住布施波罗蜜多，<a id="a-FF"></a>自修般若，<a id="a-FG"></a>亦劝他修般若，<a id="a-FH"></a>无倒称扬修般若法，<a id="a-FI"></a>欢喜赞叹修般若者。<a id="a-FJ"></a>如是，<a id="a-FK"></a>善现，<a id="a-FL"></a>诸菩萨摩诃萨安住布施波罗蜜多，<a id="a-FM"></a>劝诸有情勤修般若，<a id="a-FN"></a>令得究竟利益安乐。</p>
  <p id="aFO">“复次，<a id="a-FP"></a>善现，<a id="a-FQ"></a>诸菩萨摩诃萨安住布施波罗蜜多，<a id="a-FR"></a>自行布施波罗蜜多乃至般若波罗蜜多，<a id="a-FS"></a>亦劝他行布施波罗蜜多乃至般若波罗蜜多已，<a id="a-FT"></a>复见有情轮回诸趣，<a id="a-FU"></a>受无量苦未得解脱，<a id="a-FV"></a>欲令解脱生死苦故，<a id="a-FW"></a>先以种种资具饶益，<a id="a-FX"></a>后以出世诸无漏法，<a id="a-FY"></a>方便善巧而摄受之。<a id="a-FZ"></a>彼诸有情既得资具无所乏少，<a id="a-Fa"></a>身心勇决，<a id="a-Fb"></a>能住内空乃至无性自性空，<a id="a-Fc"></a>亦能住真如乃至不思议界，<a id="a-Fd"></a>亦能住苦、<a id="a-Fe"></a>集、<a id="a-Ff"></a>灭、<a id="a-Fg"></a>道圣谛，<a id="a-Fh"></a>亦能修四念住乃至八圣道支，<a id="a-Fi"></a>亦能修四静虑、<a id="a-Fj"></a>四无量、<a id="a-Fk"></a>四无色定，<a id="a-Fl"></a>亦能修八解脱乃至十遍处，<a id="a-Fm"></a>亦能修空、<a id="a-Fn"></a>无相、<a id="a-Fo"></a>无愿解脱门，<a id="a-Fp"></a>亦能修净观地乃至如来地，<a id="a-Fq"></a>亦能修极喜地乃至法云地，<a id="a-Fr"></a>亦能修一切陀罗尼门、<a id="a-Fs"></a>三摩地门，<a id="a-Ft"></a>亦能修五眼、<a id="a-Fu"></a>六神通，<a id="a-Fv"></a>亦能修如来十力乃至十八佛不共法，<a id="a-Fw"></a>亦能修无忘失法、<a id="a-Fx"></a>恒住舍性，<a id="a-Fy"></a>亦能修一切智、<a id="a-Fz"></a>道相智、<a id="a-G0"></a>一切相智，<a id="a-G1"></a>亦能修无量无边诸余佛法。<a id="a-G2"></a>彼诸有情，<a id="a-G3"></a>由无漏法所摄受故解脱生死证得涅槃究竟安乐。</p>
  <p id="aG4">“善现，<a id="a-G5"></a>是菩萨摩诃萨安住布施波罗蜜多，<a id="a-G6"></a>自行种种胜无漏法，<a id="a-G7"></a>亦劝他行种种胜无漏法，<a id="a-G8"></a>无倒称扬行种种胜无漏法，<a id="a-G9"></a>欢喜赞叹行种种胜无漏法者。<a id="a-GA"></a>如是，<a id="a-GB"></a>善现，<a id="a-GC"></a>诸菩萨摩诃萨安住布施波罗蜜多，<a id="a-GD"></a>以无漏法摄受有情，<a id="a-GE"></a>令其解脱生死众苦，<a id="a-GF"></a>证得毕竟常乐涅槃，<a id="a-GG"></a>亦能为他作大饶益。</p>
  <p id="aGH">“复次，<a id="a-GI"></a>善现，<a id="a-GJ"></a>诸菩萨摩诃萨安住布施波罗蜜多，<a id="a-GK"></a>见诸有情无所依怙，<a id="a-GL"></a>多诸苦恼众具匮乏，<a id="a-GM"></a>深生怜愍而安慰言：<a id="a-GN"></a>‘我能为汝作所依怙，<a id="a-GO"></a>令汝解脱所受苦事。<a id="a-GP"></a>汝等所须饮食、<a id="a-GQ"></a>衣服、<a id="a-GR"></a>卧具、<a id="a-GS"></a>车乘、<a id="a-GT"></a>舍宅、<a id="a-GU"></a>香华、<a id="a-GV"></a>伎乐、<a id="a-GW"></a>灯明、<a id="a-GX"></a>财宝、<a id="a-GY"></a>僮仆，<a id="a-GZ"></a>及余种种所须资具，<a id="a-Ga"></a>皆随意索，<a id="a-Gb"></a>勿有疑难！<a id="a-Gc"></a>我当随汝所索皆施，<a id="a-Gd"></a>令汝长夜利益安乐。<a id="a-Ge"></a>汝等受我所施物时，<a id="a-Gf"></a>如取己物，<a id="a-Gg"></a>莫作他想。<a id="a-Gh"></a>所以者何？<a id="a-Gi"></a>我于长夜积聚财物，<a id="a-Gj"></a>但为汝等得利乐故。<a id="a-Gk"></a>汝等今者以无难心，<a id="a-Gl"></a>于此财物随意受取，<a id="a-Gm"></a>受已先应自正受用修诸善业，<a id="a-Gn"></a>后以此物施诸有情亦令修善，<a id="a-Go"></a>谓令修行布施波罗蜜多乃至般若波罗蜜多，<a id="a-Gp"></a>亦令安住内空乃至无性自性空，<a id="a-Gq"></a>亦令安住真如乃至不思议界，<a id="a-Gr"></a>亦令安住苦、<a id="a-Gs"></a>集、<a id="a-Gt"></a>灭、<a id="a-Gu"></a>道圣谛，<a id="a-Gv"></a>亦令修行四念住乃至八圣道支，<a id="a-Gw"></a>亦令修行四静虑、<a id="a-Gx"></a>四无量、<a id="a-Gy"></a>四无色定，<a id="a-Gz"></a>亦令修行八解脱乃至十遍处，<a id="a-H0"></a>亦令修行空、<a id="a-H1"></a>无相、<a id="a-H2"></a>无愿解脱门，<a id="a-H3"></a>亦令修行净观地乃至如来地，<a id="a-H4"></a>亦令修行极喜地乃至法云地，<a id="a-H5"></a>亦令修行一切陀罗尼门、<a id="a-H6"></a>三摩地门，<a id="a-H7"></a>亦令修行五眼、<a id="a-H8"></a>六神通，<a id="a-H9"></a>亦令修行如来十力乃至十八佛不共法，<a id="a-HA"></a>亦令修行无忘失法、<a id="a-HB"></a>恒住舍性，<a id="a-HC"></a>亦令修行一切智、<a id="a-HD"></a>道相智、<a id="a-HE"></a>一切相智，<a id="a-HF"></a>亦令修行诸余无量无边佛法。<a id="a-HG"></a>’</p>
  <p id="aHH">“善现，<a id="a-HI"></a>是菩萨摩诃萨如是教导诸有情已，<a id="a-HJ"></a>随其所应复令修习诸无漏法，<a id="a-HK"></a>住预流果、<a id="a-HL"></a>或一来果、<a id="a-HM"></a>或不还果、<a id="a-HN"></a>或阿罗汉果、<a id="a-HO"></a>或独觉菩提、<a id="a-HP"></a>或复无上正等菩提。</p>
  <p id="aHQ">“如是，<a id="a-HR"></a>善现，<a id="a-HS"></a>诸菩萨摩诃萨修行布施波罗蜜多，<a id="a-HT"></a>方便善巧成熟有情，<a id="a-HU"></a>令其解脱恶趣生死，<a id="a-HV"></a>如应证得三乘涅槃，<a id="a-HW"></a>饶益自他究竟安乐。<a id="a-HX"></a>”</p>
  <p id="aHY">具寿善现复白佛言：<a id="a-HZ"></a>“云何菩萨摩诃萨修行净戒波罗蜜多，<a id="a-Ha"></a>及余菩萨大菩提道，<a id="a-Hb"></a>方便善巧成熟有情？<a id="a-Hc"></a>”</p>
  <p id="aHd">佛告善现：<a id="a-He"></a>“有菩萨摩诃萨修行净戒波罗蜜多时，<a id="a-Hf"></a>方便善巧见诸有情资财匮乏，<a id="a-Hg"></a>烦恼炽盛不能修善，<a id="a-Hh"></a>怜愍告言：<a id="a-Hi"></a>‘汝等若为资缘匮乏不能修善，<a id="a-Hj"></a>我当施汝种种资缘。<a id="a-Hk"></a>汝等勿起烦恼恶业，<a id="a-Hl"></a>应正修习布施等善。<a id="a-Hm"></a>’是菩萨摩诃萨安住净戒波罗蜜多，<a id="a-Hn"></a>如应摄受诸有情类，<a id="a-Ho"></a>诸悭贪者令修布施，<a id="a-Hp"></a>于身、<a id="a-Hq"></a>命、<a id="a-Hr"></a>财无所顾惜；<a id="a-Hs"></a>诸破戒者令修净戒，<a id="a-Ht"></a>能正受行十善业道，<a id="a-Hu"></a>住律仪戒不破不穿，<a id="a-Hv"></a>无秽无杂亦无执取；<a id="a-Hw"></a>诸瞋忿者令修安忍；<a id="a-Hx"></a>诸懈怠者令修精进；<a id="a-Hy"></a>诸散乱者令修静虑；<a id="a-Hz"></a>诸愚痴者令修妙慧；<a id="a-I0"></a>执诸法者令修法空；<a id="a-I1"></a>无余种种胜功德者令具修学。<a id="a-I2"></a>如是，<a id="a-I3"></a>善现，<a id="a-I4"></a>诸菩萨摩诃萨安住净戒波罗蜜多，<a id="a-I5"></a>成熟有情方便善巧，<a id="a-I6"></a>令其解脱恶趣生死，<a id="a-I7"></a>如应证得三乘涅槃，<a id="a-I8"></a>饶益自他究竟安乐。</p>
  <p id="aI9">“善现当知，<a id="a-IA"></a>诸菩萨摩诃萨修行余四波罗蜜多，<a id="a-IB"></a>及余菩萨大菩提道，<a id="a-IC"></a>一一皆能方便善巧，<a id="a-ID"></a>以一切善成熟有情，<a id="a-IE"></a>令其解脱恶趣生死，<a id="a-IF"></a>如应证得三乘涅槃，<a id="a-IG"></a>饶益自他究竟安乐，<a id="a-IH"></a>一一广说如前布施。<a id="a-II"></a>”</p>
 </body>
</html>