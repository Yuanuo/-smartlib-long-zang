<!doctype html>
<html id="z3IBSwd58" data-ver="1569">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百一十九</h1>
  <h2 id="a2">初分真如品第四十七之二</h2>
  <p id="a3">尔时，<a id="a-4"></a>世尊告欲、<a id="a-5"></a>色界诸天子言：<a id="a-6"></a>“如是，<a id="a-7"></a>如是，<a id="a-8"></a>如汝所说。</p>
  <p id="a9">“诸天子，<a id="a-A"></a>色即是一切智智，<a id="a-B"></a>一切智智即是色；<a id="a-C"></a>受、<a id="a-D"></a>想、<a id="a-E"></a>行、<a id="a-F"></a>识即是一切智智，<a id="a-G"></a>一切智智即是受、<a id="a-H"></a>想、<a id="a-I"></a>行、<a id="a-J"></a>识。</p>
  <p id="aK">“诸天子，<a id="a-L"></a>眼处即是一切智智，<a id="a-M"></a>一切智智即是眼处；<a id="a-N"></a>耳、<a id="a-O"></a>鼻、<a id="a-P"></a>舌、<a id="a-Q"></a>身、<a id="a-R"></a>意处即是一切智智，<a id="a-S"></a>一切智智即是耳、<a id="a-T"></a>鼻、<a id="a-U"></a>舌、<a id="a-V"></a>身、<a id="a-W"></a>意处。</p>
  <p id="aX">“诸天子，<a id="a-Y"></a>色处即是一切智智，<a id="a-Z"></a>一切智智即是色处；<a id="a-a"></a>声、<a id="a-b"></a>香、<a id="a-c"></a>味、<a id="a-d"></a>触、<a id="a-e"></a>法处即是一切智智，<a id="a-f"></a>一切智智即是声、<a id="a-g"></a>香、<a id="a-h"></a>味、<a id="a-i"></a>触、<a id="a-j"></a>法处。</p>
  <p id="ak">“诸天子，<a id="a-l"></a>眼界即是一切智智，<a id="a-m"></a>一切智智即是眼界；<a id="a-n"></a>耳、<a id="a-o"></a>鼻、<a id="a-p"></a>舌、<a id="a-q"></a>身、<a id="a-r"></a>意界即是一切智智，<a id="a-s"></a>一切智智即是耳、<a id="a-t"></a>鼻、<a id="a-u"></a>舌、<a id="a-v"></a>身、<a id="a-w"></a>意界。</p>
  <p id="ax">“诸天子，<a id="a-y"></a>色界即是一切智智，<a id="a-z"></a>一切智智即是色界；<a id="a-10"></a>声、<a id="a-11"></a>香、<a id="a-12"></a>味、<a id="a-13"></a>触、<a id="a-14"></a>法界即是一切智智，<a id="a-15"></a>一切智智即是声、<a id="a-16"></a>香、<a id="a-17"></a>味、<a id="a-18"></a>触、<a id="a-19"></a>法界。</p>
  <p id="a1A">“诸天子，<a id="a-1B"></a>眼识界即是一切智智，<a id="a-1C"></a>一切智智即是眼识界；<a id="a-1D"></a>耳、<a id="a-1E"></a>鼻、<a id="a-1F"></a>舌、<a id="a-1G"></a>身、<a id="a-1H"></a>意识界即是一切智智，<a id="a-1I"></a>一切智智即是耳、<a id="a-1J"></a>鼻、<a id="a-1K"></a>舌、<a id="a-1L"></a>身、<a id="a-1M"></a>意识界。</p>
  <p id="a1N">“诸天子，<a id="a-1O"></a>眼触即是一切智智，<a id="a-1P"></a>一切智智即是眼触；<a id="a-1Q"></a>耳、<a id="a-1R"></a>鼻、<a id="a-1S"></a>舌、<a id="a-1T"></a>身、<a id="a-1U"></a>意触即是一切智智，<a id="a-1V"></a>一切智智即是耳、<a id="a-1W"></a>鼻、<a id="a-1X"></a>舌、<a id="a-1Y"></a>身、<a id="a-1Z"></a>意触。</p>
  <p id="a1a">“诸天子，<a id="a-1b"></a>眼触为缘所生诸受即是一切智智，<a id="a-1c"></a>一切智智即是眼触为缘所生诸受；<a id="a-1d"></a>耳、<a id="a-1e"></a>鼻、<a id="a-1f"></a>舌、<a id="a-1g"></a>身、<a id="a-1h"></a>意触为缘所生诸受即是一切智智，<a id="a-1i"></a>一切智智即是耳、<a id="a-1j"></a>鼻、<a id="a-1k"></a>舌、<a id="a-1l"></a>身、<a id="a-1m"></a>意触为缘所生诸受。</p>
  <p id="a1n">“诸天子，<a id="a-1o"></a>地界即是一切智智，<a id="a-1p"></a>一切智智即是地界；<a id="a-1q"></a>水、<a id="a-1r"></a>火、<a id="a-1s"></a>风、<a id="a-1t"></a>空、<a id="a-1u"></a>识界即是一切智智，<a id="a-1v"></a>一切智智即是水、<a id="a-1w"></a>火、<a id="a-1x"></a>风、<a id="a-1y"></a>空、<a id="a-1z"></a>识界。</p>
  <p id="a20">“诸天子，<a id="a-21"></a>无明即是一切智智，<a id="a-22"></a>一切智智即是无明；<a id="a-23"></a>行、<a id="a-24"></a>识、<a id="a-25"></a>名色、<a id="a-26"></a>六处、<a id="a-27"></a>触、<a id="a-28"></a>受、<a id="a-29"></a>爱、<a id="a-2A"></a>取、<a id="a-2B"></a>有、<a id="a-2C"></a>生、<a id="a-2D"></a>老死即是一切智智，<a id="a-2E"></a>一切智智即是行乃至老死。</p>
  <p id="a2F">“诸天子，<a id="a-2G"></a>布施波罗蜜多即是一切智智，<a id="a-2H"></a>一切智智即是布施波罗蜜多；<a id="a-2I"></a>净戒、<a id="a-2J"></a>安忍、<a id="a-2K"></a>精进、<a id="a-2L"></a>静虑、<a id="a-2M"></a>般若波罗蜜多即是一切智智，<a id="a-2N"></a>一切智智即是净戒乃至般若波罗蜜多。</p>
  <p id="a2O">“诸天子，<a id="a-2P"></a>内空即是一切智智，<a id="a-2Q"></a>一切智智即是内空；<a id="a-2R"></a>外空、<a id="a-2S"></a>内外空、<a id="a-2T"></a>空空、<a id="a-2U"></a>大空、<a id="a-2V"></a>胜义空、<a id="a-2W"></a>有为空、<a id="a-2X"></a>无为空、<a id="a-2Y"></a>毕竟空、<a id="a-2Z"></a>无际空、<a id="a-2a"></a>散空、<a id="a-2b"></a>无变异空、<a id="a-2c"></a>本性空、<a id="a-2d"></a>自相空、<a id="a-2e"></a>共相空、<a id="a-2f"></a>一切法空、<a id="a-2g"></a>不可得空、<a id="a-2h"></a>无性空、<a id="a-2i"></a>自性空、<a id="a-2j"></a>无性自性空即是一切智智，<a id="a-2k"></a>一切智智即是外空乃至无性自性空。</p>
  <p id="a2l">“诸天子，<a id="a-2m"></a>真如即是一切智智，<a id="a-2n"></a>一切智智即是真如；<a id="a-2o"></a>法界、<a id="a-2p"></a>法性、<a id="a-2q"></a>不虚妄性、<a id="a-2r"></a>不变异性、<a id="a-2s"></a>平等性、<a id="a-2t"></a>离生性、<a id="a-2u"></a>法定、<a id="a-2v"></a>法住、<a id="a-2w"></a>实际、<a id="a-2x"></a>虚空界、<a id="a-2y"></a>不思议界即是一切智智，<a id="a-2z"></a>一切智智即是法界乃至不思议界。</p>
  <p id="a30">“诸天子，<a id="a-31"></a>四念住即是一切智智，<a id="a-32"></a>一切智智即是四念住；<a id="a-33"></a>四正断、<a id="a-34"></a>四神足、<a id="a-35"></a>五根、<a id="a-36"></a>五力、<a id="a-37"></a>七等觉支、<a id="a-38"></a>八圣道支即是一切智智，<a id="a-39"></a>一切智智即是四正断乃至八圣道支。</p>
  <p id="a3A">“诸天子，<a id="a-3B"></a>苦圣谛即是一切智智，<a id="a-3C"></a>一切智智即是苦圣谛；<a id="a-3D"></a>集、<a id="a-3E"></a>灭、<a id="a-3F"></a>道圣谛即是一切智智，<a id="a-3G"></a>一切智智即是集、<a id="a-3H"></a>灭、<a id="a-3I"></a>道圣谛。</p>
  <p id="a3J">“诸天子，<a id="a-3K"></a>四静虑即是一切智智，<a id="a-3L"></a>一切智智即是四静虑。</p>
  <p id="a3M">“诸天子，<a id="a-3N"></a>四无量即是一切智智，<a id="a-3O"></a>一切智智即是四无量。</p>
  <p id="a3P">“诸天子，<a id="a-3Q"></a>四无色定即是一切智智，<a id="a-3R"></a>一切智智即是四无色定。</p>
  <p id="a3S">“诸天子，<a id="a-3T"></a>八解脱即是一切智智，<a id="a-3U"></a>一切智智即是八解脱。</p>
  <p id="a3V">“诸天子，<a id="a-3W"></a>八胜处即是一切智智，<a id="a-3X"></a>一切智智即是八胜处。</p>
  <p id="a3Y">“诸天子，<a id="a-3Z"></a>九次第定即是一切智智，<a id="a-3a"></a>一切智智即是九次第定。</p>
  <p id="a3b">“诸天子，<a id="a-3c"></a>十遍处即是一切智智，<a id="a-3d"></a>一切智智即是十遍处。</p>
  <p id="a3e">“诸天子，<a id="a-3f"></a>空解脱门即是一切智智，<a id="a-3g"></a>一切智智即是空解脱门；<a id="a-3h"></a>无相、<a id="a-3i"></a>无愿解脱门即是一切智智，<a id="a-3j"></a>一切智智即是无相、<a id="a-3k"></a>无愿解脱门。</p>
  <p id="a3l">“诸天子，<a id="a-3m"></a>五眼即是一切智智，<a id="a-3n"></a>一切智智即是五眼。</p>
  <p id="a3o">“诸天子，<a id="a-3p"></a>六神通即是一切智智，<a id="a-3q"></a>一切智智即是六神通。</p>
  <p id="a3r">“诸天子，<a id="a-3s"></a>三摩地门即是一切智智，<a id="a-3t"></a>一切智智即是三摩地门。</p>
  <p id="a3u">“诸天子，<a id="a-3v"></a>陀罗尼门即是一切智智，<a id="a-3w"></a>一切智智即是陀罗尼门。</p>
  <p id="a3x">“诸天子，<a id="a-3y"></a>佛十力即是一切智智，<a id="a-3z"></a>一切智智即是佛十力；<a id="a-40"></a>四无所畏、<a id="a-41"></a>四无礙解、<a id="a-42"></a>大慈、<a id="a-43"></a>大悲、<a id="a-44"></a>大喜、<a id="a-45"></a>大舍、<a id="a-46"></a>十八佛不共法即是一切智智，<a id="a-47"></a>一切智智即是四无所畏乃至十八佛不共法。</p>
  <p id="a48">“诸天子，<a id="a-49"></a>预流果即是一切智智，<a id="a-4A"></a>一切智智即是预流果；<a id="a-4B"></a>一来、<a id="a-4C"></a>不还、<a id="a-4D"></a>阿罗汉果即是一切智智，<a id="a-4E"></a>一切智智即是一来、<a id="a-4F"></a>不还、<a id="a-4G"></a>阿罗汉果。</p>
  <p id="a4H">“诸天子，<a id="a-4I"></a>独觉菩提即是一切智智，<a id="a-4J"></a>一切智智即是独觉菩提。</p>
  <p id="a4K">“诸天子，<a id="a-4L"></a>一切智即是一切智智，<a id="a-4M"></a>一切智智即是一切智；<a id="a-4N"></a>道相智、<a id="a-4O"></a>一切相智即是一切智智，<a id="a-4P"></a>一切智智即是道相智、<a id="a-4Q"></a>一切相智。</p>
  <p id="a4R">“诸天子，<a id="a-4S"></a>诸佛无上正等菩提即是一切智智，<a id="a-4T"></a>一切智智即是诸佛无上正等菩提。</p>
  <p id="a4U">“所以者何？<a id="a-4V"></a>诸天子，<a id="a-4W"></a>若色真如，<a id="a-4X"></a>若一切智智真如，<a id="a-4Y"></a>若一切法真如，<a id="a-4Z"></a>皆一真如无二无别，<a id="a-4a"></a>亦无穷尽；<a id="a-4b"></a>若受、<a id="a-4c"></a>想、<a id="a-4d"></a>行、<a id="a-4e"></a>识真如，<a id="a-4f"></a>若一切智智真如，<a id="a-4g"></a>若一切法真如，<a id="a-4h"></a>皆一真如无二无别，<a id="a-4i"></a>亦无穷尽。</p>
  <p id="a4j">“诸天子，<a id="a-4k"></a>若眼处真如，<a id="a-4l"></a>若一切智智真如，<a id="a-4m"></a>若一切法真如，<a id="a-4n"></a>皆一真如无二无别，<a id="a-4o"></a>亦无穷尽；<a id="a-4p"></a>若耳、<a id="a-4q"></a>鼻、<a id="a-4r"></a>舌、<a id="a-4s"></a>身、<a id="a-4t"></a>意处真如，<a id="a-4u"></a>若一切智智真如，<a id="a-4v"></a>若一切法真如，<a id="a-4w"></a>皆一真如无二无别，<a id="a-4x"></a>亦无穷尽。</p>
  <p id="a4y">“诸天子，<a id="a-4z"></a>若色处真如，<a id="a-50"></a>若一切智智真如，<a id="a-51"></a>若一切法真如，<a id="a-52"></a>皆一真如无二无别，<a id="a-53"></a>亦无穷尽；<a id="a-54"></a>若声、<a id="a-55"></a>香、<a id="a-56"></a>味、<a id="a-57"></a>触、<a id="a-58"></a>法处真如，<a id="a-59"></a>若一切智智真如，<a id="a-5A"></a>若一切法真如，<a id="a-5B"></a>皆一真如无二无别，<a id="a-5C"></a>亦无穷尽。</p>
  <p id="a5D">“诸天子，<a id="a-5E"></a>若眼界真如，<a id="a-5F"></a>若一切智智真如，<a id="a-5G"></a>若一切法真如，<a id="a-5H"></a>皆一真如无二无别，<a id="a-5I"></a>亦无穷尽；<a id="a-5J"></a>若耳、<a id="a-5K"></a>鼻、<a id="a-5L"></a>舌、<a id="a-5M"></a>身、<a id="a-5N"></a>意界真如，<a id="a-5O"></a>若一切智智真如，<a id="a-5P"></a>若一切法真如，<a id="a-5Q"></a>皆一真如无二无别，<a id="a-5R"></a>亦无穷尽。</p>
  <p id="a5S">“诸天子，<a id="a-5T"></a>若色界真如，<a id="a-5U"></a>若一切智智真如，<a id="a-5V"></a>若一切法真如，<a id="a-5W"></a>皆一真如无二无别，<a id="a-5X"></a>亦无穷尽；<a id="a-5Y"></a>若声、<a id="a-5Z"></a>香、<a id="a-5a"></a>味、<a id="a-5b"></a>触、<a id="a-5c"></a>法界真如，<a id="a-5d"></a>若一切智智真如，<a id="a-5e"></a>若一切法真如，<a id="a-5f"></a>皆一真如无二无别，<a id="a-5g"></a>亦无穷尽。</p>
  <p id="a5h">“诸天子，<a id="a-5i"></a>若眼识界真如，<a id="a-5j"></a>若一切智智真如，<a id="a-5k"></a>若一切法真如，<a id="a-5l"></a>皆一真如无二无别，<a id="a-5m"></a>亦无穷尽；<a id="a-5n"></a>若耳、<a id="a-5o"></a>鼻、<a id="a-5p"></a>舌、<a id="a-5q"></a>身、<a id="a-5r"></a>意识界真如，<a id="a-5s"></a>若一切智智真如，<a id="a-5t"></a>若一切法真如，<a id="a-5u"></a>皆一真如无二无别，<a id="a-5v"></a>亦无穷尽。</p>
  <p id="a5w">“诸天子，<a id="a-5x"></a>若眼触真如，<a id="a-5y"></a>若一切智智真如，<a id="a-5z"></a>若一切法真如，<a id="a-60"></a>皆一真如无二无别，<a id="a-61"></a>亦无穷尽；<a id="a-62"></a>若耳、<a id="a-63"></a>鼻、<a id="a-64"></a>舌、<a id="a-65"></a>身、<a id="a-66"></a>意触真如，<a id="a-67"></a>若一切智智真如，<a id="a-68"></a>若一切法真如，<a id="a-69"></a>皆一真如无二无别，<a id="a-6A"></a>亦无穷尽。</p>
  <p id="a6B">“诸天子，<a id="a-6C"></a>若眼触为缘所生诸受真如，<a id="a-6D"></a>若一切智智真如，<a id="a-6E"></a>若一切法真如，<a id="a-6F"></a>皆一真如无二无别，<a id="a-6G"></a>亦无穷尽；<a id="a-6H"></a>若耳、<a id="a-6I"></a>鼻、<a id="a-6J"></a>舌、<a id="a-6K"></a>身、<a id="a-6L"></a>意触为缘所生诸受真如，<a id="a-6M"></a>若一切智智真如，<a id="a-6N"></a>若一切法真如，<a id="a-6O"></a>皆一真如无二无别，<a id="a-6P"></a>亦无穷尽。</p>
  <p id="a6Q">“诸天子，<a id="a-6R"></a>若地界真如，<a id="a-6S"></a>若一切智智真如，<a id="a-6T"></a>若一切法真如，<a id="a-6U"></a>皆一真如无二无别，<a id="a-6V"></a>亦无穷尽；<a id="a-6W"></a>若水、<a id="a-6X"></a>火、<a id="a-6Y"></a>风、<a id="a-6Z"></a>空、<a id="a-6a"></a>识界真如，<a id="a-6b"></a>若一切智智真如，<a id="a-6c"></a>若一切法真如，<a id="a-6d"></a>皆一真如无二无别，<a id="a-6e"></a>亦无穷尽。</p>
  <p id="a6f">“诸天子，<a id="a-6g"></a>若无明真如，<a id="a-6h"></a>若一切智智真如，<a id="a-6i"></a>若一切法真如，<a id="a-6j"></a>皆一真如无二无别，<a id="a-6k"></a>亦无穷尽；<a id="a-6l"></a>若行、<a id="a-6m"></a>识、<a id="a-6n"></a>名色、<a id="a-6o"></a>六处、<a id="a-6p"></a>触、<a id="a-6q"></a>受、<a id="a-6r"></a>爱、<a id="a-6s"></a>取、<a id="a-6t"></a>有、<a id="a-6u"></a>生、<a id="a-6v"></a>老死真如，<a id="a-6w"></a>若一切智智真如，<a id="a-6x"></a>若一切法真如，<a id="a-6y"></a>皆一真如无二无别，<a id="a-6z"></a>亦无穷尽。</p>
  <p id="a70">“诸天子，<a id="a-71"></a>若布施波罗蜜多真如，<a id="a-72"></a>若一切智智真如，<a id="a-73"></a>若一切法真如，<a id="a-74"></a>皆一真如无二无别，<a id="a-75"></a>亦无穷尽；<a id="a-76"></a>若净戒、<a id="a-77"></a>安忍、<a id="a-78"></a>精进、<a id="a-79"></a>静虑、<a id="a-7A"></a>般若波罗蜜多真如，<a id="a-7B"></a>若一切智智真如，<a id="a-7C"></a>若一切法真如，<a id="a-7D"></a>皆一真如无二无别，<a id="a-7E"></a>亦无穷尽。</p>
  <p id="a7F">“诸天子，<a id="a-7G"></a>若内空真如，<a id="a-7H"></a>若一切智智真如，<a id="a-7I"></a>若一切法真如，<a id="a-7J"></a>皆一真如无二无别，<a id="a-7K"></a>亦无穷尽；<a id="a-7L"></a>若外空、<a id="a-7M"></a>内外空、<a id="a-7N"></a>空空、<a id="a-7O"></a>大空、<a id="a-7P"></a>胜义空、<a id="a-7Q"></a>有为空、<a id="a-7R"></a>无为空、<a id="a-7S"></a>毕竟空、<a id="a-7T"></a>无际空、<a id="a-7U"></a>散空、<a id="a-7V"></a>无变异空、<a id="a-7W"></a>本性空、<a id="a-7X"></a>自相空、<a id="a-7Y"></a>共相空、<a id="a-7Z"></a>一切法空、<a id="a-7a"></a>不可得空、<a id="a-7b"></a>无性空、<a id="a-7c"></a>自性空、<a id="a-7d"></a>无性自性空真如，<a id="a-7e"></a>若一切智智真如，<a id="a-7f"></a>若一切法真如，<a id="a-7g"></a>皆一真如无二无别，<a id="a-7h"></a>亦无穷尽。</p>
  <p id="a7i">“诸天子，<a id="a-7j"></a>若真如真如，<a id="a-7k"></a>若一切智智真如，<a id="a-7l"></a>若一切法真如，<a id="a-7m"></a>皆一真如无二无别，<a id="a-7n"></a>亦无穷尽；<a id="a-7o"></a>若法界、<a id="a-7p"></a>法性、<a id="a-7q"></a>不虚妄性、<a id="a-7r"></a>不变异性、<a id="a-7s"></a>平等性、<a id="a-7t"></a>离生性、<a id="a-7u"></a>法定、<a id="a-7v"></a>法住、<a id="a-7w"></a>实际、<a id="a-7x"></a>虚空界、<a id="a-7y"></a>不思议界真如，<a id="a-7z"></a>若一切智智真如，<a id="a-80"></a>若一切法真如，<a id="a-81"></a>皆一真如无二无别，<a id="a-82"></a>亦无穷尽。</p>
  <p id="a83">“诸天子，<a id="a-84"></a>若四念住真如，<a id="a-85"></a>若一切智智真如，<a id="a-86"></a>若一切法真如，<a id="a-87"></a>皆一真如无二无别，<a id="a-88"></a>亦无穷尽；<a id="a-89"></a>若四正断、<a id="a-8A"></a>四神足、<a id="a-8B"></a>五根、<a id="a-8C"></a>五力、<a id="a-8D"></a>七等觉支、<a id="a-8E"></a>八圣道支真如，<a id="a-8F"></a>若一切智智真如，<a id="a-8G"></a>若一切法真如，<a id="a-8H"></a>皆一真如无二无别，<a id="a-8I"></a>亦无穷尽。</p>
  <p id="a8J">“诸天子，<a id="a-8K"></a>若苦圣谛真如，<a id="a-8L"></a>若一切智智真如，<a id="a-8M"></a>若一切法真如，<a id="a-8N"></a>皆一真如无二无别，<a id="a-8O"></a>亦无穷尽；<a id="a-8P"></a>若集、<a id="a-8Q"></a>灭、<a id="a-8R"></a>道圣谛真如，<a id="a-8S"></a>若一切智智真如，<a id="a-8T"></a>若一切法真如，<a id="a-8U"></a>皆一真如无二无别，<a id="a-8V"></a>亦无穷尽。</p>
  <p id="a8W">“诸天子，<a id="a-8X"></a>若四静虑真如，<a id="a-8Y"></a>若一切智智真如，<a id="a-8Z"></a>若一切法真如，<a id="a-8a"></a>皆一真如无二无别，<a id="a-8b"></a>亦无穷尽。</p>
  <p id="a8c">“诸天子，<a id="a-8d"></a>若四无量真如，<a id="a-8e"></a>若一切智智真如，<a id="a-8f"></a>若一切法真如，<a id="a-8g"></a>皆一真如无二无别，<a id="a-8h"></a>亦无穷尽。</p>
  <p id="a8i">“诸天子，<a id="a-8j"></a>若四无色定真如，<a id="a-8k"></a>若一切智智真如，<a id="a-8l"></a>若一切法真如，<a id="a-8m"></a>皆一真如无二无别，<a id="a-8n"></a>亦无穷尽。</p>
  <p id="a8o">“诸天子，<a id="a-8p"></a>若八解脱真如，<a id="a-8q"></a>若一切智智真如，<a id="a-8r"></a>若一切法真如，<a id="a-8s"></a>皆一真如无二无别，<a id="a-8t"></a>亦无穷尽。</p>
  <p id="a8u">“诸天子，<a id="a-8v"></a>若八胜处真如，<a id="a-8w"></a>若一切智智真如，<a id="a-8x"></a>若一切法真如，<a id="a-8y"></a>皆一真如无二无别，<a id="a-8z"></a>亦无穷尽。</p>
  <p id="a90">“诸天子，<a id="a-91"></a>若九次第定真如，<a id="a-92"></a>若一切智智真如，<a id="a-93"></a>若一切法真如，<a id="a-94"></a>皆一真如无二无别，<a id="a-95"></a>亦无穷尽。</p>
  <p id="a96">“诸天子，<a id="a-97"></a>若十遍处真如，<a id="a-98"></a>若一切智智真如，<a id="a-99"></a>若一切法真如，<a id="a-9A"></a>皆一真如无二无别，<a id="a-9B"></a>亦无穷尽。</p>
  <p id="a9C">“诸天子，<a id="a-9D"></a>若空解脱门真如，<a id="a-9E"></a>若一切智智真如，<a id="a-9F"></a>若一切法真如，<a id="a-9G"></a>皆一真如无二无别，<a id="a-9H"></a>亦无穷尽；<a id="a-9I"></a>若无相、<a id="a-9J"></a>无愿解脱门真如，<a id="a-9K"></a>若一切智智真如，<a id="a-9L"></a>若一切法真如，<a id="a-9M"></a>皆一真如无二无别，<a id="a-9N"></a>亦无穷尽。</p>
  <p id="a9O">“诸天子，<a id="a-9P"></a>若五眼真如，<a id="a-9Q"></a>若一切智智真如，<a id="a-9R"></a>若一切法真如，<a id="a-9S"></a>皆一真如无二无别，<a id="a-9T"></a>亦无穷尽。</p>
  <p id="a9U">“诸天子，<a id="a-9V"></a>若六神通真如，<a id="a-9W"></a>若一切智智真如，<a id="a-9X"></a>若一切法真如，<a id="a-9Y"></a>皆一真如无二无别，<a id="a-9Z"></a>亦无穷尽。</p>
  <p id="a9a">“诸天子，<a id="a-9b"></a>若三摩地门真如，<a id="a-9c"></a>若一切智智真如，<a id="a-9d"></a>若一切法真如，<a id="a-9e"></a>皆一真如无二无别，<a id="a-9f"></a>亦无穷尽。</p>
  <p id="a9g">“诸天子，<a id="a-9h"></a>若陀罗尼门真如，<a id="a-9i"></a>若一切智智真如，<a id="a-9j"></a>若一切法真如，<a id="a-9k"></a>皆一真如无二无别，<a id="a-9l"></a>亦无穷尽。</p>
  <p id="a9m">“诸天子，<a id="a-9n"></a>若佛十力真如，<a id="a-9o"></a>若一切智智真如，<a id="a-9p"></a>若一切法真如，<a id="a-9q"></a>皆一真如无二无别，<a id="a-9r"></a>亦无穷尽；<a id="a-9s"></a>若四无所畏、<a id="a-9t"></a>四无礙解、<a id="a-9u"></a>大慈、<a id="a-9v"></a>大悲、<a id="a-9w"></a>大喜、<a id="a-9x"></a>大舍、<a id="a-9y"></a>十八佛不共法真如，<a id="a-9z"></a>若一切智智真如，<a id="a-A0"></a>若一切法真如，<a id="a-A1"></a>皆一真如无二无别，<a id="a-A2"></a>亦无穷尽。</p>
  <p id="aA3">“诸天子，<a id="a-A4"></a>若预流果真如，<a id="a-A5"></a>若一切智智真如，<a id="a-A6"></a>若一切法真如，<a id="a-A7"></a>皆一真如无二无别，<a id="a-A8"></a>亦无穷尽；<a id="a-A9"></a>若一来、<a id="a-AA"></a>不还、<a id="a-AB"></a>阿罗汉果真如，<a id="a-AC"></a>若一切智智真如，<a id="a-AD"></a>若一切法真如，<a id="a-AE"></a>皆一真如无二无别，<a id="a-AF"></a>亦无穷尽。</p>
  <p id="aAG">“诸天子，<a id="a-AH"></a>若独觉菩提真如，<a id="a-AI"></a>若一切智智真如，<a id="a-AJ"></a>若一切法真如，<a id="a-AK"></a>皆一真如无二无别，<a id="a-AL"></a>亦无穷尽。</p>
  <p id="aAM">“诸天子，<a id="a-AN"></a>若一切智真如，<a id="a-AO"></a>若一切智智真如，<a id="a-AP"></a>若一切法真如，<a id="a-AQ"></a>皆一真如无二无别，<a id="a-AR"></a>亦无穷尽；<a id="a-AS"></a>若道相智、<a id="a-AT"></a>一切相智真如，<a id="a-AU"></a>若一切智智真如，<a id="a-AV"></a>若一切法真如，<a id="a-AW"></a>皆一真如无二无别，<a id="a-AX"></a>亦无穷尽。</p>
  <p id="aAY">“诸天子，<a id="a-AZ"></a>若诸佛无上正等菩提真如，<a id="a-Aa"></a>若一切智智真如，<a id="a-Ab"></a>若一切法真如，<a id="a-Ac"></a>皆一真如无二无别，<a id="a-Ad"></a>亦无穷尽。</p>
  <p id="aAe">“诸天子，<a id="a-Af"></a>我观此义，<a id="a-Ag"></a>心恒趣寂，<a id="a-Ah"></a>不乐说法。<a id="a-Ai"></a>所以者何？<a id="a-Aj"></a>此法甚深，<a id="a-Ak"></a>难见难觉，<a id="a-Al"></a>不可寻思，<a id="a-Am"></a>过寻思境，<a id="a-An"></a>微妙冲寂，<a id="a-Ao"></a>聪敏智者之所能知，<a id="a-Ap"></a>非诸世间卒能信受，<a id="a-Aq"></a>谓深般若波罗蜜多即是如来、<a id="a-Ar"></a>应、<a id="a-As"></a>正等觉所证无上正等菩提。</p>
  <p id="aAt">“诸天子，<a id="a-Au"></a>如是无上正等菩提，<a id="a-Av"></a>无能证、<a id="a-Aw"></a>非所证、<a id="a-Ax"></a>无证处、<a id="a-Ay"></a>无证时。<a id="a-Az"></a>诸天子，<a id="a-B0"></a>此法深妙，<a id="a-B1"></a>不二现行，<a id="a-B2"></a>非诸世间所能比度。</p>
  <p id="aB3">“诸天子，<a id="a-B4"></a>虚空甚深故此法甚深，<a id="a-B5"></a>真如甚深故此法甚深，<a id="a-B6"></a>法界甚深故此法甚深，<a id="a-B7"></a>法性甚深故此法甚深，<a id="a-B8"></a>不虚妄性甚深故此法甚深，<a id="a-B9"></a>不变异性甚深故此法甚深，<a id="a-BA"></a>平等性甚深故此法甚深，<a id="a-BB"></a>离生性甚深故此法甚深，<a id="a-BC"></a>法定甚深故此法甚深，<a id="a-BD"></a>法住甚深故此法甚深，<a id="a-BE"></a>实际甚深故此法甚深，<a id="a-BF"></a>虚空界甚深故此法甚深，<a id="a-BG"></a>不思议界甚深故此法甚深。</p>
  <p id="aBH">“诸天子，<a id="a-BI"></a>无量无边甚深故此法甚深，<a id="a-BJ"></a>无来无去甚深故此法甚深，<a id="a-BK"></a>无生无灭甚深故此法甚深，<a id="a-BL"></a>无染无净甚深故此法甚深，<a id="a-BM"></a>无知无得甚深故此法甚深，<a id="a-BN"></a>无造无作甚深故此法甚深。</p>
  <p id="aBO">“诸天子，<a id="a-BP"></a>我甚深故此法甚深，<a id="a-BQ"></a>有情甚深故此法甚深，<a id="a-BR"></a>命者甚深故此法甚深，<a id="a-BS"></a>生者甚深故此法甚深，<a id="a-BT"></a>养者甚深故此法甚深，<a id="a-BU"></a>士夫甚深故此法甚深，<a id="a-BV"></a>补特伽罗甚深故此法甚深，<a id="a-BW"></a>意生甚深故此法甚深，<a id="a-BX"></a>儒童甚深故此法甚深，<a id="a-BY"></a>作者甚深故此法甚深，<a id="a-BZ"></a>受者甚深故此法甚深，<a id="a-Ba"></a>知者甚深故此法甚深，<a id="a-Bb"></a>见者甚深故此法甚深。</p>
  <p id="aBc">“诸天子，<a id="a-Bd"></a>色甚深故此法甚深，<a id="a-Be"></a>受、<a id="a-Bf"></a>想、<a id="a-Bg"></a>行、<a id="a-Bh"></a>识甚深故此法甚深。</p>
  <p id="aBi">“诸天子，<a id="a-Bj"></a>眼处甚深故此法甚深，<a id="a-Bk"></a>耳、<a id="a-Bl"></a>鼻、<a id="a-Bm"></a>舌、<a id="a-Bn"></a>身、<a id="a-Bo"></a>意处甚深故此法甚深。</p>
  <p id="aBp">“诸天子，<a id="a-Bq"></a>色处甚深故此法甚深，<a id="a-Br"></a>声、<a id="a-Bs"></a>香、<a id="a-Bt"></a>味、<a id="a-Bu"></a>触、<a id="a-Bv"></a>法处甚深故此法甚深。</p>
  <p id="aBw">“诸天子，<a id="a-Bx"></a>眼界甚深故此法甚深，<a id="a-By"></a>耳、<a id="a-Bz"></a>鼻、<a id="a-C0"></a>舌、<a id="a-C1"></a>身、<a id="a-C2"></a>意界甚深故此法甚深。</p>
  <p id="aC3">“诸天子，<a id="a-C4"></a>色界甚深故此法甚深，<a id="a-C5"></a>声、<a id="a-C6"></a>香、<a id="a-C7"></a>味、<a id="a-C8"></a>触、<a id="a-C9"></a>法界甚深故此法甚深。</p>
  <p id="aCA">“诸天子，<a id="a-CB"></a>眼识界甚深故此法甚深，<a id="a-CC"></a>耳、<a id="a-CD"></a>鼻、<a id="a-CE"></a>舌、<a id="a-CF"></a>身、<a id="a-CG"></a>意识界甚深故此法甚深。</p>
  <p id="aCH">“诸天子，<a id="a-CI"></a>眼触甚深故此法甚深，<a id="a-CJ"></a>耳、<a id="a-CK"></a>鼻、<a id="a-CL"></a>舌、<a id="a-CM"></a>身、<a id="a-CN"></a>意触甚深故此法甚深。</p>
  <p id="aCO">“诸天子，<a id="a-CP"></a>眼触为缘所生诸受甚深故此法甚深，<a id="a-CQ"></a>耳、<a id="a-CR"></a>鼻、<a id="a-CS"></a>舌、<a id="a-CT"></a>身、<a id="a-CU"></a>意触为缘所生诸受甚深故此法甚深。</p>
  <p id="aCV">“诸天子，<a id="a-CW"></a>地界甚深故此法甚深，<a id="a-CX"></a>水、<a id="a-CY"></a>火、<a id="a-CZ"></a>风、<a id="a-Ca"></a>空、<a id="a-Cb"></a>识界甚深故此法甚深。</p>
  <p id="aCc">“诸天子，<a id="a-Cd"></a>无明甚深故此法甚深，<a id="a-Ce"></a>行、<a id="a-Cf"></a>识、<a id="a-Cg"></a>名色、<a id="a-Ch"></a>六处、<a id="a-Ci"></a>触、<a id="a-Cj"></a>受、<a id="a-Ck"></a>爱、<a id="a-Cl"></a>取、<a id="a-Cm"></a>有、<a id="a-Cn"></a>生、<a id="a-Co"></a>老死甚深故此法甚深。</p>
  <p id="aCp">“诸天子，<a id="a-Cq"></a>布施波罗蜜多甚深故此法甚深，<a id="a-Cr"></a>净戒波罗蜜多甚深故此法甚深，<a id="a-Cs"></a>安忍波罗蜜多甚深故此法甚深，<a id="a-Ct"></a>精进波罗蜜多甚深故此法甚深，<a id="a-Cu"></a>静虑波罗蜜多甚深故此法甚深，<a id="a-Cv"></a>般若波罗蜜多甚深故此法甚深。</p>
  <p id="aCw">“诸天子，<a id="a-Cx"></a>内空甚深故此法甚深，<a id="a-Cy"></a>外空、<a id="a-Cz"></a>内外空、<a id="a-D0"></a>空空、<a id="a-D1"></a>大空、<a id="a-D2"></a>胜义空、<a id="a-D3"></a>有为空、<a id="a-D4"></a>无为空、<a id="a-D5"></a>毕竟空、<a id="a-D6"></a>无际空、<a id="a-D7"></a>散空、<a id="a-D8"></a>无变异空、<a id="a-D9"></a>本性空、<a id="a-DA"></a>自相空、<a id="a-DB"></a>共相空、<a id="a-DC"></a>一切法空、<a id="a-DD"></a>不可得空、<a id="a-DE"></a>无性空、<a id="a-DF"></a>自性空、<a id="a-DG"></a>无性自性空甚深故此法甚深。</p>
  <p id="aDH">“诸天子，<a id="a-DI"></a>四念住甚深故此法甚深，<a id="a-DJ"></a>四正断、<a id="a-DK"></a>四神足、<a id="a-DL"></a>五根、<a id="a-DM"></a>五力、<a id="a-DN"></a>七等觉支、<a id="a-DO"></a>八圣道支甚深故此法甚深。</p>
  <p id="aDP">“诸天子，<a id="a-DQ"></a>苦圣谛甚深故此法甚深，<a id="a-DR"></a>集、<a id="a-DS"></a>灭、<a id="a-DT"></a>道圣谛甚深故此法甚深。</p>
  <p id="aDU">“诸天子，<a id="a-DV"></a>四静虑甚深故此法甚深，<a id="a-DW"></a>四无量甚深故此法甚深，<a id="a-DX"></a>四无色定甚深故此法甚深。</p>
  <p id="aDY">“诸天子，<a id="a-DZ"></a>八解脱甚深故此法甚深，<a id="a-Da"></a>八胜处甚深故此法甚深，<a id="a-Db"></a>九次第定甚深故此法甚深，<a id="a-Dc"></a>十遍处甚深故此法甚深。</p>
  <p id="aDd">“诸天子，<a id="a-De"></a>空解脱门甚深故此法甚深，<a id="a-Df"></a>无相、<a id="a-Dg"></a>无愿解脱门甚深故此法甚深。</p>
  <p id="aDh">“诸天子，<a id="a-Di"></a>五眼甚深故此法甚深，<a id="a-Dj"></a>六神通甚深故此法甚深。</p>
  <p id="aDk">“诸天子，<a id="a-Dl"></a>三摩地门甚深故此法甚深，<a id="a-Dm"></a>陀罗尼门甚深故此法甚深。</p>
  <p id="aDn">“诸天子，<a id="a-Do"></a>佛十力甚深故此法甚深，<a id="a-Dp"></a>四无所畏、<a id="a-Dq"></a>四无礙解、<a id="a-Dr"></a>大慈、<a id="a-Ds"></a>大悲、<a id="a-Dt"></a>大喜、<a id="a-Du"></a>大舍、<a id="a-Dv"></a>十八佛不共法甚深故此法甚深。</p>
  <p id="aDw">“诸天子，<a id="a-Dx"></a>预流果甚深故此法甚深，<a id="a-Dy"></a>一来、<a id="a-Dz"></a>不还、<a id="a-E0"></a>阿罗汉果甚深故此法甚深。</p>
  <p id="aE1">“诸天子，<a id="a-E2"></a>独觉菩提甚深故此法甚深。</p>
  <p id="aE3">“诸天子，<a id="a-E4"></a>一切智甚深故此法甚深，<a id="a-E5"></a>道相智、<a id="a-E6"></a>一切相智甚深故此法甚深。</p>
  <p id="aE7">“诸天子，<a id="a-E8"></a>一切佛法甚深故此法甚深。</p>
  <p id="aE9">时，<a id="a-EA"></a>欲、<a id="a-EB"></a>色界诸天子白佛言：<a id="a-EC"></a>“世尊，<a id="a-ED"></a>此所说法甚深微妙，<a id="a-EE"></a>非诸世间卒能信受。</p>
  <p id="aEF">“世尊，<a id="a-EG"></a>此深妙法不为摄取色故说，<a id="a-EH"></a>不为弃舍色故说；<a id="a-EI"></a>不为摄取受、<a id="a-EJ"></a>想、<a id="a-EK"></a>行、<a id="a-EL"></a>识故说，<a id="a-EM"></a>不为弃舍受、<a id="a-EN"></a>想、<a id="a-EO"></a>行、<a id="a-EP"></a>识故说。</p>
  <p id="aEQ">“世尊，<a id="a-ER"></a>此深妙法不为摄取眼处故说，<a id="a-ES"></a>不为弃舍眼处故说；<a id="a-ET"></a>不为摄取耳、<a id="a-EU"></a>鼻、<a id="a-EV"></a>舌、<a id="a-EW"></a>身、<a id="a-EX"></a>意处故说，<a id="a-EY"></a>不为弃舍耳、<a id="a-EZ"></a>鼻、<a id="a-Ea"></a>舌、<a id="a-Eb"></a>身、<a id="a-Ec"></a>意处故说。</p>
  <p id="aEd">“世尊，<a id="a-Ee"></a>此深妙法不为摄取色处故说，<a id="a-Ef"></a>不为弃舍色处故说；<a id="a-Eg"></a>不为摄取声、<a id="a-Eh"></a>香、<a id="a-Ei"></a>味、<a id="a-Ej"></a>触、<a id="a-Ek"></a>法处故说，<a id="a-El"></a>不为弃舍声、<a id="a-Em"></a>香、<a id="a-En"></a>味、<a id="a-Eo"></a>触、<a id="a-Ep"></a>法处故说。</p>
  <p id="aEq">“世尊，<a id="a-Er"></a>此深妙法不为摄取眼界故说，<a id="a-Es"></a>不为弃舍眼界故说；<a id="a-Et"></a>不为摄取耳、<a id="a-Eu"></a>鼻、<a id="a-Ev"></a>舌、<a id="a-Ew"></a>身、<a id="a-Ex"></a>意界故说，<a id="a-Ey"></a>不为弃舍耳、<a id="a-Ez"></a>鼻、<a id="a-F0"></a>舌、<a id="a-F1"></a>身、<a id="a-F2"></a>意界故说。</p>
  <p id="aF3">“世尊，<a id="a-F4"></a>此深妙法不为摄取色界故说，<a id="a-F5"></a>不为弃舍色界故说；<a id="a-F6"></a>不为摄取声、<a id="a-F7"></a>香、<a id="a-F8"></a>味、<a id="a-F9"></a>触、<a id="a-FA"></a>法界故说，<a id="a-FB"></a>不为弃舍声、<a id="a-FC"></a>香、<a id="a-FD"></a>味、<a id="a-FE"></a>触、<a id="a-FF"></a>法界故说。</p>
  <p id="aFG">“世尊，<a id="a-FH"></a>此深妙法不为摄取眼识界故说，<a id="a-FI"></a>不为弃舍眼识界故说；<a id="a-FJ"></a>不为摄取耳、<a id="a-FK"></a>鼻、<a id="a-FL"></a>舌、<a id="a-FM"></a>身、<a id="a-FN"></a>意识界故说，<a id="a-FO"></a>不为弃舍耳、<a id="a-FP"></a>鼻、<a id="a-FQ"></a>舌、<a id="a-FR"></a>身、<a id="a-FS"></a>意识界故说。</p>
  <p id="aFT">“世尊，<a id="a-FU"></a>此深妙法不为摄取眼触故说，<a id="a-FV"></a>不为弃舍眼触故说；<a id="a-FW"></a>不为摄取耳、<a id="a-FX"></a>鼻、<a id="a-FY"></a>舌、<a id="a-FZ"></a>身、<a id="a-Fa"></a>意触故说，<a id="a-Fb"></a>不为弃舍耳、<a id="a-Fc"></a>鼻、<a id="a-Fd"></a>舌、<a id="a-Fe"></a>身、<a id="a-Ff"></a>意触故说。</p>
  <p id="aFg">“世尊，<a id="a-Fh"></a>此深妙法不为摄取眼触为缘所生诸受故说，<a id="a-Fi"></a>不为弃舍眼触为缘所生诸受故说；<a id="a-Fj"></a>不为摄取耳、<a id="a-Fk"></a>鼻、<a id="a-Fl"></a>舌、<a id="a-Fm"></a>身、<a id="a-Fn"></a>意触为缘所生诸受故说，<a id="a-Fo"></a>不为弃舍耳、<a id="a-Fp"></a>鼻、<a id="a-Fq"></a>舌、<a id="a-Fr"></a>身、<a id="a-Fs"></a>意触为缘所生诸受故说。</p>
  <p id="aFt">“世尊，<a id="a-Fu"></a>此深妙法不为摄取地界故说，<a id="a-Fv"></a>不为弃舍地界故说；<a id="a-Fw"></a>不为摄取水、<a id="a-Fx"></a>火、<a id="a-Fy"></a>风、<a id="a-Fz"></a>空、<a id="a-G0"></a>识界故说，<a id="a-G1"></a>不为弃舍水、<a id="a-G2"></a>火、<a id="a-G3"></a>风、<a id="a-G4"></a>空、<a id="a-G5"></a>识界故说。</p>
  <p id="aG6">“世尊，<a id="a-G7"></a>此深妙法不为摄取无明故说，<a id="a-G8"></a>不为弃舍无明故说；<a id="a-G9"></a>不为摄取行、<a id="a-GA"></a>识、<a id="a-GB"></a>名色、<a id="a-GC"></a>六处、<a id="a-GD"></a>触、<a id="a-GE"></a>受、<a id="a-GF"></a>爱、<a id="a-GG"></a>取、<a id="a-GH"></a>有、<a id="a-GI"></a>生、<a id="a-GJ"></a>老死故说，<a id="a-GK"></a>不为弃舍行乃至老死故说。</p>
  <p id="aGL">“世尊，<a id="a-GM"></a>此深妙法不为摄取布施波罗蜜多故说，<a id="a-GN"></a>不为弃舍布施波罗蜜多故说；<a id="a-GO"></a>不为摄取净戒波罗蜜多故说，<a id="a-GP"></a>不为弃舍净戒波罗蜜多故说；<a id="a-GQ"></a>不为摄取安忍波罗蜜多故说，<a id="a-GR"></a>不为弃舍安忍波罗蜜多故说；<a id="a-GS"></a>不为摄取精进波罗蜜多故说，<a id="a-GT"></a>不为弃舍精进波罗蜜多故说；<a id="a-GU"></a>不为摄取静虑波罗蜜多故说，<a id="a-GV"></a>不为弃舍静虑波罗蜜多故说；<a id="a-GW"></a>不为摄取般若波罗蜜多故说，<a id="a-GX"></a>不为弃舍般若波罗蜜多故说。</p>
  <p id="aGY">“世尊，<a id="a-GZ"></a>此深妙法不为摄取内空故说，<a id="a-Ga"></a>不为弃舍内空故说；<a id="a-Gb"></a>不为摄取外空、<a id="a-Gc"></a>内外空、<a id="a-Gd"></a>空空、<a id="a-Ge"></a>大空、<a id="a-Gf"></a>胜义空、<a id="a-Gg"></a>有为空、<a id="a-Gh"></a>无为空、<a id="a-Gi"></a>毕竟空、<a id="a-Gj"></a>无际空、<a id="a-Gk"></a>散空、<a id="a-Gl"></a>无变异空、<a id="a-Gm"></a>本性空、<a id="a-Gn"></a>自相空、<a id="a-Go"></a>共相空、<a id="a-Gp"></a>一切法空、<a id="a-Gq"></a>不可得空、<a id="a-Gr"></a>无性空、<a id="a-Gs"></a>自性空、<a id="a-Gt"></a>无性自性空故说，<a id="a-Gu"></a>不为弃舍外空乃至无性自性空故说。</p>
  <p id="aGv">“世尊，<a id="a-Gw"></a>此深妙法不为摄取真如故说，<a id="a-Gx"></a>不为弃舍真如故说；<a id="a-Gy"></a>不为摄取法界、<a id="a-Gz"></a>法性、<a id="a-H0"></a>不虚妄性、<a id="a-H1"></a>不变异性、<a id="a-H2"></a>平等性、<a id="a-H3"></a>离生性、<a id="a-H4"></a>法定、<a id="a-H5"></a>法住、<a id="a-H6"></a>实际、<a id="a-H7"></a>虚空界、<a id="a-H8"></a>不思议界故说，<a id="a-H9"></a>不为弃舍法界乃至不思议界故说。</p>
  <p id="aHA">“世尊，<a id="a-HB"></a>此深妙法不为摄取四念住故说，<a id="a-HC"></a>不为弃舍四念住故说；<a id="a-HD"></a>不为摄取四正断、<a id="a-HE"></a>四神足、<a id="a-HF"></a>五根、<a id="a-HG"></a>五力、<a id="a-HH"></a>七等觉支、<a id="a-HI"></a>八圣道支故说，<a id="a-HJ"></a>不为弃舍四正断乃至八圣道支故说。</p>
  <p id="aHK">“世尊，<a id="a-HL"></a>此深妙法不为摄取苦圣谛故说，<a id="a-HM"></a>不为弃舍苦圣谛故说；<a id="a-HN"></a>不为摄取集、<a id="a-HO"></a>灭、<a id="a-HP"></a>道圣谛故说，<a id="a-HQ"></a>不为弃舍集、<a id="a-HR"></a>灭、<a id="a-HS"></a>道圣谛故说。</p>
  <p id="aHT">“世尊，<a id="a-HU"></a>此深妙法不为摄取四静虑故说，<a id="a-HV"></a>不为弃舍四静虑故说；<a id="a-HW"></a>不为摄取四无量故说，<a id="a-HX"></a>不为弃舍四无量故说；<a id="a-HY"></a>不为摄取四无色定故说，<a id="a-HZ"></a>不为弃舍四无色定故说。</p>
  <p id="aHa">“世尊，<a id="a-Hb"></a>此深妙法不为摄取八解脱故说，<a id="a-Hc"></a>不为弃舍八解脱故说；<a id="a-Hd"></a>不为摄取八胜处故说，<a id="a-He"></a>不为弃舍八胜处故说；<a id="a-Hf"></a>不为摄取九次第定故说，<a id="a-Hg"></a>不为弃舍九次第定故说；<a id="a-Hh"></a>不为摄取十遍处故说，<a id="a-Hi"></a>不为弃舍十遍处故说。</p>
  <p id="aHj">“世尊，<a id="a-Hk"></a>此深妙法不为摄取空解脱门故说，<a id="a-Hl"></a>不为弃舍空解脱门故说；<a id="a-Hm"></a>不为摄取无相、<a id="a-Hn"></a>无愿解脱门故说，<a id="a-Ho"></a>不为弃舍无相、<a id="a-Hp"></a>无愿解脱门故说。</p>
  <p id="aHq">“世尊，<a id="a-Hr"></a>此深妙法不为摄取五眼故说，<a id="a-Hs"></a>不为弃舍五眼故说；<a id="a-Ht"></a>不为摄取六神通故说，<a id="a-Hu"></a>不为弃舍六神通故说。</p>
  <p id="aHv">“世尊，<a id="a-Hw"></a>此深妙法不为摄取三摩地门故说，<a id="a-Hx"></a>不为弃舍三摩地门故说；<a id="a-Hy"></a>不为摄取陀罗尼门故说，<a id="a-Hz"></a>不为弃舍陀罗尼门故说。</p>
  <p id="aI0">“世尊，<a id="a-I1"></a>此深妙法不为摄取佛十力故说，<a id="a-I2"></a>不为弃舍佛十力故说；<a id="a-I3"></a>不为摄取四无所畏、<a id="a-I4"></a>四无礙解、<a id="a-I5"></a>大慈、<a id="a-I6"></a>大悲、<a id="a-I7"></a>大喜、<a id="a-I8"></a>大舍、<a id="a-I9"></a>十八佛不共法故说，<a id="a-IA"></a>不为弃舍四无所畏乃至十八佛不共法故说。</p>
  <p id="aIB">“世尊，<a id="a-IC"></a>此深妙法不为摄取预流果故说，<a id="a-ID"></a>不为弃舍预流果故说；<a id="a-IE"></a>不为摄取一来、<a id="a-IF"></a>不还、<a id="a-IG"></a>阿罗汉果故说，<a id="a-IH"></a>不为弃舍一来、<a id="a-II"></a>不还、<a id="a-IJ"></a>阿罗汉果故说。</p>
  <p id="aIK">“世尊，<a id="a-IL"></a>此深妙法不为摄取独觉菩提故说，<a id="a-IM"></a>不为弃舍独觉菩提故说。</p>
  <p id="aIN">“世尊，<a id="a-IO"></a>此深妙法不为摄取一切智故说，<a id="a-IP"></a>不为弃舍一切智故说；<a id="a-IQ"></a>不为摄取道相智、<a id="a-IR"></a>一切相智故说，<a id="a-IS"></a>不为弃舍道相智、<a id="a-IT"></a>一切相智故说。</p>
  <p id="aIU">“世尊，<a id="a-IV"></a>此深妙法不为摄取一切佛法故说，<a id="a-IW"></a>不为弃舍一切佛法故说。</p>
  <p id="aIX">“世尊，<a id="a-IY"></a>诸世间有情多行摄取行，<a id="a-IZ"></a>起我、<a id="a-Ia"></a>我所执，<a id="a-Ib"></a>谓色是我是我所，<a id="a-Ic"></a>受、<a id="a-Id"></a>想、<a id="a-Ie"></a>行、<a id="a-If"></a>识是我是我所；<a id="a-Ig"></a>眼处是我是我所，<a id="a-Ih"></a>耳、<a id="a-Ii"></a>鼻、<a id="a-Ij"></a>舌、<a id="a-Ik"></a>身、<a id="a-Il"></a>意处是我是我所；<a id="a-Im"></a>色处是我是我所，<a id="a-In"></a>声、<a id="a-Io"></a>香、<a id="a-Ip"></a>味、<a id="a-Iq"></a>触、<a id="a-Ir"></a>法处是我是我所；<a id="a-Is"></a>眼界是我是我所，<a id="a-It"></a>耳、<a id="a-Iu"></a>鼻、<a id="a-Iv"></a>舌、<a id="a-Iw"></a>身、<a id="a-Ix"></a>意界是我是我所；<a id="a-Iy"></a>色界是我是我所，<a id="a-Iz"></a>声、<a id="a-J0"></a>香、<a id="a-J1"></a>味、<a id="a-J2"></a>触、<a id="a-J3"></a>法界是我是我所；<a id="a-J4"></a>眼识界是我是我所，<a id="a-J5"></a>耳、<a id="a-J6"></a>鼻、<a id="a-J7"></a>舌、<a id="a-J8"></a>身、<a id="a-J9"></a>意识界是我是我所；<a id="a-JA"></a>眼触是我是我所，<a id="a-JB"></a>耳、<a id="a-JC"></a>鼻、<a id="a-JD"></a>舌、<a id="a-JE"></a>身、<a id="a-JF"></a>意触是我是我所；<a id="a-JG"></a>眼触为缘所生诸受是我是我所，<a id="a-JH"></a>耳、<a id="a-JI"></a>鼻、<a id="a-JJ"></a>舌、<a id="a-JK"></a>身、<a id="a-JL"></a>意触为缘所生诸受是我是我所；<a id="a-JM"></a>地界是我是我所，<a id="a-JN"></a>水、<a id="a-JO"></a>火、<a id="a-JP"></a>风、<a id="a-JQ"></a>空、<a id="a-JR"></a>识界是我是我所；<a id="a-JS"></a>无明是我是我所，<a id="a-JT"></a>行、<a id="a-JU"></a>识、<a id="a-JV"></a>名色、<a id="a-JW"></a>六处、<a id="a-JX"></a>触、<a id="a-JY"></a>受、<a id="a-JZ"></a>爱、<a id="a-Ja"></a>取、<a id="a-Jb"></a>有、<a id="a-Jc"></a>生、<a id="a-Jd"></a>老死是我是我所；<a id="a-Je"></a>布施波罗蜜多是我是我所，<a id="a-Jf"></a>净戒波罗蜜多是我是我所，<a id="a-Jg"></a>安忍波罗蜜多是我是我所，<a id="a-Jh"></a>精进波罗蜜多是我是我所，<a id="a-Ji"></a>静虑波罗蜜多是我是我所，<a id="a-Jj"></a>般若波罗蜜多是我是我所；<a id="a-Jk"></a>内空是我是我所，<a id="a-Jl"></a>外空、<a id="a-Jm"></a>内外空、<a id="a-Jn"></a>空空、<a id="a-Jo"></a>大空、<a id="a-Jp"></a>胜义空、<a id="a-Jq"></a>有为空、<a id="a-Jr"></a>无为空、<a id="a-Js"></a>毕竟空、<a id="a-Jt"></a>无际空、<a id="a-Ju"></a>散空、<a id="a-Jv"></a>无变异空、<a id="a-Jw"></a>本性空、<a id="a-Jx"></a>自相空、<a id="a-Jy"></a>共相空、<a id="a-Jz"></a>一切法空、<a id="a-K0"></a>不可得空、<a id="a-K1"></a>无性空、<a id="a-K2"></a>自性空、<a id="a-K3"></a>无性自性空是我是我所；<a id="a-K4"></a>真如是我是我所，<a id="a-K5"></a>法界、<a id="a-K6"></a>法性、<a id="a-K7"></a>不虚妄性、<a id="a-K8"></a>不变异性、<a id="a-K9"></a>平等性、<a id="a-KA"></a>离生性、<a id="a-KB"></a>法定、<a id="a-KC"></a>法住、<a id="a-KD"></a>实际、<a id="a-KE"></a>虚空界、<a id="a-KF"></a>不思议界是我是我所；<a id="a-KG"></a>四念住是我是我所，<a id="a-KH"></a>四正断、<a id="a-KI"></a>四神足、<a id="a-KJ"></a>五根、<a id="a-KK"></a>五力、<a id="a-KL"></a>七等觉支、<a id="a-KM"></a>八圣道支是我是我所；<a id="a-KN"></a>苦圣谛是我是我所，<a id="a-KO"></a>集、<a id="a-KP"></a>灭、<a id="a-KQ"></a>道圣谛是我是我所；<a id="a-KR"></a>四静虑是我是我所，<a id="a-KS"></a>四无量是我是我所，<a id="a-KT"></a>四无色定是我是我所；<a id="a-KU"></a>八解脱是我是我所，<a id="a-KV"></a>八胜处是我是我所，<a id="a-KW"></a>九次第定是我是我所，<a id="a-KX"></a>十遍处是我是我所；<a id="a-KY"></a>空解脱门是我是我所，<a id="a-KZ"></a>无相、<a id="a-Ka"></a>无愿解脱门是我是我所；<a id="a-Kb"></a>五眼是我是我所，<a id="a-Kc"></a>六神通是我是我所；<a id="a-Kd"></a>三摩地门是我是我所，<a id="a-Ke"></a>陀罗尼门是我是我所；<a id="a-Kf"></a>佛十力是我是我所，<a id="a-Kg"></a>四无所畏、<a id="a-Kh"></a>四无礙解、<a id="a-Ki"></a>大慈、<a id="a-Kj"></a>大悲、<a id="a-Kk"></a>大喜、<a id="a-Kl"></a>大舍、<a id="a-Km"></a>十八佛不共法是我是我所；<a id="a-Kn"></a>预流果是我是我所，<a id="a-Ko"></a>一来、<a id="a-Kp"></a>不还、<a id="a-Kq"></a>阿罗汉果是我是我所；<a id="a-Kr"></a>独觉菩提是我是我所；<a id="a-Ks"></a>一切智是我是我所，<a id="a-Kt"></a>道相智、<a id="a-Ku"></a>一切相智是我是我所。<a id="a-Kv"></a>”</p>
  <p id="aKw">尔时，<a id="a-Kx"></a>佛告诸天子言：<a id="a-Ky"></a>“如是，<a id="a-Kz"></a>如是，<a id="a-L0"></a>如汝所说。</p>
  <p id="aL1">“诸天子，<a id="a-L2"></a>此深妙法不为摄取色故说，<a id="a-L3"></a>不为弃舍色故说；<a id="a-L4"></a>不为摄取受、<a id="a-L5"></a>想、<a id="a-L6"></a>行、<a id="a-L7"></a>识故说，<a id="a-L8"></a>不为弃舍受、<a id="a-L9"></a>想、<a id="a-LA"></a>行、<a id="a-LB"></a>识故说。</p>
  <p id="aLC">“诸天子，<a id="a-LD"></a>此深妙法不为摄取眼处故说，<a id="a-LE"></a>不为弃舍眼处故说；<a id="a-LF"></a>不为摄取耳、<a id="a-LG"></a>鼻、<a id="a-LH"></a>舌、<a id="a-LI"></a>身、<a id="a-LJ"></a>意处故说，<a id="a-LK"></a>不为弃舍耳、<a id="a-LL"></a>鼻、<a id="a-LM"></a>舌、<a id="a-LN"></a>身、<a id="a-LO"></a>意处故说。</p>
  <p id="aLP">“诸天子，<a id="a-LQ"></a>此深妙法不为摄取色处故说，<a id="a-LR"></a>不为弃舍色处故说；<a id="a-LS"></a>不为摄取声、<a id="a-LT"></a>香、<a id="a-LU"></a>味、<a id="a-LV"></a>触、<a id="a-LW"></a>法处故说，<a id="a-LX"></a>不为弃舍声、<a id="a-LY"></a>香、<a id="a-LZ"></a>味、<a id="a-La"></a>触、<a id="a-Lb"></a>法处故说。</p>
  <p id="aLc">“诸天子，<a id="a-Ld"></a>此深妙法不为摄取眼界故说，<a id="a-Le"></a>不为弃舍眼界故说；<a id="a-Lf"></a>不为摄取耳、<a id="a-Lg"></a>鼻、<a id="a-Lh"></a>舌、<a id="a-Li"></a>身、<a id="a-Lj"></a>意界故说，<a id="a-Lk"></a>不为弃舍耳、<a id="a-Ll"></a>鼻、<a id="a-Lm"></a>舌、<a id="a-Ln"></a>身、<a id="a-Lo"></a>意界故说。</p>
  <p id="aLp">“诸天子，<a id="a-Lq"></a>此深妙法不为摄取色界故说，<a id="a-Lr"></a>不为弃舍色界故说；<a id="a-Ls"></a>不为摄取声、<a id="a-Lt"></a>香、<a id="a-Lu"></a>味、<a id="a-Lv"></a>触、<a id="a-Lw"></a>法界故说，<a id="a-Lx"></a>不为弃舍声、<a id="a-Ly"></a>香、<a id="a-Lz"></a>味、<a id="a-M0"></a>触、<a id="a-M1"></a>法界故说。</p>
  <p id="aM2">“诸天子，<a id="a-M3"></a>此深妙法不为摄取眼识界故说，<a id="a-M4"></a>不为弃舍眼识界故说；<a id="a-M5"></a>不为摄取耳、<a id="a-M6"></a>鼻、<a id="a-M7"></a>舌、<a id="a-M8"></a>身、<a id="a-M9"></a>意识界故说，<a id="a-MA"></a>不为弃舍耳、<a id="a-MB"></a>鼻、<a id="a-MC"></a>舌、<a id="a-MD"></a>身、<a id="a-ME"></a>意识界故说。</p>
  <p id="aMF">“诸天子，<a id="a-MG"></a>此深妙法不为摄取眼触故说，<a id="a-MH"></a>不为弃舍眼触故说；<a id="a-MI"></a>不为摄取耳、<a id="a-MJ"></a>鼻、<a id="a-MK"></a>舌、<a id="a-ML"></a>身、<a id="a-MM"></a>意触故说，<a id="a-MN"></a>不为弃舍耳、<a id="a-MO"></a>鼻、<a id="a-MP"></a>舌、<a id="a-MQ"></a>身、<a id="a-MR"></a>意触故说。</p>
  <p id="aMS">“诸天子，<a id="a-MT"></a>此深妙法不为摄取眼触为缘所生诸受故说，<a id="a-MU"></a>不为弃舍眼触为缘所生诸受故说；<a id="a-MV"></a>不为摄取耳、<a id="a-MW"></a>鼻、<a id="a-MX"></a>舌、<a id="a-MY"></a>身、<a id="a-MZ"></a>意触为缘所生诸受故说，<a id="a-Ma"></a>不为弃舍耳、<a id="a-Mb"></a>鼻、<a id="a-Mc"></a>舌、<a id="a-Md"></a>身、<a id="a-Me"></a>意触为缘所生诸受故说。</p>
  <p id="aMf">“诸天子，<a id="a-Mg"></a>此深妙法不为摄取地界故说，<a id="a-Mh"></a>不为弃舍地界故说；<a id="a-Mi"></a>不为摄取水、<a id="a-Mj"></a>火、<a id="a-Mk"></a>风、<a id="a-Ml"></a>空、<a id="a-Mm"></a>识界故说，<a id="a-Mn"></a>不为弃舍水、<a id="a-Mo"></a>火、<a id="a-Mp"></a>风、<a id="a-Mq"></a>空、<a id="a-Mr"></a>识界故说。</p>
  <p id="aMs">“诸天子，<a id="a-Mt"></a>此深妙法不为摄取无明故说，<a id="a-Mu"></a>不为弃舍无明故说；<a id="a-Mv"></a>不为摄取行、<a id="a-Mw"></a>识、<a id="a-Mx"></a>名色、<a id="a-My"></a>六处、<a id="a-Mz"></a>触、<a id="a-N0"></a>受、<a id="a-N1"></a>爱、<a id="a-N2"></a>取、<a id="a-N3"></a>有、<a id="a-N4"></a>生、<a id="a-N5"></a>老死故说，<a id="a-N6"></a>不为弃舍行乃至老死故说。</p>
  <p id="aN7">“诸天子，<a id="a-N8"></a>此深妙法不为摄取布施波罗蜜多故说，<a id="a-N9"></a>不为弃舍布施波罗蜜多故说；<a id="a-NA"></a>不为摄取净戒波罗蜜多故说，<a id="a-NB"></a>不为弃舍净戒波罗蜜多故说；<a id="a-NC"></a>不为摄取安忍波罗蜜多故说，<a id="a-ND"></a>不为弃舍安忍波罗蜜多故说；<a id="a-NE"></a>不为摄取精进波罗蜜多故说，<a id="a-NF"></a>不为弃舍精进波罗蜜多故说；<a id="a-NG"></a>不为摄取静虑波罗蜜多故说，<a id="a-NH"></a>不为弃舍静虑波罗蜜多故说；<a id="a-NI"></a>不为摄取般若波罗蜜多故说，<a id="a-NJ"></a>不为弃舍般若波罗蜜多故说。</p>
  <p id="aNK">“诸天子，<a id="a-NL"></a>此深妙法不为摄取内空故说，<a id="a-NM"></a>不为弃舍内空故说；<a id="a-NN"></a>不为摄取外空、<a id="a-NO"></a>内外空、<a id="a-NP"></a>空空、<a id="a-NQ"></a>大空、<a id="a-NR"></a>胜义空、<a id="a-NS"></a>有为空、<a id="a-NT"></a>无为空、<a id="a-NU"></a>毕竟空、<a id="a-NV"></a>无际空、<a id="a-NW"></a>散空、<a id="a-NX"></a>无变异空、<a id="a-NY"></a>本性空、<a id="a-NZ"></a>自相空、<a id="a-Na"></a>共相空、<a id="a-Nb"></a>一切法空、<a id="a-Nc"></a>不可得空、<a id="a-Nd"></a>无性空、<a id="a-Ne"></a>自性空、<a id="a-Nf"></a>无性自性空故说，<a id="a-Ng"></a>不为弃舍外空乃至无性自性空故说。</p>
  <p id="aNh">“诸天子，<a id="a-Ni"></a>此深妙法不为摄取真如故说，<a id="a-Nj"></a>不为弃舍真如故说；<a id="a-Nk"></a>不为摄取法界、<a id="a-Nl"></a>法性、<a id="a-Nm"></a>不虚妄性、<a id="a-Nn"></a>不变异性、<a id="a-No"></a>平等性、<a id="a-Np"></a>离生性、<a id="a-Nq"></a>法定、<a id="a-Nr"></a>法住、<a id="a-Ns"></a>实际、<a id="a-Nt"></a>虚空界、<a id="a-Nu"></a>不思议界故说，<a id="a-Nv"></a>不为弃舍法界乃至不思议界故说。</p>
  <p id="aNw">“诸天子，<a id="a-Nx"></a>此深妙法不为摄取四念住故说，<a id="a-Ny"></a>不为弃舍四念住故说；<a id="a-Nz"></a>不为摄取四正断、<a id="a-O0"></a>四神足、<a id="a-O1"></a>五根、<a id="a-O2"></a>五力、<a id="a-O3"></a>七等觉支、<a id="a-O4"></a>八圣道支故说，<a id="a-O5"></a>不为弃舍四正断乃至八圣道支故说。</p>
  <p id="aO6">“诸天子，<a id="a-O7"></a>此深妙法不为摄取苦圣谛故说，<a id="a-O8"></a>不为弃舍苦圣谛故说；<a id="a-O9"></a>不为摄取集、<a id="a-OA"></a>灭、<a id="a-OB"></a>道圣谛故说，<a id="a-OC"></a>不为弃舍集、<a id="a-OD"></a>灭、<a id="a-OE"></a>道圣谛故说。</p>
  <p id="aOF">“诸天子，<a id="a-OG"></a>此深妙法不为摄取四静虑故说，<a id="a-OH"></a>不为弃舍四静虑故说；<a id="a-OI"></a>不为摄取四无量故说，<a id="a-OJ"></a>不为弃舍四无量故说；<a id="a-OK"></a>不为摄取四无色定故说，<a id="a-OL"></a>不为弃舍四无色定故说。</p>
  <p id="aOM">“诸天子，<a id="a-ON"></a>此深妙法不为摄取八解脱故说，<a id="a-OO"></a>不为弃舍八解脱故说；<a id="a-OP"></a>不为摄取八胜处故说，<a id="a-OQ"></a>不为弃舍八胜处故说；<a id="a-OR"></a>不为摄取九次第定故说，<a id="a-OS"></a>不为弃舍九次第定故说；<a id="a-OT"></a>不为摄取十遍处故说，<a id="a-OU"></a>不为弃舍十遍处故说。</p>
  <p id="aOV">“诸天子，<a id="a-OW"></a>此深妙法不为摄取空解脱门故说，<a id="a-OX"></a>不为弃舍空解脱门故说；<a id="a-OY"></a>不为摄取无相、<a id="a-OZ"></a>无愿解脱门故说，<a id="a-Oa"></a>不为弃舍无相、<a id="a-Ob"></a>无愿解脱门故说。</p>
  <p id="aOc">“诸天子，<a id="a-Od"></a>此深妙法不为摄取五眼故说，<a id="a-Oe"></a>不为弃舍五眼故说；<a id="a-Of"></a>不为摄取六神通故说，<a id="a-Og"></a>不为弃舍六神通故说。</p>
  <p id="aOh">“诸天子，<a id="a-Oi"></a>此深妙法不为摄取三摩地门故说，<a id="a-Oj"></a>不为弃舍三摩地门故说；<a id="a-Ok"></a>不为摄取陀罗尼门故说，<a id="a-Ol"></a>不为弃舍陀罗尼门故说。</p>
  <p id="aOm">“诸天子，<a id="a-On"></a>此深妙法不为摄取佛十力故说，<a id="a-Oo"></a>不为弃舍佛十力故说；<a id="a-Op"></a>不为摄取四无所畏、<a id="a-Oq"></a>四无礙解、<a id="a-Or"></a>大慈、<a id="a-Os"></a>大悲、<a id="a-Ot"></a>大喜、<a id="a-Ou"></a>大舍、<a id="a-Ov"></a>十八佛不共法故说，<a id="a-Ow"></a>不为弃舍四无所畏乃至十八佛不共法故说。</p>
  <p id="aOx">“诸天子，<a id="a-Oy"></a>此深妙法不为摄取预流果故说，<a id="a-Oz"></a>不为弃舍预流果故说；<a id="a-P0"></a>不为摄取一来、<a id="a-P1"></a>不还、<a id="a-P2"></a>阿罗汉果故说，<a id="a-P3"></a>不为弃舍一来、<a id="a-P4"></a>不还、<a id="a-P5"></a>阿罗汉果故说。</p>
  <p id="aP6">“诸天子，<a id="a-P7"></a>此深妙法不为摄取独觉菩提故说，<a id="a-P8"></a>不为弃舍独觉菩提故说。</p>
  <p id="aP9">“诸天子，<a id="a-PA"></a>此深妙法不为摄取一切智故说，<a id="a-PB"></a>不为弃舍一切智故说；<a id="a-PC"></a>不为摄取道相智、<a id="a-PD"></a>一切相智故说，<a id="a-PE"></a>不为弃舍道相智、<a id="a-PF"></a>一切相智故说。</p>
  <p id="aPG">“诸天子，<a id="a-PH"></a>此深妙法不为摄取一切佛法故说，<a id="a-PI"></a>不为弃舍一切佛法故说。</p>
 </body>
</html>