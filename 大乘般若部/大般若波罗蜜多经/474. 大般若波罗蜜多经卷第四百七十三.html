<!doctype html>
<html id="z3IBT2i7d" data-ver="1088">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百七十三</h1>
  <h2 id="a2">第二分善达品第七十七之三</h2>
  <p id="a3">“如是，<a id="a-4"></a>善现，<a id="a-5"></a>诸菩萨摩诃萨行深般若波罗蜜多时，<a id="a-6"></a>虽不见法界离诸法有，<a id="a-7"></a>不见诸法离法界有，<a id="a-8"></a>不见有情及彼施设实事可得，<a id="a-9"></a>而能发生方便善巧，<a id="a-A"></a>自修行六波罗蜜多，<a id="a-B"></a>亦劝他修行六波罗蜜多，<a id="a-C"></a>无倒称扬修行六波罗蜜多法，<a id="a-D"></a>欢喜赞叹修行六波罗蜜多者；<a id="a-E"></a>自受持十善业道，<a id="a-F"></a>亦劝他受持十善业道，<a id="a-G"></a>无倒称扬受持十善业道法，<a id="a-H"></a>欢喜赞叹受持十善业道者；<a id="a-I"></a>自受持五戒，<a id="a-J"></a>亦劝他受持五戒，<a id="a-K"></a>无倒称扬受持五戒法，<a id="a-L"></a>欢喜赞叹受持五戒者；<a id="a-M"></a>自受持八戒，<a id="a-N"></a>亦劝他受持八戒，<a id="a-O"></a>无倒称扬受持八戒法，<a id="a-P"></a>欢喜赞叹受持八戒者；<a id="a-Q"></a>自受持出家戒，<a id="a-R"></a>亦劝他受持出家戒，<a id="a-S"></a>无倒称扬受持出家戒法，<a id="a-T"></a>欢喜赞叹受持出家戒者；<a id="a-U"></a>自修行四静虑，<a id="a-V"></a>亦劝他修行四静虑，<a id="a-W"></a>无倒称扬修行四静虑法，<a id="a-X"></a>欢喜赞叹修行四静虑者；<a id="a-Y"></a>自修行四无量，<a id="a-Z"></a>亦劝他修行四无量，<a id="a-a"></a>无倒称扬修行四无量法，<a id="a-b"></a>欢喜赞叹修行四无量者；<a id="a-c"></a>自修行四无色定，<a id="a-d"></a>亦劝他修行四无色定，<a id="a-e"></a>无倒称扬修行四无色定法，<a id="a-f"></a>欢喜赞叹修行四无色定者；<a id="a-g"></a>自修行四念住乃至八圣道支，<a id="a-h"></a>亦劝他修行四念住乃至八圣道支，<a id="a-i"></a>无倒称扬修行四念住乃至八圣道支法，<a id="a-j"></a>欢喜赞叹修行四念住乃至八圣道支者；<a id="a-k"></a>自修行空、<a id="a-l"></a>无相、<a id="a-m"></a>无愿解脱门，<a id="a-n"></a>亦劝他修行空、<a id="a-o"></a>无相、<a id="a-p"></a>无愿解脱门，<a id="a-q"></a>无倒称扬修行空、<a id="a-r"></a>无相、<a id="a-s"></a>无愿解脱门法，<a id="a-t"></a>欢喜赞叹修行空、<a id="a-u"></a>无相、<a id="a-v"></a>无愿解脱门者；<a id="a-w"></a>自安住内空乃至无性自性空，<a id="a-x"></a>亦劝他安住内空乃至无性自性空，<a id="a-y"></a>无倒称扬安住内空乃至无性自性空法，<a id="a-z"></a>欢喜赞叹安住内空乃至无性自性空者；<a id="a-10"></a>自安住真如乃至不思议界，<a id="a-11"></a>亦劝他安住真如乃至不思议界，<a id="a-12"></a>无倒称扬安住真如乃至不思议界法，<a id="a-13"></a>欢喜赞叹安住真如乃至不思议界者；<a id="a-14"></a>自安住苦、<a id="a-15"></a>集、<a id="a-16"></a>灭、<a id="a-17"></a>道圣谛，<a id="a-18"></a>亦劝他安住苦、<a id="a-19"></a>集、<a id="a-1A"></a>灭、<a id="a-1B"></a>道圣谛，<a id="a-1C"></a>无倒称扬安住苦、<a id="a-1D"></a>集、<a id="a-1E"></a>灭、<a id="a-1F"></a>道圣谛法，<a id="a-1G"></a>欢喜赞叹安住苦、<a id="a-1H"></a>集、<a id="a-1I"></a>灭、<a id="a-1J"></a>道圣谛者；<a id="a-1K"></a>自修行八解脱，<a id="a-1L"></a>亦劝他修行八解脱，<a id="a-1M"></a>无倒称扬修行八解脱法，<a id="a-1N"></a>欢喜赞叹修行八解脱者；<a id="a-1O"></a>自修行八胜处，<a id="a-1P"></a>亦劝他修行八胜处，<a id="a-1Q"></a>无倒称扬修行八胜处法，<a id="a-1R"></a>欢喜赞叹修行八胜处者；<a id="a-1S"></a>自修行九次第定，<a id="a-1T"></a>亦劝他修行九次第定，<a id="a-1U"></a>无倒称扬修行九次第定法，<a id="a-1V"></a>欢喜赞叹修行九次第定者；<a id="a-1W"></a>自修行十遍处，<a id="a-1X"></a>亦劝他修行十遍处，<a id="a-1Y"></a>无倒称扬修行十遍处法，<a id="a-1Z"></a>欢喜赞叹修行十遍处者；<a id="a-1a"></a>自修行菩萨十地，<a id="a-1b"></a>亦劝他修行菩萨十地，<a id="a-1c"></a>无倒称扬修行菩萨十地法，<a id="a-1d"></a>欢喜赞叹修行菩萨十地者；<a id="a-1e"></a>自修行一切陀罗尼门，<a id="a-1f"></a>亦劝他修行一切陀罗尼门，<a id="a-1g"></a>无倒称扬修行一切陀罗尼门法，<a id="a-1h"></a>欢喜赞叹修行一切陀罗尼门者；<a id="a-1i"></a>自修行一切三摩地门，<a id="a-1j"></a>亦劝他修行一切三摩地门，<a id="a-1k"></a>无倒称扬修行一切三摩地门法，<a id="a-1l"></a>欢喜赞叹修行一切三摩地门者；<a id="a-1m"></a>自圆满五眼，<a id="a-1n"></a>亦劝他圆满五眼，<a id="a-1o"></a>无倒称扬圆满五眼法，<a id="a-1p"></a>欢喜赞叹圆满五眼者；<a id="a-1q"></a>自圆满六神通，<a id="a-1r"></a>亦劝他圆满六神通，<a id="a-1s"></a>无倒称扬圆满六神通法，<a id="a-1t"></a>欢喜赞叹圆满六神通者；<a id="a-1u"></a>自圆满如来十力，<a id="a-1v"></a>亦劝他圆满如来十力，<a id="a-1w"></a>无倒称扬圆满如来十力法，<a id="a-1x"></a>欢喜赞叹圆满如来十力者；<a id="a-1y"></a>自圆满四无所畏，<a id="a-1z"></a>亦劝他圆满四无所畏，<a id="a-20"></a>无倒称扬圆满四无所畏法，<a id="a-21"></a>欢喜赞叹圆满四无所畏者；<a id="a-22"></a>自圆满四无礙解，<a id="a-23"></a>亦劝他圆满四无礙解，<a id="a-24"></a>无倒称扬圆满四无礙解法，<a id="a-25"></a>欢喜赞叹圆满四无礙解者；<a id="a-26"></a>自圆满大慈、<a id="a-27"></a>大悲、<a id="a-28"></a>大喜、<a id="a-29"></a>大舍，<a id="a-2A"></a>亦劝他圆满大慈、<a id="a-2B"></a>大悲、<a id="a-2C"></a>大喜、<a id="a-2D"></a>大舍，<a id="a-2E"></a>无倒称扬圆满大慈、<a id="a-2F"></a>大悲、<a id="a-2G"></a>大喜、<a id="a-2H"></a>大舍法，<a id="a-2I"></a>欢喜赞叹圆满大慈、<a id="a-2J"></a>大悲、<a id="a-2K"></a>大喜、<a id="a-2L"></a>大舍者；<a id="a-2M"></a>自圆满十八佛不共法，<a id="a-2N"></a>亦劝他圆满十八佛不共法，<a id="a-2O"></a>无倒称扬圆满十八佛不共法法，<a id="a-2P"></a>欢喜赞叹圆满十八佛不共法者；<a id="a-2Q"></a>自圆满无忘失法，<a id="a-2R"></a>亦劝他圆满无忘失法，<a id="a-2S"></a>无倒称扬圆满无忘失法法，<a id="a-2T"></a>欢喜赞叹圆满无忘失法者；<a id="a-2U"></a>自圆满恒住舍性，<a id="a-2V"></a>亦劝他圆满恒住舍性，<a id="a-2W"></a>无倒称扬圆满恒住舍性法，<a id="a-2X"></a>欢喜赞叹圆满恒住舍性者；<a id="a-2Y"></a>自圆满一切智，<a id="a-2Z"></a>亦劝他圆满一切智，<a id="a-2a"></a>无倒称扬圆满一切智法，<a id="a-2b"></a>欢喜赞叹圆满一切智者；<a id="a-2c"></a>自圆满道相智，<a id="a-2d"></a>亦劝他圆满道相智，<a id="a-2e"></a>无倒称扬圆满道相智法，<a id="a-2f"></a>欢喜赞叹圆满道相智者；<a id="a-2g"></a>自圆满一切相智，<a id="a-2h"></a>亦劝他圆满一切相智，<a id="a-2i"></a>无倒称扬圆满一切相智法，<a id="a-2j"></a>欢喜赞叹圆满一切相智者；<a id="a-2k"></a>自圆满三十二大士相、<a id="a-2l"></a>八十随好，<a id="a-2m"></a>亦劝他圆满三十二大士相、<a id="a-2n"></a>八十随好，<a id="a-2o"></a>无倒称扬圆满三十二大士相、<a id="a-2p"></a>八十随好法，<a id="a-2q"></a>欢喜赞叹圆满三十二大士相、<a id="a-2r"></a>八十随好者。</p>
  <p id="a2s">“善现，<a id="a-2t"></a>若真法界初、<a id="a-2u"></a>中、<a id="a-2v"></a>后际有差别者，<a id="a-2w"></a>则诸菩萨摩诃萨行深般若波罗蜜多时，<a id="a-2x"></a>不能施设方便善巧，<a id="a-2y"></a>为诸有情说真法界，<a id="a-2z"></a>严净佛土，<a id="a-30"></a>成熟有情，<a id="a-31"></a>修诸菩萨摩诃萨行，<a id="a-32"></a>证得无上正等菩提，<a id="a-33"></a>能尽未来利乐一切；<a id="a-34"></a>以真法界初、<a id="a-35"></a>中、<a id="a-36"></a>后际常无差别，<a id="a-37"></a>是故菩萨摩诃萨行深般若波罗蜜多时，<a id="a-38"></a>能善施设方便善巧，<a id="a-39"></a>为诸有情说真法界，<a id="a-3A"></a>严净佛土，<a id="a-3B"></a>成熟有情，<a id="a-3C"></a>修诸菩萨摩诃萨行，<a id="a-3D"></a>证得无上正等菩提，<a id="a-3E"></a>能尽未来利乐一切。<a id="a-3F"></a>”</p>
  <p data-pb></p>
  <h2 id="a3G">第二分实际品第七十八之一</h2>
  <p id="a3H">尔时，<a id="a-3I"></a>具寿善现白佛言：<a id="a-3J"></a>“世尊，<a id="a-3K"></a>若诸有情、<a id="a-3L"></a>有情施设俱毕竟不可得，<a id="a-3M"></a>诸菩萨摩诃萨为谁故行甚深般若波罗蜜多？<a id="a-3N"></a>”</p>
  <p id="a3O">佛告善现：<a id="a-3P"></a>“诸菩萨摩诃萨但以实际为量故行甚深般若波罗蜜多。<a id="a-3Q"></a>善现当知，<a id="a-3R"></a>若有情际异实际者，<a id="a-3S"></a>诸菩萨摩诃萨则不应行甚深般若波罗蜜多；<a id="a-3T"></a>以有情际不异实际，<a id="a-3U"></a>是故菩萨摩诃萨众为诸有情行深般若波罗蜜多。<a id="a-3V"></a>复次，<a id="a-3W"></a>善现，<a id="a-3X"></a>诸菩萨摩诃萨行深般若波罗蜜多时，<a id="a-3Y"></a>以不坏实际法，<a id="a-3Z"></a>安立有情令住实际。<a id="a-3a"></a>”</p>
  <p id="a3b">具寿善现复白佛言：<a id="a-3c"></a>“若有情际即是实际，<a id="a-3d"></a>云何菩萨摩诃萨行深般若波罗蜜多时，<a id="a-3e"></a>以不坏实际法，<a id="a-3f"></a>安立有情令住实际？<a id="a-3g"></a>世尊，<a id="a-3h"></a>若菩萨摩诃萨行深般若波罗蜜多时，<a id="a-3i"></a>安立有情令住实际，<a id="a-3j"></a>则为安立实际令住实际。<a id="a-3k"></a>世尊，<a id="a-3l"></a>若菩萨摩诃萨行深般若波罗蜜多时，<a id="a-3m"></a>安立实际令住实际，<a id="a-3n"></a>则为安立自性令住自性，<a id="a-3o"></a>然理不应安立自性令住自性，<a id="a-3p"></a>云何可说诸菩萨摩诃萨行深般若波罗蜜多时，<a id="a-3q"></a>以不坏实际法，<a id="a-3r"></a>安立有情令住实际？<a id="a-3s"></a>”</p>
  <p id="a3t">佛告善现：<a id="a-3u"></a>“不可安立实际令住实际，<a id="a-3v"></a>亦不可安立自性令住自性，<a id="a-3w"></a>然诸菩萨摩诃萨行深般若波罗蜜多时，<a id="a-3x"></a>有方便善巧故，<a id="a-3y"></a>能安立有情令住实际。<a id="a-3z"></a>而有情际不异实际，<a id="a-40"></a>有情际与实际，<a id="a-41"></a>无二、<a id="a-42"></a>无二处。<a id="a-43"></a>”</p>
  <p id="a44">具寿善现复白佛言：<a id="a-45"></a>“何等名为诸菩萨摩诃萨方便善巧？<a id="a-46"></a>诸菩萨摩诃萨行深般若波罗蜜多时，<a id="a-47"></a>由此方便善巧力故，<a id="a-48"></a>安立有情令住实际，<a id="a-49"></a>而能不坏实际之相？<a id="a-4A"></a>”</p>
  <p id="a4B">佛告善现：<a id="a-4C"></a>“诸菩萨摩诃萨行深般若波罗蜜多时，<a id="a-4D"></a>成就如是方便善巧；<a id="a-4E"></a>由此方便善巧力故，<a id="a-4F"></a>安立有情令住布施；<a id="a-4G"></a>既安立已，<a id="a-4H"></a>为说布施前、<a id="a-4I"></a>后、<a id="a-4J"></a>中际无差别相，<a id="a-4K"></a>谓作是言：<a id="a-4L"></a>‘如是布施前、<a id="a-4M"></a>后、<a id="a-4N"></a>中际无不皆空，<a id="a-4O"></a>施者、<a id="a-4P"></a>受者、<a id="a-4Q"></a>施所得果亦复皆空，<a id="a-4R"></a>如是一切于实际中都无所有、<a id="a-4S"></a>皆不可得。<a id="a-4T"></a>汝等勿执布施、<a id="a-4U"></a>施者、<a id="a-4V"></a>受者、<a id="a-4W"></a>施果各各有异。<a id="a-4X"></a>汝等若能不执布施、<a id="a-4Y"></a>施者、<a id="a-4Z"></a>受者、<a id="a-4a"></a>施果各异，<a id="a-4b"></a>所修施福，<a id="a-4c"></a>则趣甘露，<a id="a-4d"></a>得甘露果，<a id="a-4e"></a>定以甘露而作后边。<a id="a-4f"></a>’</p>
  <p id="a4g">“复作是言：<a id="a-4h"></a>‘汝等用此所修布施，<a id="a-4i"></a>勿取色乃至识，<a id="a-4j"></a>勿取眼处乃至意处，<a id="a-4k"></a>勿取色处乃至法处，<a id="a-4l"></a>勿取眼界乃至意界，<a id="a-4m"></a>勿取色界乃至法界，<a id="a-4n"></a>勿取眼识界乃至意识界，<a id="a-4o"></a>勿取眼触乃至意触，<a id="a-4p"></a>勿取眼触为缘所生诸受乃至意触为缘所生诸受，<a id="a-4q"></a>勿取地界乃至识界，<a id="a-4r"></a>勿取因缘乃至增上缘，<a id="a-4s"></a>勿取从缘所生诸法，<a id="a-4t"></a>勿取无明乃至老死，<a id="a-4u"></a>勿取布施波罗蜜多乃至般若波罗蜜多，<a id="a-4v"></a>勿取四静虑、<a id="a-4w"></a>四无量、<a id="a-4x"></a>四无色定，<a id="a-4y"></a>勿取四念住乃至八圣道支，<a id="a-4z"></a>勿取空、<a id="a-50"></a>无相、<a id="a-51"></a>无愿解脱门，<a id="a-52"></a>勿取内空乃至无性自性空，<a id="a-53"></a>勿取真如乃至不思议界，<a id="a-54"></a>勿取苦、<a id="a-55"></a>集、<a id="a-56"></a>灭、<a id="a-57"></a>道圣谛，<a id="a-58"></a>勿取八解脱乃至十遍处，<a id="a-59"></a>勿取净观地乃至如来地，<a id="a-5A"></a>勿取极喜地乃至法云地，<a id="a-5B"></a>勿取一切陀罗尼门、<a id="a-5C"></a>三摩地门，<a id="a-5D"></a>勿取五眼、<a id="a-5E"></a>六神通，<a id="a-5F"></a>勿取如来十力乃至十八佛不共法，<a id="a-5G"></a>勿取三十二大士相、<a id="a-5H"></a>八十随好，<a id="a-5I"></a>勿取无忘失法、<a id="a-5J"></a>恒住舍性，<a id="a-5K"></a>勿取一切智、<a id="a-5L"></a>道相智、<a id="a-5M"></a>一切相智，<a id="a-5N"></a>勿取预流果乃至独觉菩提，<a id="a-5O"></a>勿取一切菩萨摩诃萨行，<a id="a-5P"></a>勿取诸佛无上正等菩提，<a id="a-5Q"></a>勿取善、<a id="a-5R"></a>非善法，<a id="a-5S"></a>勿取有记、<a id="a-5T"></a>无记法，<a id="a-5U"></a>勿取有漏、<a id="a-5V"></a>无漏法，<a id="a-5W"></a>勿取世间、<a id="a-5X"></a>出世间法，<a id="a-5Y"></a>勿取有为、<a id="a-5Z"></a>无为法。<a id="a-5a"></a>所以者何？<a id="a-5b"></a>一切布施布施性空，<a id="a-5c"></a>一切施者施者性空，<a id="a-5d"></a>一切受者受者性空，<a id="a-5e"></a>一切施果施果性空。<a id="a-5f"></a>空中布施、<a id="a-5g"></a>施者、<a id="a-5h"></a>受者及诸施果，<a id="a-5i"></a>皆不可得。<a id="a-5j"></a>何以故？<a id="a-5k"></a>如是诸法差别自性皆毕竟空，<a id="a-5l"></a>毕竟空中如是诸法不可得故。<a id="a-5m"></a>由此诸法不可得故，<a id="a-5n"></a>余所取法亦不可得。<a id="a-5o"></a>’</p>
  <p id="a5p">“复次，<a id="a-5q"></a>善现，<a id="a-5r"></a>诸菩萨摩诃萨行深般若波罗蜜多时，<a id="a-5s"></a>成就如是方便善巧；<a id="a-5t"></a>由此方便善巧力故，<a id="a-5u"></a>安立有情令住净戒；<a id="a-5v"></a>既安立已，<a id="a-5w"></a>复作是言：<a id="a-5x"></a>‘汝等今者，<a id="a-5y"></a>于诸有情应深慈愍，<a id="a-5z"></a>离断生命，<a id="a-60"></a>广说乃至应离邪见修行正见。<a id="a-61"></a>所以者何？<a id="a-62"></a>如是诸法都无自性，<a id="a-63"></a>汝等不应分别执著。<a id="a-64"></a>汝等复应如实观察，<a id="a-65"></a>何法名生欲断其命？<a id="a-66"></a>复以何缘而断彼命？<a id="a-67"></a>广说乃至何法名为所邪见境、<a id="a-68"></a>欲起邪见？<a id="a-69"></a>复以何缘而起邪见？<a id="a-6A"></a>如是一切自性皆空。<a id="a-6B"></a>’</p>
  <p id="a6C">“善现，<a id="a-6D"></a>是菩萨摩诃萨行深般若波罗蜜多时，<a id="a-6E"></a>成就如是方便善巧，<a id="a-6F"></a>能善成熟诸有情类，<a id="a-6G"></a>以无量门为说布施及净戒果俱不可得，<a id="a-6H"></a>令知布施及净戒果自性皆空。<a id="a-6I"></a>彼既了知所修布施及净戒果自性空已，<a id="a-6J"></a>能于其中不生执著；<a id="a-6K"></a>由不执著，<a id="a-6L"></a>心无散乱；<a id="a-6M"></a>无散乱故，<a id="a-6N"></a>能发妙慧；<a id="a-6O"></a>由此妙慧，<a id="a-6P"></a>永断随眠及诸缠已，<a id="a-6Q"></a>入无余依般涅槃界。</p>
  <p id="a6R">“善现，<a id="a-6S"></a>如是依世俗说，<a id="a-6T"></a>不依胜义。<a id="a-6U"></a>所以者何？<a id="a-6V"></a>空中无有少法可得，<a id="a-6W"></a>若已涅槃、<a id="a-6X"></a>若当涅槃、<a id="a-6Y"></a>若今涅槃、<a id="a-6Z"></a>若涅槃者、<a id="a-6a"></a>若由此故得般涅槃。<a id="a-6b"></a>如是一切都无所有、<a id="a-6c"></a>皆毕竟空，<a id="a-6d"></a>毕竟空性即是涅槃，<a id="a-6e"></a>离此涅槃无别有法。</p>
  <p id="a6f">“复次，<a id="a-6g"></a>善现，<a id="a-6h"></a>诸菩萨摩诃萨行深般若波罗蜜多时，<a id="a-6i"></a>成就如是方便善巧；<a id="a-6j"></a>由此方便善巧力故，<a id="a-6k"></a>见诸有情心多瞋忿，<a id="a-6l"></a>深生慈愍方便教诫，<a id="a-6m"></a>作如是言：<a id="a-6n"></a>‘汝等今者，<a id="a-6o"></a>应修安忍，<a id="a-6p"></a>乐安忍法，<a id="a-6q"></a>调伏其心受安忍行。<a id="a-6r"></a>汝所瞋法，<a id="a-6s"></a>自性皆空，<a id="a-6t"></a>云何于中而生瞋忿？<a id="a-6u"></a>汝等复应如实观察，<a id="a-6v"></a>我由何法而生瞋忿？<a id="a-6w"></a>谁能瞋忿？<a id="a-6x"></a>瞋忿于谁？<a id="a-6y"></a>如是诸法皆本性空，<a id="a-6z"></a>本性空法未曾不空。<a id="a-70"></a>如是空性，<a id="a-71"></a>非佛所作，<a id="a-72"></a>非菩萨作，<a id="a-73"></a>非独觉作，<a id="a-74"></a>非声闻作，<a id="a-75"></a>亦非天、<a id="a-76"></a>龙、<a id="a-77"></a>诸神、<a id="a-78"></a>药叉、<a id="a-79"></a>健达缚、<a id="a-7A"></a>阿素洛、<a id="a-7B"></a>揭路荼、<a id="a-7C"></a>紧捺洛、<a id="a-7D"></a>莫呼洛伽、<a id="a-7E"></a>人非人作，<a id="a-7F"></a>亦非四大王众天乃至他化自在天作，<a id="a-7G"></a>亦非梵众天乃至色究竟天作，<a id="a-7H"></a>亦非空无边处天乃至非想非非想处天作。<a id="a-7I"></a>汝等复应如实观察，<a id="a-7J"></a>如是瞋忿由何而生？<a id="a-7K"></a>为属于谁？<a id="a-7L"></a>复于谁起？<a id="a-7M"></a>当获何果？<a id="a-7N"></a>现得何利？<a id="a-7O"></a>是一切法皆本性空，<a id="a-7P"></a>非空性中有所瞋忿，<a id="a-7Q"></a>故应安忍以自饶益。<a id="a-7R"></a>’</p>
  <p id="a7S">“如是，<a id="a-7T"></a>善现，<a id="a-7U"></a>诸菩萨摩诃萨行深般若波罗蜜多时，<a id="a-7V"></a>成就最胜方便善巧，<a id="a-7W"></a>安立有情于性空理、<a id="a-7X"></a>性空因果，<a id="a-7Y"></a>渐以无上正等菩提示现、<a id="a-7Z"></a>劝导、<a id="a-7a"></a>赞励、<a id="a-7b"></a>庆喜，<a id="a-7c"></a>令善安住速能证得。<a id="a-7d"></a>善现，<a id="a-7e"></a>如是依世俗说，<a id="a-7f"></a>不依胜义。<a id="a-7g"></a>所以者何？<a id="a-7h"></a>本性空中，<a id="a-7i"></a>能得、<a id="a-7j"></a>所得、<a id="a-7k"></a>得处、<a id="a-7l"></a>得时，<a id="a-7m"></a>一切非有。<a id="a-7n"></a>善现当知，<a id="a-7o"></a>是名实际本性空理。<a id="a-7p"></a>诸菩萨摩诃萨为欲饶益诸有情故，<a id="a-7q"></a>依此实际本性空理行深般若波罗蜜多，<a id="a-7r"></a>不得有情及彼施设。<a id="a-7s"></a>何以故？<a id="a-7t"></a>善现，<a id="a-7u"></a>以一切法离有情故，<a id="a-7v"></a>有情离故法不可得，<a id="a-7w"></a>法及有情相待立故。</p>
  <p id="a7x">“复次，<a id="a-7y"></a>善现，<a id="a-7z"></a>诸菩萨摩诃萨行深般若波罗蜜多时，<a id="a-80"></a>成就如是方便善巧；<a id="a-81"></a>由此方便善巧力故，<a id="a-82"></a>见诸有情身心懈怠退失精进，<a id="a-83"></a>方便劝导令其发起身心精进修诸善法，<a id="a-84"></a>作如是言：<a id="a-85"></a>‘诸善男子，<a id="a-86"></a>应深信受本性空中，<a id="a-87"></a>无懈怠法、<a id="a-88"></a>无懈怠者、<a id="a-89"></a>无懈怠处、<a id="a-8A"></a>无懈怠时、<a id="a-8B"></a>无由此法发生懈怠。<a id="a-8C"></a>如是一切本性皆空，<a id="a-8D"></a>不越空理。<a id="a-8E"></a>汝等应发身心精进，<a id="a-8F"></a>舍诸懈怠，<a id="a-8G"></a>勤修善法，<a id="a-8H"></a>谓修布施波罗蜜多乃至般若波罗蜜多，<a id="a-8I"></a>若修四静虑、<a id="a-8J"></a>四无量、<a id="a-8K"></a>四无色定，<a id="a-8L"></a>若修四念住乃至八圣道支，<a id="a-8M"></a>若修空、<a id="a-8N"></a>无相、<a id="a-8O"></a>无愿解脱门，<a id="a-8P"></a>若住内空乃至无性自性空，<a id="a-8Q"></a>若住真如乃至不思议界，<a id="a-8R"></a>若住苦、<a id="a-8S"></a>集、<a id="a-8T"></a>灭、<a id="a-8U"></a>道圣谛，<a id="a-8V"></a>若修八解脱乃至十遍处，<a id="a-8W"></a>若修净观地乃至如来地，<a id="a-8X"></a>若修极喜地乃至法云地，<a id="a-8Y"></a>若修一切陀罗尼门、<a id="a-8Z"></a>三摩地门，<a id="a-8a"></a>若修五眼、<a id="a-8b"></a>六神通，<a id="a-8c"></a>若修如来十力乃至十八佛不共法，<a id="a-8d"></a>若修三十二大士相、<a id="a-8e"></a>八十随好，<a id="a-8f"></a>若修无忘失法、<a id="a-8g"></a>恒住舍性，<a id="a-8h"></a>若修一切智、<a id="a-8i"></a>道相智、<a id="a-8j"></a>一切相智，<a id="a-8k"></a>若修预流果乃至独觉菩提，<a id="a-8l"></a>若修一切菩萨摩诃萨行，<a id="a-8m"></a>若修诸佛无上正等菩提，<a id="a-8n"></a>若修诸余无量佛法，<a id="a-8o"></a>应勤精进勿生懈怠，<a id="a-8p"></a>若生懈怠受苦无穷。<a id="a-8q"></a>诸善男子，<a id="a-8r"></a>是一切法皆本性空，<a id="a-8s"></a>无诸障礙。<a id="a-8t"></a>汝等应观本性空理无障礙中，<a id="a-8u"></a>无懈怠法、<a id="a-8v"></a>无懈怠者，<a id="a-8w"></a>此处、<a id="a-8x"></a>时、<a id="a-8y"></a>缘亦不可得。</p>
  <p id="a8z">“如是，<a id="a-90"></a>善现，<a id="a-91"></a>诸菩萨摩诃萨行深般若波罗蜜多时，<a id="a-92"></a>成就殊胜方便善巧，<a id="a-93"></a>安立有情，<a id="a-94"></a>令住诸法本性空理，<a id="a-95"></a>虽令安住而无二想。<a id="a-96"></a>所以者何？<a id="a-97"></a>本性空理无二无别，<a id="a-98"></a>非无二法可于其中而作二想。</p>
  <p id="a99">“复次，<a id="a-9A"></a>善现，<a id="a-9B"></a>是菩萨摩诃萨行深般若波罗蜜多，<a id="a-9C"></a>依本性空教诫教授诸有情类令勤修学，<a id="a-9D"></a>谓作是言：<a id="a-9E"></a>‘诸善男子，<a id="a-9F"></a>汝于善法当勤精进。<a id="a-9G"></a>若修布施波罗蜜多乃至般若波罗蜜多时，<a id="a-9H"></a>于此诸法不应思惟二不二相；<a id="a-9I"></a>若修四静虑、<a id="a-9J"></a>四无量、<a id="a-9K"></a>四无色定时，<a id="a-9L"></a>于此诸法不应思惟二不二相；<a id="a-9M"></a>若修四念住乃至八圣道支时，<a id="a-9N"></a>于此诸法不应思惟二不二相；<a id="a-9O"></a>若修空无相无愿解脱门时，<a id="a-9P"></a>于此诸法不应思惟二不二相；<a id="a-9Q"></a>若住内空乃至无性自性空时，<a id="a-9R"></a>于此诸法不应思惟二不二相；<a id="a-9S"></a>若住真如乃至不思议界时，<a id="a-9T"></a>于此诸法不应思惟二不二相；<a id="a-9U"></a>若住苦、<a id="a-9V"></a>集、<a id="a-9W"></a>灭、<a id="a-9X"></a>道圣谛时，<a id="a-9Y"></a>于此诸法不应思惟二不二相；<a id="a-9Z"></a>若修八解脱乃至十遍处时，<a id="a-9a"></a>于此诸法不应思惟二不二相；<a id="a-9b"></a>若修净观地乃至如来地时，<a id="a-9c"></a>不应思惟二不二相；<a id="a-9d"></a>若修极喜地乃至法云地时，<a id="a-9e"></a>于此诸法不应思惟二不二相；<a id="a-9f"></a>若修一切陀罗尼门、<a id="a-9g"></a>三摩地门时，<a id="a-9h"></a>于此诸法不应思惟二不二相；<a id="a-9i"></a>若修五眼、<a id="a-9j"></a>六神通时，<a id="a-9k"></a>于此诸法不应思惟二不二相；<a id="a-9l"></a>若修如来十力乃至十八佛不共法时，<a id="a-9m"></a>于此诸法不应思惟二不二相；<a id="a-9n"></a>若修三十二大士相、<a id="a-9o"></a>八十随好时，<a id="a-9p"></a>于此诸法不应思惟二不二相；<a id="a-9q"></a>若修无忘失法、<a id="a-9r"></a>恒住舍性时，<a id="a-9s"></a>于此诸法不应思惟二不二相；<a id="a-9t"></a>若修一切智、<a id="a-9u"></a>道相智、<a id="a-9v"></a>一切相智时，<a id="a-9w"></a>于此诸法不应思惟二不二相；<a id="a-9x"></a>若修预流果乃至独觉菩提时，<a id="a-9y"></a>于此诸法不应思惟二不二相；<a id="a-9z"></a>若修一切菩萨摩诃萨行、<a id="a-A0"></a>诸佛无上正等菩提时，<a id="a-A1"></a>于此诸法不应思惟二不二相；<a id="a-A2"></a>若修诸余无量佛法时，<a id="a-A3"></a>于此诸法不应思惟二不二相。<a id="a-A4"></a>何以故？<a id="a-A5"></a>善男子，<a id="a-A6"></a>如是诸法皆本性空，<a id="a-A7"></a>本性空理不应思惟二、<a id="a-A8"></a>不二故。<a id="a-A9"></a>’</p>
  <p id="aAA">“如是，<a id="a-AB"></a>善现，<a id="a-AC"></a>诸菩萨摩诃萨行深般若波罗蜜多，<a id="a-AD"></a>成就殊胜方便善巧，<a id="a-AE"></a>行菩萨行成熟有情；<a id="a-AF"></a>诸有情类既成熟已，<a id="a-AG"></a>随其所应渐次安立，<a id="a-AH"></a>或令住预流果，<a id="a-AI"></a>或令住一来果，<a id="a-AJ"></a>或令住不还果，<a id="a-AK"></a>或令住阿罗汉果，<a id="a-AL"></a>或令住独觉菩提，<a id="a-AM"></a>或令住菩萨胜位，<a id="a-AN"></a>或令住无上正等菩提。</p>
  <p id="aAO">“复次，<a id="a-AP"></a>善现，<a id="a-AQ"></a>诸菩萨摩诃萨行深般若波罗蜜多时，<a id="a-AR"></a>成就如是方便善巧；<a id="a-AS"></a>由此方便善巧力故，<a id="a-AT"></a>见诸有情心多散乱，<a id="a-AU"></a>于诸欲境不摄诸根，<a id="a-AV"></a>发起种种不寂静业，<a id="a-AW"></a>见已方便令入胜定，<a id="a-AX"></a>谓作是言：<a id="a-AY"></a>‘来，<a id="a-AZ"></a>善男子，<a id="a-Aa"></a>汝应修习胜三摩地，<a id="a-Ab"></a>勿起散乱及胜定想。<a id="a-Ac"></a>所以者何？<a id="a-Ad"></a>是一切法皆本性空。<a id="a-Ae"></a>本性空中，<a id="a-Af"></a>无法可得、<a id="a-Ag"></a>可名散乱或名一心。<a id="a-Ah"></a>汝等若能住此胜定，<a id="a-Ai"></a>所作善事皆速成满，<a id="a-Aj"></a>亦随所欲住本性空。<a id="a-Ak"></a>何等名为所作善事？<a id="a-Al"></a>谓起胜净身语意业，<a id="a-Am"></a>若修布施波罗蜜多乃至般若波罗蜜多，<a id="a-An"></a>若修四念住乃至八圣道支，<a id="a-Ao"></a>若修空、<a id="a-Ap"></a>无相、<a id="a-Aq"></a>无愿解脱门，<a id="a-Ar"></a>若住内空乃至无性自性空，<a id="a-As"></a>若住真如乃至不思议界，<a id="a-At"></a>若住苦、<a id="a-Au"></a>集、<a id="a-Av"></a>灭、<a id="a-Aw"></a>道圣谛，<a id="a-Ax"></a>若修四静虑、<a id="a-Ay"></a>四无量、<a id="a-Az"></a>四无色定，<a id="a-B0"></a>若修八解脱乃至十遍处，<a id="a-B1"></a>若修净观地乃至如来地，<a id="a-B2"></a>若趣菩萨正性离生，<a id="a-B3"></a>若修极喜地乃至法云地，<a id="a-B4"></a>若修一切陀罗尼门、<a id="a-B5"></a>三摩地门，<a id="a-B6"></a>若修五眼、<a id="a-B7"></a>六神通，<a id="a-B8"></a>若修如来十力乃至十八佛不共法，<a id="a-B9"></a>若修三十二大士相、<a id="a-BA"></a>八十随好，<a id="a-BB"></a>若修无忘失法、<a id="a-BC"></a>恒住舍性，<a id="a-BD"></a>若修一切智、<a id="a-BE"></a>道相智、<a id="a-BF"></a>一切相智，<a id="a-BG"></a>若修声闻道、<a id="a-BH"></a>独觉道、<a id="a-BI"></a>菩萨道、<a id="a-BJ"></a>如来道，<a id="a-BK"></a>若修预流果乃至独觉菩提，<a id="a-BL"></a>若修菩萨摩诃萨行及佛无上正等菩提，<a id="a-BM"></a>若成熟有情严净佛土。<a id="a-BN"></a>如是一切胜净善法，<a id="a-BO"></a>由胜定力皆速成办，<a id="a-BP"></a>及随所愿住本性空。<a id="a-BQ"></a>’</p>
  <p id="aBR">“如是，<a id="a-BS"></a>善现，<a id="a-BT"></a>诸菩萨摩诃萨行深般若波罗蜜多，<a id="a-BU"></a>方便善巧从初发心乃至究竟，<a id="a-BV"></a>求作善利常无间断，<a id="a-BW"></a>为欲利乐诸有情故，<a id="a-BX"></a>从一佛土至一佛土，<a id="a-BY"></a>亲近供养诸佛世尊，<a id="a-BZ"></a>于诸佛所听受正法，<a id="a-Ba"></a>舍身受身经无量劫，<a id="a-Bb"></a>乃至无上正等菩提，<a id="a-Bc"></a>于其中间终不忘失。<a id="a-Bd"></a>是菩萨摩诃萨得陀罗尼，<a id="a-Be"></a>诸根无减。<a id="a-Bf"></a>所以者何？<a id="a-Bg"></a>是菩萨摩诃萨恒具善修一切智智，<a id="a-Bh"></a>诸有所作能善思惟；<a id="a-Bi"></a>由具善修一切智智，<a id="a-Bj"></a>诸有所作能善思惟，<a id="a-Bk"></a>于一切道悉能修习，<a id="a-Bl"></a>谓声闻道，<a id="a-Bm"></a>若独觉道，<a id="a-Bn"></a>若菩萨道，<a id="a-Bo"></a>若诸佛道，<a id="a-Bp"></a>若胜天道，<a id="a-Bq"></a>若胜人道，<a id="a-Br"></a>若诸菩萨胜神通道。<a id="a-Bs"></a>是菩萨摩诃萨由住殊胜神通道故，<a id="a-Bt"></a>常作有情诸利乐事，<a id="a-Bu"></a>虽经诸趣生死轮回，<a id="a-Bv"></a>而胜神通常无退减；<a id="a-Bw"></a>由无退减异熟神通，<a id="a-Bx"></a>常作自他胜饶益事。</p>
  <p id="aBy">“如是，<a id="a-Bz"></a>善现，<a id="a-C0"></a>诸菩萨摩诃萨行深般若波罗蜜多，<a id="a-C1"></a>住本性空方便善巧，<a id="a-C2"></a>能善利乐诸有情类，<a id="a-C3"></a>疾证无上正等菩提。</p>
  <p id="aC4">“复次，<a id="a-C5"></a>善现，<a id="a-C6"></a>诸菩萨摩诃萨行深般若波罗蜜多时，<a id="a-C7"></a>成就如是方便善巧。<a id="a-C8"></a>由此方便善巧力故住本性空，<a id="a-C9"></a>见诸有情智慧薄少，<a id="a-CA"></a>愚痴颠倒造诸恶业，<a id="a-CB"></a>方便引入甚深般若波罗蜜多，<a id="a-CC"></a>作如是言：<a id="a-CD"></a>‘来，<a id="a-CE"></a>善男子，<a id="a-CF"></a>应修般若波罗蜜多，<a id="a-CG"></a>观一切法本性空寂。<a id="a-CH"></a>汝等若能修此般若波罗蜜多，<a id="a-CI"></a>观一切法本性空寂；<a id="a-CJ"></a>诸所修行身、<a id="a-CK"></a>语、<a id="a-CL"></a>意业，<a id="a-CM"></a>皆趣甘露，<a id="a-CN"></a>得甘露果，<a id="a-CO"></a>定以甘露而作后边。<a id="a-CP"></a>诸善男子，<a id="a-CQ"></a>是一切法皆本性空。<a id="a-CR"></a>本性空中，<a id="a-CS"></a>有情及法虽不可得，<a id="a-CT"></a>而所修行亦无退失。<a id="a-CU"></a>何以故？<a id="a-CV"></a>善男子，<a id="a-CW"></a>本性空理非增非减，<a id="a-CX"></a>本性空中无增减法。<a id="a-CY"></a>所以者何？<a id="a-CZ"></a>本性空理无性为性，<a id="a-Ca"></a>离诸分别，<a id="a-Cb"></a>绝诸戏论，<a id="a-Cc"></a>故于此中无增减法，<a id="a-Cd"></a>由此所作亦无退失。<a id="a-Ce"></a>是故汝等，<a id="a-Cf"></a>应修般若波罗蜜多，<a id="a-Cg"></a>观本性空，<a id="a-Ch"></a>作所应作。<a id="a-Ci"></a>’</p>
  <p id="aCj">“如是，<a id="a-Ck"></a>善现，<a id="a-Cl"></a>诸菩萨摩诃萨行深般若波罗蜜多，<a id="a-Cm"></a>方便善巧教诫教授诸有情类，<a id="a-Cn"></a>令入般若波罗蜜多，<a id="a-Co"></a>住本性空修诸善业。<a id="a-Cp"></a>善现，<a id="a-Cq"></a>是菩萨摩诃萨如是教诫教授有情常无懈废，<a id="a-Cr"></a>谓自常行十善业道，<a id="a-Cs"></a>亦劝他常行十善业道；<a id="a-Ct"></a>自常受持五近事戒，<a id="a-Cu"></a>亦劝他常受持五近事戒；<a id="a-Cv"></a>自常受持八近住戒，<a id="a-Cw"></a>亦劝他常受持八近住戒；<a id="a-Cx"></a>自常受持出家戒，<a id="a-Cy"></a>亦劝他常受持出家戒；<a id="a-Cz"></a>自常修行四静虑、<a id="a-D0"></a>四无量、<a id="a-D1"></a>四无色定，<a id="a-D2"></a>亦劝他常修行四静虑、<a id="a-D3"></a>四无量、<a id="a-D4"></a>四无色定；<a id="a-D5"></a>自常修行四念住乃至八圣道支，<a id="a-D6"></a>亦劝他常修行四念住乃至八圣道支；<a id="a-D7"></a>自常修行空、<a id="a-D8"></a>无相、<a id="a-D9"></a>无愿解脱门，<a id="a-DA"></a>亦劝他常修行空、<a id="a-DB"></a>无相、<a id="a-DC"></a>无愿解脱门；<a id="a-DD"></a>自常修行布施波罗蜜多乃至般若波罗蜜多，<a id="a-DE"></a>亦劝他常修行布施波罗蜜多乃至般若波罗蜜多；<a id="a-DF"></a>自常安住内空乃至无性自性空，<a id="a-DG"></a>亦劝他常安住内空乃至无性自性空；<a id="a-DH"></a>自常安住真如乃至不思议界，<a id="a-DI"></a>亦劝他常安住真如乃至不思议界；<a id="a-DJ"></a>自常安住苦、<a id="a-DK"></a>集、<a id="a-DL"></a>灭、<a id="a-DM"></a>道圣谛，<a id="a-DN"></a>亦劝他常安住苦、<a id="a-DO"></a>集、<a id="a-DP"></a>灭、<a id="a-DQ"></a>道圣谛；<a id="a-DR"></a>自常修行八解脱乃至十遍处，<a id="a-DS"></a>亦劝他常修行八解脱乃至十遍处；<a id="a-DT"></a>自常修行诸菩萨地，<a id="a-DU"></a>亦劝他常修行诸菩萨地；<a id="a-DV"></a>自常修行一切陀罗尼门、<a id="a-DW"></a>三摩地门，<a id="a-DX"></a>亦劝他常修行一切陀罗尼门、<a id="a-DY"></a>三摩地门；<a id="a-DZ"></a>自常修学五眼、<a id="a-Da"></a>六神通，<a id="a-Db"></a>亦劝他常修学五眼、<a id="a-Dc"></a>六神通；<a id="a-Dd"></a>自常修学如来十力乃至十八佛不共法，<a id="a-De"></a>亦劝他常修学如来十力乃至十八佛不共法；<a id="a-Df"></a>自常修学三十二大士相、<a id="a-Dg"></a>八十随好，<a id="a-Dh"></a>亦劝他常修学三十二大士相、<a id="a-Di"></a>八十随好；<a id="a-Dj"></a>自常修学无忘失法、<a id="a-Dk"></a>恒住舍性，<a id="a-Dl"></a>亦劝他常修学无忘失法、<a id="a-Dm"></a>恒住舍性；<a id="a-Dn"></a>自常修学一切智、<a id="a-Do"></a>道相智、<a id="a-Dp"></a>一切相智，<a id="a-Dq"></a>亦劝他常修学一切智、<a id="a-Dr"></a>道相智、<a id="a-Ds"></a>一切相智；<a id="a-Dt"></a>自常发起预流果智乃至独觉菩提智，<a id="a-Du"></a>而不住预流果乃至独觉菩提，<a id="a-Dv"></a>亦劝他常发起预流果智乃至独觉菩提智，<a id="a-Dw"></a>或令住预流果乃至独觉菩提；<a id="a-Dx"></a>自常发起诸菩萨摩诃萨行，<a id="a-Dy"></a>亦劝他常发起诸菩萨摩诃萨行；<a id="a-Dz"></a>自常发起诸佛无上正等菩提道，<a id="a-E0"></a>亦劝他常发起诸佛无上正等菩提道。</p>
  <p id="aE1">“如是，<a id="a-E2"></a>善现，<a id="a-E3"></a>诸菩萨摩诃萨行深般若波罗蜜多时，<a id="a-E4"></a>方便善巧自修善业常无懈废，<a id="a-E5"></a>教诫教授诸有情类，<a id="a-E6"></a>令修善业常无懈废。<a id="a-E7"></a>善现，<a id="a-E8"></a>是名诸菩萨摩诃萨行深般若波罗蜜多时方便善巧。<a id="a-E9"></a>由此方便善巧力故，<a id="a-EA"></a>安立有情于实际中，<a id="a-EB"></a>而能不坏实际之相。<a id="a-EC"></a>”</p>
  <p id="aED">尔时，<a id="a-EE"></a>具寿善现白佛言：<a id="a-EF"></a>“世尊，<a id="a-EG"></a>若一切法皆本性空。<a id="a-EH"></a>本性空中，<a id="a-EI"></a>有情及法俱不可得，<a id="a-EJ"></a>由此于中亦无非法。<a id="a-EK"></a>云何菩萨摩诃萨为有情类求证无上正等菩提，<a id="a-EL"></a>欲尽未来常作饶益？<a id="a-EM"></a>”</p>
  <p id="aEN">佛告善现：<a id="a-EO"></a>“如是，<a id="a-EP"></a>如是，<a id="a-EQ"></a>如汝所说，<a id="a-ER"></a>诸所有法皆本性空。<a id="a-ES"></a>本性空中，<a id="a-ET"></a>有情及法俱不可得，<a id="a-EU"></a>由此于中亦无非法。<a id="a-EV"></a>善现当知，<a id="a-EW"></a>若一切法非本性空，<a id="a-EX"></a>诸菩萨摩诃萨行深般若波罗蜜多时，<a id="a-EY"></a>不应安住本性空理求证无上正等菩提，<a id="a-EZ"></a>为饶益有情说本性空法；<a id="a-Ea"></a>以一切法皆本性空，<a id="a-Eb"></a>是故菩萨摩诃萨行深般若波罗蜜多时，<a id="a-Ec"></a>住一切法本性空理求证无上正等菩提，<a id="a-Ed"></a>为饶益有情说本性空法。<a id="a-Ee"></a>”</p>
  <p id="aEf">“善现，<a id="a-Eg"></a>何等诸法本性皆空而诸菩萨摩诃萨行深般若波罗蜜多时，<a id="a-Eh"></a>如实了知本性空已，<a id="a-Ei"></a>住本性空为他说法？<a id="a-Ej"></a>善现，<a id="a-Ek"></a>色乃至识本性皆空，<a id="a-El"></a>眼处乃至意处本性皆空，<a id="a-Em"></a>色处乃至法处本性皆空，<a id="a-En"></a>眼界乃至意界本性皆空，<a id="a-Eo"></a>色界乃至法界本性皆空，<a id="a-Ep"></a>眼识界乃至意识界本性皆空，<a id="a-Eq"></a>眼触乃至意触本性皆空，<a id="a-Er"></a>眼触为缘所生诸受乃至意触为缘所生诸受本性皆空，<a id="a-Es"></a>地界乃至识界本性皆空，<a id="a-Et"></a>因缘乃至增上缘本性皆空，<a id="a-Eu"></a>从缘所生诸法本性皆空，<a id="a-Ev"></a>无明乃至老死本性皆空，<a id="a-Ew"></a>布施波罗蜜多乃至般若波罗蜜多本性皆空，<a id="a-Ex"></a>四静虑、<a id="a-Ey"></a>四无量、<a id="a-Ez"></a>四无色定本性皆空，<a id="a-F0"></a>四念住乃至八圣道支本性皆空，<a id="a-F1"></a>空、<a id="a-F2"></a>无相、<a id="a-F3"></a>无愿解脱门本性皆空，<a id="a-F4"></a>内空乃至无性自性空本性皆空，<a id="a-F5"></a>真如乃至不思议界本性皆空，<a id="a-F6"></a>苦、<a id="a-F7"></a>集、<a id="a-F8"></a>灭、<a id="a-F9"></a>道圣谛本性皆空，<a id="a-FA"></a>八解脱乃至十遍处本性皆空，<a id="a-FB"></a>净观地乃至如来地本性皆空，<a id="a-FC"></a>极喜地乃至法云地本性皆空，<a id="a-FD"></a>一切陀罗尼门、<a id="a-FE"></a>三摩地门本性皆空，<a id="a-FF"></a>五眼、<a id="a-FG"></a>六神通本性皆空，<a id="a-FH"></a>如来十力乃至十八佛不共法本性皆空，<a id="a-FI"></a>三十二大士相、<a id="a-FJ"></a>八十随好本性皆空，<a id="a-FK"></a>无忘失法、<a id="a-FL"></a>恒住舍性本性皆空，<a id="a-FM"></a>一切智、<a id="a-FN"></a>道相智、<a id="a-FO"></a>一切相智本性皆空，<a id="a-FP"></a>预流果乃至独觉菩提本性皆空，<a id="a-FQ"></a>一切菩萨摩诃萨行本性皆空，<a id="a-FR"></a>诸佛无上正等菩提本性皆空，<a id="a-FS"></a>永断一切烦恼习气相续本性皆空。<a id="a-FT"></a>诸菩萨摩诃萨行深般若波罗蜜多时，<a id="a-FU"></a>如实了知色等诸蕴，<a id="a-FV"></a>乃至永断一切烦恼习气相续，<a id="a-FW"></a>本性空已住本性空，<a id="a-FX"></a>为诸有情宣说如是本性空法。</p>
  <p id="aFY">“复次，<a id="a-FZ"></a>善现，<a id="a-Fa"></a>若内空性本性不空，<a id="a-Fb"></a>若外空、<a id="a-Fc"></a>内外空、<a id="a-Fd"></a>空空、<a id="a-Fe"></a>大空、<a id="a-Ff"></a>胜义空、<a id="a-Fg"></a>有为空、<a id="a-Fh"></a>无为空、<a id="a-Fi"></a>毕竟空、<a id="a-Fj"></a>无际空、<a id="a-Fk"></a>散无散空、<a id="a-Fl"></a>本性空、<a id="a-Fm"></a>自共相空、<a id="a-Fn"></a>一切法空、<a id="a-Fo"></a>不可得空、<a id="a-Fp"></a>无性空、<a id="a-Fq"></a>自性空、<a id="a-Fr"></a>无性自性空性亦本性不空者，<a id="a-Fs"></a>则诸菩萨摩诃萨行深般若波罗蜜多时，<a id="a-Ft"></a>不应为诸有情说一切法皆本性空。<a id="a-Fu"></a>若作是说，<a id="a-Fv"></a>坏本性空。<a id="a-Fw"></a>然本性空，<a id="a-Fx"></a>理不可坏，<a id="a-Fy"></a>非常非断。<a id="a-Fz"></a>所以者何？<a id="a-G0"></a>本性空理，<a id="a-G1"></a>无方无处，<a id="a-G2"></a>无所从来亦无所去。<a id="a-G3"></a>如是空理，<a id="a-G4"></a>亦名法住。<a id="a-G5"></a>此中无法、<a id="a-G6"></a>无聚无散、<a id="a-G7"></a>无减无增、<a id="a-G8"></a>无生无灭、<a id="a-G9"></a>无染无净，<a id="a-GA"></a>是一切法本所住性。<a id="a-GB"></a>诸菩萨摩诃萨安住其中，<a id="a-GC"></a>求趣无上正等菩提，<a id="a-GD"></a>不见有法有所求趣，<a id="a-GE"></a>不见有法无所求趣，<a id="a-GF"></a>以一切法都无所住，<a id="a-GG"></a>故名法住。<a id="a-GH"></a>诸菩萨摩诃萨安住此中，<a id="a-GI"></a>行深般若波罗蜜多，<a id="a-GJ"></a>见一切法本性空已，<a id="a-GK"></a>定于无上正等菩提得不退转。<a id="a-GL"></a>所以者何？<a id="a-GM"></a>是菩萨摩诃萨不见有法能为障礙，<a id="a-GN"></a>见一切法无障礙故，<a id="a-GO"></a>便于无上正等菩提不生疑惑故不退转。</p>
  <p id="aGP">“复次，<a id="a-GQ"></a>善现，<a id="a-GR"></a>诸菩萨摩诃萨住一切法本性空中，<a id="a-GS"></a>观本性空都无所得，<a id="a-GT"></a>谓我、<a id="a-GU"></a>有情、<a id="a-GV"></a>命者、<a id="a-GW"></a>生者、<a id="a-GX"></a>养者、<a id="a-GY"></a>士夫、<a id="a-GZ"></a>补特伽罗、<a id="a-Ga"></a>意生、<a id="a-Gb"></a>儒童、<a id="a-Gc"></a>作者、<a id="a-Gd"></a>受者、<a id="a-Ge"></a>知者、<a id="a-Gf"></a>见者皆不可得，<a id="a-Gg"></a>色乃至识亦不可得，<a id="a-Gh"></a>眼处乃至意处亦不可得，<a id="a-Gi"></a>色处乃至法处亦不可得，<a id="a-Gj"></a>眼界乃至意界亦不可得，<a id="a-Gk"></a>色界乃至法界亦不可得，<a id="a-Gl"></a>眼识界乃至意识界亦不可得，<a id="a-Gm"></a>眼触乃至意触亦不可得，<a id="a-Gn"></a>眼触为缘所生诸受乃至意触为缘所生诸受亦不可得，<a id="a-Go"></a>地界乃至识界亦不可得，<a id="a-Gp"></a>因缘乃至增上缘亦不可得，<a id="a-Gq"></a>从缘所生诸法亦不可得，<a id="a-Gr"></a>无明乃至老死亦不可得，<a id="a-Gs"></a>布施波罗蜜多乃至般若波罗蜜多亦不可得，<a id="a-Gt"></a>内空乃至无性自性空亦不可得，<a id="a-Gu"></a>真如乃至不思议界亦不可得，<a id="a-Gv"></a>苦、<a id="a-Gw"></a>集、<a id="a-Gx"></a>灭、<a id="a-Gy"></a>道圣谛亦不可得，<a id="a-Gz"></a>四念住乃至八圣道支亦不可得，<a id="a-H0"></a>四静虑、<a id="a-H1"></a>四无量、<a id="a-H2"></a>四无色定亦不可得，<a id="a-H3"></a>八解脱乃至十遍处亦不可得，<a id="a-H4"></a>空、<a id="a-H5"></a>无相、<a id="a-H6"></a>无愿解脱门亦不可得，<a id="a-H7"></a>净观地乃至如来地亦不可得，<a id="a-H8"></a>极喜地乃至法云地亦不可得，<a id="a-H9"></a>一切陀罗尼门、<a id="a-HA"></a>三摩地门亦不可得，<a id="a-HB"></a>五眼、<a id="a-HC"></a>六神通亦不可得，<a id="a-HD"></a>如来十力乃至十八佛不共法亦不可得，<a id="a-HE"></a>无忘失法、<a id="a-HF"></a>恒住舍性亦不可得，<a id="a-HG"></a>一切智、<a id="a-HH"></a>道相智、<a id="a-HI"></a>一切相智亦不可得，<a id="a-HJ"></a>预流果乃至独觉菩提亦不可得，<a id="a-HK"></a>一切菩萨摩诃萨行亦不可得，<a id="a-HL"></a>诸佛无上正等菩提亦不可得，<a id="a-HM"></a>善法、<a id="a-HN"></a>非善法亦不可得，<a id="a-HO"></a>有记法、<a id="a-HP"></a>无记法亦不可得，<a id="a-HQ"></a>有漏法、<a id="a-HR"></a>无漏法亦不可得，<a id="a-HS"></a>世间法、<a id="a-HT"></a>出世间法亦不可得，<a id="a-HU"></a>有为法、<a id="a-HV"></a>无为法亦不可得，<a id="a-HW"></a>三十二大士相、<a id="a-HX"></a>八十随好亦不可得。</p>
 </body>
</html>