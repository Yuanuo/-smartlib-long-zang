<!doctype html>
<html id="z3IBT6L92" data-ver="1279">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百五十七</h1>
  <h2 id="a2">第五分窣堵波品第三</h2>
  <p id="a3">尔时，<a id="a-4"></a>众中天帝释等，<a id="a-5"></a>欲界诸天大梵王等，<a id="a-6"></a>色界诸天及余神仙，<a id="a-7"></a>欢喜踊跃，<a id="a-8"></a>同时三返高声唱言：<a id="a-9"></a>“奇哉！<a id="a-A"></a>奇哉！<a id="a-B"></a>法性深妙。<a id="a-C"></a>如来出世以神通力加善现等宣说开示，<a id="a-D"></a>若诸菩萨不离般若波罗蜜多，<a id="a-E"></a>我等于彼恭敬供养如佛世尊。<a id="a-F"></a>”</p>
  <p id="aG">尔时，<a id="a-H"></a>佛告诸天等言：<a id="a-I"></a>“如是，<a id="a-J"></a>如是，<a id="a-K"></a>若诸菩萨不离般若波罗蜜多，<a id="a-L"></a>汝诸天等皆应供养如佛世尊。</p>
  <p id="aM">“天等当知，<a id="a-N"></a>我于往昔然灯佛时，<a id="a-O"></a>莲花王都四衢道首见然灯佛，<a id="a-P"></a>献五茎花，<a id="a-Q"></a>布发掩泥闻正法要，<a id="a-R"></a>不离般若波罗蜜多。<a id="a-S"></a>时，<a id="a-T"></a>彼如来与我授记：<a id="a-U"></a>‘汝于来世过无数劫，<a id="a-V"></a>当成如来，<a id="a-W"></a>号为能寂，<a id="a-X"></a>宣说般若波罗蜜多与诸有情作大饶益。<a id="a-Y"></a>’”</p>
  <p id="aZ">时，<a id="a-a"></a>诸天等俱白佛言：<a id="a-b"></a>“甚奇，<a id="a-c"></a>世尊！<a id="a-d"></a>希有，<a id="a-e"></a>善逝！<a id="a-f"></a>如是般若波罗蜜多具大威神，<a id="a-g"></a>令诸菩萨速能引摄一切智智。<a id="a-h"></a>”</p>
  <p id="ai">尔时，<a id="a-j"></a>世尊知诸天等四众云集同为明证，<a id="a-k"></a>即便顾命天帝释言：<a id="a-l"></a>“憍尸迦，<a id="a-m"></a>若善男子、<a id="a-n"></a>善女人等能于般若波罗蜜多，<a id="a-o"></a>至心听闻、<a id="a-p"></a>受持读诵、<a id="a-q"></a>精勤修学、<a id="a-r"></a>如理思惟，<a id="a-s"></a>或复为他书写解说，<a id="a-t"></a>魔及眷属、<a id="a-u"></a>人非人等伺求其短终不能得，<a id="a-v"></a>灾横疾疫皆不能害。<a id="a-w"></a>若诸天子已发无上正等觉心，<a id="a-x"></a>未善听闻、<a id="a-y"></a>受持读诵甚深般若波罗蜜多，<a id="a-z"></a>皆应来至是善男子、<a id="a-10"></a>善女人所，<a id="a-11"></a>至心听闻、<a id="a-12"></a>受持读诵，<a id="a-13"></a>令极通利转为他说。</p>
  <p id="a14">“复次，<a id="a-15"></a>憍尸迦，<a id="a-16"></a>若善男子、<a id="a-17"></a>善女人等能于般若波罗蜜多，<a id="a-18"></a>至心听闻、<a id="a-19"></a>受持读诵、<a id="a-1A"></a>精勤修学、<a id="a-1B"></a>如理思惟，<a id="a-1C"></a>或复为他书写解说，<a id="a-1D"></a>若在空宅、<a id="a-1E"></a>旷野、<a id="a-1F"></a>险道及危难处，<a id="a-1G"></a>诸天善神常来拥护令无惊恐。<a id="a-1H"></a>”</p>
  <p id="a1I">时，<a id="a-1J"></a>四天王及天帝释、<a id="a-1K"></a>梵天王等，<a id="a-1L"></a>合掌恭敬俱白佛言：<a id="a-1M"></a>“若善男子、<a id="a-1N"></a>善女人等能于般若波罗蜜多，<a id="a-1O"></a>至心听闻、<a id="a-1P"></a>受持读诵、<a id="a-1Q"></a>精勤修学、<a id="a-1R"></a>如理思惟，<a id="a-1S"></a>或复为他书写解说，<a id="a-1T"></a>我等眷属常随守护，<a id="a-1U"></a>不令一切灾横侵恼。<a id="a-1V"></a>”</p>
  <p id="a1W">时，<a id="a-1X"></a>天帝释复白佛言：<a id="a-1Y"></a>“甚奇，<a id="a-1Z"></a>世尊！<a id="a-1a"></a>希有，<a id="a-1b"></a>善逝！<a id="a-1c"></a>是善男子、<a id="a-1d"></a>善女人等奉事般若波罗蜜多，<a id="a-1e"></a>摄受如是现法功德。<a id="a-1f"></a>世尊，<a id="a-1g"></a>若善男子、<a id="a-1h"></a>善女人等摄受般若波罗蜜多，<a id="a-1i"></a>则具摄受布施、<a id="a-1j"></a>净戒、<a id="a-1k"></a>安忍、<a id="a-1l"></a>精进、<a id="a-1m"></a>静虑、<a id="a-1n"></a>般若波罗蜜多。<a id="a-1o"></a>”</p>
  <p id="a1p">尔时，<a id="a-1q"></a>佛告天帝释言：<a id="a-1r"></a>“如是，<a id="a-1s"></a>如是，<a id="a-1t"></a>如汝所说。</p>
  <p id="a1u">“复次，<a id="a-1v"></a>憍尸迦，<a id="a-1w"></a>若善男子、<a id="a-1x"></a>善女人等能于般若波罗蜜多，<a id="a-1y"></a>至心听闻、<a id="a-1z"></a>受持读诵、<a id="a-20"></a>精勤修学、<a id="a-21"></a>如理思惟，<a id="a-22"></a>或复为他书写解说，<a id="a-23"></a>所获功德，<a id="a-24"></a>汝应谛听，<a id="a-25"></a>极善作意！<a id="a-26"></a>当为汝说。<a id="a-27"></a>”</p>
  <p id="a28">天帝释言：<a id="a-29"></a>“唯然！<a id="a-2A"></a>愿说！<a id="a-2B"></a>我等乐闻。<a id="a-2C"></a>”</p>
  <p id="a2D">佛言：<a id="a-2E"></a>“憍尸迦，<a id="a-2F"></a>若有诸恶外道梵志，<a id="a-2G"></a>若诸恶魔或魔眷属，<a id="a-2H"></a>若余暴恶增上慢者，<a id="a-2I"></a>欲作种种不饶益事，<a id="a-2J"></a>彼适兴心自遭殃祸，<a id="a-2K"></a>渐当殄灭不果所愿。<a id="a-2L"></a>何以故？<a id="a-2M"></a>憍尸迦，<a id="a-2N"></a>是善男子、<a id="a-2O"></a>善女人等能于般若波罗蜜多，<a id="a-2P"></a>至心听闻、<a id="a-2Q"></a>受持读诵、<a id="a-2R"></a>精勤修学、<a id="a-2S"></a>如理思惟，<a id="a-2T"></a>或复为他书写解说，<a id="a-2U"></a>法尔能令起恶心者自遭殃祸不果所愿。</p>
  <p id="a2V">“憍尸迦，<a id="a-2W"></a>是善男子、<a id="a-2X"></a>善女人等奉事般若波罗蜜多，<a id="a-2Y"></a>获如是等功德胜利。<a id="a-2Z"></a>如有妙药名曰莫耆，<a id="a-2a"></a>是药威势能销众毒，<a id="a-2b"></a>如是妙药随所在处，<a id="a-2c"></a>诸毒虫类不能逼近。<a id="a-2d"></a>有大毒蛇饥行求食，<a id="a-2e"></a>遇见生类欲螫啖之，<a id="a-2f"></a>其生怖死奔趣妙药，<a id="a-2g"></a>蛇闻药气寻便退走。<a id="a-2h"></a>何以故？<a id="a-2i"></a>憍尸迦，<a id="a-2j"></a>如是妙药具大威势，<a id="a-2k"></a>能益身命销伏众毒。<a id="a-2l"></a>当知般若波罗蜜多具大威势亦复如是，<a id="a-2m"></a>若善男子、<a id="a-2n"></a>善女人等，<a id="a-2o"></a>至心听闻、<a id="a-2p"></a>受持读诵、<a id="a-2q"></a>精勤修学、<a id="a-2r"></a>如理思惟，<a id="a-2s"></a>或复为他书写解说，<a id="a-2t"></a>诸恶人等欲于其所作不饶益，<a id="a-2u"></a>必当殄灭无所能为，<a id="a-2v"></a>般若威神能摧彼故。</p>
  <p id="a2w">“憍尸迦，<a id="a-2x"></a>是善男子、<a id="a-2y"></a>善女人等，<a id="a-2z"></a>四大天王及余天众并诸神仙常来拥护，<a id="a-30"></a>不令一切灾横侵恼，<a id="a-31"></a>诸佛、<a id="a-32"></a>菩萨亦常护念，<a id="a-33"></a>如法所求无不满足，<a id="a-34"></a>言词威肃闻皆敬受，<a id="a-35"></a>发言称量语不喧杂，<a id="a-36"></a>坚事善友深知恩报，<a id="a-37"></a>不为悭嫉、<a id="a-38"></a>忿恨、<a id="a-39"></a>覆恼、<a id="a-3A"></a>谄、<a id="a-3B"></a>诳、<a id="a-3C"></a>矫等隐蔽其心。<a id="a-3D"></a>何以故？<a id="a-3E"></a>憍尸迦，<a id="a-3F"></a>是善男子、<a id="a-3G"></a>善女人等般若威力调伏身心，<a id="a-3H"></a>令其远离贪、<a id="a-3I"></a>嗔、<a id="a-3J"></a>痴等随眠、<a id="a-3K"></a>缠、<a id="a-3L"></a>结。<a id="a-3M"></a>是善男子、<a id="a-3N"></a>善女人等具念正知慈、<a id="a-3O"></a>悲、<a id="a-3P"></a>喜、<a id="a-3Q"></a>舍，<a id="a-3R"></a>常作是念：<a id="a-3S"></a>‘我不应随悭贪、<a id="a-3T"></a>破戒、<a id="a-3U"></a>忿恚、<a id="a-3V"></a>懈怠、<a id="a-3W"></a>散乱、<a id="a-3X"></a>愚痴势力而转，<a id="a-3Y"></a>若随彼转，<a id="a-3Z"></a>则我布施、<a id="a-3a"></a>净戒、<a id="a-3b"></a>安忍、<a id="a-3c"></a>精进、<a id="a-3d"></a>静虑、<a id="a-3e"></a>妙慧不成，<a id="a-3f"></a>严净色身尚不能得，<a id="a-3g"></a>况得无上正等菩提？<a id="a-3h"></a>故我不应随彼力转。<a id="a-3i"></a>’是善男子、<a id="a-3j"></a>善女人等，<a id="a-3k"></a>由此思惟常得正念，<a id="a-3l"></a>诸恶烦恼不蔽其心。</p>
  <p id="a3m">“憍尸迦，<a id="a-3n"></a>若善男子、<a id="a-3o"></a>善女人等能于般若波罗蜜多，<a id="a-3p"></a>至心听闻、<a id="a-3q"></a>受持读诵、<a id="a-3r"></a>精勤修学、<a id="a-3s"></a>如理思惟，<a id="a-3t"></a>或复为他书写解说，<a id="a-3u"></a>获如是等功德胜利。<a id="a-3v"></a>”</p>
  <p id="a3w">时，<a id="a-3x"></a>天帝释复白佛言：<a id="a-3y"></a>“如是般若波罗蜜多甚为希有，<a id="a-3z"></a>能调菩萨令离高心，<a id="a-40"></a>回向所求一切智智。<a id="a-41"></a>”</p>
  <p id="a42">尔时，<a id="a-43"></a>佛告天帝释言：<a id="a-44"></a>“云何般若波罗蜜多甚为希有，<a id="a-45"></a>能调菩萨令离高心，<a id="a-46"></a>回向所求一切智智？<a id="a-47"></a>”</p>
  <p id="a48">天帝释言：<a id="a-49"></a>“若诸菩萨不依般若波罗蜜多，<a id="a-4A"></a>无方便善巧故，<a id="a-4B"></a>虽修诸善而起高心，<a id="a-4C"></a>不能回向所求一切智智；<a id="a-4D"></a>若诸菩萨能依般若波罗蜜多，<a id="a-4E"></a>有方便善巧故，<a id="a-4F"></a>所修诸善能伏高心，<a id="a-4G"></a>回向所求一切智智。<a id="a-4H"></a>”</p>
  <p id="a4I">尔时，<a id="a-4J"></a>佛告天帝释言：<a id="a-4K"></a>“如是，<a id="a-4L"></a>如是，<a id="a-4M"></a>如汝所说。</p>
  <p id="a4N">“憍尸迦，<a id="a-4O"></a>若善男子、<a id="a-4P"></a>善女人等能于般若波罗蜜多，<a id="a-4Q"></a>至心听闻、<a id="a-4R"></a>受持读诵，<a id="a-4S"></a>不为一切灾横侵恼。<a id="a-4T"></a>若在军旅交战阵时，<a id="a-4U"></a>至心念诵如是般若波罗蜜多，<a id="a-4V"></a>于诸有情慈悲护念，<a id="a-4W"></a>不为刀仗之所伤杀，<a id="a-4X"></a>所对怨敌皆起慈心，<a id="a-4Y"></a>设起恶心自然退败。<a id="a-4Z"></a>是善男子、<a id="a-4a"></a>善女人等，<a id="a-4b"></a>若在军阵刀箭所伤失命丧身，<a id="a-4c"></a>终无是处。<a id="a-4d"></a>何以故？<a id="a-4e"></a>憍尸迦，<a id="a-4f"></a>如是般若波罗蜜多是大神咒、<a id="a-4g"></a>是无上咒，<a id="a-4h"></a>若能于此精勤修学，<a id="a-4i"></a>不为自害、<a id="a-4j"></a>不为他害、<a id="a-4k"></a>不为俱害，<a id="a-4l"></a>疾证无上正等菩提。<a id="a-4m"></a>由斯获得一切智智，<a id="a-4n"></a>观有情类心行差别，<a id="a-4o"></a>随宜为转无上法轮，<a id="a-4p"></a>令如说行得大饶益。</p>
  <p id="a4q">“复次，<a id="a-4r"></a>憍尸迦，<a id="a-4s"></a>若善男子、<a id="a-4t"></a>善女人等，<a id="a-4u"></a>书此般若波罗蜜多，<a id="a-4v"></a>置清净处供养恭敬，<a id="a-4w"></a>或复精勤受持读诵，<a id="a-4x"></a>人非人等欲求其短终不能得，<a id="a-4y"></a>唯除宿世恶业应受。<a id="a-4z"></a>憍尸迦，<a id="a-50"></a>譬如有人或傍生类，<a id="a-51"></a>入菩提树院或至彼院边，<a id="a-52"></a>人非人等不能伤害。<a id="a-53"></a>何以故？<a id="a-54"></a>憍尸迦，<a id="a-55"></a>三世诸佛皆坐此处得大菩提，<a id="a-56"></a>施诸有情无恐、<a id="a-57"></a>无怖、<a id="a-58"></a>无怨、<a id="a-59"></a>无害身心安乐。<a id="a-5A"></a>当知般若波罗蜜多随所住处亦复如是，<a id="a-5B"></a>一切天、<a id="a-5C"></a>龙、<a id="a-5D"></a>阿素洛等常来守护。<a id="a-5E"></a>当知是处即真制多，<a id="a-5F"></a>一切有情皆应敬礼，<a id="a-5G"></a>恭敬供养、<a id="a-5H"></a>尊重赞叹不应暂舍。<a id="a-5I"></a>何以故？<a id="a-5J"></a>憍尸迦，<a id="a-5K"></a>是诸有情归依处故。<a id="a-5L"></a>”</p>
  <p id="a5M">时，<a id="a-5N"></a>天帝释复白佛言：<a id="a-5O"></a>“若善男子、<a id="a-5P"></a>善女人等书此般若波罗蜜多，<a id="a-5Q"></a>种种庄严供养恭敬、<a id="a-5R"></a>尊重赞叹，<a id="a-5S"></a>复以种种上妙花鬘乃至灯明而为供养。<a id="a-5T"></a>有善男子、<a id="a-5U"></a>善女人等佛涅槃后起窣堵波七宝严饰，<a id="a-5V"></a>宝函盛贮佛设利罗安置其中，<a id="a-5W"></a>供养恭敬、<a id="a-5X"></a>尊重赞叹，<a id="a-5Y"></a>复以种种上妙花鬘乃至灯明而为供养。<a id="a-5Z"></a>二所获福，<a id="a-5a"></a>何者为多？<a id="a-5b"></a>”</p>
  <p id="a5c">尔时，<a id="a-5d"></a>佛告天帝释言：<a id="a-5e"></a>“我还问汝，<a id="a-5f"></a>当随意答。<a id="a-5g"></a>于意云何？<a id="a-5h"></a>如来所得一切智智，<a id="a-5i"></a>所证无上正等菩提及所依身，<a id="a-5j"></a>依何等道修学而得？<a id="a-5k"></a>”</p>
  <p id="a5l">天帝释言：<a id="a-5m"></a>“皆依般若波罗蜜多修学而得。<a id="a-5n"></a>”</p>
  <p id="a5o">尔时，<a id="a-5p"></a>佛告天帝释言：<a id="a-5q"></a>“如是，<a id="a-5r"></a>如是，<a id="a-5s"></a>如汝所说。</p>
  <p id="a5t">“憍尸迦，<a id="a-5u"></a>非但获得相好身故说名如来、<a id="a-5v"></a>应、<a id="a-5w"></a>正等觉，<a id="a-5x"></a>要由证得一切智智乃名如来、<a id="a-5y"></a>应、<a id="a-5z"></a>正等觉。<a id="a-60"></a>憍尸迦，<a id="a-61"></a>如来所得一切智智，<a id="a-62"></a>要由般若波罗蜜多为因故起，<a id="a-63"></a>佛相好身但为依处，<a id="a-64"></a>若不依止佛相好身无由而起。<a id="a-65"></a>是故般若波罗蜜多正为因生一切智智，<a id="a-66"></a>欲令此智现前相续故，<a id="a-67"></a>复修集佛相好身。<a id="a-68"></a>由此缘故，<a id="a-69"></a>我涅槃后，<a id="a-6A"></a>诸天、<a id="a-6B"></a>龙神、<a id="a-6C"></a>人非人等，<a id="a-6D"></a>供养恭敬我设利罗。</p>
  <p id="a6E">“憍尸迦，<a id="a-6F"></a>若善男子、<a id="a-6G"></a>善女人等，<a id="a-6H"></a>书此般若波罗蜜多，<a id="a-6I"></a>种种庄严受持读诵，<a id="a-6J"></a>复以种种上妙花鬘乃至灯明供养恭敬、<a id="a-6K"></a>尊重赞叹，<a id="a-6L"></a>则为供养一切智智及所依止佛相好身并涅槃后佛设利罗。<a id="a-6M"></a>何以故？<a id="a-6N"></a>憍尸迦，<a id="a-6O"></a>一切智智及相好身并设利罗，<a id="a-6P"></a>皆以般若波罗蜜多为根本故。<a id="a-6Q"></a>以是故，<a id="a-6R"></a>憍尸迦，<a id="a-6S"></a>书此般若波罗蜜多，<a id="a-6T"></a>种种庄严供养恭敬所获福聚，<a id="a-6U"></a>胜以七宝起窣堵波，<a id="a-6V"></a>供养如来设利罗福。<a id="a-6W"></a>何以故？<a id="a-6X"></a>憍尸迦，<a id="a-6Y"></a>供养般若波罗蜜多，<a id="a-6Z"></a>则为供养一切智智、<a id="a-6a"></a>佛相好身、<a id="a-6b"></a>设利罗故。<a id="a-6c"></a>”</p>
  <p id="a6d">时，<a id="a-6e"></a>天帝释便白佛言：<a id="a-6f"></a>“赡部洲人于此般若波罗蜜多，<a id="a-6g"></a>不能书写、<a id="a-6h"></a>受持读诵、<a id="a-6i"></a>恭敬供养，<a id="a-6j"></a>彼岂不知如是所说功德胜利？<a id="a-6k"></a>”</p>
  <p id="a6l">尔时，<a id="a-6m"></a>佛告天帝释言：<a id="a-6n"></a>“我还问汝，<a id="a-6o"></a>当随意答。<a id="a-6p"></a>于意云何？<a id="a-6q"></a>赡部洲内，<a id="a-6r"></a>有几许人成佛证净、<a id="a-6s"></a>成法证净、<a id="a-6t"></a>成僧证净？<a id="a-6u"></a>有几许人得预流果乃至阿罗汉果？<a id="a-6v"></a>有几许人发心定趣独觉菩提？<a id="a-6w"></a>有几许人发心定趣无上菩提？<a id="a-6x"></a>”</p>
  <p id="a6y">天帝释言：<a id="a-6z"></a>“赡部洲内，<a id="a-70"></a>有少许人成三证净，<a id="a-71"></a>转少许人得预流果乃至阿罗汉果，<a id="a-72"></a>转少许人发心定趣独觉菩提，<a id="a-73"></a>转少许人发心定趣无上菩提。<a id="a-74"></a>”</p>
  <p id="a75">佛言：<a id="a-76"></a>“憍尸迦，<a id="a-77"></a>如是，<a id="a-78"></a>如是，<a id="a-79"></a>如汝所说。</p>
  <p id="a7A">“憍尸迦，<a id="a-7B"></a>赡部洲内，<a id="a-7C"></a>极少分人发心定趣无上菩提，<a id="a-7D"></a>于中少分既发心已，<a id="a-7E"></a>精勤修学趣菩提行；<a id="a-7F"></a>于中少分精勤修学菩提行时，<a id="a-7G"></a>于此般若波罗蜜多深心信受；<a id="a-7H"></a>于中少分深信受已，<a id="a-7I"></a>修行般若波罗蜜多；<a id="a-7J"></a>于中少分既修行已，<a id="a-7K"></a>渐次安住不退转地；<a id="a-7L"></a>于中少分住此地已，<a id="a-7M"></a>疾证无上正等菩提。</p>
  <p id="a7N">“憍尸迦，<a id="a-7O"></a>若诸菩萨已得安住不退转地，<a id="a-7P"></a>求证无上正等菩提，<a id="a-7Q"></a>乃能深心信受般若，<a id="a-7R"></a>受持读诵、<a id="a-7S"></a>恭敬供养、<a id="a-7T"></a>书写解说。<a id="a-7U"></a>憍尸迦，<a id="a-7V"></a>无量无边诸有情类发菩提心，<a id="a-7W"></a>于中若一、<a id="a-7X"></a>若二、<a id="a-7Y"></a>若三得住菩萨不退转地，<a id="a-7Z"></a>多分退住声闻、<a id="a-7a"></a>独觉，<a id="a-7b"></a>是故当知善男子等发菩提心修菩萨行，<a id="a-7c"></a>欲住菩萨不退转地，<a id="a-7d"></a>疾证无上正等菩提无留难者，<a id="a-7e"></a>应于般若波罗蜜多书写、<a id="a-7f"></a>听闻、<a id="a-7g"></a>受持读诵、<a id="a-7h"></a>供养恭敬、<a id="a-7i"></a>为他演说。<a id="a-7j"></a>何以故？<a id="a-7k"></a>憍尸迦，<a id="a-7l"></a>是诸菩萨应作是念：<a id="a-7m"></a>‘如来昔住菩萨位时，<a id="a-7n"></a>常勤修学如是般若波罗蜜多，<a id="a-7o"></a>我等亦应精勤修学。<a id="a-7p"></a>如是般若波罗蜜多是我大师，<a id="a-7q"></a>我随彼学所愿当满。<a id="a-7r"></a>’憍尸迦，<a id="a-7s"></a>一切菩萨若佛住世若涅槃后，<a id="a-7t"></a>常应依止甚深般若波罗蜜多精勤修学。</p>
  <p id="a7u">“憍尸迦，<a id="a-7v"></a>若善男子、<a id="a-7w"></a>善女人等于诸如来般涅槃后，<a id="a-7x"></a>为供养佛设利罗故，<a id="a-7y"></a>以妙七宝起窣堵波，<a id="a-7z"></a>种种珍奇间杂严饰，<a id="a-80"></a>复持种种天妙花鬘乃至灯明，<a id="a-81"></a>尽其形寿供养恭敬、<a id="a-82"></a>尊重赞叹。<a id="a-83"></a>于意云何？<a id="a-84"></a>是善男子、<a id="a-85"></a>善女人等，<a id="a-86"></a>由此因缘获福多不？<a id="a-87"></a>”</p>
  <p id="a88">天帝释言：<a id="a-89"></a>“甚多，<a id="a-8A"></a>世尊！<a id="a-8B"></a>甚多，<a id="a-8C"></a>善逝！<a id="a-8D"></a>”</p>
  <p id="a8E">佛言：<a id="a-8F"></a>“憍尸迦，<a id="a-8G"></a>有善男子、<a id="a-8H"></a>善女人等书此般若波罗蜜多，<a id="a-8I"></a>众宝庄严受持读诵，<a id="a-8J"></a>复持种种上妙花鬘乃至灯明供养恭敬、<a id="a-8K"></a>尊重赞叹，<a id="a-8L"></a>是善男子、<a id="a-8M"></a>善女人等所获功德，<a id="a-8N"></a>甚多于前无量无数。</p>
  <p id="a8O">“憍尸迦，<a id="a-8P"></a>置此一事，<a id="a-8Q"></a>若善男子、<a id="a-8R"></a>善女人等于诸如来般涅槃后，<a id="a-8S"></a>为供养佛设利罗故，<a id="a-8T"></a>以妙七宝起窣堵波，<a id="a-8U"></a>种种珍奇间杂严饰，<a id="a-8V"></a>如是充满一赡部洲、<a id="a-8W"></a>或四大洲、<a id="a-8X"></a>或小千界、<a id="a-8Y"></a>或中千界、<a id="a-8Z"></a>或复三千大千世界，<a id="a-8a"></a>皆持种种天妙花鬘乃至灯明，<a id="a-8b"></a>尽其形寿供养恭敬、<a id="a-8c"></a>尊重赞叹。<a id="a-8d"></a>于意云何？<a id="a-8e"></a>是善男子、<a id="a-8f"></a>善女人等，<a id="a-8g"></a>由此因缘获福多不？<a id="a-8h"></a>”</p>
  <p id="a8i">天帝释言：<a id="a-8j"></a>“甚多，<a id="a-8k"></a>世尊！<a id="a-8l"></a>甚多，<a id="a-8m"></a>善逝！<a id="a-8n"></a>”</p>
  <p id="a8o">佛言：<a id="a-8p"></a>“憍尸迦，<a id="a-8q"></a>有善男子、<a id="a-8r"></a>善女人等书此般若波罗蜜多，<a id="a-8s"></a>众宝庄严受持读诵，<a id="a-8t"></a>复持种种上妙花鬘乃至灯明供养恭敬、<a id="a-8u"></a>尊重赞叹，<a id="a-8v"></a>是善男子、<a id="a-8w"></a>善女人等所获福聚，<a id="a-8x"></a>甚多于前无量无数。</p>
  <p id="a8y">“憍尸迦，<a id="a-8z"></a>置如是事，<a id="a-90"></a>假使三千大千世界诸有情类，<a id="a-91"></a>非前非后皆得人身，<a id="a-92"></a>此一一人为供养佛设利罗故，<a id="a-93"></a>于诸如来般涅槃后，<a id="a-94"></a>以妙七宝起窣堵波，<a id="a-95"></a>种种珍奇间杂严饰，<a id="a-96"></a>如是一一各满三千大千世界，<a id="a-97"></a>复持种种天妙花鬘乃至灯明，<a id="a-98"></a>尽其形寿供养恭敬、<a id="a-99"></a>尊重赞叹。<a id="a-9A"></a>于意云何？<a id="a-9B"></a>是诸有情由此因缘获福多不？<a id="a-9C"></a>”</p>
  <p id="a9D">天帝释言：<a id="a-9E"></a>“甚多，<a id="a-9F"></a>世尊！<a id="a-9G"></a>甚多，<a id="a-9H"></a>善逝！<a id="a-9I"></a>”</p>
  <p id="a9J">佛言：<a id="a-9K"></a>“憍尸迦，<a id="a-9L"></a>有善男子、<a id="a-9M"></a>善女人等，<a id="a-9N"></a>书此般若波罗蜜多，<a id="a-9O"></a>众宝庄严受持读诵，<a id="a-9P"></a>复持种种上妙花鬘乃至灯明供养恭敬、<a id="a-9Q"></a>尊重赞叹，<a id="a-9R"></a>是善男子、<a id="a-9S"></a>善女人等，<a id="a-9T"></a>所获功德甚多于前无量无数。<a id="a-9U"></a>”</p>
  <p id="a9V">时，<a id="a-9W"></a>天帝释便白佛言：<a id="a-9X"></a>“如是，<a id="a-9Y"></a>世尊。<a id="a-9Z"></a>如是，<a id="a-9a"></a>善逝。<a id="a-9b"></a>若善男子、<a id="a-9c"></a>善女人等，<a id="a-9d"></a>供养恭敬、<a id="a-9e"></a>尊重赞叹甚深般若波罗蜜多，<a id="a-9f"></a>当知则为供养恭敬、<a id="a-9g"></a>尊重赞叹过去、<a id="a-9h"></a>未来、<a id="a-9i"></a>现在诸佛一切智智。</p>
  <p id="a9j">“世尊，<a id="a-9k"></a>且置是事，<a id="a-9l"></a>假使十方各如殑伽沙数世界一切有情，<a id="a-9m"></a>非前非后皆得人身，<a id="a-9n"></a>此一一人为供养佛设利罗故，<a id="a-9o"></a>各于如来般涅槃后，<a id="a-9p"></a>以妙七宝起窣堵波，<a id="a-9q"></a>种种珍奇间杂严饰，<a id="a-9r"></a>如是一一各满十方殑伽沙数诸佛世界，<a id="a-9s"></a>复持种种天妙花鬘乃至灯明，<a id="a-9t"></a>或经一劫或一劫余，<a id="a-9u"></a>供养恭敬、<a id="a-9v"></a>尊重赞叹。<a id="a-9w"></a>是诸有情由此因缘所获福聚虽复无量，<a id="a-9x"></a>而复有余善男子等，<a id="a-9y"></a>书此般若波罗蜜多，<a id="a-9z"></a>众宝庄严受持读诵，<a id="a-A0"></a>复持种种上妙花鬘乃至灯明供养恭敬、<a id="a-A1"></a>尊重赞叹，<a id="a-A2"></a>所获功德甚多于前无量无数。<a id="a-A3"></a>”</p>
  <p id="aA4">尔时，<a id="a-A5"></a>佛告天帝释言：<a id="a-A6"></a>“如是，<a id="a-A7"></a>如是，<a id="a-A8"></a>如汝所说。<a id="a-A9"></a>憍尸迦，<a id="a-AA"></a>是善男子、<a id="a-AB"></a>善女人等供养般若波罗蜜多，<a id="a-AC"></a>功德善根无量无数不可称计、<a id="a-AD"></a>不可思议。<a id="a-AE"></a>所以者何？<a id="a-AF"></a>甚深般若波罗蜜多，<a id="a-AG"></a>能生如来、<a id="a-AH"></a>应、<a id="a-AI"></a>正等觉一切智智，<a id="a-AJ"></a>一切如来、<a id="a-AK"></a>应、<a id="a-AL"></a>正等觉一切智智，<a id="a-AM"></a>能生诸佛设利罗故。<a id="a-AN"></a>是故，<a id="a-AO"></a>憍尸迦，<a id="a-AP"></a>若善男子、<a id="a-AQ"></a>善女人等能书般若波罗蜜多，<a id="a-AR"></a>众宝庄严受持读诵，<a id="a-AS"></a>复持种种上妙花鬘乃至灯明供养恭敬、<a id="a-AT"></a>尊重赞叹，<a id="a-AU"></a>所获功德，<a id="a-AV"></a>于前所造诸窣堵波及供养福，<a id="a-AW"></a>百倍为胜，<a id="a-AX"></a>千倍为胜，<a id="a-AY"></a>乃至邬波尼杀昙倍亦复为胜。<a id="a-AZ"></a>”</p>
  <p data-pb></p>
  <h2 id="aAa">第五分神咒品第四</h2>
  <p id="aAb">尔时，<a id="a-Ac"></a>众中四万天子同声共白天帝释言：<a id="a-Ad"></a>“大仙，<a id="a-Ae"></a>于此甚深般若波罗蜜多，<a id="a-Af"></a>常应听闻、<a id="a-Ag"></a>受持读诵、<a id="a-Ah"></a>供养恭敬、<a id="a-Ai"></a>尊重赞叹。<a id="a-Aj"></a>所以者何？<a id="a-Ak"></a>若能于此甚深般若波罗蜜多，<a id="a-Al"></a>至心听闻、<a id="a-Am"></a>受持读诵、<a id="a-An"></a>供养恭敬、<a id="a-Ao"></a>尊重赞叹，<a id="a-Ap"></a>则令一切恶法损减，<a id="a-Aq"></a>善法增益。<a id="a-Ar"></a>”</p>
  <p id="aAs">尔时，<a id="a-At"></a>佛告天帝释言：<a id="a-Au"></a>“汝应于此甚深般若波罗蜜多，<a id="a-Av"></a>至心听闻、<a id="a-Aw"></a>受持读诵、<a id="a-Ax"></a>供养恭敬、<a id="a-Ay"></a>尊重赞叹。<a id="a-Az"></a>所以者何？<a id="a-B0"></a>若阿素洛及恶朋党起如是念：<a id="a-B1"></a>‘我等当与三十三天共兴战诤。<a id="a-B2"></a>’尔时，<a id="a-B3"></a>汝等应各至诚诵念如是甚深般若波罗蜜多，<a id="a-B4"></a>供养恭敬、<a id="a-B5"></a>尊重赞叹。<a id="a-B6"></a>时，<a id="a-B7"></a>阿素洛及彼朋党所起恶心自然息灭。<a id="a-B8"></a>”</p>
  <p id="aB9">时，<a id="a-BA"></a>天帝释便白佛言：<a id="a-BB"></a>“若如是者，<a id="a-BC"></a>甚深般若波罗蜜多是大神咒、<a id="a-BD"></a>是大明咒、<a id="a-BE"></a>是无上咒、<a id="a-BF"></a>是无等等咒。<a id="a-BG"></a>”</p>
  <p id="aBH">尔时，<a id="a-BI"></a>佛告天帝释言：<a id="a-BJ"></a>“如是，<a id="a-BK"></a>如是，<a id="a-BL"></a>如汝所说。<a id="a-BM"></a>何以故？<a id="a-BN"></a>憍尸迦，<a id="a-BO"></a>三世诸佛皆依如是甚深般若波罗蜜多大神咒王，<a id="a-BP"></a>证得无上正等菩提，<a id="a-BQ"></a>为诸有情说微妙法。<a id="a-BR"></a>憍尸迦，<a id="a-BS"></a>依深般若波罗蜜多，<a id="a-BT"></a>世间便有十善业道、<a id="a-BU"></a>若四静虑、<a id="a-BV"></a>若四无量、<a id="a-BW"></a>若四无色定、<a id="a-BX"></a>若五神通，<a id="a-BY"></a>若余无量无边佛法皆得出现。<a id="a-BZ"></a>憍尸迦，<a id="a-Ba"></a>依深般若波罗蜜多大神咒王，<a id="a-Bb"></a>世间便有菩萨出现；<a id="a-Bc"></a>依菩萨故，<a id="a-Bd"></a>世间便有十善业道、<a id="a-Be"></a>若四静虑、<a id="a-Bf"></a>若四无量、<a id="a-Bg"></a>若四无色定、<a id="a-Bh"></a>若五神通，<a id="a-Bi"></a>若余无量无边佛法皆得出现。</p>
  <p id="aBj">“憍尸迦，<a id="a-Bk"></a>若诸如来、<a id="a-Bl"></a>应、<a id="a-Bm"></a>正等觉不出世时，<a id="a-Bn"></a>唯有菩萨，<a id="a-Bo"></a>由先所闻甚深般若波罗蜜多增上势力，<a id="a-Bp"></a>为诸有情方便施设十善业道、<a id="a-Bq"></a>四静虑等令勤修学。<a id="a-Br"></a>憍尸迦，<a id="a-Bs"></a>譬如夜分，<a id="a-Bt"></a>因满月轮光明照触，<a id="a-Bu"></a>星宿、<a id="a-Bv"></a>药等随其势力皆得增盛；<a id="a-Bw"></a>如是如来、<a id="a-Bx"></a>应、<a id="a-By"></a>正等觉前已灭度，<a id="a-Bz"></a>正法隐没后未出时，<a id="a-C0"></a>世间所有善行、<a id="a-C1"></a>正行，<a id="a-C2"></a>一切皆依菩萨出现。<a id="a-C3"></a>菩萨所有方便善巧，<a id="a-C4"></a>皆依般若波罗蜜多而得成办，<a id="a-C5"></a>是故般若波罗蜜多是诸殊胜善法根本。</p>
  <p id="aC6">“复次，<a id="a-C7"></a>憍尸迦，<a id="a-C8"></a>若善男子、<a id="a-C9"></a>善女人等能于般若波罗蜜多，<a id="a-CA"></a>至心听闻、<a id="a-CB"></a>受持读诵，<a id="a-CC"></a>当得现世种种饶益，<a id="a-CD"></a>谓诸毒药、<a id="a-CE"></a>水火、<a id="a-CF"></a>刀兵、<a id="a-CG"></a>灾横、<a id="a-CH"></a>疾疫皆不能害。<a id="a-CI"></a>若遭官事怨贼逼迫，<a id="a-CJ"></a>至心诵念甚深般若波罗蜜多，<a id="a-CK"></a>若至其所终不为彼谴罚加害，<a id="a-CL"></a>欲求其短皆不能得。<a id="a-CM"></a>何以故？<a id="a-CN"></a>憍尸迦，<a id="a-CO"></a>甚深般若波罗蜜多，<a id="a-CP"></a>威神势力法令尔故。<a id="a-CQ"></a>憍尸迦，<a id="a-CR"></a>是善男子、<a id="a-CS"></a>善女人等，<a id="a-CT"></a>若有欲至国王、<a id="a-CU"></a>王子、<a id="a-CV"></a>大臣等处，<a id="a-CW"></a>至心诵念甚深般若波罗蜜多，<a id="a-CX"></a>定为王等欢喜问讯、<a id="a-CY"></a>供养恭敬、<a id="a-CZ"></a>尊重赞叹。<a id="a-Ca"></a>何以故？<a id="a-Cb"></a>憍尸迦，<a id="a-Cc"></a>甚深般若波罗蜜多，<a id="a-Cd"></a>常于有情引发种种慈悲事故，<a id="a-Ce"></a>由此因缘，<a id="a-Cf"></a>诸求短者种种方便皆不能得。<a id="a-Cg"></a>”</p>
  <p id="aCh">时，<a id="a-Ci"></a>有众多外道梵志欲求佛过来诣佛所。<a id="a-Cj"></a>时，<a id="a-Ck"></a>天帝释见已念言：<a id="a-Cl"></a>“今此众多外道梵志，<a id="a-Cm"></a>来趣法会伺求佛短，<a id="a-Cn"></a>将非般若留难事耶？<a id="a-Co"></a>我当诵念从佛所受甚深般若波罗蜜多，<a id="a-Cp"></a>令彼邪徒复道而去。<a id="a-Cq"></a>”念已便诵甚深般若波罗蜜多，<a id="a-Cr"></a>于是众多外道梵志遥申敬礼，<a id="a-Cs"></a>右绕世尊复道而去。</p>
  <p id="aCt">时，<a id="a-Cu"></a>舍利子见已念言：<a id="a-Cv"></a>“彼有何缘适来还去？<a id="a-Cw"></a>”</p>
  <p id="aCx">佛知其意，<a id="a-Cy"></a>告舍利子：<a id="a-Cz"></a>“彼诸外道来求我失，<a id="a-D0"></a>由天帝释诵念般若波罗蜜多令彼还去。<a id="a-D1"></a>舍利子，<a id="a-D2"></a>我都不见彼诸外道有少白法，<a id="a-D3"></a>唯怀恶心为求我过来至我所。<a id="a-D4"></a>舍利子，<a id="a-D5"></a>我都不见一切世间有诸天魔及外道等有情之类，<a id="a-D6"></a>说般若时怀勃恶心来求其便，<a id="a-D7"></a>般若威力无能坏故。<a id="a-D8"></a>”</p>
  <p id="aD9">尔时，<a id="a-DA"></a>恶魔窃作是念：<a id="a-DB"></a>“今佛四众恭敬围绕，<a id="a-DC"></a>欲、<a id="a-DD"></a>色界天皆来集会，<a id="a-DE"></a>宣说般若波罗蜜多。<a id="a-DF"></a>此中必有诸大菩萨，<a id="a-DG"></a>亲于佛前受菩提记，<a id="a-DH"></a>当得无上正等菩提，<a id="a-DI"></a>转妙法轮空我境界，<a id="a-DJ"></a>我当往至破坏其朋。<a id="a-DK"></a>”作是念已，<a id="a-DL"></a>化作四军奋威勇锐来诣佛所。</p>
  <p id="aDM">时，<a id="a-DN"></a>天帝释见已念言：<a id="a-DO"></a>“将非恶魔化作斯事，<a id="a-DP"></a>欲来恼佛并与般若波罗蜜多而作留难。<a id="a-DQ"></a>何以故？<a id="a-DR"></a>如是四军严饰殊丽，<a id="a-DS"></a>诸王军众皆不能及，<a id="a-DT"></a>定是恶魔之所化作。<a id="a-DU"></a>恶魔长夜伺求佛短，<a id="a-DV"></a>坏诸有情所修善业，<a id="a-DW"></a>我当诵念从佛所受甚深般若波罗蜜多，<a id="a-DX"></a>令彼恶魔复道而去。<a id="a-DY"></a>”</p>
  <p id="aDZ">时，<a id="a-Da"></a>天帝释念已便诵甚深般若波罗蜜多，<a id="a-Db"></a>于是恶魔渐退而去，<a id="a-Dc"></a>甚深般若波罗蜜多大神咒王威力逼故。</p>
  <p id="aDd">时，<a id="a-De"></a>有无量三十三天俱时化作天妙香华，<a id="a-Df"></a>踊身空中而散佛上，<a id="a-Dg"></a>合掌恭敬同白佛言：<a id="a-Dh"></a>“愿此般若波罗蜜多在赡部洲人中久住，<a id="a-Di"></a>乃至般若波罗蜜多在赡部洲人间流布。<a id="a-Dj"></a>当知是处佛、<a id="a-Dk"></a>法、<a id="a-Dl"></a>僧宝常不灭没，<a id="a-Dm"></a>饶益世间令获殊胜利益安乐。<a id="a-Dn"></a>”</p>
  <p id="aDo">时，<a id="a-Dp"></a>彼诸天复各化作天妙香华而散佛上，<a id="a-Dq"></a>重白佛言：<a id="a-Dr"></a>“若诸有情修行般若波罗蜜多，<a id="a-Ds"></a>一切恶魔及彼眷属伺求其短不能得便。<a id="a-Dt"></a>”</p>
  <p id="aDu">时，<a id="a-Dv"></a>天帝释便白佛言：<a id="a-Dw"></a>“若诸有情但闻般若波罗蜜多功德名字，<a id="a-Dx"></a>当知如是诸有情类，<a id="a-Dy"></a>已曾供养无量诸佛，<a id="a-Dz"></a>于诸佛所发弘誓愿，<a id="a-E0"></a>多集善根能成是事，<a id="a-E1"></a>非从少小善根中来，<a id="a-E2"></a>况能听闻、<a id="a-E3"></a>受持读诵、<a id="a-E4"></a>精勤修学、<a id="a-E5"></a>如理思惟，<a id="a-E6"></a>转为有情书写解说，<a id="a-E7"></a>供养恭敬、<a id="a-E8"></a>尊重赞叹！<a id="a-E9"></a>所以者何？<a id="a-EA"></a>欲求诸佛一切智智，<a id="a-EB"></a>应于般若波罗蜜多理趣中求，<a id="a-EC"></a>如有情类欲求大宝，<a id="a-ED"></a>应于大海方便勤求。<a id="a-EE"></a>”</p>
  <p id="aEF">尔时，<a id="a-EG"></a>佛告天帝释言：<a id="a-EH"></a>“如是，<a id="a-EI"></a>如是，<a id="a-EJ"></a>如汝所说，<a id="a-EK"></a>诸佛所得一切智智，<a id="a-EL"></a>皆依般若波罗蜜多而得成办。<a id="a-EM"></a>”</p>
  <p id="aEN">尔时，<a id="a-EO"></a>庆喜便白佛言：<a id="a-EP"></a>“如来何缘不赞布施乃至静虑波罗蜜多，<a id="a-EQ"></a>唯赞般若波罗蜜多？<a id="a-ER"></a>”</p>
  <p id="aES">佛告庆喜：<a id="a-ET"></a>“由此般若波罗蜜多能与前五波罗蜜多为尊为导，<a id="a-EU"></a>故我偏赞。</p>
  <p id="aEV">“复次，<a id="a-EW"></a>庆喜，<a id="a-EX"></a>于意云何？<a id="a-EY"></a>若不回向一切智智，<a id="a-EZ"></a>而修布施乃至般若，<a id="a-Ea"></a>此可名为真修布施乃至般若波罗蜜多不？<a id="a-Eb"></a>”</p>
  <p id="aEc">庆喜对曰：<a id="a-Ed"></a>“不也，<a id="a-Ee"></a>世尊。<a id="a-Ef"></a>”</p>
  <p id="aEg">佛告庆喜：<a id="a-Eh"></a>“于意云何？<a id="a-Ei"></a>若离般若波罗蜜多为能真回向一切智智不？<a id="a-Ej"></a>”</p>
  <p id="aEk">庆喜对曰：<a id="a-El"></a>“不也，<a id="a-Em"></a>世尊。<a id="a-En"></a>”</p>
  <p id="aEo">佛告庆喜：<a id="a-Ep"></a>“由此因缘，<a id="a-Eq"></a>我说般若波罗蜜多能与前五波罗蜜多为尊为导，<a id="a-Er"></a>故我偏赞。</p>
  <p id="aEs">“庆喜当知，<a id="a-Et"></a>譬如大地以种散中，<a id="a-Eu"></a>众缘和合便得生长，<a id="a-Ev"></a>应知大地与种生长，<a id="a-Ew"></a>为所依止、<a id="a-Ex"></a>为能建立；<a id="a-Ey"></a>如是般若波罗蜜多及所回向一切智智，<a id="a-Ez"></a>与布施等波罗蜜多，<a id="a-F0"></a>为所依止、<a id="a-F1"></a>为能建立，<a id="a-F2"></a>令得生长故，<a id="a-F3"></a>说般若波罗蜜多能与前五波罗蜜多为尊为导，<a id="a-F4"></a>故我偏赞。<a id="a-F5"></a>庆喜当知，<a id="a-F6"></a>甚深般若波罗蜜多亦能摄受一切智智，<a id="a-F7"></a>故偏赞说。<a id="a-F8"></a>”</p>
  <p id="aF9">时，<a id="a-FA"></a>天帝释便白佛言：<a id="a-FB"></a>“今者如来、<a id="a-FC"></a>应、<a id="a-FD"></a>正等觉，<a id="a-FE"></a>于深般若波罗蜜多功德胜利说犹未尽。<a id="a-FF"></a>何以故？<a id="a-FG"></a>我从世尊所受般若波罗蜜多功德胜利甚深、<a id="a-FH"></a>甚广、<a id="a-FI"></a>量无边际。<a id="a-FJ"></a>善男子等于深般若波罗蜜多，<a id="a-FK"></a>至心听闻、<a id="a-FL"></a>受持读诵、<a id="a-FM"></a>精勤修学、<a id="a-FN"></a>如理思惟，<a id="a-FO"></a>复转为他书写解说，<a id="a-FP"></a>或持种种上妙花鬘乃至灯明而为供养，<a id="a-FQ"></a>所获功德亦无边际。<a id="a-FR"></a>”</p>
  <p id="aFS">尔时，<a id="a-FT"></a>佛告天帝释言：<a id="a-FU"></a>“我不说此甚深般若波罗蜜多但有前说功德胜利，<a id="a-FV"></a>甚深般若波罗蜜多具足无边功德胜利，<a id="a-FW"></a>分别演说不可尽故。<a id="a-FX"></a>我亦不说于深般若波罗蜜多至心听闻乃至供养，<a id="a-FY"></a>善男子等但有如前所说功德，<a id="a-FZ"></a>彼所获福无边际故。<a id="a-Fa"></a>”</p>
  <p id="aFb">时，<a id="a-Fc"></a>天帝释即白佛言：<a id="a-Fd"></a>“我等诸天常随守护是善男子、<a id="a-Fe"></a>善女人等，<a id="a-Ff"></a>不令一切人非人等种种恶缘之所损害。<a id="a-Fg"></a>”</p>
  <p id="aFh">尔时，<a id="a-Fi"></a>佛告天帝释言：<a id="a-Fj"></a>“若善男子、<a id="a-Fk"></a>善女人等，<a id="a-Fl"></a>受持读诵甚深般若波罗蜜多，<a id="a-Fm"></a>及广为他宣说开示。<a id="a-Fn"></a>时，<a id="a-Fo"></a>有无量百千天子，<a id="a-Fp"></a>为听法故皆来集会，<a id="a-Fq"></a>欢喜踊跃敬受如是甚深般若波罗蜜多。<a id="a-Fr"></a>是诸天子以天威力，<a id="a-Fs"></a>令说法师增益辩才宣扬无尽，<a id="a-Ft"></a>不乐说者令其乐说，<a id="a-Fu"></a>身心疲极令得康强。<a id="a-Fv"></a>憍尸迦，<a id="a-Fw"></a>是善男子、<a id="a-Fx"></a>善女人等，<a id="a-Fy"></a>受持读诵甚深般若波罗蜜多，<a id="a-Fz"></a>及广为他宣说开示，<a id="a-G0"></a>得如是等现法胜利。</p>
  <p id="aG1">“复次，<a id="a-G2"></a>憍尸迦，<a id="a-G3"></a>若善男子、<a id="a-G4"></a>善女人等，<a id="a-G5"></a>于四众中宣说如是甚深般若波罗蜜多，<a id="a-G6"></a>心无怯怖，<a id="a-G7"></a>不为一切论难所伏。<a id="a-G8"></a>所以者何？<a id="a-G9"></a>彼由如是甚深般若波罗蜜多大神咒王所护持故，<a id="a-GA"></a>彼住法空都不见有能难、<a id="a-GB"></a>所难及所说故，<a id="a-GC"></a>亦不见有于深般若波罗蜜多能求短故，<a id="a-GD"></a>亦复不见甚深般若波罗蜜多有过失故。<a id="a-GE"></a>憍尸迦，<a id="a-GF"></a>是善男子、<a id="a-GG"></a>善女人等，<a id="a-GH"></a>为众宣说甚深般若波罗蜜多，<a id="a-GI"></a>得如是等现法胜利。</p>
  <p id="aGJ">“复次，<a id="a-GK"></a>憍尸迦，<a id="a-GL"></a>若善男子、<a id="a-GM"></a>善女人等于深般若波罗蜜多，<a id="a-GN"></a>至心听闻、<a id="a-GO"></a>受持读诵、<a id="a-GP"></a>精勤修学、<a id="a-GQ"></a>如理思惟，<a id="a-GR"></a>及广为他书写解说，<a id="a-GS"></a>是善男子、<a id="a-GT"></a>善女人等，<a id="a-GU"></a>心不沉没亦不忧悔、<a id="a-GV"></a>不恐、<a id="a-GW"></a>不怖。<a id="a-GX"></a>所以者何？<a id="a-GY"></a>是善男子、<a id="a-GZ"></a>善女人等，<a id="a-Ga"></a>不见有法可令沉没、<a id="a-Gb"></a>忧悔、<a id="a-Gc"></a>恐怖，<a id="a-Gd"></a>于诸法中无所执著。<a id="a-Ge"></a>憍尸迦，<a id="a-Gf"></a>是善男子、<a id="a-Gg"></a>善女人等，<a id="a-Gh"></a>由于般若波罗蜜多至心听闻乃至解说，<a id="a-Gi"></a>得如是等现法胜利。</p>
  <p id="aGj">“复次，<a id="a-Gk"></a>憍尸迦，<a id="a-Gl"></a>若善男子、<a id="a-Gm"></a>善女人等能于般若波罗蜜多，<a id="a-Gn"></a>至心听闻、<a id="a-Go"></a>受持读诵、<a id="a-Gp"></a>精勤修学、<a id="a-Gq"></a>如理思惟，<a id="a-Gr"></a>亦转为他书写解说，<a id="a-Gs"></a>复持种种上妙花鬘乃至灯明而为供养，<a id="a-Gt"></a>是善男子、<a id="a-Gu"></a>善女人等，<a id="a-Gv"></a>恒为父母、<a id="a-Gw"></a>师长、<a id="a-Gx"></a>亲友、<a id="a-Gy"></a>国王、<a id="a-Gz"></a>大臣及诸沙门、<a id="a-H0"></a>婆罗门等之所敬爱，<a id="a-H1"></a>亦为十方诸佛、<a id="a-H2"></a>菩萨、<a id="a-H3"></a>声闻、<a id="a-H4"></a>独觉之所护念，<a id="a-H5"></a>复为世间诸天、<a id="a-H6"></a>魔、<a id="a-H7"></a>梵、<a id="a-H8"></a>人及非人之所守卫，<a id="a-H9"></a>一切灾横皆自消灭，<a id="a-HA"></a>外道异论皆不能伏。<a id="a-HB"></a>憍尸迦，<a id="a-HC"></a>是善男子、<a id="a-HD"></a>善女人等，<a id="a-HE"></a>由于般若波罗蜜多至心听闻乃至供养，<a id="a-HF"></a>得如是等现法胜利。</p>
  <p id="aHG">“复次，<a id="a-HH"></a>憍尸迦，<a id="a-HI"></a>若善男子、<a id="a-HJ"></a>善女人等，<a id="a-HK"></a>书写如是甚深般若波罗蜜多，<a id="a-HL"></a>种种庄严置清净处，<a id="a-HM"></a>供养恭敬、<a id="a-HN"></a>尊重赞叹。<a id="a-HO"></a>时，<a id="a-HP"></a>此三千大千国土及余十方无边世界，<a id="a-HQ"></a>所有四大王众天乃至广果天已发无上菩提心者，<a id="a-HR"></a>常来此处观礼读诵，<a id="a-HS"></a>供养恭敬、<a id="a-HT"></a>尊重赞叹，<a id="a-HU"></a>右绕礼拜合掌而去。<a id="a-HV"></a>诸净居天亦常来此观礼读诵，<a id="a-HW"></a>供养恭敬、<a id="a-HX"></a>尊重赞叹，<a id="a-HY"></a>右绕礼拜合掌而去。<a id="a-HZ"></a>有大威德诸龙、<a id="a-Ha"></a>药叉，<a id="a-Hb"></a>广说乃至人非人等，<a id="a-Hc"></a>亦常来此观礼读诵，<a id="a-Hd"></a>供养恭敬、<a id="a-He"></a>尊重赞叹，<a id="a-Hf"></a>右绕礼拜合掌而去。</p>
  <p id="aHg">“憍尸迦，<a id="a-Hh"></a>是善男子、<a id="a-Hi"></a>善女人等应作是念：<a id="a-Hj"></a>‘今此三千大千国土及余十方无边世界一切天、<a id="a-Hk"></a>龙，<a id="a-Hl"></a>广说乃至人非人等，<a id="a-Hm"></a>常来至此观礼读诵我所书写甚深般若波罗蜜多，<a id="a-Hn"></a>供养恭敬、<a id="a-Ho"></a>尊重赞叹，<a id="a-Hp"></a>右绕礼拜合掌而去，<a id="a-Hq"></a>此我则为已设法施。<a id="a-Hr"></a>’作是念已，<a id="a-Hs"></a>欢喜踊跃，<a id="a-Ht"></a>令所获福倍复增长。<a id="a-Hu"></a>憍尸迦，<a id="a-Hv"></a>是善男子、<a id="a-Hw"></a>善女人等，<a id="a-Hx"></a>由无边界天、<a id="a-Hy"></a>龙、<a id="a-Hz"></a>药叉、<a id="a-I0"></a>阿素洛等常随拥护，<a id="a-I1"></a>所住之处人非人等不能损害，<a id="a-I2"></a>唯除宿世定恶业因现在应熟，<a id="a-I3"></a>或转重恶现世轻受。</p>
  <p id="aI4">“憍尸迦，<a id="a-I5"></a>是善男子、<a id="a-I6"></a>善女人等，<a id="a-I7"></a>由深般若波罗蜜多大威神力，<a id="a-I8"></a>获如是等现法胜利。<a id="a-I9"></a>”</p>
  <p id="aIA">时，<a id="a-IB"></a>天帝释便白佛言：<a id="a-IC"></a>“是善男子、<a id="a-ID"></a>善女人等，<a id="a-IE"></a>以何验知有此三千大千国土及余十方无边世界天、<a id="a-IF"></a>龙、<a id="a-IG"></a>药叉、<a id="a-IH"></a>阿素洛等，<a id="a-II"></a>来至其处观礼读诵彼所书持甚深般若波罗蜜多，<a id="a-IJ"></a>供养恭敬、<a id="a-IK"></a>尊重赞叹，<a id="a-IL"></a>合掌右绕欢喜护念？<a id="a-IM"></a>”</p>
  <p id="aIN">尔时，<a id="a-IO"></a>佛告天帝释言：<a id="a-IP"></a>“是善男子、<a id="a-IQ"></a>善女人等，<a id="a-IR"></a>若见如是甚深般若波罗蜜多所在之处有妙光明，<a id="a-IS"></a>或闻其处异香氛郁，<a id="a-IT"></a>或复闻有微细乐音，<a id="a-IU"></a>当知尔时有大神力威德炽盛诸天龙等，<a id="a-IV"></a>来至其处观礼读诵彼所书持甚深般若波罗蜜多，<a id="a-IW"></a>供养恭敬、<a id="a-IX"></a>尊重赞叹，<a id="a-IY"></a>合掌右绕欢喜护念。</p>
  <p id="aIZ">“复次，<a id="a-Ia"></a>憍尸迦，<a id="a-Ib"></a>是善男子、<a id="a-Ic"></a>善女人等，<a id="a-Id"></a>修鲜净行严丽其处，<a id="a-Ie"></a>至心供养甚深般若波罗蜜多，<a id="a-If"></a>当知尔时有大神力威德炽盛诸天龙等来至其处，<a id="a-Ig"></a>观礼读诵彼所书持甚深般若波罗蜜多，<a id="a-Ih"></a>供养恭敬、<a id="a-Ii"></a>尊重赞叹，<a id="a-Ij"></a>合掌右绕欢喜护念。<a id="a-Ik"></a>憍尸迦，<a id="a-Il"></a>随有如是具大神力威德炽盛诸天龙等来至其处，<a id="a-Im"></a>此中所有恶鬼、<a id="a-In"></a>邪神惊怖退散无敢住者。<a id="a-Io"></a>由此因缘，<a id="a-Ip"></a>是善男子、<a id="a-Iq"></a>善女人等，<a id="a-Ir"></a>心便广大起净胜解，<a id="a-Is"></a>所修善业倍复增明，<a id="a-It"></a>诸有所为皆无障礙。<a id="a-Iu"></a>以是故，<a id="a-Iv"></a>憍尸迦，<a id="a-Iw"></a>甚深般若波罗蜜多随所在处，<a id="a-Ix"></a>应当周匝除去粪秽，<a id="a-Iy"></a>扫拭涂治香水散洒，<a id="a-Iz"></a>敷设宝座而安置之，<a id="a-J0"></a>烧香散华而为供养。</p>
  <p id="aJ1">“复次，<a id="a-J2"></a>憍尸迦，<a id="a-J3"></a>是善男子、<a id="a-J4"></a>善女人等，<a id="a-J5"></a>若能如是供养恭敬、<a id="a-J6"></a>尊重赞叹甚深般若波罗蜜多，<a id="a-J7"></a>决定当得身心无倦、<a id="a-J8"></a>身心安乐、<a id="a-J9"></a>身心调柔、<a id="a-JA"></a>身心轻利。<a id="a-JB"></a>系心般若波罗蜜多，<a id="a-JC"></a>夜寝息时无诸恶梦，<a id="a-JD"></a>唯得善梦，<a id="a-JE"></a>谓见如来、<a id="a-JF"></a>应、<a id="a-JG"></a>正等觉身真金色相好庄严，<a id="a-JH"></a>放大光明普照一切，<a id="a-JI"></a>声闻、<a id="a-JJ"></a>菩萨恭敬围绕，<a id="a-JK"></a>身处众中闻佛为说布施等六波罗蜜多及余善根相应法义；<a id="a-JL"></a>或于梦中见菩提树，<a id="a-JM"></a>其量高广众宝庄严，<a id="a-JN"></a>有大菩萨往诣树下，<a id="a-JO"></a>结跏趺坐证得无上正等菩提，<a id="a-JP"></a>转妙法轮度有情众；<a id="a-JQ"></a>或于梦中见有无量无数菩萨论义决择种种法义；<a id="a-JR"></a>或于梦中见有无量无数菩萨修行六种波罗蜜多，<a id="a-JS"></a>成熟有情，<a id="a-JT"></a>严净佛土，<a id="a-JU"></a>回向摄受一切智智；<a id="a-JV"></a>或于梦中见十方界各有无量那庾多佛，<a id="a-JW"></a>亦闻其声，<a id="a-JX"></a>谓某世界有某如来、<a id="a-JY"></a>应、<a id="a-JZ"></a>正等觉若干百千声闻、<a id="a-Ja"></a>菩萨恭敬围绕说如是法；<a id="a-Jb"></a>或于梦中见十方界各有无量那庾多佛入般涅槃，<a id="a-Jc"></a>彼一一佛般涅槃后，<a id="a-Jd"></a>各有施主为供养佛设利罗故，<a id="a-Je"></a>以妙七宝各起无量大窣堵波，<a id="a-Jf"></a>复于一一窣堵波所，<a id="a-Jg"></a>各持无量上妙花鬘乃至灯明，<a id="a-Jh"></a>经无量劫供养恭敬、<a id="a-Ji"></a>尊重赞叹。</p>
  <p id="aJj">“憍尸迦，<a id="a-Jk"></a>是善男子、<a id="a-Jl"></a>善女人等见如是类诸善梦相，<a id="a-Jm"></a>若睡若觉身心安乐。<a id="a-Jn"></a>诸天神等益其精气，<a id="a-Jo"></a>令彼自觉身体轻便，<a id="a-Jp"></a>由此因缘，<a id="a-Jq"></a>不多贪著饮食、<a id="a-Jr"></a>医药、<a id="a-Js"></a>衣服、<a id="a-Jt"></a>卧具，<a id="a-Ju"></a>于四供养其心轻微，<a id="a-Jv"></a>如瑜伽师入胜妙定，<a id="a-Jw"></a>由彼定力滋润身心，<a id="a-Jx"></a>从定出已虽遇美膳而心轻微，<a id="a-Jy"></a>此亦如是。<a id="a-Jz"></a>何以故？<a id="a-K0"></a>憍尸迦，<a id="a-K1"></a>是善男子、<a id="a-K2"></a>善女人等，<a id="a-K3"></a>由此三千大千国土及余十方无边世界诸佛、<a id="a-K4"></a>菩萨、<a id="a-K5"></a>独觉、<a id="a-K6"></a>声闻、<a id="a-K7"></a>天、<a id="a-K8"></a>龙、<a id="a-K9"></a>药叉、<a id="a-KA"></a>阿素洛等慈悲护念，<a id="a-KB"></a>以妙精气冥澍身心，<a id="a-KC"></a>令其志勇体充盛故。</p>
  <p id="aKD">“憍尸迦，<a id="a-KE"></a>若善男子、<a id="a-KF"></a>善女人等，<a id="a-KG"></a>欲得如是现法胜利，<a id="a-KH"></a>于深般若波罗蜜多，<a id="a-KI"></a>应常听闻、<a id="a-KJ"></a>受持读诵、<a id="a-KK"></a>精勤修学、<a id="a-KL"></a>如理思惟，<a id="a-KM"></a>广为有情宣说开示。<a id="a-KN"></a>憍尸迦，<a id="a-KO"></a>若善男子、<a id="a-KP"></a>善女人等，<a id="a-KQ"></a>虽于般若波罗蜜多，<a id="a-KR"></a>不能听闻、<a id="a-KS"></a>受持读诵、<a id="a-KT"></a>精勤修学、<a id="a-KU"></a>如理思惟，<a id="a-KV"></a>广为有情宣说开示，<a id="a-KW"></a>而为正法久住世间，<a id="a-KX"></a>利乐有情不灭没故，<a id="a-KY"></a>书写如是甚深般若波罗蜜多，<a id="a-KZ"></a>众宝严饰，<a id="a-Ka"></a>复持无量上妙花鬘乃至灯明供养恭敬、<a id="a-Kb"></a>尊重赞叹，<a id="a-Kc"></a>亦得如前所说胜利。</p>
 </body>
</html>