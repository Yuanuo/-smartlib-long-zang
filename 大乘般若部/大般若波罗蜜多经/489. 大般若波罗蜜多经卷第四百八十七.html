<!doctype html>
<html id="z3IBT3V7s" data-ver="1135">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百八十七</h1>
  <h2 id="a2">第三分善现品第三之六</h2>
  <p id="a3">“复次，<a id="a-4"></a>舍利子，<a id="a-5"></a>诸菩萨摩诃萨修行精进波罗蜜多时，<a id="a-6"></a>以一切智智相应作意，<a id="a-7"></a>而修精进波罗蜜多，<a id="a-8"></a>不杂声闻、<a id="a-9"></a>独觉作意，<a id="a-A"></a>持此善根，<a id="a-B"></a>以无所得而为方便，<a id="a-C"></a>与诸有情平等共有回向无上正等菩提。<a id="a-D"></a>修精进时，<a id="a-E"></a>能勤修学难行施行，<a id="a-F"></a>是为布施波罗蜜多大功德铠；<a id="a-G"></a>修精进时，<a id="a-H"></a>勤护净戒终无毁犯，<a id="a-I"></a>是为净戒波罗蜜多大功德铠；<a id="a-J"></a>修精进时，<a id="a-K"></a>能勤修学难行忍行，<a id="a-L"></a>是为安忍波罗蜜多大功德铠；<a id="a-M"></a>修精进时，<a id="a-N"></a>能勤修学有益苦行，<a id="a-O"></a>是为精进波罗蜜多大功德铠；<a id="a-P"></a>修精进时，<a id="a-Q"></a>能勤修学静虑等至，<a id="a-R"></a>是为静虑波罗蜜多大功德铠；<a id="a-S"></a>修精进时，<a id="a-T"></a>能勤修学无取著慧，<a id="a-U"></a>是为般若波罗蜜多大功德铠。<a id="a-V"></a>舍利子，<a id="a-W"></a>如是菩萨摩诃萨修行精进波罗蜜多时，<a id="a-X"></a>具被六种波罗蜜多大功德铠。<a id="a-Y"></a>若菩萨摩诃萨以一切智智相应作意，<a id="a-Z"></a>修行精进波罗蜜多时，<a id="a-a"></a>于六波罗蜜多相无取无得，<a id="a-b"></a>当知是菩萨摩诃萨被大功德铠。</p>
  <p id="ac">“复次，<a id="a-d"></a>舍利子，<a id="a-e"></a>诸菩萨摩诃萨修行静虑波罗蜜多时，<a id="a-f"></a>以一切智智相应作意，<a id="a-g"></a>而修静虑波罗蜜多，<a id="a-h"></a>不杂声闻、<a id="a-i"></a>独觉作意，<a id="a-j"></a>持此善根，<a id="a-k"></a>以无所得而为方便，<a id="a-l"></a>与诸有情平等共有回向无上正等菩提。<a id="a-m"></a>修静虑时，<a id="a-n"></a>静心行施，<a id="a-o"></a>乱心、<a id="a-p"></a>悭吝不复现前，<a id="a-q"></a>是为布施波罗蜜多大功德铠；<a id="a-r"></a>修静虑时，<a id="a-s"></a>定心护戒，<a id="a-t"></a>令诸恶戒不复现前，<a id="a-u"></a>是为净戒波罗蜜多大功德铠；<a id="a-v"></a>修静虑时，<a id="a-w"></a>住慈悲定而修安忍，<a id="a-x"></a>不恼有情，<a id="a-y"></a>是为安忍波罗蜜多大功德铠；<a id="a-z"></a>修静虑时，<a id="a-10"></a>安住静定，<a id="a-11"></a>勤修功德，<a id="a-12"></a>离诸懈怠，<a id="a-13"></a>是为精进波罗蜜多大功德铠；<a id="a-14"></a>修静虑时，<a id="a-15"></a>依静虑等，<a id="a-16"></a>引发胜定，<a id="a-17"></a>离扰乱心，<a id="a-18"></a>是为静虑波罗蜜多大功德铠；<a id="a-19"></a>修静虑时，<a id="a-1A"></a>依静虑等，<a id="a-1B"></a>引发胜慧，<a id="a-1C"></a>离恶慧心，<a id="a-1D"></a>是为般若波罗蜜多大功德铠。<a id="a-1E"></a>舍利子，<a id="a-1F"></a>如是菩萨摩诃萨修行静虑波罗蜜多时，<a id="a-1G"></a>具被六种波罗蜜多大功德铠。<a id="a-1H"></a>若菩萨摩诃萨以一切智智相应作意，<a id="a-1I"></a>修行静虑波罗蜜多时，<a id="a-1J"></a>于六波罗蜜多相无取无得，<a id="a-1K"></a>当知是菩萨摩诃萨被大功德铠。</p>
  <p id="a1L">“复次，<a id="a-1M"></a>舍利子，<a id="a-1N"></a>诸菩萨摩诃萨修行般若波罗蜜多时，<a id="a-1O"></a>以一切智智相应作意，<a id="a-1P"></a>而修般若波罗蜜多，<a id="a-1Q"></a>不杂声闻、<a id="a-1R"></a>独觉作意，<a id="a-1S"></a>持此善根，<a id="a-1T"></a>以无所得而为方便，<a id="a-1U"></a>与诸有情平等共有回向无上正等菩提。<a id="a-1V"></a>修般若时，<a id="a-1W"></a>虽施一切，<a id="a-1X"></a>而能不见施者等三，<a id="a-1Y"></a>是为布施波罗蜜多大功德铠；<a id="a-1Z"></a>修般若时，<a id="a-1a"></a>虽护净戒，<a id="a-1b"></a>而能不见持犯差别，<a id="a-1c"></a>是为净戒波罗蜜多大功德铠；<a id="a-1d"></a>修般若时，<a id="a-1e"></a>依胜空慧而修安忍，<a id="a-1f"></a>不见能忍、<a id="a-1g"></a>所忍等事，<a id="a-1h"></a>是为安忍波罗蜜多大功德铠；<a id="a-1i"></a>修般若时，<a id="a-1j"></a>虽观诸法皆毕竟空，<a id="a-1k"></a>而以大悲勤修善法，<a id="a-1l"></a>是为精进波罗蜜多大功德铠；<a id="a-1m"></a>修般若时，<a id="a-1n"></a>虽修胜定，<a id="a-1o"></a>而观定境皆毕竟空，<a id="a-1p"></a>是为静虑波罗蜜多大功德铠；<a id="a-1q"></a>修般若时，<a id="a-1r"></a>观一切法、<a id="a-1s"></a>一切有情及一切行，<a id="a-1t"></a>皆如幻梦、<a id="a-1u"></a>光影、<a id="a-1v"></a>响、<a id="a-1w"></a>像、<a id="a-1x"></a>阳焰、<a id="a-1y"></a>变化及寻香城，<a id="a-1z"></a>而修种种无取著慧，<a id="a-20"></a>是为般若波罗蜜多大功德铠。<a id="a-21"></a>舍利子，<a id="a-22"></a>如是菩萨摩诃萨修行般若波罗蜜多时，<a id="a-23"></a>具被六种波罗蜜多大功德铠。<a id="a-24"></a>若菩萨摩诃萨以一切智智相应作意，<a id="a-25"></a>修行般若波罗蜜多时，<a id="a-26"></a>于六波罗蜜多相无取无得，<a id="a-27"></a>当知是菩萨摩诃萨被大功德铠。</p>
  <p id="a28">“舍利子，<a id="a-29"></a>如是名为诸菩萨摩诃萨普为利乐一切有情被大功德铠。<a id="a-2A"></a>舍利子，<a id="a-2B"></a>诸菩萨摩诃萨安住一一波罗蜜多，<a id="a-2C"></a>皆修六种波罗蜜多令得圆满，<a id="a-2D"></a>是故名被大功德铠。</p>
  <p id="a2E">“复次，<a id="a-2F"></a>舍利子，<a id="a-2G"></a>诸菩萨摩诃萨虽入静虑、<a id="a-2H"></a>无量、<a id="a-2I"></a>无色而不味著，<a id="a-2J"></a>亦不为彼势力牵引，<a id="a-2K"></a>亦不随彼势力受生。<a id="a-2L"></a>舍利子，<a id="a-2M"></a>是为菩萨摩诃萨修行静虑波罗蜜多时，<a id="a-2N"></a>所被方便善巧般若波罗蜜多大功德铠。</p>
  <p id="a2O">“复次，<a id="a-2P"></a>舍利子，<a id="a-2Q"></a>诸菩萨摩诃萨虽于静虑、<a id="a-2R"></a>无量、<a id="a-2S"></a>无色住远离见、<a id="a-2T"></a>寂静见、<a id="a-2U"></a>空、<a id="a-2V"></a>无相、<a id="a-2W"></a>无愿见，<a id="a-2X"></a>而不证实际，<a id="a-2Y"></a>不堕声闻及独觉地，<a id="a-2Z"></a>超胜一切声闻、<a id="a-2a"></a>独觉。<a id="a-2b"></a>舍利子，<a id="a-2c"></a>是为菩萨摩诃萨修行静虑波罗蜜多时，<a id="a-2d"></a>所被方便善巧般若波罗蜜多大功德铠。</p>
  <p id="a2e">“舍利子，<a id="a-2f"></a>以诸菩萨普为利乐一切有情被如是等大功德铠故，<a id="a-2g"></a>复名摩诃萨。</p>
  <p id="a2h">“舍利子，<a id="a-2i"></a>如是普为利乐有情被大功德铠菩萨摩诃萨，<a id="a-2j"></a>普为十方殑伽沙等诸佛世界一切如来、<a id="a-2k"></a>应、<a id="a-2l"></a>正等觉，<a id="a-2m"></a>处大众中欢喜赞叹，<a id="a-2n"></a>作如是言：<a id="a-2o"></a>‘某方某世界中有某名菩萨摩诃萨，<a id="a-2p"></a>普为利乐一切有情被大功德铠，<a id="a-2q"></a>严净佛土，<a id="a-2r"></a>成熟有情，<a id="a-2s"></a>游戏神通，<a id="a-2t"></a>作所应作。<a id="a-2u"></a>’如是展转，<a id="a-2v"></a>声遍十方，<a id="a-2w"></a>人天等闻皆大欢喜，<a id="a-2x"></a>咸作是言：<a id="a-2y"></a>‘是菩萨摩诃萨不久当证所求无上正等菩提，<a id="a-2z"></a>令诸有情皆获利乐。<a id="a-30"></a>’”</p>
  <p id="a31">尔时，<a id="a-32"></a>舍利子问满慈子言：<a id="a-33"></a>“云何菩萨摩诃萨普为利乐诸有情故发趣大乘？<a id="a-34"></a>”</p>
  <p id="a35">满慈子言：<a id="a-36"></a>“诸菩萨摩诃萨普为利乐一切有情，<a id="a-37"></a>已被六种波罗蜜多大功德铠，<a id="a-38"></a>复为利乐一切有情，<a id="a-39"></a>离欲恶不善法，<a id="a-3A"></a>有寻有伺，<a id="a-3B"></a>离生喜乐，<a id="a-3C"></a>入初静虑具足安住，<a id="a-3D"></a>广说乃至断乐断苦，<a id="a-3E"></a>先喜忧没，<a id="a-3F"></a>不苦不乐，<a id="a-3G"></a>舍念清净，<a id="a-3H"></a>入第四静虑具足安住。<a id="a-3I"></a>复依静虑起慈俱心，<a id="a-3J"></a>行相广大、<a id="a-3K"></a>无二、<a id="a-3L"></a>无量、<a id="a-3M"></a>无怨、<a id="a-3N"></a>无害、<a id="a-3O"></a>无恨、<a id="a-3P"></a>无恼、<a id="a-3Q"></a>遍满善修胜解、<a id="a-3R"></a>周普充溢十方、<a id="a-3S"></a>尽虚空、<a id="a-3T"></a>穷法界慈心胜解具足而住；<a id="a-3U"></a>起悲、<a id="a-3V"></a>喜、<a id="a-3W"></a>舍俱心，<a id="a-3X"></a>行相胜解，<a id="a-3Y"></a>亦复如是。<a id="a-3Z"></a>依此加行，<a id="a-3a"></a>复超一切色想，<a id="a-3b"></a>灭有对想，<a id="a-3c"></a>不思惟种种想，<a id="a-3d"></a>入无边空空无边处具足安住，<a id="a-3e"></a>广说乃至超一切无所有处，<a id="a-3f"></a>入非想非非想处具足安住。<a id="a-3g"></a>是菩萨摩诃萨持此静虑、<a id="a-3h"></a>无量、<a id="a-3i"></a>无色，<a id="a-3j"></a>以无所得而为方便，<a id="a-3k"></a>与诸有情平等共有，<a id="a-3l"></a>回向无上正等菩提。<a id="a-3m"></a>舍利子，<a id="a-3n"></a>是为菩萨摩诃萨普为利乐诸有情故发趣大乘。</p>
  <p id="a3o">“复次，<a id="a-3p"></a>舍利子，<a id="a-3q"></a>诸菩萨摩诃萨普为利益一切有情，<a id="a-3r"></a>先自安住如是静虑、<a id="a-3s"></a>无量、<a id="a-3t"></a>无色，<a id="a-3u"></a>于入、<a id="a-3v"></a>住、<a id="a-3w"></a>出诸行、<a id="a-3x"></a>相、<a id="a-3y"></a>状，<a id="a-3z"></a>善分别知。<a id="a-40"></a>得自在已，<a id="a-41"></a>复作是念：<a id="a-42"></a>‘我今应以一切智智相应作意，<a id="a-43"></a>大悲为首，<a id="a-44"></a>为断有情诸烦恼故，<a id="a-45"></a>说诸静虑、<a id="a-46"></a>无量、<a id="a-47"></a>无色，<a id="a-48"></a>分别开示，<a id="a-49"></a>令善了知诸定爱味、<a id="a-4A"></a>过患、<a id="a-4B"></a>出离及入、<a id="a-4C"></a>住、<a id="a-4D"></a>出诸行、<a id="a-4E"></a>相、<a id="a-4F"></a>状。<a id="a-4G"></a>’持此善根，<a id="a-4H"></a>以无所得而为方便，<a id="a-4I"></a>与诸有情平等共有回向无上正等菩提。<a id="a-4J"></a>舍利子，<a id="a-4K"></a>是为菩萨摩诃萨依止静虑波罗蜜多，<a id="a-4L"></a>修行布施波罗蜜多，<a id="a-4M"></a>普为利乐诸有情故发趣大乘。</p>
  <p id="a4N">“若菩萨摩诃萨以一切智智相应作意，<a id="a-4O"></a>大悲为首，<a id="a-4P"></a>说诸静虑、<a id="a-4Q"></a>无量、<a id="a-4R"></a>无色时，<a id="a-4S"></a>不为声闻、<a id="a-4T"></a>独觉等心之所间杂，<a id="a-4U"></a>持此善根，<a id="a-4V"></a>以无所得而为方便，<a id="a-4W"></a>与诸有情平等共有回向无上正等菩提。<a id="a-4X"></a>舍利子，<a id="a-4Y"></a>是为菩萨摩诃萨依止静虑波罗蜜多，<a id="a-4Z"></a>修行净戒波罗蜜多，<a id="a-4a"></a>普为利乐诸有情故发趣大乘。</p>
  <p id="a4b">“若菩萨摩诃萨以一切智智相应作意，<a id="a-4c"></a>大悲为首，<a id="a-4d"></a>说诸静虑、<a id="a-4e"></a>无量、<a id="a-4f"></a>无色时，<a id="a-4g"></a>于如是法信忍欲乐，<a id="a-4h"></a>持此善根，<a id="a-4i"></a>以无所得而为方便，<a id="a-4j"></a>与诸有情平等共有回向无上正等菩提。<a id="a-4k"></a>舍利子，<a id="a-4l"></a>是为菩萨摩诃萨依止静虑波罗蜜多，<a id="a-4m"></a>修行安忍波罗蜜多，<a id="a-4n"></a>普为利乐诸有情故发趣大乘。</p>
  <p id="a4o">“若菩萨摩诃萨以一切智智相应作意，<a id="a-4p"></a>大悲为首，<a id="a-4q"></a>修诸静虑、<a id="a-4r"></a>无量、<a id="a-4s"></a>无色时，<a id="a-4t"></a>于诸善根勤修不息，<a id="a-4u"></a>持此善根，<a id="a-4v"></a>以无所得而为方便，<a id="a-4w"></a>与诸有情平等共有回向无上正等菩提。<a id="a-4x"></a>舍利子，<a id="a-4y"></a>是为菩萨摩诃萨依止静虑波罗蜜多，<a id="a-4z"></a>修行精进波罗蜜多，<a id="a-50"></a>普为利乐诸有情故发趣大乘。</p>
  <p id="a51">“若菩萨摩诃萨以一切智智相应作意，<a id="a-52"></a>大悲为首，<a id="a-53"></a>依诸静虑、<a id="a-54"></a>无量、<a id="a-55"></a>无色引发殊胜等至、<a id="a-56"></a>等持、<a id="a-57"></a>解脱、<a id="a-58"></a>胜处、<a id="a-59"></a>遍处等定，<a id="a-5A"></a>于入、<a id="a-5B"></a>住、<a id="a-5C"></a>出皆得自在，<a id="a-5D"></a>不堕声闻、<a id="a-5E"></a>独觉等地，<a id="a-5F"></a>持此善根，<a id="a-5G"></a>以无所得而为方便，<a id="a-5H"></a>与诸有情平等共有回向无上正等菩提。<a id="a-5I"></a>舍利子，<a id="a-5J"></a>是为菩萨摩诃萨依止静虑波罗蜜多，<a id="a-5K"></a>修行静虑波罗蜜多，<a id="a-5L"></a>普为利乐诸有情故发趣大乘。</p>
  <p id="a5M">“若菩萨摩诃萨以一切智智相应作意，<a id="a-5N"></a>大悲为首，<a id="a-5O"></a>修诸静虑、<a id="a-5P"></a>无量、<a id="a-5Q"></a>无色时，<a id="a-5R"></a>于诸静虑、<a id="a-5S"></a>无量、<a id="a-5T"></a>无色及静虑支，<a id="a-5U"></a>以无常、<a id="a-5V"></a>苦、<a id="a-5W"></a>无我行相及空、<a id="a-5X"></a>无相、<a id="a-5Y"></a>无愿行相如实观察，<a id="a-5Z"></a>不舍大悲，<a id="a-5a"></a>不堕声闻及独觉地，<a id="a-5b"></a>持此善根，<a id="a-5c"></a>以无所得而为方便，<a id="a-5d"></a>与诸有情平等共有回向无上正等菩提。<a id="a-5e"></a>舍利子，<a id="a-5f"></a>是为菩萨摩诃萨依止静虑波罗蜜多，<a id="a-5g"></a>修行般若波罗蜜多，<a id="a-5h"></a>普为利乐诸有情故发趣大乘。</p>
  <p id="a5i">“复次，<a id="a-5j"></a>舍利子，<a id="a-5k"></a>若菩萨摩诃萨以一切智智相应作意，<a id="a-5l"></a>大悲为首，<a id="a-5m"></a>修慈定时，<a id="a-5n"></a>作如是念：<a id="a-5o"></a>‘我当济恤一切有情皆令得乐。<a id="a-5p"></a>’修悲定时，<a id="a-5q"></a>作如是念：<a id="a-5r"></a>‘我当救拔一切有情皆令离苦。<a id="a-5s"></a>’修喜定时，<a id="a-5t"></a>作如是念：<a id="a-5u"></a>‘我当赞励一切有情皆令解脱。<a id="a-5v"></a>’修舍定时，<a id="a-5w"></a>作如是念：<a id="a-5x"></a>‘我当等益一切有情皆令尽漏。<a id="a-5y"></a>’持此善根，<a id="a-5z"></a>以无所得而为方便，<a id="a-60"></a>与诸有情平等共有回向无上正等菩提。<a id="a-61"></a>舍利子，<a id="a-62"></a>是为菩萨摩诃萨依止无量，<a id="a-63"></a>修行布施波罗蜜多，<a id="a-64"></a>普为利乐诸有情故发趣大乘。</p>
  <p id="a65">“若菩萨摩诃萨以一切智智相应作意，<a id="a-66"></a>大悲为首，<a id="a-67"></a>于四无量入、<a id="a-68"></a>住、<a id="a-69"></a>出时，<a id="a-6A"></a>终不趣求声闻等地，<a id="a-6B"></a>唯求无上正等菩提，<a id="a-6C"></a>欲尽未来利乐一切。<a id="a-6D"></a>舍利子，<a id="a-6E"></a>是为菩萨摩诃萨依止无量，<a id="a-6F"></a>修行净戒波罗蜜多，<a id="a-6G"></a>普为利乐诸有情故发趣大乘。</p>
  <p id="a6H">“若菩萨摩诃萨以一切智智相应作意，<a id="a-6I"></a>大悲为首，<a id="a-6J"></a>于四无量入、<a id="a-6K"></a>住、<a id="a-6L"></a>出时，<a id="a-6M"></a>不杂声闻、<a id="a-6N"></a>独觉作意，<a id="a-6O"></a>唯于无上正等菩提信忍欲乐，<a id="a-6P"></a>持此善根，<a id="a-6Q"></a>以无所得而为方便，<a id="a-6R"></a>与诸有情平等共有回向无上正等菩提。<a id="a-6S"></a>舍利子，<a id="a-6T"></a>是为菩萨摩诃萨依止无量，<a id="a-6U"></a>修行安忍波罗蜜多，<a id="a-6V"></a>普为利乐诸有情故发趣大乘。</p>
  <p id="a6W">“若菩萨摩诃萨以一切智智相应作意，<a id="a-6X"></a>大悲为首，<a id="a-6Y"></a>于四无量入、<a id="a-6Z"></a>住、<a id="a-6a"></a>出时，<a id="a-6b"></a>勤断诸恶，<a id="a-6c"></a>勤修诸善，<a id="a-6d"></a>求趣菩提曾无暂舍，<a id="a-6e"></a>持此善根，<a id="a-6f"></a>以无所得而为方便，<a id="a-6g"></a>与诸有情平等共有回向无上正等菩提。<a id="a-6h"></a>舍利子，<a id="a-6i"></a>是为菩萨摩诃萨依止无量，<a id="a-6j"></a>修行精进波罗蜜多，<a id="a-6k"></a>普为利乐诸有情故发趣大乘。</p>
  <p id="a6l">“若菩萨摩诃萨以一切智智相应作意，<a id="a-6m"></a>大悲为首，<a id="a-6n"></a>于四无量入、<a id="a-6o"></a>住、<a id="a-6p"></a>出时，<a id="a-6q"></a>引发种种等持等至，<a id="a-6r"></a>能于其中得大自在，<a id="a-6s"></a>不为彼定之所引夺，<a id="a-6t"></a>亦不随彼势力受生，<a id="a-6u"></a>持此善根，<a id="a-6v"></a>以无所得而为方便，<a id="a-6w"></a>与诸有情平等共有回向无上正等菩提。<a id="a-6x"></a>舍利子，<a id="a-6y"></a>是为菩萨摩诃萨依止无量，<a id="a-6z"></a>修行静虑波罗蜜多，<a id="a-70"></a>为欲利乐诸有情故发趣大乘。</p>
  <p id="a71">“若菩萨摩诃萨以一切智智相应作意、<a id="a-72"></a>大悲为首，<a id="a-73"></a>于四无量入、<a id="a-74"></a>住、<a id="a-75"></a>出时，<a id="a-76"></a>以无常、<a id="a-77"></a>苦、<a id="a-78"></a>无我行相及空、<a id="a-79"></a>无相、<a id="a-7A"></a>无愿行相如实观察，<a id="a-7B"></a>不舍大悲，<a id="a-7C"></a>不堕声闻、<a id="a-7D"></a>独觉等地，<a id="a-7E"></a>持此善根，<a id="a-7F"></a>以无所得而为方便，<a id="a-7G"></a>与诸有情平等共有回向无上正等菩提。<a id="a-7H"></a>舍利子，<a id="a-7I"></a>是为菩萨摩诃萨依止无量，<a id="a-7J"></a>修行般若波罗蜜多，<a id="a-7K"></a>普为利乐诸有情故发趣大乘。</p>
  <p id="a7L">“舍利子，<a id="a-7M"></a>诸菩萨摩诃萨依如是等方便善巧，<a id="a-7N"></a>修习六种波罗蜜多，<a id="a-7O"></a>普为利乐诸有情故发趣大乘。</p>
  <p id="a7P">“复次，<a id="a-7Q"></a>舍利子，<a id="a-7R"></a>若菩萨摩诃萨以一切智智相应作意，<a id="a-7S"></a>大悲为首，<a id="a-7T"></a>修一切种四念住等、<a id="a-7U"></a>三十七种菩提分法、<a id="a-7V"></a>三解脱门，<a id="a-7W"></a>乃至十力、<a id="a-7X"></a>四无所畏、<a id="a-7Y"></a>四无礙解、<a id="a-7Z"></a>大慈、<a id="a-7a"></a>大悲、<a id="a-7b"></a>大喜、<a id="a-7c"></a>大舍、<a id="a-7d"></a>十八佛不共法，<a id="a-7e"></a>持此善根，<a id="a-7f"></a>以无所得而为方便，<a id="a-7g"></a>与诸有情平等共有回向无上正等菩提。<a id="a-7h"></a>舍利子，<a id="a-7i"></a>是为菩萨摩诃萨普为利乐诸有情故发趣大乘。</p>
  <p id="a7j">“复次，<a id="a-7k"></a>舍利子，<a id="a-7l"></a>若菩萨摩诃萨以一切智智相应作意，<a id="a-7m"></a>大悲为首，<a id="a-7n"></a>用无所得而为方便，<a id="a-7o"></a>修内空等智及真如等智，<a id="a-7p"></a>持此善根，<a id="a-7q"></a>以无所得而为方便，<a id="a-7r"></a>与诸有情平等共有回向无上正等菩提。<a id="a-7s"></a>舍利子，<a id="a-7t"></a>是为菩萨摩诃萨普为利乐诸有情故发趣大乘。</p>
  <p id="a7u">“复次，<a id="a-7v"></a>舍利子，<a id="a-7w"></a>若菩萨摩诃萨以一切智智相应作意，<a id="a-7x"></a>大悲为首，<a id="a-7y"></a>用无所得而为方便，<a id="a-7z"></a>于一切法平等发起非乱非定智、<a id="a-80"></a>非常非无常智、<a id="a-81"></a>非乐非苦智、<a id="a-82"></a>非我非无我智、<a id="a-83"></a>非净非不净智、<a id="a-84"></a>非空非不空智、<a id="a-85"></a>非有相非无相智、<a id="a-86"></a>非有愿非无愿智、<a id="a-87"></a>非寂静非不寂静智、<a id="a-88"></a>非远离非不远离智、<a id="a-89"></a>非真实非虚假智，<a id="a-8A"></a>持此善根，<a id="a-8B"></a>以无所得而为方便，<a id="a-8C"></a>与诸有情平等共有回向无上正等菩提。<a id="a-8D"></a>舍利子，<a id="a-8E"></a>是为菩萨摩诃萨普为利乐诸有情故发趣大乘。</p>
  <p id="a8F">“复次，<a id="a-8G"></a>舍利子，<a id="a-8H"></a>若菩萨摩诃萨以一切智智相应作意，<a id="a-8I"></a>大悲为首，<a id="a-8J"></a>所起妙智，<a id="a-8K"></a>不行过去、<a id="a-8L"></a>未来、<a id="a-8M"></a>现在，<a id="a-8N"></a>非不知三世法；<a id="a-8O"></a>不行欲、<a id="a-8P"></a>色、<a id="a-8Q"></a>无色界，<a id="a-8R"></a>非不知三界法；<a id="a-8S"></a>不行善、<a id="a-8T"></a>不善、<a id="a-8U"></a>无记，<a id="a-8V"></a>非不知三性法；<a id="a-8W"></a>不行有漏、<a id="a-8X"></a>无漏，<a id="a-8Y"></a>非不知有漏、<a id="a-8Z"></a>无漏法；<a id="a-8a"></a>不行世间、<a id="a-8b"></a>出世间，<a id="a-8c"></a>非不知世间、<a id="a-8d"></a>出世间法；<a id="a-8e"></a>不行有为、<a id="a-8f"></a>无为，<a id="a-8g"></a>非不知有为、<a id="a-8h"></a>无为法；<a id="a-8i"></a>持此善根，<a id="a-8j"></a>以无所得而为方便，<a id="a-8k"></a>与诸有情平等共有回向无上正等菩提。<a id="a-8l"></a>舍利子，<a id="a-8m"></a>是为菩萨摩诃萨普为利乐诸有情故发趣大乘。</p>
  <p id="a8n">“舍利子，<a id="a-8o"></a>以诸菩萨由如是等方便善巧，<a id="a-8p"></a>普为利乐诸有情故，<a id="a-8q"></a>发趣大乘故，<a id="a-8r"></a>复名摩诃萨。</p>
  <p id="a8s">“舍利子，<a id="a-8t"></a>如是普为利乐有情发趣大乘诸菩萨摩诃萨，<a id="a-8u"></a>普为十方殑伽沙等诸佛世界一切如来、<a id="a-8v"></a>应、<a id="a-8w"></a>正等觉，<a id="a-8x"></a>处大众中欢喜赞叹，<a id="a-8y"></a>作如是言：<a id="a-8z"></a>‘某方某世界中有某名菩萨摩诃萨，<a id="a-90"></a>普为利乐一切有情发趣大乘，<a id="a-91"></a>成熟有情，<a id="a-92"></a>严净佛土，<a id="a-93"></a>游戏神通，<a id="a-94"></a>作所应作。<a id="a-95"></a>’如是展转，<a id="a-96"></a>声遍十方，<a id="a-97"></a>人天等闻皆大欢喜，<a id="a-98"></a>咸作是言：<a id="a-99"></a>‘是菩萨摩诃萨不久当证所求无上正等菩提，<a id="a-9A"></a>令诸有情皆获利乐。<a id="a-9B"></a>’”</p>
  <p id="a9C">尔时，<a id="a-9D"></a>具寿舍利子问具寿满慈子言：<a id="a-9E"></a>“云何菩萨摩诃萨普为利乐诸有情故乘于大乘？<a id="a-9F"></a>”</p>
  <p id="a9G">满慈子言：<a id="a-9H"></a>“若菩萨摩诃萨行深般若波罗蜜多时，<a id="a-9I"></a>以一切智智相应作意，<a id="a-9J"></a>大悲为首，<a id="a-9K"></a>用无所得而为方便，<a id="a-9L"></a>虽乘布施波罗蜜多而不得布施波罗蜜多，<a id="a-9M"></a>亦不得菩萨、<a id="a-9N"></a>受者、<a id="a-9O"></a>施物及所遮法；<a id="a-9P"></a>虽乘净戒波罗蜜多而不得净戒波罗蜜多，<a id="a-9Q"></a>亦不得菩萨及犯戒者并所遮法；<a id="a-9R"></a>虽乘安忍波罗蜜多而不得安忍波罗蜜多，<a id="a-9S"></a>亦不得菩萨及所忍境并所遮法；<a id="a-9T"></a>虽乘精进波罗蜜多而不得精进波罗蜜多，<a id="a-9U"></a>亦不得菩萨及懈怠者并所遮法；<a id="a-9V"></a>虽乘静虑波罗蜜多而不得静虑波罗蜜多，<a id="a-9W"></a>亦不得菩萨及散乱者定境遮法；<a id="a-9X"></a>虽乘般若波罗蜜多而不得般若波罗蜜多，<a id="a-9Y"></a>亦不得菩萨及愚痴者慧境遮法。<a id="a-9Z"></a>舍利子，<a id="a-9a"></a>是为菩萨摩诃萨普为利乐诸有情故乘于大乘。</p>
  <p id="a9b">“复次，<a id="a-9c"></a>舍利子，<a id="a-9d"></a>若菩萨摩诃萨以一切智智相应作意，<a id="a-9e"></a>大悲为首，<a id="a-9f"></a>用无所得而为方便，<a id="a-9g"></a>为遣修故修三十七菩提分法、<a id="a-9h"></a>三解脱门，<a id="a-9i"></a>乃至如来十力、<a id="a-9j"></a>四无所畏、<a id="a-9k"></a>四无礙解、<a id="a-9l"></a>大慈、<a id="a-9m"></a>大悲、<a id="a-9n"></a>大喜、<a id="a-9o"></a>大舍、<a id="a-9p"></a>十八佛不共法。<a id="a-9q"></a>舍利子，<a id="a-9r"></a>是为菩萨摩诃萨普为利乐诸有情故乘于大乘。</p>
  <p id="a9s">“复次，<a id="a-9t"></a>舍利子，<a id="a-9u"></a>若菩萨摩诃萨以一切智智相应作意，<a id="a-9v"></a>大悲为首，<a id="a-9w"></a>用无所得而为方便，<a id="a-9x"></a>如实观察诸菩萨摩诃萨但有假名，<a id="a-9y"></a>菩提萨埵俱自性空不可得故；<a id="a-9z"></a>色乃至识但有假名，<a id="a-A0"></a>皆自性空不可得故；<a id="a-A1"></a>眼处乃至意处但有假名，<a id="a-A2"></a>皆自性空不可得故；<a id="a-A3"></a>色处乃至法处但有假名，<a id="a-A4"></a>皆自性空不可得故；<a id="a-A5"></a>眼界乃至意界但有假名，<a id="a-A6"></a>皆自性空不可得故；<a id="a-A7"></a>色界乃至法界但有假名，<a id="a-A8"></a>皆自性空不可得故；<a id="a-A9"></a>眼识界乃至意识界但有假名，<a id="a-AA"></a>皆自性空不可得故；<a id="a-AB"></a>无明乃至老死但有假名，<a id="a-AC"></a>皆自性空不可得故，<a id="a-AD"></a>三十七菩提分法乃至十八佛不共法但有假名，<a id="a-AE"></a>皆自性空不可得故；<a id="a-AF"></a>内空乃至无性自性空但有假名，<a id="a-AG"></a>皆自性空不可得故；<a id="a-AH"></a>真如乃至实际但有假名，<a id="a-AI"></a>皆自性空不可得故；<a id="a-AJ"></a>菩提佛陀但有假名，<a id="a-AK"></a>俱自性空不可得故。<a id="a-AL"></a>舍利子，<a id="a-AM"></a>是为菩萨摩诃萨普为利乐诸有情故乘于大乘。</p>
  <p id="aAN">“复次，<a id="a-AO"></a>舍利子，<a id="a-AP"></a>若菩萨摩诃萨从初发心乃至证得一切智智，<a id="a-AQ"></a>用无所得而为方便，<a id="a-AR"></a>常修菩萨圆满神通，<a id="a-AS"></a>成熟有情，<a id="a-AT"></a>严净佛土，<a id="a-AU"></a>从一佛国至一佛国亲近供养诸佛世尊，<a id="a-AV"></a>于诸佛所听受正法，<a id="a-AW"></a>所谓大乘相应妙法，<a id="a-AX"></a>亦是菩萨所学法要。<a id="a-AY"></a>舍利子，<a id="a-AZ"></a>是菩萨摩诃萨虽乘大乘，<a id="a-Aa"></a>从一佛国至一佛国亲近供养诸佛世尊，<a id="a-Ab"></a>成熟有情，<a id="a-Ac"></a>严净佛土，<a id="a-Ad"></a>于诸佛所听受正法，<a id="a-Ae"></a>而心都无佛土等想。<a id="a-Af"></a>舍利子，<a id="a-Ag"></a>是菩萨摩诃萨住不二地，<a id="a-Ah"></a>观诸有情应以何身而得度者，<a id="a-Ai"></a>即便现受如是之身。<a id="a-Aj"></a>舍利子，<a id="a-Ak"></a>是菩萨摩诃萨乃至证得一切智智，<a id="a-Al"></a>随所生处常不远离大乘正法。<a id="a-Am"></a>舍利子，<a id="a-An"></a>是菩萨摩诃萨不久当得一切智智，<a id="a-Ao"></a>为天人等转正法轮。<a id="a-Ap"></a>如是法轮，<a id="a-Aq"></a>声闻、<a id="a-Ar"></a>独觉、<a id="a-As"></a>诸天、<a id="a-At"></a>魔、<a id="a-Au"></a>梵、<a id="a-Av"></a>阿素洛等所不能转。<a id="a-Aw"></a>舍利子，<a id="a-Ax"></a>以诸菩萨普为利乐诸有情故，<a id="a-Ay"></a>乘于大乘故，<a id="a-Az"></a>复名摩诃萨。</p>
  <p id="aB0">“舍利子，<a id="a-B1"></a>如是普为利乐有情乘于大乘菩萨摩诃萨，<a id="a-B2"></a>普为十方殑伽沙等诸佛世界一切如来、<a id="a-B3"></a>应、<a id="a-B4"></a>正等觉，<a id="a-B5"></a>处大众中欢喜赞叹，<a id="a-B6"></a>作如是言：<a id="a-B7"></a>‘某方某世界中有某名菩萨摩诃萨，<a id="a-B8"></a>普为利乐一切有情乘于大乘，<a id="a-B9"></a>不久当得一切智智，<a id="a-BA"></a>为天人等转正法轮，<a id="a-BB"></a>其轮世间诸声闻等皆不能转。<a id="a-BC"></a>’如是展转，<a id="a-BD"></a>声遍十方，<a id="a-BE"></a>人天等闻皆大欢喜，<a id="a-BF"></a>咸作是言：<a id="a-BG"></a>‘是菩萨摩诃萨不久当得一切智智，<a id="a-BH"></a>转妙法轮度无量众。<a id="a-BI"></a>’”</p>
  <p id="aBJ">尔时，<a id="a-BK"></a>具寿善现白佛言：<a id="a-BL"></a>“世尊，<a id="a-BM"></a>如世尊说：<a id="a-BN"></a>‘诸菩萨摩诃萨被大乘铠。<a id="a-BO"></a>’齐何当言诸菩萨摩诃萨被大乘铠？<a id="a-BP"></a>”</p>
  <p id="aBQ">佛告善现：<a id="a-BR"></a>“若菩萨摩诃萨能被布施波罗蜜多铠乃至般若波罗蜜多铠，<a id="a-BS"></a>是为菩萨摩诃萨被大乘铠。<a id="a-BT"></a>若菩萨摩诃萨能被四念住铠乃至八圣道支铠，<a id="a-BU"></a>是为菩萨摩诃萨被大乘铠。<a id="a-BV"></a>若菩萨摩诃萨能被内空铠乃至无性自性空铠，<a id="a-BW"></a>是为菩萨摩诃萨被大乘铠。<a id="a-BX"></a>若菩萨摩诃萨能被真如铠乃至实际铠，<a id="a-BY"></a>是为菩萨摩诃萨被大乘铠。<a id="a-BZ"></a>若菩萨摩诃萨乃至能被如来十力铠乃至十八佛不共法铠，<a id="a-Ba"></a>是为菩萨摩诃萨被大乘铠。<a id="a-Bb"></a>若菩萨摩诃萨能被一切智、<a id="a-Bc"></a>道相智、<a id="a-Bd"></a>一切相智铠，<a id="a-Be"></a>是为菩萨摩诃萨被大乘铠。<a id="a-Bf"></a>若菩萨摩诃萨能自变身如佛形像，<a id="a-Bg"></a>放大光明遍照三千大千世界乃至十方殑伽沙等诸佛世界，<a id="a-Bh"></a>与诸有情作饶益事，<a id="a-Bi"></a>是为菩萨摩诃萨被大乘铠。</p>
  <p id="aBj">“复次，<a id="a-Bk"></a>善现，<a id="a-Bl"></a>若菩萨摩诃萨被如是等诸功德铠，<a id="a-Bm"></a>放大光明遍照三千大千世界乃至十方殑伽沙等诸佛世界，<a id="a-Bn"></a>亦令诸界六种变动，<a id="a-Bo"></a>与诸有情作大饶益，<a id="a-Bp"></a>谓灭一切地狱炽火，<a id="a-Bq"></a>令彼有情众苦止息。<a id="a-Br"></a>菩萨知彼众苦息已，<a id="a-Bs"></a>化作广大归佛音声，<a id="a-Bt"></a>敬礼如来、<a id="a-Bu"></a>应、<a id="a-Bv"></a>正等觉，<a id="a-Bw"></a>令彼地狱闻佛声已，<a id="a-Bx"></a>皆得身心安隐喜乐，<a id="a-By"></a>从地狱出，<a id="a-Bz"></a>生天人中，<a id="a-C0"></a>逢事彼界诸佛菩萨；<a id="a-C1"></a>亦令一切傍生、<a id="a-C2"></a>饿鬼闻佛声已，<a id="a-C3"></a>身心安乐，<a id="a-C4"></a>从彼趣没，<a id="a-C5"></a>生天人中，<a id="a-C6"></a>逢事彼界诸佛菩萨。<a id="a-C7"></a>善现，<a id="a-C8"></a>是为菩萨摩诃萨被大乘铠。</p>
  <p id="aC9">“善现，<a id="a-CA"></a>如巧幻师或彼弟子，<a id="a-CB"></a>住四衢道对大众前，<a id="a-CC"></a>化作地狱、<a id="a-CD"></a>傍生、<a id="a-CE"></a>鬼界，<a id="a-CF"></a>复为称赞佛、<a id="a-CG"></a>法、<a id="a-CH"></a>僧宝，<a id="a-CI"></a>令彼闻已身心安乐，<a id="a-CJ"></a>从彼趣没，<a id="a-CK"></a>生天人中。<a id="a-CL"></a>于意云何？<a id="a-CM"></a>如是幻事，<a id="a-CN"></a>为有实不？<a id="a-CO"></a>”</p>
  <p id="aCP">善现答言：<a id="a-CQ"></a>“不也，<a id="a-CR"></a>世尊。<a id="a-CS"></a>”</p>
  <p id="aCT">佛告善现：<a id="a-CU"></a>“诸菩萨摩诃萨亦复如是，<a id="a-CV"></a>虽令无数无边世界诸有情类脱三恶趣，<a id="a-CW"></a>而无有情得解脱者。<a id="a-CX"></a>所以者何？<a id="a-CY"></a>诸法性相皆如幻故。</p>
  <p id="aCZ">“复次，<a id="a-Ca"></a>善现，<a id="a-Cb"></a>若菩萨摩诃萨能被布施波罗蜜多大功德铠，<a id="a-Cc"></a>普化三千大千世界如吠瑠璃，<a id="a-Cd"></a>自身化作转轮圣王，<a id="a-Ce"></a>七宝眷属无不圆满，<a id="a-Cf"></a>诸有情类须食与食，<a id="a-Cg"></a>须饮与饮，<a id="a-Ch"></a>须衣与衣，<a id="a-Ci"></a>须乘与乘，<a id="a-Cj"></a>须余资具悉皆施与。<a id="a-Ck"></a>作是施已，<a id="a-Cl"></a>随其所宜，<a id="a-Cm"></a>复为宣说布施、<a id="a-Cn"></a>净戒、<a id="a-Co"></a>安忍、<a id="a-Cp"></a>精进、<a id="a-Cq"></a>静虑、<a id="a-Cr"></a>般若波罗蜜多相应之法，<a id="a-Cs"></a>令彼闻已乃至无上正等菩提，<a id="a-Ct"></a>常不舍离波罗蜜多相应之法。<a id="a-Cu"></a>善现，<a id="a-Cv"></a>是为菩萨摩诃萨被大乘铠。</p>
  <p id="aCw">“善现，<a id="a-Cx"></a>如巧幻师或彼弟子，<a id="a-Cy"></a>住四衢道对大众前，<a id="a-Cz"></a>化作种种贫乏有情，<a id="a-D0"></a>随意所须皆化施与。<a id="a-D1"></a>于意云何？<a id="a-D2"></a>如是幻事，<a id="a-D3"></a>为有实不？<a id="a-D4"></a>”</p>
  <p id="aD5">善现答言：<a id="a-D6"></a>“不也，<a id="a-D7"></a>世尊。<a id="a-D8"></a>”</p>
  <p id="aD9">佛告善现：<a id="a-DA"></a>“诸菩萨摩诃萨亦复如是，<a id="a-DB"></a>能被布施波罗蜜多大功德铠，<a id="a-DC"></a>或化世界如吠瑠璃，<a id="a-DD"></a>或化自身居轮王位，<a id="a-DE"></a>随有情类所须施与，<a id="a-DF"></a>及为宣说波罗蜜多相应之法。<a id="a-DG"></a>如是菩萨虽有所为而无其实。<a id="a-DH"></a>所以者何？<a id="a-DI"></a>诸法性相皆如幻故。</p>
  <p id="aDJ">“复次，<a id="a-DK"></a>善现，<a id="a-DL"></a>若菩萨摩诃萨自被净戒波罗蜜多大功德铠，<a id="a-DM"></a>为有情故生轮王家，<a id="a-DN"></a>绍轮王位富贵自在，<a id="a-DO"></a>安立无量百千俱胝那庾多众于十善业道，<a id="a-DP"></a>或四静虑、<a id="a-DQ"></a>四无量、<a id="a-DR"></a>四无色定，<a id="a-DS"></a>或三十七菩提分法，<a id="a-DT"></a>广说乃至十八佛不共法，<a id="a-DU"></a>亦为宣说如是功德相应之法，<a id="a-DV"></a>令其安住乃至无上正等菩提常不舍离。<a id="a-DW"></a>善现，<a id="a-DX"></a>是为菩萨摩诃萨被大乘铠。</p>
  <p id="aDY">“善现，<a id="a-DZ"></a>如巧幻师或彼弟子，<a id="a-Da"></a>住四衢道对大众前，<a id="a-Db"></a>化作无量百千有情，<a id="a-Dc"></a>令其安住十善业道，<a id="a-Dd"></a>广说乃至十八佛不共法。<a id="a-De"></a>于意云何？<a id="a-Df"></a>如是幻事，<a id="a-Dg"></a>为有实不？<a id="a-Dh"></a>”</p>
  <p id="aDi">善现答言：<a id="a-Dj"></a>“不也，<a id="a-Dk"></a>世尊。<a id="a-Dl"></a>”</p>
  <p id="aDm">佛告善现：<a id="a-Dn"></a>“诸菩萨摩诃萨亦复如是，<a id="a-Do"></a>为有情故生轮王家，<a id="a-Dp"></a>绍轮王位富贵自在，<a id="a-Dq"></a>安立无量百千俱胝那庾多众于十善业道，<a id="a-Dr"></a>广说乃至十八佛不共法。<a id="a-Ds"></a>如是菩萨虽有所为而无其实。<a id="a-Dt"></a>所以者何？<a id="a-Du"></a>诸法性相皆如幻故。</p>
  <p id="aDv">“复次，<a id="a-Dw"></a>善现，<a id="a-Dx"></a>若菩萨摩诃萨自被安忍波罗蜜多大功德铠，<a id="a-Dy"></a>亦劝无量百千有情令被安忍波罗蜜多大功德铠。<a id="a-Dz"></a>善现，<a id="a-E0"></a>云何菩萨摩诃萨自被安忍波罗蜜多大功德铠，<a id="a-E1"></a>亦劝无量百千有情令被安忍波罗蜜多大功德铠？<a id="a-E2"></a>善现，<a id="a-E3"></a>若菩萨摩诃萨从初发心乃至证得一切智智，<a id="a-E4"></a>被安忍铠，<a id="a-E5"></a>常作是念：<a id="a-E6"></a>‘假使一切有情之类，<a id="a-E7"></a>皆持苦具，<a id="a-E8"></a>谓刀杖等，<a id="a-E9"></a>来相加害，<a id="a-EA"></a>我终不起一念忿心，<a id="a-EB"></a>劝诸有情亦修是忍。<a id="a-EC"></a>’善现，<a id="a-ED"></a>是菩萨摩诃萨如心所念皆能成办，<a id="a-EE"></a>乃至无上正等菩提，<a id="a-EF"></a>常不舍离如是安忍，<a id="a-EG"></a>亦令有情修如是忍。<a id="a-EH"></a>善现，<a id="a-EI"></a>是为菩萨摩诃萨被大乘铠。</p>
  <p id="aEJ">“善现，<a id="a-EK"></a>如巧幻师或彼弟子，<a id="a-EL"></a>住四衢道对大众前，<a id="a-EM"></a>化作种种诸有情类，<a id="a-EN"></a>或持苦具更相加害，<a id="a-EO"></a>或有相劝修安忍法。<a id="a-EP"></a>于意云何？<a id="a-EQ"></a>如是幻事，<a id="a-ER"></a>为有实不？<a id="a-ES"></a>”</p>
  <p id="aET">善现答言：<a id="a-EU"></a>“不也，<a id="a-EV"></a>世尊。<a id="a-EW"></a>”</p>
  <p id="aEX">佛告善现：<a id="a-EY"></a>“诸菩萨摩诃萨亦复如是，<a id="a-EZ"></a>自被安忍波罗蜜多大功德铠，<a id="a-Ea"></a>亦劝无量百千有情令被安忍波罗蜜多大功德铠。<a id="a-Eb"></a>如是菩萨虽有所为而无其实。<a id="a-Ec"></a>所以者何？<a id="a-Ed"></a>诸法性相皆如幻故。</p>
  <p id="aEe">“复次，<a id="a-Ef"></a>善现，<a id="a-Eg"></a>若菩萨摩诃萨自被精进波罗蜜多大功德铠，<a id="a-Eh"></a>亦劝无量百千有情令被精进波罗蜜多大功德铠。<a id="a-Ei"></a>善现，<a id="a-Ej"></a>云何菩萨摩诃萨自被精进波罗蜜多大功德铠，<a id="a-Ek"></a>亦劝无量百千有情令被精进波罗蜜多大功德铠？<a id="a-El"></a>善现，<a id="a-Em"></a>若菩萨摩诃萨以一切智智相应作意，<a id="a-En"></a>大悲为首，<a id="a-Eo"></a>发趣种种身心精进，<a id="a-Ep"></a>亦劝无量百千有情发趣种种身心精进。<a id="a-Eq"></a>善现，<a id="a-Er"></a>是为菩萨摩诃萨被大乘铠。</p>
  <p id="aEs">“善现，<a id="a-Et"></a>如巧幻师或彼弟子，<a id="a-Eu"></a>住四衢道对大众前，<a id="a-Ev"></a>化作种种诸有情类，<a id="a-Ew"></a>自修精进亦劝他修。<a id="a-Ex"></a>于意云何？<a id="a-Ey"></a>如是幻事，<a id="a-Ez"></a>为有实不？<a id="a-F0"></a>”</p>
  <p id="aF1">善现答言：<a id="a-F2"></a>“不也，<a id="a-F3"></a>世尊。<a id="a-F4"></a>”</p>
  <p id="aF5">佛告善现：<a id="a-F6"></a>“诸菩萨摩诃萨亦复如是，<a id="a-F7"></a>以一切智智相应作意，<a id="a-F8"></a>大悲为首自修精进，<a id="a-F9"></a>亦劝有情令修精进。<a id="a-FA"></a>如是菩萨虽有所为而无其实。<a id="a-FB"></a>所以者何？<a id="a-FC"></a>诸法性相皆如幻故。</p>
  <p id="aFD">“复次，<a id="a-FE"></a>善现，<a id="a-FF"></a>若菩萨摩诃萨自被静虑波罗蜜多大功德铠，<a id="a-FG"></a>亦劝无量百千有情令被静虑波罗蜜多大功德铠。<a id="a-FH"></a>善现，<a id="a-FI"></a>云何菩萨摩诃萨自被静虑波罗蜜多大功德铠，<a id="a-FJ"></a>亦劝无量百千有情令被静虑波罗蜜多大功德铠？<a id="a-FK"></a>善现，<a id="a-FL"></a>若菩萨摩诃萨住一切法平等性中，<a id="a-FM"></a>不见诸法有定、<a id="a-FN"></a>有乱，<a id="a-FO"></a>而常修习如是静虑波罗蜜多，<a id="a-FP"></a>亦劝有情修习如是平等静虑，<a id="a-FQ"></a>乃至无上正等菩提不离如是平等静虑。<a id="a-FR"></a>善现，<a id="a-FS"></a>是为菩萨摩诃萨被大乘铠。</p>
  <p id="aFT">“善现，<a id="a-FU"></a>如巧幻师或彼弟子，<a id="a-FV"></a>住四衢道对大众前，<a id="a-FW"></a>化作种种诸有情类，<a id="a-FX"></a>令修诸法平等静虑，<a id="a-FY"></a>亦令劝修如是静虑。<a id="a-FZ"></a>于意云何？<a id="a-Fa"></a>如是幻事，<a id="a-Fb"></a>为有实不？<a id="a-Fc"></a>”</p>
  <p id="aFd">善现答言：<a id="a-Fe"></a>“不也，<a id="a-Ff"></a>世尊。<a id="a-Fg"></a>”</p>
  <p id="aFh">佛告善现：<a id="a-Fi"></a>“诸菩萨摩诃萨亦复如是，<a id="a-Fj"></a>住一切法平等性中，<a id="a-Fk"></a>亦劝有情修如是定。<a id="a-Fl"></a>如是菩萨虽有所为而无其实。<a id="a-Fm"></a>所以者何？<a id="a-Fn"></a>诸法性相皆如幻故。</p>
  <p id="aFo">“复次，<a id="a-Fp"></a>善现，<a id="a-Fq"></a>若菩萨摩诃萨自被般若波罗蜜多大功德铠，<a id="a-Fr"></a>亦劝无量百千有情令被般若波罗蜜多大功德铠。<a id="a-Fs"></a>善现，<a id="a-Ft"></a>云何菩萨摩诃萨自被般若波罗蜜多大功德铠，<a id="a-Fu"></a>亦劝无量百千有情令被般若波罗蜜多大功德铠？<a id="a-Fv"></a>善现，<a id="a-Fw"></a>若菩萨摩诃萨住无戏论甚深般若波罗蜜多，<a id="a-Fx"></a>不得诸法此岸彼岸、<a id="a-Fy"></a>染净差别，<a id="a-Fz"></a>亦劝无量百千有情安住如是无戏论慧。<a id="a-G0"></a>善现，<a id="a-G1"></a>是为菩萨摩诃萨被大乘铠。</p>
  <p id="aG2">“善现，<a id="a-G3"></a>如巧幻师或彼弟子，<a id="a-G4"></a>住四衢道对大众前，<a id="a-G5"></a>化作种种诸有情类，<a id="a-G6"></a>令自安住无戏论慧，<a id="a-G7"></a>亦令劝他住如是慧。<a id="a-G8"></a>于意云何？<a id="a-G9"></a>如是幻事，<a id="a-GA"></a>为有实不？<a id="a-GB"></a>”</p>
  <p id="aGC">善现答言：<a id="a-GD"></a>“不也，<a id="a-GE"></a>世尊。<a id="a-GF"></a>”</p>
  <p id="aGG">佛告善现：<a id="a-GH"></a>“诸菩萨摩诃萨亦复如是，<a id="a-GI"></a>自能安住无戏论慧，<a id="a-GJ"></a>亦劝有情住如是慧。<a id="a-GK"></a>如是菩萨虽有所为而无其实。<a id="a-GL"></a>所以者何？<a id="a-GM"></a>诸法性相皆如幻故。</p>
  <p id="aGN">“复次，<a id="a-GO"></a>善现，<a id="a-GP"></a>若菩萨摩诃萨被如上说诸功德铠，<a id="a-GQ"></a>观察十方殑伽沙等诸佛世界一切有情。<a id="a-GR"></a>若诸有情摄受邪法行诸恶行，<a id="a-GS"></a>是菩萨摩诃萨以神通力自变其身，<a id="a-GT"></a>遍满如是诸佛世界，<a id="a-GU"></a>随彼有情所乐，<a id="a-GV"></a>示现自行布施波罗蜜多，<a id="a-GW"></a>亦劝他行布施波罗蜜多，<a id="a-GX"></a>如是乃至自行般若波罗蜜多，<a id="a-GY"></a>亦劝他行般若波罗蜜多；<a id="a-GZ"></a>作是事已，<a id="a-Ga"></a>复随类音，<a id="a-Gb"></a>为说六种波罗蜜多相应之法，<a id="a-Gc"></a>令彼闻已乃至无上正等菩提常不舍离如是妙法。<a id="a-Gd"></a>善现，<a id="a-Ge"></a>是为菩萨摩诃萨被大乘铠。</p>
  <p id="aGf">“善现，<a id="a-Gg"></a>如巧幻师或彼弟子，<a id="a-Gh"></a>住四衢道对大众前，<a id="a-Gi"></a>化作种种诸有情类，<a id="a-Gj"></a>令自安住布施波罗蜜多乃至般若波罗蜜多，<a id="a-Gk"></a>亦劝他住布施波罗蜜多乃至般若波罗蜜多。<a id="a-Gl"></a>于意云何？<a id="a-Gm"></a>如是幻事，<a id="a-Gn"></a>为有实不？<a id="a-Go"></a>”</p>
  <p id="aGp">善现答言：<a id="a-Gq"></a>“不也，<a id="a-Gr"></a>世尊。<a id="a-Gs"></a>”</p>
  <p id="aGt">佛告善现：<a id="a-Gu"></a>“诸菩萨摩诃萨亦复如是，<a id="a-Gv"></a>普于十方殑伽沙等诸佛世界自现其身，<a id="a-Gw"></a>随宜安住布施等六波罗蜜多常不舍离，<a id="a-Gx"></a>亦劝他住布施等六波罗蜜多常不舍离。<a id="a-Gy"></a>如是菩萨虽有所为而无其实。<a id="a-Gz"></a>所以者何？<a id="a-H0"></a>诸法性相皆如幻故。</p>
  <p id="aH1">“复次，<a id="a-H2"></a>善现，<a id="a-H3"></a>若菩萨摩诃萨被如上说诸功德铠，<a id="a-H4"></a>以一切智智相应作意，<a id="a-H5"></a>大悲为首，<a id="a-H6"></a>用无所得而为方便，<a id="a-H7"></a>利益安乐一切有情，<a id="a-H8"></a>不杂声闻、<a id="a-H9"></a>独觉作意。<a id="a-HA"></a>是菩萨摩诃萨不作是念：<a id="a-HB"></a>‘我当安立尔所有情令住布施波罗蜜多，<a id="a-HC"></a>尔所有情不当安立令住布施波罗蜜多。<a id="a-HD"></a>’但作是念：<a id="a-HE"></a>‘我当安立无量无数无边有情令住布施波罗蜜多。<a id="a-HF"></a>’如是乃至不作是念：<a id="a-HG"></a>‘我当安立尔所有情令住般若波罗蜜多，<a id="a-HH"></a>尔所有情不当安立令住般若波罗蜜多。<a id="a-HI"></a>’但作是念：<a id="a-HJ"></a>‘我当安立无量无数无边有情令住般若波罗蜜多。<a id="a-HK"></a>’不作是念：<a id="a-HL"></a>‘我当安立尔所有情令住内空，<a id="a-HM"></a>尔所有情不当安立令住内空。<a id="a-HN"></a>’但作是念：<a id="a-HO"></a>‘我当安立无量无数无边有情令住内空。<a id="a-HP"></a>’如是乃至不作是念：<a id="a-HQ"></a>‘我当安立尔所有情令住无性自性空，<a id="a-HR"></a>尔所有情不当安立令住无性自性空。<a id="a-HS"></a>’但作是念：<a id="a-HT"></a>‘我当安立无量无数无边有情令住无性自性空。<a id="a-HU"></a>’不作是念：<a id="a-HV"></a>‘我当安立尔所有情令住三十七菩提分法，<a id="a-HW"></a>尔所有情不当安立令住三十七菩提分法。<a id="a-HX"></a>’但作是念：<a id="a-HY"></a>‘我当安立无量无数无边有情令住三十七菩提分法。<a id="a-HZ"></a>’不作是念：<a id="a-Ha"></a>‘我当安立尔所有情令住三解脱门，<a id="a-Hb"></a>尔所有情不当安立令住三解脱门。<a id="a-Hc"></a>’但作是念：<a id="a-Hd"></a>‘我当安立无量无数无边有情令住三解脱门。<a id="a-He"></a>’广说乃至不作是念：<a id="a-Hf"></a>‘我当安立尔所有情令住如来十力乃至十八佛不共法，<a id="a-Hg"></a>尔所有情不当安立令住如来十力乃至十八佛不共法。<a id="a-Hh"></a>’但作是念：<a id="a-Hi"></a>‘我当安立无量无数无边有情令住如来十力乃至十八佛不共法。<a id="a-Hj"></a>’不作是念：<a id="a-Hk"></a>‘我当安立尔所有情令住预流果乃至独觉菩提，<a id="a-Hl"></a>尔所有情不当安立令住预流果乃至独觉菩提。<a id="a-Hm"></a>’但作是念：<a id="a-Hn"></a>‘我当安立无量无数无边有情令住预流果乃至独觉菩提。<a id="a-Ho"></a>’不作是念：<a id="a-Hp"></a>‘我当安立尔所有情令住无上正等菩提，<a id="a-Hq"></a>尔所有情不当安立令住无上正等菩提。<a id="a-Hr"></a>’但作是念：<a id="a-Hs"></a>‘我当安立无量无数无边有情令住无上正等菩提。<a id="a-Ht"></a>’善现，<a id="a-Hu"></a>是为菩萨摩诃萨被大乘铠。</p>
  <p id="aHv">“善现，<a id="a-Hw"></a>如巧幻师或彼弟子，<a id="a-Hx"></a>住四衢道对大众前，<a id="a-Hy"></a>化作无数无量有情，<a id="a-Hz"></a>令住六种波罗蜜多乃至无上正等菩提。<a id="a-I0"></a>于意云何？<a id="a-I1"></a>如是幻事，<a id="a-I2"></a>为有实不？<a id="a-I3"></a>”</p>
  <p id="aI4">善现答言：<a id="a-I5"></a>“不也，<a id="a-I6"></a>世尊。<a id="a-I7"></a>”</p>
  <p id="aI8">佛告善现：<a id="a-I9"></a>“诸菩萨摩诃萨亦复如是，<a id="a-IA"></a>以一切智智相应作意，<a id="a-IB"></a>大悲为首，<a id="a-IC"></a>用无所得而为方便，<a id="a-ID"></a>安立无数无量有情，<a id="a-IE"></a>令住六种波罗蜜多乃至无上正等菩提。<a id="a-IF"></a>如是菩萨虽有所为而无其实。<a id="a-IG"></a>所以者何？<a id="a-IH"></a>诸法性相皆如幻故。<a id="a-II"></a>”</p>
 </body>
</html>