<!doctype html>
<html id="z3IBT5d8k" data-ver="1308">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百四十</h1>
  <h2 id="a2">第四分供养窣堵波品第三之二</h2>
  <p id="a3">尔时，<a id="a-4"></a>天帝释白佛言：<a id="a-5"></a>“世尊，<a id="a-6"></a>如是般若波罗蜜多甚奇希有，<a id="a-7"></a>能调菩萨摩诃萨众令离高心，<a id="a-8"></a>回向所求一切智智。<a id="a-9"></a>”</p>
  <p id="aA">尔时，<a id="a-B"></a>佛告天帝释言：<a id="a-C"></a>“云何般若波罗蜜多甚奇希有，<a id="a-D"></a>能调菩萨摩诃萨众令离高心，<a id="a-E"></a>回向所求一切智智？<a id="a-F"></a>”</p>
  <p id="aG">时，<a id="a-H"></a>天帝释白言：<a id="a-I"></a>“世尊，<a id="a-J"></a>若菩萨摩诃萨不依般若波罗蜜多，<a id="a-K"></a>修行布施乃至般若及余种种诸佛法时，<a id="a-L"></a>无方便善巧故，<a id="a-M"></a>虽修诸善而起高心，<a id="a-N"></a>不能回向一切智智；<a id="a-O"></a>若菩萨摩诃萨依止般若波罗蜜多，<a id="a-P"></a>修行布施乃至般若及余种种诸佛法时，<a id="a-Q"></a>有方便善巧故，<a id="a-R"></a>所修诸善调伏高心，<a id="a-S"></a>回向所求一切智智。<a id="a-T"></a>”</p>
  <p id="aU">尔时，<a id="a-V"></a>佛告天帝释言：<a id="a-W"></a>“如是，<a id="a-X"></a>如是，<a id="a-Y"></a>如汝所说。</p>
  <p id="aZ">“憍尸迦，<a id="a-a"></a>若善男子、<a id="a-b"></a>善女人等能于般若波罗蜜多，<a id="a-c"></a>至心听闻、<a id="a-d"></a>受持读诵、<a id="a-e"></a>精勤修学、<a id="a-f"></a>如理思惟、<a id="a-g"></a>书写解说、<a id="a-h"></a>广令流布，<a id="a-i"></a>是善男子、<a id="a-j"></a>善女人等身心安乐，<a id="a-k"></a>不为一切灾横侵恼。<a id="a-l"></a>若在军旅交战阵时，<a id="a-m"></a>至心念诵如是般若波罗蜜多，<a id="a-n"></a>于诸有情慈悲护念，<a id="a-o"></a>不为刀杖之所伤杀，<a id="a-p"></a>所对怨敌皆起慈心，<a id="a-q"></a>设起恶心自然退败。<a id="a-r"></a>是善男子、<a id="a-s"></a>善女人等，<a id="a-t"></a>若在军旅刀箭所伤失命丧身，<a id="a-u"></a>终无是处。<a id="a-v"></a>何以故？<a id="a-w"></a>憍尸迦，<a id="a-x"></a>是善男子、<a id="a-y"></a>善女人等，<a id="a-z"></a>修行般若波罗蜜多，<a id="a-10"></a>自然降伏烦恼、<a id="a-11"></a>恶业、<a id="a-12"></a>种种刀杖，<a id="a-13"></a>亦能除他烦恼、<a id="a-14"></a>恶业、<a id="a-15"></a>诸刀杖故。</p>
  <p id="a16">“复次，<a id="a-17"></a>憍尸迦，<a id="a-18"></a>若善男子、<a id="a-19"></a>善女人等能于般若波罗蜜多，<a id="a-1A"></a>至心听闻、<a id="a-1B"></a>受持读诵、<a id="a-1C"></a>精勤修学、<a id="a-1D"></a>如理思惟、<a id="a-1E"></a>供养恭敬、<a id="a-1F"></a>尊重赞叹、<a id="a-1G"></a>书写解说、<a id="a-1H"></a>广令流布，<a id="a-1I"></a>是善男子、<a id="a-1J"></a>善女人等，<a id="a-1K"></a>一切毒药、<a id="a-1L"></a>蛊道、<a id="a-1M"></a>鬼魅、<a id="a-1N"></a>厌祷、<a id="a-1O"></a>咒术皆不能害，<a id="a-1P"></a>水不能溺，<a id="a-1Q"></a>火不能烧，<a id="a-1R"></a>刀杖、<a id="a-1S"></a>恶兽、<a id="a-1T"></a>怨贼、<a id="a-1U"></a>恶神、<a id="a-1V"></a>众邪、<a id="a-1W"></a>魍魉不能伤害。<a id="a-1X"></a>何以故？<a id="a-1Y"></a>憍尸迦，<a id="a-1Z"></a>如是般若波罗蜜多是大神咒，<a id="a-1a"></a>是大明咒，<a id="a-1b"></a>是无上咒，<a id="a-1c"></a>是无等等咒；<a id="a-1d"></a>如是般若波罗蜜多是诸咒王，<a id="a-1e"></a>最上、<a id="a-1f"></a>最妙、<a id="a-1g"></a>无能及者，<a id="a-1h"></a>具大威力，<a id="a-1i"></a>能伏一切，<a id="a-1j"></a>不为一切之所降伏。<a id="a-1k"></a>是善男子、<a id="a-1l"></a>善女人等精勤修学如是咒王，<a id="a-1m"></a>不为自害，<a id="a-1n"></a>不为他害，<a id="a-1o"></a>不为俱害。<a id="a-1p"></a>憍尸迦，<a id="a-1q"></a>是善男子、<a id="a-1r"></a>善女人等，<a id="a-1s"></a>学此般若波罗蜜多大咒王时，<a id="a-1t"></a>于我及法虽无所得，<a id="a-1u"></a>而证无上正等菩提；<a id="a-1v"></a>由斯获得一切智智，<a id="a-1w"></a>观有情类心行差别，<a id="a-1x"></a>随宜为转无上法轮，<a id="a-1y"></a>令如说行得大饶益。<a id="a-1z"></a>何以故？<a id="a-20"></a>憍尸迦，<a id="a-21"></a>过去、<a id="a-22"></a>未来、<a id="a-23"></a>现在菩萨，<a id="a-24"></a>皆学如是甚深般若波罗蜜多大神咒王，<a id="a-25"></a>无所不得、<a id="a-26"></a>无所不证，<a id="a-27"></a>是故说名一切智智。</p>
  <p id="a28">“憍尸迦，<a id="a-29"></a>若善男子、<a id="a-2A"></a>善女人等，<a id="a-2B"></a>于此般若波罗蜜多，<a id="a-2C"></a>至心听闻、<a id="a-2D"></a>受持读诵、<a id="a-2E"></a>精勤修学、<a id="a-2F"></a>如理思惟、<a id="a-2G"></a>供养恭敬、<a id="a-2H"></a>尊重赞叹、<a id="a-2I"></a>书写解说、<a id="a-2J"></a>广令流布，<a id="a-2K"></a>得如是等现法当来种种功德。</p>
  <p id="a2L">“复次，<a id="a-2M"></a>憍尸迦，<a id="a-2N"></a>若善男子、<a id="a-2O"></a>善女人等，<a id="a-2P"></a>书此般若波罗蜜多大神咒王，<a id="a-2Q"></a>置清净处供养恭敬、<a id="a-2R"></a>尊重赞叹，<a id="a-2S"></a>虽不听闻、<a id="a-2T"></a>受持读诵、<a id="a-2U"></a>精勤修学、<a id="a-2V"></a>如理思惟，<a id="a-2W"></a>亦不为他开示分别，<a id="a-2X"></a>而此住处国邑王都人非人等不为一切灾横疾疫之所伤害。</p>
  <p id="a2Y">“复次，<a id="a-2Z"></a>憍尸迦，<a id="a-2a"></a>若善男子、<a id="a-2b"></a>善女人等，<a id="a-2c"></a>怖畏怨家、<a id="a-2d"></a>恶兽、<a id="a-2e"></a>灾横、<a id="a-2f"></a>厌祷、<a id="a-2g"></a>疾疫、<a id="a-2h"></a>毒药、<a id="a-2i"></a>咒等，<a id="a-2j"></a>应书般若波罗蜜多大神咒王，<a id="a-2k"></a>随多少分香囊盛贮置宝筒中，<a id="a-2l"></a>恒随自身供养恭敬，<a id="a-2m"></a>诸怖畏事皆悉销除，<a id="a-2n"></a>天、<a id="a-2o"></a>龙、<a id="a-2p"></a>鬼、<a id="a-2q"></a>神常来守护，<a id="a-2r"></a>唯除宿世恶业应受。<a id="a-2s"></a>憍尸迦，<a id="a-2t"></a>譬如有人或傍生类，<a id="a-2u"></a>入菩提树院或至彼院边，<a id="a-2v"></a>人非人等不能伤害。<a id="a-2w"></a>何以故？<a id="a-2x"></a>憍尸迦，<a id="a-2y"></a>过去、<a id="a-2z"></a>未来、<a id="a-30"></a>现在诸佛皆坐此处证得无上正等菩提，<a id="a-31"></a>得菩提已施诸有情无恐、<a id="a-32"></a>无怖、<a id="a-33"></a>无怨、<a id="a-34"></a>无害身心安乐；<a id="a-35"></a>当知般若波罗蜜多随所住处亦复如是，<a id="a-36"></a>一切天、<a id="a-37"></a>龙、<a id="a-38"></a>阿素洛等常来守护。<a id="a-39"></a>憍尸迦，<a id="a-3A"></a>如是般若波罗蜜多随所住处，<a id="a-3B"></a>当知是处即真制多，<a id="a-3C"></a>一切有情皆应敬礼，<a id="a-3D"></a>当以种种上妙供具供养恭敬、<a id="a-3E"></a>尊重赞叹。<a id="a-3F"></a>所以者何？<a id="a-3G"></a>是诸有情归依处故。<a id="a-3H"></a>”</p>
  <p id="a3I">时，<a id="a-3J"></a>天帝释复白佛言：<a id="a-3K"></a>“若善男子、<a id="a-3L"></a>善女人等书此般若波罗蜜多，<a id="a-3M"></a>种种庄严供养恭敬、<a id="a-3N"></a>尊重赞叹，<a id="a-3O"></a>复以种种上妙华鬘、<a id="a-3P"></a>涂散等香、<a id="a-3Q"></a>衣服、<a id="a-3R"></a>璎珞、<a id="a-3S"></a>宝幢、<a id="a-3T"></a>幡盖、<a id="a-3U"></a>众妙珍奇、<a id="a-3V"></a>伎乐、<a id="a-3W"></a>灯明而为供养；<a id="a-3X"></a>有善男子、<a id="a-3Y"></a>善女人等，<a id="a-3Z"></a>佛涅槃后起窣堵波七宝严饰，<a id="a-3a"></a>宝函盛贮佛设利罗安置其中，<a id="a-3b"></a>供养恭敬、<a id="a-3c"></a>尊重赞叹，<a id="a-3d"></a>复以种种上妙华鬘、<a id="a-3e"></a>涂散等香、<a id="a-3f"></a>衣服、<a id="a-3g"></a>璎珞、<a id="a-3h"></a>宝幢、<a id="a-3i"></a>幡盖、<a id="a-3j"></a>众妙珍奇、<a id="a-3k"></a>伎乐、<a id="a-3l"></a>灯明而为供养。<a id="a-3m"></a>二所获福，<a id="a-3n"></a>何者为多？<a id="a-3o"></a>”</p>
  <p id="a3p">尔时，<a id="a-3q"></a>佛告天帝释言：<a id="a-3r"></a>“我还问汝，<a id="a-3s"></a>当随意答。<a id="a-3t"></a>于意云何？<a id="a-3u"></a>如来所得一切智智、<a id="a-3v"></a>所证无上正等菩提及所依身，<a id="a-3w"></a>依何等道修学而得？<a id="a-3x"></a>”</p>
  <p id="a3y">天帝释言：<a id="a-3z"></a>“如来所得一切智智、<a id="a-40"></a>所证无上正等菩提及所依身，<a id="a-41"></a>皆依般若波罗蜜多修学而得。<a id="a-42"></a>”</p>
  <p id="a43">尔时，<a id="a-44"></a>佛告天帝释言：<a id="a-45"></a>“如是，<a id="a-46"></a>如是，<a id="a-47"></a>如汝所说，<a id="a-48"></a>我依般若波罗蜜多修学故，<a id="a-49"></a>得一切智智、<a id="a-4A"></a>所证无上正等菩提及所依身。<a id="a-4B"></a>何以故？<a id="a-4C"></a>憍尸迦，<a id="a-4D"></a>不学般若波罗蜜多，<a id="a-4E"></a>有能获得一切智智、<a id="a-4F"></a>所证无上正等菩提及所依身，<a id="a-4G"></a>无有是处。</p>
  <p id="a4H">“憍尸迦，<a id="a-4I"></a>非但获得相好身故说名如来、<a id="a-4J"></a>应、<a id="a-4K"></a>正等觉，<a id="a-4L"></a>要由证得一切智智乃名如来、<a id="a-4M"></a>应、<a id="a-4N"></a>正等觉。<a id="a-4O"></a>憍尸迦，<a id="a-4P"></a>如来所得一切智智，<a id="a-4Q"></a>要由般若波罗蜜多为因故起，<a id="a-4R"></a>佛相好身但为依处，<a id="a-4S"></a>若不依止佛相好身无由而起。<a id="a-4T"></a>是故般若波罗蜜多，<a id="a-4U"></a>正为因生一切智智，<a id="a-4V"></a>欲令此智现前相续故，<a id="a-4W"></a>复修集佛相好身。<a id="a-4X"></a>此相好身若非遍智所依处者，<a id="a-4Y"></a>一切天、<a id="a-4Z"></a>龙、<a id="a-4a"></a>人非人等不应竭诚供养恭敬；<a id="a-4b"></a>以相好身与佛遍智为所依止故，<a id="a-4c"></a>诸天、<a id="a-4d"></a>龙、<a id="a-4e"></a>人非人等供养恭敬。<a id="a-4f"></a>由此缘故，<a id="a-4g"></a>我涅槃后，<a id="a-4h"></a>诸天、<a id="a-4i"></a>龙神、<a id="a-4j"></a>人非人等供养恭敬我设利罗。</p>
  <p id="a4k">“憍尸迦？<a id="a-4l"></a>若善男子、<a id="a-4m"></a>善女人等书此般若波罗蜜多，<a id="a-4n"></a>供养恭敬、<a id="a-4o"></a>尊重赞叹，<a id="a-4p"></a>则为供养一切智智及所依止佛相好身并涅槃后佛设利罗。<a id="a-4q"></a>何以故？<a id="a-4r"></a>憍尸迦，<a id="a-4s"></a>一切智智及相好身并设利罗，<a id="a-4t"></a>皆以般若波罗蜜多为根本故。<a id="a-4u"></a>以是故，<a id="a-4v"></a>憍尸迦，<a id="a-4w"></a>若善男子善女人等书此般若波罗蜜多，<a id="a-4x"></a>种种庄严供养恭敬、<a id="a-4y"></a>尊重赞叹，<a id="a-4z"></a>复以种种上妙华鬘乃至灯明而为供养；<a id="a-50"></a>有善男子、<a id="a-51"></a>善女人等，<a id="a-52"></a>佛涅槃后起窣堵波七宝严饰，<a id="a-53"></a>宝函盛贮佛设利罗安置其中，<a id="a-54"></a>供养恭敬、<a id="a-55"></a>尊重赞叹，<a id="a-56"></a>复以种种上妙华鬘乃至灯明而为供养。<a id="a-57"></a>二所获福，<a id="a-58"></a>前者为多无量倍数。<a id="a-59"></a>何以故？<a id="a-5A"></a>憍尸迦，<a id="a-5B"></a>若善男子、<a id="a-5C"></a>善女人等供养般若波罗蜜多，<a id="a-5D"></a>即为供养一切智智佛相好身设利罗故。<a id="a-5E"></a>”</p>
  <p id="a5F">时，<a id="a-5G"></a>天帝释便白佛言：<a id="a-5H"></a>“赡部洲人于此般若波罗蜜多，<a id="a-5I"></a>不能书写众宝庄严、<a id="a-5J"></a>供养恭敬、<a id="a-5K"></a>尊重赞叹，<a id="a-5L"></a>不能听闻、<a id="a-5M"></a>受持读诵、<a id="a-5N"></a>精勤修学、<a id="a-5O"></a>如理思惟，<a id="a-5P"></a>彼岂不知书此般若波罗蜜多，<a id="a-5Q"></a>众宝庄严、<a id="a-5R"></a>供养恭敬、<a id="a-5S"></a>尊重赞叹、<a id="a-5T"></a>至心听闻、<a id="a-5U"></a>受持读诵、<a id="a-5V"></a>精勤修学、<a id="a-5W"></a>如理思惟，<a id="a-5X"></a>获得种种功德胜利？<a id="a-5Y"></a>”</p>
  <p id="a5Z">尔时，<a id="a-5a"></a>佛告天帝释言：<a id="a-5b"></a>“我还问汝，<a id="a-5c"></a>当随意答。<a id="a-5d"></a>于意云何？<a id="a-5e"></a>赡部洲内有几许人成佛证净、<a id="a-5f"></a>成法证净、<a id="a-5g"></a>成僧证净？<a id="a-5h"></a>有几许人得预流果、<a id="a-5i"></a>或一来果、<a id="a-5j"></a>或不还果、<a id="a-5k"></a>或阿罗汉果？<a id="a-5l"></a>有几许人发心定趣独觉菩提？<a id="a-5m"></a>有几许人发心定趣诸佛无上正等菩提？<a id="a-5n"></a>”</p>
  <p id="a5o">天帝释言：<a id="a-5p"></a>“赡部洲内有少许人成佛证净、<a id="a-5q"></a>成法证净、<a id="a-5r"></a>成僧证净，<a id="a-5s"></a>转少许人得预流果、<a id="a-5t"></a>或一来果、<a id="a-5u"></a>或不还果、<a id="a-5v"></a>或阿罗汉果，<a id="a-5w"></a>转少许人发心定趣独觉菩提，<a id="a-5x"></a>转少许人发心定趣诸佛无上正等菩提。<a id="a-5y"></a>”</p>
  <p id="a5z">尔时，<a id="a-60"></a>佛告天帝释言：<a id="a-61"></a>“如是，<a id="a-62"></a>如是，<a id="a-63"></a>如汝所说。</p>
  <p id="a64">“憍尸迦，<a id="a-65"></a>赡部洲内极少分人成佛证净、<a id="a-66"></a>成法证净、<a id="a-67"></a>成僧证净；<a id="a-68"></a>转少分人得预流果、<a id="a-69"></a>或一来果、<a id="a-6A"></a>或不还果、<a id="a-6B"></a>或阿罗汉果；<a id="a-6C"></a>转少分人发心定趣独觉菩提；<a id="a-6D"></a>转少分人发心定趣诸佛无上正等菩提；<a id="a-6E"></a>转少分人既发心已，<a id="a-6F"></a>精勤修学趣菩提行；<a id="a-6G"></a>转少分人精勤修学菩提行时，<a id="a-6H"></a>于此般若波罗蜜多深心信受；<a id="a-6I"></a>转少分人深信受已，<a id="a-6J"></a>修行般若波罗蜜多；<a id="a-6K"></a>转少分人既修行已，<a id="a-6L"></a>渐次安住不退转地；<a id="a-6M"></a>转少分人，<a id="a-6N"></a>住此地已，<a id="a-6O"></a>疾证无上正等菩提。</p>
  <p id="a6P">“憍尸迦，<a id="a-6Q"></a>若菩萨摩诃萨已得安住不退转地，<a id="a-6R"></a>求证无上正等菩提，<a id="a-6S"></a>乃能深心恭敬信受甚深般若波罗蜜多，<a id="a-6T"></a>至心听闻、<a id="a-6U"></a>受持读诵、<a id="a-6V"></a>精勤修学、<a id="a-6W"></a>如理思惟，<a id="a-6X"></a>亦能为他无倒宣说，<a id="a-6Y"></a>复以种种上妙华鬘乃至灯明供养恭敬、<a id="a-6Z"></a>尊重赞叹。</p>
  <p id="a6a">“憍尸迦，<a id="a-6b"></a>我以无障清净佛眼遍观十方无边世界，<a id="a-6c"></a>虽有无量无数有情发菩提心修菩萨行，<a id="a-6d"></a>而由远离甚深般若波罗蜜多方便善巧，<a id="a-6e"></a>若一、<a id="a-6f"></a>若二、<a id="a-6g"></a>若三有情得住菩萨不退转地，<a id="a-6h"></a>多分退堕声闻、<a id="a-6i"></a>独觉下意、<a id="a-6j"></a>下行、<a id="a-6k"></a>下劣地中。<a id="a-6l"></a>何以故？<a id="a-6m"></a>憍尸迦，<a id="a-6n"></a>诸佛无上正等菩提功德无边甚难可证，<a id="a-6o"></a>恶慧懈怠下劣、<a id="a-6p"></a>精进下劣、<a id="a-6q"></a>胜解下劣有情不能证得。</p>
  <p id="a6r">“是故，<a id="a-6s"></a>憍尸迦，<a id="a-6t"></a>若善男子、<a id="a-6u"></a>善女人等发菩提心修菩萨行，<a id="a-6v"></a>欲住菩萨不退转地，<a id="a-6w"></a>疾证无上正等菩提无留难者，<a id="a-6x"></a>应于般若波罗蜜多数数听闻、<a id="a-6y"></a>受持读诵、<a id="a-6z"></a>精勤修学、<a id="a-70"></a>如理思惟，<a id="a-71"></a>好请问师，<a id="a-72"></a>乐为他说，<a id="a-73"></a>复应书写、<a id="a-74"></a>众宝庄严、<a id="a-75"></a>供养恭敬、<a id="a-76"></a>尊重赞叹。<a id="a-77"></a>何以故？<a id="a-78"></a>憍尸迦，<a id="a-79"></a>是善男子、<a id="a-7A"></a>善女人等应作是念：<a id="a-7B"></a>‘如来昔住菩萨地时，<a id="a-7C"></a>常勤修学如是般若波罗蜜多甚深义趣，<a id="a-7D"></a>证得无上正等菩提，<a id="a-7E"></a>我等亦应精勤修学。<a id="a-7F"></a>如是般若波罗蜜多是我大师，<a id="a-7G"></a>我随彼学所愿当满。<a id="a-7H"></a>’憍尸迦，<a id="a-7I"></a>诸菩萨摩诃萨若佛住世、<a id="a-7J"></a>若涅槃后，<a id="a-7K"></a>常应依止甚深般若波罗蜜多精勤修学。<a id="a-7L"></a>”</p>
  <p id="a7M">时，<a id="a-7N"></a>天帝释复白佛言：<a id="a-7O"></a>“若善男子、<a id="a-7P"></a>善女人等于深般若波罗蜜多，<a id="a-7Q"></a>至心听闻、<a id="a-7R"></a>受持读诵、<a id="a-7S"></a>精勤修学、<a id="a-7T"></a>如理思惟，<a id="a-7U"></a>广为有情宣说流布，<a id="a-7V"></a>或有书写、<a id="a-7W"></a>众宝严饰，<a id="a-7X"></a>复持种种上妙华鬘乃至灯明供养恭敬、<a id="a-7Y"></a>尊重赞叹。<a id="a-7Z"></a>是善男子、<a id="a-7a"></a>善女人等，<a id="a-7b"></a>由此因缘得几许福？<a id="a-7c"></a>”</p>
  <p id="a7d">尔时，<a id="a-7e"></a>佛告天帝释言：<a id="a-7f"></a>“是善男子、<a id="a-7g"></a>善女人等所获福聚，<a id="a-7h"></a>无量无边、<a id="a-7i"></a>不可思议、<a id="a-7j"></a>不可称计，<a id="a-7k"></a>算数、<a id="a-7l"></a>譬喻所不能及。</p>
  <p id="a7m">“复次，<a id="a-7n"></a>憍尸迦，<a id="a-7o"></a>若善男子、<a id="a-7p"></a>善女人等于诸如来般涅槃后，<a id="a-7q"></a>为供养佛设利罗故，<a id="a-7r"></a>以妙七宝起窣堵波，<a id="a-7s"></a>种种珍奇间杂严饰，<a id="a-7t"></a>复持种种天妙华鬘乃至灯明，<a id="a-7u"></a>尽其形寿供养恭敬、<a id="a-7v"></a>尊重赞叹。<a id="a-7w"></a>于意云何？<a id="a-7x"></a>是善男子、<a id="a-7y"></a>善女人等，<a id="a-7z"></a>由此因缘获福多不？<a id="a-80"></a>”</p>
  <p id="a81">天帝释言：<a id="a-82"></a>“甚多，<a id="a-83"></a>世尊！<a id="a-84"></a>甚多，<a id="a-85"></a>善逝！<a id="a-86"></a>”</p>
  <p id="a87">佛告憍尸迦：<a id="a-88"></a>“有善男子、<a id="a-89"></a>善女人等，<a id="a-8A"></a>于此般若波罗蜜多甚深义趣，<a id="a-8B"></a>以清净心恭敬信解，<a id="a-8C"></a>为求无上正等菩提，<a id="a-8D"></a>至心听闻、<a id="a-8E"></a>受持读诵、<a id="a-8F"></a>精勤修学、<a id="a-8G"></a>如理思惟，<a id="a-8H"></a>广为有情宣说开示，<a id="a-8I"></a>以增上慧审谛观察；<a id="a-8J"></a>为令正法久住世故，<a id="a-8K"></a>为令佛眼无断坏故，<a id="a-8L"></a>为令正法不隐没故，<a id="a-8M"></a>摄受菩萨令增长故，<a id="a-8N"></a>为令世间清净法眼无断坏故，<a id="a-8O"></a>书写如是甚深般若波罗蜜多众宝严饰；<a id="a-8P"></a>复持种种上妙华鬘、<a id="a-8Q"></a>涂散等香、<a id="a-8R"></a>衣服、<a id="a-8S"></a>璎珞、<a id="a-8T"></a>宝幢、<a id="a-8U"></a>幡盖、<a id="a-8V"></a>众妙珍奇、<a id="a-8W"></a>伎乐、<a id="a-8X"></a>灯明供养恭敬、<a id="a-8Y"></a>尊重赞叹。<a id="a-8Z"></a>是善男子、<a id="a-8a"></a>善女人等，<a id="a-8b"></a>所获功德甚多于前无量无数。</p>
  <p id="a8c">“复次，<a id="a-8d"></a>憍尸迦，<a id="a-8e"></a>置此一事，<a id="a-8f"></a>若善男子、<a id="a-8g"></a>善女人等于诸如来般涅槃后，<a id="a-8h"></a>为供养佛设利罗故，<a id="a-8i"></a>以妙七宝起窣堵波，<a id="a-8j"></a>种种珍奇间杂严饰，<a id="a-8k"></a>如是充满一赡部洲、<a id="a-8l"></a>或四大洲、<a id="a-8m"></a>或小千界、<a id="a-8n"></a>或中千界、<a id="a-8o"></a>或复三千大千世界，<a id="a-8p"></a>皆持种种天妙华鬘乃至灯明，<a id="a-8q"></a>尽其形寿供养恭敬、<a id="a-8r"></a>尊重赞叹。<a id="a-8s"></a>于意云何？<a id="a-8t"></a>是善男子、<a id="a-8u"></a>善女人等，<a id="a-8v"></a>由此因缘获福多不？<a id="a-8w"></a>”</p>
  <p id="a8x">天帝释言：<a id="a-8y"></a>“甚多，<a id="a-8z"></a>世尊！<a id="a-90"></a>甚多，<a id="a-91"></a>善逝！<a id="a-92"></a>”</p>
  <p id="a93">佛告憍尸迦：<a id="a-94"></a>“有善男子、<a id="a-95"></a>善女人等，<a id="a-96"></a>于此般若波罗蜜多甚深义趣，<a id="a-97"></a>以清净心恭敬信解，<a id="a-98"></a>为求无上正等菩提，<a id="a-99"></a>至心听闻、<a id="a-9A"></a>受持读诵、<a id="a-9B"></a>精勤修学、<a id="a-9C"></a>如理思惟，<a id="a-9D"></a>广为有情宣说开示，<a id="a-9E"></a>以增上慧审谛观察；<a id="a-9F"></a>为令正法久住世故，<a id="a-9G"></a>为令佛眼无断坏故，<a id="a-9H"></a>为令正法不隐没故，<a id="a-9I"></a>摄受菩萨令增长故，<a id="a-9J"></a>为令世间清净法眼无断坏故，<a id="a-9K"></a>书写如是甚深般若波罗蜜多众宝严饰；<a id="a-9L"></a>复持种种上妙华鬘、<a id="a-9M"></a>涂散等香、<a id="a-9N"></a>衣服、<a id="a-9O"></a>璎珞、<a id="a-9P"></a>宝幢、<a id="a-9Q"></a>幡盖、<a id="a-9R"></a>众妙珍奇、<a id="a-9S"></a>伎乐、<a id="a-9T"></a>灯明供养恭敬、<a id="a-9U"></a>尊重赞叹。<a id="a-9V"></a>是善男子、<a id="a-9W"></a>善女人等，<a id="a-9X"></a>所获功德甚多于前无量无数。</p>
  <p id="a9Y">“复次，<a id="a-9Z"></a>憍尸迦，<a id="a-9a"></a>置如是事，<a id="a-9b"></a>假使于此赡部洲中一切有情，<a id="a-9c"></a>或四大洲一切有情，<a id="a-9d"></a>或小千界一切有情，<a id="a-9e"></a>或中千界一切有情，<a id="a-9f"></a>或复三千大千世界一切有情，<a id="a-9g"></a>各于如来般涅槃后，<a id="a-9h"></a>为供养佛设利罗故，<a id="a-9i"></a>以妙七宝各各起一大窣堵波，<a id="a-9j"></a>种种珍奇间杂严饰，<a id="a-9k"></a>皆持种种天妙华鬘乃至灯明，<a id="a-9l"></a>尽其形寿各各于自窣堵波所供养恭敬、<a id="a-9m"></a>尊重赞叹。<a id="a-9n"></a>于意云何？<a id="a-9o"></a>此赡部洲、<a id="a-9p"></a>或四大洲、<a id="a-9q"></a>或小千界、<a id="a-9r"></a>或中千界、<a id="a-9s"></a>或大千界诸有情类，<a id="a-9t"></a>由是因缘获福多不？<a id="a-9u"></a>”</p>
  <p id="a9v">天帝释言：<a id="a-9w"></a>“甚多，<a id="a-9x"></a>世尊！<a id="a-9y"></a>甚多，<a id="a-9z"></a>善逝！<a id="a-A0"></a>”</p>
  <p id="aA1">佛告憍尸迦：<a id="a-A2"></a>“有善男子、<a id="a-A3"></a>善女人等，<a id="a-A4"></a>于此般若波罗蜜多甚深义趣，<a id="a-A5"></a>以清净心恭敬信解，<a id="a-A6"></a>为求无上正等菩提，<a id="a-A7"></a>至心听闻、<a id="a-A8"></a>受持读诵、<a id="a-A9"></a>精勤修学、<a id="a-AA"></a>如理思惟，<a id="a-AB"></a>广为有情宣说开示，<a id="a-AC"></a>以增上慧审谛观察；<a id="a-AD"></a>为令正法久住世故，<a id="a-AE"></a>为令佛眼无断坏故，<a id="a-AF"></a>为令正法不隐没故，<a id="a-AG"></a>摄受菩萨令增长故，<a id="a-AH"></a>为令世间清净法眼无断坏故，<a id="a-AI"></a>书写如是甚深般若波罗蜜多众宝严饰；<a id="a-AJ"></a>复持种种上妙华鬘、<a id="a-AK"></a>涂散等香、<a id="a-AL"></a>衣服、<a id="a-AM"></a>璎珞、<a id="a-AN"></a>宝幢、<a id="a-AO"></a>幡盖、<a id="a-AP"></a>众妙珍奇、<a id="a-AQ"></a>伎乐、<a id="a-AR"></a>灯明供养恭敬、<a id="a-AS"></a>尊重赞叹。<a id="a-AT"></a>是善男子、<a id="a-AU"></a>善女人等，<a id="a-AV"></a>所获功德甚多于前无量无数。</p>
  <p id="aAW">“复次，<a id="a-AX"></a>憍尸迦，<a id="a-AY"></a>置如是事，<a id="a-AZ"></a>假使于此赡部洲中诸有情类，<a id="a-Aa"></a>非前非后皆得为人，<a id="a-Ab"></a>此一一人为供养佛设利罗故，<a id="a-Ac"></a>于诸如来般涅槃后，<a id="a-Ad"></a>以妙七宝起窣堵波，<a id="a-Ae"></a>种种珍奇间杂严饰，<a id="a-Af"></a>如是一一满赡部洲；<a id="a-Ag"></a>或四大洲诸有情类，<a id="a-Ah"></a>非前非后皆得为人，<a id="a-Ai"></a>此一一人为供养佛设利罗故，<a id="a-Aj"></a>于诸如来般涅槃后，<a id="a-Ak"></a>以妙七宝起窣堵波，<a id="a-Al"></a>种种珍奇间杂严饰，<a id="a-Am"></a>如是一一满四大洲；<a id="a-An"></a>或小千界诸有情类，<a id="a-Ao"></a>非前非后皆得为人，<a id="a-Ap"></a>此一一人为供养佛设利罗故，<a id="a-Aq"></a>于诸如来般涅槃后，<a id="a-Ar"></a>以妙七宝起窣堵波，<a id="a-As"></a>种种珍奇间杂严饰，<a id="a-At"></a>如是一一满小千界；<a id="a-Au"></a>或中千界诸有情类，<a id="a-Av"></a>非前非后皆得为人，<a id="a-Aw"></a>此一一人为供养佛设利罗故，<a id="a-Ax"></a>于诸如来般涅槃后，<a id="a-Ay"></a>以妙七宝起窣堵波，<a id="a-Az"></a>种种珍奇间杂严饰，<a id="a-B0"></a>如是一一满中千界；<a id="a-B1"></a>或复三千大千世界诸有情类，<a id="a-B2"></a>非前非后皆得为人，<a id="a-B3"></a>此一一人为供养佛设利罗故，<a id="a-B4"></a>于诸如来般涅槃后，<a id="a-B5"></a>以妙七宝起窣堵波，<a id="a-B6"></a>种种珍奇间杂严饰，<a id="a-B7"></a>如是一一满大千界。<a id="a-B8"></a>如是诸人，<a id="a-B9"></a>各持种种天妙华鬘乃至灯明，<a id="a-BA"></a>或经一劫或一劫余，<a id="a-BB"></a>各各于自窣堵波所，<a id="a-BC"></a>供养恭敬、<a id="a-BD"></a>尊重赞叹。<a id="a-BE"></a>于意云何？<a id="a-BF"></a>此赡部洲、<a id="a-BG"></a>或四大洲、<a id="a-BH"></a>或小千界、<a id="a-BI"></a>或中千界、<a id="a-BJ"></a>或大千界诸有情类，<a id="a-BK"></a>由是因缘获福多不？<a id="a-BL"></a>”</p>
  <p id="aBM">天帝释言：<a id="a-BN"></a>“甚多，<a id="a-BO"></a>世尊！<a id="a-BP"></a>甚多，<a id="a-BQ"></a>善逝！<a id="a-BR"></a>”</p>
  <p id="aBS">佛告憍尸迦：<a id="a-BT"></a>“有善男子、<a id="a-BU"></a>善女人等，<a id="a-BV"></a>于此般若波罗蜜多甚深义趣，<a id="a-BW"></a>以清净心恭敬信解，<a id="a-BX"></a>为求无上正等菩提，<a id="a-BY"></a>至心听闻、<a id="a-BZ"></a>受持读诵、<a id="a-Ba"></a>精勤修学、<a id="a-Bb"></a>如理思惟，<a id="a-Bc"></a>广为有情宣说开示，<a id="a-Bd"></a>以增上慧审谛观察；<a id="a-Be"></a>为令正法久住世故，<a id="a-Bf"></a>为令佛眼无断坏故，<a id="a-Bg"></a>为令正法不隐没故，<a id="a-Bh"></a>摄受菩萨令增长故，<a id="a-Bi"></a>为令世间清净法眼无断坏故，<a id="a-Bj"></a>书写如是甚深般若波罗蜜多众宝严饰；<a id="a-Bk"></a>复持种种上妙华鬘、<a id="a-Bl"></a>涂散等香、<a id="a-Bm"></a>衣服、<a id="a-Bn"></a>璎珞、<a id="a-Bo"></a>宝幢、<a id="a-Bp"></a>幡盖、<a id="a-Bq"></a>众妙珍奇、<a id="a-Br"></a>伎乐、<a id="a-Bs"></a>灯明供养恭敬、<a id="a-Bt"></a>尊重赞叹。<a id="a-Bu"></a>是善男子、<a id="a-Bv"></a>善女人等，<a id="a-Bw"></a>所获功德甚多于前无量无数。<a id="a-Bx"></a>”</p>
  <p id="aBy">时，<a id="a-Bz"></a>天帝释便白佛言：<a id="a-C0"></a>“如是，<a id="a-C1"></a>世尊。<a id="a-C2"></a>如是，<a id="a-C3"></a>善逝。<a id="a-C4"></a>若善男子、<a id="a-C5"></a>善女人等供养恭敬、<a id="a-C6"></a>尊重赞叹甚深般若波罗蜜多，<a id="a-C7"></a>当知则为供养恭敬、<a id="a-C8"></a>尊重赞叹过去、<a id="a-C9"></a>未来、<a id="a-CA"></a>现在诸佛一切智智。</p>
  <p id="aCB">“世尊，<a id="a-CC"></a>且置所说三千大千世界一切有情，<a id="a-CD"></a>为供养佛设利罗故，<a id="a-CE"></a>各于如来般涅槃后，<a id="a-CF"></a>以妙七宝起窣堵波。<a id="a-CG"></a>假使十方各如殑伽沙等世界一切有情，<a id="a-CH"></a>非前非后皆得为人，<a id="a-CI"></a>此一一人各于如来般涅槃后，<a id="a-CJ"></a>为供养佛设利罗故，<a id="a-CK"></a>以妙七宝起窣堵波，<a id="a-CL"></a>种种珍奇间杂严饰，<a id="a-CM"></a>如是一一各满十方殑伽沙等诸佛世界，<a id="a-CN"></a>各持种种天妙华鬘乃至灯明，<a id="a-CO"></a>或经一劫或一劫余，<a id="a-CP"></a>供养恭敬、<a id="a-CQ"></a>尊重赞叹。<a id="a-CR"></a>是诸有情由此因缘所获福聚，<a id="a-CS"></a>虽复无量而复有余。<a id="a-CT"></a>诸善男子、<a id="a-CU"></a>善女人等，<a id="a-CV"></a>于此般若波罗蜜多甚深义趣，<a id="a-CW"></a>以清净心恭敬信解，<a id="a-CX"></a>为求无上正等菩提，<a id="a-CY"></a>至心听闻、<a id="a-CZ"></a>受持读诵、<a id="a-Ca"></a>精勤修学、<a id="a-Cb"></a>如理思惟，<a id="a-Cc"></a>广为有情宣说开示，<a id="a-Cd"></a>以增上慧审谛观察；<a id="a-Ce"></a>为令正法久住世故，<a id="a-Cf"></a>为令佛眼无断坏故，<a id="a-Cg"></a>为令正法不隐没故，<a id="a-Ch"></a>摄受菩萨令增长故，<a id="a-Ci"></a>为令世间清净法眼无断坏故，<a id="a-Cj"></a>书写如是甚深般若波罗蜜多众宝严饰；<a id="a-Ck"></a>复持种种上妙华鬘、<a id="a-Cl"></a>涂散等香、<a id="a-Cm"></a>衣服、<a id="a-Cn"></a>璎珞、<a id="a-Co"></a>宝幢、<a id="a-Cp"></a>幡盖、<a id="a-Cq"></a>众妙珍奇、<a id="a-Cr"></a>伎乐、<a id="a-Cs"></a>灯明供养恭敬、<a id="a-Ct"></a>尊重赞叹。<a id="a-Cu"></a>是善男子、<a id="a-Cv"></a>善女人等，<a id="a-Cw"></a>所获功德甚多于彼无量无边不可思议、<a id="a-Cx"></a>不可称计，<a id="a-Cy"></a>算数、<a id="a-Cz"></a>譬喻所不能及。<a id="a-D0"></a>”</p>
  <p id="aD1">尔时，<a id="a-D2"></a>佛告天帝释言：<a id="a-D3"></a>“如是，<a id="a-D4"></a>如是，<a id="a-D5"></a>如汝所说。<a id="a-D6"></a>憍尸迦，<a id="a-D7"></a>是善男子、<a id="a-D8"></a>善女人等，<a id="a-D9"></a>于深般若波罗蜜多所获福聚无量无边不可思议、<a id="a-DA"></a>不可称计，<a id="a-DB"></a>算数、<a id="a-DC"></a>譬喻所不能及。<a id="a-DD"></a>何以故？<a id="a-DE"></a>憍尸迦，<a id="a-DF"></a>甚深般若波罗蜜多能生如来一切智智，<a id="a-DG"></a>一切如来一切智智能生诸佛设利罗故。</p>
  <p id="aDH">“以是故，<a id="a-DI"></a>憍尸迦，<a id="a-DJ"></a>若善男子、<a id="a-DK"></a>善女人等，<a id="a-DL"></a>能于般若波罗蜜多甚深义趣，<a id="a-DM"></a>以清净心恭敬信解，<a id="a-DN"></a>为求无上正等菩提，<a id="a-DO"></a>至心听闻、<a id="a-DP"></a>受持读诵、<a id="a-DQ"></a>精勤修学、<a id="a-DR"></a>如理思惟，<a id="a-DS"></a>广为有情宣说开示，<a id="a-DT"></a>以增上慧审谛观察；<a id="a-DU"></a>为令正法久住世故，<a id="a-DV"></a>为令佛眼无断坏故，<a id="a-DW"></a>为令正法不隐没故，<a id="a-DX"></a>摄受菩萨令增长故，<a id="a-DY"></a>为令世间清净法眼无断坏故，<a id="a-DZ"></a>书写如是甚深般若波罗蜜多众宝严饰；<a id="a-Da"></a>复持种种上妙华鬘、<a id="a-Db"></a>涂散等香、<a id="a-Dc"></a>衣服、<a id="a-Dd"></a>璎珞、<a id="a-De"></a>宝幢、<a id="a-Df"></a>幡盖、<a id="a-Dg"></a>众妙珍奇、<a id="a-Dh"></a>伎乐、<a id="a-Di"></a>灯明供养恭敬、<a id="a-Dj"></a>尊重赞叹。<a id="a-Dk"></a>是善男子、<a id="a-Dl"></a>善女人等，<a id="a-Dm"></a>所获功德于前所造诸窣堵波及供养福，<a id="a-Dn"></a>百倍为胜，<a id="a-Do"></a>千倍为胜，<a id="a-Dp"></a>乃至邬波尼杀昙倍亦复为胜。<a id="a-Dq"></a>”</p>
  <p id="aDr">尔时，<a id="a-Ds"></a>会中四万天子，<a id="a-Dt"></a>同声共白天帝释言：<a id="a-Du"></a>“大仙，<a id="a-Dv"></a>于此甚深般若波罗蜜多，<a id="a-Dw"></a>应当听闻、<a id="a-Dx"></a>受持读诵、<a id="a-Dy"></a>精勤修学、<a id="a-Dz"></a>如理思惟，<a id="a-E0"></a>及广为他分别解说，<a id="a-E1"></a>供养恭敬、<a id="a-E2"></a>尊重赞叹。<a id="a-E3"></a>所以者何？<a id="a-E4"></a>若能于此甚深般若波罗蜜多，<a id="a-E5"></a>至心听闻、<a id="a-E6"></a>受持读诵、<a id="a-E7"></a>精勤修学、<a id="a-E8"></a>如理思惟，<a id="a-E9"></a>及广为他分别解说，<a id="a-EA"></a>供养恭敬、<a id="a-EB"></a>尊重赞叹，<a id="a-EC"></a>则令一切恶法损减、<a id="a-ED"></a>善法增益。<a id="a-EE"></a>”</p>
  <p id="aEF">尔时，<a id="a-EG"></a>佛告天帝释言：<a id="a-EH"></a>“汝应于此甚深般若波罗蜜多，<a id="a-EI"></a>至心听闻、<a id="a-EJ"></a>受持读诵、<a id="a-EK"></a>精勤修学、<a id="a-EL"></a>如理思惟，<a id="a-EM"></a>及广为他分别解说，<a id="a-EN"></a>供养恭敬、<a id="a-EO"></a>尊重赞叹。<a id="a-EP"></a>所以者何？<a id="a-EQ"></a>若阿素洛及恶朋党起如是念：<a id="a-ER"></a>‘我等当与三十三天共兴战诤。<a id="a-ES"></a>’尔时，<a id="a-ET"></a>汝等诸天眷属，<a id="a-EU"></a>应各至诚诵念如是甚深般若波罗蜜多，<a id="a-EV"></a>供养恭敬、<a id="a-EW"></a>尊重赞叹。<a id="a-EX"></a>时，<a id="a-EY"></a>阿素洛及彼朋党所起恶心即皆息灭。<a id="a-EZ"></a>”</p>
  <p id="aEa">时，<a id="a-Eb"></a>天帝释即白佛言：<a id="a-Ec"></a>“甚深般若波罗蜜多是大神咒，<a id="a-Ed"></a>是大明咒，<a id="a-Ee"></a>是无上咒，<a id="a-Ef"></a>是无等等咒，<a id="a-Eg"></a>是一切咒王，<a id="a-Eh"></a>最尊最胜、<a id="a-Ei"></a>最上最妙，<a id="a-Ej"></a>能伏一切，<a id="a-Ek"></a>不为一切之所降伏。<a id="a-El"></a>所以者何？<a id="a-Em"></a>甚深般若波罗蜜多能灭一切恶不善法，<a id="a-En"></a>能满一切殊胜善法。<a id="a-Eo"></a>”</p>
  <p id="aEp">尔时，<a id="a-Eq"></a>佛告天帝释言：<a id="a-Er"></a>“如是，<a id="a-Es"></a>如是，<a id="a-Et"></a>如汝所说。<a id="a-Eu"></a>何以故？<a id="a-Ev"></a>憍尸迦，<a id="a-Ew"></a>过去、<a id="a-Ex"></a>未来、<a id="a-Ey"></a>现在诸佛，<a id="a-Ez"></a>皆依如是甚深般若波罗蜜多大神咒王证得无上正等菩提，<a id="a-F0"></a>转妙法轮度有情众。<a id="a-F1"></a>我亦依此甚深般若波罗蜜多大神咒王证得无上正等菩提，<a id="a-F2"></a>为诸天、<a id="a-F3"></a>人说无上法。</p>
  <p id="aF4">“憍尸迦，<a id="a-F5"></a>依深般若波罗蜜多大神咒王，<a id="a-F6"></a>世间便有觉支相应十善业道、<a id="a-F7"></a>若四静虑、<a id="a-F8"></a>若四无量、<a id="a-F9"></a>若四无色定、<a id="a-FA"></a>若三十七菩提分法、<a id="a-FB"></a>若六神通、<a id="a-FC"></a>若余无量无边佛法。<a id="a-FD"></a>憍尸迦，<a id="a-FE"></a>以要言之，<a id="a-FF"></a>八万四千诸善法蕴，<a id="a-FG"></a>无不皆依甚深般若波罗蜜多大神咒王出现于世。<a id="a-FH"></a>憍尸迦，<a id="a-FI"></a>一切佛智、<a id="a-FJ"></a>自然起智、<a id="a-FK"></a>不思议智，<a id="a-FL"></a>皆依般若波罗蜜多大神咒王出现于世。<a id="a-FM"></a>憍尸迦，<a id="a-FN"></a>依深般若波罗蜜多大神咒王，<a id="a-FO"></a>世间便有菩萨出现；<a id="a-FP"></a>依菩萨故，<a id="a-FQ"></a>世间便有觉支相应十善业道、<a id="a-FR"></a>若四静虑、<a id="a-FS"></a>若四无量、<a id="a-FT"></a>若四无色定、<a id="a-FU"></a>若三十七菩提分法、<a id="a-FV"></a>若六神通、<a id="a-FW"></a>若余无量无边佛法皆得出现。<a id="a-FX"></a>若诸如来、<a id="a-FY"></a>应、<a id="a-FZ"></a>正等觉不出世时，<a id="a-Fa"></a>唯有菩萨由先所闻甚深般若波罗蜜多等流势力，<a id="a-Fb"></a>成就殊胜方便善巧，<a id="a-Fc"></a>哀愍世间诸有情故，<a id="a-Fd"></a>施设建立觉支相应十善业道、<a id="a-Fe"></a>若四静虑、<a id="a-Ff"></a>若四无量、<a id="a-Fg"></a>若四无色定、<a id="a-Fh"></a>若三十七菩提分法、<a id="a-Fi"></a>若六神通、<a id="a-Fj"></a>若余无量无边佛法。<a id="a-Fk"></a>憍尸迦，<a id="a-Fl"></a>譬如夜分因满月轮光明照触，<a id="a-Fm"></a>星宿、<a id="a-Fn"></a>药等随其势力皆得增盛；<a id="a-Fo"></a>如是如来、<a id="a-Fp"></a>应、<a id="a-Fq"></a>正等觉，<a id="a-Fr"></a>前已灭度，<a id="a-Fs"></a>正法隐没，<a id="a-Ft"></a>后未出时，<a id="a-Fu"></a>世间所有法行、<a id="a-Fv"></a>妙行，<a id="a-Fw"></a>一切皆依菩萨出现。<a id="a-Fx"></a>菩萨所有方便善巧，<a id="a-Fy"></a>皆依般若波罗蜜多而得成办。<a id="a-Fz"></a>是故般若波罗蜜多是诸殊胜善法根本。</p>
  <p id="aG0">“复次，<a id="a-G1"></a>憍尸迦，<a id="a-G2"></a>若善男子、<a id="a-G3"></a>善女人等于深般若波罗蜜多，<a id="a-G4"></a>至心听闻、<a id="a-G5"></a>受持读诵、<a id="a-G6"></a>精勤修学、<a id="a-G7"></a>如理思惟、<a id="a-G8"></a>书写解说、<a id="a-G9"></a>广令流布，<a id="a-GA"></a>当得成就现在、<a id="a-GB"></a>未来世、<a id="a-GC"></a>出世间功德胜利。<a id="a-GD"></a>”</p>
  <p id="aGE">时，<a id="a-GF"></a>天帝释便白佛言：<a id="a-GG"></a>“是善男子、<a id="a-GH"></a>善女人等，<a id="a-GI"></a>云何成就现在未来世、<a id="a-GJ"></a>出世间功德胜利？<a id="a-GK"></a>”</p>
  <p id="aGL">尔时，<a id="a-GM"></a>佛告天帝释言：<a id="a-GN"></a>“是善男子、<a id="a-GO"></a>善女人等，<a id="a-GP"></a>现在不为一切毒药、<a id="a-GQ"></a>厌祷、<a id="a-GR"></a>咒术之所伤害，<a id="a-GS"></a>火不能烧，<a id="a-GT"></a>水不能溺，<a id="a-GU"></a>诸刀杖等亦不能害，<a id="a-GV"></a>乃至不为四百四病之所夭殁，<a id="a-GW"></a>唯除先世定业异熟现世应受。<a id="a-GX"></a>憍尸迦，<a id="a-GY"></a>是善男子、<a id="a-GZ"></a>善女人等，<a id="a-Ga"></a>若遭官事、<a id="a-Gb"></a>怨贼逼迫，<a id="a-Gc"></a>至心诵念甚深般若波罗蜜多，<a id="a-Gd"></a>若至其所终不为彼谴罚加害，<a id="a-Ge"></a>欲求其短皆不能得。<a id="a-Gf"></a>何以故？<a id="a-Gg"></a>憍尸迦，<a id="a-Gh"></a>甚深般若波罗蜜多威神势力法令尔故。<a id="a-Gi"></a>憍尸迦，<a id="a-Gj"></a>是善男子、<a id="a-Gk"></a>善女人等，<a id="a-Gl"></a>若有欲至国王、<a id="a-Gm"></a>王子、<a id="a-Gn"></a>大臣等处，<a id="a-Go"></a>至心诵念甚深般若波罗蜜多，<a id="a-Gp"></a>定为王等欢喜问讯、<a id="a-Gq"></a>供养恭敬、<a id="a-Gr"></a>尊重赞叹。<a id="a-Gs"></a>何以故？<a id="a-Gt"></a>憍尸迦，<a id="a-Gu"></a>是善男子、<a id="a-Gv"></a>善女人等所诵般若波罗蜜多，<a id="a-Gw"></a>常于有情引发种种慈悲事故，<a id="a-Gx"></a>由此因缘，<a id="a-Gy"></a>旷野、<a id="a-Gz"></a>险难、<a id="a-H0"></a>人非人等，<a id="a-H1"></a>诸求短者皆不得便。<a id="a-H2"></a>憍尸迦，<a id="a-H3"></a>是善男子、<a id="a-H4"></a>善女人等，<a id="a-H5"></a>当得成就诸如是等所有现在功德胜利。</p>
  <p id="aH6">“憍尸迦，<a id="a-H7"></a>是善男子、<a id="a-H8"></a>善女人等随所生处，<a id="a-H9"></a>常不远离诸胜善法，<a id="a-HA"></a>不堕恶趣，<a id="a-HB"></a>饶益有情，<a id="a-HC"></a>渐能证得一切智智。<a id="a-HD"></a>憍尸迦，<a id="a-HE"></a>是善男子、<a id="a-HF"></a>善女人等，<a id="a-HG"></a>当得成就诸如是等所有未来功德胜利。<a id="a-HH"></a>”</p>
  <p id="aHI">尔时，<a id="a-HJ"></a>众多外道梵志，<a id="a-HK"></a>欲求佛过来诣佛所。<a id="a-HL"></a>时，<a id="a-HM"></a>天帝释见已，<a id="a-HN"></a>念言：<a id="a-HO"></a>“今此众多外道梵志，<a id="a-HP"></a>来趣法会伺求佛短，<a id="a-HQ"></a>将非般若留难事耶？<a id="a-HR"></a>我当诵念从佛所受甚深般若波罗蜜多，<a id="a-HS"></a>令彼邪徒复道而去。<a id="a-HT"></a>”念已便诵甚深般若波罗蜜多。<a id="a-HU"></a>于是众多外道梵志遥申敬礼，<a id="a-HV"></a>右绕世尊复道而去。</p>
  <p id="aHW">时，<a id="a-HX"></a>舍利子见已念言：<a id="a-HY"></a>“彼有何缘适来还去？<a id="a-HZ"></a>”</p>
  <p id="aHa">佛知其意，<a id="a-Hb"></a>告舍利子：<a id="a-Hc"></a>“彼诸外道来求我失，<a id="a-Hd"></a>由天帝释诵念般若波罗蜜多令彼还去。<a id="a-He"></a>舍利子，<a id="a-Hf"></a>我都不见彼诸外道有少白法，<a id="a-Hg"></a>唯怀恶心为求我过来至我所。<a id="a-Hh"></a>舍利子，<a id="a-Hi"></a>我都不见一切世间有诸天魔及外道等，<a id="a-Hj"></a>有情之类说般若时怀勃恶心来求得便，<a id="a-Hk"></a>般若威力无能坏故。<a id="a-Hl"></a>”</p>
  <p id="aHm">尔时，<a id="a-Hn"></a>恶魔窃作是念：<a id="a-Ho"></a>“今佛四众前后围绕，<a id="a-Hp"></a>欲、<a id="a-Hq"></a>色界天皆来集会，<a id="a-Hr"></a>宣说般若波罗蜜多。<a id="a-Hs"></a>此中必有诸大菩萨，<a id="a-Ht"></a>亲于佛前受菩提记，<a id="a-Hu"></a>当得无上正等菩提，<a id="a-Hv"></a>转妙法轮空我境界。<a id="a-Hw"></a>我当往至破坏其眼。<a id="a-Hx"></a>”作是念已，<a id="a-Hy"></a>化作四军，<a id="a-Hz"></a>奋威勇锐来诣佛所。</p>
  <p id="aI0">时，<a id="a-I1"></a>天帝释见已念言：<a id="a-I2"></a>“将非恶魔化作斯事，<a id="a-I3"></a>欲来恼佛并与般若波罗蜜多而作留难？<a id="a-I4"></a>何以故？<a id="a-I5"></a>如是四军严饰殊丽，<a id="a-I6"></a>诸王军众皆不能及，<a id="a-I7"></a>定是恶魔之所化作。<a id="a-I8"></a>恶魔长夜伺求佛短，<a id="a-I9"></a>坏诸有情所修胜事，<a id="a-IA"></a>我当诵念从佛所受甚深般若波罗蜜多，<a id="a-IB"></a>令彼恶魔复道而去。<a id="a-IC"></a>”</p>
  <p id="aID">时，<a id="a-IE"></a>天帝释念已，<a id="a-IF"></a>便诵甚深般若波罗蜜多，<a id="a-IG"></a>于是恶魔渐退而去，<a id="a-IH"></a>甚深般若波罗蜜多大神咒王威力逼故。</p>
  <p id="aII">时，<a id="a-IJ"></a>有无量三十三天俱时化作天妙香华，<a id="a-IK"></a>踊身空中而散佛上，<a id="a-IL"></a>合掌恭敬同白佛言：<a id="a-IM"></a>“愿此般若波罗蜜多在赡部洲人中久住，<a id="a-IN"></a>乃至般若波罗蜜多在赡部洲人间流布。<a id="a-IO"></a>当知是处佛、<a id="a-IP"></a>法、<a id="a-IQ"></a>僧宝常不灭没，<a id="a-IR"></a>饶益世间令获殊胜利益安乐。<a id="a-IS"></a>”</p>
  <p id="aIT">时，<a id="a-IU"></a>彼诸天复各化作天妙香华而散佛上，<a id="a-IV"></a>重白佛言：<a id="a-IW"></a>“若诸有情修行般若波罗蜜多，<a id="a-IX"></a>一切恶魔及彼眷属伺求其短不能得便。<a id="a-IY"></a>”</p>
  <p id="aIZ">时，<a id="a-Ia"></a>天帝释便白佛言：<a id="a-Ib"></a>“若诸有情但闻般若波罗蜜多功德名字，<a id="a-Ic"></a>当知如是诸有情类，<a id="a-Id"></a>已曾供养无量诸佛，<a id="a-Ie"></a>于诸佛所发弘誓愿，<a id="a-If"></a>多集善根能成是事，<a id="a-Ig"></a>非从少小善根中来，<a id="a-Ih"></a>况能听闻、<a id="a-Ii"></a>受持读诵、<a id="a-Ij"></a>精勤修学、<a id="a-Ik"></a>如理思惟、<a id="a-Il"></a>书写解说、<a id="a-Im"></a>广令流布、<a id="a-In"></a>供养恭敬、<a id="a-Io"></a>尊重赞叹！<a id="a-Ip"></a>当知如是诸有情类，<a id="a-Iq"></a>功德智慧不可思议。<a id="a-Ir"></a>所以者何？<a id="a-Is"></a>欲求诸佛一切智智，<a id="a-It"></a>应于般若波罗蜜多理趣中求。<a id="a-Iu"></a>如有情类欲求大宝，<a id="a-Iv"></a>应于大海方便勤求；<a id="a-Iw"></a>如是欲求一切智智，<a id="a-Ix"></a>应于般若波罗蜜多理趣中求。<a id="a-Iy"></a>”</p>
  <p id="aIz">尔时，<a id="a-J0"></a>佛告天帝释言：<a id="a-J1"></a>“如是，<a id="a-J2"></a>如是，<a id="a-J3"></a>如汝所说。<a id="a-J4"></a>诸佛所得一切智智，<a id="a-J5"></a>皆依般若波罗蜜多而得成办。<a id="a-J6"></a>是故般若波罗蜜多，<a id="a-J7"></a>是诸佛法最胜根本。<a id="a-J8"></a>”</p>
  <p id="aJ9">尔时，<a id="a-JA"></a>庆喜便白佛言：<a id="a-JB"></a>“世尊，<a id="a-JC"></a>何缘不赞布施、<a id="a-JD"></a>净戒、<a id="a-JE"></a>安忍、<a id="a-JF"></a>精进、<a id="a-JG"></a>静虑、<a id="a-JH"></a>波罗蜜多及余功德，<a id="a-JI"></a>唯赞般若波罗蜜多？<a id="a-JJ"></a>”</p>
  <p id="aJK">佛告庆喜：<a id="a-JL"></a>“由此般若波罗蜜多能与前五波罗蜜多及余功德为尊为导，<a id="a-JM"></a>故我偏赞。</p>
  <p id="aJN">“复次，<a id="a-JO"></a>庆喜，<a id="a-JP"></a>于意云何？<a id="a-JQ"></a>若不回向一切智智而修布施乃至般若，<a id="a-JR"></a>此可名为真修布施乃至般若波罗蜜多不？<a id="a-JS"></a>”</p>
  <p id="aJT">庆喜对曰：<a id="a-JU"></a>“不也，<a id="a-JV"></a>世尊。<a id="a-JW"></a>要由回向一切智智而修布施乃至般若，<a id="a-JX"></a>乃可名为真修布施乃至般若波罗蜜多。<a id="a-JY"></a>”</p>
  <p id="aJZ">佛告庆喜：<a id="a-Ja"></a>“于意云何？<a id="a-Jb"></a>若不回向一切智智而修布施乃至般若，<a id="a-Jc"></a>如是所修得名布施等波罗蜜多不？<a id="a-Jd"></a>”</p>
  <p id="aJe">庆喜对曰：<a id="a-Jf"></a>“不也，<a id="a-Jg"></a>世尊。<a id="a-Jh"></a>要由回向一切智智而修布施乃至般若，<a id="a-Ji"></a>如是所修乃得布施等波罗蜜多名。<a id="a-Jj"></a>”</p>
  <p id="aJk">佛告庆喜：<a id="a-Jl"></a>“于意云何？<a id="a-Jm"></a>若不回向一切智智而修善根，<a id="a-Jn"></a>如是善根得究竟不？<a id="a-Jo"></a>”</p>
  <p id="aJp">庆喜对曰：<a id="a-Jq"></a>“不也，<a id="a-Jr"></a>世尊。<a id="a-Js"></a>要由回向一切智智而修善根，<a id="a-Jt"></a>如是善根乃得究竟。<a id="a-Ju"></a>”</p>
  <p id="aJv">佛告庆喜：<a id="a-Jw"></a>“于意云何？<a id="a-Jx"></a>若离般若波罗蜜多为能真回向一切智智不？<a id="a-Jy"></a>”</p>
  <p id="aJz">庆喜对曰：<a id="a-K0"></a>“不也，<a id="a-K1"></a>世尊。<a id="a-K2"></a>要有般若波罗蜜多乃真回向一切智智。<a id="a-K3"></a>”</p>
  <p id="aK4">佛告庆喜：<a id="a-K5"></a>“于意云何？<a id="a-K6"></a>甚深般若波罗蜜多威神功德可思议不？<a id="a-K7"></a>”</p>
  <p id="aK8">庆喜对曰：<a id="a-K9"></a>“不也，<a id="a-KA"></a>世尊。<a id="a-KB"></a>甚深般若波罗蜜多威神功德不可思议，<a id="a-KC"></a>诸余善根皆不能及。<a id="a-KD"></a>”</p>
  <p id="aKE">佛告庆喜：<a id="a-KF"></a>“由此因缘，<a id="a-KG"></a>我说般若波罗蜜多能与前五波罗蜜多及余功德为尊为导，<a id="a-KH"></a>能令前五波罗蜜多及余功德究竟圆满，<a id="a-KI"></a>故我偏赞。<a id="a-KJ"></a>若赞般若波罗蜜多，<a id="a-KK"></a>亦赞前五波罗蜜多及余功德。<a id="a-KL"></a>”</p>
  <p id="aKM">尔时，<a id="a-KN"></a>庆喜复白佛言：<a id="a-KO"></a>“云何回向一切智智而修布施乃至般若波罗蜜多及余功德？<a id="a-KP"></a>”</p>
  <p id="aKQ">佛告庆喜：<a id="a-KR"></a>“以无二为方便、<a id="a-KS"></a>无生为方便、<a id="a-KT"></a>无所得为方便，<a id="a-KU"></a>回向一切智智，<a id="a-KV"></a>应修布施乃至般若波罗蜜多及余功德。<a id="a-KW"></a>”</p>
  <p id="aKX">具寿庆喜复白佛言：<a id="a-KY"></a>“以何无二为方便、<a id="a-KZ"></a>无生为方便、<a id="a-Ka"></a>无所得为方便，<a id="a-Kb"></a>回向一切智智，<a id="a-Kc"></a>应修布施乃至般若波罗蜜多及余功德？<a id="a-Kd"></a>”</p>
  <p id="aKe">佛告庆喜：<a id="a-Kf"></a>“以色乃至识无二为方便、<a id="a-Kg"></a>无生为方便、<a id="a-Kh"></a>无所得为方便，<a id="a-Ki"></a>回向一切智智，<a id="a-Kj"></a>应修布施乃至般若波罗蜜多及余功德，<a id="a-Kk"></a>以色等法皆性空故，<a id="a-Kl"></a>色等性空与布施等皆无二故。<a id="a-Km"></a>庆喜当知，<a id="a-Kn"></a>由深般若波罗蜜多，<a id="a-Ko"></a>乃能回向一切智智，<a id="a-Kp"></a>由能回向一切智智，<a id="a-Kq"></a>令布施等无边功德究竟圆满，<a id="a-Kr"></a>是故般若波罗蜜多，<a id="a-Ks"></a>与布施等一切功德为尊为导。</p>
  <p id="aKt">“庆喜当知，<a id="a-Ku"></a>譬如大地以种散中，<a id="a-Kv"></a>众缘和合便得生长，<a id="a-Kw"></a>应知大地与种生长为所依止、<a id="a-Kx"></a>为能建立；<a id="a-Ky"></a>如是般若波罗蜜多及所回向一切智智，<a id="a-Kz"></a>与布施等一切功德为所依止、<a id="a-L0"></a>为能建立，<a id="a-L1"></a>令得生长故，<a id="a-L2"></a>说般若波罗蜜多与布施等一切功德为尊为导故，<a id="a-L3"></a>我偏赞甚深般若波罗蜜多非余功德，<a id="a-L4"></a>若赞般若即赞余故。<a id="a-L5"></a>”</p>
 </body>
</html>