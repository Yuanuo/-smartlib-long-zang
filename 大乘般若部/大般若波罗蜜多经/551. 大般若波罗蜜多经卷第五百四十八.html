<!doctype html>
<html id="z3IBT618s" data-ver="1283">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百四十八</h1>
  <h2 id="a2">第四分譬喻品第十四</h2>
  <p id="a3">尔时，<a id="a-4"></a>具寿善现复白佛言：<a id="a-5"></a>“世尊，<a id="a-6"></a>甚深般若波罗蜜多实为大事现世间不？<a id="a-7"></a>”</p>
  <p id="a8">佛告善现：<a id="a-9"></a>“如是，<a id="a-A"></a>如是，<a id="a-B"></a>甚深般若波罗蜜多实为大事出现世间。<a id="a-C"></a>所以者何？<a id="a-D"></a>甚深般若波罗蜜多实能成办一切智智，<a id="a-E"></a>实能成办诸独觉地，<a id="a-F"></a>实能成办诸声闻地。<a id="a-G"></a>善现当知，<a id="a-H"></a>如刹帝利灌顶大王，<a id="a-I"></a>威德自在降伏一切，<a id="a-J"></a>以诸国事付嘱大臣，<a id="a-K"></a>端拱无为安隐快乐；<a id="a-L"></a>诸佛亦尔，<a id="a-M"></a>为大法王，<a id="a-N"></a>威德自在降伏一切，<a id="a-O"></a>以诸佛法、<a id="a-P"></a>若独觉法、<a id="a-Q"></a>若声闻法，<a id="a-R"></a>悉皆付嘱甚深般若波罗蜜多普令成办。<a id="a-S"></a>是故，<a id="a-T"></a>善现，<a id="a-U"></a>甚深般若波罗蜜多实为大事出现世间。</p>
  <p id="aV">“善现当知，<a id="a-W"></a>甚深般若波罗蜜多不为摄受、<a id="a-X"></a>执著色故出现世间，<a id="a-Y"></a>不为摄受、<a id="a-Z"></a>执著受、<a id="a-a"></a>想、<a id="a-b"></a>行、<a id="a-c"></a>识故出现世间；<a id="a-d"></a>不为摄受、<a id="a-e"></a>执著预流果故出现世间，<a id="a-f"></a>不为摄受、<a id="a-g"></a>执著一来、<a id="a-h"></a>不还、<a id="a-i"></a>阿罗汉果故出现世间；<a id="a-j"></a>不为摄受、<a id="a-k"></a>执著独觉菩提故出现世间，<a id="a-l"></a>亦不为摄受、<a id="a-m"></a>执著一切智智故出现世间。<a id="a-n"></a>”</p>
  <p id="ao">具寿善现即白佛言：<a id="a-p"></a>“云何如是甚深般若波罗蜜多亦不为摄受、<a id="a-q"></a>执著一切智智故出现世间？<a id="a-r"></a>”</p>
  <p id="as">佛告善现：<a id="a-t"></a>“于意云何？<a id="a-u"></a>汝颇见有阿罗汉果可摄受、<a id="a-v"></a>执著不？<a id="a-w"></a>”</p>
  <p id="ax">善现答言：<a id="a-y"></a>“不也，<a id="a-z"></a>世尊。<a id="a-10"></a>我不见有阿罗汉果可于其中摄受、<a id="a-11"></a>执著。<a id="a-12"></a>”</p>
  <p id="a13">佛告善现：<a id="a-14"></a>“善哉！<a id="a-15"></a>善哉！<a id="a-16"></a>我亦不见有如来法可于其中摄受、<a id="a-17"></a>执著。<a id="a-18"></a>是故，<a id="a-19"></a>善现，<a id="a-1A"></a>甚深般若波罗蜜多亦不为摄受、<a id="a-1B"></a>执著一切智智故出现世间。<a id="a-1C"></a>”</p>
  <p id="a1D">具寿善现复白佛言：<a id="a-1E"></a>“若甚深般若波罗蜜多亦不为摄受、<a id="a-1F"></a>执著一切智智故出现世间者。<a id="a-1G"></a>新学大乘诸菩萨众，<a id="a-1H"></a>闻如是说心便惊怖不能信受；<a id="a-1I"></a>若因圆满，<a id="a-1J"></a>曾于过去无量佛所发弘誓愿，<a id="a-1K"></a>长夜积集殊胜善根，<a id="a-1L"></a>诸菩萨众闻如是说乃能信受。<a id="a-1M"></a>”</p>
  <p id="a1N">佛告善现：<a id="a-1O"></a>“如是，<a id="a-1P"></a>如是，<a id="a-1Q"></a>如汝所说。<a id="a-1R"></a>由此因缘，<a id="a-1S"></a>甚深般若波罗蜜多不应辄为新学大乘诸菩萨说。<a id="a-1T"></a>”</p>
  <p id="a1U">尔时，<a id="a-1V"></a>欲界、<a id="a-1W"></a>色界天子俱白佛言：<a id="a-1X"></a>“如是般若波罗蜜多最为甚深，<a id="a-1Y"></a>难见难觉，<a id="a-1Z"></a>极难信解。<a id="a-1a"></a>若诸有情，<a id="a-1b"></a>曾于过去无量佛所发弘誓愿，<a id="a-1c"></a>多种善根，<a id="a-1d"></a>事多善友，<a id="a-1e"></a>乃能信解甚深般若波罗蜜多。<a id="a-1f"></a>假使三千大千世界诸有情类，<a id="a-1g"></a>一切皆成随信行等，<a id="a-1h"></a>彼有情类若经一劫若一劫余修自地行，<a id="a-1i"></a>不如有人一日于此甚深般若波罗蜜多忍乐思惟称量观察，<a id="a-1j"></a>所获功德胜彼无量。<a id="a-1k"></a>”</p>
  <p id="a1l">尔时，<a id="a-1m"></a>佛告诸天子言：<a id="a-1n"></a>“如是，<a id="a-1o"></a>如是，<a id="a-1p"></a>如汝所说。<a id="a-1q"></a>天子当知，<a id="a-1r"></a>若善男子、<a id="a-1s"></a>善女人等，<a id="a-1t"></a>闻深般若波罗蜜多，<a id="a-1u"></a>疾得涅槃，<a id="a-1v"></a>胜前所说随信行等若经一劫若一劫余修自地行，<a id="a-1w"></a>况忍乐等！<a id="a-1x"></a>”</p>
  <p id="a1y">时，<a id="a-1z"></a>诸天子闻佛所说，<a id="a-20"></a>欢喜踊跃顶礼世尊，<a id="a-21"></a>右绕三匝，<a id="a-22"></a>辞佛还宫，<a id="a-23"></a>去会未远忽然不现，<a id="a-24"></a>随所属界各住本宫，<a id="a-25"></a>劝进诸天修殊胜行。</p>
  <p id="a26">尔时，<a id="a-27"></a>善现复白佛言：<a id="a-28"></a>“若菩萨摩诃萨闻深般若波罗蜜多能生信解，<a id="a-29"></a>不沉、<a id="a-2A"></a>不没、<a id="a-2B"></a>不迷、<a id="a-2C"></a>不闷，<a id="a-2D"></a>无惑、<a id="a-2E"></a>无疑、<a id="a-2F"></a>无取、<a id="a-2G"></a>无执，<a id="a-2H"></a>欢喜听受、<a id="a-2I"></a>恭敬供养，<a id="a-2J"></a>从何处没来生此间？<a id="a-2K"></a>”</p>
  <p id="a2L">佛告善现：<a id="a-2M"></a>“若菩萨摩诃萨闻深般若波罗蜜多能生信解，<a id="a-2N"></a>不沉、<a id="a-2O"></a>不没、<a id="a-2P"></a>不迷、<a id="a-2Q"></a>不闷，<a id="a-2R"></a>无惑、<a id="a-2S"></a>无疑、<a id="a-2T"></a>无取、<a id="a-2U"></a>无执，<a id="a-2V"></a>欢喜听受、<a id="a-2W"></a>恭敬供养、<a id="a-2X"></a>乐见、<a id="a-2Y"></a>乐闻、<a id="a-2Z"></a>受持读诵，<a id="a-2a"></a>常不远离甚深般若波罗蜜多及彼相应殊胜作意，<a id="a-2b"></a>爱乐随逐能说法者，<a id="a-2c"></a>如犊随母未尝暂离，<a id="a-2d"></a>乃至未得甚深般若波罗蜜多所有义趣究竟通利能为他说，<a id="a-2e"></a>终不远离甚深般若波罗蜜多及说法师经须臾顷，<a id="a-2f"></a>是菩萨摩诃萨从人中没来生此间，<a id="a-2g"></a>乘宿胜因能成是事。<a id="a-2h"></a>”</p>
  <p id="a2i">具寿善现复白佛言：<a id="a-2j"></a>“颇有成就如是功德诸菩萨摩诃萨，<a id="a-2k"></a>供养承事他方佛已，<a id="a-2l"></a>从彼处没来生此耶？<a id="a-2m"></a>”</p>
  <p id="a2n">佛告善现：<a id="a-2o"></a>“有菩萨摩诃萨供养承事他方佛已，<a id="a-2p"></a>从彼处没来生此间，<a id="a-2q"></a>成就如是殊胜功德。<a id="a-2r"></a>所以者何？<a id="a-2s"></a>是菩萨摩诃萨先从他方无量佛所，<a id="a-2t"></a>闻深般若波罗蜜多能生信解，<a id="a-2u"></a>恭敬供养、<a id="a-2v"></a>书写、<a id="a-2w"></a>受持，<a id="a-2x"></a>请问其中甚深义趣，<a id="a-2y"></a>修习思惟、<a id="a-2z"></a>广为他说，<a id="a-30"></a>从彼处没来生此间，<a id="a-31"></a>乘昔善根能办是事。</p>
  <p id="a32">“复次，<a id="a-33"></a>善现，<a id="a-34"></a>有菩萨摩诃萨从睹史多天众同分没来生人中，<a id="a-35"></a>彼亦成就如是功德。<a id="a-36"></a>所以者何？<a id="a-37"></a>是菩萨摩诃萨先世已于睹史多天慈氏菩萨摩诃萨所，<a id="a-38"></a>闻深般若波罗蜜多能生信解、<a id="a-39"></a>恭敬供养，<a id="a-3A"></a>请问其中甚深义趣，<a id="a-3B"></a>修习思惟、<a id="a-3C"></a>广为他说，<a id="a-3D"></a>从彼处没来生此间，<a id="a-3E"></a>乘昔善根能办是事。</p>
  <p id="a3F">“复次，<a id="a-3G"></a>善现，<a id="a-3H"></a>有菩萨乘善男子等，<a id="a-3I"></a>虽于前世得闻般若波罗蜜多，<a id="a-3J"></a>而不请问甚深义趣，<a id="a-3K"></a>今生人中，<a id="a-3L"></a>闻说如是甚深般若波罗蜜多，<a id="a-3M"></a>其心迷闷、<a id="a-3N"></a>疑惑、<a id="a-3O"></a>沉没，<a id="a-3P"></a>或生异解难可开悟。<a id="a-3Q"></a>所以者何？<a id="a-3R"></a>不了义者心多迷闷、<a id="a-3S"></a>疑惑、<a id="a-3T"></a>沉没。</p>
  <p id="a3U">“复次，<a id="a-3V"></a>善现，<a id="a-3W"></a>有菩萨乘善男子等，<a id="a-3X"></a>虽于前世得闻般若波罗蜜多，<a id="a-3Y"></a>亦曾请问甚深义趣或经一日、<a id="a-3Z"></a>二日、<a id="a-3a"></a>三日、<a id="a-3b"></a>四日、<a id="a-3c"></a>五日，<a id="a-3d"></a>而不精进如说修行。<a id="a-3e"></a>今生人中，<a id="a-3f"></a>闻说如是甚深般若波罗蜜多，<a id="a-3g"></a>虽经少时其心坚固无能坏者，<a id="a-3h"></a>若离所闻甚深般若波罗蜜多及说法师请问深义，<a id="a-3i"></a>寻便退失心生犹豫。<a id="a-3j"></a>所以者何？<a id="a-3k"></a>此菩萨乘善男子等，<a id="a-3l"></a>虽于前世得闻般若波罗蜜多，<a id="a-3m"></a>亦能请问甚深义趣，<a id="a-3n"></a>而不精进如说修行，<a id="a-3o"></a>故于今生于深般若波罗蜜多，<a id="a-3p"></a>或时乐闻或时不乐，<a id="a-3q"></a>或时坚固或时退失，<a id="a-3r"></a>其心轻动进退非恒，<a id="a-3s"></a>如堵罗绵随风飘转。<a id="a-3t"></a>当知如是住菩萨乘善男子等新学大乘，<a id="a-3u"></a>虽有信心而不坚净，<a id="a-3v"></a>于深般若波罗蜜多不能长时信乐，<a id="a-3w"></a>随转彼于二地或随堕一，<a id="a-3x"></a>所谓声闻及独觉地。</p>
  <p id="a3y">“善现当知，<a id="a-3z"></a>如泛大海所乘船破，<a id="a-40"></a>其中诸人若不取木器物、<a id="a-41"></a>浮囊、<a id="a-42"></a>板片、<a id="a-43"></a>死尸为依附者，<a id="a-44"></a>定知溺死不至彼岸。<a id="a-45"></a>若能取木器物、<a id="a-46"></a>浮囊、<a id="a-47"></a>板片、<a id="a-48"></a>死尸为所依附，<a id="a-49"></a>当知是类终不没死，<a id="a-4A"></a>得至安隐大海彼岸，<a id="a-4B"></a>无损无害受诸快乐。<a id="a-4C"></a>住菩萨乘善男子等亦复如是，<a id="a-4D"></a>有于大乘虽成少分信敬爱乐，<a id="a-4E"></a>而不摄受甚深般若波罗蜜多为所依附，<a id="a-4F"></a>当知彼类中道退没，<a id="a-4G"></a>不能证得一切智智，<a id="a-4H"></a>谓堕声闻或独觉地。<a id="a-4I"></a>若于大乘有信、<a id="a-4J"></a>有忍、<a id="a-4K"></a>有乐、<a id="a-4L"></a>有欲、<a id="a-4M"></a>有精进、<a id="a-4N"></a>有胜解、<a id="a-4O"></a>有不放逸、<a id="a-4P"></a>有胜意乐、<a id="a-4Q"></a>有舍、<a id="a-4R"></a>有敬、<a id="a-4S"></a>有欣、<a id="a-4T"></a>有喜、<a id="a-4U"></a>有清净心、<a id="a-4V"></a>有于无上正等菩提不舍善轭，<a id="a-4W"></a>复能摄受甚深般若波罗蜜多为所依附，<a id="a-4X"></a>当知此类终不中道退入声闻或独觉地，<a id="a-4Y"></a>定证无上正等菩提，<a id="a-4Z"></a>能尽未来利乐一切。</p>
  <p id="a4a">“复次，<a id="a-4b"></a>善现，<a id="a-4c"></a>如有男子或诸女人，<a id="a-4d"></a>执持坏瓶诣河取水，<a id="a-4e"></a>若池、<a id="a-4f"></a>若井、<a id="a-4g"></a>若泉、<a id="a-4h"></a>若渠，<a id="a-4i"></a>当知此瓶不久烂坏。<a id="a-4j"></a>何以故？<a id="a-4k"></a>是瓶未熟，<a id="a-4l"></a>不堪盛水，<a id="a-4m"></a>终归地故。<a id="a-4n"></a>如是，<a id="a-4o"></a>善现，<a id="a-4p"></a>有菩萨乘善男子等，<a id="a-4q"></a>虽于大乘有信、<a id="a-4r"></a>有忍、<a id="a-4s"></a>有乐、<a id="a-4t"></a>有欲、<a id="a-4u"></a>有精进、<a id="a-4v"></a>有胜解、<a id="a-4w"></a>有不放逸、<a id="a-4x"></a>有胜意乐、<a id="a-4y"></a>有舍、<a id="a-4z"></a>有敬、<a id="a-50"></a>有欣、<a id="a-51"></a>有喜、<a id="a-52"></a>有清净心、<a id="a-53"></a>有于无上正等菩提不舍善轭，<a id="a-54"></a>而不摄受甚深般若波罗蜜多方便善巧，<a id="a-55"></a>当知彼类中道退没，<a id="a-56"></a>不能证得一切智智，<a id="a-57"></a>谓堕声闻或独觉地。</p>
  <p id="a58">“复次，<a id="a-59"></a>善现，<a id="a-5A"></a>如有男子或诸女人，<a id="a-5B"></a>持烧熟瓶诣河取水，<a id="a-5C"></a>若池、<a id="a-5D"></a>若井、<a id="a-5E"></a>若泉、<a id="a-5F"></a>若渠，<a id="a-5G"></a>当知此瓶终不烂坏。<a id="a-5H"></a>何以故？<a id="a-5I"></a>是瓶善熟，<a id="a-5J"></a>堪任盛水，<a id="a-5K"></a>极坚牢故。<a id="a-5L"></a>如是，<a id="a-5M"></a>善现，<a id="a-5N"></a>有菩萨乘善男子等，<a id="a-5O"></a>若于大乘有信、<a id="a-5P"></a>有忍，<a id="a-5Q"></a>广说乃至有于无上正等菩提不舍善轭，<a id="a-5R"></a>复能摄受甚深般若波罗蜜多方便善巧，<a id="a-5S"></a>当知此类终不中道退入声闻或独觉地，<a id="a-5T"></a>定证无上正等菩提，<a id="a-5U"></a>能尽未来利乐一切。</p>
  <p id="a5V">“复次，<a id="a-5W"></a>善现，<a id="a-5X"></a>如有商人无善巧智，<a id="a-5Y"></a>船在海岸未固修营，<a id="a-5Z"></a>即持财物安置其上，<a id="a-5a"></a>牵入水中速便进发，<a id="a-5b"></a>当知是船中道坏没，<a id="a-5c"></a>人船财物各散异处，<a id="a-5d"></a>如是商人无善巧智，<a id="a-5e"></a>丧失身命及诸财宝。<a id="a-5f"></a>如是，<a id="a-5g"></a>善现，<a id="a-5h"></a>有菩萨乘善男子等，<a id="a-5i"></a>虽于大乘有信、<a id="a-5j"></a>有忍，<a id="a-5k"></a>广说乃至有于无上正等菩提不舍善轭，<a id="a-5l"></a>而不摄受甚深般若波罗蜜多方便善巧，<a id="a-5m"></a>当知彼类中道退没，<a id="a-5n"></a>不能证得一切智智，<a id="a-5o"></a>谓堕声闻或独觉地。</p>
  <p id="a5p">“复次，<a id="a-5q"></a>善现，<a id="a-5r"></a>如有商人有善巧智，<a id="a-5s"></a>先在海岸固修船已，<a id="a-5t"></a>方牵入水知无穿穴，<a id="a-5u"></a>后持财物置上而去，<a id="a-5v"></a>当知是船必不坏没，<a id="a-5w"></a>人物安隐达所至处。<a id="a-5x"></a>如是，<a id="a-5y"></a>善现，<a id="a-5z"></a>有菩萨乘善男子等，<a id="a-60"></a>若于大乘有信、<a id="a-61"></a>有忍，<a id="a-62"></a>广说乃至有于无上正等菩提不舍善轭，<a id="a-63"></a>复能摄受甚深般若波罗蜜多方便善巧，<a id="a-64"></a>当知此类终不中道退入声闻或独觉地，<a id="a-65"></a>定证无上正等菩提，<a id="a-66"></a>能尽未来利乐一切。<a id="a-67"></a>何以故？<a id="a-68"></a>若菩萨乘善男子等，<a id="a-69"></a>能于大乘有信、<a id="a-6A"></a>有忍，<a id="a-6B"></a>广说乃至有于无上正等菩提不舍善轭，<a id="a-6C"></a>复能摄受甚深般若波罗蜜多方便善巧，<a id="a-6D"></a>中间法尔不堕声闻及独觉地，<a id="a-6E"></a>必证无上正等菩提，<a id="a-6F"></a>与诸有情常作饶益。</p>
  <p id="a6G">“复次，<a id="a-6H"></a>善现，<a id="a-6I"></a>譬如有人年百二十，<a id="a-6J"></a>老耄衰朽复加众病，<a id="a-6K"></a>所谓风病、<a id="a-6L"></a>热病、<a id="a-6M"></a>痰病或三杂病。<a id="a-6N"></a>于意云何？<a id="a-6O"></a>是老病人颇从床座自能起不？<a id="a-6P"></a>”</p>
  <p id="a6Q">善现对曰：<a id="a-6R"></a>“不也，<a id="a-6S"></a>世尊。<a id="a-6T"></a>”</p>
  <p id="a6U">佛告善现：<a id="a-6V"></a>“是人设有扶令起立，<a id="a-6W"></a>亦无力行一俱卢舍、<a id="a-6X"></a>或二、<a id="a-6Y"></a>或三。<a id="a-6Z"></a>何以故？<a id="a-6a"></a>极老病故。<a id="a-6b"></a>如是，<a id="a-6c"></a>善现，<a id="a-6d"></a>有菩萨乘善男子等，<a id="a-6e"></a>设于大乘有信、<a id="a-6f"></a>有忍，<a id="a-6g"></a>广说乃至有于无上正等菩提不舍善轭，<a id="a-6h"></a>若不摄受甚深般若波罗蜜多方便善巧，<a id="a-6i"></a>当知彼类不证无上正等菩提，<a id="a-6j"></a>退堕声闻或独觉地。<a id="a-6k"></a>何以故？<a id="a-6l"></a>远离般若波罗蜜多方便善巧，<a id="a-6m"></a>法应尔故。</p>
  <p id="a6n">“复次，<a id="a-6o"></a>善现，<a id="a-6p"></a>譬如有人年百二十，<a id="a-6q"></a>老耄衰朽复加众病，<a id="a-6r"></a>谓风、<a id="a-6s"></a>热、<a id="a-6t"></a>痰或三杂病，<a id="a-6u"></a>是老病人欲从床座起往他处而自不能。<a id="a-6v"></a>有二健人各扶一腋，<a id="a-6w"></a>徐策令起而告之言：<a id="a-6x"></a>‘莫有所难，<a id="a-6y"></a>随意欲往，<a id="a-6z"></a>我等两人终不相弃，<a id="a-70"></a>必达所趣安隐无损。<a id="a-71"></a>’如是，<a id="a-72"></a>善现，<a id="a-73"></a>有菩萨乘善男子等，<a id="a-74"></a>若于大乘有信、<a id="a-75"></a>有忍，<a id="a-76"></a>广说乃至有于无上正等菩提不舍善轭，<a id="a-77"></a>复能摄受甚深般若波罗蜜多方便善巧，<a id="a-78"></a>当知此类终不中道退堕声闻或独觉地，<a id="a-79"></a>定证无上正等菩提，<a id="a-7A"></a>转妙法轮度有情众。<a id="a-7B"></a>”</p>
  <p data-pb></p>
  <h2 id="a7C">第四分天赞品第十五</h2>
  <p id="a7D">尔时，<a id="a-7E"></a>具寿善现便白佛言：<a id="a-7F"></a>“世尊，<a id="a-7G"></a>新学大乘诸菩萨摩诃萨云何应住甚深般若波罗蜜多？<a id="a-7H"></a>云何应学甚深般若波罗蜜多？<a id="a-7I"></a>”</p>
  <p id="a7J">佛告善现：<a id="a-7K"></a>“新学大乘诸菩萨摩诃萨欲住、<a id="a-7L"></a>欲学甚深般若波罗蜜多，<a id="a-7M"></a>先应亲近、<a id="a-7N"></a>承事、<a id="a-7O"></a>供养真净善友。<a id="a-7P"></a>若能宣说甚深般若波罗蜜多，<a id="a-7Q"></a>教授教诫诸菩萨者，<a id="a-7R"></a>当知是为真净善友。<a id="a-7S"></a>谓能宣说甚深般若波罗蜜多，<a id="a-7T"></a>教授教诫新学大乘诸菩萨言：<a id="a-7U"></a>‘来！<a id="a-7V"></a>善男子，<a id="a-7W"></a>汝应勤修布施、<a id="a-7X"></a>净戒、<a id="a-7Y"></a>安忍、<a id="a-7Z"></a>精进、<a id="a-7a"></a>静虑、<a id="a-7b"></a>般若波罗蜜多。<a id="a-7c"></a>汝勤修时，<a id="a-7d"></a>应无所得而为方便，<a id="a-7e"></a>与诸有情平等共有回向无上正等菩提。<a id="a-7f"></a>汝回向时，<a id="a-7g"></a>勿以色故而取无上正等菩提，<a id="a-7h"></a>勿以受、<a id="a-7i"></a>想、<a id="a-7j"></a>行、<a id="a-7k"></a>识故而取无上正等菩提。<a id="a-7l"></a>何以故？<a id="a-7m"></a>善男子，<a id="a-7n"></a>若无所取便能证得一切智智。<a id="a-7o"></a>汝善男子，<a id="a-7p"></a>于声闻地及独觉地勿生贪著。<a id="a-7q"></a>’如是，<a id="a-7r"></a>善现，<a id="a-7s"></a>真净善友教授教诫新学大乘诸菩萨摩诃萨，<a id="a-7t"></a>令其渐入甚深般若波罗蜜多。<a id="a-7u"></a>”</p>
  <p id="a7v">尔时，<a id="a-7w"></a>善现复白佛言：<a id="a-7x"></a>“诸菩萨摩诃萨能为难事，<a id="a-7y"></a>依如是相布施、<a id="a-7z"></a>净戒、<a id="a-80"></a>安忍、<a id="a-81"></a>精进、<a id="a-82"></a>静虑、<a id="a-83"></a>般若波罗蜜多，<a id="a-84"></a>发趣无上正等菩提，<a id="a-85"></a>不欲自在而取灭度；<a id="a-86"></a>观极重苦诸有情界，<a id="a-87"></a>求证无上正等菩提，<a id="a-88"></a>欲尽未来方便拔济，<a id="a-89"></a>而不怖畏生死流转。<a id="a-8A"></a>”</p>
  <p id="a8B">佛告善现：<a id="a-8C"></a>“如是，<a id="a-8D"></a>如是，<a id="a-8E"></a>诸菩萨摩诃萨能为难事，<a id="a-8F"></a>谓为利乐诸世间故，<a id="a-8G"></a>发趣无上正等菩提，<a id="a-8H"></a>哀愍世间诸有情故，<a id="a-8I"></a>发趣无上正等菩提，<a id="a-8J"></a>作是誓言：<a id="a-8K"></a>‘我为济拔诸世间故，<a id="a-8L"></a>为诸世间作舍宅故，<a id="a-8M"></a>为诸世间作归依故，<a id="a-8N"></a>为示世间究竟道故，<a id="a-8O"></a>为诸世间作洲渚故，<a id="a-8P"></a>为诸世间作光明故，<a id="a-8Q"></a>为诸世间作导首故，<a id="a-8R"></a>为诸世间作所趣故，<a id="a-8S"></a>发勤精进趣向无上正等菩提。<a id="a-8T"></a>’</p>
  <p id="a8U">“云何菩萨摩诃萨作是誓言‘我为济拔诸世间故，<a id="a-8V"></a>发勤精进趣向无上正等菩提’？<a id="a-8W"></a>善现，<a id="a-8X"></a>菩萨摩诃萨见诸世间流转生死，<a id="a-8Y"></a>受种种苦不能出离，<a id="a-8Z"></a>为断彼苦，<a id="a-8a"></a>发勤精进趣向无上正等菩提，<a id="a-8b"></a>是为菩萨摩诃萨作是誓言‘我为济拔诸世间故，<a id="a-8c"></a>发勤精进趣向无上正等菩提’。</p>
  <p id="a8d">“云何菩萨摩诃萨为诸世间作舍宅故，<a id="a-8e"></a>发勤精进趣向无上正等菩提？<a id="a-8f"></a>善现，<a id="a-8g"></a>菩萨摩诃萨欲为世间说一切法皆不和合，<a id="a-8h"></a>发勤精进趣向无上正等菩提，<a id="a-8i"></a>是为菩萨摩诃萨为诸世间作舍宅故，<a id="a-8j"></a>发勤精进趣向无上正等菩提。<a id="a-8k"></a>”</p>
  <p id="a8l">具寿善现白言：<a id="a-8m"></a>“世尊，<a id="a-8n"></a>云何一切法皆不和合？<a id="a-8o"></a>”</p>
  <p id="a8p">佛告善现：<a id="a-8q"></a>“诸色不和合，<a id="a-8r"></a>即色不相属；<a id="a-8s"></a>若色不相属，<a id="a-8t"></a>即色无生灭；<a id="a-8u"></a>若色无生灭，<a id="a-8v"></a>即色不和合；<a id="a-8w"></a>受、<a id="a-8x"></a>想、<a id="a-8y"></a>行、<a id="a-8z"></a>识亦复如是。<a id="a-90"></a>诸菩萨摩诃萨欲为世间说一切法皆有如是不和合相，<a id="a-91"></a>发勤精进趣向无上正等菩提。</p>
  <p id="a92">“云何菩萨摩诃萨为诸世间作归依故，<a id="a-93"></a>发勤精进趣向无上正等菩提？<a id="a-94"></a>善现，<a id="a-95"></a>菩萨摩诃萨为令一切生老病死愁叹忧苦所逼世间，<a id="a-96"></a>速得解脱生等众苦，<a id="a-97"></a>入无余依般涅槃界，<a id="a-98"></a>发勤精进趣向无上正等菩提，<a id="a-99"></a>是为菩萨摩诃萨为诸世间作归依故，<a id="a-9A"></a>发勤精进趣向无上正等菩提。</p>
  <p id="a9B">“云何菩萨摩诃萨为示世间究竟道故，<a id="a-9C"></a>发勤精进趣向无上正等菩提？<a id="a-9D"></a>善现，<a id="a-9E"></a>菩萨摩诃萨欲为世间说如是法，<a id="a-9F"></a>谓色彼岸即非色，<a id="a-9G"></a>如彼岸，<a id="a-9H"></a>色亦尔；<a id="a-9I"></a>受、<a id="a-9J"></a>想、<a id="a-9K"></a>行、<a id="a-9L"></a>识彼岸即非受、<a id="a-9M"></a>想、<a id="a-9N"></a>行、<a id="a-9O"></a>识，<a id="a-9P"></a>如彼岸，<a id="a-9Q"></a>受、<a id="a-9R"></a>想、<a id="a-9S"></a>行、<a id="a-9T"></a>识亦尔。<a id="a-9U"></a>如色、<a id="a-9V"></a>受、<a id="a-9W"></a>想、<a id="a-9X"></a>行、<a id="a-9Y"></a>识彼岸，<a id="a-9Z"></a>一切法亦尔。<a id="a-9a"></a>”</p>
  <p id="a9b">具寿善现白言：<a id="a-9c"></a>“世尊，<a id="a-9d"></a>若如色、<a id="a-9e"></a>受、<a id="a-9f"></a>想、<a id="a-9g"></a>行、<a id="a-9h"></a>识彼岸，<a id="a-9i"></a>一切法亦尔者，<a id="a-9j"></a>岂不菩萨摩诃萨于一切法已现等觉？<a id="a-9k"></a>所以者何？<a id="a-9l"></a>此中都无分别事故。<a id="a-9m"></a>”</p>
  <p id="a9n">佛告善现：<a id="a-9o"></a>“如是，<a id="a-9p"></a>如是，<a id="a-9q"></a>于彼岸中无所分别，<a id="a-9r"></a>无分别故，<a id="a-9s"></a>诸菩萨摩诃萨于一切法已现等觉。<a id="a-9t"></a>善现当知，<a id="a-9u"></a>诸菩萨摩诃萨甚为难事，<a id="a-9v"></a>虽能如是观一切法，<a id="a-9w"></a>而不作证亦不沉没，<a id="a-9x"></a>作是念言：<a id="a-9y"></a>‘我于此法现等觉已，<a id="a-9z"></a>证得无上正等菩提，<a id="a-A0"></a>为诸世间宣说开示。<a id="a-A1"></a>’是为菩萨摩诃萨为示世间究竟道故，<a id="a-A2"></a>发勤精进趣向无上正等菩提。</p>
  <p id="aA3">“云何菩萨摩诃萨为诸世间作洲渚故，<a id="a-A4"></a>发勤精进趣向无上正等菩提？<a id="a-A5"></a>善现，<a id="a-A6"></a>譬如大小海河池中高地可居，<a id="a-A7"></a>周回水断说为洲渚。<a id="a-A8"></a>如是，<a id="a-A9"></a>善现，<a id="a-AA"></a>色乃至识前后际断，<a id="a-AB"></a>由此断故一切法断，<a id="a-AC"></a>此一切法前后际断，<a id="a-AD"></a>即是寂灭微妙涅槃，<a id="a-AE"></a>亦是如实无颠倒性。<a id="a-AF"></a>善现，<a id="a-AG"></a>菩萨摩诃萨求证无上正等菩提，<a id="a-AH"></a>欲为有情说如是法，<a id="a-AI"></a>令速趣入如是涅槃，<a id="a-AJ"></a>是为菩萨摩诃萨为诸世间作洲渚故，<a id="a-AK"></a>发勤精进趣向无上正等菩提。</p>
  <p id="aAL">“云何菩萨摩诃萨为诸世间作光明故，<a id="a-AM"></a>发勤精进趣向无上正等菩提？<a id="a-AN"></a>善现，<a id="a-AO"></a>菩萨摩诃萨为破长夜无明卵㲉所覆有情重黑暗故，<a id="a-AP"></a>为疗有情无知翳目令明朗故，<a id="a-AQ"></a>为与一切愚冥有情作慧明故，<a id="a-AR"></a>发勤精进趣向无上正等菩提，<a id="a-AS"></a>是为菩萨摩诃萨为诸世间作光明故，<a id="a-AT"></a>发勤精进趣向无上正等菩提。</p>
  <p id="aAU">“云何菩萨摩诃萨为诸世间作导首故，<a id="a-AV"></a>发勤精进趣向无上正等菩提？<a id="a-AW"></a>善现，<a id="a-AX"></a>菩萨摩诃萨欲为世间宣说开示诸色本性无生无灭，<a id="a-AY"></a>欲为世间宣说开示受、<a id="a-AZ"></a>想、<a id="a-Aa"></a>行、<a id="a-Ab"></a>识本性无生无灭，<a id="a-Ac"></a>欲为世间宣说开示诸异生法本性无生无灭，<a id="a-Ad"></a>欲为世间宣说开示声闻、<a id="a-Ae"></a>独觉、<a id="a-Af"></a>菩萨、<a id="a-Ag"></a>佛法本性无生无灭，<a id="a-Ah"></a>欲为世间宣说开示一切法本性无生无灭，<a id="a-Ai"></a>发勤精进趣向无上正等菩提，<a id="a-Aj"></a>是为菩萨摩诃萨为诸世间作导首故，<a id="a-Ak"></a>发勤精进趣向无上正等菩提。</p>
  <p id="aAl">“云何菩萨摩诃萨为诸世间作所趣故，<a id="a-Am"></a>发勤精进趣向无上正等菩提？<a id="a-An"></a>善现，<a id="a-Ao"></a>菩萨摩诃萨欲为世间宣说开示色以虚空为所趣，<a id="a-Ap"></a>受、<a id="a-Aq"></a>想、<a id="a-Ar"></a>行、<a id="a-As"></a>识亦以虚空为所趣，<a id="a-At"></a>一切法皆以虚空为所趣；<a id="a-Au"></a>欲为世间宣说开示色无所趣与虚空等，<a id="a-Av"></a>受、<a id="a-Aw"></a>想、<a id="a-Ax"></a>行、<a id="a-Ay"></a>识亦无所趣与虚空等，<a id="a-Az"></a>一切法皆无所趣与虚空等。<a id="a-B0"></a>如太虚空无来、<a id="a-B1"></a>无去、<a id="a-B2"></a>无作、<a id="a-B3"></a>无住、<a id="a-B4"></a>无所安立、<a id="a-B5"></a>无生、<a id="a-B6"></a>无灭，<a id="a-B7"></a>诸法亦尔，<a id="a-B8"></a>皆如虚空无分别故无所分别。<a id="a-B9"></a>何以故？<a id="a-BA"></a>诸色空故无来无去，<a id="a-BB"></a>受、<a id="a-BC"></a>想、<a id="a-BD"></a>行、<a id="a-BE"></a>识空故亦无来无去，<a id="a-BF"></a>一切法空故皆无来无去。<a id="a-BG"></a>所以者何？<a id="a-BH"></a>一切法皆以空、<a id="a-BI"></a>无相、<a id="a-BJ"></a>无愿为趣，<a id="a-BK"></a>彼于是趣不可超越；<a id="a-BL"></a>一切法皆以无造、<a id="a-BM"></a>无作为趣，<a id="a-BN"></a>彼于是趣不可超越；<a id="a-BO"></a>一切法皆以无生、<a id="a-BP"></a>无起为趣，<a id="a-BQ"></a>彼于是趣不可超越；<a id="a-BR"></a>一切法皆以无性为趣，<a id="a-BS"></a>彼于是趣不可超越；<a id="a-BT"></a>一切法皆以如梦为趣，<a id="a-BU"></a>彼于是趣不可超越；<a id="a-BV"></a>一切法皆以无我为趣，<a id="a-BW"></a>彼于是趣不可超越；<a id="a-BX"></a>一切法皆以无边为趣，<a id="a-BY"></a>彼于是趣不可超越；<a id="a-BZ"></a>一切法皆以寂静、<a id="a-Ba"></a>涅槃、<a id="a-Bb"></a>无取、<a id="a-Bc"></a>无舍、<a id="a-Bd"></a>无来、<a id="a-Be"></a>无去、<a id="a-Bf"></a>最极、<a id="a-Bg"></a>寂灭为趣，<a id="a-Bh"></a>彼于是趣不可超越。<a id="a-Bi"></a>诸菩萨摩诃萨欲为世间说如是法，<a id="a-Bj"></a>发勤精进趣向无上正等菩提，<a id="a-Bk"></a>是为菩萨摩诃萨为诸世间作所趣故，<a id="a-Bl"></a>发勤精进趣向无上正等菩提。<a id="a-Bm"></a>”</p>
  <p id="aBn">尔时，<a id="a-Bo"></a>善现便白佛言：<a id="a-Bp"></a>“谁于如是甚深般若波罗蜜多能生信解？<a id="a-Bq"></a>”</p>
  <p id="aBr">佛告善现：<a id="a-Bs"></a>“若菩萨摩诃萨久修菩萨摩诃萨行，<a id="a-Bt"></a>已曾供养无量诸佛，<a id="a-Bu"></a>于诸佛所发弘誓愿，<a id="a-Bv"></a>所种善根皆已纯熟，<a id="a-Bw"></a>无量善友摄受护念，<a id="a-Bx"></a>乃于如是甚深般若波罗蜜多能生信解。<a id="a-By"></a>”</p>
  <p id="aBz">具寿善现复白佛言：<a id="a-C0"></a>“若于如是甚深般若波罗蜜多能生信解，<a id="a-C1"></a>是菩萨摩诃萨以何为自性？<a id="a-C2"></a>”</p>
  <p id="aC3">佛告善现：<a id="a-C4"></a>“是菩萨摩诃萨以调伏、<a id="a-C5"></a>远离为自性。<a id="a-C6"></a>”</p>
  <p id="aC7">具寿善现复白佛言：<a id="a-C8"></a>“是菩萨摩诃萨当何所趣？<a id="a-C9"></a>”</p>
  <p id="aCA">佛告善现：<a id="a-CB"></a>“是菩萨摩诃萨当趣一切智智。<a id="a-CC"></a>”</p>
  <p id="aCD">具寿善现复白佛言：<a id="a-CE"></a>“若菩萨摩诃萨趣一切智智者，<a id="a-CF"></a>能觉是趣亦能宣说，<a id="a-CG"></a>亦与有情作所归趣。<a id="a-CH"></a>”</p>
  <p id="aCI">佛告善现：<a id="a-CJ"></a>“如是，<a id="a-CK"></a>如是，<a id="a-CL"></a>如汝所说，<a id="a-CM"></a>若菩萨摩诃萨趣一切智智者，<a id="a-CN"></a>能觉是趣亦能宣说，<a id="a-CO"></a>亦与有情作所归趣。<a id="a-CP"></a>”</p>
  <p id="aCQ">具寿善现复白佛言：<a id="a-CR"></a>“是菩萨摩诃萨能为难事，<a id="a-CS"></a>谓著如是坚固甲胄：<a id="a-CT"></a>‘我当度脱无量无数无边有情令入涅槃，<a id="a-CU"></a>而诸有情都不可得。<a id="a-CV"></a>’”</p>
  <p id="aCW">佛告善现：<a id="a-CX"></a>“如是，<a id="a-CY"></a>如是，<a id="a-CZ"></a>如汝所说。</p>
  <p id="aCa">“复次，<a id="a-Cb"></a>善现，<a id="a-Cc"></a>是菩萨摩诃萨所著甲胄，<a id="a-Cd"></a>不属色不为色，<a id="a-Ce"></a>不属受、<a id="a-Cf"></a>想、<a id="a-Cg"></a>行、<a id="a-Ch"></a>识不为受、<a id="a-Ci"></a>想、<a id="a-Cj"></a>行、<a id="a-Ck"></a>识，<a id="a-Cl"></a>不属声闻、<a id="a-Cm"></a>独觉地不为声闻、<a id="a-Cn"></a>独觉地，<a id="a-Co"></a>不属菩萨地不为菩萨地，<a id="a-Cp"></a>不属佛地不为佛地。<a id="a-Cq"></a>所以者何？<a id="a-Cr"></a>以一切法皆无所属、<a id="a-Cs"></a>皆无所为。<a id="a-Ct"></a>诸菩萨摩诃萨行深般若波罗蜜多，<a id="a-Cu"></a>能著如是坚固甲胄。<a id="a-Cv"></a>”</p>
  <p id="aCw">具寿善现复白佛言：<a id="a-Cx"></a>“若菩萨摩诃萨能著如是坚固甲胄行深般若波罗蜜多，<a id="a-Cy"></a>即于三处无所住著。<a id="a-Cz"></a>何等为三？<a id="a-D0"></a>一、<a id="a-D1"></a>声闻地；<a id="a-D2"></a>二、<a id="a-D3"></a>独觉地；<a id="a-D4"></a>三、<a id="a-D5"></a>如来地。<a id="a-D6"></a>”</p>
  <p id="aD7">佛告善现：<a id="a-D8"></a>“汝观何义作如是说？<a id="a-D9"></a>”</p>
  <p id="aDA">善现答言：<a id="a-DB"></a>“甚深般若波罗蜜多无所住著、<a id="a-DC"></a>无能修者、<a id="a-DD"></a>无所修法、<a id="a-DE"></a>无修时处，<a id="a-DF"></a>亦无由此而得修习。<a id="a-DG"></a>所以者何？<a id="a-DH"></a>非此般若波罗蜜多甚深义中而有少分实法可得名能修等。<a id="a-DI"></a>世尊，<a id="a-DJ"></a>若修虚空是修般若波罗蜜多，<a id="a-DK"></a>若修一切法是修般若波罗蜜多，<a id="a-DL"></a>若修无所著是修般若波罗蜜多，<a id="a-DM"></a>若修无所有是修般若波罗蜜多，<a id="a-DN"></a>若修无摄受是修般若波罗蜜多，<a id="a-DO"></a>若修除遣法是修般若波罗蜜多。<a id="a-DP"></a>”</p>
  <p id="aDQ">佛告善现：<a id="a-DR"></a>“如是，<a id="a-DS"></a>如是，<a id="a-DT"></a>如汝所说。</p>
  <p id="aDU">“复次，<a id="a-DV"></a>善现，<a id="a-DW"></a>应依如是甚深般若波罗蜜多最胜行住，<a id="a-DX"></a>观察不退转菩萨摩诃萨。<a id="a-DY"></a>若菩萨摩诃萨虽行如是甚深般若波罗蜜多，<a id="a-DZ"></a>而于如是甚深般若波罗蜜多无所执著，<a id="a-Da"></a>当知是为不退转菩萨摩诃萨。</p>
  <p id="aDb">“复次，<a id="a-Dc"></a>善现，<a id="a-Dd"></a>诸有不退转菩萨摩诃萨，<a id="a-De"></a>不执他语及他教敕以为真要，<a id="a-Df"></a>非但信他而有所作，<a id="a-Dg"></a>闻说如是甚深般若波罗蜜多，<a id="a-Dh"></a>其心不惊、<a id="a-Di"></a>不恐、<a id="a-Dj"></a>不怖、<a id="a-Dk"></a>不沉、<a id="a-Dl"></a>不没、<a id="a-Dm"></a>无疑、<a id="a-Dn"></a>无悔亦不迷闷，<a id="a-Do"></a>于深般若波罗蜜多，<a id="a-Dp"></a>欢喜乐闻、<a id="a-Dq"></a>深心信受、<a id="a-Dr"></a>书持、<a id="a-Ds"></a>读诵、<a id="a-Dt"></a>如理思惟、<a id="a-Du"></a>为他演说常无厌倦，<a id="a-Dv"></a>当知如是不退转菩萨摩诃萨，<a id="a-Dw"></a>先世已闻甚深般若波罗蜜多所有义趣。<a id="a-Dx"></a>何以故？<a id="a-Dy"></a>由此不退转菩萨摩诃萨，<a id="a-Dz"></a>闻说如是甚深般若波罗蜜多，<a id="a-E0"></a>其心不惊、<a id="a-E1"></a>不恐、<a id="a-E2"></a>不怖，<a id="a-E3"></a>广说乃至为他演说无厌倦故。<a id="a-E4"></a>”</p>
  <p id="aE5">具寿善现便白佛言：<a id="a-E6"></a>“若菩萨摩诃萨闻说如是甚深般若波罗蜜多，<a id="a-E7"></a>其心不惊、<a id="a-E8"></a>不恐、<a id="a-E9"></a>不怖，<a id="a-EA"></a>广说乃至为他演说常无厌倦，<a id="a-EB"></a>是菩萨摩诃萨云何修行甚深般若波罗蜜多？<a id="a-EC"></a>”</p>
  <p id="aED">佛告善现：<a id="a-EE"></a>“是菩萨摩诃萨相续、<a id="a-EF"></a>随顺、<a id="a-EG"></a>趣向、<a id="a-EH"></a>临入一切智智，<a id="a-EI"></a>应作如是行深般若波罗蜜多。<a id="a-EJ"></a>”</p>
  <p id="aEK">具寿善现复白佛言：<a id="a-EL"></a>“是菩萨摩诃萨云何相续、<a id="a-EM"></a>随顺、<a id="a-EN"></a>趣向、<a id="a-EO"></a>临入一切智智行深般若波罗蜜多？<a id="a-EP"></a>”</p>
  <p id="aEQ">佛告善现：<a id="a-ER"></a>“若菩萨摩诃萨相续、<a id="a-ES"></a>随顺、<a id="a-ET"></a>趣向、<a id="a-EU"></a>临入虚空而行深般若波罗蜜多，<a id="a-EV"></a>是为菩萨摩诃萨相续、<a id="a-EW"></a>随顺、<a id="a-EX"></a>趣向、<a id="a-EY"></a>临入一切智智行深般若波罗蜜多。<a id="a-EZ"></a>所以者何？<a id="a-Ea"></a>以一切智智无量无边，<a id="a-Eb"></a>若无量无边即非色亦非受、<a id="a-Ec"></a>想、<a id="a-Ed"></a>行、<a id="a-Ee"></a>识，<a id="a-Ef"></a>无得、<a id="a-Eg"></a>无现观、<a id="a-Eh"></a>无证、<a id="a-Ei"></a>无道果，<a id="a-Ej"></a>无智、<a id="a-Ek"></a>无识，<a id="a-El"></a>无生、<a id="a-Em"></a>无灭，<a id="a-En"></a>无成、<a id="a-Eo"></a>无坏、<a id="a-Ep"></a>无起、<a id="a-Eq"></a>无尽，<a id="a-Er"></a>无修、<a id="a-Es"></a>无作、<a id="a-Et"></a>无所从来亦无所去，<a id="a-Eu"></a>无方、<a id="a-Ev"></a>无域亦无所住，<a id="a-Ew"></a>唯可说为无量无边。</p>
  <p id="aEx">“善现当知，<a id="a-Ey"></a>虚空无量无边故一切智智亦无量无边，<a id="a-Ez"></a>一切智智无量无边故无能证者，<a id="a-F0"></a>非色能证亦非受、<a id="a-F1"></a>想、<a id="a-F2"></a>行、<a id="a-F3"></a>识能证，<a id="a-F4"></a>非布施波罗蜜多能证，<a id="a-F5"></a>亦非净戒乃至般若波罗蜜多能证。<a id="a-F6"></a>所以者何？<a id="a-F7"></a>色即是一切智智，<a id="a-F8"></a>受、<a id="a-F9"></a>想、<a id="a-FA"></a>行、<a id="a-FB"></a>识即是一切智智，<a id="a-FC"></a>布施波罗蜜多即是一切智智，<a id="a-FD"></a>净戒乃至般若波罗蜜多即是一切智智。<a id="a-FE"></a>”</p>
  <p id="aFF">时，<a id="a-FG"></a>天帝释将领欲界诸天子众，<a id="a-FH"></a>大梵天王将领色界诸天子众，<a id="a-FI"></a>来诣佛所顶礼双足，<a id="a-FJ"></a>右绕三匝却住一面，<a id="a-FK"></a>合掌恭敬俱白佛言：<a id="a-FL"></a>“如是般若波罗蜜多最为甚深、<a id="a-FM"></a>难见、<a id="a-FN"></a>难测。<a id="a-FO"></a>”</p>
  <p id="aFP">尔时，<a id="a-FQ"></a>佛告诸天子言：<a id="a-FR"></a>“如是，<a id="a-FS"></a>如是，<a id="a-FT"></a>如汝所说。<a id="a-FU"></a>天子当知，<a id="a-FV"></a>我观此义初得无上正等觉时，<a id="a-FW"></a>宴坐思惟不乐说法，<a id="a-FX"></a>心作是念：<a id="a-FY"></a>‘我所证法微妙甚深，<a id="a-FZ"></a>非诸世间卒能信受。<a id="a-Fa"></a>’天子当知，<a id="a-Fb"></a>我所证法即是般若波罗蜜多，<a id="a-Fc"></a>此法甚深，<a id="a-Fd"></a>非能证、<a id="a-Fe"></a>非所证，<a id="a-Ff"></a>无证处、<a id="a-Fg"></a>无证时。<a id="a-Fh"></a>天子当知，<a id="a-Fi"></a>虚空甚深故此法甚深，<a id="a-Fj"></a>我甚深故此法甚深，<a id="a-Fk"></a>一切法无来无去故此法甚深，<a id="a-Fl"></a>一切法无量无边故此法甚深，<a id="a-Fm"></a>一切法无生无灭故此法甚深，<a id="a-Fn"></a>一切法无染无净故此法甚深。<a id="a-Fo"></a>”</p>
  <p id="aFp">时，<a id="a-Fq"></a>诸天子复白佛言：<a id="a-Fr"></a>“甚奇，<a id="a-Fs"></a>世尊！<a id="a-Ft"></a>希有，<a id="a-Fu"></a>善逝！<a id="a-Fv"></a>佛所说法微妙甚深，<a id="a-Fw"></a>一切世间难信难解。<a id="a-Fx"></a>所以者何？<a id="a-Fy"></a>佛所说法不为摄受、<a id="a-Fz"></a>不为弃舍，<a id="a-G0"></a>世间有情多行摄受、<a id="a-G1"></a>或行弃舍，<a id="a-G2"></a>是故世间于佛所说不能信解。<a id="a-G3"></a>”</p>
  <p id="aG4">尔时，<a id="a-G5"></a>佛告诸天子言：<a id="a-G6"></a>“如是，<a id="a-G7"></a>如是，<a id="a-G8"></a>如汝所说。<a id="a-G9"></a>”</p>
  <p data-pb></p>
  <h2 id="aGA">第四分真如品第十六之一</h2>
  <p id="aGB">尔时，<a id="a-GC"></a>具寿善现便白佛言：<a id="a-GD"></a>“世尊，<a id="a-GE"></a>佛所说法微妙甚深，<a id="a-GF"></a>于一切法皆能随顺无所障礙；<a id="a-GG"></a>佛所说法无障礙相，<a id="a-GH"></a>与虚空等都无足迹；<a id="a-GI"></a>佛所说法无待对相，<a id="a-GJ"></a>无第二故；<a id="a-GK"></a>佛所说法无与等相，<a id="a-GL"></a>无敌对故；<a id="a-GM"></a>佛所说法都无足迹，<a id="a-GN"></a>无生灭故；<a id="a-GO"></a>佛所说法都无生灭，<a id="a-GP"></a>一切生灭不可得故；<a id="a-GQ"></a>佛所说法都无蹊径，<a id="a-GR"></a>一切蹊径不可得故；<a id="a-GS"></a>佛所说法都无戏论，<a id="a-GT"></a>分别言说不可得故。<a id="a-GU"></a>”</p>
  <p id="aGV">佛告善现：<a id="a-GW"></a>“如是，<a id="a-GX"></a>如是，<a id="a-GY"></a>如汝所说。<a id="a-GZ"></a>”</p>
  <p id="aGa">尔时，<a id="a-Gb"></a>欲界、<a id="a-Gc"></a>色界天子便白佛言：<a id="a-Gd"></a>“大德善现是真佛子随如来生。<a id="a-Ge"></a>所以者何？<a id="a-Gf"></a>大德善现诸所说法，<a id="a-Gg"></a>一切皆与空相应故。<a id="a-Gh"></a>”</p>
  <p id="aGi">尔时，<a id="a-Gj"></a>善现告欲、<a id="a-Gk"></a>色界诸天子言：<a id="a-Gl"></a>“汝等说我是真佛子随如来生。<a id="a-Gm"></a>云何善现随如来生？<a id="a-Gn"></a>谓随如来真如生故，<a id="a-Go"></a>一切生法不可得故。<a id="a-Gp"></a>所以者何？<a id="a-Gq"></a>如来真如无来无去本性不生，<a id="a-Gr"></a>善现真如亦无来去本性不生，<a id="a-Gs"></a>故说善现随如来生。<a id="a-Gt"></a>如来真如即一切法真如，<a id="a-Gu"></a>一切法真如即如来真如，<a id="a-Gv"></a>如是真如无真如性，<a id="a-Gw"></a>亦无不真如性，<a id="a-Gx"></a>善现真如亦复如是，<a id="a-Gy"></a>故说善现随如来生。<a id="a-Gz"></a>如来真如常住为相，<a id="a-H0"></a>善现真如亦复如是，<a id="a-H1"></a>故说善现随如来生。<a id="a-H2"></a>如来真如无变异、<a id="a-H3"></a>无分别、<a id="a-H4"></a>遍诸法转，<a id="a-H5"></a>善现真如亦复如是，<a id="a-H6"></a>故说善现随如来生。<a id="a-H7"></a>如来真如无所挂礙，<a id="a-H8"></a>一切法真如亦无所挂礙，<a id="a-H9"></a>若如来真如、<a id="a-HA"></a>若一切法真如，<a id="a-HB"></a>同一真如无二无别、<a id="a-HC"></a>无造无作，<a id="a-HD"></a>如是真如常真如相、<a id="a-HE"></a>无时非真如相，<a id="a-HF"></a>以常真如相、<a id="a-HG"></a>无时非真如相故，<a id="a-HH"></a>无二无别，<a id="a-HI"></a>善现真如亦复如是，<a id="a-HJ"></a>故说善现随如来生。<a id="a-HK"></a>如来真如于一切法无忆念、<a id="a-HL"></a>无分别，<a id="a-HM"></a>善现真如亦复如是，<a id="a-HN"></a>故说善现随如来生。<a id="a-HO"></a>如来真如无别异、<a id="a-HP"></a>不可得，<a id="a-HQ"></a>善现真如亦复如是，<a id="a-HR"></a>故说善现随如来生。<a id="a-HS"></a>如来真如不离一切法真如，<a id="a-HT"></a>一切法真如不离如来真如，<a id="a-HU"></a>如是真如常真如相、<a id="a-HV"></a>无时非真如相，<a id="a-HW"></a>善现真如亦复如是，<a id="a-HX"></a>故说善现随如来生。<a id="a-HY"></a>虽说随生而无所随生，<a id="a-HZ"></a>以善现真如不异佛故。<a id="a-Ha"></a>如来真如非过去、<a id="a-Hb"></a>非未来、<a id="a-Hc"></a>非现在，<a id="a-Hd"></a>一切法真如亦非过去、<a id="a-He"></a>非未来、<a id="a-Hf"></a>非现在，<a id="a-Hg"></a>善现真如亦复如是，<a id="a-Hh"></a>故说善现随如来生。<a id="a-Hi"></a>善现真如随如来真如，<a id="a-Hj"></a>如来真如随过去真如，<a id="a-Hk"></a>过去真如随如来真如，<a id="a-Hl"></a>如来真如随未来真如，<a id="a-Hm"></a>未来真如随如来真如，<a id="a-Hn"></a>如来真如随现在真如，<a id="a-Ho"></a>现在真如随如来真如，<a id="a-Hp"></a>如来真如随三世真如，<a id="a-Hq"></a>三世真如随如来真如，<a id="a-Hr"></a>三世真如、<a id="a-Hs"></a>如来真如无二无别，<a id="a-Ht"></a>一切法真如、<a id="a-Hu"></a>善现真如亦无二无别，<a id="a-Hv"></a>故说善现随如来生。<a id="a-Hw"></a>一切菩萨摩诃萨行真如，<a id="a-Hx"></a>即是诸佛无上正等菩提真如，<a id="a-Hy"></a>诸菩萨摩诃萨由真如故，<a id="a-Hz"></a>证得无上正等菩提，<a id="a-I0"></a>说名如来、<a id="a-I1"></a>应、<a id="a-I2"></a>正等觉，<a id="a-I3"></a>我于如是诸法真如深生信解，<a id="a-I4"></a>故说善现随如来生。<a id="a-I5"></a>当说如是真如相时，<a id="a-I6"></a>于此三千大千世界六种变动，<a id="a-I7"></a>如佛证得无上正等大菩提时等无差别，<a id="a-I8"></a>故说善现随如来生。</p>
  <p id="aI9">“天子当知，<a id="a-IA"></a>然我善现不由色故随如来生，<a id="a-IB"></a>不由受、<a id="a-IC"></a>想、<a id="a-ID"></a>行、<a id="a-IE"></a>识故随如来生，<a id="a-IF"></a>不由预流果故随如来生，<a id="a-IG"></a>不由一来、<a id="a-IH"></a>不还、<a id="a-II"></a>阿罗汉果故随如来生，<a id="a-IJ"></a>不由独觉菩提故随如来生，<a id="a-IK"></a>不由诸佛无上正等菩提故随如来生，<a id="a-IL"></a>但由真如故随如来生。</p>
  <p id="aIM">“天子当知，<a id="a-IN"></a>然我善现不随色生，<a id="a-IO"></a>不随受、<a id="a-IP"></a>想、<a id="a-IQ"></a>行、<a id="a-IR"></a>识生，<a id="a-IS"></a>不随预流果生，<a id="a-IT"></a>不随一来、<a id="a-IU"></a>不还、<a id="a-IV"></a>阿罗汉果故生，<a id="a-IW"></a>不随独觉菩提生，<a id="a-IX"></a>不随诸佛无上正等菩提生，<a id="a-IY"></a>但随真如生故，<a id="a-IZ"></a>我善现随如来生。<a id="a-Ia"></a>”</p>
  <p id="aIb">尔时，<a id="a-Ic"></a>舍利子白佛言：<a id="a-Id"></a>“世尊，<a id="a-Ie"></a>如是真如甚深微妙。<a id="a-If"></a>”</p>
  <p id="aIg">尔时，<a id="a-Ih"></a>佛告舍利子言：<a id="a-Ii"></a>“如是，<a id="a-Ij"></a>如是，<a id="a-Ik"></a>如汝所说，<a id="a-Il"></a>如是真如甚深微妙。<a id="a-Im"></a>”</p>
  <p id="aIn">当说如是真如相时，<a id="a-Io"></a>三百苾蒭永尽诸漏心得解脱，<a id="a-Ip"></a>成阿罗汉；<a id="a-Iq"></a>复有五百苾蒭尼众远尘离垢，<a id="a-Ir"></a>于诸法中得净法眼；<a id="a-Is"></a>五千天子宿业成熟，<a id="a-It"></a>俱时证得无生法忍；<a id="a-Iu"></a>六十菩萨不受诸漏心得解脱。</p>
  <p id="aIv">尔时，<a id="a-Iw"></a>佛告舍利子言：<a id="a-Ix"></a>“今此众中六十菩萨，<a id="a-Iy"></a>已于过去五百佛所亲近供养，<a id="a-Iz"></a>虽修布施、<a id="a-J0"></a>净戒、<a id="a-J1"></a>安忍、<a id="a-J2"></a>精进、<a id="a-J3"></a>静虑，<a id="a-J4"></a>而不摄受甚深般若波罗蜜多方便善巧，<a id="a-J5"></a>起别异想修别异行，<a id="a-J6"></a>不入菩萨正性离生故，<a id="a-J7"></a>于今时虽闻大法，<a id="a-J8"></a>而宿因力，<a id="a-J9"></a>不受诸漏心得解脱。<a id="a-JA"></a>是故，<a id="a-JB"></a>舍利子，<a id="a-JC"></a>诸菩萨摩诃萨虽有菩萨道空、<a id="a-JD"></a>无相、<a id="a-JE"></a>无愿，<a id="a-JF"></a>而不摄受甚深般若波罗蜜多方便善巧，<a id="a-JG"></a>便证实际，<a id="a-JH"></a>堕于声闻或独觉地。</p>
  <p id="aJI">“舍利子，<a id="a-JJ"></a>譬如有鸟，<a id="a-JK"></a>其身广大百踰缮那，<a id="a-JL"></a>或复二百乃至五百踰善那量，<a id="a-JM"></a>翅羽未成或已衰朽。<a id="a-JN"></a>是鸟从彼三十三天，<a id="a-JO"></a>投身而下趣赡部洲，<a id="a-JP"></a>于其中路欻作是念：<a id="a-JQ"></a>‘我今还上三十三天。<a id="a-JR"></a>’于汝意云何？<a id="a-JS"></a>是鸟能还三十三天不？<a id="a-JT"></a>”</p>
  <p id="aJU">舍利子曰：<a id="a-JV"></a>“不也，<a id="a-JW"></a>世尊。<a id="a-JX"></a>”</p>
  <p id="aJY">佛告舍利子：<a id="a-JZ"></a>“是鸟中路或作是愿：<a id="a-Ja"></a>‘至赡部洲，<a id="a-Jb"></a>当令我身无损无苦。<a id="a-Jc"></a>’于意云何？<a id="a-Jd"></a>是鸟所愿可得遂不？<a id="a-Je"></a>”</p>
  <p id="aJf">舍利子曰：<a id="a-Jg"></a>“不也，<a id="a-Jh"></a>世尊。<a id="a-Ji"></a>是鸟至此赡部洲时，<a id="a-Jj"></a>其身决定有损有苦，<a id="a-Jk"></a>或致命终，<a id="a-Jl"></a>或复近死。<a id="a-Jm"></a>何以故？<a id="a-Jn"></a>是鸟身大从远而堕，<a id="a-Jo"></a>翅羽未成或衰朽故。<a id="a-Jp"></a>”</p>
  <p id="aJq">佛告舍利子：<a id="a-Jr"></a>“如是，<a id="a-Js"></a>如是，<a id="a-Jt"></a>如汝所说。<a id="a-Ju"></a>有菩萨乘善男子等亦复如是，<a id="a-Jv"></a>虽发无上正等觉心，<a id="a-Jw"></a>已经殑伽沙数大劫，<a id="a-Jx"></a>勤修布施、<a id="a-Jy"></a>净戒、<a id="a-Jz"></a>安忍、<a id="a-K0"></a>精进、<a id="a-K1"></a>静虑，<a id="a-K2"></a>亦修空、<a id="a-K3"></a>无相、<a id="a-K4"></a>无愿解脱门，<a id="a-K5"></a>而不摄受甚深般若波罗蜜多方便善巧，<a id="a-K6"></a>便证实际，<a id="a-K7"></a>遂堕声闻或独觉地。</p>
  <p id="aK8">“舍利子，<a id="a-K9"></a>是菩萨乘善男子等，<a id="a-KA"></a>虽念三世诸佛世尊戒蕴、<a id="a-KB"></a>定蕴、<a id="a-KC"></a>慧蕴、<a id="a-KD"></a>解脱蕴、<a id="a-KE"></a>解脱知见蕴，<a id="a-KF"></a>而心取相，<a id="a-KG"></a>不知不见诸佛世尊如是五蕴真实功德，<a id="a-KH"></a>但闻空声取相执著，<a id="a-KI"></a>回向无上正等菩提，<a id="a-KJ"></a>便堕声闻或独觉地。<a id="a-KK"></a>何以故？<a id="a-KL"></a>舍利子，<a id="a-KM"></a>是诸菩萨由不摄受甚深般若波罗蜜多方便善巧，<a id="a-KN"></a>虽持种种所修善根回向菩提，<a id="a-KO"></a>而无力故。<a id="a-KP"></a>”</p>
  <p id="aKQ">时，<a id="a-KR"></a>舍利子便白佛言：<a id="a-KS"></a>“如我解佛所说义者，<a id="a-KT"></a>若菩萨乘善男子等，<a id="a-KU"></a>远离般若波罗蜜多方便善巧，<a id="a-KV"></a>虽具无量福德资粮，<a id="a-KW"></a>而于菩提或得、<a id="a-KX"></a>不得。<a id="a-KY"></a>是故菩萨摩诃萨众欲得无上正等菩提，<a id="a-KZ"></a>决定不应远离般若波罗蜜多方便善巧。<a id="a-Ka"></a>”</p>
  <p id="aKb">尔时，<a id="a-Kc"></a>佛告舍利子言：<a id="a-Kd"></a>“如是，<a id="a-Ke"></a>如是，<a id="a-Kf"></a>如汝所说。<a id="a-Kg"></a>”</p>
 </body>
</html>