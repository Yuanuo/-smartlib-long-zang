<!doctype html>
<html id="z3IBSyw6G" data-ver="1908">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百八十九</h1>
  <h2 id="a2">初分不可动品第七十之四</h2>
  <p id="a3">“善现，<a id="a-4"></a>以色不异本性空，<a id="a-5"></a>本性空不异色，<a id="a-6"></a>色即是本性空，<a id="a-7"></a>本性空即是色；<a id="a-8"></a>受、<a id="a-9"></a>想、<a id="a-A"></a>行、<a id="a-B"></a>识不异本性空，<a id="a-C"></a>本性空不异受、<a id="a-D"></a>想、<a id="a-E"></a>行、<a id="a-F"></a>识，<a id="a-G"></a>受、<a id="a-H"></a>想、<a id="a-I"></a>行、<a id="a-J"></a>识即是本性空，<a id="a-K"></a>本性空即是受、<a id="a-L"></a>想、<a id="a-M"></a>行、<a id="a-N"></a>识。</p>
  <p id="aO">“善现，<a id="a-P"></a>以眼处不异本性空，<a id="a-Q"></a>本性空不异眼处，<a id="a-R"></a>眼处即是本性空，<a id="a-S"></a>本性空即是眼处；<a id="a-T"></a>耳、<a id="a-U"></a>鼻、<a id="a-V"></a>舌、<a id="a-W"></a>身、<a id="a-X"></a>意处不异本性空，<a id="a-Y"></a>本性空不异耳、<a id="a-Z"></a>鼻、<a id="a-a"></a>舌、<a id="a-b"></a>身、<a id="a-c"></a>意处，<a id="a-d"></a>耳、<a id="a-e"></a>鼻、<a id="a-f"></a>舌、<a id="a-g"></a>身、<a id="a-h"></a>意处即是本性空，<a id="a-i"></a>本性空即是耳、<a id="a-j"></a>鼻、<a id="a-k"></a>舌、<a id="a-l"></a>身、<a id="a-m"></a>意处。</p>
  <p id="an">“善现，<a id="a-o"></a>以眼界不异本性空，<a id="a-p"></a>本性空不异眼界，<a id="a-q"></a>眼界即是本性空，<a id="a-r"></a>本性空即是眼界；<a id="a-s"></a>耳、<a id="a-t"></a>鼻、<a id="a-u"></a>舌、<a id="a-v"></a>身、<a id="a-w"></a>意界不异本性空，<a id="a-x"></a>本性空不异耳、<a id="a-y"></a>鼻、<a id="a-z"></a>舌、<a id="a-10"></a>身、<a id="a-11"></a>意界，<a id="a-12"></a>耳、<a id="a-13"></a>鼻、<a id="a-14"></a>舌、<a id="a-15"></a>身、<a id="a-16"></a>意界即是本性空，<a id="a-17"></a>本性空即是耳、<a id="a-18"></a>鼻、<a id="a-19"></a>舌、<a id="a-1A"></a>身、<a id="a-1B"></a>意界。</p>
  <p id="a1C">“善现，<a id="a-1D"></a>以色界不异本性空，<a id="a-1E"></a>本性空不异色界，<a id="a-1F"></a>色界即是本性空，<a id="a-1G"></a>本性空即是色界；<a id="a-1H"></a>声、<a id="a-1I"></a>香、<a id="a-1J"></a>味、<a id="a-1K"></a>触、<a id="a-1L"></a>法界不异本性空，<a id="a-1M"></a>本性空不异声、<a id="a-1N"></a>香、<a id="a-1O"></a>味、<a id="a-1P"></a>触、<a id="a-1Q"></a>法界，<a id="a-1R"></a>声、<a id="a-1S"></a>香、<a id="a-1T"></a>味、<a id="a-1U"></a>触、<a id="a-1V"></a>法界即是本性空，<a id="a-1W"></a>本性空即是声、<a id="a-1X"></a>香、<a id="a-1Y"></a>味、<a id="a-1Z"></a>触、<a id="a-1a"></a>法界。</p>
  <p id="a1b">“善现，<a id="a-1c"></a>以眼识界不异本性空，<a id="a-1d"></a>本性空不异眼识界，<a id="a-1e"></a>眼识界即是本性空，<a id="a-1f"></a>本性空即是眼识界；<a id="a-1g"></a>耳、<a id="a-1h"></a>鼻、<a id="a-1i"></a>舌、<a id="a-1j"></a>身、<a id="a-1k"></a>意识界不异本性空，<a id="a-1l"></a>本性空不异耳、<a id="a-1m"></a>鼻、<a id="a-1n"></a>舌、<a id="a-1o"></a>身、<a id="a-1p"></a>意识界，<a id="a-1q"></a>耳、<a id="a-1r"></a>鼻、<a id="a-1s"></a>舌、<a id="a-1t"></a>身、<a id="a-1u"></a>意识界即是本性空，<a id="a-1v"></a>本性空即是耳、<a id="a-1w"></a>鼻、<a id="a-1x"></a>舌、<a id="a-1y"></a>身、<a id="a-1z"></a>意识界。</p>
  <p id="a20">“善现，<a id="a-21"></a>以眼触不异本性空，<a id="a-22"></a>本性空不异眼触，<a id="a-23"></a>眼触即是本性空，<a id="a-24"></a>本性空即是眼触；<a id="a-25"></a>耳、<a id="a-26"></a>鼻、<a id="a-27"></a>舌、<a id="a-28"></a>身、<a id="a-29"></a>意触不异本性空，<a id="a-2A"></a>本性空不异耳、<a id="a-2B"></a>鼻、<a id="a-2C"></a>舌、<a id="a-2D"></a>身、<a id="a-2E"></a>意触，<a id="a-2F"></a>耳、<a id="a-2G"></a>鼻、<a id="a-2H"></a>舌、<a id="a-2I"></a>身、<a id="a-2J"></a>意触即是本性空，<a id="a-2K"></a>本性空即是耳、<a id="a-2L"></a>鼻、<a id="a-2M"></a>舌、<a id="a-2N"></a>身、<a id="a-2O"></a>意触。</p>
  <p id="a2P">“善现，<a id="a-2Q"></a>以眼触为缘所生诸受不异本性空，<a id="a-2R"></a>本性空不异眼触为缘所生诸受，<a id="a-2S"></a>眼触为缘所生诸受即是本性空，<a id="a-2T"></a>本性空即是眼触为缘所生诸受；<a id="a-2U"></a>耳、<a id="a-2V"></a>鼻、<a id="a-2W"></a>舌、<a id="a-2X"></a>身、<a id="a-2Y"></a>意触为缘所生诸受不异本性空，<a id="a-2Z"></a>本性空不异耳、<a id="a-2a"></a>鼻、<a id="a-2b"></a>舌、<a id="a-2c"></a>身、<a id="a-2d"></a>意触为缘所生诸受，<a id="a-2e"></a>耳、<a id="a-2f"></a>鼻、<a id="a-2g"></a>舌、<a id="a-2h"></a>身、<a id="a-2i"></a>意触为缘所生诸受即是本性空，<a id="a-2j"></a>本性空即是耳、<a id="a-2k"></a>鼻、<a id="a-2l"></a>舌、<a id="a-2m"></a>身、<a id="a-2n"></a>意触为缘所生诸受。</p>
  <p id="a2o">“善现，<a id="a-2p"></a>以地界不异本性空，<a id="a-2q"></a>本性空不异地界，<a id="a-2r"></a>地界即是本性空，<a id="a-2s"></a>本性空即是地界；<a id="a-2t"></a>水、<a id="a-2u"></a>火、<a id="a-2v"></a>风、<a id="a-2w"></a>空、<a id="a-2x"></a>识界不异本性空，<a id="a-2y"></a>本性空不异水、<a id="a-2z"></a>火、<a id="a-30"></a>风、<a id="a-31"></a>空、<a id="a-32"></a>识界，<a id="a-33"></a>水、<a id="a-34"></a>火、<a id="a-35"></a>风、<a id="a-36"></a>空、<a id="a-37"></a>识界即是本性空，<a id="a-38"></a>本性空即是水、<a id="a-39"></a>火、<a id="a-3A"></a>风、<a id="a-3B"></a>空、<a id="a-3C"></a>识界。</p>
  <p id="a3D">“善现，<a id="a-3E"></a>以因缘不异本性空，<a id="a-3F"></a>本性空不异因缘，<a id="a-3G"></a>因缘即是本性空，<a id="a-3H"></a>本性空即是因缘；<a id="a-3I"></a>等无间缘、<a id="a-3J"></a>所缘缘、<a id="a-3K"></a>增上缘不异本性空，<a id="a-3L"></a>本性空不异等无间缘、<a id="a-3M"></a>所缘缘、<a id="a-3N"></a>增上缘，<a id="a-3O"></a>等无间缘、<a id="a-3P"></a>所缘缘、<a id="a-3Q"></a>增上缘即是本性空，<a id="a-3R"></a>本性空即是等无间缘、<a id="a-3S"></a>所缘缘、<a id="a-3T"></a>增上缘。</p>
  <p id="a3U">“善现，<a id="a-3V"></a>以从缘所生诸法不异本性空，<a id="a-3W"></a>本性空不异从缘所生诸法，<a id="a-3X"></a>从缘所生诸法即是本性空，<a id="a-3Y"></a>本性空即是从缘所生诸法。</p>
  <p id="a3Z">“善现，<a id="a-3a"></a>以无明不异本性空，<a id="a-3b"></a>本性空不异无明，<a id="a-3c"></a>无明即是本性空，<a id="a-3d"></a>本性空即是无明；<a id="a-3e"></a>行、<a id="a-3f"></a>识、<a id="a-3g"></a>名色、<a id="a-3h"></a>六处、<a id="a-3i"></a>触、<a id="a-3j"></a>受、<a id="a-3k"></a>爱、<a id="a-3l"></a>取、<a id="a-3m"></a>有、<a id="a-3n"></a>生、<a id="a-3o"></a>老死愁叹苦忧恼不异本性空，<a id="a-3p"></a>本性空不异行乃至老死愁叹苦忧恼，<a id="a-3q"></a>行、<a id="a-3r"></a>识、<a id="a-3s"></a>名色、<a id="a-3t"></a>六处、<a id="a-3u"></a>触、<a id="a-3v"></a>受、<a id="a-3w"></a>爱、<a id="a-3x"></a>取、<a id="a-3y"></a>有、<a id="a-3z"></a>生、<a id="a-40"></a>老死愁叹苦忧恼即是本性空，<a id="a-41"></a>本性空即是行乃至老死愁叹苦忧恼。</p>
  <p id="a42">“善现，<a id="a-43"></a>以布施波罗蜜多不异本性空，<a id="a-44"></a>本性空不异布施波罗蜜多，<a id="a-45"></a>布施波罗蜜多即是本性空，<a id="a-46"></a>本性空即是布施波罗蜜多；<a id="a-47"></a>净戒、<a id="a-48"></a>安忍、<a id="a-49"></a>精进、<a id="a-4A"></a>静虑、<a id="a-4B"></a>般若波罗蜜多不异本性空，<a id="a-4C"></a>本性空不异净戒、<a id="a-4D"></a>安忍、<a id="a-4E"></a>精进、<a id="a-4F"></a>静虑、<a id="a-4G"></a>般若波罗蜜多，<a id="a-4H"></a>净戒、<a id="a-4I"></a>安忍、<a id="a-4J"></a>精进、<a id="a-4K"></a>静虑、<a id="a-4L"></a>般若波罗蜜多即是本性空，<a id="a-4M"></a>本性空即是净戒、<a id="a-4N"></a>安忍、<a id="a-4O"></a>精进、<a id="a-4P"></a>静虑、<a id="a-4Q"></a>般若波罗蜜多。</p>
  <p id="a4R">“善现，<a id="a-4S"></a>以内空不异本性空，<a id="a-4T"></a>本性空不异内空，<a id="a-4U"></a>内空即是本性空，<a id="a-4V"></a>本性空即是内空；<a id="a-4W"></a>外空、<a id="a-4X"></a>内外空、<a id="a-4Y"></a>空空、<a id="a-4Z"></a>大空、<a id="a-4a"></a>胜义空、<a id="a-4b"></a>有为空、<a id="a-4c"></a>无为空、<a id="a-4d"></a>毕竟空、<a id="a-4e"></a>无际空、<a id="a-4f"></a>散空、<a id="a-4g"></a>无变异空、<a id="a-4h"></a>自相空、<a id="a-4i"></a>共相空、<a id="a-4j"></a>一切法空、<a id="a-4k"></a>不可得空、<a id="a-4l"></a>无性空、<a id="a-4m"></a>自性空、<a id="a-4n"></a>无性自性空不异本性空，<a id="a-4o"></a>本性空不异外空乃至无性自性空，<a id="a-4p"></a>外空、<a id="a-4q"></a>内外空、<a id="a-4r"></a>空空、<a id="a-4s"></a>大空、<a id="a-4t"></a>胜义空、<a id="a-4u"></a>有为空、<a id="a-4v"></a>无为空、<a id="a-4w"></a>毕竟空、<a id="a-4x"></a>无际空、<a id="a-4y"></a>散空、<a id="a-4z"></a>无变异空、<a id="a-50"></a>自相空、<a id="a-51"></a>共相空、<a id="a-52"></a>一切法空、<a id="a-53"></a>不可得空、<a id="a-54"></a>无性空、<a id="a-55"></a>自性空、<a id="a-56"></a>无性自性空即是本性空，<a id="a-57"></a>本性空即是外空乃至无性自性空。</p>
  <p id="a58">“善现，<a id="a-59"></a>以四念住不异本性空，<a id="a-5A"></a>本性空不异四念住，<a id="a-5B"></a>四念住即是本性空，<a id="a-5C"></a>本性空即是四念住；<a id="a-5D"></a>四正断、<a id="a-5E"></a>四神足、<a id="a-5F"></a>五根、<a id="a-5G"></a>五力、<a id="a-5H"></a>七等觉支、<a id="a-5I"></a>八圣道支不异本性空，<a id="a-5J"></a>本性空不异四正断乃至八圣道支，<a id="a-5K"></a>四正断、<a id="a-5L"></a>四神足、<a id="a-5M"></a>五根、<a id="a-5N"></a>五力、<a id="a-5O"></a>七等觉支、<a id="a-5P"></a>八圣道支即是本性空，<a id="a-5Q"></a>本性空即是四正断乃至八圣道支。</p>
  <p id="a5R">“善现，<a id="a-5S"></a>以苦圣谛不异本性空，<a id="a-5T"></a>本性空不异苦圣谛，<a id="a-5U"></a>苦圣谛即是本性空，<a id="a-5V"></a>本性空即是苦圣谛；<a id="a-5W"></a>集、<a id="a-5X"></a>灭、<a id="a-5Y"></a>道圣谛不异本性空，<a id="a-5Z"></a>本性空不异集、<a id="a-5a"></a>灭、<a id="a-5b"></a>道圣谛，<a id="a-5c"></a>集、<a id="a-5d"></a>灭、<a id="a-5e"></a>道圣谛即是本性空，<a id="a-5f"></a>本性空即是集、<a id="a-5g"></a>灭、<a id="a-5h"></a>道圣谛。</p>
  <p id="a5i">“善现，<a id="a-5j"></a>以四静虑不异本性空，<a id="a-5k"></a>本性空不异四静虑，<a id="a-5l"></a>四静虑即是本性空，<a id="a-5m"></a>本性空即是四静虑；<a id="a-5n"></a>四无量、<a id="a-5o"></a>四无色定不异本性空，<a id="a-5p"></a>本性空不异四无量、<a id="a-5q"></a>四无色定，<a id="a-5r"></a>四无量、<a id="a-5s"></a>四无色定即是本性空，<a id="a-5t"></a>本性空即是四无量、<a id="a-5u"></a>四无色定。</p>
  <p id="a5v">“善现，<a id="a-5w"></a>以八解脱不异本性空，<a id="a-5x"></a>本性空不异八解脱，<a id="a-5y"></a>八解脱即是本性空，<a id="a-5z"></a>本性空即是八解脱；<a id="a-60"></a>八胜处、<a id="a-61"></a>九次第定、<a id="a-62"></a>十遍处不异本性空，<a id="a-63"></a>本性空不异八胜处、<a id="a-64"></a>九次第定，<a id="a-65"></a>十遍处，<a id="a-66"></a>八胜处、<a id="a-67"></a>九次第定、<a id="a-68"></a>十遍处即是本性空，<a id="a-69"></a>本性空即是八胜处、<a id="a-6A"></a>九次第定、<a id="a-6B"></a>十遍处。</p>
  <p id="a6C">“善现，<a id="a-6D"></a>以陀罗尼门不异本性空，<a id="a-6E"></a>本性空不异陀罗尼门，<a id="a-6F"></a>陀罗尼门即是本性空，<a id="a-6G"></a>本性空即是陀罗尼门；<a id="a-6H"></a>三摩地门不异本性空，<a id="a-6I"></a>本性空不异三摩地门，<a id="a-6J"></a>三摩地门即是本性空，<a id="a-6K"></a>本性空即是三摩地门。</p>
  <p id="a6L">“善现，<a id="a-6M"></a>以空解脱门不异本性空，<a id="a-6N"></a>本性空不异空解脱门，<a id="a-6O"></a>空解脱门即是本性空，<a id="a-6P"></a>本性空即是空解脱门；<a id="a-6Q"></a>无相、<a id="a-6R"></a>无愿解脱门不异本性空，<a id="a-6S"></a>本性空不异无相、<a id="a-6T"></a>无愿解脱门，<a id="a-6U"></a>无相、<a id="a-6V"></a>无愿解脱门即是本性空，<a id="a-6W"></a>本性空即是无相、<a id="a-6X"></a>无愿解脱门。</p>
  <p id="a6Y">“善现，<a id="a-6Z"></a>以极喜地不异本性空，<a id="a-6a"></a>本性空不异极喜地，<a id="a-6b"></a>极喜地即是本性空，<a id="a-6c"></a>本性空即是极喜地；<a id="a-6d"></a>离垢地、<a id="a-6e"></a>发光地、<a id="a-6f"></a>焰慧地、<a id="a-6g"></a>极难胜地、<a id="a-6h"></a>现前地、<a id="a-6i"></a>远行地、<a id="a-6j"></a>不动地、<a id="a-6k"></a>善慧地、<a id="a-6l"></a>法云地不异本性空，<a id="a-6m"></a>本性空不异离垢地乃至法云地，<a id="a-6n"></a>离垢地、<a id="a-6o"></a>发光地、<a id="a-6p"></a>焰慧地、<a id="a-6q"></a>极难胜地、<a id="a-6r"></a>现前地、<a id="a-6s"></a>远行地、<a id="a-6t"></a>不动地、<a id="a-6u"></a>善慧地、<a id="a-6v"></a>法云地即是本性空，<a id="a-6w"></a>本性空即是离垢地乃至法云地。</p>
  <p id="a6x">“善现，<a id="a-6y"></a>以五眼不异本性空，<a id="a-6z"></a>本性空不异五眼，<a id="a-70"></a>五眼即是本性空，<a id="a-71"></a>本性空即是五眼；<a id="a-72"></a>六神通不异本性空，<a id="a-73"></a>本性空不异六神通，<a id="a-74"></a>六神通即是本性空，<a id="a-75"></a>本性空即是六神通。</p>
  <p id="a76">“善现，<a id="a-77"></a>以佛十力不异本性空，<a id="a-78"></a>本性空不异佛十力，<a id="a-79"></a>佛十力即是本性空，<a id="a-7A"></a>本性空即是佛十力；<a id="a-7B"></a>四无所畏、<a id="a-7C"></a>四无礙解、<a id="a-7D"></a>大慈、<a id="a-7E"></a>大悲、<a id="a-7F"></a>大喜、<a id="a-7G"></a>大舍、<a id="a-7H"></a>十八佛不共法不异本性空，<a id="a-7I"></a>本性空不异四无所畏乃至十八佛不共法，<a id="a-7J"></a>四无所畏、<a id="a-7K"></a>四无礙解、<a id="a-7L"></a>大慈、<a id="a-7M"></a>大悲、<a id="a-7N"></a>大喜、<a id="a-7O"></a>大舍、<a id="a-7P"></a>十八佛不共法即是本性空，<a id="a-7Q"></a>本性空即是四无所畏乃至十八佛不共法。</p>
  <p id="a7R">“善现，<a id="a-7S"></a>以三十二大士相不异本性空，<a id="a-7T"></a>本性空不异三十二大士相，<a id="a-7U"></a>三十二大士相即是本性空，<a id="a-7V"></a>本性空即是三十二大士相；<a id="a-7W"></a>八十随好不异本性空，<a id="a-7X"></a>本性空不异八十随好，<a id="a-7Y"></a>八十随好即是本性空，<a id="a-7Z"></a>本性空即是八十随好。</p>
  <p id="a7a">“善现，<a id="a-7b"></a>以无忘失法不异本性空，<a id="a-7c"></a>本性空不异无忘失法，<a id="a-7d"></a>无忘失法即是本性空，<a id="a-7e"></a>本性空即是无忘失法；<a id="a-7f"></a>恒住舍性不异本性空，<a id="a-7g"></a>本性空不异恒住舍性，<a id="a-7h"></a>恒住舍性即是本性空，<a id="a-7i"></a>本性空即是恒住舍性。</p>
  <p id="a7j">“善现，<a id="a-7k"></a>以一切智不异本性空，<a id="a-7l"></a>本性空不异一切智，<a id="a-7m"></a>一切智即是本性空，<a id="a-7n"></a>本性空即是一切智；<a id="a-7o"></a>道相智、<a id="a-7p"></a>一切相智不异本性空，<a id="a-7q"></a>本性空不异道相智、<a id="a-7r"></a>一切相智，<a id="a-7s"></a>道相智、<a id="a-7t"></a>一切相智即是本性空，<a id="a-7u"></a>本性空即是道相智、<a id="a-7v"></a>一切相智。</p>
  <p id="a7w">“善现，<a id="a-7x"></a>以预流果不异本性空，<a id="a-7y"></a>本性空不异预流果，<a id="a-7z"></a>预流果即是本性空，<a id="a-80"></a>本性空即是预流果；<a id="a-81"></a>一来、<a id="a-82"></a>不还、<a id="a-83"></a>阿罗汉果、<a id="a-84"></a>独觉菩提不异本性空，<a id="a-85"></a>本性空不异一来、<a id="a-86"></a>不还、<a id="a-87"></a>阿罗汉果、<a id="a-88"></a>独觉菩提，<a id="a-89"></a>一来、<a id="a-8A"></a>不还、<a id="a-8B"></a>阿罗汉果、<a id="a-8C"></a>独觉菩提即是本性空，<a id="a-8D"></a>本性空即是一来、<a id="a-8E"></a>不还、<a id="a-8F"></a>阿罗汉果、<a id="a-8G"></a>独觉菩提。</p>
  <p id="a8H">“善现，<a id="a-8I"></a>以一切菩萨摩诃萨行不异本性空，<a id="a-8J"></a>本性空不异一切菩萨摩诃萨行，<a id="a-8K"></a>一切菩萨摩诃萨行即是本性空，<a id="a-8L"></a>本性空即是一切菩萨摩诃萨行；<a id="a-8M"></a>诸佛无上正等菩提不异本性空，<a id="a-8N"></a>本性空不异诸佛无上正等菩提，<a id="a-8O"></a>诸佛无上正等菩提即是本性空，<a id="a-8P"></a>本性空即是诸佛无上正等菩提故，<a id="a-8Q"></a>诸菩萨摩诃萨修行般若波罗蜜多时，<a id="a-8R"></a>观一切法皆本性空，<a id="a-8S"></a>证得无上正等菩提。</p>
  <p id="a8T">“何以故？<a id="a-8U"></a>善现，<a id="a-8V"></a>离本性空，<a id="a-8W"></a>无有一法是实、<a id="a-8X"></a>是常、<a id="a-8Y"></a>可坏、<a id="a-8Z"></a>可断；<a id="a-8a"></a>本性空中，<a id="a-8b"></a>亦无一法是实、<a id="a-8c"></a>是常、<a id="a-8d"></a>可坏、<a id="a-8e"></a>可断。<a id="a-8f"></a>唯诸愚夫迷谬颠倒起别异想，<a id="a-8g"></a>谓执色异本性空，<a id="a-8h"></a>或执受、<a id="a-8i"></a>想、<a id="a-8j"></a>行、<a id="a-8k"></a>识异本性空；<a id="a-8l"></a>或执眼处异本性空，<a id="a-8m"></a>或执耳、<a id="a-8n"></a>鼻、<a id="a-8o"></a>舌、<a id="a-8p"></a>身、<a id="a-8q"></a>意处异本性空；<a id="a-8r"></a>或执色处异本性空，<a id="a-8s"></a>或执声、<a id="a-8t"></a>香、<a id="a-8u"></a>味、<a id="a-8v"></a>触、<a id="a-8w"></a>法处异本性空；<a id="a-8x"></a>或执眼界异本性空，<a id="a-8y"></a>或执耳、<a id="a-8z"></a>鼻、<a id="a-90"></a>舌、<a id="a-91"></a>身、<a id="a-92"></a>意界异本性空；<a id="a-93"></a>或执色界异本性空，<a id="a-94"></a>或执声、<a id="a-95"></a>香、<a id="a-96"></a>味、<a id="a-97"></a>触、<a id="a-98"></a>法界异本性空；<a id="a-99"></a>或执眼识界异本性空，<a id="a-9A"></a>或执耳、<a id="a-9B"></a>鼻、<a id="a-9C"></a>舌、<a id="a-9D"></a>身、<a id="a-9E"></a>意识界异本性空；<a id="a-9F"></a>或执眼触异本性空，<a id="a-9G"></a>或执耳、<a id="a-9H"></a>鼻、<a id="a-9I"></a>舌、<a id="a-9J"></a>身、<a id="a-9K"></a>意触异本性空；<a id="a-9L"></a>或执眼触为缘所生诸受异本性空，<a id="a-9M"></a>或执耳、<a id="a-9N"></a>鼻、<a id="a-9O"></a>舌、<a id="a-9P"></a>身、<a id="a-9Q"></a>意触为缘所生诸受异本性空；<a id="a-9R"></a>或执地界异本性空，<a id="a-9S"></a>或执水、<a id="a-9T"></a>火、<a id="a-9U"></a>风、<a id="a-9V"></a>空、<a id="a-9W"></a>识界异本性空；<a id="a-9X"></a>或执因缘异本性空，<a id="a-9Y"></a>或执等无间缘、<a id="a-9Z"></a>所缘缘、<a id="a-9a"></a>增上缘异本性空；<a id="a-9b"></a>或执从缘所生诸法异本性空；<a id="a-9c"></a>或执无明异本性空，<a id="a-9d"></a>或执行、<a id="a-9e"></a>识、<a id="a-9f"></a>名色、<a id="a-9g"></a>六处、<a id="a-9h"></a>触、<a id="a-9i"></a>受、<a id="a-9j"></a>爱、<a id="a-9k"></a>取、<a id="a-9l"></a>有、<a id="a-9m"></a>生、<a id="a-9n"></a>老死愁叹苦忧恼异本性空；<a id="a-9o"></a>或执布施波罗蜜多异本性空，<a id="a-9p"></a>或执净戒、<a id="a-9q"></a>安忍、<a id="a-9r"></a>精进、<a id="a-9s"></a>静虑、<a id="a-9t"></a>般若波罗蜜多异本性空；<a id="a-9u"></a>或执内空异本性空，<a id="a-9v"></a>或执外空、<a id="a-9w"></a>内外空、<a id="a-9x"></a>空空、<a id="a-9y"></a>大空、<a id="a-9z"></a>胜义空、<a id="a-A0"></a>有为空、<a id="a-A1"></a>无为空、<a id="a-A2"></a>毕竟空、<a id="a-A3"></a>无际空、<a id="a-A4"></a>散空、<a id="a-A5"></a>无变异空、<a id="a-A6"></a>自相空、<a id="a-A7"></a>共相空、<a id="a-A8"></a>一切法空、<a id="a-A9"></a>不可得空、<a id="a-AA"></a>无性空、<a id="a-AB"></a>自性空、<a id="a-AC"></a>无性自性空异本性空；<a id="a-AD"></a>或执四念住异本性空，<a id="a-AE"></a>或执四正断、<a id="a-AF"></a>四神足、<a id="a-AG"></a>五根、<a id="a-AH"></a>五力、<a id="a-AI"></a>七等觉支、<a id="a-AJ"></a>八圣道支异本性空；<a id="a-AK"></a>或执苦圣谛异本性空，<a id="a-AL"></a>或执集、<a id="a-AM"></a>灭、<a id="a-AN"></a>道圣谛异本性空；<a id="a-AO"></a>或执四静虑异本性空，<a id="a-AP"></a>或执四无量、<a id="a-AQ"></a>四无色定异本性空；<a id="a-AR"></a>或执八解脱异本性空，<a id="a-AS"></a>或执八胜处、<a id="a-AT"></a>九次第定、<a id="a-AU"></a>十遍处异本性空；<a id="a-AV"></a>或执陀罗尼门异本性空，<a id="a-AW"></a>或执三摩地门异本性空；<a id="a-AX"></a>或执空解脱门异本性空，<a id="a-AY"></a>或执无相、<a id="a-AZ"></a>无愿解脱门异本性空；<a id="a-Aa"></a>或执极喜地异本性空，<a id="a-Ab"></a>或执离垢地、<a id="a-Ac"></a>发光地、<a id="a-Ad"></a>焰慧地、<a id="a-Ae"></a>极难胜地、<a id="a-Af"></a>现前地、<a id="a-Ag"></a>远行地、<a id="a-Ah"></a>不动地、<a id="a-Ai"></a>善慧地、<a id="a-Aj"></a>法云地异本性空；<a id="a-Ak"></a>或执五眼异本性空，<a id="a-Al"></a>或执六神通异本性空；<a id="a-Am"></a>或执佛十力异本性空，<a id="a-An"></a>或执四无所畏、<a id="a-Ao"></a>四无礙解、<a id="a-Ap"></a>大慈、<a id="a-Aq"></a>大悲、<a id="a-Ar"></a>大喜、<a id="a-As"></a>大舍、<a id="a-At"></a>十八佛不共法异本性空；<a id="a-Au"></a>或执三十二大士相异本性空，<a id="a-Av"></a>或执八十随好异本性空；<a id="a-Aw"></a>或执无忘失法异本性空，<a id="a-Ax"></a>或执恒住舍性异本性空；<a id="a-Ay"></a>或执一切智异本性空，<a id="a-Az"></a>或执道相智、<a id="a-B0"></a>一切相智异本性空；<a id="a-B1"></a>或执预流果异本性空，<a id="a-B2"></a>或执一来、<a id="a-B3"></a>不还、<a id="a-B4"></a>阿罗汉果、<a id="a-B5"></a>独觉菩提异本性空；<a id="a-B6"></a>或执一切菩萨摩诃萨行异本性空，<a id="a-B7"></a>或执诸佛无上正等菩提异本性空。</p>
  <p id="aB8">“善现，<a id="a-B9"></a>是诸愚夫执诸法异本性空已，<a id="a-BA"></a>不如实知色，<a id="a-BB"></a>不如实知受、<a id="a-BC"></a>想、<a id="a-BD"></a>行、<a id="a-BE"></a>识；<a id="a-BF"></a>由不知故便执著色，<a id="a-BG"></a>执著受、<a id="a-BH"></a>想、<a id="a-BI"></a>行、<a id="a-BJ"></a>识；<a id="a-BK"></a>由执著故便于色计我、<a id="a-BL"></a>我所，<a id="a-BM"></a>于受、<a id="a-BN"></a>想、<a id="a-BO"></a>行、<a id="a-BP"></a>识计我、<a id="a-BQ"></a>我所；<a id="a-BR"></a>由妄计故著内外物，<a id="a-BS"></a>受后身色、<a id="a-BT"></a>受、<a id="a-BU"></a>想、<a id="a-BV"></a>行、<a id="a-BW"></a>识，<a id="a-BX"></a>由此不能解脱诸趣生老病死愁忧苦恼，<a id="a-BY"></a>往来三有轮转无穷。</p>
  <p id="aBZ">“由是因缘，<a id="a-Ba"></a>诸菩萨摩诃萨住本性空波罗蜜多修行般若波罗蜜多，<a id="a-Bb"></a>不执受色，<a id="a-Bc"></a>亦不坏色若空若不空；<a id="a-Bd"></a>不执受受、<a id="a-Be"></a>想、<a id="a-Bf"></a>行、<a id="a-Bg"></a>识，<a id="a-Bh"></a>亦不坏受、<a id="a-Bi"></a>想、<a id="a-Bj"></a>行、<a id="a-Bk"></a>识若空若不空。<a id="a-Bl"></a>不执受眼处，<a id="a-Bm"></a>亦不坏眼处若空若不空；<a id="a-Bn"></a>不执受耳、<a id="a-Bo"></a>鼻、<a id="a-Bp"></a>舌、<a id="a-Bq"></a>身、<a id="a-Br"></a>意处，<a id="a-Bs"></a>亦不坏耳、<a id="a-Bt"></a>鼻、<a id="a-Bu"></a>舌、<a id="a-Bv"></a>身、<a id="a-Bw"></a>意处若空若不空。<a id="a-Bx"></a>不执受色处，<a id="a-By"></a>亦不坏色处若空若不空；<a id="a-Bz"></a>不执受声、<a id="a-C0"></a>香、<a id="a-C1"></a>味、<a id="a-C2"></a>触、<a id="a-C3"></a>法处，<a id="a-C4"></a>亦不坏声、<a id="a-C5"></a>香、<a id="a-C6"></a>味、<a id="a-C7"></a>触、<a id="a-C8"></a>法处若空若不空。<a id="a-C9"></a>不执受眼界，<a id="a-CA"></a>亦不坏眼界若空若不空；<a id="a-CB"></a>不执受耳、<a id="a-CC"></a>鼻、<a id="a-CD"></a>舌、<a id="a-CE"></a>身、<a id="a-CF"></a>意界，<a id="a-CG"></a>亦不坏耳、<a id="a-CH"></a>鼻、<a id="a-CI"></a>舌、<a id="a-CJ"></a>身、<a id="a-CK"></a>意界若空若不空。<a id="a-CL"></a>不执受色界，<a id="a-CM"></a>亦不坏色界若空若不空；<a id="a-CN"></a>不执受声、<a id="a-CO"></a>香、<a id="a-CP"></a>味、<a id="a-CQ"></a>触、<a id="a-CR"></a>法界，<a id="a-CS"></a>亦不坏声、<a id="a-CT"></a>香、<a id="a-CU"></a>味、<a id="a-CV"></a>触、<a id="a-CW"></a>法界若空若不空。<a id="a-CX"></a>不执受眼识界，<a id="a-CY"></a>亦不坏眼识界若空若不空；<a id="a-CZ"></a>不执受耳、<a id="a-Ca"></a>鼻、<a id="a-Cb"></a>舌、<a id="a-Cc"></a>身、<a id="a-Cd"></a>意识界，<a id="a-Ce"></a>亦不坏耳、<a id="a-Cf"></a>鼻、<a id="a-Cg"></a>舌、<a id="a-Ch"></a>身、<a id="a-Ci"></a>意识界若空若不空。<a id="a-Cj"></a>不执受眼触，<a id="a-Ck"></a>亦不坏眼触若空若不空；<a id="a-Cl"></a>不执受耳、<a id="a-Cm"></a>鼻、<a id="a-Cn"></a>舌、<a id="a-Co"></a>身、<a id="a-Cp"></a>意触，<a id="a-Cq"></a>亦不坏耳、<a id="a-Cr"></a>鼻、<a id="a-Cs"></a>舌、<a id="a-Ct"></a>身、<a id="a-Cu"></a>意触若空若不空。<a id="a-Cv"></a>不执受眼触为缘所生诸受，<a id="a-Cw"></a>亦不坏眼触为缘所生诸受若空若不空；<a id="a-Cx"></a>不执受耳、<a id="a-Cy"></a>鼻、<a id="a-Cz"></a>舌、<a id="a-D0"></a>身、<a id="a-D1"></a>意触为缘所生诸受，<a id="a-D2"></a>亦不坏耳、<a id="a-D3"></a>鼻、<a id="a-D4"></a>舌、<a id="a-D5"></a>身、<a id="a-D6"></a>意触为缘所生诸受若空若不空。<a id="a-D7"></a>不执受地界，<a id="a-D8"></a>亦不坏地界若空若不空；<a id="a-D9"></a>不执受水、<a id="a-DA"></a>火、<a id="a-DB"></a>风、<a id="a-DC"></a>空、<a id="a-DD"></a>识界，<a id="a-DE"></a>亦不坏水、<a id="a-DF"></a>火、<a id="a-DG"></a>风、<a id="a-DH"></a>空、<a id="a-DI"></a>识界若空若不空。<a id="a-DJ"></a>不执受因缘，<a id="a-DK"></a>亦不坏因缘若空若不空；<a id="a-DL"></a>不执受等无间缘、<a id="a-DM"></a>所缘缘、<a id="a-DN"></a>增上缘，<a id="a-DO"></a>亦不坏等无间缘、<a id="a-DP"></a>所缘缘、<a id="a-DQ"></a>增上缘若空若不空。<a id="a-DR"></a>不执受从缘所生诸法，<a id="a-DS"></a>亦不坏从缘所生诸法若空若不空。<a id="a-DT"></a>不执受无明，<a id="a-DU"></a>亦不坏无明若空若不空；<a id="a-DV"></a>不执受行、<a id="a-DW"></a>识、<a id="a-DX"></a>名色、<a id="a-DY"></a>六处、<a id="a-DZ"></a>触，<a id="a-Da"></a>受、<a id="a-Db"></a>爱、<a id="a-Dc"></a>取、<a id="a-Dd"></a>有、<a id="a-De"></a>生、<a id="a-Df"></a>老死愁叹苦忧恼，<a id="a-Dg"></a>亦不坏行乃至老死愁叹苦忧恼若空若不空。<a id="a-Dh"></a>不执受布施波罗蜜多，<a id="a-Di"></a>亦不坏布施波罗蜜多若空若不空，<a id="a-Dj"></a>不执受净戒、<a id="a-Dk"></a>安忍、<a id="a-Dl"></a>精进、<a id="a-Dm"></a>静虑、<a id="a-Dn"></a>般若波罗蜜多，<a id="a-Do"></a>亦不坏净戒、<a id="a-Dp"></a>安忍、<a id="a-Dq"></a>精进、<a id="a-Dr"></a>静虑、<a id="a-Ds"></a>般若波罗蜜多若空若不空。<a id="a-Dt"></a>不执受内空，<a id="a-Du"></a>亦不坏内空若空若不空；<a id="a-Dv"></a>不执受外空、<a id="a-Dw"></a>内外空、<a id="a-Dx"></a>空空、<a id="a-Dy"></a>大空、<a id="a-Dz"></a>胜义空、<a id="a-E0"></a>有为空、<a id="a-E1"></a>无为空、<a id="a-E2"></a>毕竟空、<a id="a-E3"></a>无际空、<a id="a-E4"></a>散空、<a id="a-E5"></a>无变异空、<a id="a-E6"></a>本性空、<a id="a-E7"></a>自相空、<a id="a-E8"></a>共相空、<a id="a-E9"></a>一切法空、<a id="a-EA"></a>不可得空、<a id="a-EB"></a>无性空、<a id="a-EC"></a>自性空、<a id="a-ED"></a>无性自性空，<a id="a-EE"></a>亦不坏外空乃至无性自性空若空若不空。<a id="a-EF"></a>不执受四念住，<a id="a-EG"></a>亦不坏四念住若空若不空；<a id="a-EH"></a>不执受四正断、<a id="a-EI"></a>四神足、<a id="a-EJ"></a>五根、<a id="a-EK"></a>五力、<a id="a-EL"></a>七等觉支、<a id="a-EM"></a>八圣道支，<a id="a-EN"></a>亦不坏四正断乃至八圣道支若空若不空。<a id="a-EO"></a>不执受苦圣谛，<a id="a-EP"></a>亦不坏苦圣谛若空若不空；<a id="a-EQ"></a>不执受集、<a id="a-ER"></a>灭、<a id="a-ES"></a>道圣谛，<a id="a-ET"></a>亦不坏集、<a id="a-EU"></a>灭、<a id="a-EV"></a>道圣谛若空若不空。<a id="a-EW"></a>不执受四静虑，<a id="a-EX"></a>亦不坏四静虑若空若不空；<a id="a-EY"></a>不执受四无量、<a id="a-EZ"></a>四无色定，<a id="a-Ea"></a>亦不坏四无量、<a id="a-Eb"></a>四无色定若空若不空。<a id="a-Ec"></a>不执受八解脱，<a id="a-Ed"></a>亦不坏八解脱若空若不空；<a id="a-Ee"></a>不执受八胜处、<a id="a-Ef"></a>九次第定、<a id="a-Eg"></a>十遍处，<a id="a-Eh"></a>亦不坏八胜处、<a id="a-Ei"></a>九次第定、<a id="a-Ej"></a>十遍处若空若不空。<a id="a-Ek"></a>不执受陀罗尼门，<a id="a-El"></a>亦不坏陀罗尼门若空若不空；<a id="a-Em"></a>不执受三摩地门，<a id="a-En"></a>亦不坏三摩地门若空若不空。<a id="a-Eo"></a>不执受空解脱门，<a id="a-Ep"></a>亦不坏空解脱门若空若不空；<a id="a-Eq"></a>不执受无相、<a id="a-Er"></a>无愿解脱门，<a id="a-Es"></a>亦不坏无相、<a id="a-Et"></a>无愿解脱门若空若不空。<a id="a-Eu"></a>不执受极喜地，<a id="a-Ev"></a>亦不坏极喜地若空若不空；<a id="a-Ew"></a>不执受离垢地、<a id="a-Ex"></a>发光地、<a id="a-Ey"></a>焰慧地、<a id="a-Ez"></a>极难胜地、<a id="a-F0"></a>现前地、<a id="a-F1"></a>远行地、<a id="a-F2"></a>不动地、<a id="a-F3"></a>善慧地、<a id="a-F4"></a>法云地，<a id="a-F5"></a>亦不坏离垢地乃至法云地若空若不空。<a id="a-F6"></a>不执受五眼，<a id="a-F7"></a>亦不坏五眼若空若不空；<a id="a-F8"></a>不执受六神通，<a id="a-F9"></a>亦不坏六神通若空若不空。<a id="a-FA"></a>不执受佛十力，<a id="a-FB"></a>亦不坏佛十力若空若不空；<a id="a-FC"></a>不执受四无所畏、<a id="a-FD"></a>四无礙解、<a id="a-FE"></a>大慈、<a id="a-FF"></a>大悲、<a id="a-FG"></a>大喜、<a id="a-FH"></a>大舍、<a id="a-FI"></a>十八佛不共法，<a id="a-FJ"></a>亦不坏四无所畏乃至十八佛不共法若空若不空。<a id="a-FK"></a>不执受三十二大士相，<a id="a-FL"></a>亦不坏三十二大士相若空若不空；<a id="a-FM"></a>不执受八十随好，<a id="a-FN"></a>亦不坏八十随好若空若不空。<a id="a-FO"></a>不执受无忘失法，<a id="a-FP"></a>亦不坏无忘失法若空若不空；<a id="a-FQ"></a>不执受恒住舍性，<a id="a-FR"></a>亦不坏恒住舍性若空若不空。<a id="a-FS"></a>不执受一切智，<a id="a-FT"></a>亦不坏一切智若空若不空；<a id="a-FU"></a>不执受道相智、<a id="a-FV"></a>一切相智，<a id="a-FW"></a>亦不坏道相智、<a id="a-FX"></a>一切相智若空若不空。<a id="a-FY"></a>不执受预流果，<a id="a-FZ"></a>亦不坏预流果若空若不空；<a id="a-Fa"></a>不执受一来、<a id="a-Fb"></a>不还、<a id="a-Fc"></a>阿罗汉果、<a id="a-Fd"></a>独觉菩提，<a id="a-Fe"></a>亦不坏一来、<a id="a-Ff"></a>不还、<a id="a-Fg"></a>阿罗汉果、<a id="a-Fh"></a>独觉菩提若空若不空。<a id="a-Fi"></a>不执受一切菩萨摩诃萨行，<a id="a-Fj"></a>亦不坏一切菩萨摩诃萨行若空若不空；<a id="a-Fk"></a>不执受诸佛无上正等菩提，<a id="a-Fl"></a>亦不坏诸佛无上正等菩提若空若不空。</p>
  <p id="aFm">“所以者何？<a id="a-Fn"></a>善现，<a id="a-Fo"></a>色不坏空，<a id="a-Fp"></a>空不坏色，<a id="a-Fq"></a>谓此是色，<a id="a-Fr"></a>此是空；<a id="a-Fs"></a>受、<a id="a-Ft"></a>想、<a id="a-Fu"></a>行、<a id="a-Fv"></a>识不坏空，<a id="a-Fw"></a>空不坏受、<a id="a-Fx"></a>想、<a id="a-Fy"></a>行、<a id="a-Fz"></a>识，<a id="a-G0"></a>谓此是受、<a id="a-G1"></a>想、<a id="a-G2"></a>行、<a id="a-G3"></a>识，<a id="a-G4"></a>此是空。</p>
  <p id="aG5">“善现，<a id="a-G6"></a>眼处不坏空，<a id="a-G7"></a>空不坏眼处，<a id="a-G8"></a>谓此是眼处，<a id="a-G9"></a>此是空；<a id="a-GA"></a>耳、<a id="a-GB"></a>鼻、<a id="a-GC"></a>舌、<a id="a-GD"></a>身、<a id="a-GE"></a>意处不坏空，<a id="a-GF"></a>空不坏耳、<a id="a-GG"></a>鼻、<a id="a-GH"></a>舌、<a id="a-GI"></a>身、<a id="a-GJ"></a>意处，<a id="a-GK"></a>谓此是耳、<a id="a-GL"></a>鼻、<a id="a-GM"></a>舌、<a id="a-GN"></a>身、<a id="a-GO"></a>意处，<a id="a-GP"></a>此是空。</p>
  <p id="aGQ">“善现，<a id="a-GR"></a>色处不坏空，<a id="a-GS"></a>空不坏色处，<a id="a-GT"></a>谓此是色处，<a id="a-GU"></a>此是空；<a id="a-GV"></a>声、<a id="a-GW"></a>香、<a id="a-GX"></a>味、<a id="a-GY"></a>触、<a id="a-GZ"></a>法处不坏空，<a id="a-Ga"></a>空不坏声、<a id="a-Gb"></a>香、<a id="a-Gc"></a>味、<a id="a-Gd"></a>触、<a id="a-Ge"></a>法处，<a id="a-Gf"></a>谓此是声、<a id="a-Gg"></a>香、<a id="a-Gh"></a>味、<a id="a-Gi"></a>触、<a id="a-Gj"></a>法处，<a id="a-Gk"></a>此是空。</p>
  <p id="aGl">“善现，<a id="a-Gm"></a>眼界不坏空，<a id="a-Gn"></a>空不坏眼界，<a id="a-Go"></a>谓此是眼界，<a id="a-Gp"></a>此是空；<a id="a-Gq"></a>耳、<a id="a-Gr"></a>鼻、<a id="a-Gs"></a>舌、<a id="a-Gt"></a>身、<a id="a-Gu"></a>意界不坏空，<a id="a-Gv"></a>空不坏耳、<a id="a-Gw"></a>鼻、<a id="a-Gx"></a>舌、<a id="a-Gy"></a>身、<a id="a-Gz"></a>意界，<a id="a-H0"></a>谓此是耳、<a id="a-H1"></a>鼻、<a id="a-H2"></a>舌、<a id="a-H3"></a>身、<a id="a-H4"></a>意界，<a id="a-H5"></a>此是空。</p>
  <p id="aH6">“善现，<a id="a-H7"></a>色界不坏空，<a id="a-H8"></a>空不坏色界，<a id="a-H9"></a>谓此是色界，<a id="a-HA"></a>此是空；<a id="a-HB"></a>声、<a id="a-HC"></a>香、<a id="a-HD"></a>味、<a id="a-HE"></a>触、<a id="a-HF"></a>法界不坏空，<a id="a-HG"></a>空不坏声、<a id="a-HH"></a>香、<a id="a-HI"></a>味、<a id="a-HJ"></a>触、<a id="a-HK"></a>法界，<a id="a-HL"></a>谓此是声、<a id="a-HM"></a>香、<a id="a-HN"></a>味、<a id="a-HO"></a>触、<a id="a-HP"></a>法界，<a id="a-HQ"></a>此是空。</p>
  <p id="aHR">“善现，<a id="a-HS"></a>眼识界不坏空，<a id="a-HT"></a>空不坏眼识界，<a id="a-HU"></a>谓此是眼识界，<a id="a-HV"></a>此是空；<a id="a-HW"></a>耳、<a id="a-HX"></a>鼻、<a id="a-HY"></a>舌、<a id="a-HZ"></a>身、<a id="a-Ha"></a>意识界不坏空，<a id="a-Hb"></a>空不坏耳、<a id="a-Hc"></a>鼻、<a id="a-Hd"></a>舌、<a id="a-He"></a>身、<a id="a-Hf"></a>意识界，<a id="a-Hg"></a>谓此是耳、<a id="a-Hh"></a>鼻、<a id="a-Hi"></a>舌、<a id="a-Hj"></a>身、<a id="a-Hk"></a>意识界，<a id="a-Hl"></a>此是空。</p>
  <p id="aHm">“善现，<a id="a-Hn"></a>眼触不坏空，<a id="a-Ho"></a>空不坏眼触，<a id="a-Hp"></a>谓此是眼触，<a id="a-Hq"></a>此是空；<a id="a-Hr"></a>耳、<a id="a-Hs"></a>鼻、<a id="a-Ht"></a>舌、<a id="a-Hu"></a>身、<a id="a-Hv"></a>意触不坏空，<a id="a-Hw"></a>空不坏耳、<a id="a-Hx"></a>鼻、<a id="a-Hy"></a>舌、<a id="a-Hz"></a>身、<a id="a-I0"></a>意触，<a id="a-I1"></a>谓此是耳、<a id="a-I2"></a>鼻、<a id="a-I3"></a>舌、<a id="a-I4"></a>身、<a id="a-I5"></a>意触，<a id="a-I6"></a>此是空。</p>
  <p id="aI7">“善现，<a id="a-I8"></a>眼触为缘所生诸受不坏空，<a id="a-I9"></a>空不坏眼触为缘所生诸受，<a id="a-IA"></a>谓此是眼触为缘所生诸受，<a id="a-IB"></a>此是空；<a id="a-IC"></a>耳、<a id="a-ID"></a>鼻、<a id="a-IE"></a>舌、<a id="a-IF"></a>身、<a id="a-IG"></a>意触为缘所生诸受不坏空，<a id="a-IH"></a>空不坏耳、<a id="a-II"></a>鼻、<a id="a-IJ"></a>舌、<a id="a-IK"></a>身、<a id="a-IL"></a>意触为缘所生诸受，<a id="a-IM"></a>谓此是耳、<a id="a-IN"></a>鼻、<a id="a-IO"></a>舌、<a id="a-IP"></a>身、<a id="a-IQ"></a>意触为缘所生诸受，<a id="a-IR"></a>此是空。</p>
  <p id="aIS">“善现，<a id="a-IT"></a>地界不坏空，<a id="a-IU"></a>空不坏地界，<a id="a-IV"></a>谓此是地界，<a id="a-IW"></a>此是空；<a id="a-IX"></a>水、<a id="a-IY"></a>火、<a id="a-IZ"></a>风、<a id="a-Ia"></a>空、<a id="a-Ib"></a>识界不坏空，<a id="a-Ic"></a>空不坏水、<a id="a-Id"></a>火、<a id="a-Ie"></a>风、<a id="a-If"></a>空、<a id="a-Ig"></a>识界，<a id="a-Ih"></a>谓此是水、<a id="a-Ii"></a>火、<a id="a-Ij"></a>风、<a id="a-Ik"></a>空、<a id="a-Il"></a>识界，<a id="a-Im"></a>此是空。</p>
  <p id="aIn">“善现，<a id="a-Io"></a>因缘不坏空，<a id="a-Ip"></a>空不坏因缘，<a id="a-Iq"></a>谓此是因缘，<a id="a-Ir"></a>此是空；<a id="a-Is"></a>等无间缘、<a id="a-It"></a>所缘缘、<a id="a-Iu"></a>增上缘不坏空，<a id="a-Iv"></a>空不坏等无间缘、<a id="a-Iw"></a>所缘缘、<a id="a-Ix"></a>增上缘，<a id="a-Iy"></a>谓此是等无间缘、<a id="a-Iz"></a>所缘缘、<a id="a-J0"></a>增上缘，<a id="a-J1"></a>此是空。</p>
  <p id="aJ2">“善现，<a id="a-J3"></a>从缘所生诸法不坏空，<a id="a-J4"></a>空不坏从缘所生诸法，<a id="a-J5"></a>谓此是从缘所生诸法，<a id="a-J6"></a>此是空。</p>
  <p id="aJ7">“善现，<a id="a-J8"></a>无明不坏空，<a id="a-J9"></a>空不坏无明，<a id="a-JA"></a>谓此是无明，<a id="a-JB"></a>此是空；<a id="a-JC"></a>行、<a id="a-JD"></a>识、<a id="a-JE"></a>名色、<a id="a-JF"></a>六处、<a id="a-JG"></a>触、<a id="a-JH"></a>受、<a id="a-JI"></a>爱、<a id="a-JJ"></a>取、<a id="a-JK"></a>有、<a id="a-JL"></a>生、<a id="a-JM"></a>老死愁叹苦忧恼不坏空，<a id="a-JN"></a>空不坏行乃至老死愁叹苦忧恼，<a id="a-JO"></a>谓此是行、<a id="a-JP"></a>识、<a id="a-JQ"></a>名色、<a id="a-JR"></a>六处、<a id="a-JS"></a>触、<a id="a-JT"></a>受、<a id="a-JU"></a>爱、<a id="a-JV"></a>取、<a id="a-JW"></a>有、<a id="a-JX"></a>生、<a id="a-JY"></a>老死愁叹苦忧恼，<a id="a-JZ"></a>此是空。</p>
  <p id="aJa">“善现，<a id="a-Jb"></a>布施波罗蜜多不坏空，<a id="a-Jc"></a>空不坏布施波罗蜜多，<a id="a-Jd"></a>谓此是布施波罗蜜多，<a id="a-Je"></a>此是空；<a id="a-Jf"></a>净戒、<a id="a-Jg"></a>安忍、<a id="a-Jh"></a>精进、<a id="a-Ji"></a>静虑、<a id="a-Jj"></a>般若波罗蜜多不坏空，<a id="a-Jk"></a>空不坏净戒、<a id="a-Jl"></a>安忍、<a id="a-Jm"></a>精进、<a id="a-Jn"></a>静虑、<a id="a-Jo"></a>般若波罗蜜多，<a id="a-Jp"></a>谓此是净戒、<a id="a-Jq"></a>安忍、<a id="a-Jr"></a>精进、<a id="a-Js"></a>静虑、<a id="a-Jt"></a>般若波罗蜜多，<a id="a-Ju"></a>此是空。</p>
  <p id="aJv">“善现，<a id="a-Jw"></a>内空不坏空，<a id="a-Jx"></a>空不坏内空，<a id="a-Jy"></a>谓此是内空，<a id="a-Jz"></a>此是空；<a id="a-K0"></a>外空、<a id="a-K1"></a>内外空、<a id="a-K2"></a>空空、<a id="a-K3"></a>大空、<a id="a-K4"></a>胜义空、<a id="a-K5"></a>有为空、<a id="a-K6"></a>无为空、<a id="a-K7"></a>毕竟空、<a id="a-K8"></a>无际空、<a id="a-K9"></a>散空、<a id="a-KA"></a>无变异空、<a id="a-KB"></a>本性空、<a id="a-KC"></a>自相空、<a id="a-KD"></a>共相空、<a id="a-KE"></a>一切法空、<a id="a-KF"></a>不可得空、<a id="a-KG"></a>无性空、<a id="a-KH"></a>自性空、<a id="a-KI"></a>无性自性空不坏空，<a id="a-KJ"></a>空不坏外空乃至无性自性空，<a id="a-KK"></a>谓此是外空、<a id="a-KL"></a>内外空、<a id="a-KM"></a>空空、<a id="a-KN"></a>大空、<a id="a-KO"></a>胜义空、<a id="a-KP"></a>有为空、<a id="a-KQ"></a>无为空、<a id="a-KR"></a>毕竟空、<a id="a-KS"></a>无际空、<a id="a-KT"></a>散空、<a id="a-KU"></a>无变异空、<a id="a-KV"></a>本性空、<a id="a-KW"></a>自相空、<a id="a-KX"></a>共相空、<a id="a-KY"></a>一切法空、<a id="a-KZ"></a>不可得空、<a id="a-Ka"></a>无性空、<a id="a-Kb"></a>自性空、<a id="a-Kc"></a>无性自性空，<a id="a-Kd"></a>此是空。</p>
  <p id="aKe">“善现，<a id="a-Kf"></a>四念住不坏空，<a id="a-Kg"></a>空不坏四念住，<a id="a-Kh"></a>谓此是四念住，<a id="a-Ki"></a>此是空；<a id="a-Kj"></a>四正断、<a id="a-Kk"></a>四神足、<a id="a-Kl"></a>五根、<a id="a-Km"></a>五力、<a id="a-Kn"></a>七等觉支、<a id="a-Ko"></a>八圣道支不坏空，<a id="a-Kp"></a>空不坏四正断乃至八圣道支，<a id="a-Kq"></a>谓此是四正断、<a id="a-Kr"></a>四神足、<a id="a-Ks"></a>五根、<a id="a-Kt"></a>五力、<a id="a-Ku"></a>七等觉支、<a id="a-Kv"></a>八圣道支，<a id="a-Kw"></a>此是空。</p>
  <p id="aKx">“善现，<a id="a-Ky"></a>苦圣谛不坏空，<a id="a-Kz"></a>空不坏苦圣谛，<a id="a-L0"></a>谓此是苦圣谛，<a id="a-L1"></a>此是空；<a id="a-L2"></a>集、<a id="a-L3"></a>灭、<a id="a-L4"></a>道圣谛不坏空，<a id="a-L5"></a>空不坏集、<a id="a-L6"></a>灭、<a id="a-L7"></a>道圣谛，<a id="a-L8"></a>谓此是集、<a id="a-L9"></a>灭、<a id="a-LA"></a>道圣谛，<a id="a-LB"></a>此是空。</p>
  <p id="aLC">“善现，<a id="a-LD"></a>四静虑不坏空，<a id="a-LE"></a>空不坏四静虑，<a id="a-LF"></a>谓此是四静虑，<a id="a-LG"></a>此是空；<a id="a-LH"></a>四无量、<a id="a-LI"></a>四无色定不坏空，<a id="a-LJ"></a>空不坏四无量、<a id="a-LK"></a>四无色定，<a id="a-LL"></a>谓此是四无量、<a id="a-LM"></a>四无色定，<a id="a-LN"></a>此是空。</p>
  <p id="aLO">“善现，<a id="a-LP"></a>八解脱不坏空，<a id="a-LQ"></a>空不坏八解脱，<a id="a-LR"></a>谓此是八解脱，<a id="a-LS"></a>此是空；<a id="a-LT"></a>八胜处、<a id="a-LU"></a>九次第定、<a id="a-LV"></a>十遍处不坏空，<a id="a-LW"></a>空不坏八胜处、<a id="a-LX"></a>九次第定，<a id="a-LY"></a>十遍处，<a id="a-LZ"></a>谓此是八胜处、<a id="a-La"></a>九次第定、<a id="a-Lb"></a>十遍处，<a id="a-Lc"></a>此是空。</p>
  <p id="aLd">“善现，<a id="a-Le"></a>陀罗尼门不坏空，<a id="a-Lf"></a>空不坏陀罗尼门，<a id="a-Lg"></a>谓此是陀罗尼门，<a id="a-Lh"></a>此是空，<a id="a-Li"></a>三摩地门不坏空，<a id="a-Lj"></a>空不坏三摩地门，<a id="a-Lk"></a>谓此是三摩地门，<a id="a-Ll"></a>此是空。</p>
  <p id="aLm">“善现，<a id="a-Ln"></a>空解脱门不坏空，<a id="a-Lo"></a>空不坏空解脱门，<a id="a-Lp"></a>谓此是空解脱门，<a id="a-Lq"></a>此是空；<a id="a-Lr"></a>善现，<a id="a-Ls"></a>无相、<a id="a-Lt"></a>无愿解脱门不坏空，<a id="a-Lu"></a>空不坏无相、<a id="a-Lv"></a>无愿解脱门，<a id="a-Lw"></a>谓此是无相、<a id="a-Lx"></a>无愿解脱门，<a id="a-Ly"></a>此是空。</p>
  <p id="aLz">“善现，<a id="a-M0"></a>极喜地不坏空，<a id="a-M1"></a>空不坏极喜地，<a id="a-M2"></a>谓此是极喜地，<a id="a-M3"></a>此是空；<a id="a-M4"></a>离垢地、<a id="a-M5"></a>发光地、<a id="a-M6"></a>焰慧地、<a id="a-M7"></a>极难胜地、<a id="a-M8"></a>现前地、<a id="a-M9"></a>远行地、<a id="a-MA"></a>不动地、<a id="a-MB"></a>善慧地、<a id="a-MC"></a>法云地不坏空，<a id="a-MD"></a>空不坏离垢地乃至法云地，<a id="a-ME"></a>谓此是离垢地、<a id="a-MF"></a>发光地、<a id="a-MG"></a>焰慧地、<a id="a-MH"></a>极难胜地、<a id="a-MI"></a>现前地、<a id="a-MJ"></a>远行地、<a id="a-MK"></a>不动地、<a id="a-ML"></a>善慧地、<a id="a-MM"></a>法云地，<a id="a-MN"></a>此是空。</p>
  <p id="aMO">“善现，<a id="a-MP"></a>五眼不坏空，<a id="a-MQ"></a>空不坏五眼，<a id="a-MR"></a>谓此是五眼，<a id="a-MS"></a>此是空；<a id="a-MT"></a>六神通不坏空，<a id="a-MU"></a>空不坏六神通，<a id="a-MV"></a>谓此是六神通，<a id="a-MW"></a>此是空。</p>
  <p id="aMX">“善现，<a id="a-MY"></a>佛十力不坏空，<a id="a-MZ"></a>空不坏佛十力，<a id="a-Ma"></a>谓此是佛十力，<a id="a-Mb"></a>此是空；<a id="a-Mc"></a>四无所畏、<a id="a-Md"></a>四无礙解、<a id="a-Me"></a>大慈、<a id="a-Mf"></a>大悲、<a id="a-Mg"></a>大喜、<a id="a-Mh"></a>大舍、<a id="a-Mi"></a>十八佛不共法不坏空，<a id="a-Mj"></a>空不坏四无所畏乃至十八佛不共法，<a id="a-Mk"></a>谓此是四无所畏、<a id="a-Ml"></a>四无礙解、<a id="a-Mm"></a>大慈、<a id="a-Mn"></a>大悲、<a id="a-Mo"></a>大喜、<a id="a-Mp"></a>大舍、<a id="a-Mq"></a>十八佛不共法，<a id="a-Mr"></a>此是空。</p>
  <p id="aMs">“善现，<a id="a-Mt"></a>三十二大士相不坏空，<a id="a-Mu"></a>空不坏三十二大士相，<a id="a-Mv"></a>谓此是三十二大士相，<a id="a-Mw"></a>此是空；<a id="a-Mx"></a>八十随好不坏空，<a id="a-My"></a>空不坏八十随好，<a id="a-Mz"></a>谓此是八十随好，<a id="a-N0"></a>此是空。</p>
  <p id="aN1">“善现，<a id="a-N2"></a>无忘失法不坏空，<a id="a-N3"></a>空不坏无忘失法，<a id="a-N4"></a>谓此是无忘失法，<a id="a-N5"></a>此是空；<a id="a-N6"></a>恒住舍性不坏空，<a id="a-N7"></a>空不坏恒住舍性，<a id="a-N8"></a>谓此是恒住舍性，<a id="a-N9"></a>此是空。</p>
  <p id="aNA">“善现，<a id="a-NB"></a>一切智不坏空，<a id="a-NC"></a>空不坏一切智，<a id="a-ND"></a>谓此是一切智，<a id="a-NE"></a>此是空；<a id="a-NF"></a>道相智、<a id="a-NG"></a>一切相智不坏空，<a id="a-NH"></a>空不坏道相智、<a id="a-NI"></a>一切相智，<a id="a-NJ"></a>谓此是道相智、<a id="a-NK"></a>一切相智，<a id="a-NL"></a>此是空。</p>
  <p id="aNM">“善现，<a id="a-NN"></a>预流果不坏空，<a id="a-NO"></a>空不坏预流果，<a id="a-NP"></a>谓此是预流果，<a id="a-NQ"></a>此是空；<a id="a-NR"></a>一来、<a id="a-NS"></a>不还、<a id="a-NT"></a>阿罗汉果、<a id="a-NU"></a>独觉菩提不坏空，<a id="a-NV"></a>空不坏一来、<a id="a-NW"></a>不还、<a id="a-NX"></a>阿罗汉果、<a id="a-NY"></a>独觉菩提，<a id="a-NZ"></a>谓此是一来、<a id="a-Na"></a>不还、<a id="a-Nb"></a>阿罗汉果、<a id="a-Nc"></a>独觉菩提，<a id="a-Nd"></a>此是空。</p>
  <p id="aNe">“善现，<a id="a-Nf"></a>一切菩萨摩诃萨行不坏空，<a id="a-Ng"></a>空不坏一切菩萨摩诃萨行，<a id="a-Nh"></a>谓此是一切菩萨摩诃萨行，<a id="a-Ni"></a>此是空；<a id="a-Nj"></a>诸佛无上正等菩提不坏空，<a id="a-Nk"></a>空不坏诸佛无上正等菩提，<a id="a-Nl"></a>谓此是诸佛无上正等菩提，<a id="a-Nm"></a>此是空。</p>
  <p id="aNn">“善现，<a id="a-No"></a>譬如虚空不坏虚空，<a id="a-Np"></a>内虚空界不坏外虚空界，<a id="a-Nq"></a>外虚空界不坏内虚空界。</p>
  <p id="aNr">“如是，<a id="a-Ns"></a>善现，<a id="a-Nt"></a>色不坏空，<a id="a-Nu"></a>空不坏色；<a id="a-Nv"></a>受、<a id="a-Nw"></a>想、<a id="a-Nx"></a>行、<a id="a-Ny"></a>识不坏空，<a id="a-Nz"></a>空不坏受、<a id="a-O0"></a>想、<a id="a-O1"></a>行、<a id="a-O2"></a>识。<a id="a-O3"></a>何以故？<a id="a-O4"></a>如是诸法俱无自性，<a id="a-O5"></a>不可相坏，<a id="a-O6"></a>谓此是空，<a id="a-O7"></a>此是不空。</p>
  <p id="aO8">“善现，<a id="a-O9"></a>眼处不坏空，<a id="a-OA"></a>空不坏眼处；<a id="a-OB"></a>耳、<a id="a-OC"></a>鼻、<a id="a-OD"></a>舌、<a id="a-OE"></a>身、<a id="a-OF"></a>意处不坏空，<a id="a-OG"></a>空不坏耳、<a id="a-OH"></a>鼻、<a id="a-OI"></a>舌、<a id="a-OJ"></a>身、<a id="a-OK"></a>意处。<a id="a-OL"></a>何以故？<a id="a-OM"></a>如是诸法俱无自性，<a id="a-ON"></a>不可相坏，<a id="a-OO"></a>谓此是空，<a id="a-OP"></a>此是不空。</p>
  <p id="aOQ">“善现，<a id="a-OR"></a>色处不坏空，<a id="a-OS"></a>空不坏色处；<a id="a-OT"></a>声、<a id="a-OU"></a>香、<a id="a-OV"></a>味、<a id="a-OW"></a>触、<a id="a-OX"></a>法处不坏空，<a id="a-OY"></a>空不坏声、<a id="a-OZ"></a>香、<a id="a-Oa"></a>味、<a id="a-Ob"></a>触、<a id="a-Oc"></a>法处。<a id="a-Od"></a>何以故？<a id="a-Oe"></a>如是诸法俱无自性，<a id="a-Of"></a>不可相坏，<a id="a-Og"></a>谓此是空，<a id="a-Oh"></a>此是不空。</p>
  <p id="aOi">“善现，<a id="a-Oj"></a>眼界不坏空，<a id="a-Ok"></a>空不坏眼界；<a id="a-Ol"></a>耳、<a id="a-Om"></a>鼻、<a id="a-On"></a>舌、<a id="a-Oo"></a>身、<a id="a-Op"></a>意界不坏空，<a id="a-Oq"></a>空不坏耳、<a id="a-Or"></a>鼻、<a id="a-Os"></a>舌、<a id="a-Ot"></a>身、<a id="a-Ou"></a>意界。<a id="a-Ov"></a>何以故？<a id="a-Ow"></a>如是诸法俱无自性，<a id="a-Ox"></a>不可相坏，<a id="a-Oy"></a>谓此是空，<a id="a-Oz"></a>此是不空。</p>
  <p id="aP0">“善现，<a id="a-P1"></a>色界不坏空，<a id="a-P2"></a>空不坏色界；<a id="a-P3"></a>声、<a id="a-P4"></a>香、<a id="a-P5"></a>味、<a id="a-P6"></a>触、<a id="a-P7"></a>法界不坏空，<a id="a-P8"></a>空不坏声、<a id="a-P9"></a>香、<a id="a-PA"></a>味、<a id="a-PB"></a>触、<a id="a-PC"></a>法界。<a id="a-PD"></a>何以故？<a id="a-PE"></a>如是诸法俱无自性，<a id="a-PF"></a>不可相坏，<a id="a-PG"></a>谓此是空，<a id="a-PH"></a>此是不空。</p>
  <p id="aPI">“善现，<a id="a-PJ"></a>眼识界不坏空，<a id="a-PK"></a>空不坏眼识界；<a id="a-PL"></a>耳、<a id="a-PM"></a>鼻、<a id="a-PN"></a>舌、<a id="a-PO"></a>身、<a id="a-PP"></a>意识界不坏空，<a id="a-PQ"></a>空不坏耳、<a id="a-PR"></a>鼻、<a id="a-PS"></a>舌、<a id="a-PT"></a>身、<a id="a-PU"></a>意识界。<a id="a-PV"></a>何以故？<a id="a-PW"></a>如是诸法俱无自性，<a id="a-PX"></a>不可相坏，<a id="a-PY"></a>谓此是空，<a id="a-PZ"></a>此是不空。</p>
  <p id="aPa">“善现，<a id="a-Pb"></a>眼触不坏空，<a id="a-Pc"></a>空不坏眼触；<a id="a-Pd"></a>耳、<a id="a-Pe"></a>鼻、<a id="a-Pf"></a>舌、<a id="a-Pg"></a>身、<a id="a-Ph"></a>意触不坏空，<a id="a-Pi"></a>空不坏耳、<a id="a-Pj"></a>鼻、<a id="a-Pk"></a>舌、<a id="a-Pl"></a>身、<a id="a-Pm"></a>意触。<a id="a-Pn"></a>何以故？<a id="a-Po"></a>如是诸法俱无自性，<a id="a-Pp"></a>不可相坏，<a id="a-Pq"></a>谓此是空，<a id="a-Pr"></a>此是不空。</p>
  <p id="aPs">“善现，<a id="a-Pt"></a>眼触为缘所生诸受不坏空，<a id="a-Pu"></a>空不坏眼触为缘所生诸受；<a id="a-Pv"></a>耳、<a id="a-Pw"></a>鼻、<a id="a-Px"></a>舌、<a id="a-Py"></a>身、<a id="a-Pz"></a>意触为缘所生诸受不坏空，<a id="a-Q0"></a>空不坏耳、<a id="a-Q1"></a>鼻、<a id="a-Q2"></a>舌、<a id="a-Q3"></a>身、<a id="a-Q4"></a>意触为缘所生诸受。<a id="a-Q5"></a>何以故？<a id="a-Q6"></a>如是诸法俱无自性，<a id="a-Q7"></a>不可相坏，<a id="a-Q8"></a>谓此是空，<a id="a-Q9"></a>此是不空。</p>
  <p id="aQA">“善现，<a id="a-QB"></a>地界不坏空，<a id="a-QC"></a>空不坏地界；<a id="a-QD"></a>水、<a id="a-QE"></a>火、<a id="a-QF"></a>风、<a id="a-QG"></a>空、<a id="a-QH"></a>识界不坏空，<a id="a-QI"></a>空不坏水、<a id="a-QJ"></a>火、<a id="a-QK"></a>风、<a id="a-QL"></a>空、<a id="a-QM"></a>识界。<a id="a-QN"></a>何以故？<a id="a-QO"></a>如是诸法俱无自性，<a id="a-QP"></a>不可相坏，<a id="a-QQ"></a>谓此是空，<a id="a-QR"></a>此是不空。</p>
  <p id="aQS">“善现，<a id="a-QT"></a>因缘不坏空，<a id="a-QU"></a>空不坏因缘；<a id="a-QV"></a>等无间缘、<a id="a-QW"></a>所缘缘、<a id="a-QX"></a>增上缘不坏空，<a id="a-QY"></a>空不坏等无间缘、<a id="a-QZ"></a>所缘缘、<a id="a-Qa"></a>增上缘。<a id="a-Qb"></a>何以故？<a id="a-Qc"></a>如是诸法俱无自性，<a id="a-Qd"></a>不可相坏，<a id="a-Qe"></a>谓此是空，<a id="a-Qf"></a>此是不空。</p>
  <p id="aQg">“善现，<a id="a-Qh"></a>从缘所生诸法不坏空，<a id="a-Qi"></a>空不坏从缘所生诸法。<a id="a-Qj"></a>何以故？<a id="a-Qk"></a>如是诸法俱无自性，<a id="a-Ql"></a>不可相坏，<a id="a-Qm"></a>谓此是空，<a id="a-Qn"></a>此是不空。</p>
  <p id="aQo">“善现，<a id="a-Qp"></a>无明不坏空，<a id="a-Qq"></a>空不坏无明；<a id="a-Qr"></a>行、<a id="a-Qs"></a>识、<a id="a-Qt"></a>名色、<a id="a-Qu"></a>六处、<a id="a-Qv"></a>触、<a id="a-Qw"></a>受、<a id="a-Qx"></a>爱、<a id="a-Qy"></a>取、<a id="a-Qz"></a>有、<a id="a-R0"></a>生、<a id="a-R1"></a>老死愁叹苦忧恼不坏空，<a id="a-R2"></a>空不坏行乃至老死愁叹苦忧恼。<a id="a-R3"></a>何以故？<a id="a-R4"></a>如是诸法俱无自性，<a id="a-R5"></a>不可相坏，<a id="a-R6"></a>谓此是空，<a id="a-R7"></a>此是不空。</p>
  <p id="aR8">“善现，<a id="a-R9"></a>布施波罗蜜多不坏空，<a id="a-RA"></a>空不坏布施波罗蜜多；<a id="a-RB"></a>净戒、<a id="a-RC"></a>安忍、<a id="a-RD"></a>精进、<a id="a-RE"></a>静虑、<a id="a-RF"></a>般若波罗蜜多不坏空，<a id="a-RG"></a>空不坏净戒、<a id="a-RH"></a>安忍、<a id="a-RI"></a>精进、<a id="a-RJ"></a>静虑、<a id="a-RK"></a>般若波罗蜜多。<a id="a-RL"></a>何以故？<a id="a-RM"></a>如是诸法俱无自性，<a id="a-RN"></a>不可相坏，<a id="a-RO"></a>谓此是空，<a id="a-RP"></a>此是不空。</p>
  <p id="aRQ">“善现，<a id="a-RR"></a>内空不坏空，<a id="a-RS"></a>空不坏内空；<a id="a-RT"></a>外空、<a id="a-RU"></a>内外空、<a id="a-RV"></a>空空、<a id="a-RW"></a>大空、<a id="a-RX"></a>胜义空、<a id="a-RY"></a>有为空、<a id="a-RZ"></a>无为空、<a id="a-Ra"></a>毕竟空、<a id="a-Rb"></a>无际空、<a id="a-Rc"></a>散空、<a id="a-Rd"></a>无变异空、<a id="a-Re"></a>本性空、<a id="a-Rf"></a>自相空、<a id="a-Rg"></a>共相空、<a id="a-Rh"></a>一切法空、<a id="a-Ri"></a>不可得空、<a id="a-Rj"></a>无性空、<a id="a-Rk"></a>自性空、<a id="a-Rl"></a>无性自性空不坏空，<a id="a-Rm"></a>空不坏外空乃至无性自性空。<a id="a-Rn"></a>何以故？<a id="a-Ro"></a>如是诸法俱无自性，<a id="a-Rp"></a>不可相坏，<a id="a-Rq"></a>谓此是空，<a id="a-Rr"></a>此是不空。</p>
  <p id="aRs">“善现，<a id="a-Rt"></a>四念住不坏空，<a id="a-Ru"></a>空不坏四念住；<a id="a-Rv"></a>四正断、<a id="a-Rw"></a>四神足、<a id="a-Rx"></a>五根、<a id="a-Ry"></a>五力、<a id="a-Rz"></a>七等觉支、<a id="a-S0"></a>八圣道支不坏空，<a id="a-S1"></a>空不坏四正断乃至八圣道支。<a id="a-S2"></a>何以故？<a id="a-S3"></a>如是诸法俱无自性，<a id="a-S4"></a>不可相坏，<a id="a-S5"></a>谓此是空，<a id="a-S6"></a>此是不空。</p>
  <p id="aS7">“善现，<a id="a-S8"></a>苦圣谛不坏空，<a id="a-S9"></a>空不坏苦圣谛；<a id="a-SA"></a>集、<a id="a-SB"></a>灭、<a id="a-SC"></a>道圣谛不坏空，<a id="a-SD"></a>空不坏集、<a id="a-SE"></a>灭、<a id="a-SF"></a>道圣谛。<a id="a-SG"></a>何以故？<a id="a-SH"></a>如是诸法俱无自性，<a id="a-SI"></a>不可相坏，<a id="a-SJ"></a>谓此是空，<a id="a-SK"></a>此是不空。</p>
  <p id="aSL">“善现，<a id="a-SM"></a>四静虑不坏空，<a id="a-SN"></a>空不坏四静虑；<a id="a-SO"></a>四无量、<a id="a-SP"></a>四无色定不坏空，<a id="a-SQ"></a>空不坏四无量、<a id="a-SR"></a>四无色定。<a id="a-SS"></a>何以故？<a id="a-ST"></a>如是诸法俱无自性，<a id="a-SU"></a>不可相坏，<a id="a-SV"></a>谓此是空，<a id="a-SW"></a>此是不空。</p>
  <p id="aSX">“善现，<a id="a-SY"></a>八解脱不坏空，<a id="a-SZ"></a>空不坏八解脱；<a id="a-Sa"></a>八胜处、<a id="a-Sb"></a>九次第定、<a id="a-Sc"></a>十遍处不坏空，<a id="a-Sd"></a>空不坏八胜处、<a id="a-Se"></a>九次第定、<a id="a-Sf"></a>十遍处。<a id="a-Sg"></a>何以故？<a id="a-Sh"></a>如是诸法俱无自性，<a id="a-Si"></a>不可相坏，<a id="a-Sj"></a>谓此是空，<a id="a-Sk"></a>此是不空。</p>
  <p id="aSl">“善现，<a id="a-Sm"></a>陀罗尼门不坏空，<a id="a-Sn"></a>空不坏陀罗尼门，<a id="a-So"></a>三摩地门不坏空，<a id="a-Sp"></a>空不坏三摩地门。<a id="a-Sq"></a>何以故？<a id="a-Sr"></a>如是诸法俱无自性，<a id="a-Ss"></a>不可相坏，<a id="a-St"></a>谓此是空，<a id="a-Su"></a>此是不空。</p>
  <p id="aSv">“善现，<a id="a-Sw"></a>空解脱门不坏空，<a id="a-Sx"></a>空不坏空解脱门；<a id="a-Sy"></a>无相、<a id="a-Sz"></a>无愿解脱门不坏空，<a id="a-T0"></a>空不坏无相、<a id="a-T1"></a>无愿解脱门。<a id="a-T2"></a>何以故？<a id="a-T3"></a>如是诸法俱无自性，<a id="a-T4"></a>不可相坏，<a id="a-T5"></a>谓此是空，<a id="a-T6"></a>此是不空。</p>
  <p id="aT7">“善现，<a id="a-T8"></a>极喜地不坏空，<a id="a-T9"></a>空不坏极喜地；<a id="a-TA"></a>离垢地、<a id="a-TB"></a>发光地、<a id="a-TC"></a>焰慧地、<a id="a-TD"></a>极难胜地、<a id="a-TE"></a>现前地、<a id="a-TF"></a>远行地、<a id="a-TG"></a>不动地、<a id="a-TH"></a>善慧地、<a id="a-TI"></a>法云地不坏空，<a id="a-TJ"></a>空不坏离垢地乃至法云地。<a id="a-TK"></a>何以故？<a id="a-TL"></a>如是诸法俱无自性，<a id="a-TM"></a>不可相坏，<a id="a-TN"></a>谓此是空，<a id="a-TO"></a>此是不空。</p>
  <p id="aTP">“善现，<a id="a-TQ"></a>五眼不坏空，<a id="a-TR"></a>空不坏五眼；<a id="a-TS"></a>六神通不坏空，<a id="a-TT"></a>空不坏六神通。<a id="a-TU"></a>何以故？<a id="a-TV"></a>如是诸法俱无自性，<a id="a-TW"></a>不可相坏，<a id="a-TX"></a>谓此是空，<a id="a-TY"></a>此是不空。</p>
  <p id="aTZ">“善现，<a id="a-Ta"></a>佛十力不坏空，<a id="a-Tb"></a>空不坏佛十力；<a id="a-Tc"></a>四无所畏、<a id="a-Td"></a>四无礙解、<a id="a-Te"></a>大慈、<a id="a-Tf"></a>大悲、<a id="a-Tg"></a>大喜、<a id="a-Th"></a>大舍、<a id="a-Ti"></a>十八佛不共法不坏空，<a id="a-Tj"></a>空不坏四无所畏乃至十八佛不共法。<a id="a-Tk"></a>何以故？<a id="a-Tl"></a>如是诸法俱无自性，<a id="a-Tm"></a>不可相坏，<a id="a-Tn"></a>谓此是空，<a id="a-To"></a>此是不空。</p>
  <p id="aTp">“善现，<a id="a-Tq"></a>三十二大士相不坏空，<a id="a-Tr"></a>空不坏三十二大士相；<a id="a-Ts"></a>八十随好不坏空，<a id="a-Tt"></a>空不坏八十随好。<a id="a-Tu"></a>何以故？<a id="a-Tv"></a>如是诸法俱无自性，<a id="a-Tw"></a>不可相坏，<a id="a-Tx"></a>谓此是空，<a id="a-Ty"></a>此是不空。</p>
  <p id="aTz">“善现，<a id="a-U0"></a>无忘失法不坏空，<a id="a-U1"></a>空不坏无忘失法；<a id="a-U2"></a>恒住舍性不坏空，<a id="a-U3"></a>空不坏恒住舍性。<a id="a-U4"></a>何以故？<a id="a-U5"></a>如是诸法俱无自性，<a id="a-U6"></a>不可相坏，<a id="a-U7"></a>谓此是空，<a id="a-U8"></a>此是不空。</p>
  <p id="aU9">“善现，<a id="a-UA"></a>一切智不坏空，<a id="a-UB"></a>空不坏一切智；<a id="a-UC"></a>道相智、<a id="a-UD"></a>一切相智不坏空，<a id="a-UE"></a>空不坏道相智、<a id="a-UF"></a>一切相智。<a id="a-UG"></a>何以故？<a id="a-UH"></a>如是诸法俱无自性，<a id="a-UI"></a>不可相坏，<a id="a-UJ"></a>谓此是空，<a id="a-UK"></a>此是不空。</p>
  <p id="aUL">“善现，<a id="a-UM"></a>预流果不坏空，<a id="a-UN"></a>空不坏预流果；<a id="a-UO"></a>一来、<a id="a-UP"></a>不还、<a id="a-UQ"></a>阿罗汉果、<a id="a-UR"></a>独觉菩提不坏空，<a id="a-US"></a>空不坏一来、<a id="a-UT"></a>不还、<a id="a-UU"></a>阿罗汉果、<a id="a-UV"></a>独觉菩提。<a id="a-UW"></a>何以故？<a id="a-UX"></a>如是诸法俱无自性，<a id="a-UY"></a>不可相坏，<a id="a-UZ"></a>谓此是空，<a id="a-Ua"></a>此是不空。</p>
  <p id="aUb">“善现，<a id="a-Uc"></a>一切菩萨摩诃萨行不坏空，<a id="a-Ud"></a>空不坏一切菩萨摩诃萨行；<a id="a-Ue"></a>诸佛无上正等菩提不坏空，<a id="a-Uf"></a>空不坏诸佛无上正等菩提。<a id="a-Ug"></a>何以故？<a id="a-Uh"></a>如是诸法俱无自性，<a id="a-Ui"></a>不可相坏，<a id="a-Uj"></a>谓此是空，<a id="a-Uk"></a>此是不空。<a id="a-Ul"></a>”</p>
 </body>
</html>