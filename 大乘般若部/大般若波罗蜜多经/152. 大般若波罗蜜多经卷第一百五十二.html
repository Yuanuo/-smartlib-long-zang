<!doctype html>
<html id="z3IBSqX2R" data-ver="1159">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百五十二</h1>
  <h2 id="a2">初分校量功德品第三十之五十</h2>
  <p id="a3">“复次，<a id="a-4"></a>憍尸迦，<a id="a-5"></a>若善男子、<a id="a-6"></a>善女人等，<a id="a-7"></a>为发无上菩提心者，<a id="a-8"></a>宣说静虑波罗蜜多，<a id="a-9"></a>作如是言：<a id="a-A"></a>‘汝善男子应修静虑波罗蜜多，<a id="a-B"></a>不应观一切陀罗尼门若常若无常，<a id="a-C"></a>不应观一切三摩地门若常若无常。<a id="a-D"></a>何以故？<a id="a-E"></a>一切陀罗尼门一切陀罗尼门自性空，<a id="a-F"></a>一切三摩地门一切三摩地门自性空；<a id="a-G"></a>是一切陀罗尼门自性即非自性，<a id="a-H"></a>是一切三摩地门自性亦非自性，<a id="a-I"></a>若非自性即是静虑波罗蜜多。<a id="a-J"></a>于此静虑波罗蜜多，<a id="a-K"></a>一切陀罗尼门不可得，<a id="a-L"></a>彼常无常亦不可得；<a id="a-M"></a>一切三摩地门不可得，<a id="a-N"></a>彼常无常亦不可得。<a id="a-O"></a>所以者何？<a id="a-P"></a>此中尚无一切陀罗尼门等可得，<a id="a-Q"></a>何况有彼常与无常？<a id="a-R"></a>汝若能修如是静虑，<a id="a-S"></a>是修静虑波罗蜜多。<a id="a-T"></a>’</p>
  <p id="aU">“复作是言：<a id="a-V"></a>‘汝善男子应修静虑波罗蜜多，<a id="a-W"></a>不应观一切陀罗尼门若乐若苦，<a id="a-X"></a>不应观一切三摩地门若乐若苦。<a id="a-Y"></a>何以故？<a id="a-Z"></a>一切陀罗尼门一切陀罗尼门自性空，<a id="a-a"></a>一切三摩地门一切三摩地门自性空；<a id="a-b"></a>是一切陀罗尼门自性即非自性，<a id="a-c"></a>是一切三摩地门自性亦非自性，<a id="a-d"></a>若非自性即是静虑波罗蜜多。<a id="a-e"></a>于此静虑波罗蜜多，<a id="a-f"></a>一切陀罗尼门不可得，<a id="a-g"></a>彼乐与苦亦不可得；<a id="a-h"></a>一切三摩地门不可得，<a id="a-i"></a>彼乐与苦亦不可得。<a id="a-j"></a>所以者何？<a id="a-k"></a>此中尚无一切陀罗尼门等可得，<a id="a-l"></a>何况有彼乐之与苦？<a id="a-m"></a>汝若能修如是静虑，<a id="a-n"></a>是修静虑波罗蜜多。<a id="a-o"></a>’</p>
  <p id="ap">“复作是言：<a id="a-q"></a>‘汝善男子应修静虑波罗蜜多，<a id="a-r"></a>不应观一切陀罗尼门若我若无我，<a id="a-s"></a>不应观一切三摩地门若我若无我。<a id="a-t"></a>何以故？<a id="a-u"></a>一切陀罗尼门一切陀罗尼门自性空，<a id="a-v"></a>一切三摩地门一切三摩地门自性空；<a id="a-w"></a>是一切陀罗尼门自性即非自性，<a id="a-x"></a>是一切三摩地门自性亦非自性，<a id="a-y"></a>若非自性即是静虑波罗蜜多。<a id="a-z"></a>于此静虑波罗蜜多，<a id="a-10"></a>一切陀罗尼门不可得，<a id="a-11"></a>彼我无我亦不可得；<a id="a-12"></a>一切三摩地门不可得，<a id="a-13"></a>彼我无我亦不可得。<a id="a-14"></a>所以者何？<a id="a-15"></a>此中尚无一切陀罗尼门等可得，<a id="a-16"></a>何况有彼我与无我？<a id="a-17"></a>汝若能修如是静虑，<a id="a-18"></a>是修静虑波罗蜜多。<a id="a-19"></a>’</p>
  <p id="a1A">“复作是言：<a id="a-1B"></a>‘汝善男子应修静虑波罗蜜多，<a id="a-1C"></a>不应观一切陀罗尼门若净若不净，<a id="a-1D"></a>不应观一切三摩地门若净若不净。<a id="a-1E"></a>何以故？<a id="a-1F"></a>一切陀罗尼门一切陀罗尼门自性空，<a id="a-1G"></a>一切三摩地门一切三摩地门自性空；<a id="a-1H"></a>是一切陀罗尼门自性即非自性，<a id="a-1I"></a>是一切三摩地门自性亦非自性，<a id="a-1J"></a>若非自性即是静虑波罗蜜多。<a id="a-1K"></a>于此静虑波罗蜜多，<a id="a-1L"></a>一切陀罗尼门不可得，<a id="a-1M"></a>彼净不净亦不可得；<a id="a-1N"></a>一切三摩地门不可得，<a id="a-1O"></a>彼净不净亦不可得。<a id="a-1P"></a>所以者何？<a id="a-1Q"></a>此中尚无一切陀罗尼门等可得，<a id="a-1R"></a>何况有彼净与不净？<a id="a-1S"></a>汝若能修如是静虑，<a id="a-1T"></a>是修静虑波罗蜜多。<a id="a-1U"></a>’</p>
  <p id="a1V">“憍尸迦，<a id="a-1W"></a>是善男子、<a id="a-1X"></a>善女人等作此等说，<a id="a-1Y"></a>是为宣说真正静虑波罗蜜多。</p>
  <p id="a1Z">“复次，<a id="a-1a"></a>憍尸迦，<a id="a-1b"></a>若善男子、<a id="a-1c"></a>善女人等，<a id="a-1d"></a>为发无上菩提心者，<a id="a-1e"></a>宣说静虑波罗蜜多，<a id="a-1f"></a>作如是言：<a id="a-1g"></a>‘汝善男子应修静虑波罗蜜多，<a id="a-1h"></a>不应观预流向预流果若常若无常，<a id="a-1i"></a>不应观一来向一来果、<a id="a-1j"></a>不还向不还果、<a id="a-1k"></a>阿罗汉向阿罗汉果若常若无常。<a id="a-1l"></a>何以故？<a id="a-1m"></a>预流向预流果预流向预流果自性空，<a id="a-1n"></a>一来向一来果、<a id="a-1o"></a>不还向不还果、<a id="a-1p"></a>阿罗汉向阿罗汉果一来向乃至阿罗汉果自性空；<a id="a-1q"></a>是预流向预流果自性即非自性，<a id="a-1r"></a>是一来向乃至阿罗汉果自性亦非自性，<a id="a-1s"></a>若非自性即是静虑波罗蜜多。<a id="a-1t"></a>于此静虑波罗蜜多，<a id="a-1u"></a>预流向预流果不可得，<a id="a-1v"></a>彼常无常亦不可得；<a id="a-1w"></a>一来向乃至阿罗汉果皆不可得，<a id="a-1x"></a>彼常无常亦不可得。<a id="a-1y"></a>所以者何？<a id="a-1z"></a>此中尚无预流向等可得，<a id="a-20"></a>何况有彼常与无常？<a id="a-21"></a>汝若能修如是静虑，<a id="a-22"></a>是修静虑波罗蜜多。<a id="a-23"></a>’</p>
  <p id="a24">“复作是言：<a id="a-25"></a>‘汝善男子应修静虑波罗蜜多，<a id="a-26"></a>不应观预流向预流果若乐若苦，<a id="a-27"></a>不应观一来向一来果、<a id="a-28"></a>不还向不还果、<a id="a-29"></a>阿罗汉向阿罗汉果若乐若苦。<a id="a-2A"></a>何以故？<a id="a-2B"></a>预流向预流果预流向预流果自性空，<a id="a-2C"></a>一来向一来果、<a id="a-2D"></a>不还向不还果、<a id="a-2E"></a>阿罗汉向阿罗汉果一来向乃至阿罗汉果自性空；<a id="a-2F"></a>是预流向预流果自性即非自性，<a id="a-2G"></a>是一来向乃至阿罗汉果自性亦非自性，<a id="a-2H"></a>若非自性即是静虑波罗蜜多。<a id="a-2I"></a>于此静虑波罗蜜多，<a id="a-2J"></a>预流向预流果不可得，<a id="a-2K"></a>彼乐与苦亦不可得；<a id="a-2L"></a>一来向乃至阿罗汉果皆不可得，<a id="a-2M"></a>彼乐与苦亦不可得。<a id="a-2N"></a>所以者何？<a id="a-2O"></a>此中尚无预流向等可得，<a id="a-2P"></a>何况有彼乐之与苦？<a id="a-2Q"></a>汝若能修如是静虑，<a id="a-2R"></a>是修静虑波罗蜜多。<a id="a-2S"></a>’</p>
  <p id="a2T">“复作是言：<a id="a-2U"></a>‘汝善男子应修静虑波罗蜜多，<a id="a-2V"></a>不应观预流向预流果若我若无我，<a id="a-2W"></a>不应观一来向一来果、<a id="a-2X"></a>不还向不还果、<a id="a-2Y"></a>阿罗汉向阿罗汉果若我若无我。<a id="a-2Z"></a>何以故？<a id="a-2a"></a>预流向预流果预流向预流果自性空，<a id="a-2b"></a>一来向一来果、<a id="a-2c"></a>不还向不还果、<a id="a-2d"></a>阿罗汉向阿罗汉果一来向乃至阿罗汉果自性空；<a id="a-2e"></a>是预流向预流果自性即非自性，<a id="a-2f"></a>是一来向乃至阿罗汉果自性亦非自性，<a id="a-2g"></a>若非自性即是静虑波罗蜜多。<a id="a-2h"></a>于此静虑波罗蜜多，<a id="a-2i"></a>预流向预流果不可得，<a id="a-2j"></a>彼我无我亦不可得；<a id="a-2k"></a>一来向乃至阿罗汉果皆不可得，<a id="a-2l"></a>彼我无我亦不可得。<a id="a-2m"></a>所以者何？<a id="a-2n"></a>此中尚无预流向等可得，<a id="a-2o"></a>何况有彼我与无我？<a id="a-2p"></a>汝若能修如是静虑，<a id="a-2q"></a>是修静虑波罗蜜多。<a id="a-2r"></a>’</p>
  <p id="a2s">“复作是言：<a id="a-2t"></a>‘汝善男子应修静虑波罗蜜多，<a id="a-2u"></a>不应观预流向预流果若净若不净、<a id="a-2v"></a>不应观一来向一来果、<a id="a-2w"></a>不还向不还果、<a id="a-2x"></a>阿罗汉向阿罗汉果若净若不净。<a id="a-2y"></a>何以故？<a id="a-2z"></a>预流向预流果预流向预流果自性空，<a id="a-30"></a>一来向一来果、<a id="a-31"></a>不还向不还果、<a id="a-32"></a>阿罗汉向阿罗汉果一来向乃至阿罗汉果自性空；<a id="a-33"></a>是预流向预流果自性即非自性，<a id="a-34"></a>是一来向乃至阿罗汉果自性亦非自性，<a id="a-35"></a>若非自性即是静虑波罗蜜多。<a id="a-36"></a>于此静虑波罗蜜多，<a id="a-37"></a>预流向预流果不可得，<a id="a-38"></a>彼净不净亦不可得；<a id="a-39"></a>一来向乃至阿罗汉果皆不可得，<a id="a-3A"></a>彼净不净亦不可得。<a id="a-3B"></a>所以者何？<a id="a-3C"></a>此中尚无预流向等可得，<a id="a-3D"></a>何况有彼净与不净？<a id="a-3E"></a>汝若能修如是静虑，<a id="a-3F"></a>是修静虑波罗蜜多。<a id="a-3G"></a>’</p>
  <p id="a3H">“憍尸迦，<a id="a-3I"></a>是善男子、<a id="a-3J"></a>善女人等作此等说，<a id="a-3K"></a>是为宣说真正静虑波罗蜜多。</p>
  <p id="a3L">“复次，<a id="a-3M"></a>憍尸迦，<a id="a-3N"></a>若善男子、<a id="a-3O"></a>善女人等，<a id="a-3P"></a>为发无上菩提心者，<a id="a-3Q"></a>宣说静虑波罗蜜多，<a id="a-3R"></a>作如是言：<a id="a-3S"></a>‘汝善男子应修静虑波罗蜜多，<a id="a-3T"></a>不应观一切独觉菩提若常若无常。<a id="a-3U"></a>何以故？<a id="a-3V"></a>一切独觉菩提一切独觉菩提自性空，<a id="a-3W"></a>是一切独觉菩提自性即非自性，<a id="a-3X"></a>若非自性即是静虑波罗蜜多。<a id="a-3Y"></a>于此静虑波罗蜜多，<a id="a-3Z"></a>一切独觉菩提不可得，<a id="a-3a"></a>彼常无常亦不可得。<a id="a-3b"></a>所以者何？<a id="a-3c"></a>此中尚无一切独觉菩提可得，<a id="a-3d"></a>何况有彼常与无常？<a id="a-3e"></a>汝若能修如是静虑，<a id="a-3f"></a>是修静虑波罗蜜多。<a id="a-3g"></a>’</p>
  <p id="a3h">“复作是言：<a id="a-3i"></a>‘汝善男子应修静虑波罗蜜多，<a id="a-3j"></a>不应观一切独觉菩提若乐若苦。<a id="a-3k"></a>何以故？<a id="a-3l"></a>一切独觉菩提一切独觉菩提自性空，<a id="a-3m"></a>是一切独觉菩提自性即非自性，<a id="a-3n"></a>若非自性即是静虑波罗蜜多。<a id="a-3o"></a>于此静虑波罗蜜多，<a id="a-3p"></a>一切独觉菩提不可得，<a id="a-3q"></a>彼乐与苦亦不可得。<a id="a-3r"></a>所以者何？<a id="a-3s"></a>此中尚无一切独觉菩提可得，<a id="a-3t"></a>何况有彼乐之与苦？<a id="a-3u"></a>汝若能修如是静虑，<a id="a-3v"></a>是修静虑波罗蜜多。<a id="a-3w"></a>’</p>
  <p id="a3x">“复作是言：<a id="a-3y"></a>‘汝善男子应修静虑波罗蜜多，<a id="a-3z"></a>不应观一切独觉菩提若我若无我。<a id="a-40"></a>何以故？<a id="a-41"></a>一切独觉菩提一切独觉菩提自性空，<a id="a-42"></a>是一切独觉菩提自性即非自性，<a id="a-43"></a>若非自性即是静虑波罗蜜多。<a id="a-44"></a>于此静虑波罗蜜多，<a id="a-45"></a>一切独觉菩提不可得，<a id="a-46"></a>彼我无我亦不可得。<a id="a-47"></a>所以者何？<a id="a-48"></a>此中尚无一切独觉菩提可得，<a id="a-49"></a>何况有彼我与无我？<a id="a-4A"></a>汝若能修如是静虑，<a id="a-4B"></a>是修静虑波罗蜜多。<a id="a-4C"></a>’</p>
  <p id="a4D">“复作是言：<a id="a-4E"></a>‘汝善男子应修静虑波罗蜜多，<a id="a-4F"></a>不应观一切独觉菩提若净若不净。<a id="a-4G"></a>何以故？<a id="a-4H"></a>一切独觉菩提一切独觉菩提自性空，<a id="a-4I"></a>是一切独觉菩提自性即非自性，<a id="a-4J"></a>若非自性即是静虑波罗蜜多。<a id="a-4K"></a>于此静虑波罗蜜多，<a id="a-4L"></a>一切独觉菩提不可得，<a id="a-4M"></a>彼净不净亦不可得。<a id="a-4N"></a>所以者何？<a id="a-4O"></a>此中尚无一切独觉菩提可得，<a id="a-4P"></a>何况有彼净与不净？<a id="a-4Q"></a>汝若能修如是静虑，<a id="a-4R"></a>是修静虑波罗蜜多。<a id="a-4S"></a>’</p>
  <p id="a4T">“憍尸迦，<a id="a-4U"></a>是善男子、<a id="a-4V"></a>善女人等作此等说，<a id="a-4W"></a>是为宣说真正静虑波罗蜜多。</p>
  <p id="a4X">“复次，<a id="a-4Y"></a>憍尸迦，<a id="a-4Z"></a>若善男子、<a id="a-4a"></a>善女人等，<a id="a-4b"></a>为发无上菩提心者，<a id="a-4c"></a>宣说静虑波罗蜜多，<a id="a-4d"></a>作如是言：<a id="a-4e"></a>‘汝善男子应修静虑波罗蜜多，<a id="a-4f"></a>不应观一切菩萨摩诃萨行若常若无常。<a id="a-4g"></a>何以故？<a id="a-4h"></a>一切菩萨摩诃萨行一切菩萨摩诃萨行自性空，<a id="a-4i"></a>是一切菩萨摩诃萨行自性即非自性，<a id="a-4j"></a>若非自性即是静虑波罗蜜多。<a id="a-4k"></a>于此静虑波罗蜜多，<a id="a-4l"></a>一切菩萨摩诃萨行不可得，<a id="a-4m"></a>彼常无常亦不可得。<a id="a-4n"></a>所以者何？<a id="a-4o"></a>此中尚无一切菩萨摩诃萨行可得，<a id="a-4p"></a>何况有彼常与无常？<a id="a-4q"></a>汝若能修如是静虑，<a id="a-4r"></a>是修静虑波罗蜜多。<a id="a-4s"></a>’</p>
  <p id="a4t">“复作是言：<a id="a-4u"></a>‘汝善男子应修静虑波罗蜜多，<a id="a-4v"></a>不应观一切菩萨摩诃萨行若乐若苦。<a id="a-4w"></a>何以故？<a id="a-4x"></a>一切菩萨摩诃萨行一切菩萨摩诃萨行自性空，<a id="a-4y"></a>是一切菩萨摩诃萨行自性即非自性，<a id="a-4z"></a>若非自性即是静虑波罗蜜多。<a id="a-50"></a>于此静虑波罗蜜多，<a id="a-51"></a>一切菩萨摩诃萨行不可得，<a id="a-52"></a>彼乐与苦亦不可得。<a id="a-53"></a>所以者何？<a id="a-54"></a>此中尚无一切菩萨摩诃萨行可得，<a id="a-55"></a>何况有彼乐之与苦？<a id="a-56"></a>汝若能修如是静虑，<a id="a-57"></a>是修静虑波罗蜜多。<a id="a-58"></a>’</p>
  <p id="a59">“复作是言：<a id="a-5A"></a>‘汝善男子应修静虑波罗蜜多，<a id="a-5B"></a>不应观一切菩萨摩诃萨行若我若无我。<a id="a-5C"></a>何以故？<a id="a-5D"></a>一切菩萨摩诃萨行一切菩萨摩诃萨行自性空，<a id="a-5E"></a>是一切菩萨摩诃萨行自性即非自性，<a id="a-5F"></a>若非自性即是静虑波罗蜜多。<a id="a-5G"></a>于此静虑波罗蜜多，<a id="a-5H"></a>一切菩萨摩诃萨行不可得，<a id="a-5I"></a>彼我无我亦不可得。<a id="a-5J"></a>所以者何？<a id="a-5K"></a>此中尚无一切菩萨摩诃萨行可得，<a id="a-5L"></a>何况有彼我与无我？<a id="a-5M"></a>汝若能修如是静虑，<a id="a-5N"></a>是修静虑波罗蜜多。<a id="a-5O"></a>’</p>
  <p id="a5P">“复作是言：<a id="a-5Q"></a>‘汝善男子应修静虑波罗蜜多，<a id="a-5R"></a>不应观一切菩萨摩诃萨行若净若不净。<a id="a-5S"></a>何以故？<a id="a-5T"></a>一切菩萨摩诃萨行一切菩萨摩诃萨行自性空，<a id="a-5U"></a>是一切菩萨摩诃萨行自性即非自性，<a id="a-5V"></a>若非自性即是静虑波罗蜜多。<a id="a-5W"></a>于此静虑波罗蜜多，<a id="a-5X"></a>一切菩萨摩诃萨行不可得，<a id="a-5Y"></a>彼净不净亦不可得。<a id="a-5Z"></a>所以者何？<a id="a-5a"></a>此中尚无一切菩萨摩诃萨行可得，<a id="a-5b"></a>何况有彼净与不净？<a id="a-5c"></a>汝若能修如是静虑，<a id="a-5d"></a>是修静虑波罗蜜多。<a id="a-5e"></a>’</p>
  <p id="a5f">“憍尸迦，<a id="a-5g"></a>是善男子、<a id="a-5h"></a>善女人等作此等说，<a id="a-5i"></a>是为宣说真正静虑波罗蜜多。</p>
  <p id="a5j">“复次，<a id="a-5k"></a>憍尸迦，<a id="a-5l"></a>若善男子、<a id="a-5m"></a>善女人等，<a id="a-5n"></a>为发无上菩提心者，<a id="a-5o"></a>宣说静虑波罗蜜多，<a id="a-5p"></a>作如是言：<a id="a-5q"></a>‘汝善男子应修静虑波罗蜜多，<a id="a-5r"></a>不应观诸佛无上正等菩提若常若无常。<a id="a-5s"></a>何以故？<a id="a-5t"></a>诸佛无上正等菩提诸佛无上正等菩提自性空，<a id="a-5u"></a>是诸佛无上正等菩提自性即非自性，<a id="a-5v"></a>若非自性即是静虑波罗蜜多。<a id="a-5w"></a>于此静虑波罗蜜多，<a id="a-5x"></a>诸佛无上正等菩提不可得，<a id="a-5y"></a>彼常无常亦不可得。<a id="a-5z"></a>所以者何？<a id="a-60"></a>此中尚无诸佛无上正等菩提可得，<a id="a-61"></a>何况有彼常与无常？<a id="a-62"></a>汝若能修如是静虑，<a id="a-63"></a>是修静虑波罗蜜多。<a id="a-64"></a>’</p>
  <p id="a65">“复作是言：<a id="a-66"></a>‘汝善男子应修静虑波罗蜜多，<a id="a-67"></a>不应观诸佛无上正等菩提若乐若苦。<a id="a-68"></a>何以故？<a id="a-69"></a>诸佛无上正等菩提诸佛无上正等菩提自性空，<a id="a-6A"></a>是诸佛无上正等菩提自性即非自性，<a id="a-6B"></a>若非自性即是静虑波罗蜜多。<a id="a-6C"></a>于此静虑波罗蜜多，<a id="a-6D"></a>诸佛无上正等菩提不可得，<a id="a-6E"></a>彼乐与苦亦不可得。<a id="a-6F"></a>所以者何？<a id="a-6G"></a>此中尚无诸佛无上正等菩提可得，<a id="a-6H"></a>何况有彼乐之与苦？<a id="a-6I"></a>汝若能修如是静虑，<a id="a-6J"></a>是修静虑波罗蜜多。<a id="a-6K"></a>’</p>
  <p id="a6L">“复作是言：<a id="a-6M"></a>‘汝善男子应修静虑波罗蜜多，<a id="a-6N"></a>不应观诸佛无上正等菩提若我若无我。<a id="a-6O"></a>何以故？<a id="a-6P"></a>诸佛无上正等菩提诸佛无上正等菩提自性空，<a id="a-6Q"></a>是诸佛无上正等菩提自性即非自性，<a id="a-6R"></a>若非自性即是静虑波罗蜜多。<a id="a-6S"></a>于此静虑波罗蜜多，<a id="a-6T"></a>诸佛无上正等菩提不可得，<a id="a-6U"></a>彼我无我亦不可得。<a id="a-6V"></a>所以者何？<a id="a-6W"></a>此中尚无诸佛无上正等菩提可得，<a id="a-6X"></a>何况有彼我与无我？<a id="a-6Y"></a>汝若能修如是静虑，<a id="a-6Z"></a>是修静虑波罗蜜多。<a id="a-6a"></a>’</p>
  <p id="a6b">“复作是言：<a id="a-6c"></a>‘汝善男子应修静虑波罗蜜多，<a id="a-6d"></a>不应观诸佛无上正等菩提若净若不净。<a id="a-6e"></a>何以故？<a id="a-6f"></a>诸佛无上正等菩提诸佛无上正等菩提自性空，<a id="a-6g"></a>是诸佛无上正等菩提自性即非自性，<a id="a-6h"></a>若非自性即是静虑波罗蜜多。<a id="a-6i"></a>于此静虑波罗蜜多，<a id="a-6j"></a>诸佛无上正等菩提不可得，<a id="a-6k"></a>彼净不净亦不可得。<a id="a-6l"></a>所以者何？<a id="a-6m"></a>此中尚无诸佛无上正等菩提可得，<a id="a-6n"></a>何况有彼净与不净？<a id="a-6o"></a>汝若能修如是静虑，<a id="a-6p"></a>是修静虑波罗蜜多。<a id="a-6q"></a>’</p>
  <p id="a6r">“憍尸迦，<a id="a-6s"></a>是善男子、<a id="a-6t"></a>善女人等作此等说，<a id="a-6u"></a>是为宣说真正静虑波罗蜜多。<a id="a-6v"></a>”</p>
  <p id="a6w">时，<a id="a-6x"></a>天帝释复白佛言：<a id="a-6y"></a>“世尊，<a id="a-6z"></a>云何诸善男子、<a id="a-70"></a>善女人等，<a id="a-71"></a>说无所得精进波罗蜜多，<a id="a-72"></a>名说真正精进波罗蜜多？<a id="a-73"></a>”</p>
  <p id="a74">佛言：<a id="a-75"></a>“憍尸迦，<a id="a-76"></a>若善男子、<a id="a-77"></a>善女人等，<a id="a-78"></a>为发无上菩提心者，<a id="a-79"></a>宣说精进波罗蜜多，<a id="a-7A"></a>作如是言：<a id="a-7B"></a>‘汝善男子应修精进波罗蜜多，<a id="a-7C"></a>不应观色若常若无常，<a id="a-7D"></a>不应观受、<a id="a-7E"></a>想、<a id="a-7F"></a>行、<a id="a-7G"></a>识若常若无常。<a id="a-7H"></a>何以故？<a id="a-7I"></a>色色自性空，<a id="a-7J"></a>受、<a id="a-7K"></a>想、<a id="a-7L"></a>行、<a id="a-7M"></a>识受、<a id="a-7N"></a>想、<a id="a-7O"></a>行、<a id="a-7P"></a>识自性空；<a id="a-7Q"></a>是色自性即非自性，<a id="a-7R"></a>是受、<a id="a-7S"></a>想、<a id="a-7T"></a>行、<a id="a-7U"></a>识自性亦非自性，<a id="a-7V"></a>若非自性即是精进波罗蜜多。<a id="a-7W"></a>于此精进波罗蜜多，<a id="a-7X"></a>色不可得，<a id="a-7Y"></a>彼常无常亦不可得；<a id="a-7Z"></a>受、<a id="a-7a"></a>想、<a id="a-7b"></a>行、<a id="a-7c"></a>识皆不可得，<a id="a-7d"></a>彼常无常亦不可得。<a id="a-7e"></a>所以者何？<a id="a-7f"></a>此中尚无色等可得，<a id="a-7g"></a>何况有彼常与无常？<a id="a-7h"></a>汝若能修如是精进，<a id="a-7i"></a>是修精进波罗蜜多。<a id="a-7j"></a>’</p>
  <p id="a7k">“复作是言：<a id="a-7l"></a>‘汝善男子应修精进波罗蜜多，<a id="a-7m"></a>不应观色若乐若苦，<a id="a-7n"></a>不应观受、<a id="a-7o"></a>想、<a id="a-7p"></a>行、<a id="a-7q"></a>识若乐若苦。<a id="a-7r"></a>何以故？<a id="a-7s"></a>色色自性空，<a id="a-7t"></a>受、<a id="a-7u"></a>想、<a id="a-7v"></a>行、<a id="a-7w"></a>识受、<a id="a-7x"></a>想、<a id="a-7y"></a>行、<a id="a-7z"></a>识自性空；<a id="a-80"></a>是色自性即非自性，<a id="a-81"></a>是受、<a id="a-82"></a>想、<a id="a-83"></a>行、<a id="a-84"></a>识自性亦非自性，<a id="a-85"></a>若非自性即是精进波罗蜜多。<a id="a-86"></a>于此精进波罗蜜多，<a id="a-87"></a>色不可得，<a id="a-88"></a>彼乐与苦亦不可得；<a id="a-89"></a>受、<a id="a-8A"></a>想、<a id="a-8B"></a>行、<a id="a-8C"></a>识皆不可得，<a id="a-8D"></a>彼乐与苦亦不可得。<a id="a-8E"></a>所以者何？<a id="a-8F"></a>此中尚无色等可得，<a id="a-8G"></a>何况有彼乐之与苦？<a id="a-8H"></a>汝若能修如是精进，<a id="a-8I"></a>是修精进波罗蜜多。<a id="a-8J"></a>’</p>
  <p id="a8K">“复作是言：<a id="a-8L"></a>‘汝善男子应修精进波罗蜜多，<a id="a-8M"></a>不应观色若我若无我，<a id="a-8N"></a>不应观受、<a id="a-8O"></a>想、<a id="a-8P"></a>行、<a id="a-8Q"></a>识若我若无我。<a id="a-8R"></a>何以故？<a id="a-8S"></a>色色自性空，<a id="a-8T"></a>受、<a id="a-8U"></a>想、<a id="a-8V"></a>行、<a id="a-8W"></a>识受、<a id="a-8X"></a>想、<a id="a-8Y"></a>行、<a id="a-8Z"></a>识自性空；<a id="a-8a"></a>是色自性即非自性，<a id="a-8b"></a>是受、<a id="a-8c"></a>想、<a id="a-8d"></a>行、<a id="a-8e"></a>识自性亦非自性，<a id="a-8f"></a>若非自性即是精进波罗蜜多。<a id="a-8g"></a>于此精进波罗蜜多，<a id="a-8h"></a>色不可得，<a id="a-8i"></a>彼我无我亦不可得；<a id="a-8j"></a>受、<a id="a-8k"></a>想、<a id="a-8l"></a>行、<a id="a-8m"></a>识皆不可得，<a id="a-8n"></a>彼我无我亦不可得。<a id="a-8o"></a>所以者何？<a id="a-8p"></a>此中尚无色等可得，<a id="a-8q"></a>何况有彼我与无我？<a id="a-8r"></a>汝若能修如是精进，<a id="a-8s"></a>是修精进波罗蜜多。<a id="a-8t"></a>’</p>
  <p id="a8u">“复作是言：<a id="a-8v"></a>‘汝善男子应修精进波罗蜜多，<a id="a-8w"></a>不应观色若净若不净，<a id="a-8x"></a>不应观受、<a id="a-8y"></a>想、<a id="a-8z"></a>行、<a id="a-90"></a>识若净若不净。<a id="a-91"></a>何以故？<a id="a-92"></a>色色自性空，<a id="a-93"></a>受、<a id="a-94"></a>想、<a id="a-95"></a>行、<a id="a-96"></a>识受、<a id="a-97"></a>想、<a id="a-98"></a>行、<a id="a-99"></a>识自性空；<a id="a-9A"></a>是色自性即非自性，<a id="a-9B"></a>是受、<a id="a-9C"></a>想、<a id="a-9D"></a>行、<a id="a-9E"></a>识自性亦非自性，<a id="a-9F"></a>若非自性即是精进波罗蜜多。<a id="a-9G"></a>于此精进波罗蜜多，<a id="a-9H"></a>色不可得，<a id="a-9I"></a>彼净不净亦不可得；<a id="a-9J"></a>受、<a id="a-9K"></a>想、<a id="a-9L"></a>行、<a id="a-9M"></a>识皆不可得，<a id="a-9N"></a>彼净不净亦不可得。<a id="a-9O"></a>所以者何？<a id="a-9P"></a>此中尚无色等可得，<a id="a-9Q"></a>何况有彼净与不净？<a id="a-9R"></a>汝若能修如是精进，<a id="a-9S"></a>是修精进波罗蜜多。<a id="a-9T"></a>’</p>
  <p id="a9U">“憍尸迦，<a id="a-9V"></a>是善男子、<a id="a-9W"></a>善女人等作此等说，<a id="a-9X"></a>是为宣说真正精进波罗蜜多。</p>
  <p id="a9Y">“复次，<a id="a-9Z"></a>憍尸迦，<a id="a-9a"></a>若善男子、<a id="a-9b"></a>善女人等，<a id="a-9c"></a>为发无上菩提心者，<a id="a-9d"></a>宣说精进波罗蜜多，<a id="a-9e"></a>作如是言：<a id="a-9f"></a>‘汝善男子应修精进波罗蜜多，<a id="a-9g"></a>不应观眼处若常若无常，<a id="a-9h"></a>不应观耳、<a id="a-9i"></a>鼻、<a id="a-9j"></a>舌、<a id="a-9k"></a>身、<a id="a-9l"></a>意处若常若无常。<a id="a-9m"></a>何以故？<a id="a-9n"></a>眼处眼处自性空，<a id="a-9o"></a>耳、<a id="a-9p"></a>鼻、<a id="a-9q"></a>舌、<a id="a-9r"></a>身、<a id="a-9s"></a>意处耳、<a id="a-9t"></a>鼻、<a id="a-9u"></a>舌、<a id="a-9v"></a>身、<a id="a-9w"></a>意处自性空；<a id="a-9x"></a>是眼处自性即非自性，<a id="a-9y"></a>是耳、<a id="a-9z"></a>鼻、<a id="a-A0"></a>舌、<a id="a-A1"></a>身、<a id="a-A2"></a>意处自性亦非自性，<a id="a-A3"></a>若非自性即是精进波罗蜜多。<a id="a-A4"></a>于此精进波罗蜜多，<a id="a-A5"></a>眼处不可得，<a id="a-A6"></a>彼常无常亦不可得；<a id="a-A7"></a>耳、<a id="a-A8"></a>鼻、<a id="a-A9"></a>舌、<a id="a-AA"></a>身、<a id="a-AB"></a>意处皆不可得，<a id="a-AC"></a>彼常无常亦不可得。<a id="a-AD"></a>所以者何？<a id="a-AE"></a>此中尚无眼处等可得，<a id="a-AF"></a>何况有彼常与无常？<a id="a-AG"></a>汝若能修如是精进，<a id="a-AH"></a>是修精进波罗蜜多。<a id="a-AI"></a>’</p>
  <p id="aAJ">“复作是言：<a id="a-AK"></a>‘汝善男子应修精进波罗蜜多，<a id="a-AL"></a>不应观眼处若乐若苦，<a id="a-AM"></a>不应观耳、<a id="a-AN"></a>鼻、<a id="a-AO"></a>舌、<a id="a-AP"></a>身、<a id="a-AQ"></a>意处若乐若苦。<a id="a-AR"></a>何以故？<a id="a-AS"></a>眼处眼处自性空，<a id="a-AT"></a>耳、<a id="a-AU"></a>鼻、<a id="a-AV"></a>舌、<a id="a-AW"></a>身、<a id="a-AX"></a>意处耳、<a id="a-AY"></a>鼻、<a id="a-AZ"></a>舌、<a id="a-Aa"></a>身、<a id="a-Ab"></a>意处自性空；<a id="a-Ac"></a>是眼处自性即非自性，<a id="a-Ad"></a>是耳、<a id="a-Ae"></a>鼻、<a id="a-Af"></a>舌、<a id="a-Ag"></a>身、<a id="a-Ah"></a>意处自性亦非自性，<a id="a-Ai"></a>若非自性即是精进波罗蜜多。<a id="a-Aj"></a>于此精进波罗蜜多，<a id="a-Ak"></a>眼处不可得，<a id="a-Al"></a>彼乐与苦亦不可得；<a id="a-Am"></a>耳、<a id="a-An"></a>鼻、<a id="a-Ao"></a>舌、<a id="a-Ap"></a>身、<a id="a-Aq"></a>意处皆不可得，<a id="a-Ar"></a>彼乐与苦亦不可得。<a id="a-As"></a>所以者何？<a id="a-At"></a>此中尚无眼处等可得，<a id="a-Au"></a>何况有彼乐之与苦？<a id="a-Av"></a>汝若能修如是精进，<a id="a-Aw"></a>是修精进波罗蜜多。<a id="a-Ax"></a>’</p>
  <p id="aAy">“复作是言：<a id="a-Az"></a>‘汝善男子应修精进波罗蜜多，<a id="a-B0"></a>不应观眼处若我若无我，<a id="a-B1"></a>不应观耳、<a id="a-B2"></a>鼻、<a id="a-B3"></a>舌、<a id="a-B4"></a>身、<a id="a-B5"></a>意处若我若无我。<a id="a-B6"></a>何以故？<a id="a-B7"></a>眼处眼处自性空，<a id="a-B8"></a>耳、<a id="a-B9"></a>鼻、<a id="a-BA"></a>舌、<a id="a-BB"></a>身、<a id="a-BC"></a>意处耳、<a id="a-BD"></a>鼻、<a id="a-BE"></a>舌、<a id="a-BF"></a>身、<a id="a-BG"></a>意处自性空；<a id="a-BH"></a>是眼处自性即非自性，<a id="a-BI"></a>是耳、<a id="a-BJ"></a>鼻、<a id="a-BK"></a>舌、<a id="a-BL"></a>身、<a id="a-BM"></a>意处自性亦非自性，<a id="a-BN"></a>若非自性即是精进波罗蜜多。<a id="a-BO"></a>于此精进波罗蜜多，<a id="a-BP"></a>眼处不可得，<a id="a-BQ"></a>彼我无我亦不可得；<a id="a-BR"></a>耳、<a id="a-BS"></a>鼻、<a id="a-BT"></a>舌、<a id="a-BU"></a>身、<a id="a-BV"></a>意处皆不可得，<a id="a-BW"></a>彼我无我亦不可得。<a id="a-BX"></a>所以者何？<a id="a-BY"></a>此中尚无眼处等可得，<a id="a-BZ"></a>何况有彼我与无我？<a id="a-Ba"></a>汝若能修如是精进，<a id="a-Bb"></a>是修精进波罗蜜多。<a id="a-Bc"></a>’</p>
  <p id="aBd">“复作是言：<a id="a-Be"></a>‘汝善男子应修精进波罗蜜多，<a id="a-Bf"></a>不应观眼处若净若不净，<a id="a-Bg"></a>不应观耳、<a id="a-Bh"></a>鼻、<a id="a-Bi"></a>舌、<a id="a-Bj"></a>身、<a id="a-Bk"></a>意处若净若不净。<a id="a-Bl"></a>何以故？<a id="a-Bm"></a>眼处眼处自性空，<a id="a-Bn"></a>耳、<a id="a-Bo"></a>鼻、<a id="a-Bp"></a>舌、<a id="a-Bq"></a>身意处耳、<a id="a-Br"></a>鼻、<a id="a-Bs"></a>舌、<a id="a-Bt"></a>身、<a id="a-Bu"></a>意处自性空；<a id="a-Bv"></a>是眼处自性即非自性，<a id="a-Bw"></a>是耳、<a id="a-Bx"></a>鼻、<a id="a-By"></a>舌、<a id="a-Bz"></a>身、<a id="a-C0"></a>意处自性亦非自性，<a id="a-C1"></a>若非自性即是精进波罗蜜多。<a id="a-C2"></a>于此精进波罗蜜多，<a id="a-C3"></a>眼处不可得，<a id="a-C4"></a>彼净不净亦不可得；<a id="a-C5"></a>耳、<a id="a-C6"></a>鼻、<a id="a-C7"></a>舌、<a id="a-C8"></a>身、<a id="a-C9"></a>意处皆不可得，<a id="a-CA"></a>彼净不净亦不可得。<a id="a-CB"></a>所以者何？<a id="a-CC"></a>此中尚无眼处等可得，<a id="a-CD"></a>何况有彼净与不净？<a id="a-CE"></a>汝若能修如是精进，<a id="a-CF"></a>是修精进波罗蜜多。<a id="a-CG"></a>’</p>
  <p id="aCH">“憍尸迦，<a id="a-CI"></a>是善男子、<a id="a-CJ"></a>善女人等作此等说，<a id="a-CK"></a>是为宣说真正精进波罗蜜多。</p>
  <p id="aCL">“复次，<a id="a-CM"></a>憍尸迦，<a id="a-CN"></a>若善男子、<a id="a-CO"></a>善女人等，<a id="a-CP"></a>为发无上菩提心者，<a id="a-CQ"></a>宣说精进波罗蜜多，<a id="a-CR"></a>作如是言：<a id="a-CS"></a>‘汝善男子应修精进波罗蜜多，<a id="a-CT"></a>不应观色处若常若无常，<a id="a-CU"></a>不应观声、<a id="a-CV"></a>香、<a id="a-CW"></a>味、<a id="a-CX"></a>触、<a id="a-CY"></a>法处若常若无常。<a id="a-CZ"></a>何以故？<a id="a-Ca"></a>色处色处自性空，<a id="a-Cb"></a>声、<a id="a-Cc"></a>香、<a id="a-Cd"></a>味、<a id="a-Ce"></a>触、<a id="a-Cf"></a>法处声、<a id="a-Cg"></a>香、<a id="a-Ch"></a>味、<a id="a-Ci"></a>触、<a id="a-Cj"></a>法处自性空；<a id="a-Ck"></a>是色处自性即非自性，<a id="a-Cl"></a>是声、<a id="a-Cm"></a>香、<a id="a-Cn"></a>味、<a id="a-Co"></a>触、<a id="a-Cp"></a>法处自性亦非自性，<a id="a-Cq"></a>若非自性即是精进波罗蜜多。<a id="a-Cr"></a>于此精进波罗蜜多，<a id="a-Cs"></a>色处不可得，<a id="a-Ct"></a>彼常无常亦不可得；<a id="a-Cu"></a>声、<a id="a-Cv"></a>香、<a id="a-Cw"></a>味、<a id="a-Cx"></a>触、<a id="a-Cy"></a>法处皆不可得，<a id="a-Cz"></a>彼常无常亦不可得。<a id="a-D0"></a>所以者何？<a id="a-D1"></a>此中尚无色处等可得，<a id="a-D2"></a>何况有彼常与无常？<a id="a-D3"></a>汝若能修如是精进，<a id="a-D4"></a>是修精进波罗蜜多。<a id="a-D5"></a>’</p>
  <p id="aD6">“复作是言：<a id="a-D7"></a>‘汝善男子应修精进波罗蜜多，<a id="a-D8"></a>不应观色处若乐若苦，<a id="a-D9"></a>不应观声、<a id="a-DA"></a>香、<a id="a-DB"></a>味、<a id="a-DC"></a>触、<a id="a-DD"></a>法处若乐若苦。<a id="a-DE"></a>何以故？<a id="a-DF"></a>色处色处自性空，<a id="a-DG"></a>声、<a id="a-DH"></a>香、<a id="a-DI"></a>味、<a id="a-DJ"></a>触、<a id="a-DK"></a>法处声、<a id="a-DL"></a>香、<a id="a-DM"></a>味、<a id="a-DN"></a>触、<a id="a-DO"></a>法处自性空；<a id="a-DP"></a>是色处自性即非自性，<a id="a-DQ"></a>是声、<a id="a-DR"></a>香、<a id="a-DS"></a>味、<a id="a-DT"></a>触、<a id="a-DU"></a>法处自性亦非自性，<a id="a-DV"></a>若非自性即是精进波罗蜜多。<a id="a-DW"></a>于此精进波罗蜜多，<a id="a-DX"></a>色处不可得，<a id="a-DY"></a>彼乐与苦亦不可得；<a id="a-DZ"></a>声、<a id="a-Da"></a>香、<a id="a-Db"></a>味、<a id="a-Dc"></a>触、<a id="a-Dd"></a>法处皆不可得，<a id="a-De"></a>彼乐与苦亦不可得。<a id="a-Df"></a>所以者何？<a id="a-Dg"></a>此中尚无色处等可得，<a id="a-Dh"></a>何况有彼乐之与苦？<a id="a-Di"></a>汝若能修如是精进，<a id="a-Dj"></a>是修精进波罗蜜多。<a id="a-Dk"></a>’</p>
  <p id="aDl">“复作是言：<a id="a-Dm"></a>‘汝善男子应修精进波罗蜜多，<a id="a-Dn"></a>不应观色处若我若无我，<a id="a-Do"></a>不应观声、<a id="a-Dp"></a>香、<a id="a-Dq"></a>味、<a id="a-Dr"></a>触、<a id="a-Ds"></a>法处若我若无我。<a id="a-Dt"></a>何以故？<a id="a-Du"></a>色处色处自性空，<a id="a-Dv"></a>声、<a id="a-Dw"></a>香、<a id="a-Dx"></a>味、<a id="a-Dy"></a>触、<a id="a-Dz"></a>法处声、<a id="a-E0"></a>香、<a id="a-E1"></a>味、<a id="a-E2"></a>触、<a id="a-E3"></a>法处自性空；<a id="a-E4"></a>是色处自性即非自性，<a id="a-E5"></a>是声、<a id="a-E6"></a>香、<a id="a-E7"></a>味、<a id="a-E8"></a>触、<a id="a-E9"></a>法处自性亦非自性，<a id="a-EA"></a>若非自性即是精进波罗蜜多。<a id="a-EB"></a>于此精进波罗蜜多，<a id="a-EC"></a>色处不可得，<a id="a-ED"></a>彼我无我亦不可得；<a id="a-EE"></a>声、<a id="a-EF"></a>香、<a id="a-EG"></a>味、<a id="a-EH"></a>触、<a id="a-EI"></a>法处皆不可得，<a id="a-EJ"></a>彼我无我亦不可得。<a id="a-EK"></a>所以者何？<a id="a-EL"></a>此中尚无色处等可得，<a id="a-EM"></a>何况有彼我与无我？<a id="a-EN"></a>汝若能修如是精进，<a id="a-EO"></a>是修精进波罗蜜多。<a id="a-EP"></a>’</p>
  <p id="aEQ">“复作是言：<a id="a-ER"></a>‘汝善男子应修精进波罗蜜多，<a id="a-ES"></a>不应观色处若净若不净，<a id="a-ET"></a>不应观声、<a id="a-EU"></a>香、<a id="a-EV"></a>味、<a id="a-EW"></a>触、<a id="a-EX"></a>法处若净若不净。<a id="a-EY"></a>何以故？<a id="a-EZ"></a>色处色处自性空，<a id="a-Ea"></a>声、<a id="a-Eb"></a>香、<a id="a-Ec"></a>味、<a id="a-Ed"></a>触、<a id="a-Ee"></a>法处声、<a id="a-Ef"></a>香、<a id="a-Eg"></a>味、<a id="a-Eh"></a>触、<a id="a-Ei"></a>法处自性空；<a id="a-Ej"></a>是色处自性即非自性，<a id="a-Ek"></a>是声、<a id="a-El"></a>香、<a id="a-Em"></a>味、<a id="a-En"></a>触、<a id="a-Eo"></a>法处自性亦非自性，<a id="a-Ep"></a>若非自性即是精进波罗蜜多。<a id="a-Eq"></a>于此精进波罗蜜多，<a id="a-Er"></a>色处不可得，<a id="a-Es"></a>彼净不净亦不可得；<a id="a-Et"></a>声、<a id="a-Eu"></a>香、<a id="a-Ev"></a>味、<a id="a-Ew"></a>触、<a id="a-Ex"></a>法处皆不可得，<a id="a-Ey"></a>彼净不净亦不可得。<a id="a-Ez"></a>所以者何？<a id="a-F0"></a>此中尚无色处等可得，<a id="a-F1"></a>何况有彼净与不净？<a id="a-F2"></a>汝若能修如是精进，<a id="a-F3"></a>是修精进波罗蜜多。<a id="a-F4"></a>’</p>
  <p id="aF5">“憍尸迦，<a id="a-F6"></a>是善男子、<a id="a-F7"></a>善女人等作此等说，<a id="a-F8"></a>是为宣说真正精进波罗蜜多。</p>
  <p id="aF9">“复次，<a id="a-FA"></a>憍尸迦，<a id="a-FB"></a>若善男子、<a id="a-FC"></a>善女人等，<a id="a-FD"></a>为发无上菩提心者，<a id="a-FE"></a>宣说精进波罗蜜多，<a id="a-FF"></a>作如是言：<a id="a-FG"></a>‘汝善男子应修精进波罗蜜多，<a id="a-FH"></a>不应观眼界若常若无常，<a id="a-FI"></a>不应观色界、<a id="a-FJ"></a>眼识界及眼触、<a id="a-FK"></a>眼触为缘所生诸受若常若无常。<a id="a-FL"></a>何以故？<a id="a-FM"></a>眼界眼界自性空，<a id="a-FN"></a>色界、<a id="a-FO"></a>眼识界及眼触、<a id="a-FP"></a>眼触为缘所生诸受色界乃至眼触为缘所生诸受自性空；<a id="a-FQ"></a>是眼界自性即非自性，<a id="a-FR"></a>是色界乃至眼触为缘所生诸受自性亦非自性，<a id="a-FS"></a>若非自性即是精进波罗蜜多。<a id="a-FT"></a>于此精进波罗蜜多，<a id="a-FU"></a>眼界不可得，<a id="a-FV"></a>彼常无常亦不可得；<a id="a-FW"></a>色界乃至眼触为缘所生诸受皆不可得，<a id="a-FX"></a>彼常无常亦不可得。<a id="a-FY"></a>所以者何？<a id="a-FZ"></a>此中尚无眼界等可得，<a id="a-Fa"></a>何况有彼常与无常？<a id="a-Fb"></a>汝若能修如是精进，<a id="a-Fc"></a>是修精进波罗蜜多。<a id="a-Fd"></a>’</p>
  <p id="aFe">“复作是言：<a id="a-Ff"></a>‘汝善男子应修精进波罗蜜多，<a id="a-Fg"></a>不应观眼界若乐若苦，<a id="a-Fh"></a>不应观色界、<a id="a-Fi"></a>眼识界及眼触、<a id="a-Fj"></a>眼触为缘所生诸受若乐若苦。<a id="a-Fk"></a>何以故？<a id="a-Fl"></a>眼界眼界自性空，<a id="a-Fm"></a>色界、<a id="a-Fn"></a>眼识界及眼触、<a id="a-Fo"></a>眼触为缘所生诸受色界乃至眼触为缘所生诸受自性空；<a id="a-Fp"></a>是眼界自性即非自性，<a id="a-Fq"></a>是色界乃至眼触为缘所生诸受自性亦非自性，<a id="a-Fr"></a>若非自性即是精进波罗蜜多。<a id="a-Fs"></a>于此精进波罗蜜多，<a id="a-Ft"></a>眼界不可得，<a id="a-Fu"></a>彼乐与苦亦不可得；<a id="a-Fv"></a>色界乃至眼触为缘所生诸受皆不可得，<a id="a-Fw"></a>彼乐与苦亦不可得。<a id="a-Fx"></a>所以者何？<a id="a-Fy"></a>此中尚无眼界等可得，<a id="a-Fz"></a>何况有彼乐之与苦？<a id="a-G0"></a>汝若能修如是精进，<a id="a-G1"></a>是修精进波罗蜜多。<a id="a-G2"></a>’</p>
  <p id="aG3">“复作是言：<a id="a-G4"></a>‘汝善男子应修精进波罗蜜多，<a id="a-G5"></a>不应观眼界若我若无我，<a id="a-G6"></a>不应观色界、<a id="a-G7"></a>眼识界及眼触、<a id="a-G8"></a>眼触为缘所生诸受若我若无我。<a id="a-G9"></a>何以故？<a id="a-GA"></a>眼界眼界自性空，<a id="a-GB"></a>色界、<a id="a-GC"></a>眼识界及眼触、<a id="a-GD"></a>眼触为缘所生诸受色界乃至眼触为缘所生诸受自性空；<a id="a-GE"></a>是眼界自性即非自性，<a id="a-GF"></a>是色界乃至眼触为缘所生诸受自性亦非自性，<a id="a-GG"></a>若非自性即是精进波罗蜜多。<a id="a-GH"></a>于此精进波罗蜜多，<a id="a-GI"></a>眼界不可得，<a id="a-GJ"></a>彼我无我亦不可得；<a id="a-GK"></a>色界乃至眼触为缘所生诸受皆不可得，<a id="a-GL"></a>彼我无我亦不可得。<a id="a-GM"></a>所以者何？<a id="a-GN"></a>此中尚无眼界等可得，<a id="a-GO"></a>何况有彼我与无我？<a id="a-GP"></a>汝若能修如是精进，<a id="a-GQ"></a>是修精进波罗蜜多。<a id="a-GR"></a>’</p>
  <p id="aGS">“复作是言：<a id="a-GT"></a>‘汝善男子应修精进波罗蜜多，<a id="a-GU"></a>不应观眼界若净若不净，<a id="a-GV"></a>不应观色界、<a id="a-GW"></a>眼识界及眼触、<a id="a-GX"></a>眼触为缘所生诸受若净若不净。<a id="a-GY"></a>何以故？<a id="a-GZ"></a>眼界眼界自性空，<a id="a-Ga"></a>色界、<a id="a-Gb"></a>眼识界及眼触、<a id="a-Gc"></a>眼触为缘所生诸受色界乃至眼触为缘所生诸受自性空；<a id="a-Gd"></a>是眼界自性即非自性，<a id="a-Ge"></a>是色界乃至眼触为缘所生诸受自性亦非自性，<a id="a-Gf"></a>若非自性即是精进波罗蜜多。<a id="a-Gg"></a>于此精进波罗蜜多，<a id="a-Gh"></a>眼界不可得，<a id="a-Gi"></a>彼净不净亦不可得；<a id="a-Gj"></a>色界乃至眼触为缘所生诸受皆不可得，<a id="a-Gk"></a>彼净不净亦不可得。<a id="a-Gl"></a>所以者何？<a id="a-Gm"></a>此中尚无眼界等可得，<a id="a-Gn"></a>何况有彼净与不净？<a id="a-Go"></a>汝若能修如是精进，<a id="a-Gp"></a>是修精进波罗蜜多。<a id="a-Gq"></a>’</p>
  <p id="aGr">“憍尸迦，<a id="a-Gs"></a>是善男子、<a id="a-Gt"></a>善女人等作此等说，<a id="a-Gu"></a>是为宣说真正精进波罗蜜多。</p>
  <p id="aGv">“复次，<a id="a-Gw"></a>憍尸迦，<a id="a-Gx"></a>若善男子、<a id="a-Gy"></a>善女人等，<a id="a-Gz"></a>为发无上菩提心者，<a id="a-H0"></a>宣说精进波罗蜜多，<a id="a-H1"></a>作如是言：<a id="a-H2"></a>‘汝善男子应修精进波罗蜜多，<a id="a-H3"></a>不应观耳界若常若无常，<a id="a-H4"></a>不应观声界、<a id="a-H5"></a>耳识界及耳触、<a id="a-H6"></a>耳触为缘所生诸受若常若无常。<a id="a-H7"></a>何以故？<a id="a-H8"></a>耳界耳界自性空，<a id="a-H9"></a>声界、<a id="a-HA"></a>耳识界及耳触、<a id="a-HB"></a>耳触为缘所生诸受声界乃至耳触为缘所生诸受自性空；<a id="a-HC"></a>是耳界自性即非自性，<a id="a-HD"></a>是声界乃至耳触为缘所生诸受自性亦非自性，<a id="a-HE"></a>若非自性即是精进波罗蜜多。<a id="a-HF"></a>于此精进波罗蜜多，<a id="a-HG"></a>耳界不可得，<a id="a-HH"></a>彼常无常亦不可得；<a id="a-HI"></a>声界乃至耳触为缘所生诸受皆不可得，<a id="a-HJ"></a>彼常无常亦不可得。<a id="a-HK"></a>所以者何？<a id="a-HL"></a>此中尚无耳界等可得，<a id="a-HM"></a>何况有彼常与无常？<a id="a-HN"></a>汝若能修如是精进，<a id="a-HO"></a>是修精进波罗蜜多。<a id="a-HP"></a>’</p>
  <p id="aHQ">“复作是言：<a id="a-HR"></a>‘汝善男子应修精进波罗蜜多，<a id="a-HS"></a>不应观耳界若乐若苦，<a id="a-HT"></a>不应观声界、<a id="a-HU"></a>耳识界及耳触、<a id="a-HV"></a>耳触为缘所生诸受若乐若苦。<a id="a-HW"></a>何以故？<a id="a-HX"></a>耳界耳界自性空，<a id="a-HY"></a>声界、<a id="a-HZ"></a>耳识界及耳触、<a id="a-Ha"></a>耳触为缘所生诸受声界乃至耳触为缘所生诸受自性空；<a id="a-Hb"></a>是耳界自性即非自性，<a id="a-Hc"></a>是声界乃至耳触为缘所生诸受自性亦非自性，<a id="a-Hd"></a>若非自性即是精进波罗蜜多。<a id="a-He"></a>于此精进波罗蜜多，<a id="a-Hf"></a>耳界不可得，<a id="a-Hg"></a>彼乐与苦亦不可得；<a id="a-Hh"></a>声界乃至耳触为缘所生诸受皆不可得，<a id="a-Hi"></a>彼乐与苦亦不可得。<a id="a-Hj"></a>所以者何？<a id="a-Hk"></a>此中尚无耳界等可得，<a id="a-Hl"></a>何况有彼乐之与苦？<a id="a-Hm"></a>汝若能修如是精进，<a id="a-Hn"></a>是修精进波罗蜜多。<a id="a-Ho"></a>’</p>
  <p id="aHp">“复作是言：<a id="a-Hq"></a>‘汝善男子应修精进波罗蜜多，<a id="a-Hr"></a>不应观耳界若我若无我，<a id="a-Hs"></a>不应观声界、<a id="a-Ht"></a>耳识界及耳触、<a id="a-Hu"></a>耳触为缘所生诸受若我若无我。<a id="a-Hv"></a>何以故？<a id="a-Hw"></a>耳界耳界自性空，<a id="a-Hx"></a>声界、<a id="a-Hy"></a>耳识界及耳触、<a id="a-Hz"></a>耳触为缘所生诸受声界乃至耳触为缘所生诸受自性空；<a id="a-I0"></a>是耳界自性即非自性，<a id="a-I1"></a>是声界乃至耳触为缘所生诸受自性亦非自性，<a id="a-I2"></a>若非自性即是精进波罗蜜多。<a id="a-I3"></a>于此精进波罗蜜多，<a id="a-I4"></a>耳界不可得，<a id="a-I5"></a>彼我无我亦不可得；<a id="a-I6"></a>声界乃至耳触为缘所生诸受皆不可得，<a id="a-I7"></a>彼我无我亦不可得。<a id="a-I8"></a>所以者何？<a id="a-I9"></a>此中尚无耳界等可得，<a id="a-IA"></a>何况有彼我与无我？<a id="a-IB"></a>汝若能修如是精进，<a id="a-IC"></a>是修精进波罗蜜多。<a id="a-ID"></a>’</p>
  <p id="aIE">“复作是言：<a id="a-IF"></a>‘汝善男子应修精进波罗蜜多，<a id="a-IG"></a>不应观耳界若净若不净，<a id="a-IH"></a>不应观声界、<a id="a-II"></a>耳识界及耳触、<a id="a-IJ"></a>耳触为缘所生诸受若净若不净。<a id="a-IK"></a>何以故？<a id="a-IL"></a>耳界耳界自性空，<a id="a-IM"></a>声界、<a id="a-IN"></a>耳识界及耳触、<a id="a-IO"></a>耳触为缘所生诸受声界乃至耳触为缘所生诸受自性空；<a id="a-IP"></a>是耳界自性即非自性，<a id="a-IQ"></a>是声界乃至耳触为缘所生诸受自性亦非自性，<a id="a-IR"></a>若非自性即是精进波罗蜜多。<a id="a-IS"></a>于此精进波罗蜜多，<a id="a-IT"></a>耳界不可得，<a id="a-IU"></a>彼净不净亦不可得；<a id="a-IV"></a>声界乃至耳触为缘所生诸受皆不可得，<a id="a-IW"></a>彼净不净亦不可得。<a id="a-IX"></a>所以者何？<a id="a-IY"></a>此中尚无耳界等可得，<a id="a-IZ"></a>何况有彼净与不净？<a id="a-Ia"></a>汝若能修如是精进，<a id="a-Ib"></a>是修精进波罗蜜多。<a id="a-Ic"></a>’</p>
  <p id="aId">“憍尸迦，<a id="a-Ie"></a>是善男子、<a id="a-If"></a>善女人等作此等说，<a id="a-Ig"></a>是为宣说真正精进波罗蜜多。</p>
 </body>
</html>