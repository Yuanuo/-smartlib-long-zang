<!doctype html>
<html id="z3IBSyA5r" data-ver="1622">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百六十四</h1>
  <h2 id="a2">初分实说品第六十二之二</h2>
  <p id="a3">“若由此真如施设地界，<a id="a-4"></a>即由此真如施设水、<a id="a-5"></a>火、<a id="a-6"></a>风、<a id="a-7"></a>空、<a id="a-8"></a>识界；<a id="a-9"></a>若由此真如施设水、<a id="a-A"></a>火、<a id="a-B"></a>风、<a id="a-C"></a>空、<a id="a-D"></a>识界，<a id="a-E"></a>即由此真如施设无明；<a id="a-F"></a>若由此真如施设无明，<a id="a-G"></a>即由此真如施设行、<a id="a-H"></a>识、<a id="a-I"></a>名色、<a id="a-J"></a>六处、<a id="a-K"></a>触、<a id="a-L"></a>受、<a id="a-M"></a>爱、<a id="a-N"></a>取、<a id="a-O"></a>有、<a id="a-P"></a>生、<a id="a-Q"></a>老死愁叹苦忧恼；<a id="a-R"></a>若由此真如施设行乃至老死愁叹苦忧恼，<a id="a-S"></a>即由此真如施设布施波罗蜜多；<a id="a-T"></a>若由此真如施设布施波罗蜜多，<a id="a-U"></a>即由此真如施设净戒、<a id="a-V"></a>安忍、<a id="a-W"></a>精进、<a id="a-X"></a>静虑、<a id="a-Y"></a>般若波罗蜜多；<a id="a-Z"></a>若由此真如施设净戒乃至般若波罗蜜多，<a id="a-a"></a>即由此真如施设内空；<a id="a-b"></a>若由此真如施设内空，<a id="a-c"></a>即由此真如施设外空、<a id="a-d"></a>内外空、<a id="a-e"></a>空空、<a id="a-f"></a>大空、<a id="a-g"></a>胜义空、<a id="a-h"></a>有为空、<a id="a-i"></a>无为空、<a id="a-j"></a>毕竟空、<a id="a-k"></a>无际空、<a id="a-l"></a>散空、<a id="a-m"></a>无变异空、<a id="a-n"></a>本性空、<a id="a-o"></a>自相空、<a id="a-p"></a>共相空、<a id="a-q"></a>一切法空、<a id="a-r"></a>不可得空、<a id="a-s"></a>无性空、<a id="a-t"></a>自性空、<a id="a-u"></a>无性自性空；<a id="a-v"></a>若由此真如施设外空乃至无性自性空，<a id="a-w"></a>即由此真如施设四念住；<a id="a-x"></a>若由此真如施设四念住，<a id="a-y"></a>即由此真如施设四正断、<a id="a-z"></a>四神足、<a id="a-10"></a>五根、<a id="a-11"></a>五力、<a id="a-12"></a>七等觉支、<a id="a-13"></a>八圣道支；<a id="a-14"></a>若由此真如施设四正断乃至八圣道支，<a id="a-15"></a>即由此真如施设苦圣谛；<a id="a-16"></a>若由此真如施设苦圣谛，<a id="a-17"></a>即由此真如施设集、<a id="a-18"></a>灭、<a id="a-19"></a>道圣谛；<a id="a-1A"></a>若由此真如施设集、<a id="a-1B"></a>灭、<a id="a-1C"></a>道圣谛，<a id="a-1D"></a>即由此真如施设四静虑；<a id="a-1E"></a>若由此真如施设四静虑，<a id="a-1F"></a>即由此真如施设四无量、<a id="a-1G"></a>四无色定；<a id="a-1H"></a>若由此真如施设四无量、<a id="a-1I"></a>四无色定，<a id="a-1J"></a>即由此真如施设八解脱；<a id="a-1K"></a>若由此真如施设八解脱，<a id="a-1L"></a>即由此真如施设八胜处、<a id="a-1M"></a>九次第定、<a id="a-1N"></a>十遍处；<a id="a-1O"></a>若由此真如施设八胜处、<a id="a-1P"></a>九次第定、<a id="a-1Q"></a>十遍处，<a id="a-1R"></a>即由此真如施设一切三摩地门；<a id="a-1S"></a>若由此真如施设一切三摩地门，<a id="a-1T"></a>即由此真如施设一切陀罗尼门；<a id="a-1U"></a>若由此真如施设一切陀罗尼门，<a id="a-1V"></a>即由此真如施设空解脱门；<a id="a-1W"></a>若由此真如施设空解脱门，<a id="a-1X"></a>即由此真如施设无相、<a id="a-1Y"></a>无愿解脱门；<a id="a-1Z"></a>若由此真如施设无相、<a id="a-1a"></a>无愿解脱门，<a id="a-1b"></a>即由此真如施设五眼；<a id="a-1c"></a>若由此真如施设五眼，<a id="a-1d"></a>即由此真如施设六神通；<a id="a-1e"></a>若由此真如施设六神通，<a id="a-1f"></a>即由此真如施设佛十力；<a id="a-1g"></a>若由此真如施设佛十力，<a id="a-1h"></a>即由此真如施设四无所畏、<a id="a-1i"></a>四无礙解、<a id="a-1j"></a>大慈、<a id="a-1k"></a>大悲、<a id="a-1l"></a>大喜、<a id="a-1m"></a>大舍、<a id="a-1n"></a>十八佛不共法；<a id="a-1o"></a>若由此真如施设四无所畏乃至十八佛不共法，<a id="a-1p"></a>即由此真如施设无忘失法；<a id="a-1q"></a>若由此真如施设无忘失法，<a id="a-1r"></a>即由此真如施设恒住舍性；<a id="a-1s"></a>若由此真如施设恒住舍性，<a id="a-1t"></a>即由此真如施设一切智；<a id="a-1u"></a>若由此真如施设一切智，<a id="a-1v"></a>即由此真如施设道相智、<a id="a-1w"></a>一切相智；<a id="a-1x"></a>若由此真如施设道相智、<a id="a-1y"></a>一切相智，<a id="a-1z"></a>即由此真如施设一切菩萨摩诃萨行；<a id="a-20"></a>若由此真如施设一切菩萨摩诃萨行，<a id="a-21"></a>即由此真如施设诸佛无上正等菩提；<a id="a-22"></a>若由此真如施设诸佛无上正等菩提，<a id="a-23"></a>即由此真如施设有为界；<a id="a-24"></a>若由此真如施设有为界，<a id="a-25"></a>即由此真如施设无为界；<a id="a-26"></a>若由此真如施设无为界，<a id="a-27"></a>即由此真如施设一切如来、<a id="a-28"></a>应、<a id="a-29"></a>正等觉；<a id="a-2A"></a>若由此真如施设一切如来、<a id="a-2B"></a>应、<a id="a-2C"></a>正等觉，<a id="a-2D"></a>即由此真如施设一切菩萨摩诃萨；<a id="a-2E"></a>若由此真如施设一切菩萨摩诃萨，<a id="a-2F"></a>即由此真如施设一切有情；<a id="a-2G"></a>若由此真如施设一切有情，<a id="a-2H"></a>即由此真如施设一切法。</p>
  <p id="a2I">“如是，<a id="a-2J"></a>善现，<a id="a-2K"></a>一切法真如，<a id="a-2L"></a>一切有情真如，<a id="a-2M"></a>一切如来、<a id="a-2N"></a>应、<a id="a-2O"></a>正等觉真如，<a id="a-2P"></a>一切菩萨摩诃萨真如实皆无异，<a id="a-2Q"></a>由无异故说名真如。<a id="a-2R"></a>诸菩萨摩诃萨于此真如，<a id="a-2S"></a>修学圆满证得无上正等菩提故，<a id="a-2T"></a>名如来、<a id="a-2U"></a>应、<a id="a-2V"></a>正等觉。<a id="a-2W"></a>是故，<a id="a-2X"></a>善现，<a id="a-2Y"></a>应知菩萨摩诃萨即是如来、<a id="a-2Z"></a>应、<a id="a-2a"></a>正等觉，<a id="a-2b"></a>以一切法、<a id="a-2c"></a>一切有情皆以真如为定量故。</p>
  <p id="a2d">“如是，<a id="a-2e"></a>善现，<a id="a-2f"></a>菩萨摩诃萨应学真如甚深般若波罗蜜多。<a id="a-2g"></a>善现，<a id="a-2h"></a>诸菩萨摩诃萨若学真如甚深般若波罗蜜多，<a id="a-2i"></a>则能学一切法真如；<a id="a-2j"></a>若能学一切法真如，<a id="a-2k"></a>则能圆满一切法真如；<a id="a-2l"></a>若能圆满一切法真如，<a id="a-2m"></a>则于一切法真如得自在住；<a id="a-2n"></a>若于一切法真如得自在住，<a id="a-2o"></a>则能善知一切有情根性胜劣；<a id="a-2p"></a>若能善知一切有情根性胜劣，<a id="a-2q"></a>则能具知一切有情胜解差别；<a id="a-2r"></a>若能具知一切有情胜解差别，<a id="a-2s"></a>则知有情自业受果；<a id="a-2t"></a>若知有情自业受果，<a id="a-2u"></a>则能具足愿智；<a id="a-2v"></a>若能具足愿智，<a id="a-2w"></a>则能净修三世妙智；<a id="a-2x"></a>若能净修三世妙智，<a id="a-2y"></a>则能无倒行菩萨行；<a id="a-2z"></a>若能无倒行菩萨行，<a id="a-30"></a>则能如实成熟有情；<a id="a-31"></a>若能如实成熟有情，<a id="a-32"></a>则能如实严净佛土；<a id="a-33"></a>若能如实严净佛土，<a id="a-34"></a>则能证得一切智智；<a id="a-35"></a>若能证得一切智智，<a id="a-36"></a>则能转妙法轮；<a id="a-37"></a>若能转妙法轮，<a id="a-38"></a>则能安立有情于三乘道；<a id="a-39"></a>若能安立有情于三乘道，<a id="a-3A"></a>则令有情入无余依般涅槃界。</p>
  <p id="a3B">“善现，<a id="a-3C"></a>诸菩萨摩诃萨见如是等自利利他一切功德，<a id="a-3D"></a>应发无上正等觉心勇猛精进，<a id="a-3E"></a>修行般若波罗蜜多坚固无退。<a id="a-3F"></a>”</p>
  <p id="a3G">具寿善现白佛言：<a id="a-3H"></a>“世尊，<a id="a-3I"></a>若菩萨摩诃萨能发无上正等觉心，<a id="a-3J"></a>如说修行甚深般若波罗蜜多，<a id="a-3K"></a>世间天、<a id="a-3L"></a>人、<a id="a-3M"></a>阿素洛等，<a id="a-3N"></a>皆应稽首恭敬供养。<a id="a-3O"></a>”</p>
  <p id="a3P">佛言：<a id="a-3Q"></a>“善现，<a id="a-3R"></a>如是，<a id="a-3S"></a>如是，<a id="a-3T"></a>如汝所说，<a id="a-3U"></a>若菩萨摩诃萨能发无上正等觉心，<a id="a-3V"></a>如说修行甚深般若波罗蜜多，<a id="a-3W"></a>世间天、<a id="a-3X"></a>人、<a id="a-3Y"></a>阿素洛等，<a id="a-3Z"></a>皆应稽首恭敬供养。<a id="a-3a"></a>”</p>
  <p id="a3b">尔时，<a id="a-3c"></a>具寿善现白佛言：<a id="a-3d"></a>“世尊，<a id="a-3e"></a>若菩萨摩诃萨普为度脱诸有情故初发无上正等觉心，<a id="a-3f"></a>获几所福？<a id="a-3g"></a>”</p>
  <p id="a3h">佛言：<a id="a-3i"></a>“善现，<a id="a-3j"></a>若菩萨摩诃萨普为度脱诸有情故初发无上正等觉心，<a id="a-3k"></a>其所获福无量无边，<a id="a-3l"></a>算数譬喻所不能及。</p>
  <p id="a3m">“善现，<a id="a-3n"></a>假使充满小千世界一切有情皆趣声闻或独觉地。<a id="a-3o"></a>于意云何？<a id="a-3p"></a>是诸有情，<a id="a-3q"></a>其福多不？<a id="a-3r"></a>”</p>
  <p id="a3s">善现答言：<a id="a-3t"></a>“甚多，<a id="a-3u"></a>世尊！<a id="a-3v"></a>甚多，<a id="a-3w"></a>善逝！<a id="a-3x"></a>彼所获福无量无边。<a id="a-3y"></a>”</p>
  <p id="a3z">佛言：<a id="a-40"></a>“善现，<a id="a-41"></a>彼所获福，<a id="a-42"></a>于为度脱一切有情初发无上正等觉心一菩萨摩诃萨所获福聚，<a id="a-43"></a>百分不及一，<a id="a-44"></a>千分不及一，<a id="a-45"></a>百千分不及一，<a id="a-46"></a>俱胝分不及一，<a id="a-47"></a>百俱胝分不及一，<a id="a-48"></a>千俱胝分不及一，<a id="a-49"></a>百千俱胝那庾多分亦不及一。<a id="a-4A"></a>何以故？<a id="a-4B"></a>善现，<a id="a-4C"></a>声闻、<a id="a-4D"></a>独觉皆因菩萨摩诃萨有，<a id="a-4E"></a>非菩萨摩诃萨因诸声闻、<a id="a-4F"></a>独觉而有。</p>
  <p id="a4G">“善现，<a id="a-4H"></a>置小千界一切有情皆趣声闻或独觉地所获福聚，<a id="a-4I"></a>假使充满中千世界一切有情皆趣声闻或独觉地。<a id="a-4J"></a>于意云何？<a id="a-4K"></a>是诸有情，<a id="a-4L"></a>其福多不？<a id="a-4M"></a>”</p>
  <p id="a4N">善现答言：<a id="a-4O"></a>“甚多，<a id="a-4P"></a>世尊！<a id="a-4Q"></a>甚多，<a id="a-4R"></a>善逝！<a id="a-4S"></a>彼所获福无量无边。<a id="a-4T"></a>”</p>
  <p id="a4U">佛言：<a id="a-4V"></a>“善现，<a id="a-4W"></a>彼所获福，<a id="a-4X"></a>于为度脱一切有情初发无上正等觉心一菩萨摩诃萨所获福聚，<a id="a-4Y"></a>百分不及一，<a id="a-4Z"></a>千分不及一，<a id="a-4a"></a>百千分不及一，<a id="a-4b"></a>俱胝分不及一，<a id="a-4c"></a>百俱胝分不及一，<a id="a-4d"></a>千俱胝分不及一，<a id="a-4e"></a>百千俱胝那庾多分亦不及一。</p>
  <p id="a4f">“善现，<a id="a-4g"></a>置中千界一切有情皆趣声闻或独觉地所获福聚，<a id="a-4h"></a>假使充满三千大千世界一切有情皆趣声闻或独觉地。<a id="a-4i"></a>于意云何？<a id="a-4j"></a>是诸有情，<a id="a-4k"></a>其福多不？<a id="a-4l"></a>”</p>
  <p id="a4m">善现答言：<a id="a-4n"></a>“甚多，<a id="a-4o"></a>世尊！<a id="a-4p"></a>甚多，<a id="a-4q"></a>善逝！<a id="a-4r"></a>彼所获福无量无边。<a id="a-4s"></a>”</p>
  <p id="a4t">佛言：<a id="a-4u"></a>“善现，<a id="a-4v"></a>彼所获福，<a id="a-4w"></a>于为度脱一切有情初发无上正等觉心一菩萨摩诃萨所获福聚，<a id="a-4x"></a>百分不及一，<a id="a-4y"></a>千分不及一，<a id="a-4z"></a>百千分不及一，<a id="a-50"></a>俱胝分不及一，<a id="a-51"></a>百俱胝分不及一，<a id="a-52"></a>千俱胝分不及一，<a id="a-53"></a>百千俱胝那庾多分亦不及一。</p>
  <p id="a54">“善现，<a id="a-55"></a>置大千界一切有情皆趣声闻或独觉地所获福聚，<a id="a-56"></a>假使充满三千大千世界一切有情皆住净观地。<a id="a-57"></a>于意云何？<a id="a-58"></a>是诸有情，<a id="a-59"></a>其福多不？<a id="a-5A"></a>”</p>
  <p id="a5B">善现答言：<a id="a-5C"></a>“甚多，<a id="a-5D"></a>世尊！<a id="a-5E"></a>甚多，<a id="a-5F"></a>善逝！<a id="a-5G"></a>彼所获福无量无边。<a id="a-5H"></a>”</p>
  <p id="a5I">佛言：<a id="a-5J"></a>“善现，<a id="a-5K"></a>彼所获福，<a id="a-5L"></a>于为度脱一切有情初发无上正等觉心一菩萨摩诃萨所获福聚，<a id="a-5M"></a>百分不及一，<a id="a-5N"></a>千分不及一，<a id="a-5O"></a>百千分不及一，<a id="a-5P"></a>俱胝分不及一，<a id="a-5Q"></a>百俱胝分不及一，<a id="a-5R"></a>千俱胝分不及一，<a id="a-5S"></a>百千俱胝那庾多分亦不及一。</p>
  <p id="a5T">“善现，<a id="a-5U"></a>置大千界一切有情皆住净观地所获福聚，<a id="a-5V"></a>假使充满三千大千世界一切有情皆住种性地。<a id="a-5W"></a>于意云何？<a id="a-5X"></a>是诸有情，<a id="a-5Y"></a>其福多不？<a id="a-5Z"></a>”</p>
  <p id="a5a">善现答言：<a id="a-5b"></a>“甚多，<a id="a-5c"></a>世尊！<a id="a-5d"></a>甚多，<a id="a-5e"></a>善逝！<a id="a-5f"></a>彼所获福无量无边。<a id="a-5g"></a>”</p>
  <p id="a5h">佛言：<a id="a-5i"></a>“善现，<a id="a-5j"></a>彼所获福，<a id="a-5k"></a>于为度脱一切有情初发无上正等觉心一菩萨摩诃萨所获福聚，<a id="a-5l"></a>百分不及一，<a id="a-5m"></a>千分不及一，<a id="a-5n"></a>百千分不及一，<a id="a-5o"></a>俱胝分不及一，<a id="a-5p"></a>百俱胝分不及一，<a id="a-5q"></a>千俱胝分不及一，<a id="a-5r"></a>百千俱胝那庾多分亦不及一。</p>
  <p id="a5s">“善现，<a id="a-5t"></a>置大千界一切有情皆住种性地所获福聚，<a id="a-5u"></a>假使充满三千大千世界一切有情皆住第八地。<a id="a-5v"></a>于意云何？<a id="a-5w"></a>是诸有情，<a id="a-5x"></a>其福多不？<a id="a-5y"></a>”</p>
  <p id="a5z">善现答言：<a id="a-60"></a>“甚多，<a id="a-61"></a>世尊！<a id="a-62"></a>甚多，<a id="a-63"></a>善逝！<a id="a-64"></a>彼所获福无量无边。<a id="a-65"></a>”</p>
  <p id="a66">佛言：<a id="a-67"></a>“善现，<a id="a-68"></a>彼所获福，<a id="a-69"></a>于为度脱一切有情初发无上正等觉心一菩萨摩诃萨所获福聚，<a id="a-6A"></a>百分不及一，<a id="a-6B"></a>千分不及一，<a id="a-6C"></a>百千分不及一，<a id="a-6D"></a>俱胝分不及一，<a id="a-6E"></a>百俱胝分不及一，<a id="a-6F"></a>千俱胝分不及一，<a id="a-6G"></a>百千俱胝那庾多分亦不及一。</p>
  <p id="a6H">“善现，<a id="a-6I"></a>置大千界一切有情皆住第八地所获福聚，<a id="a-6J"></a>假使充满三千大千世界一切有情皆住见地。<a id="a-6K"></a>于意云何？<a id="a-6L"></a>是诸有情，<a id="a-6M"></a>其福多不？<a id="a-6N"></a>”</p>
  <p id="a6O">善现答言：<a id="a-6P"></a>“甚多，<a id="a-6Q"></a>世尊！<a id="a-6R"></a>甚多，<a id="a-6S"></a>善逝！<a id="a-6T"></a>彼所获福无量无边。<a id="a-6U"></a>”</p>
  <p id="a6V">佛言：<a id="a-6W"></a>“善现，<a id="a-6X"></a>彼所获福，<a id="a-6Y"></a>于为度脱一切有情初发无上正等觉心一菩萨摩诃萨所获福聚，<a id="a-6Z"></a>百分不及一，<a id="a-6a"></a>千分不及一，<a id="a-6b"></a>百千分不及一，<a id="a-6c"></a>俱胝分不及一，<a id="a-6d"></a>百俱胝分不及一，<a id="a-6e"></a>千俱胝分不及一，<a id="a-6f"></a>百千俱胝那庾多分亦不及一。</p>
  <p id="a6g">“善现，<a id="a-6h"></a>置大千界一切有情皆住见地所获福聚，<a id="a-6i"></a>假使充满三千大千世界一切有情皆住薄地。<a id="a-6j"></a>于意云何？<a id="a-6k"></a>是诸有情，<a id="a-6l"></a>其福多不？<a id="a-6m"></a>”</p>
  <p id="a6n">善现答言：<a id="a-6o"></a>“甚多，<a id="a-6p"></a>世尊！<a id="a-6q"></a>甚多，<a id="a-6r"></a>善逝！<a id="a-6s"></a>彼所获福无量无边。<a id="a-6t"></a>”</p>
  <p id="a6u">佛言：<a id="a-6v"></a>“善现，<a id="a-6w"></a>彼所获福，<a id="a-6x"></a>于为度脱一切有情初发无上正等觉心一菩萨摩诃萨所获福聚，<a id="a-6y"></a>百分不及一，<a id="a-6z"></a>千分不及一，<a id="a-70"></a>百千分不及一，<a id="a-71"></a>俱胝分不及一，<a id="a-72"></a>百俱胝分不及一，<a id="a-73"></a>千俱胝分不及一，<a id="a-74"></a>百千俱胝那庾多分亦不及一。</p>
  <p id="a75">“善现，<a id="a-76"></a>置大千界一切有情皆住薄地所获福聚，<a id="a-77"></a>假使充满三千大千世界一切有情皆住离欲地。<a id="a-78"></a>于意云何？<a id="a-79"></a>是诸有情，<a id="a-7A"></a>其福多不？<a id="a-7B"></a>”</p>
  <p id="a7C">善现答言：<a id="a-7D"></a>“甚多，<a id="a-7E"></a>世尊！<a id="a-7F"></a>甚多，<a id="a-7G"></a>善逝！<a id="a-7H"></a>彼所获福无量无边。<a id="a-7I"></a>”</p>
  <p id="a7J">佛言：<a id="a-7K"></a>“善现，<a id="a-7L"></a>彼所获福，<a id="a-7M"></a>于为度脱一切有情初发无上正等觉心一菩萨摩诃萨所获福聚，<a id="a-7N"></a>百分不及一，<a id="a-7O"></a>千分不及一，<a id="a-7P"></a>百千分不及一，<a id="a-7Q"></a>俱胝分不及一，<a id="a-7R"></a>百俱胝分不及一，<a id="a-7S"></a>千俱胝分不及一，<a id="a-7T"></a>百千俱胝那庾多分亦不及一。</p>
  <p id="a7U">“善现，<a id="a-7V"></a>置大千界一切有情皆住离欲地所获福聚，<a id="a-7W"></a>假使充满三千大千世界一切有情皆住已办地。<a id="a-7X"></a>于意云何？<a id="a-7Y"></a>是诸有情，<a id="a-7Z"></a>其福多不？<a id="a-7a"></a>”</p>
  <p id="a7b">善现答言：<a id="a-7c"></a>“甚多，<a id="a-7d"></a>世尊！<a id="a-7e"></a>甚多，<a id="a-7f"></a>善逝！<a id="a-7g"></a>彼所获福无量无边。<a id="a-7h"></a>”</p>
  <p id="a7i">佛言：<a id="a-7j"></a>“善现，<a id="a-7k"></a>彼所获福，<a id="a-7l"></a>于为度脱一切有情初发无上正等觉心一菩萨摩诃萨所获福聚，<a id="a-7m"></a>百分不及一，<a id="a-7n"></a>千分不及一，<a id="a-7o"></a>百千分不及一，<a id="a-7p"></a>俱胝分不及一，<a id="a-7q"></a>百俱胝分不及一，<a id="a-7r"></a>千俱胝分不及一，<a id="a-7s"></a>百千俱胝那庾多分亦不及一。</p>
  <p id="a7t">“善现，<a id="a-7u"></a>置大千界一切有情皆住已办地所获福聚，<a id="a-7v"></a>假使充满三千大千世界一切有情皆住独觉地。<a id="a-7w"></a>于意云何？<a id="a-7x"></a>是诸有情，<a id="a-7y"></a>其福多不？<a id="a-7z"></a>”</p>
  <p id="a80">善现答言：<a id="a-81"></a>“甚多，<a id="a-82"></a>世尊！<a id="a-83"></a>甚多，<a id="a-84"></a>善逝！<a id="a-85"></a>彼所获福无量无边。<a id="a-86"></a>”</p>
  <p id="a87">佛言：<a id="a-88"></a>“善现，<a id="a-89"></a>彼所获福，<a id="a-8A"></a>于为度脱一切有情初发无上正等觉心一菩萨摩诃萨所获福聚，<a id="a-8B"></a>百分不及一，<a id="a-8C"></a>千分不及一，<a id="a-8D"></a>百千分不及一，<a id="a-8E"></a>俱胝分不及一，<a id="a-8F"></a>百俱胝分不及一，<a id="a-8G"></a>千俱胝分不及一，<a id="a-8H"></a>百千俱胝那庾多分亦不及一。</p>
  <p id="a8I">“善现，<a id="a-8J"></a>假使充满三千大千世界一切有情皆为度脱诸有情故初发无上正等觉心，<a id="a-8K"></a>是诸菩萨摩诃萨所获福聚，<a id="a-8L"></a>于入菩萨正性离生一菩萨摩诃萨所获福聚，<a id="a-8M"></a>百分不及一，<a id="a-8N"></a>千分不及一，<a id="a-8O"></a>百千分不及一，<a id="a-8P"></a>俱胝分不及一，<a id="a-8Q"></a>百俱胝分不及一，<a id="a-8R"></a>千俱胝分不及一，<a id="a-8S"></a>百千俱胝那庾多分亦不及一。</p>
  <p id="a8T">“善现，<a id="a-8U"></a>假使充满三千大千世界一切有情皆入菩萨正性离生，<a id="a-8V"></a>是诸菩萨摩诃萨所获福聚，<a id="a-8W"></a>于行菩提向一菩萨摩诃萨所获福聚，<a id="a-8X"></a>百分不及一，<a id="a-8Y"></a>千分不及一，<a id="a-8Z"></a>百千分不及一，<a id="a-8a"></a>俱胝分不及一，<a id="a-8b"></a>百俱胝分不及一，<a id="a-8c"></a>千俱胝分不及一，<a id="a-8d"></a>百千俱胝那庾多分亦不及一。</p>
  <p id="a8e">“善现，<a id="a-8f"></a>假使充满三千大千世界一切有情皆行菩提向，<a id="a-8g"></a>是诸菩萨摩诃萨所获福聚，<a id="a-8h"></a>于一如来、<a id="a-8i"></a>应、<a id="a-8j"></a>正等觉所获福聚，<a id="a-8k"></a>百分不及一，<a id="a-8l"></a>千分不及一，<a id="a-8m"></a>百千分不及一，<a id="a-8n"></a>俱胝分不及一，<a id="a-8o"></a>百俱胝分不及一，<a id="a-8p"></a>千俱胝分不及一，<a id="a-8q"></a>百千俱胝那庾多分亦不及一。<a id="a-8r"></a>”</p>
  <p id="a8s">尔时，<a id="a-8t"></a>具寿善现白佛言：<a id="a-8u"></a>“世尊，<a id="a-8v"></a>初发无上正等觉心菩萨摩诃萨何所思惟？<a id="a-8w"></a>”</p>
  <p id="a8x">佛言：<a id="a-8y"></a>“善现，<a id="a-8z"></a>初发无上正等觉心菩萨摩诃萨，<a id="a-90"></a>恒正思惟一切相智。<a id="a-91"></a>”</p>
  <p id="a92">具寿善现复白佛言：<a id="a-93"></a>“世尊，<a id="a-94"></a>一切相智有何性？<a id="a-95"></a>一切相智何所缘？<a id="a-96"></a>何增上？<a id="a-97"></a>何行相？<a id="a-98"></a>有何相？<a id="a-99"></a>”</p>
  <p id="a9A">佛言：<a id="a-9B"></a>“善现，<a id="a-9C"></a>一切相智无性为性，<a id="a-9D"></a>无相无因，<a id="a-9E"></a>无所警觉，<a id="a-9F"></a>无生无现。<a id="a-9G"></a>又汝所问‘一切相智何所缘？<a id="a-9H"></a>何增上？<a id="a-9I"></a>何行相？<a id="a-9J"></a>有何相？<a id="a-9K"></a>’者，<a id="a-9L"></a>善现，<a id="a-9M"></a>一切相智无性为所缘，<a id="a-9N"></a>正念为增上，<a id="a-9O"></a>寂静为行相，<a id="a-9P"></a>无相为相。<a id="a-9Q"></a>善现，<a id="a-9R"></a>一切相智如是所缘，<a id="a-9S"></a>如是增上，<a id="a-9T"></a>如是行相，<a id="a-9U"></a>如是相。<a id="a-9V"></a>”</p>
  <p id="a9W">具寿善现复白佛言：<a id="a-9X"></a>“世尊，<a id="a-9Y"></a>为但一切相智无性为性？<a id="a-9Z"></a>为色、<a id="a-9a"></a>受、<a id="a-9b"></a>想、<a id="a-9c"></a>行、<a id="a-9d"></a>识亦无性为性？<a id="a-9e"></a>为眼处、<a id="a-9f"></a>耳、<a id="a-9g"></a>鼻、<a id="a-9h"></a>舌、<a id="a-9i"></a>身、<a id="a-9j"></a>意处亦无性为性？<a id="a-9k"></a>为色处、<a id="a-9l"></a>声、<a id="a-9m"></a>香、<a id="a-9n"></a>味、<a id="a-9o"></a>触、<a id="a-9p"></a>法处亦无性为性？<a id="a-9q"></a>为眼界、<a id="a-9r"></a>耳、<a id="a-9s"></a>鼻、<a id="a-9t"></a>舌、<a id="a-9u"></a>身、<a id="a-9v"></a>意界亦无性为性？<a id="a-9w"></a>为色界、<a id="a-9x"></a>声、<a id="a-9y"></a>香、<a id="a-9z"></a>味、<a id="a-A0"></a>触、<a id="a-A1"></a>法界亦无性为性？<a id="a-A2"></a>为眼识界、<a id="a-A3"></a>耳、<a id="a-A4"></a>鼻、<a id="a-A5"></a>舌、<a id="a-A6"></a>身、<a id="a-A7"></a>意识界亦无性为性？<a id="a-A8"></a>为眼触、<a id="a-A9"></a>耳、<a id="a-AA"></a>鼻、<a id="a-AB"></a>舌、<a id="a-AC"></a>身、<a id="a-AD"></a>意触亦无性为性？<a id="a-AE"></a>为眼触为缘所生诸受、<a id="a-AF"></a>耳、<a id="a-AG"></a>鼻、<a id="a-AH"></a>舌、<a id="a-AI"></a>身、<a id="a-AJ"></a>意触为缘所生诸受亦无性为性？<a id="a-AK"></a>为地界、<a id="a-AL"></a>水、<a id="a-AM"></a>火、<a id="a-AN"></a>风、<a id="a-AO"></a>空、<a id="a-AP"></a>识界亦无性为性？<a id="a-AQ"></a>为无明、<a id="a-AR"></a>行、<a id="a-AS"></a>识、<a id="a-AT"></a>名色、<a id="a-AU"></a>六处、<a id="a-AV"></a>触、<a id="a-AW"></a>受、<a id="a-AX"></a>爱、<a id="a-AY"></a>取、<a id="a-AZ"></a>有、<a id="a-Aa"></a>生、<a id="a-Ab"></a>老死愁叹苦忧恼亦无性为性？<a id="a-Ac"></a>为内法、<a id="a-Ad"></a>外法亦无性为性？<a id="a-Ae"></a>为四静虑、<a id="a-Af"></a>四无量、<a id="a-Ag"></a>四无色定亦无性为性？<a id="a-Ah"></a>为四念住、<a id="a-Ai"></a>四正断、<a id="a-Aj"></a>四神足、<a id="a-Ak"></a>五根、<a id="a-Al"></a>五力、<a id="a-Am"></a>七等觉支、<a id="a-An"></a>八圣道支亦无性为性？<a id="a-Ao"></a>为空解脱门、<a id="a-Ap"></a>无相、<a id="a-Aq"></a>无愿解脱门亦无性为性？<a id="a-Ar"></a>为八解脱、<a id="a-As"></a>八胜处、<a id="a-At"></a>九次第定、<a id="a-Au"></a>十遍处亦无性为性？<a id="a-Av"></a>为布施波罗蜜多、<a id="a-Aw"></a>净戒、<a id="a-Ax"></a>安忍、<a id="a-Ay"></a>精进、<a id="a-Az"></a>静虑、<a id="a-B0"></a>般若波罗蜜多亦无性为性？<a id="a-B1"></a>为内空、<a id="a-B2"></a>外空、<a id="a-B3"></a>内外空、<a id="a-B4"></a>空空、<a id="a-B5"></a>大空、<a id="a-B6"></a>胜义空、<a id="a-B7"></a>有为空、<a id="a-B8"></a>无为空、<a id="a-B9"></a>毕竟空、<a id="a-BA"></a>无际空、<a id="a-BB"></a>散空、<a id="a-BC"></a>无变异空、<a id="a-BD"></a>本性空、<a id="a-BE"></a>自相空、<a id="a-BF"></a>共相空、<a id="a-BG"></a>一切法空、<a id="a-BH"></a>不可得空、<a id="a-BI"></a>无性空、<a id="a-BJ"></a>自性空、<a id="a-BK"></a>无性自性空亦无性为性？<a id="a-BL"></a>为苦圣谛、<a id="a-BM"></a>集、<a id="a-BN"></a>灭、<a id="a-BO"></a>道圣谛亦无性为性？<a id="a-BP"></a>为一切三摩地门、<a id="a-BQ"></a>一切陀罗尼门亦无性为性？<a id="a-BR"></a>为佛十力、<a id="a-BS"></a>四无所畏、<a id="a-BT"></a>四无礙解、<a id="a-BU"></a>十八佛不共法亦无性为性？<a id="a-BV"></a>为大慈、<a id="a-BW"></a>大悲、<a id="a-BX"></a>大喜、<a id="a-BY"></a>大舍亦无性为性？<a id="a-BZ"></a>为无忘失法、<a id="a-Ba"></a>恒住舍性亦无性为性？<a id="a-Bb"></a>为一切智、<a id="a-Bc"></a>道相智亦无性为性？<a id="a-Bd"></a>为初眼、<a id="a-Be"></a>第二、<a id="a-Bf"></a>第三、<a id="a-Bg"></a>第四、<a id="a-Bh"></a>第五眼亦无性为性？<a id="a-Bi"></a>为初神通、<a id="a-Bj"></a>第二、<a id="a-Bk"></a>第三、<a id="a-Bl"></a>第四、<a id="a-Bm"></a>第五、<a id="a-Bn"></a>第六神通亦无性为性？<a id="a-Bo"></a>为有为界、<a id="a-Bp"></a>无为界亦无性为性？<a id="a-Bq"></a>”</p>
  <p id="aBr">佛言：<a id="a-Bs"></a>“善现，<a id="a-Bt"></a>非但一切相智无性为性，<a id="a-Bu"></a>色、<a id="a-Bv"></a>受、<a id="a-Bw"></a>想、<a id="a-Bx"></a>行、<a id="a-By"></a>识亦无性为性，<a id="a-Bz"></a>眼处、<a id="a-C0"></a>耳、<a id="a-C1"></a>鼻、<a id="a-C2"></a>舌、<a id="a-C3"></a>身、<a id="a-C4"></a>意处亦无性为性，<a id="a-C5"></a>色处、<a id="a-C6"></a>声、<a id="a-C7"></a>香、<a id="a-C8"></a>味、<a id="a-C9"></a>触法处亦无性为性，<a id="a-CA"></a>眼界、<a id="a-CB"></a>耳、<a id="a-CC"></a>鼻、<a id="a-CD"></a>舌、<a id="a-CE"></a>身、<a id="a-CF"></a>意界亦无性为性，<a id="a-CG"></a>色界、<a id="a-CH"></a>声、<a id="a-CI"></a>香、<a id="a-CJ"></a>味、<a id="a-CK"></a>触、<a id="a-CL"></a>法界亦无性为性，<a id="a-CM"></a>眼识界、<a id="a-CN"></a>耳、<a id="a-CO"></a>鼻、<a id="a-CP"></a>舌、<a id="a-CQ"></a>身、<a id="a-CR"></a>意识界亦无性为性，<a id="a-CS"></a>眼触、<a id="a-CT"></a>耳、<a id="a-CU"></a>鼻、<a id="a-CV"></a>舌、<a id="a-CW"></a>身、<a id="a-CX"></a>意触亦无性为性，<a id="a-CY"></a>眼触为缘所生诸受、<a id="a-CZ"></a>耳、<a id="a-Ca"></a>鼻、<a id="a-Cb"></a>舌、<a id="a-Cc"></a>身、<a id="a-Cd"></a>意触为缘所生诸受亦无性为性，<a id="a-Ce"></a>地界、<a id="a-Cf"></a>水、<a id="a-Cg"></a>火、<a id="a-Ch"></a>风、<a id="a-Ci"></a>空、<a id="a-Cj"></a>识界亦无性为性，<a id="a-Ck"></a>无明、<a id="a-Cl"></a>行、<a id="a-Cm"></a>识、<a id="a-Cn"></a>名色、<a id="a-Co"></a>六处、<a id="a-Cp"></a>触、<a id="a-Cq"></a>受、<a id="a-Cr"></a>爱、<a id="a-Cs"></a>取、<a id="a-Ct"></a>有、<a id="a-Cu"></a>生、<a id="a-Cv"></a>老死愁叹苦忧恼亦无性为性，<a id="a-Cw"></a>内法、<a id="a-Cx"></a>外法亦无性为性，<a id="a-Cy"></a>四静虑、<a id="a-Cz"></a>四无量、<a id="a-D0"></a>四无色定亦无性为性，<a id="a-D1"></a>四念住、<a id="a-D2"></a>四正断、<a id="a-D3"></a>四神足、<a id="a-D4"></a>五根、<a id="a-D5"></a>五力、<a id="a-D6"></a>七等觉支、<a id="a-D7"></a>八圣道支亦无性为性，<a id="a-D8"></a>空解脱门、<a id="a-D9"></a>无相、<a id="a-DA"></a>无愿解脱门亦无性为性，<a id="a-DB"></a>八解脱、<a id="a-DC"></a>八胜处、<a id="a-DD"></a>九次第定、<a id="a-DE"></a>十遍处亦无性为性，<a id="a-DF"></a>布施波罗蜜多、<a id="a-DG"></a>净戒、<a id="a-DH"></a>安忍、<a id="a-DI"></a>精进、<a id="a-DJ"></a>静虑、<a id="a-DK"></a>般若波罗蜜多亦无性为性，<a id="a-DL"></a>内空、<a id="a-DM"></a>外空、<a id="a-DN"></a>内外空、<a id="a-DO"></a>空空、<a id="a-DP"></a>大空、<a id="a-DQ"></a>胜义空、<a id="a-DR"></a>有为空、<a id="a-DS"></a>无为空、<a id="a-DT"></a>毕竟空、<a id="a-DU"></a>无际空、<a id="a-DV"></a>散空、<a id="a-DW"></a>无变异空、<a id="a-DX"></a>本性空、<a id="a-DY"></a>自相空、<a id="a-DZ"></a>共相空、<a id="a-Da"></a>一切法空、<a id="a-Db"></a>不可得空、<a id="a-Dc"></a>无性空、<a id="a-Dd"></a>自性空、<a id="a-De"></a>无性自性空亦无性为性，<a id="a-Df"></a>苦圣谛、<a id="a-Dg"></a>集、<a id="a-Dh"></a>灭、<a id="a-Di"></a>道圣谛亦无性为性，<a id="a-Dj"></a>一切三摩地门、<a id="a-Dk"></a>一切陀罗尼门亦无性为性，<a id="a-Dl"></a>佛十力、<a id="a-Dm"></a>四无所畏、<a id="a-Dn"></a>四无礙解、<a id="a-Do"></a>十八佛不共法亦无性为性，<a id="a-Dp"></a>大慈、<a id="a-Dq"></a>大悲、<a id="a-Dr"></a>大喜、<a id="a-Ds"></a>大舍亦无性为性，<a id="a-Dt"></a>无忘失法、<a id="a-Du"></a>恒住舍性亦无性为性，<a id="a-Dv"></a>一切智、<a id="a-Dw"></a>道相智亦无性为性，<a id="a-Dx"></a>初眼、<a id="a-Dy"></a>第二、<a id="a-Dz"></a>第三、<a id="a-E0"></a>第四、<a id="a-E1"></a>第五眼亦无性为性，<a id="a-E2"></a>初神通、<a id="a-E3"></a>第二、<a id="a-E4"></a>第三、<a id="a-E5"></a>第四、<a id="a-E6"></a>第五、<a id="a-E7"></a>第六神通亦无性为性，<a id="a-E8"></a>有为界、<a id="a-E9"></a>无为界亦无性为性。<a id="a-EA"></a>”</p>
  <p id="aEB">具寿善现白佛言：<a id="a-EC"></a>“世尊，<a id="a-ED"></a>何缘一切相智无性为性？<a id="a-EE"></a>何缘色、<a id="a-EF"></a>受、<a id="a-EG"></a>想、<a id="a-EH"></a>行、<a id="a-EI"></a>识亦无性为性？<a id="a-EJ"></a>何缘眼处、<a id="a-EK"></a>耳、<a id="a-EL"></a>鼻、<a id="a-EM"></a>舌、<a id="a-EN"></a>身、<a id="a-EO"></a>意处亦无性为性？<a id="a-EP"></a>何缘色处、<a id="a-EQ"></a>声、<a id="a-ER"></a>香、<a id="a-ES"></a>味、<a id="a-ET"></a>触、<a id="a-EU"></a>法处亦无性为性？<a id="a-EV"></a>何缘眼界、<a id="a-EW"></a>耳、<a id="a-EX"></a>鼻、<a id="a-EY"></a>舌、<a id="a-EZ"></a>身、<a id="a-Ea"></a>意界亦无性为性？<a id="a-Eb"></a>何缘色界、<a id="a-Ec"></a>声、<a id="a-Ed"></a>香、<a id="a-Ee"></a>味、<a id="a-Ef"></a>触、<a id="a-Eg"></a>法界亦无性为性？<a id="a-Eh"></a>何缘眼识界、<a id="a-Ei"></a>耳、<a id="a-Ej"></a>鼻、<a id="a-Ek"></a>舌、<a id="a-El"></a>身、<a id="a-Em"></a>意识界亦无性为性？<a id="a-En"></a>何缘眼触、<a id="a-Eo"></a>耳、<a id="a-Ep"></a>鼻、<a id="a-Eq"></a>舌、<a id="a-Er"></a>身、<a id="a-Es"></a>意触亦无性为性？<a id="a-Et"></a>何缘眼触为缘所生诸受、<a id="a-Eu"></a>耳、<a id="a-Ev"></a>鼻、<a id="a-Ew"></a>舌、<a id="a-Ex"></a>身、<a id="a-Ey"></a>意触为缘所生诸受亦无性为性？<a id="a-Ez"></a>何缘地界、<a id="a-F0"></a>水、<a id="a-F1"></a>火、<a id="a-F2"></a>风、<a id="a-F3"></a>空、<a id="a-F4"></a>识界亦无性为性？<a id="a-F5"></a>何缘无明、<a id="a-F6"></a>行、<a id="a-F7"></a>识、<a id="a-F8"></a>名色、<a id="a-F9"></a>六处、<a id="a-FA"></a>触、<a id="a-FB"></a>受、<a id="a-FC"></a>爱、<a id="a-FD"></a>取、<a id="a-FE"></a>有、<a id="a-FF"></a>生、<a id="a-FG"></a>老死愁叹苦忧恼亦无性为性？<a id="a-FH"></a>何缘内法、<a id="a-FI"></a>外法亦无性为性？<a id="a-FJ"></a>何缘四静虑、<a id="a-FK"></a>四无量、<a id="a-FL"></a>四无色定亦无性为性？<a id="a-FM"></a>何缘四念住、<a id="a-FN"></a>四正断、<a id="a-FO"></a>四神足、<a id="a-FP"></a>五根、<a id="a-FQ"></a>五力、<a id="a-FR"></a>七等觉支、<a id="a-FS"></a>八圣道支亦无性为性？<a id="a-FT"></a>何缘空解脱门、<a id="a-FU"></a>无相、<a id="a-FV"></a>无愿解脱门亦无性为性？<a id="a-FW"></a>何缘八解脱、<a id="a-FX"></a>八胜处、<a id="a-FY"></a>九次第定、<a id="a-FZ"></a>十遍处亦无性为性？<a id="a-Fa"></a>何缘布施波罗蜜多、<a id="a-Fb"></a>净戒、<a id="a-Fc"></a>安忍、<a id="a-Fd"></a>精进、<a id="a-Fe"></a>静虑、<a id="a-Ff"></a>般若波罗蜜多亦无性为性？<a id="a-Fg"></a>何缘内空、<a id="a-Fh"></a>外空、<a id="a-Fi"></a>内外空、<a id="a-Fj"></a>空空、<a id="a-Fk"></a>大空、<a id="a-Fl"></a>胜义空、<a id="a-Fm"></a>有为空、<a id="a-Fn"></a>无为空、<a id="a-Fo"></a>毕竟空、<a id="a-Fp"></a>无际空、<a id="a-Fq"></a>散空、<a id="a-Fr"></a>无变异空、<a id="a-Fs"></a>本性空、<a id="a-Ft"></a>自相空、<a id="a-Fu"></a>共相空、<a id="a-Fv"></a>一切法空、<a id="a-Fw"></a>不可得空、<a id="a-Fx"></a>无性空、<a id="a-Fy"></a>自性空、<a id="a-Fz"></a>无性自性空亦无性为性？<a id="a-G0"></a>何缘苦圣谛、<a id="a-G1"></a>集、<a id="a-G2"></a>灭、<a id="a-G3"></a>道圣谛亦无性为性？<a id="a-G4"></a>何缘一切三摩地门、<a id="a-G5"></a>一切陀罗尼门亦无性为性？<a id="a-G6"></a>何缘佛十力、<a id="a-G7"></a>四无所畏、<a id="a-G8"></a>四无礙解、<a id="a-G9"></a>十八佛不共法亦无性为性？<a id="a-GA"></a>何缘大慈、<a id="a-GB"></a>大悲、<a id="a-GC"></a>大喜、<a id="a-GD"></a>大舍亦无性为性？<a id="a-GE"></a>何缘无忘失法、<a id="a-GF"></a>恒住舍性亦无性为性？<a id="a-GG"></a>何缘一切智、<a id="a-GH"></a>道相智亦无性为性？<a id="a-GI"></a>何缘初眼、<a id="a-GJ"></a>第二、<a id="a-GK"></a>第三、<a id="a-GL"></a>第四、<a id="a-GM"></a>第五眼亦无性为性？<a id="a-GN"></a>何缘初神通、<a id="a-GO"></a>第二、<a id="a-GP"></a>第三、<a id="a-GQ"></a>第四、<a id="a-GR"></a>第五、<a id="a-GS"></a>第六神通亦无性为性？<a id="a-GT"></a>何缘有为界、<a id="a-GU"></a>无为界亦无性为性？<a id="a-GV"></a>”</p>
  <p id="aGW">佛言：<a id="a-GX"></a>“善现，<a id="a-GY"></a>一切相智自性无故，<a id="a-GZ"></a>若法自性无，<a id="a-Ga"></a>是法无性为性。<a id="a-Gb"></a>色、<a id="a-Gc"></a>受、<a id="a-Gd"></a>想、<a id="a-Ge"></a>行、<a id="a-Gf"></a>识自性无故，<a id="a-Gg"></a>若法自性无，<a id="a-Gh"></a>是法无性为性。<a id="a-Gi"></a>眼处、<a id="a-Gj"></a>耳、<a id="a-Gk"></a>鼻、<a id="a-Gl"></a>舌、<a id="a-Gm"></a>身、<a id="a-Gn"></a>意处自性无故，<a id="a-Go"></a>若法自性无，<a id="a-Gp"></a>是法无性为性。<a id="a-Gq"></a>色处、<a id="a-Gr"></a>声、<a id="a-Gs"></a>香、<a id="a-Gt"></a>味、<a id="a-Gu"></a>触、<a id="a-Gv"></a>法处自性无故，<a id="a-Gw"></a>若法自性无，<a id="a-Gx"></a>是法无性为性。<a id="a-Gy"></a>眼界、<a id="a-Gz"></a>耳、<a id="a-H0"></a>鼻、<a id="a-H1"></a>舌、<a id="a-H2"></a>身、<a id="a-H3"></a>意界自性无故，<a id="a-H4"></a>若法自性无，<a id="a-H5"></a>是法无性为性。<a id="a-H6"></a>色界、<a id="a-H7"></a>声、<a id="a-H8"></a>香、<a id="a-H9"></a>味、<a id="a-HA"></a>触、<a id="a-HB"></a>法界自性无故，<a id="a-HC"></a>若法自性无，<a id="a-HD"></a>是法无性为性。<a id="a-HE"></a>眼识界、<a id="a-HF"></a>耳、<a id="a-HG"></a>鼻、<a id="a-HH"></a>舌、<a id="a-HI"></a>身、<a id="a-HJ"></a>意识界自性无故，<a id="a-HK"></a>若法自性无，<a id="a-HL"></a>是法无性为性。<a id="a-HM"></a>眼触、<a id="a-HN"></a>耳、<a id="a-HO"></a>鼻、<a id="a-HP"></a>舌、<a id="a-HQ"></a>身、<a id="a-HR"></a>意触自性无故，<a id="a-HS"></a>若法自性无，<a id="a-HT"></a>是法无性为性。<a id="a-HU"></a>眼触为缘所生诸受、<a id="a-HV"></a>耳、<a id="a-HW"></a>鼻、<a id="a-HX"></a>舌、<a id="a-HY"></a>身、<a id="a-HZ"></a>意触为缘所生诸受自性无故，<a id="a-Ha"></a>若法自性无，<a id="a-Hb"></a>是法无性为性。<a id="a-Hc"></a>地界、<a id="a-Hd"></a>水、<a id="a-He"></a>火、<a id="a-Hf"></a>风、<a id="a-Hg"></a>空、<a id="a-Hh"></a>识界自性无故，<a id="a-Hi"></a>若法自性无，<a id="a-Hj"></a>是法无性为性。<a id="a-Hk"></a>无明、<a id="a-Hl"></a>行、<a id="a-Hm"></a>识、<a id="a-Hn"></a>名色、<a id="a-Ho"></a>六处、<a id="a-Hp"></a>触、<a id="a-Hq"></a>受、<a id="a-Hr"></a>爱、<a id="a-Hs"></a>取、<a id="a-Ht"></a>有、<a id="a-Hu"></a>生、<a id="a-Hv"></a>老死愁叹苦忧恼自性无故，<a id="a-Hw"></a>若法自性无，<a id="a-Hx"></a>是法无性为性。<a id="a-Hy"></a>内法、<a id="a-Hz"></a>外法自性无故，<a id="a-I0"></a>若法自性无，<a id="a-I1"></a>是法无性为性。<a id="a-I2"></a>四静虑、<a id="a-I3"></a>四无量、<a id="a-I4"></a>四无色定自性无故，<a id="a-I5"></a>若法自性无，<a id="a-I6"></a>是法无性为性。<a id="a-I7"></a>四念住、<a id="a-I8"></a>四正断、<a id="a-I9"></a>四神足、<a id="a-IA"></a>五根、<a id="a-IB"></a>五力、<a id="a-IC"></a>七等觉支、<a id="a-ID"></a>八圣道支自性无故，<a id="a-IE"></a>若法自性无，<a id="a-IF"></a>是法无性为性。<a id="a-IG"></a>空解脱门、<a id="a-IH"></a>无相、<a id="a-II"></a>无愿解脱门自性无故，<a id="a-IJ"></a>若法自性无，<a id="a-IK"></a>是法无性为性。<a id="a-IL"></a>八解脱、<a id="a-IM"></a>八胜处、<a id="a-IN"></a>九次第定、<a id="a-IO"></a>十遍处自性无故，<a id="a-IP"></a>若法自性无，<a id="a-IQ"></a>是法无性为性。<a id="a-IR"></a>布施波罗蜜多、<a id="a-IS"></a>净戒、<a id="a-IT"></a>安忍、<a id="a-IU"></a>精进、<a id="a-IV"></a>静虑、<a id="a-IW"></a>般若波罗蜜多自性无故，<a id="a-IX"></a>若法自性无，<a id="a-IY"></a>是法无性为性。<a id="a-IZ"></a>内空、<a id="a-Ia"></a>外空、<a id="a-Ib"></a>内外空、<a id="a-Ic"></a>空空、<a id="a-Id"></a>大空、<a id="a-Ie"></a>胜义空、<a id="a-If"></a>有为空、<a id="a-Ig"></a>无为空、<a id="a-Ih"></a>毕竟空、<a id="a-Ii"></a>无际空、<a id="a-Ij"></a>散空、<a id="a-Ik"></a>无变异空、<a id="a-Il"></a>本性空、<a id="a-Im"></a>自相空、<a id="a-In"></a>共相空、<a id="a-Io"></a>一切法空、<a id="a-Ip"></a>不可得空、<a id="a-Iq"></a>无性空、<a id="a-Ir"></a>自性空、<a id="a-Is"></a>无性自性空自性无故，<a id="a-It"></a>若法自性无，<a id="a-Iu"></a>是法无性为性。<a id="a-Iv"></a>苦圣谛、<a id="a-Iw"></a>集、<a id="a-Ix"></a>灭、<a id="a-Iy"></a>道圣谛自性无故，<a id="a-Iz"></a>若法自性无，<a id="a-J0"></a>是法无性为性。<a id="a-J1"></a>一切三摩地门、<a id="a-J2"></a>一切陀罗尼门自性无故，<a id="a-J3"></a>若法自性无，<a id="a-J4"></a>是法无性为性。<a id="a-J5"></a>佛十力、<a id="a-J6"></a>四无所畏、<a id="a-J7"></a>四无礙解、<a id="a-J8"></a>十八佛不共法自性无故，<a id="a-J9"></a>若法自性无，<a id="a-JA"></a>是法无性为性。<a id="a-JB"></a>大慈、<a id="a-JC"></a>大悲、<a id="a-JD"></a>大喜、<a id="a-JE"></a>大舍自性无故，<a id="a-JF"></a>若法自性无，<a id="a-JG"></a>是法无性为性。<a id="a-JH"></a>无忘失法、<a id="a-JI"></a>恒住舍性自性无故，<a id="a-JJ"></a>若法自性无，<a id="a-JK"></a>是法无性为性。<a id="a-JL"></a>一切智、<a id="a-JM"></a>道相智自性无故，<a id="a-JN"></a>若法自性无，<a id="a-JO"></a>是法无性为性。<a id="a-JP"></a>初眼、<a id="a-JQ"></a>第二、<a id="a-JR"></a>第三、<a id="a-JS"></a>第四、<a id="a-JT"></a>第五眼自性无故，<a id="a-JU"></a>若法自性无，<a id="a-JV"></a>是法无性为性。<a id="a-JW"></a>初神通、<a id="a-JX"></a>第二、<a id="a-JY"></a>第三、<a id="a-JZ"></a>第四、<a id="a-Ja"></a>第五、<a id="a-Jb"></a>第六神通自性无故，<a id="a-Jc"></a>若法自性无，<a id="a-Jd"></a>是法无性为性。<a id="a-Je"></a>有为界、<a id="a-Jf"></a>无为界自性无故，<a id="a-Jg"></a>若法自性无，<a id="a-Jh"></a>是法无性为性。<a id="a-Ji"></a>”</p>
  <p id="aJj">具寿善现白佛言：<a id="a-Jk"></a>“世尊，<a id="a-Jl"></a>何缘一切相智自性无？<a id="a-Jm"></a>”</p>
  <p id="aJn">佛言：<a id="a-Jo"></a>“善现，<a id="a-Jp"></a>一切相智无和合自性故，<a id="a-Jq"></a>若法无和合自性，<a id="a-Jr"></a>是法则以无性为性。<a id="a-Js"></a>”</p>
  <p id="aJt">“世尊，<a id="a-Ju"></a>何缘色、<a id="a-Jv"></a>受、<a id="a-Jw"></a>想、<a id="a-Jx"></a>行、<a id="a-Jy"></a>识自性无？<a id="a-Jz"></a>”</p>
  <p id="aK0">“善现，<a id="a-K1"></a>色、<a id="a-K2"></a>受、<a id="a-K3"></a>想、<a id="a-K4"></a>行、<a id="a-K5"></a>识无和合自性故，<a id="a-K6"></a>若法无和合自性，<a id="a-K7"></a>是法则以无性为性。<a id="a-K8"></a>”</p>
  <p id="aK9">“世尊，<a id="a-KA"></a>何缘眼处、<a id="a-KB"></a>耳、<a id="a-KC"></a>鼻、<a id="a-KD"></a>舌、<a id="a-KE"></a>身、<a id="a-KF"></a>意处自性无？<a id="a-KG"></a>”</p>
  <p id="aKH">“善现，<a id="a-KI"></a>眼处、<a id="a-KJ"></a>耳、<a id="a-KK"></a>鼻、<a id="a-KL"></a>舌、<a id="a-KM"></a>身、<a id="a-KN"></a>意处无和合自性故，<a id="a-KO"></a>若法无和合自性，<a id="a-KP"></a>是法则以无性为性。<a id="a-KQ"></a>”</p>
  <p id="aKR">“世尊，<a id="a-KS"></a>何缘色处、<a id="a-KT"></a>声、<a id="a-KU"></a>香、<a id="a-KV"></a>味、<a id="a-KW"></a>触法处自性无？<a id="a-KX"></a>”</p>
  <p id="aKY">“善现，<a id="a-KZ"></a>色处、<a id="a-Ka"></a>声、<a id="a-Kb"></a>香、<a id="a-Kc"></a>味、<a id="a-Kd"></a>触法处无和合自性故，<a id="a-Ke"></a>若法无和合自性，<a id="a-Kf"></a>是法则以无性为性。<a id="a-Kg"></a>”</p>
  <p id="aKh">“世尊，<a id="a-Ki"></a>何缘眼界、<a id="a-Kj"></a>耳、<a id="a-Kk"></a>鼻、<a id="a-Kl"></a>舌、<a id="a-Km"></a>身、<a id="a-Kn"></a>意界自性无？<a id="a-Ko"></a>”</p>
  <p id="aKp">“善现，<a id="a-Kq"></a>眼界、<a id="a-Kr"></a>耳、<a id="a-Ks"></a>鼻、<a id="a-Kt"></a>舌、<a id="a-Ku"></a>身、<a id="a-Kv"></a>意界无和合自性故，<a id="a-Kw"></a>若法无和合自性，<a id="a-Kx"></a>是法则以无性为性。<a id="a-Ky"></a>”</p>
  <p id="aKz">“世尊，<a id="a-L0"></a>何缘色界、<a id="a-L1"></a>声、<a id="a-L2"></a>香、<a id="a-L3"></a>味、<a id="a-L4"></a>触法界自性无？<a id="a-L5"></a>”</p>
  <p id="aL6">“善现，<a id="a-L7"></a>色界、<a id="a-L8"></a>声、<a id="a-L9"></a>香、<a id="a-LA"></a>味、<a id="a-LB"></a>触法界无和合自性故，<a id="a-LC"></a>若法无和合自性，<a id="a-LD"></a>是法则以无性为性。<a id="a-LE"></a>”</p>
  <p id="aLF">“世尊，<a id="a-LG"></a>何缘眼识界、<a id="a-LH"></a>耳、<a id="a-LI"></a>鼻、<a id="a-LJ"></a>舌、<a id="a-LK"></a>身、<a id="a-LL"></a>意识界自性无？<a id="a-LM"></a>”</p>
  <p id="aLN">“善现，<a id="a-LO"></a>眼识界、<a id="a-LP"></a>耳、<a id="a-LQ"></a>鼻、<a id="a-LR"></a>舌、<a id="a-LS"></a>身、<a id="a-LT"></a>意识界无和合自性故，<a id="a-LU"></a>若法无和合自性，<a id="a-LV"></a>是法则以无性为性。<a id="a-LW"></a>”</p>
  <p id="aLX">“世尊，<a id="a-LY"></a>何缘眼触、<a id="a-LZ"></a>耳、<a id="a-La"></a>鼻、<a id="a-Lb"></a>舌、<a id="a-Lc"></a>身、<a id="a-Ld"></a>意触自性无？<a id="a-Le"></a>”</p>
  <p id="aLf">“善现，<a id="a-Lg"></a>眼触、<a id="a-Lh"></a>耳、<a id="a-Li"></a>鼻、<a id="a-Lj"></a>舌、<a id="a-Lk"></a>身、<a id="a-Ll"></a>意触无和合自性故，<a id="a-Lm"></a>若法无和合自性，<a id="a-Ln"></a>是法则以无性为性。<a id="a-Lo"></a>”</p>
  <p id="aLp">“世尊，<a id="a-Lq"></a>何缘眼触为缘所生诸受、<a id="a-Lr"></a>耳、<a id="a-Ls"></a>鼻、<a id="a-Lt"></a>舌、<a id="a-Lu"></a>身、<a id="a-Lv"></a>意触为缘所生诸受自性无？<a id="a-Lw"></a>”</p>
  <p id="aLx">“善现，<a id="a-Ly"></a>眼触为缘所生诸受、<a id="a-Lz"></a>耳、<a id="a-M0"></a>鼻、<a id="a-M1"></a>舌、<a id="a-M2"></a>身、<a id="a-M3"></a>意触为缘所生诸受无和合自性故，<a id="a-M4"></a>若法无和合自性，<a id="a-M5"></a>是法则以无性为性。<a id="a-M6"></a>”</p>
  <p id="aM7">“世尊，<a id="a-M8"></a>何缘地界、<a id="a-M9"></a>水、<a id="a-MA"></a>火、<a id="a-MB"></a>风、<a id="a-MC"></a>空、<a id="a-MD"></a>识界自性无？<a id="a-ME"></a>”</p>
  <p id="aMF">“善现，<a id="a-MG"></a>地界、<a id="a-MH"></a>水、<a id="a-MI"></a>火、<a id="a-MJ"></a>风、<a id="a-MK"></a>空、<a id="a-ML"></a>识界无和合自性故，<a id="a-MM"></a>若法无和合自性，<a id="a-MN"></a>是法则以无性为性。<a id="a-MO"></a>”</p>
  <p id="aMP">“世尊，<a id="a-MQ"></a>何缘无明、<a id="a-MR"></a>行、<a id="a-MS"></a>识、<a id="a-MT"></a>名色、<a id="a-MU"></a>六处、<a id="a-MV"></a>触、<a id="a-MW"></a>受、<a id="a-MX"></a>爱、<a id="a-MY"></a>取、<a id="a-MZ"></a>有、<a id="a-Ma"></a>生、<a id="a-Mb"></a>老死愁叹苦忧恼自性无？<a id="a-Mc"></a>”</p>
  <p id="aMd">“善现，<a id="a-Me"></a>无明乃至老死愁叹苦忧恼无和合自性故，<a id="a-Mf"></a>若法无和合自性，<a id="a-Mg"></a>是法则以无性为性。<a id="a-Mh"></a>”</p>
  <p id="aMi">“世尊，<a id="a-Mj"></a>何缘内法、<a id="a-Mk"></a>外法自性无？<a id="a-Ml"></a>”</p>
  <p id="aMm">“善现，<a id="a-Mn"></a>内法、<a id="a-Mo"></a>外法无和合自性故，<a id="a-Mp"></a>若法无和合自性，<a id="a-Mq"></a>是法则以无性为性。<a id="a-Mr"></a>”</p>
  <p id="aMs">“世尊，<a id="a-Mt"></a>何缘四静虑、<a id="a-Mu"></a>四无量、<a id="a-Mv"></a>四无色定自性无？<a id="a-Mw"></a>”</p>
  <p id="aMx">“善现，<a id="a-My"></a>四静虑、<a id="a-Mz"></a>四无量、<a id="a-N0"></a>四无色定无和合自性故，<a id="a-N1"></a>若法无和合自性，<a id="a-N2"></a>是法则以无性为性。<a id="a-N3"></a>”</p>
  <p id="aN4">“世尊，<a id="a-N5"></a>何缘四念住、<a id="a-N6"></a>四正断、<a id="a-N7"></a>四神足、<a id="a-N8"></a>五根、<a id="a-N9"></a>五力、<a id="a-NA"></a>七等觉支、<a id="a-NB"></a>八圣道支自性无？<a id="a-NC"></a>”</p>
  <p id="aND">“善现，<a id="a-NE"></a>四念住乃至八圣道支无和合自性故，<a id="a-NF"></a>若法无和合自性，<a id="a-NG"></a>是法则以无性为性。<a id="a-NH"></a>”</p>
  <p id="aNI">“世尊，<a id="a-NJ"></a>何缘空解脱门、<a id="a-NK"></a>无相、<a id="a-NL"></a>无愿解脱门自性无？<a id="a-NM"></a>”</p>
  <p id="aNN">“善现，<a id="a-NO"></a>空解脱门、<a id="a-NP"></a>无相、<a id="a-NQ"></a>无愿解脱门无和合自性故，<a id="a-NR"></a>若法无和合自性，<a id="a-NS"></a>是法则以无性为性。<a id="a-NT"></a>”</p>
  <p id="aNU">“世尊，<a id="a-NV"></a>何缘八解脱、<a id="a-NW"></a>八胜处、<a id="a-NX"></a>九次第定、<a id="a-NY"></a>十遍处自性无？<a id="a-NZ"></a>”</p>
  <p id="aNa">“善现，<a id="a-Nb"></a>八解脱乃至十遍处无和合自性故，<a id="a-Nc"></a>若法无和合自性，<a id="a-Nd"></a>是法则以无性为性。<a id="a-Ne"></a>”</p>
  <p id="aNf">“世尊，<a id="a-Ng"></a>何缘布施波罗蜜多、<a id="a-Nh"></a>净戒、<a id="a-Ni"></a>安忍、<a id="a-Nj"></a>精进、<a id="a-Nk"></a>静虑、<a id="a-Nl"></a>般若波罗蜜多自性无？<a id="a-Nm"></a>”</p>
  <p id="aNn">“善现，<a id="a-No"></a>布施波罗蜜多乃至般若波罗蜜多无和合自性故，<a id="a-Np"></a>若法无和合自性，<a id="a-Nq"></a>是法则以无性为性。<a id="a-Nr"></a>”</p>
  <p id="aNs">“世尊，<a id="a-Nt"></a>何缘内空、<a id="a-Nu"></a>外空、<a id="a-Nv"></a>内外空、<a id="a-Nw"></a>空空、<a id="a-Nx"></a>大空、<a id="a-Ny"></a>胜义空、<a id="a-Nz"></a>有为空、<a id="a-O0"></a>无为空、<a id="a-O1"></a>毕竟空、<a id="a-O2"></a>无际空、<a id="a-O3"></a>散空、<a id="a-O4"></a>无变异空、<a id="a-O5"></a>本性空、<a id="a-O6"></a>自相空、<a id="a-O7"></a>共相空、<a id="a-O8"></a>一切法空、<a id="a-O9"></a>不可得空、<a id="a-OA"></a>无性空、<a id="a-OB"></a>自性空、<a id="a-OC"></a>无性自性空自性无？<a id="a-OD"></a>”</p>
  <p id="aOE">“善现，<a id="a-OF"></a>内空乃至无性自性空无和合自性故，<a id="a-OG"></a>若法无和合自性，<a id="a-OH"></a>是法则以无性为性。<a id="a-OI"></a>”</p>
  <p id="aOJ">“世尊，<a id="a-OK"></a>何缘苦圣谛、<a id="a-OL"></a>集、<a id="a-OM"></a>灭、<a id="a-ON"></a>道圣谛自性无？<a id="a-OO"></a>”</p>
  <p id="aOP">“善现，<a id="a-OQ"></a>苦圣谛、<a id="a-OR"></a>集、<a id="a-OS"></a>灭、<a id="a-OT"></a>道圣谛无和合自性故，<a id="a-OU"></a>若法无和合自性，<a id="a-OV"></a>是法则以无性为性。<a id="a-OW"></a>”</p>
  <p id="aOX">“世尊，<a id="a-OY"></a>何缘一切三摩地门、<a id="a-OZ"></a>一切陀罗尼门自性无？<a id="a-Oa"></a>”</p>
  <p id="aOb">“善现，<a id="a-Oc"></a>一切三摩地门、<a id="a-Od"></a>一切陀罗尼门无和合自性故，<a id="a-Oe"></a>若法无和合自性，<a id="a-Of"></a>是法则以无性为性。<a id="a-Og"></a>”</p>
  <p id="aOh">“世尊，<a id="a-Oi"></a>何缘佛十力、<a id="a-Oj"></a>四无所畏、<a id="a-Ok"></a>四无礙解、<a id="a-Ol"></a>十八佛不共法自性无？<a id="a-Om"></a>”</p>
  <p id="aOn">“善现，<a id="a-Oo"></a>佛十力乃至十八佛不共法无和合自性故，<a id="a-Op"></a>若法无和合自性，<a id="a-Oq"></a>是法则以无性为性。<a id="a-Or"></a>”</p>
  <p id="aOs">“世尊，<a id="a-Ot"></a>何缘大慈、<a id="a-Ou"></a>大悲、<a id="a-Ov"></a>大喜、<a id="a-Ow"></a>大舍自性无？<a id="a-Ox"></a>”</p>
  <p id="aOy">“善现，<a id="a-Oz"></a>大慈、<a id="a-P0"></a>大悲、<a id="a-P1"></a>大喜、<a id="a-P2"></a>大舍无和合自性故，<a id="a-P3"></a>若法无和合自性，<a id="a-P4"></a>是法则以无性为性。<a id="a-P5"></a>”</p>
  <p id="aP6">“世尊，<a id="a-P7"></a>何缘无忘失法、<a id="a-P8"></a>恒住舍性自性无？<a id="a-P9"></a>”</p>
  <p id="aPA">“善现，<a id="a-PB"></a>无忘失法、<a id="a-PC"></a>恒住舍性无和合自性故，<a id="a-PD"></a>若法无和合自性，<a id="a-PE"></a>是法则以无性为性。<a id="a-PF"></a>”</p>
  <p id="aPG">“世尊，<a id="a-PH"></a>何缘一切智、<a id="a-PI"></a>道相智自性无？<a id="a-PJ"></a>”</p>
  <p id="aPK">“善现，<a id="a-PL"></a>一切智、<a id="a-PM"></a>道相智无和合自性故，<a id="a-PN"></a>若法无和合自性，<a id="a-PO"></a>是法则以无性为性。<a id="a-PP"></a>”</p>
  <p id="aPQ">“世尊，<a id="a-PR"></a>何缘初眼、<a id="a-PS"></a>第二、<a id="a-PT"></a>第三、<a id="a-PU"></a>第四、<a id="a-PV"></a>第五眼自性无？<a id="a-PW"></a>”</p>
  <p id="aPX">“善现，<a id="a-PY"></a>初眼、<a id="a-PZ"></a>第二、<a id="a-Pa"></a>第三、<a id="a-Pb"></a>第四、<a id="a-Pc"></a>第五眼无和合自性故，<a id="a-Pd"></a>若法无和合自性，<a id="a-Pe"></a>是法则以无性为性。<a id="a-Pf"></a>”</p>
  <p id="aPg">“世尊，<a id="a-Ph"></a>何缘初神通、<a id="a-Pi"></a>第二、<a id="a-Pj"></a>第三、<a id="a-Pk"></a>第四、<a id="a-Pl"></a>第五、<a id="a-Pm"></a>第六神通自性无？<a id="a-Pn"></a>”</p>
  <p id="aPo">“善现，<a id="a-Pp"></a>初神通、<a id="a-Pq"></a>第二、<a id="a-Pr"></a>第三、<a id="a-Ps"></a>第四、<a id="a-Pt"></a>第五、<a id="a-Pu"></a>第六神通无和合自性故，<a id="a-Pv"></a>若法无和合自性，<a id="a-Pw"></a>是法则以无性为性。<a id="a-Px"></a>”</p>
  <p id="aPy">“世尊，<a id="a-Pz"></a>何缘有为界、<a id="a-Q0"></a>无为界自性无？<a id="a-Q1"></a>”</p>
  <p id="aQ2">“善现，<a id="a-Q3"></a>有为界、<a id="a-Q4"></a>无为界无和合自性故，<a id="a-Q5"></a>若法无和合自性，<a id="a-Q6"></a>是法则以无性为性。</p>
  <p id="aQ7">“善现，<a id="a-Q8"></a>由是因缘，<a id="a-Q9"></a>诸菩萨摩诃萨应知一切法皆以无性为其自性。</p>
 </body>
</html>