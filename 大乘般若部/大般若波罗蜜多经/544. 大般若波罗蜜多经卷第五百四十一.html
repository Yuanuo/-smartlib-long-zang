<!doctype html>
<html id="z3IBT5h8l" data-ver="1340">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百四十一</h1>
  <h2 id="a2">第四分供养窣堵波品第三之三</h2>
  <p id="a3">时，<a id="a-4"></a>天帝释便白佛言：<a id="a-5"></a>“今者如来、<a id="a-6"></a>应、<a id="a-7"></a>正等觉，<a id="a-8"></a>于深般若波罗蜜多功德胜利说犹未尽。<a id="a-9"></a>何以故？<a id="a-A"></a>我从世尊所受般若波罗蜜多功德胜利，<a id="a-B"></a>甚深、<a id="a-C"></a>甚广、<a id="a-D"></a>量无边际。<a id="a-E"></a>诸善男子、<a id="a-F"></a>善女人等于深般若波罗蜜多，<a id="a-G"></a>至心听闻、<a id="a-H"></a>受持读诵、<a id="a-I"></a>精勤修学、<a id="a-J"></a>如理思惟、<a id="a-K"></a>书写解说、<a id="a-L"></a>广令流布，<a id="a-M"></a>复持种种上妙华鬘乃至灯明而为供养，<a id="a-N"></a>所获功德亦无边际。<a id="a-O"></a>”</p>
  <p id="aP">尔时，<a id="a-Q"></a>佛告天帝释言：<a id="a-R"></a>“善哉！<a id="a-S"></a>善哉！<a id="a-T"></a>如汝所说。<a id="a-U"></a>憍尸迦，<a id="a-V"></a>我不说此甚深般若波罗蜜多但有前说功德胜利。<a id="a-W"></a>何以故？<a id="a-X"></a>憍尸迦，<a id="a-Y"></a>甚深般若波罗蜜多，<a id="a-Z"></a>具足无边功德胜利，<a id="a-a"></a>分别演说不可尽故。<a id="a-b"></a>憍尸迦，<a id="a-c"></a>我亦不说，<a id="a-d"></a>于深般若波罗蜜多，<a id="a-e"></a>至心听闻、<a id="a-f"></a>受持读诵、<a id="a-g"></a>精勤修学、<a id="a-h"></a>如理思惟、<a id="a-i"></a>书写解说、<a id="a-j"></a>广令流布，<a id="a-k"></a>复持种种上妙华鬘乃至灯明而为供养诸善男子、<a id="a-l"></a>善女人等，<a id="a-m"></a>但有前说功德胜利。<a id="a-n"></a>何以故？<a id="a-o"></a>憍尸迦，<a id="a-p"></a>若善男子、<a id="a-q"></a>善女人等于深般若波罗蜜多，<a id="a-r"></a>以清净心恭敬信受，<a id="a-s"></a>为求无上正等菩提，<a id="a-t"></a>至心听闻、<a id="a-u"></a>受持读诵、<a id="a-v"></a>精勤修学、<a id="a-w"></a>如理思惟，<a id="a-x"></a>广为有情宣说开示，<a id="a-y"></a>以增上慧审谛观察；<a id="a-z"></a>欲令正法久住世故，<a id="a-10"></a>欲令佛眼无断坏故，<a id="a-11"></a>欲令正法不隐没故，<a id="a-12"></a>摄受菩萨令增长故，<a id="a-13"></a>欲令世间清净法眼无缺减故，<a id="a-14"></a>书写如是甚深般若波罗蜜多众宝严饰；<a id="a-15"></a>复持种种上妙华鬘乃至灯明供养恭敬、<a id="a-16"></a>尊重赞叹。<a id="a-17"></a>我说获得现在、<a id="a-18"></a>未来无量无边功德胜利。<a id="a-19"></a>”</p>
  <p id="a1A">时，<a id="a-1B"></a>天帝释即白佛言：<a id="a-1C"></a>“我等诸天常随守护是善男子、<a id="a-1D"></a>善女人等，<a id="a-1E"></a>不令一切人非人等种种恶缘之所损害。<a id="a-1F"></a>”</p>
  <p id="a1G">尔时，<a id="a-1H"></a>佛告天帝释言：<a id="a-1I"></a>“若善男子、<a id="a-1J"></a>善女人等，<a id="a-1K"></a>受持读诵甚深般若波罗蜜多，<a id="a-1L"></a>及广为他宣说开示。<a id="a-1M"></a>时，<a id="a-1N"></a>有无量百千天子，<a id="a-1O"></a>为听法故皆来集会，<a id="a-1P"></a>欢喜踊跃，<a id="a-1Q"></a>敬受如是甚深般若波罗蜜多。<a id="a-1R"></a>是诸天子以天威力，<a id="a-1S"></a>令说法师增益辩才宣扬无尽，<a id="a-1T"></a>不乐说者令其乐说，<a id="a-1U"></a>身心疲极令得康强。<a id="a-1V"></a>憍尸迦，<a id="a-1W"></a>是善男子、<a id="a-1X"></a>善女人等，<a id="a-1Y"></a>受持读诵甚深般若波罗蜜多，<a id="a-1Z"></a>及广为他宣说开示，<a id="a-1a"></a>得如是等现在利益。</p>
  <p id="a1b">“复次，<a id="a-1c"></a>憍尸迦，<a id="a-1d"></a>若善男子、<a id="a-1e"></a>善女人等，<a id="a-1f"></a>于四众中宣说如是甚深般若波罗蜜多心无怯怖，<a id="a-1g"></a>不为一切论难所伏。<a id="a-1h"></a>所以者何？<a id="a-1i"></a>彼由如是甚深般若波罗蜜多大神咒王所护持故，<a id="a-1j"></a>甚深般若波罗蜜多秘密藏中具广分别一切法故。<a id="a-1k"></a>是善男子、<a id="a-1l"></a>善女人等善住法空，<a id="a-1m"></a>都不见有能难、<a id="a-1n"></a>所难及所说故，<a id="a-1o"></a>亦不见有于深般若波罗蜜多能求短故，<a id="a-1p"></a>亦复不见甚深般若波罗蜜多有过失故，<a id="a-1q"></a>是故不为一切异学论难所屈。<a id="a-1r"></a>憍尸迦，<a id="a-1s"></a>是善男子、<a id="a-1t"></a>善女人等，<a id="a-1u"></a>为众宣说甚深般若波罗蜜多，<a id="a-1v"></a>得如是等现世利益。</p>
  <p id="a1w">“复次，<a id="a-1x"></a>憍尸迦，<a id="a-1y"></a>若善男子、<a id="a-1z"></a>善女人等于深般若波罗蜜多，<a id="a-20"></a>至心听闻、<a id="a-21"></a>受持读诵、<a id="a-22"></a>精勤修学、<a id="a-23"></a>如理思惟、<a id="a-24"></a>书写解说、<a id="a-25"></a>广令流布，<a id="a-26"></a>是善男子、<a id="a-27"></a>善女人等心不沉没亦不忧悔、<a id="a-28"></a>不恐不怖。<a id="a-29"></a>所以者何？<a id="a-2A"></a>是善男子、<a id="a-2B"></a>善女人等，<a id="a-2C"></a>不见有法可令沉没、<a id="a-2D"></a>忧悔、<a id="a-2E"></a>恐怖，<a id="a-2F"></a>于诸法中无所执著。<a id="a-2G"></a>憍尸迦，<a id="a-2H"></a>是善男子、<a id="a-2I"></a>善女人等，<a id="a-2J"></a>由于般若波罗蜜多至心听闻乃至流布，<a id="a-2K"></a>得如是等现世利益。</p>
  <p id="a2L">“复次，<a id="a-2M"></a>憍尸迦，<a id="a-2N"></a>若善男子、<a id="a-2O"></a>善女人等，<a id="a-2P"></a>能于般若波罗蜜多至心听闻、<a id="a-2Q"></a>受持读诵、<a id="a-2R"></a>精勤修学、<a id="a-2S"></a>如理思惟、<a id="a-2T"></a>书写解说、<a id="a-2U"></a>广令流布，<a id="a-2V"></a>复持种种上妙华鬘乃至灯明而为供养，<a id="a-2W"></a>是善男子、<a id="a-2X"></a>善女人等恒为父母、<a id="a-2Y"></a>师长、<a id="a-2Z"></a>亲友、<a id="a-2a"></a>国王、<a id="a-2b"></a>大臣及诸沙门、<a id="a-2c"></a>婆罗门等之所敬爱，<a id="a-2d"></a>亦为十方诸佛、<a id="a-2e"></a>菩萨、<a id="a-2f"></a>声闻、<a id="a-2g"></a>独觉之所护念，<a id="a-2h"></a>复为世间诸天、<a id="a-2i"></a>魔、<a id="a-2j"></a>梵、<a id="a-2k"></a>人及非人之所守卫，<a id="a-2l"></a>一切灾横皆自消灭，<a id="a-2m"></a>外道异论皆不能伏。<a id="a-2n"></a>憍尸迦，<a id="a-2o"></a>是善男子、<a id="a-2p"></a>善女人等，<a id="a-2q"></a>由于般若波罗蜜多至心听闻乃至供养，<a id="a-2r"></a>得如是等现在利益。</p>
  <p id="a2s">“复次，<a id="a-2t"></a>憍尸迦，<a id="a-2u"></a>若善男子、<a id="a-2v"></a>善女人等，<a id="a-2w"></a>书写如是甚深般若波罗蜜多，<a id="a-2x"></a>种种庄严置清净处，<a id="a-2y"></a>供养恭敬、<a id="a-2z"></a>尊重赞叹。<a id="a-30"></a>时，<a id="a-31"></a>此三千大千国土及余十方无边世界，<a id="a-32"></a>所有四大王众天乃至广果天，<a id="a-33"></a>已发无上菩提心者，<a id="a-34"></a>常来此处观礼读诵甚深般若波罗蜜多，<a id="a-35"></a>供养恭敬、<a id="a-36"></a>尊重赞叹、<a id="a-37"></a>右绕礼拜、<a id="a-38"></a>合掌而去；<a id="a-39"></a>诸净居天亦常来此观礼读诵甚深般若波罗蜜多，<a id="a-3A"></a>供养恭敬、<a id="a-3B"></a>尊重赞叹、<a id="a-3C"></a>右绕礼拜、<a id="a-3D"></a>合掌而去；<a id="a-3E"></a>有大威德诸龙、<a id="a-3F"></a>药叉，<a id="a-3G"></a>广说乃至人非人等亦常来此观礼读诵甚深般若波罗蜜多，<a id="a-3H"></a>供养恭敬、<a id="a-3I"></a>尊重赞叹，<a id="a-3J"></a>右绕礼拜合掌而去。</p>
  <p id="a3K">“憍尸迦，<a id="a-3L"></a>是善男子、<a id="a-3M"></a>善女人等应作是念：<a id="a-3N"></a>‘今此三千大千国土及余十方无边世界，<a id="a-3O"></a>一切天、<a id="a-3P"></a>龙广说乃至人非人等，<a id="a-3Q"></a>常来至此观礼读诵我所书写甚深般若波罗蜜多，<a id="a-3R"></a>供养恭敬、<a id="a-3S"></a>尊重赞叹，<a id="a-3T"></a>右绕礼拜合掌而去；<a id="a-3U"></a>此我则为已设法施。<a id="a-3V"></a>’作是念已，<a id="a-3W"></a>欢喜踊跃，<a id="a-3X"></a>令所获福倍复增长。<a id="a-3Y"></a>憍尸迦，<a id="a-3Z"></a>是善男子、<a id="a-3a"></a>善女人等由无边界天、<a id="a-3b"></a>龙、<a id="a-3c"></a>药叉、<a id="a-3d"></a>阿素洛等常随拥护所住之处，<a id="a-3e"></a>人非人等不能损害，<a id="a-3f"></a>惟除宿世定恶业因现在应熟，<a id="a-3g"></a>或转重恶现世轻受。</p>
  <p id="a3h">“憍尸迦，<a id="a-3i"></a>是善男子、<a id="a-3j"></a>善女人等，<a id="a-3k"></a>由深般若波罗蜜多大威神力，<a id="a-3l"></a>获如是等现世种种功德胜利。<a id="a-3m"></a>”</p>
  <p id="a3n">时，<a id="a-3o"></a>天帝释便白佛言：<a id="a-3p"></a>“是善男子、<a id="a-3q"></a>善女人等，<a id="a-3r"></a>以何验知有此三千大千国土及余十方无边世界天、<a id="a-3s"></a>龙、<a id="a-3t"></a>药叉、<a id="a-3u"></a>阿素洛等，<a id="a-3v"></a>来至其处观礼读诵彼所书持甚深般若波罗蜜多，<a id="a-3w"></a>供养恭敬、<a id="a-3x"></a>尊重赞叹，<a id="a-3y"></a>合掌右绕欢喜护念？<a id="a-3z"></a>”</p>
  <p id="a40">尔时，<a id="a-41"></a>佛告天帝释言：<a id="a-42"></a>“是善男子、<a id="a-43"></a>善女人等，<a id="a-44"></a>若见如是甚深般若波罗蜜多所在之处，<a id="a-45"></a>有妙光明，<a id="a-46"></a>或闻其处异香氛郁，<a id="a-47"></a>或复闻有微细乐音，<a id="a-48"></a>当知尔时，<a id="a-49"></a>有大神力威德炽盛诸天龙等，<a id="a-4A"></a>来至其处观礼读诵彼所书持甚深般若波罗蜜多，<a id="a-4B"></a>供养恭敬、<a id="a-4C"></a>尊重赞叹，<a id="a-4D"></a>合掌右绕欢喜护念。</p>
  <p id="a4E">“复次，<a id="a-4F"></a>憍尸迦，<a id="a-4G"></a>是善男子、<a id="a-4H"></a>善女人等，<a id="a-4I"></a>修鲜净行严丽其处，<a id="a-4J"></a>至心供养甚深般若波罗蜜多，<a id="a-4K"></a>当知尔时，<a id="a-4L"></a>有大神力威德炽盛诸天龙等，<a id="a-4M"></a>来至其处观礼读诵彼所书持甚深般若波罗蜜多，<a id="a-4N"></a>供养恭敬、<a id="a-4O"></a>尊重赞叹，<a id="a-4P"></a>合掌右绕欢喜护念。<a id="a-4Q"></a>憍尸迦，<a id="a-4R"></a>随有如是具大神力威德炽盛诸天龙等来至其处，<a id="a-4S"></a>此中所有恶鬼邪神惊怖退散无敢住者，<a id="a-4T"></a>由此因缘，<a id="a-4U"></a>是善男子、<a id="a-4V"></a>善女人等心便广大起净胜解，<a id="a-4W"></a>所修善业倍复增明，<a id="a-4X"></a>诸有所为皆无障礙。<a id="a-4Y"></a>以是故，<a id="a-4Z"></a>憍尸迦，<a id="a-4a"></a>甚深般若波罗蜜多随所在处，<a id="a-4b"></a>应当周匝除去粪秽，<a id="a-4c"></a>扫拭涂治香水散洒，<a id="a-4d"></a>敷设宝座而安置之，<a id="a-4e"></a>烧香散华张施幰盖，<a id="a-4f"></a>宝幢、<a id="a-4g"></a>幡铎间饰其中，<a id="a-4h"></a>众妙珍奇、<a id="a-4i"></a>金银、<a id="a-4j"></a>宝器、<a id="a-4k"></a>衣服、<a id="a-4l"></a>璎珞、<a id="a-4m"></a>妓乐、<a id="a-4n"></a>灯明、<a id="a-4o"></a>种种杂彩庄严其处。<a id="a-4p"></a>若能如是供养般若波罗蜜多，<a id="a-4q"></a>便有无量具大神力威德炽盛诸天龙等，<a id="a-4r"></a>来至其处观礼读诵彼所书持甚深般若波罗蜜多，<a id="a-4s"></a>供养恭敬、<a id="a-4t"></a>尊重赞叹，<a id="a-4u"></a>合掌右绕欢喜护念。</p>
  <p id="a4v">“复次，<a id="a-4w"></a>憍尸迦，<a id="a-4x"></a>是善男子、<a id="a-4y"></a>善女人等，<a id="a-4z"></a>若能如是供养恭敬、<a id="a-50"></a>尊重赞叹甚深般若波罗蜜多，<a id="a-51"></a>决定当得身心无倦、<a id="a-52"></a>身心安乐、<a id="a-53"></a>身心调柔、<a id="a-54"></a>身心轻利。<a id="a-55"></a>系心般若波罗蜜多，<a id="a-56"></a>夜寝息时无诸恶梦，<a id="a-57"></a>唯得善梦，<a id="a-58"></a>谓见如来、<a id="a-59"></a>应、<a id="a-5A"></a>正等觉身真金色相好庄严，<a id="a-5B"></a>放大光明普照一切，<a id="a-5C"></a>声闻、<a id="a-5D"></a>菩萨前后围绕，<a id="a-5E"></a>身处众中闻佛为说布施等六波罗蜜多及余善根相应法义；<a id="a-5F"></a>或于梦中见菩提树，<a id="a-5G"></a>其量高广众宝庄严，<a id="a-5H"></a>有菩萨摩诃萨往诣其下结跏趺坐，<a id="a-5I"></a>证得无上正等菩提，<a id="a-5J"></a>转妙法轮度有情众；<a id="a-5K"></a>或于梦中见有无量百千俱胝那庾多数大菩萨众，<a id="a-5L"></a>论议决择种种法义；<a id="a-5M"></a>或于梦中见十方界各有无量百千俱胝那庾多佛，<a id="a-5N"></a>亦闻其声，<a id="a-5O"></a>谓某世界有某如来、<a id="a-5P"></a>应、<a id="a-5Q"></a>正等觉，<a id="a-5R"></a>若干百千俱胝那庾多菩萨摩诃萨、<a id="a-5S"></a>声闻弟子恭敬围绕，<a id="a-5T"></a>说如是法；<a id="a-5U"></a>或复梦中见十方界各有无量百千俱胝那庾多佛入般涅槃，<a id="a-5V"></a>彼一一佛般涅槃后，<a id="a-5W"></a>各有施主为供养佛设利罗故，<a id="a-5X"></a>以妙七宝各起无量百千俱胝那庾多数大窣堵波，<a id="a-5Y"></a>复于一一窣堵波所，<a id="a-5Z"></a>各以无量上妙华鬘乃至灯明，<a id="a-5a"></a>经无量劫供养恭敬、<a id="a-5b"></a>尊重赞叹。</p>
  <p id="a5c">“憍尸迦，<a id="a-5d"></a>是善男子、<a id="a-5e"></a>善女人等见如是类诸善梦相，<a id="a-5f"></a>若睡若觉身心安乐，<a id="a-5g"></a>诸天神等益其精气，<a id="a-5h"></a>令彼自觉身体轻便，<a id="a-5i"></a>由此因缘，<a id="a-5j"></a>不多贪著饮食、<a id="a-5k"></a>医药、<a id="a-5l"></a>衣服、<a id="a-5m"></a>卧具，<a id="a-5n"></a>于四供养其心轻微。<a id="a-5o"></a>如瑜伽师入胜妙定，<a id="a-5p"></a>由彼定力滋润身心，<a id="a-5q"></a>从定出已虽遇美膳而心轻微，<a id="a-5r"></a>此亦如是。<a id="a-5s"></a>何以故？<a id="a-5t"></a>憍尸迦，<a id="a-5u"></a>是善男子、<a id="a-5v"></a>善女人等，<a id="a-5w"></a>由此三千大千国土及余十方无边世界，<a id="a-5x"></a>一切如来应正等觉、<a id="a-5y"></a>声闻、<a id="a-5z"></a>菩萨、<a id="a-60"></a>天、<a id="a-61"></a>龙、<a id="a-62"></a>药叉、<a id="a-63"></a>阿素洛等，<a id="a-64"></a>具大神力胜威德者，<a id="a-65"></a>慈悲护念，<a id="a-66"></a>以妙精气冥注身心，<a id="a-67"></a>令其志勇体充盛故。</p>
  <p id="a68">“憍尸迦，<a id="a-69"></a>若善男子、<a id="a-6A"></a>善女人等，<a id="a-6B"></a>欲得如是现在种种功德胜利，<a id="a-6C"></a>于深般若波罗蜜多，<a id="a-6D"></a>应常听闻、<a id="a-6E"></a>受持读诵、<a id="a-6F"></a>精勤修学、<a id="a-6G"></a>如理思惟，<a id="a-6H"></a>广为有情宣说开示，<a id="a-6I"></a>复持种种上妙华鬘乃至灯明供养恭敬、<a id="a-6J"></a>尊重赞叹。<a id="a-6K"></a>憍尸迦，<a id="a-6L"></a>若善男子、<a id="a-6M"></a>善女人等虽于般若波罗蜜多，<a id="a-6N"></a>不能听闻、<a id="a-6O"></a>受持读诵、<a id="a-6P"></a>精勤修学、<a id="a-6Q"></a>如理思惟，<a id="a-6R"></a>广为有情宣说流布，<a id="a-6S"></a>而为正法久住世故，<a id="a-6T"></a>为令佛眼无断坏故，<a id="a-6U"></a>为令正法不隐没故，<a id="a-6V"></a>摄受菩萨令增长故，<a id="a-6W"></a>为令世间清净法眼不灭没故，<a id="a-6X"></a>书持如是甚深般若波罗蜜多众宝严饰，<a id="a-6Y"></a>复持无量上妙华鬘乃至灯明供养恭敬、<a id="a-6Z"></a>尊重赞叹，<a id="a-6a"></a>亦得如前所说种种功德胜利。<a id="a-6b"></a>何以故？<a id="a-6c"></a>憍尸迦，<a id="a-6d"></a>是善男子、<a id="a-6e"></a>善女人等，<a id="a-6f"></a>能广利乐无量无边诸有情故。</p>
  <p id="a6g">“以是故，<a id="a-6h"></a>憍尸迦，<a id="a-6i"></a>若善男子、<a id="a-6j"></a>善女人等，<a id="a-6k"></a>欲得种种现在、<a id="a-6l"></a>未来功德胜利，<a id="a-6m"></a>应于般若波罗蜜多以清净心恭敬信受，<a id="a-6n"></a>为求无上正等菩提，<a id="a-6o"></a>至心听闻、<a id="a-6p"></a>受持读诵、<a id="a-6q"></a>精勤修学、<a id="a-6r"></a>如理思惟、<a id="a-6s"></a>广为有情宣说开示，<a id="a-6t"></a>以增上慧审谛观察。<a id="a-6u"></a>欲令正法久住世故，<a id="a-6v"></a>欲令佛眼无断坏故，<a id="a-6w"></a>欲令正法不隐没故，<a id="a-6x"></a>摄受菩萨令增长故，<a id="a-6y"></a>欲以法义分施有情令充足故，<a id="a-6z"></a>欲令调善诸有情类广大佛眼无缺减故，<a id="a-70"></a>书持如是甚深般若波罗蜜多众宝严饰，<a id="a-71"></a>复以种种上妙华鬘乃至灯明供养恭敬、<a id="a-72"></a>尊重赞叹。<a id="a-73"></a>若能如是，<a id="a-74"></a>定获无边现在、<a id="a-75"></a>未来功德胜利。</p>
  <p data-pb></p>
  <h2 id="a76">第四分称扬功德品第四</h2>
  <p id="a77">“复次，<a id="a-78"></a>憍尸迦，<a id="a-79"></a>假使充满此赡部洲佛设利罗以为一分，<a id="a-7A"></a>有书般若波罗蜜多甚深法门复为一分，<a id="a-7B"></a>于此二分，<a id="a-7C"></a>汝取何者？<a id="a-7D"></a>”</p>
  <p id="a7E">天帝释言：<a id="a-7F"></a>“我意宁取甚深般若波罗蜜多。<a id="a-7G"></a>所以者何？<a id="a-7H"></a>我于诸佛设利罗所，<a id="a-7I"></a>非不信乐供养恭敬，<a id="a-7J"></a>然诸佛身及设利罗，<a id="a-7K"></a>皆因般若波罗蜜多甚深法门而出生故，<a id="a-7L"></a>皆由般若波罗蜜多甚深法门功德威力所薰修故，<a id="a-7M"></a>乃为一切世间天、<a id="a-7N"></a>人、<a id="a-7O"></a>阿素洛等供养恭敬、<a id="a-7P"></a>尊重赞叹。<a id="a-7Q"></a>一切菩萨摩诃萨众皆于般若波罗蜜多甚深法门，<a id="a-7R"></a>精勤修学证得无上正等菩提。<a id="a-7S"></a>一切如来、<a id="a-7T"></a>应、<a id="a-7U"></a>正等觉，<a id="a-7V"></a>皆由般若波罗蜜多，<a id="a-7W"></a>通达真如、<a id="a-7X"></a>法界、<a id="a-7Y"></a>法性及实际等成就法身，<a id="a-7Z"></a>由法身故说名为佛，<a id="a-7a"></a>佛设利罗依法身故，<a id="a-7b"></a>乃为世间恭敬供养。</p>
  <p id="a7c">“世尊，<a id="a-7d"></a>如我坐在三十三天善法殿中天帝座上，<a id="a-7e"></a>为诸天众宣说正法时，<a id="a-7f"></a>有无量诸天子等，<a id="a-7g"></a>来至我所听我所说，<a id="a-7h"></a>供养恭敬，<a id="a-7i"></a>右绕而去。<a id="a-7j"></a>我若不在彼法座时，<a id="a-7k"></a>诸天子等亦来其处，<a id="a-7l"></a>虽不见我，<a id="a-7m"></a>如我在时恭敬供养，<a id="a-7n"></a>咸言：<a id="a-7o"></a>‘此处是天帝释为诸天等说法之座，<a id="a-7p"></a>我等皆应如天主在，<a id="a-7q"></a>供养右绕礼拜而去。<a id="a-7r"></a>’甚深般若波罗蜜多亦复如是，<a id="a-7s"></a>若有书写、<a id="a-7t"></a>受持读诵，<a id="a-7u"></a>广为有情宣说流布，<a id="a-7v"></a>当知是处恒于此土及余十方无边世界无量无数天、<a id="a-7w"></a>龙、<a id="a-7x"></a>药叉、<a id="a-7y"></a>阿素洛等皆来集会，<a id="a-7z"></a>设无说者，<a id="a-80"></a>敬重法故，<a id="a-81"></a>亦于是处供养恭敬、<a id="a-82"></a>右绕而去。</p>
  <p id="a83">“世尊，<a id="a-84"></a>甚深般若波罗蜜多与诸菩萨摩诃萨行，<a id="a-85"></a>及佛所得一切智智，<a id="a-86"></a>为因、<a id="a-87"></a>为缘、<a id="a-88"></a>为所依止、<a id="a-89"></a>为能引发，<a id="a-8A"></a>是故我说：<a id="a-8B"></a>假使充满此赡部洲佛设利罗以为一分，<a id="a-8C"></a>有书般若波罗蜜多甚深法门复为一分，<a id="a-8D"></a>于此二分，<a id="a-8E"></a>我意宁取甚深般若波罗蜜多。</p>
  <p id="a8F">“复次，<a id="a-8G"></a>世尊，<a id="a-8H"></a>且置充满此赡部洲佛设利罗以为一分，<a id="a-8I"></a>假使充满四大洲界佛设利罗以为一分，<a id="a-8J"></a>若复充满小千世界佛设利罗以为一分，<a id="a-8K"></a>若复充满中千世界佛设利罗以为一分，<a id="a-8L"></a>若复充满大千世界佛设利罗以为一分，<a id="a-8M"></a>有书般若波罗蜜多甚深法门复为一分，<a id="a-8N"></a>于此二分，<a id="a-8O"></a>我意宁取甚深般若波罗蜜多。<a id="a-8P"></a>所以者何？<a id="a-8Q"></a>我于诸佛设利罗，<a id="a-8R"></a>所非不信乐供养恭敬，<a id="a-8S"></a>然诸佛身及设利罗，<a id="a-8T"></a>皆因般若波罗蜜多甚深法门而出生故，<a id="a-8U"></a>皆由般若波罗蜜多甚深法门功德威力所薰修故，<a id="a-8V"></a>乃为一切世间天、<a id="a-8W"></a>人、<a id="a-8X"></a>阿素洛等供养恭敬、<a id="a-8Y"></a>尊重赞叹。</p>
  <p id="a8Z">“复次，<a id="a-8a"></a>世尊，<a id="a-8b"></a>若善男子、<a id="a-8c"></a>善女人等，<a id="a-8d"></a>于深般若波罗蜜多至心听闻、<a id="a-8e"></a>受持读诵、<a id="a-8f"></a>精勤修学、<a id="a-8g"></a>如理思惟、<a id="a-8h"></a>书写解说、<a id="a-8i"></a>广令流布，<a id="a-8j"></a>彼于当来不堕恶趣，<a id="a-8k"></a>远离声闻及独觉地，<a id="a-8l"></a>不畏一切灾横、<a id="a-8m"></a>疾疫之所侵恼；<a id="a-8n"></a>如负债人怖畏债主，<a id="a-8o"></a>即便亲近奉事国王，<a id="a-8p"></a>依王势力得免怖畏。<a id="a-8q"></a>王喻般若波罗蜜多，<a id="a-8r"></a>彼负债人喻善男子、<a id="a-8s"></a>善女人等，<a id="a-8t"></a>依恃般若波罗蜜多，<a id="a-8u"></a>得离恶趣及余怖畏。<a id="a-8v"></a>世尊，<a id="a-8w"></a>譬如有人依附王故、<a id="a-8x"></a>王摄受故，<a id="a-8y"></a>为诸世人供养恭敬、<a id="a-8z"></a>尊重赞叹；<a id="a-90"></a>佛设利罗亦复如是，<a id="a-91"></a>由深般若波罗蜜多所薰修故，<a id="a-92"></a>为诸天、<a id="a-93"></a>人、<a id="a-94"></a>阿素洛等供养恭敬、<a id="a-95"></a>尊重赞叹。<a id="a-96"></a>王喻般若波罗蜜多，<a id="a-97"></a>佛设利罗喻依王者。<a id="a-98"></a>世尊，<a id="a-99"></a>诸佛所得一切智智，<a id="a-9A"></a>亦依般若波罗蜜多而得成就故，<a id="a-9B"></a>我宁取甚深般若波罗蜜多。</p>
  <p id="a9C">“复次，<a id="a-9D"></a>世尊，<a id="a-9E"></a>甚深般若波罗蜜多于三千界作大饶益、<a id="a-9F"></a>具大神力，<a id="a-9G"></a>随所在处，<a id="a-9H"></a>则为有佛作诸佛事，<a id="a-9I"></a>所谓利乐一切有情。<a id="a-9J"></a>世尊，<a id="a-9K"></a>譬如无价大宝神珠，<a id="a-9L"></a>具无量种胜妙威德，<a id="a-9M"></a>随所住处有此神珠，<a id="a-9N"></a>人及非人终无恼害。<a id="a-9O"></a>设有男子或有女人，<a id="a-9P"></a>为鬼所执身心苦恼，<a id="a-9Q"></a>若有持此神珠示之，<a id="a-9R"></a>由珠威力鬼便舍去。<a id="a-9S"></a>诸有热病、<a id="a-9T"></a>或风、<a id="a-9U"></a>或痰、<a id="a-9V"></a>或热风痰和合为病，<a id="a-9W"></a>若有系此神珠著身，<a id="a-9X"></a>如是诸病无不除愈。<a id="a-9Y"></a>此珠在暗能作照明，<a id="a-9Z"></a>热时能凉寒时能暖，<a id="a-9a"></a>随地方所有此神珠时节调和不寒不热。<a id="a-9b"></a>若地方所有此神珠，<a id="a-9c"></a>蛇蝎等毒无敢停止。<a id="a-9d"></a>设有男子或复女人，<a id="a-9e"></a>为毒所中楚痛难忍，<a id="a-9f"></a>若有持此神珠令见，<a id="a-9g"></a>珠威势故毒即消灭。<a id="a-9h"></a>若诸有情身婴癞疾、<a id="a-9i"></a>恶疮、<a id="a-9j"></a>肿疱、<a id="a-9k"></a>目眩、<a id="a-9l"></a>翳等眼病、<a id="a-9m"></a>耳病、<a id="a-9n"></a>鼻病、<a id="a-9o"></a>舌病、<a id="a-9p"></a>喉病、<a id="a-9q"></a>身病、<a id="a-9r"></a>诸支节病，<a id="a-9s"></a>带此神珠众病皆愈。<a id="a-9t"></a>若诸池沼泉井等中，<a id="a-9u"></a>其水浊秽或将枯涸，<a id="a-9v"></a>以珠投之水便盈满，<a id="a-9w"></a>香洁澄净具八功德。<a id="a-9x"></a>若以青黄赤白红紫碧绿杂绮种种色衣，<a id="a-9y"></a>裹此神珠投之于水，<a id="a-9z"></a>水随衣彩作种种色。<a id="a-A0"></a>如是无价大宝神珠，<a id="a-A1"></a>威德无边说不能尽，<a id="a-A2"></a>若置箱箧亦令其器具足成就无边威德。<a id="a-A3"></a>设空箱箧由曾置珠，<a id="a-A4"></a>其器仍为众人爱重。<a id="a-A5"></a>”</p>
  <p id="aA6">尔时，<a id="a-A7"></a>庆喜问帝释言：<a id="a-A8"></a>“如是神珠为天独有，<a id="a-A9"></a>人亦有耶？<a id="a-AA"></a>”</p>
  <p id="aAB">天帝释言：<a id="a-AC"></a>“人中、<a id="a-AD"></a>天上俱有此珠，<a id="a-AE"></a>若在人中形小而重，<a id="a-AF"></a>若在天上形大而轻。<a id="a-AG"></a>又人中珠相不具足，<a id="a-AH"></a>在天上者其相周圆。<a id="a-AI"></a>天上神珠威德殊胜，<a id="a-AJ"></a>无量倍数过人所有。<a id="a-AK"></a>”</p>
  <p id="aAL">时，<a id="a-AM"></a>天帝释复白佛言：<a id="a-AN"></a>“甚深般若波罗蜜多亦复如是，<a id="a-AO"></a>为众德本能灭无量恶不善法，<a id="a-AP"></a>随所在处，<a id="a-AQ"></a>令诸有情身心苦恼皆悉除灭，<a id="a-AR"></a>人非人等不能为害。<a id="a-AS"></a>世尊，<a id="a-AT"></a>如来所得一切智智及余无量无边功德，<a id="a-AU"></a>皆由般若波罗蜜多大神咒王之所引显，<a id="a-AV"></a>威德深广无量无边。<a id="a-AW"></a>佛设利罗由诸功德所薰修故，<a id="a-AX"></a>是诸功德所依器故，<a id="a-AY"></a>佛涅槃后堪受一切世间天、<a id="a-AZ"></a>人、<a id="a-Aa"></a>阿素洛等供养恭敬、<a id="a-Ab"></a>尊重赞叹。</p>
  <p id="aAc">“复次，<a id="a-Ad"></a>世尊，<a id="a-Ae"></a>置三千界佛设利罗，<a id="a-Af"></a>假使充满十方各如殑伽沙界佛设利罗以为一分，<a id="a-Ag"></a>有书般若波罗蜜多甚深法门复为一分，<a id="a-Ah"></a>于此二分，<a id="a-Ai"></a>我意宁取甚深般若波罗蜜多。<a id="a-Aj"></a>所以者何？<a id="a-Ak"></a>我于诸佛设利罗所，<a id="a-Al"></a>非不信乐供养恭敬，<a id="a-Am"></a>然诸佛身及设利罗，<a id="a-An"></a>皆因般若波罗蜜多甚深法门而出生故，<a id="a-Ao"></a>皆由般若波罗蜜多甚深法门功德威力所薰修故，<a id="a-Ap"></a>乃为一切世间天、<a id="a-Aq"></a>人、<a id="a-Ar"></a>阿素洛等供养恭敬、<a id="a-As"></a>尊重赞叹。</p>
  <p id="aAt">“复次，<a id="a-Au"></a>世尊，<a id="a-Av"></a>甚深般若波罗蜜多能生如来一切智智，<a id="a-Aw"></a>如来所得一切智智能生佛身及设利罗，<a id="a-Ax"></a>是故供养甚深般若波罗蜜多，<a id="a-Ay"></a>则为供养过去、<a id="a-Az"></a>未来、<a id="a-B0"></a>现在诸佛一切智智及设利罗。</p>
  <p id="aB1">“复次，<a id="a-B2"></a>世尊，<a id="a-B3"></a>若善男子、<a id="a-B4"></a>善女人等，<a id="a-B5"></a>欲得常见十方无量无数如来、<a id="a-B6"></a>应、<a id="a-B7"></a>正等觉，<a id="a-B8"></a>当行般若波罗蜜多，<a id="a-B9"></a>当修般若波罗蜜多。<a id="a-BA"></a>”</p>
  <p id="aBB">尔时，<a id="a-BC"></a>佛告天帝释言：<a id="a-BD"></a>“如是，<a id="a-BE"></a>如是，<a id="a-BF"></a>如汝所说。<a id="a-BG"></a>憍尸迦，<a id="a-BH"></a>过去如来、<a id="a-BI"></a>应、<a id="a-BJ"></a>正等觉，<a id="a-BK"></a>皆依如是甚深般若波罗蜜多，<a id="a-BL"></a>已证无上正等菩提；<a id="a-BM"></a>未来如来、<a id="a-BN"></a>应、<a id="a-BO"></a>正等觉，<a id="a-BP"></a>皆依如是甚深般若波罗蜜多，<a id="a-BQ"></a>当证无上正等菩提；<a id="a-BR"></a>现在十方无边世界一切如来、<a id="a-BS"></a>应、<a id="a-BT"></a>正等觉，<a id="a-BU"></a>皆依如是甚深般若波罗蜜多，<a id="a-BV"></a>现证无上正等菩提；<a id="a-BW"></a>今我如来、<a id="a-BX"></a>应、<a id="a-BY"></a>正等觉，<a id="a-BZ"></a>亦依如是甚深般若波罗蜜多，<a id="a-Ba"></a>而证无上正等菩提。<a id="a-Bb"></a>”</p>
  <p id="aBc">天帝释言：<a id="a-Bd"></a>“甚深般若波罗蜜多是大波罗蜜多，<a id="a-Be"></a>是无上波罗蜜多，<a id="a-Bf"></a>是无等等波罗蜜多。<a id="a-Bg"></a>一切如来、<a id="a-Bh"></a>应、<a id="a-Bi"></a>正等觉，<a id="a-Bj"></a>及诸菩萨摩诃萨众，<a id="a-Bk"></a>皆依如是甚深般若波罗蜜多、<a id="a-Bl"></a>知诸有情心行差别。<a id="a-Bm"></a>”</p>
  <p id="aBn">尔时，<a id="a-Bo"></a>佛告天帝释言：<a id="a-Bp"></a>“如是，<a id="a-Bq"></a>如是，<a id="a-Br"></a>如汝所说。<a id="a-Bs"></a>憍尸迦，<a id="a-Bt"></a>诸菩萨摩诃萨长夜修行甚深般若波罗蜜多，<a id="a-Bu"></a>能如实见一切有情心行差别。<a id="a-Bv"></a>”</p>
  <p id="aBw">时，<a id="a-Bx"></a>天帝释复白佛言：<a id="a-By"></a>“诸菩萨摩诃萨为但应行般若波罗蜜多，<a id="a-Bz"></a>为亦应行余五波罗蜜多耶？<a id="a-C0"></a>”</p>
  <p id="aC1">尔时，<a id="a-C2"></a>佛告天帝释言：<a id="a-C3"></a>“憍尸迦，<a id="a-C4"></a>诸菩萨摩诃萨应具行六波罗蜜多，<a id="a-C5"></a>然行布施、<a id="a-C6"></a>净戒、<a id="a-C7"></a>安忍、<a id="a-C8"></a>精进、<a id="a-C9"></a>静虑观诸法时，<a id="a-CA"></a>皆以般若波罗蜜多而为上首。<a id="a-CB"></a>憍尸迦，<a id="a-CC"></a>如赡部洲所有诸树，<a id="a-CD"></a>枝条、<a id="a-CE"></a>茎干、<a id="a-CF"></a>华叶、<a id="a-CG"></a>果实，<a id="a-CH"></a>虽有种种形类不同，<a id="a-CI"></a>而其荫影都无差别，<a id="a-CJ"></a>具大功德众所归依；<a id="a-CK"></a>如是六种波罗蜜多虽各有异，<a id="a-CL"></a>而由般若波罗蜜多方便善巧，<a id="a-CM"></a>摄受回向一切智智，<a id="a-CN"></a>诸差别相都不可得，<a id="a-CO"></a>具大功德众所归依。<a id="a-CP"></a>”</p>
  <p id="aCQ">时，<a id="a-CR"></a>天帝释复白佛言：<a id="a-CS"></a>“甚深般若波罗蜜多成就广大殊胜功德，<a id="a-CT"></a>成就一切殊胜功德，<a id="a-CU"></a>成就圆满殊胜功德，<a id="a-CV"></a>成就无量殊胜功德，<a id="a-CW"></a>成就无边殊胜功德，<a id="a-CX"></a>成就无数殊胜功德，<a id="a-CY"></a>成就无等殊胜功德，<a id="a-CZ"></a>成就无尽殊胜功德。<a id="a-Ca"></a>”</p>
  <p id="aCb">尔时，<a id="a-Cc"></a>佛告天帝释言：<a id="a-Cd"></a>“如是，<a id="a-Ce"></a>如是，<a id="a-Cf"></a>如汝所说。<a id="a-Cg"></a>”</p>
  <p data-pb></p>
  <h2 id="aCh">第四分福门品第五之一</h2>
  <p id="aCi">尔时，<a id="a-Cj"></a>天帝释白佛言：<a id="a-Ck"></a>“世尊，<a id="a-Cl"></a>若善男子、<a id="a-Cm"></a>善女人等于深般若波罗蜜多，<a id="a-Cn"></a>以清净心恭敬信受，<a id="a-Co"></a>为求无上正等菩提，<a id="a-Cp"></a>至心听闻、<a id="a-Cq"></a>受持读诵、<a id="a-Cr"></a>精勤修学、<a id="a-Cs"></a>如理思惟，<a id="a-Ct"></a>广为有情宣说开示，<a id="a-Cu"></a>以增上慧审谛观察；<a id="a-Cv"></a>欲令正法久住世故，<a id="a-Cw"></a>欲令佛眼无断坏故，<a id="a-Cx"></a>欲令正法不隐没故，<a id="a-Cy"></a>摄受菩萨令增长故，<a id="a-Cz"></a>欲令世间清净法眼无缺减故，<a id="a-D0"></a>书写如是甚深般若波罗蜜多众宝严饰；<a id="a-D1"></a>复持种种上妙华鬘乃至灯明供养恭敬、<a id="a-D2"></a>尊重赞叹，<a id="a-D3"></a>作是念言：<a id="a-D4"></a>‘甚深般若波罗蜜多，<a id="a-D5"></a>成就广大功德胜利，<a id="a-D6"></a>甚为难得，<a id="a-D7"></a>不应弃舍，<a id="a-D8"></a>应自守护、<a id="a-D9"></a>供养恭敬、<a id="a-DA"></a>读诵、<a id="a-DB"></a>思惟。<a id="a-DC"></a>’有善男子、<a id="a-DD"></a>善女人等，<a id="a-DE"></a>书写如是甚深般若波罗蜜多众宝庄严，<a id="a-DF"></a>供养恭敬、<a id="a-DG"></a>尊重赞叹，<a id="a-DH"></a>施他受持广令流布。<a id="a-DI"></a>此二福聚，<a id="a-DJ"></a>何者为多？<a id="a-DK"></a>”</p>
  <p id="aDL">尔时，<a id="a-DM"></a>佛告天帝释言：<a id="a-DN"></a>“我还问汝，<a id="a-DO"></a>当随意答。<a id="a-DP"></a>若善男子、<a id="a-DQ"></a>善女人等从他请得佛设利罗，<a id="a-DR"></a>盛以宝函置清净处，<a id="a-DS"></a>复持种种上妙华鬘乃至灯明供养恭敬、<a id="a-DT"></a>尊重赞叹。<a id="a-DU"></a>有善男子、<a id="a-DV"></a>善女人等从他请得佛设利罗，<a id="a-DW"></a>分施与他如芥子许，<a id="a-DX"></a>令彼敬受如法安置，<a id="a-DY"></a>复以种种上妙华鬘乃至灯明供养恭敬、<a id="a-DZ"></a>尊重赞叹。<a id="a-Da"></a>于意云何？<a id="a-Db"></a>此二福聚，<a id="a-Dc"></a>何者为胜？<a id="a-Dd"></a>”</p>
  <p id="aDe">天帝释言：<a id="a-Df"></a>“如我解佛所说义者，<a id="a-Dg"></a>此二福聚，<a id="a-Dh"></a>后者为胜。<a id="a-Di"></a>”</p>
  <p id="aDj">尔时，<a id="a-Dk"></a>佛赞天帝释言：<a id="a-Dl"></a>“善哉！<a id="a-Dm"></a>善哉！<a id="a-Dn"></a>如汝所说。<a id="a-Do"></a>憍尸迦，<a id="a-Dp"></a>于深般若波罗蜜多，<a id="a-Dq"></a>若自受持、<a id="a-Dr"></a>供养恭敬，<a id="a-Ds"></a>若转施他广令流布，<a id="a-Dt"></a>此二福聚，<a id="a-Du"></a>后者为多。<a id="a-Dv"></a>何以故？<a id="a-Dw"></a>由施他者，<a id="a-Dx"></a>能令无量无数有情得利乐故。</p>
  <p id="aDy">“复次，<a id="a-Dz"></a>憍尸迦，<a id="a-E0"></a>若有于此甚深般若波罗蜜多所说义趣，<a id="a-E1"></a>如实为他分别解说令得正解，<a id="a-E2"></a>所获福聚复胜施他流布功德多百千倍，<a id="a-E3"></a>敬此法师当如敬佛。</p>
  <p id="aE4">“复次，<a id="a-E5"></a>憍尸迦，<a id="a-E6"></a>若善男子、<a id="a-E7"></a>善女人等，<a id="a-E8"></a>书持如是甚深般若波罗蜜多，<a id="a-E9"></a>众宝严饰、<a id="a-EA"></a>供养恭敬，<a id="a-EB"></a>知是法器自往其所分施与之令勤读诵，<a id="a-EC"></a>是善男子、<a id="a-ED"></a>善女人等所获福聚无量无边。</p>
  <p id="aEE">“复次，<a id="a-EF"></a>憍尸迦，<a id="a-EG"></a>若善男子、<a id="a-EH"></a>善女人等，<a id="a-EI"></a>教赡部洲诸有情类，<a id="a-EJ"></a>皆令安住十善业道。<a id="a-EK"></a>于意云何？<a id="a-EL"></a>是善男子、<a id="a-EM"></a>善女人等，<a id="a-EN"></a>由此因缘得福多不？<a id="a-EO"></a>”</p>
  <p id="aEP">天帝释言：<a id="a-EQ"></a>“甚多，<a id="a-ER"></a>世尊！<a id="a-ES"></a>甚多，<a id="a-ET"></a>善逝！<a id="a-EU"></a>”</p>
  <p id="aEV">尔时，<a id="a-EW"></a>佛告天帝释言：<a id="a-EX"></a>“有善男子、<a id="a-EY"></a>善女人等于深般若波罗蜜多，<a id="a-EZ"></a>以清净心恭敬信受，<a id="a-Ea"></a>为求无上正等菩提，<a id="a-Eb"></a>书写、<a id="a-Ec"></a>施他、<a id="a-Ed"></a>复为解说，<a id="a-Ee"></a>于深义趣令无疑惑，<a id="a-Ef"></a>教授教诫诸有情言：<a id="a-Eg"></a>‘汝应勤修真菩萨道，<a id="a-Eh"></a>所谓般若波罗蜜多。<a id="a-Ei"></a>若能精勤修学此道，<a id="a-Ej"></a>速证无上正等菩提，<a id="a-Ek"></a>拔济无边诸有情类，<a id="a-El"></a>令证实际诸漏永尽，<a id="a-Em"></a>入无余依般涅槃界。<a id="a-En"></a>’是善男子、<a id="a-Eo"></a>善女人等所获福聚甚多于前。</p>
  <p id="aEp">“复次，<a id="a-Eq"></a>憍尸迦，<a id="a-Er"></a>置赡部洲诸有情类，<a id="a-Es"></a>若善男子、<a id="a-Et"></a>善女人等，<a id="a-Eu"></a>教四大洲诸有情类，<a id="a-Ev"></a>皆令安住十善业道。<a id="a-Ew"></a>于意云何？<a id="a-Ex"></a>乃至广说。</p>
  <p id="aEy">“复次，<a id="a-Ez"></a>憍尸迦，<a id="a-F0"></a>置四大洲诸有情类，<a id="a-F1"></a>若善男子、<a id="a-F2"></a>善女人等，<a id="a-F3"></a>教小千界诸有情类，<a id="a-F4"></a>皆令安住十善业道。<a id="a-F5"></a>于意云何？<a id="a-F6"></a>乃至广说。</p>
  <p id="aF7">“复次，<a id="a-F8"></a>憍尸迦，<a id="a-F9"></a>置小千界诸有情类，<a id="a-FA"></a>若善男子、<a id="a-FB"></a>善女人等，<a id="a-FC"></a>教中千界诸有情类，<a id="a-FD"></a>皆令安住十善业道。<a id="a-FE"></a>于意云何？<a id="a-FF"></a>乃至广说。</p>
  <p id="aFG">“复次，<a id="a-FH"></a>憍尸迦，<a id="a-FI"></a>置中千界诸有情类，<a id="a-FJ"></a>若善男子、<a id="a-FK"></a>善女人等，<a id="a-FL"></a>教大千界诸有情类，<a id="a-FM"></a>皆令安住十善业道。<a id="a-FN"></a>于意云何？<a id="a-FO"></a>乃至广说。</p>
  <p id="aFP">“复次，<a id="a-FQ"></a>憍尸迦，<a id="a-FR"></a>置大千界诸有情类，<a id="a-FS"></a>若善男子、<a id="a-FT"></a>善女人等普教十方各如殑伽沙等世界诸有情类，<a id="a-FU"></a>皆令安住十善业道。<a id="a-FV"></a>于意云何？<a id="a-FW"></a>是善男子、<a id="a-FX"></a>善女人等，<a id="a-FY"></a>由此因缘得福多不？<a id="a-FZ"></a>”</p>
  <p id="aFa">天帝释言：<a id="a-Fb"></a>“甚多，<a id="a-Fc"></a>世尊！<a id="a-Fd"></a>甚多，<a id="a-Fe"></a>善逝！<a id="a-Ff"></a>”</p>
  <p id="aFg">尔时，<a id="a-Fh"></a>佛告天帝释言：<a id="a-Fi"></a>“有善男子、<a id="a-Fj"></a>善女人等于深般若波罗蜜多，<a id="a-Fk"></a>以清净心恭敬信受，<a id="a-Fl"></a>为求无上正等菩提，<a id="a-Fm"></a>书写、<a id="a-Fn"></a>施他、<a id="a-Fo"></a>复为解说，<a id="a-Fp"></a>于深义趣令无疑惑，<a id="a-Fq"></a>教授教诫诸有情言：<a id="a-Fr"></a>‘汝应勤修真菩萨道，<a id="a-Fs"></a>所谓般若波罗蜜多。<a id="a-Ft"></a>若能精勤修学此道，<a id="a-Fu"></a>速证无上正等菩提，<a id="a-Fv"></a>拔济无边诸有情类，<a id="a-Fw"></a>令证实际诸漏永尽，<a id="a-Fx"></a>入无余依般涅槃界。<a id="a-Fy"></a>’是善男子、<a id="a-Fz"></a>善女人等所获福聚甚多于前。</p>
  <p id="aG0">“复次，<a id="a-G1"></a>憍尸迦，<a id="a-G2"></a>若善男子、<a id="a-G3"></a>善女人等，<a id="a-G4"></a>教赡部洲诸有情类，<a id="a-G5"></a>皆令安住四静虑、<a id="a-G6"></a>四无量、<a id="a-G7"></a>四无色定、<a id="a-G8"></a>五神通。<a id="a-G9"></a>于意云何？<a id="a-GA"></a>是善男子、<a id="a-GB"></a>善女人等，<a id="a-GC"></a>由此因缘得福多不？<a id="a-GD"></a>”</p>
  <p id="aGE">天帝释言：<a id="a-GF"></a>“甚多，<a id="a-GG"></a>世尊！<a id="a-GH"></a>甚多，<a id="a-GI"></a>善逝！<a id="a-GJ"></a>”</p>
  <p id="aGK">尔时，<a id="a-GL"></a>佛告天帝释言：<a id="a-GM"></a>“有善男子、<a id="a-GN"></a>善女人等于深般若波罗蜜多，<a id="a-GO"></a>以清净心恭敬信受，<a id="a-GP"></a>为求无上正等菩提，<a id="a-GQ"></a>书写、<a id="a-GR"></a>施他、<a id="a-GS"></a>复为解说，<a id="a-GT"></a>于深义趣令无疑惑，<a id="a-GU"></a>教授教诫诸有情言：<a id="a-GV"></a>‘汝应勤修真菩萨道，<a id="a-GW"></a>所谓般若波罗蜜多。<a id="a-GX"></a>若能精勤修学此道，<a id="a-GY"></a>速证无上正等菩提，<a id="a-GZ"></a>拔济无边诸有情类，<a id="a-Ga"></a>令证实际诸漏永尽，<a id="a-Gb"></a>入无余依般涅槃界。<a id="a-Gc"></a>’是善男子、<a id="a-Gd"></a>善女人等所获福聚甚多于前。</p>
  <p id="aGe">“复次，<a id="a-Gf"></a>憍尸迦，<a id="a-Gg"></a>置赡部洲诸有情类，<a id="a-Gh"></a>若善男子、<a id="a-Gi"></a>善女人等，<a id="a-Gj"></a>教四大洲诸有情类，<a id="a-Gk"></a>皆令安住四静虑、<a id="a-Gl"></a>四无量、<a id="a-Gm"></a>四无色定、<a id="a-Gn"></a>五神通。<a id="a-Go"></a>于意云何？<a id="a-Gp"></a>乃至广说。</p>
  <p id="aGq">“复次，<a id="a-Gr"></a>憍尸迦，<a id="a-Gs"></a>置四大洲诸有情类，<a id="a-Gt"></a>若善男子、<a id="a-Gu"></a>善女人等，<a id="a-Gv"></a>教小千界诸有情类，<a id="a-Gw"></a>皆令安住四静虑、<a id="a-Gx"></a>四无量、<a id="a-Gy"></a>四无色定、<a id="a-Gz"></a>五神通。<a id="a-H0"></a>于意云何？<a id="a-H1"></a>乃至广说。</p>
  <p id="aH2">“复次，<a id="a-H3"></a>憍尸迦，<a id="a-H4"></a>置小千界诸有情类，<a id="a-H5"></a>若善男子、<a id="a-H6"></a>善女人等，<a id="a-H7"></a>教中千界诸有情类，<a id="a-H8"></a>皆令安住四静虑、<a id="a-H9"></a>四无量、<a id="a-HA"></a>四无色定、<a id="a-HB"></a>五神通。<a id="a-HC"></a>于意云何？<a id="a-HD"></a>乃至广说。</p>
  <p id="aHE">“复次，<a id="a-HF"></a>憍尸迦，<a id="a-HG"></a>置中千界诸有情类，<a id="a-HH"></a>若善男子、<a id="a-HI"></a>善女人等，<a id="a-HJ"></a>教大千界诸有情类，<a id="a-HK"></a>皆令安住四静虑、<a id="a-HL"></a>四无量、<a id="a-HM"></a>四无色定、<a id="a-HN"></a>五神通。<a id="a-HO"></a>于意云何？<a id="a-HP"></a>乃至广说。</p>
  <p id="aHQ">“复次，<a id="a-HR"></a>憍尸迦，<a id="a-HS"></a>置大千界诸有情类，<a id="a-HT"></a>若善男子、<a id="a-HU"></a>善女人等，<a id="a-HV"></a>普教十方各如殑伽沙等世界诸有情类，<a id="a-HW"></a>皆令安住四静虑、<a id="a-HX"></a>四无量、<a id="a-HY"></a>四无色定、<a id="a-HZ"></a>五神通。<a id="a-Ha"></a>于意云何？<a id="a-Hb"></a>是善男子、<a id="a-Hc"></a>善女人等，<a id="a-Hd"></a>由此因缘得福多不？<a id="a-He"></a>”</p>
  <p id="aHf">天帝释言：<a id="a-Hg"></a>“甚多，<a id="a-Hh"></a>世尊！<a id="a-Hi"></a>甚多，<a id="a-Hj"></a>善逝！<a id="a-Hk"></a>”</p>
  <p id="aHl">尔时，<a id="a-Hm"></a>佛告天帝释言：<a id="a-Hn"></a>“有善男子、<a id="a-Ho"></a>善女人等于深般若波罗蜜多，<a id="a-Hp"></a>以清净心恭敬信受，<a id="a-Hq"></a>为求无上正等菩提，<a id="a-Hr"></a>书写、<a id="a-Hs"></a>施他、<a id="a-Ht"></a>复为解说，<a id="a-Hu"></a>于深义趣令无疑惑，<a id="a-Hv"></a>教授教诫诸有情言：<a id="a-Hw"></a>‘汝应勤修真菩萨道，<a id="a-Hx"></a>所谓般若波罗蜜多。<a id="a-Hy"></a>若能精勤修学此道，<a id="a-Hz"></a>速证无上正等菩提，<a id="a-I0"></a>拔济无边诸有情类，<a id="a-I1"></a>令证实际诸漏永尽，<a id="a-I2"></a>入无余依般涅槃界。<a id="a-I3"></a>’是善男子、<a id="a-I4"></a>善女人等所获福聚甚多于前。</p>
  <p id="aI5">“复次，<a id="a-I6"></a>憍尸迦，<a id="a-I7"></a>若善男子、<a id="a-I8"></a>善女人等于深般若波罗蜜多，<a id="a-I9"></a>至心听闻、<a id="a-IA"></a>受持读诵、<a id="a-IB"></a>精勤修学、<a id="a-IC"></a>如理思惟所获福聚，<a id="a-ID"></a>胜普教导一赡部洲诸有情类，<a id="a-IE"></a>皆令安住十善业道、<a id="a-IF"></a>四静虑、<a id="a-IG"></a>四无量、<a id="a-IH"></a>四无色定、<a id="a-II"></a>五神通；<a id="a-IJ"></a>亦胜教导一四大洲诸有情类，<a id="a-IK"></a>皆令安住十善业道、<a id="a-IL"></a>四静虑、<a id="a-IM"></a>四无量、<a id="a-IN"></a>四无色定、<a id="a-IO"></a>五神通；<a id="a-IP"></a>亦胜教导一小千界诸有情类，<a id="a-IQ"></a>皆令安住十善业道、<a id="a-IR"></a>四静虑、<a id="a-IS"></a>四无量、<a id="a-IT"></a>四无色定、<a id="a-IU"></a>五神通；<a id="a-IV"></a>亦胜教导一中千界诸有情类，<a id="a-IW"></a>皆令安住十善业道、<a id="a-IX"></a>四静虑、<a id="a-IY"></a>四无量、<a id="a-IZ"></a>四无色定、<a id="a-Ia"></a>五神通；<a id="a-Ib"></a>亦胜教导一大千界诸有情类，<a id="a-Ic"></a>皆令安住十善业道、<a id="a-Id"></a>四静虑、<a id="a-Ie"></a>四无量、<a id="a-If"></a>四无色定、<a id="a-Ig"></a>五神通；<a id="a-Ih"></a>亦胜教导十方各如殑伽沙界诸有情类，<a id="a-Ii"></a>皆令安住十善业道、<a id="a-Ij"></a>四静虑、<a id="a-Ik"></a>四无量、<a id="a-Il"></a>四无色定、<a id="a-Im"></a>五神通。</p>
  <p id="aIn">“复次，<a id="a-Io"></a>憍尸迦，<a id="a-Ip"></a>若善男子、<a id="a-Iq"></a>善女人等于深般若波罗蜜多，<a id="a-Ir"></a>以无量门广为他说，<a id="a-Is"></a>宣示开演、<a id="a-It"></a>显了解释，<a id="a-Iu"></a>分别义趣令其易解，<a id="a-Iv"></a>所获福聚胜自听闻、<a id="a-Iw"></a>受持读诵、<a id="a-Ix"></a>精勤修学、<a id="a-Iy"></a>如理思惟甚深般若波罗蜜多所获功德无量倍数。</p>
  <p id="aIz">“复次，<a id="a-J0"></a>憍尸迦，<a id="a-J1"></a>若善男子、<a id="a-J2"></a>善女人等自于般若波罗蜜多，<a id="a-J3"></a>至心听闻、<a id="a-J4"></a>受持读诵、<a id="a-J5"></a>精勤修学、<a id="a-J6"></a>如理思惟，<a id="a-J7"></a>以无量门为他广说，<a id="a-J8"></a>宣示开演、<a id="a-J9"></a>显了解释，<a id="a-JA"></a>分别义趣令其易解，<a id="a-JB"></a>所获福聚过前福聚无量无边。</p>
  <p id="aJC">“复次，<a id="a-JD"></a>憍尸迦，<a id="a-JE"></a>若善男子、<a id="a-JF"></a>善女人等于深般若波罗蜜多，<a id="a-JG"></a>书写、<a id="a-JH"></a>庄严、<a id="a-JI"></a>受持读诵；<a id="a-JJ"></a>有善男子、<a id="a-JK"></a>善女人等于深般若波罗蜜多，<a id="a-JL"></a>书写庄严施有情类，<a id="a-JM"></a>过前福聚无量无边。</p>
  <p id="aJN">“复次，<a id="a-JO"></a>憍尸迦，<a id="a-JP"></a>若善男子、<a id="a-JQ"></a>善女人等于深般若波罗蜜多，<a id="a-JR"></a>书写庄严施有情类；<a id="a-JS"></a>有善男子、<a id="a-JT"></a>善女人等，<a id="a-JU"></a>于深般若波罗蜜多善知义趣，<a id="a-JV"></a>能以种种巧妙文义为他解说，<a id="a-JW"></a>所获福聚过前福聚无量无边。<a id="a-JX"></a>”</p>
  <p id="aJY">时，<a id="a-JZ"></a>天帝释便白佛言：<a id="a-Ja"></a>“诸善男子、<a id="a-Jb"></a>善女人等，<a id="a-Jc"></a>应以种种巧妙文义，<a id="a-Jd"></a>为他演说甚深般若波罗蜜多耶？<a id="a-Je"></a>”</p>
  <p id="aJf">佛言：<a id="a-Jg"></a>“憍尸迦，<a id="a-Jh"></a>如是，<a id="a-Ji"></a>如是，<a id="a-Jj"></a>若善男子、<a id="a-Jk"></a>善女人等能以种种巧妙文义，<a id="a-Jl"></a>为他演说甚深般若波罗蜜多，<a id="a-Jm"></a>便获无边大功德聚。<a id="a-Jn"></a>”</p>
  <p id="aJo">时，<a id="a-Jp"></a>天帝释复白佛言：<a id="a-Jq"></a>“应为何等诸有情类，<a id="a-Jr"></a>宣说般若波罗蜜多甚深义趣？<a id="a-Js"></a>”</p>
  <p id="aJt">尔时，<a id="a-Ju"></a>佛告天帝释言：<a id="a-Jv"></a>“若善男子、<a id="a-Jw"></a>善女人等，<a id="a-Jx"></a>不知般若波罗蜜多甚深义趣，<a id="a-Jy"></a>应为如是诸善男子、<a id="a-Jz"></a>善女人等，<a id="a-K0"></a>宣说般若波罗蜜多甚深义趣。<a id="a-K1"></a>何以故？<a id="a-K2"></a>憍尸迦，<a id="a-K3"></a>于当来世，<a id="a-K4"></a>有善男子、<a id="a-K5"></a>善女人等求趣无上正等菩提，<a id="a-K6"></a>闻他宣说相似般若波罗蜜多，<a id="a-K7"></a>心便迷谬退失中道。<a id="a-K8"></a>”</p>
  <p id="aK9">时，<a id="a-KA"></a>天帝释复白佛言：<a id="a-KB"></a>“云何名为相似般若波罗蜜多，<a id="a-KC"></a>而名宣说相似般若波罗蜜多？<a id="a-KD"></a>”</p>
  <p id="aKE">尔时，<a id="a-KF"></a>佛告天帝释言：<a id="a-KG"></a>“于当来世有诸苾蒭，<a id="a-KH"></a>不能善修身戒心慧，<a id="a-KI"></a>智慧狭劣犹如牛羊，<a id="a-KJ"></a>为诸有情虽欲宣说真实般若波罗蜜多，<a id="a-KK"></a>而颠倒说相似般若波罗蜜多。<a id="a-KL"></a>云何苾蒭颠倒宣说相似般若波罗蜜多？<a id="a-KM"></a>谓彼苾蒭为发无上菩提心者，<a id="a-KN"></a>说色坏故名为无常，<a id="a-KO"></a>说受、<a id="a-KP"></a>想、<a id="a-KQ"></a>行、<a id="a-KR"></a>识坏故名为无常；<a id="a-KS"></a>复作是说：<a id="a-KT"></a>若如是求，<a id="a-KU"></a>是行般若波罗蜜多。<a id="a-KV"></a>憍尸迦，<a id="a-KW"></a>如是名为颠倒宣说相似般若波罗蜜多。<a id="a-KX"></a>憍尸迦，<a id="a-KY"></a>不应以色坏故观色无常，<a id="a-KZ"></a>不应以受、<a id="a-Ka"></a>想、<a id="a-Kb"></a>行、<a id="a-Kc"></a>识坏故观受、<a id="a-Kd"></a>想、<a id="a-Ke"></a>行、<a id="a-Kf"></a>识无常，<a id="a-Kg"></a>若如是观色乃至识为无常者，<a id="a-Kh"></a>当知彼行相似般若波罗蜜多。</p>
  <p id="aKi">“复次，<a id="a-Kj"></a>憍尸迦，<a id="a-Kk"></a>若善男子、<a id="a-Kl"></a>善女人等，<a id="a-Km"></a>为发无上菩提心者，<a id="a-Kn"></a>宣说布施乃至般若波罗蜜多，<a id="a-Ko"></a>作如是言：<a id="a-Kp"></a>‘来！<a id="a-Kq"></a>善男子，<a id="a-Kr"></a>我当教汝修学布施乃至般若波罗蜜多。<a id="a-Ks"></a>若依我教而修学者，<a id="a-Kt"></a>当疾安住菩萨初地乃至十地，<a id="a-Ku"></a>当得诸余无量佛法，<a id="a-Kv"></a>速入菩萨正性离生，<a id="a-Kw"></a>超诸声闻、<a id="a-Kx"></a>独觉等地。<a id="a-Ky"></a>’憍尸迦，<a id="a-Kz"></a>彼以有相及有所得而为方便，<a id="a-L0"></a>依时分想教修布施乃至般若波罗蜜多，<a id="a-L1"></a>如是名为颠倒宣说相似般若波罗蜜多。</p>
  <p id="aL2">“复次，<a id="a-L3"></a>憍尸迦，<a id="a-L4"></a>若善男子、<a id="a-L5"></a>善女人等，<a id="a-L6"></a>告菩萨乘种性者言：<a id="a-L7"></a>‘若于般若波罗蜜多，<a id="a-L8"></a>至心听闻、<a id="a-L9"></a>受持读诵、<a id="a-LA"></a>精勤修学、<a id="a-LB"></a>如理思惟，<a id="a-LC"></a>当获无边殊胜功德。<a id="a-LD"></a>’憍尸迦，<a id="a-LE"></a>彼以有相及有所得而为方便作如是说，<a id="a-LF"></a>名颠倒说相似般若波罗蜜多。</p>
  <p id="aLG">“复次，<a id="a-LH"></a>憍尸迦，<a id="a-LI"></a>若善男子、<a id="a-LJ"></a>善女人等，<a id="a-LK"></a>告菩萨乘种性者言：<a id="a-LL"></a>‘汝于过去、<a id="a-LM"></a>未来、<a id="a-LN"></a>现在诸佛世尊，<a id="a-LO"></a>从初发心乃至究竟，<a id="a-LP"></a>所有善根皆应随喜一切合集，<a id="a-LQ"></a>为诸有情回向无上正等菩提。<a id="a-LR"></a>’憍尸迦，<a id="a-LS"></a>彼以有相及有所得而为方便作如是说，<a id="a-LT"></a>名颠倒说相似般若波罗蜜多。</p>
  <p id="aLU">“以是故，<a id="a-LV"></a>憍尸迦，<a id="a-LW"></a>若善男子、<a id="a-LX"></a>善女人等，<a id="a-LY"></a>以无所得而为方便，<a id="a-LZ"></a>为诸有情无倒宣说甚深般若波罗蜜多真实义趣，<a id="a-La"></a>所获福聚无量无边，<a id="a-Lb"></a>能作有情利益安乐。</p>
 </body>
</html>