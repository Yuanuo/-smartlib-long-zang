<!doctype html>
<html id="z3IBT247J" data-ver="1252">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百五十三</h1>
  <h2 id="a2">第二分增上慢品第六十之二</h2>
  <p id="a3">“复次，<a id="a-4"></a>善现，<a id="a-5"></a>云何菩萨摩诃萨未久修行布施、<a id="a-6"></a>净戒、<a id="a-7"></a>安忍、<a id="a-8"></a>精进、<a id="a-9"></a>静虑般若波罗蜜多，<a id="a-A"></a>乃至远离方便善巧故，<a id="a-B"></a>为恶魔之所诳惑？<a id="a-C"></a>劝诸菩萨应善觉知，<a id="a-D"></a>谓有恶魔为诳惑故，<a id="a-E"></a>方便化作种种形像，<a id="a-F"></a>来至菩萨摩诃萨前，<a id="a-G"></a>作如是言：<a id="a-H"></a>‘咄哉！<a id="a-I"></a>男子，<a id="a-J"></a>汝自知不？<a id="a-K"></a>过去诸佛已曾授汝大菩提记，<a id="a-L"></a>汝于无上正等菩提决定当得不复退转。<a id="a-M"></a>汝身父母、<a id="a-N"></a>兄弟、<a id="a-O"></a>姊妹、<a id="a-P"></a>亲友、<a id="a-Q"></a>眷属，<a id="a-R"></a>乃至七世名字差别，<a id="a-S"></a>我悉善知。<a id="a-T"></a>汝身生在某方、<a id="a-U"></a>某国、<a id="a-V"></a>某城、<a id="a-W"></a>某邑、<a id="a-X"></a>某聚落中，<a id="a-Y"></a>汝在某年、<a id="a-Z"></a>某月、<a id="a-a"></a>某日、<a id="a-b"></a>某时、<a id="a-c"></a>某宿相王中生。<a id="a-d"></a>’如是恶魔若见菩萨禀性柔软，<a id="a-e"></a>诸根昧钝，<a id="a-f"></a>便诈记言：<a id="a-g"></a>‘汝于先世所禀根性已曾如是。<a id="a-h"></a>’若见菩萨禀性刚强，<a id="a-i"></a>诸根明利，<a id="a-j"></a>便诈记言：<a id="a-k"></a>‘汝于先世所禀根性亦曾如是。<a id="a-l"></a>’若见菩萨居阿练若，<a id="a-m"></a>或常乞食、<a id="a-n"></a>或一受食、<a id="a-o"></a>或一坐食、<a id="a-p"></a>或一钵食，<a id="a-q"></a>或居冢间、<a id="a-r"></a>或居露地、<a id="a-s"></a>或居树下，<a id="a-t"></a>或粪扫衣、<a id="a-u"></a>或但三衣，<a id="a-v"></a>或常坐不卧、<a id="a-w"></a>或如旧敷具，<a id="a-x"></a>或少欲、<a id="a-y"></a>或喜足，<a id="a-z"></a>或乐远离、<a id="a-10"></a>或具正念、<a id="a-11"></a>或乐寂定、<a id="a-12"></a>或具妙慧，<a id="a-13"></a>或不重利养、<a id="a-14"></a>或不贵名誉，<a id="a-15"></a>或好廉俭不涂其足，<a id="a-16"></a>或少睡眠、<a id="a-17"></a>或离掉举，<a id="a-18"></a>或乐软语、<a id="a-19"></a>或好少言，<a id="a-1A"></a>如是恶魔见此菩萨差别行已，<a id="a-1B"></a>便诈记言：<a id="a-1C"></a>‘汝于先世亦曾如是。<a id="a-1D"></a>所以者何？<a id="a-1E"></a>汝今成就如是如是差别功德，<a id="a-1F"></a>世间同见，<a id="a-1G"></a>先世定应亦有如是种种功德，<a id="a-1H"></a>应深庆慰，<a id="a-1I"></a>无得自轻。<a id="a-1J"></a>’</p>
  <p id="a1K">“是菩萨摩诃萨闻彼恶魔说其过去当来功德，<a id="a-1L"></a>及说现在亲友自身名等差别，<a id="a-1M"></a>兼赞种种殊胜善根，<a id="a-1N"></a>欢喜踊跃生增上慢，<a id="a-1O"></a>凌懱毁骂诸余菩萨。<a id="a-1P"></a>尔时，<a id="a-1Q"></a>恶魔知其暗钝起增上慢凌懱他人，<a id="a-1R"></a>复告之言：<a id="a-1S"></a>‘汝定成就殊胜功德，<a id="a-1T"></a>过去如来、<a id="a-1U"></a>应、<a id="a-1V"></a>正等觉已授汝记。<a id="a-1W"></a>汝于无上正等菩提定当证得不复退转，<a id="a-1X"></a>已有如是瑞相现前。<a id="a-1Y"></a>’是时恶魔为娆彼故，<a id="a-1Z"></a>或矫化作苾蒭形像，<a id="a-1a"></a>或矫化作居士形像，<a id="a-1b"></a>或矫化作父母、<a id="a-1c"></a>亲友、<a id="a-1d"></a>人非人等形像，<a id="a-1e"></a>现前高声唱言：<a id="a-1f"></a>‘善哉！<a id="a-1g"></a>大士乃能成就如是功德！<a id="a-1h"></a>过去诸佛久已授汝大菩提记，<a id="a-1i"></a>汝于无上正等菩提已不退转。<a id="a-1j"></a>所以者何？<a id="a-1k"></a>诸不退转地菩萨摩诃萨胜功德相，<a id="a-1l"></a>汝皆具有，<a id="a-1m"></a>应自尊重，<a id="a-1n"></a>勿生疑惑。<a id="a-1o"></a>’时此菩萨闻彼语已，<a id="a-1p"></a>增上慢心转复坚固。</p>
  <p id="a1q">“善现，<a id="a-1r"></a>如我所说，<a id="a-1s"></a>实得不退转菩萨摩诃萨诸行、<a id="a-1t"></a>状、<a id="a-1u"></a>相，<a id="a-1v"></a>是菩萨摩诃萨实皆非有。<a id="a-1w"></a>善现当知，<a id="a-1x"></a>是菩萨摩诃萨，<a id="a-1y"></a>魔所执持，<a id="a-1z"></a>为魔所娆，<a id="a-20"></a>不得自在。<a id="a-21"></a>所以者何？<a id="a-22"></a>是菩萨摩诃萨于得不退转菩萨摩诃萨诸行、<a id="a-23"></a>状、<a id="a-24"></a>相实皆未有，<a id="a-25"></a>但闻恶魔矫说其德及名字等，<a id="a-26"></a>生增上慢凌懱毁骂诸余菩萨。<a id="a-27"></a>是故，<a id="a-28"></a>善现，<a id="a-29"></a>若菩萨摩诃萨欲证无上正等菩提，<a id="a-2A"></a>应善觉知诸恶魔事，<a id="a-2B"></a>勿为欺诳生憍慢心。</p>
  <p id="a2C">“复次，<a id="a-2D"></a>善现，<a id="a-2E"></a>有菩萨摩诃萨，<a id="a-2F"></a>魔所执持，<a id="a-2G"></a>为魔所娆，<a id="a-2H"></a>但闻虚名而生憍慢。<a id="a-2I"></a>所以者何？<a id="a-2J"></a>是菩萨摩诃萨先未修学布施波罗蜜多乃至般若波罗蜜多，<a id="a-2K"></a>先未安住内空乃至无性自性空，<a id="a-2L"></a>先未安住真如乃至不思议界，<a id="a-2M"></a>先未安住苦、<a id="a-2N"></a>集、<a id="a-2O"></a>灭、<a id="a-2P"></a>道圣谛，<a id="a-2Q"></a>先未修学四念住乃至八圣道支，<a id="a-2R"></a>先未修学四静虑、<a id="a-2S"></a>四无量、<a id="a-2T"></a>四无色定，<a id="a-2U"></a>先未修学八解脱乃至十遍处，<a id="a-2V"></a>先未修学空、<a id="a-2W"></a>无相、<a id="a-2X"></a>无愿解脱门，<a id="a-2Y"></a>先未修学极喜地乃至法云地，<a id="a-2Z"></a>先未修学陀罗尼门、<a id="a-2a"></a>三摩地门，<a id="a-2b"></a>先未修学五眼、<a id="a-2c"></a>六神通，<a id="a-2d"></a>先未修学如来十力乃至十八佛不共法，<a id="a-2e"></a>先未修学无忘失法、<a id="a-2f"></a>恒住舍性，<a id="a-2g"></a>先未修学一切智、<a id="a-2h"></a>道相智、<a id="a-2i"></a>一切相智，<a id="a-2j"></a>先未修学一切菩萨摩诃萨行、<a id="a-2k"></a>诸佛无上正等菩提，<a id="a-2l"></a>由是因缘令魔得便。<a id="a-2m"></a>是菩萨摩诃萨不能了知四魔行相，<a id="a-2n"></a>由此因缘令魔得便。</p>
  <p id="a2o">“是菩萨摩诃萨不了知色、<a id="a-2p"></a>受、<a id="a-2q"></a>想、<a id="a-2r"></a>行、<a id="a-2s"></a>识，<a id="a-2t"></a>不了知眼处乃至意处，<a id="a-2u"></a>不了知色处乃至法处，<a id="a-2v"></a>不了知眼界乃至意界，<a id="a-2w"></a>不了知色界乃至法界，<a id="a-2x"></a>不了知眼识界乃至意识界，<a id="a-2y"></a>不了知眼触乃至意触，<a id="a-2z"></a>不了知眼触为缘所生诸受乃至意触为缘所生诸受，<a id="a-30"></a>不了知地界乃至识界，<a id="a-31"></a>不了知无明乃至老死，<a id="a-32"></a>不了知布施波罗蜜多乃至般若波罗蜜多，<a id="a-33"></a>不了知内空乃至无性自性空，<a id="a-34"></a>不了知真如乃至不思议界，<a id="a-35"></a>不了知苦、<a id="a-36"></a>集、<a id="a-37"></a>灭、<a id="a-38"></a>道圣谛，<a id="a-39"></a>不了知四念住乃至八圣道支，<a id="a-3A"></a>不了知四静虑、<a id="a-3B"></a>四无量、<a id="a-3C"></a>四无色定，<a id="a-3D"></a>不了知八解脱乃至十遍处，<a id="a-3E"></a>不了知空、<a id="a-3F"></a>无相、<a id="a-3G"></a>无愿解脱门，<a id="a-3H"></a>不了知极喜地乃至法云地，<a id="a-3I"></a>不了知陀罗尼门、<a id="a-3J"></a>三摩地门，<a id="a-3K"></a>不了知五眼、<a id="a-3L"></a>六神通，<a id="a-3M"></a>不了知如来十力乃至十八佛不共法，<a id="a-3N"></a>不了知无忘失法、<a id="a-3O"></a>恒住舍性，<a id="a-3P"></a>不了知预流果乃至独觉菩提，<a id="a-3Q"></a>不了知一切智、<a id="a-3R"></a>道相智、<a id="a-3S"></a>一切相智，<a id="a-3T"></a>亦不了知有情诸法名字实相，<a id="a-3U"></a>所谓无相。</p>
  <p id="a3V">“由此因缘令魔得便，<a id="a-3W"></a>方便化作种种形像，<a id="a-3X"></a>语此菩萨摩诃萨言：<a id="a-3Y"></a>‘汝所修行愿行已满，<a id="a-3Z"></a>当证无上正等菩提。<a id="a-3a"></a>汝成佛时，<a id="a-3b"></a>当得如是殊胜功德尊贵名号。<a id="a-3c"></a>’谓彼恶魔知此菩萨长夜思愿：<a id="a-3d"></a>‘我成佛时，<a id="a-3e"></a>当得如是功德名号。<a id="a-3f"></a>’随其思愿而记说之。<a id="a-3g"></a>时此菩萨远离般若波罗蜜多，<a id="a-3h"></a>无方便善巧故，<a id="a-3i"></a>闻魔记说，<a id="a-3j"></a>作是念言：<a id="a-3k"></a>‘奇哉！<a id="a-3l"></a>此人为我记说当得成佛功德名号，<a id="a-3m"></a>与我长夜思愿相应。<a id="a-3n"></a>由此故知过去诸佛必已授我大菩提记，<a id="a-3o"></a>我于无上正等菩提决定当得不复退转。<a id="a-3p"></a>我成佛时，<a id="a-3q"></a>必定当得如是功德尊重名号。<a id="a-3r"></a>’是菩萨摩诃萨，<a id="a-3s"></a>如是恶魔、<a id="a-3t"></a>或魔眷属、<a id="a-3u"></a>或魔所使诸沙门等记说当来成佛名号，<a id="a-3v"></a>如是如是憍慢转增：<a id="a-3w"></a>‘我于未来定当作佛，<a id="a-3x"></a>获得如是功德名号，<a id="a-3y"></a>诸余菩萨无与我等。<a id="a-3z"></a>’”</p>
  <p id="a40">“善现当知，<a id="a-41"></a>如我所说已得不退转菩萨摩诃萨诸行、<a id="a-42"></a>状、<a id="a-43"></a>相，<a id="a-44"></a>此菩萨摩诃萨皆未成就，<a id="a-45"></a>但闻魔说成佛虚名便生憍慢，<a id="a-46"></a>轻弄毁蔑诸余菩萨摩诃萨众。<a id="a-47"></a>善现当知，<a id="a-48"></a>是菩萨摩诃萨由起憍慢，<a id="a-49"></a>轻弄毁蔑诸余菩萨摩诃萨故，<a id="a-4A"></a>远离无上正等菩提。<a id="a-4B"></a>善现当知，<a id="a-4C"></a>是菩萨摩诃萨远离般若波罗蜜多，<a id="a-4D"></a>无方便善巧故，<a id="a-4E"></a>弃善友故，<a id="a-4F"></a>常为恶友所摄受故，<a id="a-4G"></a>当堕声闻或独觉地。</p>
  <p id="a4H">“善现当知，<a id="a-4I"></a>是菩萨摩诃萨或有此身还得正念，<a id="a-4J"></a>至心悔过舍憍慢心，<a id="a-4K"></a>数数亲近真胜善友，<a id="a-4L"></a>彼虽流转生死多时，<a id="a-4M"></a>而后还依甚深般若波罗蜜多方便善巧渐次修学，<a id="a-4N"></a>当证无上正等菩提。<a id="a-4O"></a>善现当知，<a id="a-4P"></a>是菩萨摩诃萨若有此身不得正念，<a id="a-4Q"></a>不能悔过，<a id="a-4R"></a>不舍慢心，<a id="a-4S"></a>不乐亲近真胜善友，<a id="a-4T"></a>彼定流转生死多时，<a id="a-4U"></a>后虽精进修诸善业，<a id="a-4V"></a>而堕声闻或独觉地。<a id="a-4W"></a>譬如苾蒭求声闻者，<a id="a-4X"></a>于四重罪若随犯一，<a id="a-4Y"></a>便非沙门、<a id="a-4Z"></a>非释迦子，<a id="a-4a"></a>彼于现在定不能得四沙门果；<a id="a-4b"></a>妄执虚名菩萨亦尔，<a id="a-4c"></a>但闻魔说成佛空名，<a id="a-4d"></a>便起慢心，<a id="a-4e"></a>轻弄毁蔑诸余菩萨摩诃萨众，<a id="a-4f"></a>当知此罪过彼苾蒭所起四重无量倍数。<a id="a-4g"></a>置彼苾蒭所犯四重，<a id="a-4h"></a>此菩萨罪，<a id="a-4i"></a>过五无间亦无量倍。<a id="a-4j"></a>所以者何？<a id="a-4k"></a>是菩萨摩诃萨实不成就殊胜功德，<a id="a-4l"></a>闻恶魔说成佛虚名，<a id="a-4m"></a>便自憍慢轻余菩萨，<a id="a-4n"></a>是故此罪过五无间。<a id="a-4o"></a>由此当知若菩萨摩诃萨欲证无上正等菩提，<a id="a-4p"></a>应善觉知如是记说虚名号等微细魔事，<a id="a-4q"></a>勤求无上正等菩提。</p>
  <p id="a4r">“复次，<a id="a-4s"></a>善现，<a id="a-4t"></a>有菩萨摩诃萨修远离行，<a id="a-4u"></a>谓隐山林、<a id="a-4v"></a>空泽、<a id="a-4w"></a>旷野，<a id="a-4x"></a>居阿练若宴坐思惟。<a id="a-4y"></a>时有恶魔来至其所，<a id="a-4z"></a>恭敬赞叹谓作是言：<a id="a-50"></a>‘善哉！<a id="a-51"></a>大士，<a id="a-52"></a>能修如是真远离行。<a id="a-53"></a>此远离行，<a id="a-54"></a>一切如来、<a id="a-55"></a>应、<a id="a-56"></a>正等觉共所称赞，<a id="a-57"></a>天帝释等诸天神仙皆共守护、<a id="a-58"></a>供养尊重。<a id="a-59"></a>应常住此，<a id="a-5A"></a>勿往余处。<a id="a-5B"></a>’善现当知，<a id="a-5C"></a>我不赞叹诸菩萨摩诃萨居阿练若、<a id="a-5D"></a>旷野、<a id="a-5E"></a>山林，<a id="a-5F"></a>宴坐思惟，<a id="a-5G"></a>修远离行。<a id="a-5H"></a>”</p>
  <p id="a5I">具寿善现白言：<a id="a-5J"></a>“世尊，<a id="a-5K"></a>诸菩萨摩诃萨应修何等余远离行？<a id="a-5L"></a>而佛不赞居阿练若、<a id="a-5M"></a>旷野、<a id="a-5N"></a>山林，<a id="a-5O"></a>弃胜卧具，<a id="a-5P"></a>思惟宴坐，<a id="a-5Q"></a>远离功德！<a id="a-5R"></a>”</p>
  <p id="a5S">佛告善现：<a id="a-5T"></a>“诸菩萨摩诃萨若居山林、<a id="a-5U"></a>空泽、<a id="a-5V"></a>旷野、<a id="a-5W"></a>阿练若处，<a id="a-5X"></a>若住城邑、<a id="a-5Y"></a>聚落、<a id="a-5Z"></a>王都、<a id="a-5a"></a>喧杂之处，<a id="a-5b"></a>但能远离烦恼恶业及诸声闻、<a id="a-5c"></a>独觉作意，<a id="a-5d"></a>勤修般若波罗蜜多，<a id="a-5e"></a>及修诸余殊胜功德，<a id="a-5f"></a>是名菩萨真远离行。<a id="a-5g"></a>此远离行，<a id="a-5h"></a>一切如来、<a id="a-5i"></a>应、<a id="a-5j"></a>正等觉共所称赞，<a id="a-5k"></a>诸佛世尊共所开许，<a id="a-5l"></a>诸菩萨众常应修学，<a id="a-5m"></a>若昼若夜应正思惟，<a id="a-5n"></a>精进修行此远离法，<a id="a-5o"></a>是名菩萨修远离行。<a id="a-5p"></a>此远离行不杂声闻、<a id="a-5q"></a>独觉作意，<a id="a-5r"></a>不杂一切烦恼恶业，<a id="a-5s"></a>离诸喧杂毕竟清净，<a id="a-5t"></a>令诸菩萨速证无上正等菩提，<a id="a-5u"></a>利乐有情常无断尽。<a id="a-5v"></a>恶魔所赞，<a id="a-5w"></a>隐于山林、<a id="a-5x"></a>空泽、<a id="a-5y"></a>旷野、<a id="a-5z"></a>阿练若处，<a id="a-60"></a>弃胜卧具，<a id="a-61"></a>宴坐思惟，<a id="a-62"></a>非诸菩萨真远离行。<a id="a-63"></a>所以者何？<a id="a-64"></a>彼远离行犹有喧杂，<a id="a-65"></a>谓彼或杂恶业烦恼，<a id="a-66"></a>或杂声闻、<a id="a-67"></a>独觉作意，<a id="a-68"></a>于深般若波罗蜜多不能精勤信受修学，<a id="a-69"></a>不能圆满一切智智。</p>
  <p id="a6A">“善现当知，<a id="a-6B"></a>有菩萨摩诃萨虽乐修行魔所称赞远离行法，<a id="a-6C"></a>而起憍慢不清净心，<a id="a-6D"></a>轻蔑毁訾诸余菩萨摩诃萨众。<a id="a-6E"></a>谓有菩萨摩诃萨众，<a id="a-6F"></a>虽居城邑、<a id="a-6G"></a>聚落、<a id="a-6H"></a>王都而心清净，<a id="a-6I"></a>不杂种种烦恼恶业及诸声闻、<a id="a-6J"></a>独觉作意，<a id="a-6K"></a>精勤修学布施波罗蜜多乃至般若波罗蜜多，<a id="a-6L"></a>精勤安住内空乃至无性自性空，<a id="a-6M"></a>精勤安住真如乃至不思议界，<a id="a-6N"></a>精勤安住苦、<a id="a-6O"></a>集、<a id="a-6P"></a>灭、<a id="a-6Q"></a>道圣谛，<a id="a-6R"></a>精勤修学四念住乃至八圣道支，<a id="a-6S"></a>精勤修学四静虑、<a id="a-6T"></a>四无量、<a id="a-6U"></a>四无色定、<a id="a-6V"></a>五神通等世间功德，<a id="a-6W"></a>精勤修学空、<a id="a-6X"></a>无相、<a id="a-6Y"></a>无愿解脱门，<a id="a-6Z"></a>精勤修学菩萨十地，<a id="a-6a"></a>精勤修学陀罗尼门、<a id="a-6b"></a>三摩地门，<a id="a-6c"></a>精勤修学五眼、<a id="a-6d"></a>六神通，<a id="a-6e"></a>精勤修学八解脱乃至十遍处，<a id="a-6f"></a>精勤修学如来十力乃至十八佛不共法，<a id="a-6g"></a>精勤修学无忘失法、<a id="a-6h"></a>恒住舍性，<a id="a-6i"></a>精勤修学一切智、<a id="a-6j"></a>道相智、<a id="a-6k"></a>一切相智，<a id="a-6l"></a>严净佛土，<a id="a-6m"></a>成熟有情，<a id="a-6n"></a>虽居愦闹而心寂静，<a id="a-6o"></a>恒勤修习真远离行。<a id="a-6p"></a>彼于如是真净菩萨摩诃萨众，<a id="a-6q"></a>心常傲慢，<a id="a-6r"></a>轻弄毁訾，<a id="a-6s"></a>诽谤凌蔑。</p>
  <p id="a6t">“善现当知，<a id="a-6u"></a>是菩萨摩诃萨远离般若波罗蜜多，<a id="a-6v"></a>无方便善巧故，<a id="a-6w"></a>虽居旷野百踰缮那，<a id="a-6x"></a>其中绝无诸恶禽兽、<a id="a-6y"></a>蛇蝎、<a id="a-6z"></a>盗贼，<a id="a-70"></a>唯有鬼神、<a id="a-71"></a>罗刹娑等游止其中。<a id="a-72"></a>彼住如是阿练若处，<a id="a-73"></a>设经一年、<a id="a-74"></a>或五、<a id="a-75"></a>或十、<a id="a-76"></a>或复乃至百千俱胝，<a id="a-77"></a>若过是数修远离行，<a id="a-78"></a>而不了知真远离行。<a id="a-79"></a>谓诸菩萨摩诃萨众，<a id="a-7A"></a>虽居愦闹而心寂静，<a id="a-7B"></a>远离种种烦恼恶业及诸声闻、<a id="a-7C"></a>独觉作意，<a id="a-7D"></a>发趣无上正等菩提。<a id="a-7E"></a>善现当知，<a id="a-7F"></a>是诸菩萨虽居旷野经历多时，<a id="a-7G"></a>而杂声闻、<a id="a-7H"></a>独觉作意，<a id="a-7I"></a>于彼二地深生乐著，<a id="a-7J"></a>依二地法修远离行，<a id="a-7K"></a>复于此行深生耽染。<a id="a-7L"></a>善现当知，<a id="a-7M"></a>彼虽如是修远离行，<a id="a-7N"></a>而不称顺诸如来心。</p>
  <p id="a7O">“善现当知，<a id="a-7P"></a>我所称赞诸菩萨摩诃萨真远离行，<a id="a-7Q"></a>是菩萨摩诃萨都不成就。<a id="a-7R"></a>彼于真胜远离行中，<a id="a-7S"></a>亦不见有相似行相。<a id="a-7T"></a>所以者何？<a id="a-7U"></a>彼于菩萨真远离行不生爱乐，<a id="a-7V"></a>但乐勤修声闻、<a id="a-7W"></a>独觉空远离行。<a id="a-7X"></a>善现当知，<a id="a-7Y"></a>是诸菩萨修不真胜远离行时，<a id="a-7Z"></a>魔来空中，<a id="a-7a"></a>欢喜赞叹，<a id="a-7b"></a>告言：<a id="a-7c"></a>‘大士，<a id="a-7d"></a>善哉！<a id="a-7e"></a>善哉！<a id="a-7f"></a>汝能勤修真远离行。<a id="a-7g"></a>此远离行，<a id="a-7h"></a>一切如来、<a id="a-7i"></a>应、<a id="a-7j"></a>正等觉共所称赞。<a id="a-7k"></a>汝于此行精勤修学，<a id="a-7l"></a>速能证得一切智智。<a id="a-7m"></a>’善现当知，<a id="a-7n"></a>是诸菩萨乐著如是二乘所修远离行法，<a id="a-7o"></a>轻弄毁蔑住菩萨乘虽居愦闹而心寂静诸苾蒭等，<a id="a-7p"></a>言彼不能修远离行，<a id="a-7q"></a>身居愦闹，<a id="a-7r"></a>心不寂静，<a id="a-7s"></a>无调善法。</p>
  <p id="a7t">“善现当知，<a id="a-7u"></a>是诸菩萨于佛所赞住真远离行菩萨摩诃萨轻蔑毁訾，<a id="a-7v"></a>谓居愦闹，<a id="a-7w"></a>心不寂静，<a id="a-7x"></a>不能勤修真远离行；<a id="a-7y"></a>于诸如来、<a id="a-7z"></a>应、<a id="a-80"></a>正等觉所不称赞住真喧杂行菩萨摩诃萨尊重赞叹，<a id="a-81"></a>谓不喧杂，<a id="a-82"></a>其心寂静，<a id="a-83"></a>能正修行真远离行。<a id="a-84"></a>善现当知，<a id="a-85"></a>是诸菩萨于应亲近恭敬供养如诸佛者，<a id="a-86"></a>而不亲近恭敬供养，<a id="a-87"></a>反生轻毁；<a id="a-88"></a>于应远离不应亲近恭敬供养如恶友者，<a id="a-89"></a>而反亲近，<a id="a-8A"></a>恭敬供养如事诸佛。<a id="a-8B"></a>善现当知，<a id="a-8C"></a>是诸菩萨远离般若波罗蜜多，<a id="a-8D"></a>无方便善巧故，<a id="a-8E"></a>妄生种种分别执著。<a id="a-8F"></a>所以者何？<a id="a-8G"></a>彼作是念：<a id="a-8H"></a>‘我所修学是真远离，<a id="a-8I"></a>故为非人称叹护念。<a id="a-8J"></a>居城邑者，<a id="a-8K"></a>身心扰乱，<a id="a-8L"></a>谁当护念，<a id="a-8M"></a>恭敬赞美？<a id="a-8N"></a>’是诸菩萨由此因缘心多憍慢，<a id="a-8O"></a>轻蔑毁訾诸余菩萨摩诃萨众，<a id="a-8P"></a>烦恼恶业昼夜增长。</p>
  <p id="a8Q">“善现当知，<a id="a-8R"></a>是诸菩萨于余菩萨摩诃萨众为旃荼罗，<a id="a-8S"></a>染污菩萨摩诃萨众。<a id="a-8T"></a>虽如菩萨摩诃萨相，<a id="a-8U"></a>而是天上人中大贼，<a id="a-8V"></a>诳惑天、<a id="a-8W"></a>人、<a id="a-8X"></a>阿素洛等。<a id="a-8Y"></a>其身虽服沙门法衣，<a id="a-8Z"></a>而心常怀盗贼意乐。<a id="a-8a"></a>诸有发趣菩萨乘者，<a id="a-8b"></a>不应亲近、<a id="a-8c"></a>恭敬供养、<a id="a-8d"></a>尊重赞叹如是恶人。<a id="a-8e"></a>何以故？<a id="a-8f"></a>当知是人怀增上慢，<a id="a-8g"></a>外似菩萨，<a id="a-8h"></a>内多烦恼。<a id="a-8i"></a>是故，<a id="a-8j"></a>善现，<a id="a-8k"></a>若菩萨摩诃萨真实不舍一切智智，<a id="a-8l"></a>不舍无上正等菩提，<a id="a-8m"></a>深心欲求一切智智，<a id="a-8n"></a>欲证无上正等菩提，<a id="a-8o"></a>普为利乐诸有情者，<a id="a-8p"></a>不应亲近、<a id="a-8q"></a>恭敬供养、<a id="a-8r"></a>尊重赞叹如是恶人。</p>
  <p id="a8s">“善现当知，<a id="a-8t"></a>诸菩萨摩诃萨应常精进修自事业，<a id="a-8u"></a>远离生死，<a id="a-8v"></a>不著三界，<a id="a-8w"></a>于彼恶贼旃荼罗人常应发生慈、<a id="a-8x"></a>悲、<a id="a-8y"></a>喜、<a id="a-8z"></a>舍，<a id="a-90"></a>应作是念：<a id="a-91"></a>‘我不应起如彼恶人所起过患。<a id="a-92"></a>设当失念，<a id="a-93"></a>如彼暂起，<a id="a-94"></a>即应觉知令速除灭。<a id="a-95"></a>’是故菩萨摩诃萨众欲证无上正等菩提，<a id="a-96"></a>当善觉知诸恶魔事，<a id="a-97"></a>应勤精进远离除灭如彼菩萨所起过患，<a id="a-98"></a>勤求无上正等菩提。</p>
  <p id="a99">“复次，<a id="a-9A"></a>善现，<a id="a-9B"></a>若菩萨摩诃萨增上作意，<a id="a-9C"></a>欲证无上正等菩提，<a id="a-9D"></a>应常亲近、<a id="a-9E"></a>恭敬供养、<a id="a-9F"></a>尊重赞叹真善知识。<a id="a-9G"></a>”</p>
  <p id="a9H">尔时，<a id="a-9I"></a>善现即白佛言：<a id="a-9J"></a>“何等名为诸菩萨摩诃萨真善知识？<a id="a-9K"></a>”</p>
  <p id="a9L">佛告善现：<a id="a-9M"></a>“一切如来、<a id="a-9N"></a>应、<a id="a-9O"></a>正等觉是诸菩萨真善知识，<a id="a-9P"></a>一切菩萨摩诃萨众亦是菩萨真善知识。<a id="a-9Q"></a>诸有声闻及余善士，<a id="a-9R"></a>能为菩萨摩诃萨众宣说开示、<a id="a-9S"></a>分别显了布施、<a id="a-9T"></a>净戒、<a id="a-9U"></a>安忍、<a id="a-9V"></a>精进、<a id="a-9W"></a>静虑、<a id="a-9X"></a>般若波罗蜜多相应义趣令易解者，<a id="a-9Y"></a>亦是菩萨真善知识。</p>
  <p id="a9Z">“复次，<a id="a-9a"></a>善现，<a id="a-9b"></a>布施波罗蜜多乃至般若波罗蜜多是诸菩萨真善知识，<a id="a-9c"></a>四念住乃至八圣道支亦是菩萨真善知识，<a id="a-9d"></a>四静虑、<a id="a-9e"></a>四无量、<a id="a-9f"></a>四无色定亦是菩萨真善知识，<a id="a-9g"></a>八解脱乃至十遍处亦是菩萨真善知识，<a id="a-9h"></a>空、<a id="a-9i"></a>无相、<a id="a-9j"></a>无愿解脱门亦是菩萨真善知识，<a id="a-9k"></a>极喜地乃至法云地亦是菩萨真善知识，<a id="a-9l"></a>陀罗尼门、<a id="a-9m"></a>三摩地门亦是菩萨真善知识，<a id="a-9n"></a>五眼、<a id="a-9o"></a>六神通亦是菩萨真善知识，<a id="a-9p"></a>如来十力乃至十八佛不共法亦是菩萨真善知识，<a id="a-9q"></a>无忘失法、<a id="a-9r"></a>恒住舍性亦是菩萨真善知识，<a id="a-9s"></a>一切智、<a id="a-9t"></a>道相智、<a id="a-9u"></a>一切相智亦是菩萨真善知识，<a id="a-9v"></a>一切菩萨摩诃萨行亦是菩萨真善知识，<a id="a-9w"></a>诸佛无上正等菩提亦是菩萨真善知识，<a id="a-9x"></a>永断一切习气相续亦是菩萨真善知识。</p>
  <p id="a9y">“复次，<a id="a-9z"></a>善现，<a id="a-A0"></a>苦、<a id="a-A1"></a>集、<a id="a-A2"></a>灭、<a id="a-A3"></a>道圣谛是诸菩萨真善知识，<a id="a-A4"></a>诸法缘性亦是菩萨真善知识，<a id="a-A5"></a>诸缘起支亦是菩萨真善知识，<a id="a-A6"></a>内空乃至无性自性空亦是菩萨真善知识，<a id="a-A7"></a>真如乃至不思议界亦是菩萨真善知识。</p>
  <p id="aA8">“复次，<a id="a-A9"></a>善现，<a id="a-AA"></a>布施波罗蜜多乃至般若波罗蜜多与诸菩萨摩诃萨众为师为导，<a id="a-AB"></a>为明为炬，<a id="a-AC"></a>为灯为照，<a id="a-AD"></a>为解为觉，<a id="a-AE"></a>为智为慧，<a id="a-AF"></a>为救为护，<a id="a-AG"></a>为舍为宅，<a id="a-AH"></a>为洲为渚，<a id="a-AI"></a>为归为趣，<a id="a-AJ"></a>为父为母；<a id="a-AK"></a>四念住乃至八圣道支亦与菩萨摩诃萨众为师为导，<a id="a-AL"></a>为明为炬，<a id="a-AM"></a>为灯为照，<a id="a-AN"></a>为解为觉，<a id="a-AO"></a>为智为慧，<a id="a-AP"></a>为救为护，<a id="a-AQ"></a>为舍为宅，<a id="a-AR"></a>为洲为渚，<a id="a-AS"></a>为归为趣，<a id="a-AT"></a>为父为母；<a id="a-AU"></a>四静虑、<a id="a-AV"></a>四无量、<a id="a-AW"></a>四无色定亦与菩萨摩诃萨众为师为导，<a id="a-AX"></a>为明为炬，<a id="a-AY"></a>为灯为照，<a id="a-AZ"></a>为解为觉，<a id="a-Aa"></a>为智为慧，<a id="a-Ab"></a>为救为护，<a id="a-Ac"></a>为舍为宅，<a id="a-Ad"></a>为洲为渚，<a id="a-Ae"></a>为归为趣，<a id="a-Af"></a>为父为母；<a id="a-Ag"></a>八解脱乃至十遍处亦与菩萨摩诃萨众为师为导，<a id="a-Ah"></a>为明为炬，<a id="a-Ai"></a>为灯为照，<a id="a-Aj"></a>为解为觉，<a id="a-Ak"></a>为智为慧，<a id="a-Al"></a>为救为护，<a id="a-Am"></a>为舍为宅，<a id="a-An"></a>为洲为渚，<a id="a-Ao"></a>为归为趣，<a id="a-Ap"></a>为父为母。</p>
  <p id="aAq">“空、<a id="a-Ar"></a>无相、<a id="a-As"></a>无愿解脱门亦与菩萨摩诃萨众为师为导，<a id="a-At"></a>为明为炬，<a id="a-Au"></a>为灯为照，<a id="a-Av"></a>为解为觉，<a id="a-Aw"></a>为智为慧，<a id="a-Ax"></a>为救为护，<a id="a-Ay"></a>为舍为宅，<a id="a-Az"></a>为洲为渚，<a id="a-B0"></a>为归为趣，<a id="a-B1"></a>为父为母；<a id="a-B2"></a>极喜地乃至法云地亦与菩萨摩诃萨众为师为导，<a id="a-B3"></a>为明为炬，<a id="a-B4"></a>为灯为照，<a id="a-B5"></a>为解为觉，<a id="a-B6"></a>为智为慧，<a id="a-B7"></a>为救为护，<a id="a-B8"></a>为舍为宅，<a id="a-B9"></a>为洲为渚，<a id="a-BA"></a>为归为趣，<a id="a-BB"></a>为父为母；<a id="a-BC"></a>陀罗尼门、<a id="a-BD"></a>三摩地门亦与菩萨摩诃萨众为师为导，<a id="a-BE"></a>为明为炬，<a id="a-BF"></a>为灯为照，<a id="a-BG"></a>为解为觉，<a id="a-BH"></a>为智为慧，<a id="a-BI"></a>为救为护，<a id="a-BJ"></a>为舍为宅，<a id="a-BK"></a>为洲为渚，<a id="a-BL"></a>为归为趣，<a id="a-BM"></a>为父为母；<a id="a-BN"></a>五眼、<a id="a-BO"></a>六神通亦与菩萨摩诃萨众为师为导，<a id="a-BP"></a>为明为炬，<a id="a-BQ"></a>为灯为照，<a id="a-BR"></a>为解为觉，<a id="a-BS"></a>为智为慧，<a id="a-BT"></a>为救为护，<a id="a-BU"></a>为舍为宅，<a id="a-BV"></a>为洲为渚，<a id="a-BW"></a>为归为趣，<a id="a-BX"></a>为父为母；<a id="a-BY"></a>如来十力乃至十八佛不共法亦与菩萨摩诃萨众为师为导，<a id="a-BZ"></a>为明为炬，<a id="a-Ba"></a>为灯为照，<a id="a-Bb"></a>为解为觉，<a id="a-Bc"></a>为智为慧，<a id="a-Bd"></a>为救为护，<a id="a-Be"></a>为舍为宅，<a id="a-Bf"></a>为洲为渚，<a id="a-Bg"></a>为归为趣，<a id="a-Bh"></a>为父为母。</p>
  <p id="aBi">“无忘失法、<a id="a-Bj"></a>恒住舍性亦与菩萨摩诃萨众为师为导，<a id="a-Bk"></a>为明为炬，<a id="a-Bl"></a>为灯为照，<a id="a-Bm"></a>为解为觉，<a id="a-Bn"></a>为智为慧，<a id="a-Bo"></a>为救为护，<a id="a-Bp"></a>为舍为宅，<a id="a-Bq"></a>为洲为渚，<a id="a-Br"></a>为归为趣，<a id="a-Bs"></a>为父为母；<a id="a-Bt"></a>一切智、<a id="a-Bu"></a>道相智、<a id="a-Bv"></a>一切相智亦与菩萨摩诃萨众为师为导，<a id="a-Bw"></a>为明为炬，<a id="a-Bx"></a>为灯为照，<a id="a-By"></a>为解为觉，<a id="a-Bz"></a>为智为慧，<a id="a-C0"></a>为救为护，<a id="a-C1"></a>为舍为宅，<a id="a-C2"></a>为洲为渚，<a id="a-C3"></a>为归为趣，<a id="a-C4"></a>为父为母；<a id="a-C5"></a>一切菩萨摩诃萨行亦与菩萨摩诃萨众为师为导，<a id="a-C6"></a>为明为炬，<a id="a-C7"></a>为灯为照，<a id="a-C8"></a>为解为觉，<a id="a-C9"></a>为智为慧，<a id="a-CA"></a>为救为护，<a id="a-CB"></a>为舍为宅，<a id="a-CC"></a>为洲为渚，<a id="a-CD"></a>为归为趣，<a id="a-CE"></a>为父为母；<a id="a-CF"></a>诸佛无上正等菩提亦与菩萨摩诃萨众为师为导，<a id="a-CG"></a>为明为炬，<a id="a-CH"></a>为灯为照，<a id="a-CI"></a>为解为觉，<a id="a-CJ"></a>为智为慧，<a id="a-CK"></a>为救为护，<a id="a-CL"></a>为舍为宅，<a id="a-CM"></a>为洲为渚，<a id="a-CN"></a>为归为趣，<a id="a-CO"></a>为父为母；<a id="a-CP"></a>永断一切习气相续亦与菩萨摩诃萨众为师为导，<a id="a-CQ"></a>为明为炬，<a id="a-CR"></a>为灯为照，<a id="a-CS"></a>为解为觉，<a id="a-CT"></a>为智为慧，<a id="a-CU"></a>为救为护，<a id="a-CV"></a>为舍为宅，<a id="a-CW"></a>为洲为渚，<a id="a-CX"></a>为归为趣，<a id="a-CY"></a>为父为母。</p>
  <p id="aCZ">“复次，<a id="a-Ca"></a>善现，<a id="a-Cb"></a>苦、<a id="a-Cc"></a>集、<a id="a-Cd"></a>灭、<a id="a-Ce"></a>道圣谛与诸菩萨摩诃萨众为师为导，<a id="a-Cf"></a>为明为炬，<a id="a-Cg"></a>为灯为照，<a id="a-Ch"></a>为解为觉，<a id="a-Ci"></a>为智为慧，<a id="a-Cj"></a>为救为护，<a id="a-Ck"></a>为舍为宅，<a id="a-Cl"></a>为洲为渚，<a id="a-Cm"></a>为归为趣，<a id="a-Cn"></a>为父为母；<a id="a-Co"></a>诸法缘性及缘起支亦与菩萨摩诃萨众为师为导，<a id="a-Cp"></a>为明为炬，<a id="a-Cq"></a>为灯为照，<a id="a-Cr"></a>为解为觉，<a id="a-Cs"></a>为智为慧，<a id="a-Ct"></a>为救为护，<a id="a-Cu"></a>为舍为宅，<a id="a-Cv"></a>为洲为渚，<a id="a-Cw"></a>为归为趣，<a id="a-Cx"></a>为父为母；<a id="a-Cy"></a>内空乃至无性自性空亦与菩萨摩诃萨众为师为导，<a id="a-Cz"></a>为明为炬，<a id="a-D0"></a>为灯为照，<a id="a-D1"></a>为解为觉，<a id="a-D2"></a>为智为慧，<a id="a-D3"></a>为救为护，<a id="a-D4"></a>为舍为宅，<a id="a-D5"></a>为洲为渚，<a id="a-D6"></a>为归为趣，<a id="a-D7"></a>为父为母；<a id="a-D8"></a>真如乃至不思议界亦与菩萨摩诃萨众为师为导，<a id="a-D9"></a>为明为炬，<a id="a-DA"></a>为灯为照，<a id="a-DB"></a>为解为觉，<a id="a-DC"></a>为智为慧，<a id="a-DD"></a>为救为护，<a id="a-DE"></a>为舍为宅，<a id="a-DF"></a>为洲为渚，<a id="a-DG"></a>为归为趣，<a id="a-DH"></a>为父为母。<a id="a-DI"></a>所以者何？<a id="a-DJ"></a>一切过去、<a id="a-DK"></a>未来、<a id="a-DL"></a>现在诸佛世尊皆以布施波罗蜜多，<a id="a-DM"></a>广说乃至不思议界为师为导，<a id="a-DN"></a>为明为炬，<a id="a-DO"></a>为灯为照，<a id="a-DP"></a>为解为觉，<a id="a-DQ"></a>为智为慧，<a id="a-DR"></a>为救为护，<a id="a-DS"></a>为舍为宅，<a id="a-DT"></a>为洲为渚，<a id="a-DU"></a>为归为趣，<a id="a-DV"></a>为父为母。<a id="a-DW"></a>何以故？<a id="a-DX"></a>善现，<a id="a-DY"></a>一切过去、<a id="a-DZ"></a>未来、<a id="a-Da"></a>现在诸佛世尊皆从布施波罗蜜多，<a id="a-Db"></a>广说乃至不思议界而出生故。</p>
  <p id="aDc">“是故，<a id="a-Dd"></a>善现，<a id="a-De"></a>若菩萨摩诃萨增上作意欲证无上正等菩提，<a id="a-Df"></a>成熟有情，<a id="a-Dg"></a>严净佛土，<a id="a-Dh"></a>当学布施波罗蜜多乃至般若波罗蜜多，<a id="a-Di"></a>当学四念住乃至八圣道支，<a id="a-Dj"></a>当学四静虑、<a id="a-Dk"></a>四无量、<a id="a-Dl"></a>四无色定，<a id="a-Dm"></a>当学八解脱乃至十遍处，<a id="a-Dn"></a>当学空、<a id="a-Do"></a>无相、<a id="a-Dp"></a>无愿解脱门，<a id="a-Dq"></a>当学极喜地乃至法云地，<a id="a-Dr"></a>当学陀罗尼门、<a id="a-Ds"></a>三摩地门，<a id="a-Dt"></a>当学五眼、<a id="a-Du"></a>六神通，<a id="a-Dv"></a>当学如来十力乃至十八佛不共法，<a id="a-Dw"></a>当学无忘失法、<a id="a-Dx"></a>恒住舍性，<a id="a-Dy"></a>当学一切智、<a id="a-Dz"></a>道相智、<a id="a-E0"></a>一切相智，<a id="a-E1"></a>当学一切菩萨摩诃萨行，<a id="a-E2"></a>当学诸佛无上正等菩提，<a id="a-E3"></a>当学永断一切习气相续，<a id="a-E4"></a>当学苦、<a id="a-E5"></a>集、<a id="a-E6"></a>灭、<a id="a-E7"></a>道圣谛，<a id="a-E8"></a>当学诸法缘性及缘起支，<a id="a-E9"></a>当学内空乃至无性自性空，<a id="a-EA"></a>当学真如乃至不思议界。</p>
  <p id="aEB">“善现，<a id="a-EC"></a>是菩萨摩诃萨既学布施波罗蜜多，<a id="a-ED"></a>广说乃至不思议界，<a id="a-EE"></a>复应以四摄事摄诸有情。<a id="a-EF"></a>何等为四？<a id="a-EG"></a>一者、<a id="a-EH"></a>布施，<a id="a-EI"></a>二者、<a id="a-EJ"></a>爱语，<a id="a-EK"></a>三者、<a id="a-EL"></a>利行，<a id="a-EM"></a>四者、<a id="a-EN"></a>同事。<a id="a-EO"></a>善现，<a id="a-EP"></a>我观此义故作是说，<a id="a-EQ"></a>所有布施波罗蜜多，<a id="a-ER"></a>广说乃至不思议界，<a id="a-ES"></a>与诸菩萨摩诃萨众为师为导，<a id="a-ET"></a>广说乃至为父为母。<a id="a-EU"></a>是故，<a id="a-EV"></a>善现，<a id="a-EW"></a>诸菩萨摩诃萨欲得不随他语行，<a id="a-EX"></a>欲得不依他语住，<a id="a-EY"></a>欲断一切有情疑，<a id="a-EZ"></a>欲满一切有情愿，<a id="a-Ea"></a>欲严净佛土，<a id="a-Eb"></a>欲成熟有情，<a id="a-Ec"></a>应学般若波罗蜜多。<a id="a-Ed"></a>何以故？<a id="a-Ee"></a>善现，<a id="a-Ef"></a>于此般若波罗蜜多甚深经中，<a id="a-Eg"></a>广说菩萨摩诃萨众所应学法，<a id="a-Eh"></a>一切菩萨摩诃萨众，<a id="a-Ei"></a>皆于其中应勤修学。<a id="a-Ej"></a>”</p>
  <p id="aEk">尔时，<a id="a-El"></a>善现白言：<a id="a-Em"></a>“世尊，<a id="a-En"></a>甚深般若波罗蜜多以何为相？<a id="a-Eo"></a>”</p>
  <p id="aEp">佛告善现：<a id="a-Eq"></a>“甚深般若波罗蜜多虚空为相，<a id="a-Er"></a>无著为相，<a id="a-Es"></a>无相为相。<a id="a-Et"></a>所以者何？<a id="a-Eu"></a>善现，<a id="a-Ev"></a>于此般若波罗蜜多甚深相中，<a id="a-Ew"></a>诸法诸相皆无所有不可得故。<a id="a-Ex"></a>”</p>
  <p id="aEy">具寿善现复白佛言：<a id="a-Ez"></a>“颇有因缘可说般若波罗蜜多所有妙相，<a id="a-F0"></a>诸法亦有如是相耶？<a id="a-F1"></a>”</p>
  <p id="aF2">佛告善现：<a id="a-F3"></a>“如是，<a id="a-F4"></a>如是，<a id="a-F5"></a>如汝所说，<a id="a-F6"></a>有因缘故可说般若波罗蜜多所有妙相，<a id="a-F7"></a>诸法亦有如是妙相。<a id="a-F8"></a>何以故？<a id="a-F9"></a>善现，<a id="a-FA"></a>甚深般若波罗蜜多远离为相，<a id="a-FB"></a>诸法亦以远离为相；<a id="a-FC"></a>甚深般若波罗蜜多性空为相，<a id="a-FD"></a>诸法亦以性空为相。<a id="a-FE"></a>由此因缘可作是说，<a id="a-FF"></a>甚深般若波罗蜜多所有妙相，<a id="a-FG"></a>诸法亦有如是妙相，<a id="a-FH"></a>以一切法皆自性空、<a id="a-FI"></a>离诸相故。<a id="a-FJ"></a>”</p>
  <p id="aFK">具寿善现复白佛言：<a id="a-FL"></a>“若一切法皆自性空、<a id="a-FM"></a>远离诸相，<a id="a-FN"></a>则一切法一切法空，<a id="a-FO"></a>亦一切法一切法离，<a id="a-FP"></a>云何有情施设染净？<a id="a-FQ"></a>非性空法有染有净，<a id="a-FR"></a>亦非离法有染有净；<a id="a-FS"></a>非性空法能证无上正等菩提，<a id="a-FT"></a>亦非离法能证无上正等菩提；<a id="a-FU"></a>非性空中有法可得，<a id="a-FV"></a>亦非离中有法可得；<a id="a-FW"></a>非性空中有菩萨摩诃萨证得无上正等菩提，<a id="a-FX"></a>亦非离中有菩萨摩诃萨证得无上正等菩提。<a id="a-FY"></a>世尊，<a id="a-FZ"></a>云何令我解佛所说甚深义趣？<a id="a-Fa"></a>”</p>
  <p id="aFb">佛告善现：<a id="a-Fc"></a>“于意云何？<a id="a-Fd"></a>有情长夜有我、<a id="a-Fe"></a>我所，<a id="a-Ff"></a>心执我、<a id="a-Fg"></a>我所不？<a id="a-Fh"></a>”</p>
  <p id="aFi">善现对曰：<a id="a-Fj"></a>“如是，<a id="a-Fk"></a>世尊，<a id="a-Fl"></a>有情长夜有我、<a id="a-Fm"></a>我所，<a id="a-Fn"></a>心执著我、<a id="a-Fo"></a>我所。<a id="a-Fp"></a>”</p>
  <p id="aFq">佛告善现：<a id="a-Fr"></a>“于意云何？<a id="a-Fs"></a>有情所执我及我所，<a id="a-Ft"></a>空、<a id="a-Fu"></a>远离不？<a id="a-Fv"></a>”</p>
  <p id="aFw">善现对曰：<a id="a-Fx"></a>“如是，<a id="a-Fy"></a>世尊，<a id="a-Fz"></a>有情所执我及我所，<a id="a-G0"></a>皆空、<a id="a-G1"></a>远离。<a id="a-G2"></a>”</p>
  <p id="aG3">佛告善现：<a id="a-G4"></a>“于意云何？<a id="a-G5"></a>岂不有情由我、<a id="a-G6"></a>我所执驰流生死？<a id="a-G7"></a>”</p>
  <p id="aG8">善现对曰：<a id="a-G9"></a>“如是，<a id="a-GA"></a>世尊，<a id="a-GB"></a>诸有情类由我、<a id="a-GC"></a>我所执驰流生死。<a id="a-GD"></a>”</p>
  <p id="aGE">佛告善现：<a id="a-GF"></a>“如是有情驰流生死由有杂染，<a id="a-GG"></a>是故有情施设有染。<a id="a-GH"></a>若诸有情无心执著我及我所则无杂染，<a id="a-GI"></a>若无杂染则不得有驰流生死，<a id="a-GJ"></a>驰流生死既不可得，<a id="a-GK"></a>当知有情远离杂染，<a id="a-GL"></a>由无杂染施设有情。<a id="a-GM"></a>是故，<a id="a-GN"></a>善现，<a id="a-GO"></a>应知有情虽自性空、<a id="a-GP"></a>远离诸相，<a id="a-GQ"></a>而可施设有染有净。<a id="a-GR"></a>”</p>
  <p id="aGS">尔时，<a id="a-GT"></a>具寿善现复白佛言：<a id="a-GU"></a>“世尊，<a id="a-GV"></a>若菩萨摩诃萨能行如是甚深般若波罗蜜多，<a id="a-GW"></a>及一切法空、<a id="a-GX"></a>远离相，<a id="a-GY"></a>是菩萨摩诃萨则不行色，<a id="a-GZ"></a>亦不行受、<a id="a-Ga"></a>想、<a id="a-Gb"></a>行、<a id="a-Gc"></a>识；<a id="a-Gd"></a>不行眼处，<a id="a-Ge"></a>亦不行耳、<a id="a-Gf"></a>鼻、<a id="a-Gg"></a>舌、<a id="a-Gh"></a>身、<a id="a-Gi"></a>意处；<a id="a-Gj"></a>不行色处，<a id="a-Gk"></a>亦不行声、<a id="a-Gl"></a>香、<a id="a-Gm"></a>味、<a id="a-Gn"></a>触、<a id="a-Go"></a>法处；<a id="a-Gp"></a>不行眼界，<a id="a-Gq"></a>亦不行耳、<a id="a-Gr"></a>鼻、<a id="a-Gs"></a>舌、<a id="a-Gt"></a>身、<a id="a-Gu"></a>意界；<a id="a-Gv"></a>不行色界，<a id="a-Gw"></a>亦不行声、<a id="a-Gx"></a>香、<a id="a-Gy"></a>味、<a id="a-Gz"></a>触、<a id="a-H0"></a>法界；<a id="a-H1"></a>不行眼识界，<a id="a-H2"></a>亦不行耳、<a id="a-H3"></a>鼻、<a id="a-H4"></a>舌、<a id="a-H5"></a>身、<a id="a-H6"></a>意识界；<a id="a-H7"></a>不行眼触，<a id="a-H8"></a>亦不行耳、<a id="a-H9"></a>鼻、<a id="a-HA"></a>舌、<a id="a-HB"></a>身、<a id="a-HC"></a>意触；<a id="a-HD"></a>不行眼触为缘所生诸受，<a id="a-HE"></a>亦不行耳、<a id="a-HF"></a>鼻、<a id="a-HG"></a>舌、<a id="a-HH"></a>身、<a id="a-HI"></a>意触为缘所生诸受；<a id="a-HJ"></a>不行地界，<a id="a-HK"></a>亦不行水、<a id="a-HL"></a>火、<a id="a-HM"></a>风、<a id="a-HN"></a>空、<a id="a-HO"></a>识界；<a id="a-HP"></a>不行因缘，<a id="a-HQ"></a>亦不行等无间缘、<a id="a-HR"></a>所缘缘、<a id="a-HS"></a>增上缘；<a id="a-HT"></a>不行无明，<a id="a-HU"></a>亦不行行、<a id="a-HV"></a>识、<a id="a-HW"></a>名色、<a id="a-HX"></a>六处、<a id="a-HY"></a>触、<a id="a-HZ"></a>受、<a id="a-Ha"></a>爱、<a id="a-Hb"></a>取、<a id="a-Hc"></a>有、<a id="a-Hd"></a>生、<a id="a-He"></a>老死；<a id="a-Hf"></a>不行布施波罗蜜多，<a id="a-Hg"></a>亦不行净戒、<a id="a-Hh"></a>安忍、<a id="a-Hi"></a>精进、<a id="a-Hj"></a>静虑、<a id="a-Hk"></a>般若波罗蜜多；<a id="a-Hl"></a>不行内空，<a id="a-Hm"></a>亦不行外空、<a id="a-Hn"></a>内外空、<a id="a-Ho"></a>空空、<a id="a-Hp"></a>大空、<a id="a-Hq"></a>胜义空、<a id="a-Hr"></a>有为空、<a id="a-Hs"></a>无为空、<a id="a-Ht"></a>毕竟空、<a id="a-Hu"></a>无际空、<a id="a-Hv"></a>散无散空、<a id="a-Hw"></a>本性空、<a id="a-Hx"></a>自共相空、<a id="a-Hy"></a>一切法空、<a id="a-Hz"></a>不可得空、<a id="a-I0"></a>无性空、<a id="a-I1"></a>自性空、<a id="a-I2"></a>无性自性空；<a id="a-I3"></a>不行真如，<a id="a-I4"></a>亦不行法界、<a id="a-I5"></a>法性、<a id="a-I6"></a>不虚妄性、<a id="a-I7"></a>不变异性、<a id="a-I8"></a>平等性、<a id="a-I9"></a>离生性、<a id="a-IA"></a>法定、<a id="a-IB"></a>法住、<a id="a-IC"></a>实际、<a id="a-ID"></a>虚空界、<a id="a-IE"></a>不思议界；<a id="a-IF"></a>不行苦圣谛，<a id="a-IG"></a>亦不行集、<a id="a-IH"></a>灭、<a id="a-II"></a>道圣谛；<a id="a-IJ"></a>不行四念住，<a id="a-IK"></a>亦不行四正断、<a id="a-IL"></a>四神足、<a id="a-IM"></a>五根、<a id="a-IN"></a>五力、<a id="a-IO"></a>七等觉支、<a id="a-IP"></a>八圣道支；<a id="a-IQ"></a>不行四静虑，<a id="a-IR"></a>亦不行四无量、<a id="a-IS"></a>四无色定；<a id="a-IT"></a>不行八解脱，<a id="a-IU"></a>亦不行八胜处、<a id="a-IV"></a>九次第定、<a id="a-IW"></a>十遍处；<a id="a-IX"></a>不行空解脱门，<a id="a-IY"></a>亦不行无相、<a id="a-IZ"></a>无愿解脱门；<a id="a-Ia"></a>不行净观地，<a id="a-Ib"></a>亦不行种性地、<a id="a-Ic"></a>第八地、<a id="a-Id"></a>具见地、<a id="a-Ie"></a>薄地、<a id="a-If"></a>离欲地、<a id="a-Ig"></a>已办地、<a id="a-Ih"></a>独觉地、<a id="a-Ii"></a>菩萨地、<a id="a-Ij"></a>如来地；<a id="a-Ik"></a>不行极喜地，<a id="a-Il"></a>亦不行离垢地、<a id="a-Im"></a>发光地、<a id="a-In"></a>焰慧地、<a id="a-Io"></a>极难胜地、<a id="a-Ip"></a>现前地、<a id="a-Iq"></a>远行地、<a id="a-Ir"></a>不动地、<a id="a-Is"></a>善慧地、<a id="a-It"></a>法云地；<a id="a-Iu"></a>不行一切陀罗尼门，<a id="a-Iv"></a>亦不行一切三摩地门；<a id="a-Iw"></a>不行五眼，<a id="a-Ix"></a>亦不行六神通；<a id="a-Iy"></a>不行佛十力，<a id="a-Iz"></a>亦不行四无所畏、<a id="a-J0"></a>四无礙解、<a id="a-J1"></a>大慈、<a id="a-J2"></a>大悲、<a id="a-J3"></a>大喜、<a id="a-J4"></a>大舍、<a id="a-J5"></a>十八佛不共法；<a id="a-J6"></a>不行无忘失法，<a id="a-J7"></a>亦不行恒住舍性；<a id="a-J8"></a>不行预流果，<a id="a-J9"></a>亦不行一来、<a id="a-JA"></a>不还、<a id="a-JB"></a>阿罗汉果、<a id="a-JC"></a>独觉菩提；<a id="a-JD"></a>不行一切智，<a id="a-JE"></a>亦不行道相智、<a id="a-JF"></a>一切相智。<a id="a-JG"></a>所以者何？<a id="a-JH"></a>如是诸法能行、<a id="a-JI"></a>所行及由此行、<a id="a-JJ"></a>行时、<a id="a-JK"></a>行处皆不可得。</p>
  <p id="aJL">“世尊，<a id="a-JM"></a>若菩萨摩诃萨能如是行，<a id="a-JN"></a>不为一切世间天、<a id="a-JO"></a>人、<a id="a-JP"></a>阿素洛等之所降伏，<a id="a-JQ"></a>而能伏彼。<a id="a-JR"></a>世尊，<a id="a-JS"></a>若菩萨摩诃萨能如是行，<a id="a-JT"></a>不为一切声闻、<a id="a-JU"></a>独觉之所降伏，<a id="a-JV"></a>而能伏彼。<a id="a-JW"></a>所以者何？<a id="a-JX"></a>是菩萨摩诃萨已得安住无能伏位，<a id="a-JY"></a>谓菩萨离生位。<a id="a-JZ"></a>世尊，<a id="a-Ja"></a>是菩萨摩诃萨恒住一切智智作意不可屈伏。<a id="a-Jb"></a>世尊，<a id="a-Jc"></a>是菩萨摩诃萨如是行时，<a id="a-Jd"></a>则为邻近一切智智，<a id="a-Je"></a>疾证无上正等菩提。<a id="a-Jf"></a>”</p>
  <p id="aJg">佛言：<a id="a-Jh"></a>“善现，<a id="a-Ji"></a>如是，<a id="a-Jj"></a>如是，<a id="a-Jk"></a>如汝所说，<a id="a-Jl"></a>若菩萨摩诃萨能行如是甚深般若波罗蜜多，<a id="a-Jm"></a>及一切法空、<a id="a-Jn"></a>远离相，<a id="a-Jo"></a>是菩萨摩诃萨则不行色，<a id="a-Jp"></a>亦不行受、<a id="a-Jq"></a>想、<a id="a-Jr"></a>行、<a id="a-Js"></a>识，<a id="a-Jt"></a>乃至不行一切智，<a id="a-Ju"></a>亦不行道相智、<a id="a-Jv"></a>一切相智，<a id="a-Jw"></a>如是诸法能行、<a id="a-Jx"></a>所行及由此行、<a id="a-Jy"></a>行时、<a id="a-Jz"></a>行处皆不可得。<a id="a-K0"></a>若菩萨摩诃萨能如是行，<a id="a-K1"></a>不为一切世间天、<a id="a-K2"></a>人、<a id="a-K3"></a>阿素洛等之所降伏，<a id="a-K4"></a>亦复不为声闻、<a id="a-K5"></a>独觉之所降伏，<a id="a-K6"></a>而能伏彼。<a id="a-K7"></a>是菩萨摩诃萨已得安住无能伏位，<a id="a-K8"></a>谓菩萨离生位，<a id="a-K9"></a>恒住一切智智作意不可屈伏，<a id="a-KA"></a>则为邻近一切智智，<a id="a-KB"></a>疾证无上正等菩提。</p>
 </body>
</html>