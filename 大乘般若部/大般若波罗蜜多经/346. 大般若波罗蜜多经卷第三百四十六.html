<!doctype html>
<html id="z3IBSxX5Z" data-ver="1331">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百四十六</h1>
  <h2 id="a2">初分坚等赞品第五十七之五</h2>
  <p id="a3">尔时，<a id="a-4"></a>佛告具寿善现言：<a id="a-5"></a>“善现，<a id="a-6"></a>何因缘故，<a id="a-7"></a>诸菩萨摩诃萨于深般若波罗蜜多心不沉没？<a id="a-8"></a>”</p>
  <p id="a9">具寿善现白佛言：<a id="a-A"></a>“世尊，<a id="a-B"></a>以一切法皆非有故，<a id="a-C"></a>诸菩萨摩诃萨于深般若波罗蜜多心不沉没。</p>
  <p id="aD">“世尊，<a id="a-E"></a>以一切法皆远离故，<a id="a-F"></a>诸菩萨摩诃萨于深般若波罗蜜多心不沉没。</p>
  <p id="aG">“世尊，<a id="a-H"></a>以一切法皆寂静故，<a id="a-I"></a>诸菩萨摩诃萨于深般若波罗蜜多心不沉没。</p>
  <p id="aJ">“世尊，<a id="a-K"></a>以一切法无所有故，<a id="a-L"></a>诸菩萨摩诃萨于深般若波罗蜜多心不沉没。</p>
  <p id="aM">“世尊，<a id="a-N"></a>以一切法无生灭故，<a id="a-O"></a>诸菩萨摩诃萨于深般若波罗蜜多心不沉没。</p>
  <p id="aP">“世尊，<a id="a-Q"></a>由如是等种种因缘，<a id="a-R"></a>诸菩萨摩诃萨于深般若波罗蜜多心不沉没。<a id="a-S"></a>何以故？<a id="a-T"></a>世尊，<a id="a-U"></a>诸菩萨摩诃萨于一切法，<a id="a-V"></a>若能沉没、<a id="a-W"></a>若所沉没、<a id="a-X"></a>若沉没时、<a id="a-Y"></a>若沉没处、<a id="a-Z"></a>若沉没者、<a id="a-a"></a>由此沉没皆不可得，<a id="a-b"></a>以一切法不可得故。</p>
  <p id="ac">“世尊，<a id="a-d"></a>若菩萨摩诃萨闻说是事，<a id="a-e"></a>心不沉没，<a id="a-f"></a>不惊、<a id="a-g"></a>不怖，<a id="a-h"></a>亦不忧悔，<a id="a-i"></a>当知是菩萨摩诃萨行深般若波罗蜜多。<a id="a-j"></a>所以者何？<a id="a-k"></a>是菩萨摩诃萨观一切法皆不可得，<a id="a-l"></a>不可施设是能沉没、<a id="a-m"></a>是所沉没、<a id="a-n"></a>是沉没时、<a id="a-o"></a>是沉没处、<a id="a-p"></a>是沉没者、<a id="a-q"></a>由此沉没。<a id="a-r"></a>由是因缘，<a id="a-s"></a>诸菩萨摩诃萨闻如是事，<a id="a-t"></a>心不沉没，<a id="a-u"></a>不惊、<a id="a-v"></a>不怖，<a id="a-w"></a>亦不忧悔。</p>
  <p id="ax">“世尊，<a id="a-y"></a>若菩萨摩诃萨能如是行甚深般若波罗蜜多，<a id="a-z"></a>诸天帝释、<a id="a-10"></a>大梵天王、<a id="a-11"></a>诸世界主常所礼敬。<a id="a-12"></a>”</p>
  <p id="a13">佛告善现：<a id="a-14"></a>“若菩萨摩诃萨能如是行甚深般若波罗蜜多，<a id="a-15"></a>非但常为诸天帝释、<a id="a-16"></a>大梵天王、<a id="a-17"></a>诸世界主之所礼敬，<a id="a-18"></a>是菩萨摩诃萨亦为过此极光净天、<a id="a-19"></a>若遍净天、<a id="a-1A"></a>若广果天、<a id="a-1B"></a>若净居天及余天众常所礼敬。</p>
  <p id="a1C">“善现，<a id="a-1D"></a>是菩萨摩诃萨能如是行甚深般若波罗蜜多，<a id="a-1E"></a>亦为十方无量无数无边世界一切如来、<a id="a-1F"></a>应、<a id="a-1G"></a>正等觉常所护念。</p>
  <p id="a1H">“善现，<a id="a-1I"></a>是菩萨摩诃萨能如是行甚深般若波罗蜜多，<a id="a-1J"></a>则令般若波罗蜜多速得圆满，<a id="a-1K"></a>亦令静虑、<a id="a-1L"></a>精进、<a id="a-1M"></a>安忍、<a id="a-1N"></a>净戒、<a id="a-1O"></a>布施波罗蜜多速得圆满。</p>
  <p id="a1P">“善现，<a id="a-1Q"></a>是菩萨摩诃萨能如是行甚深般若波罗蜜多，<a id="a-1R"></a>则令内空速得圆满，<a id="a-1S"></a>亦令外空、<a id="a-1T"></a>内外空、<a id="a-1U"></a>空空、<a id="a-1V"></a>大空、<a id="a-1W"></a>胜义空、<a id="a-1X"></a>有为空、<a id="a-1Y"></a>无为空、<a id="a-1Z"></a>毕竟空、<a id="a-1a"></a>无际空、<a id="a-1b"></a>散空、<a id="a-1c"></a>无变异空、<a id="a-1d"></a>本性空、<a id="a-1e"></a>自相空、<a id="a-1f"></a>共相空、<a id="a-1g"></a>一切法空、<a id="a-1h"></a>不可得空、<a id="a-1i"></a>无性空、<a id="a-1j"></a>自性空、<a id="a-1k"></a>无性自性空速得圆满。</p>
  <p id="a1l">“善现，<a id="a-1m"></a>是菩萨摩诃萨能如是行甚深般若波罗蜜多，<a id="a-1n"></a>则令真如速得圆满，<a id="a-1o"></a>亦令法界、<a id="a-1p"></a>法性、<a id="a-1q"></a>不虚妄性、<a id="a-1r"></a>不变异性、<a id="a-1s"></a>平等性、<a id="a-1t"></a>离生性、<a id="a-1u"></a>法定、<a id="a-1v"></a>法住、<a id="a-1w"></a>实际、<a id="a-1x"></a>虚空界、<a id="a-1y"></a>不思议界速得圆满。</p>
  <p id="a1z">“善现，<a id="a-20"></a>是菩萨摩诃萨能如是行甚深般若波罗蜜多，<a id="a-21"></a>则令苦圣谛速得圆满，<a id="a-22"></a>亦令集、<a id="a-23"></a>灭、<a id="a-24"></a>道圣谛速得圆满。</p>
  <p id="a25">“善现，<a id="a-26"></a>是菩萨摩诃萨能如是行甚深般若波罗蜜多，<a id="a-27"></a>则令四静虑速得圆满，<a id="a-28"></a>亦令四无量、<a id="a-29"></a>四无色定速得圆满。</p>
  <p id="a2A">“善现，<a id="a-2B"></a>是菩萨摩诃萨能如是行甚深般若波罗蜜多，<a id="a-2C"></a>则令八解脱速得圆满，<a id="a-2D"></a>亦令八胜处、<a id="a-2E"></a>九次第定、<a id="a-2F"></a>十遍处速得圆满。</p>
  <p id="a2G">“善现，<a id="a-2H"></a>是菩萨摩诃萨能如是行甚深般若波罗蜜多，<a id="a-2I"></a>则令四念住速得圆满，<a id="a-2J"></a>亦令四正断、<a id="a-2K"></a>四神足、<a id="a-2L"></a>五根、<a id="a-2M"></a>五力、<a id="a-2N"></a>七等觉支、<a id="a-2O"></a>八圣道支速得圆满。</p>
  <p id="a2P">“善现，<a id="a-2Q"></a>是菩萨摩诃萨能如是行甚深般若波罗蜜多，<a id="a-2R"></a>则令空解脱门速得圆满，<a id="a-2S"></a>亦令无相、<a id="a-2T"></a>无愿解脱门速得圆满。</p>
  <p id="a2U">“善现，<a id="a-2V"></a>是菩萨摩诃萨能如是行甚深般若波罗蜜多，<a id="a-2W"></a>则令极喜地速得圆满，<a id="a-2X"></a>亦令离垢地、<a id="a-2Y"></a>发光地、<a id="a-2Z"></a>焰慧地、<a id="a-2a"></a>极难胜地、<a id="a-2b"></a>现前地、<a id="a-2c"></a>远行地、<a id="a-2d"></a>不动地、<a id="a-2e"></a>善慧地、<a id="a-2f"></a>法云地速得圆满。</p>
  <p id="a2g">“善现，<a id="a-2h"></a>是菩萨摩诃萨能如是行甚深般若波罗蜜多，<a id="a-2i"></a>则令五眼速得圆满，<a id="a-2j"></a>亦令六神通速得圆满。</p>
  <p id="a2k">“善现，<a id="a-2l"></a>是菩萨摩诃萨能如是行甚深般若波罗蜜多，<a id="a-2m"></a>则令佛十力速得圆满，<a id="a-2n"></a>亦令四无所畏、<a id="a-2o"></a>四无礙解、<a id="a-2p"></a>大慈、<a id="a-2q"></a>大悲、<a id="a-2r"></a>大喜、<a id="a-2s"></a>大舍、<a id="a-2t"></a>十八佛不共法速得圆满。</p>
  <p id="a2u">“善现，<a id="a-2v"></a>是菩萨摩诃萨能如是行甚深般若波罗蜜多，<a id="a-2w"></a>则令无忘失法速得圆满，<a id="a-2x"></a>亦令恒住舍性速得圆满。</p>
  <p id="a2y">“善现，<a id="a-2z"></a>是菩萨摩诃萨能如是行甚深般若波罗蜜多，<a id="a-30"></a>则令一切智速得圆满，<a id="a-31"></a>亦令道相智、<a id="a-32"></a>一切相智速得圆满。</p>
  <p id="a33">“善现，<a id="a-34"></a>是菩萨摩诃萨能如是行甚深般若波罗蜜多，<a id="a-35"></a>则令一切陀罗尼门速得圆满，<a id="a-36"></a>亦令一切三摩地门速得圆满。</p>
  <p id="a37">“善现，<a id="a-38"></a>是菩萨摩诃萨能如是行甚深般若波罗蜜多，<a id="a-39"></a>则令一切菩萨摩诃萨行速得圆满。</p>
  <p id="a3A">“善现，<a id="a-3B"></a>是菩萨摩诃萨能如是行甚深般若波罗蜜多，<a id="a-3C"></a>则令诸佛无上正等菩提速得圆满。</p>
  <p id="a3D">“善现，<a id="a-3E"></a>是菩萨摩诃萨能如是行甚深般若波罗蜜多，<a id="a-3F"></a>则令一切智智速得圆满。</p>
  <p id="a3G">“复次，<a id="a-3H"></a>善现，<a id="a-3I"></a>若菩萨摩诃萨能如是行甚深般若波罗蜜多，<a id="a-3J"></a>常为诸佛之所护念，<a id="a-3K"></a>速得圆满一切功德。<a id="a-3L"></a>是菩萨摩诃萨当知行佛所应行处，<a id="a-3M"></a>速证无上正等菩提。</p>
  <p id="a3N">“善现当知，<a id="a-3O"></a>是菩萨摩诃萨其心坚固。<a id="a-3P"></a>假使十方殑伽沙等世界有情皆变为魔，<a id="a-3Q"></a>是一一魔各复化作如是数魔，<a id="a-3R"></a>是诸恶魔皆有无量无边神力；<a id="a-3S"></a>如是诸魔不能留难是菩萨摩诃萨，<a id="a-3T"></a>令不能行甚深般若波罗蜜多，<a id="a-3U"></a>亦令不证所求无上正等菩提。</p>
  <p id="a3V">“复次，<a id="a-3W"></a>善现，<a id="a-3X"></a>若菩萨摩诃萨成就二法，<a id="a-3Y"></a>一切恶魔不能沮坏，<a id="a-3Z"></a>令不能行甚深般若波罗蜜多，<a id="a-3a"></a>亦令不证所求无上正等菩提。<a id="a-3b"></a>何等为二？<a id="a-3c"></a>一、<a id="a-3d"></a>观诸法皆毕竟空，<a id="a-3e"></a>二、<a id="a-3f"></a>不弃舍一切有情。</p>
  <p id="a3g">“复次，<a id="a-3h"></a>善现，<a id="a-3i"></a>若菩萨摩诃萨成就二法，<a id="a-3j"></a>一切恶魔不能沮坏，<a id="a-3k"></a>令不能行甚深般若波罗蜜多，<a id="a-3l"></a>亦令不证所求无上正等菩提。<a id="a-3m"></a>何等为二？<a id="a-3n"></a>一、<a id="a-3o"></a>如所言皆悉能作，<a id="a-3p"></a>二、<a id="a-3q"></a>为诸佛常所护念。</p>
  <p id="a3r">“复次，<a id="a-3s"></a>善现，<a id="a-3t"></a>若菩萨摩诃萨能如是行甚深般若波罗蜜多，<a id="a-3u"></a>诸天子等常来礼敬、<a id="a-3v"></a>亲近供养、<a id="a-3w"></a>请问劝发，<a id="a-3x"></a>言：<a id="a-3y"></a>‘善男子，<a id="a-3z"></a>汝欲疾证所求无上正等菩提，<a id="a-40"></a>当勤住空、<a id="a-41"></a>无相、<a id="a-42"></a>无愿。<a id="a-43"></a>何以故？<a id="a-44"></a>善男子，<a id="a-45"></a>若勤住空、<a id="a-46"></a>无相、<a id="a-47"></a>无愿，<a id="a-48"></a>无依怙者当作依怙，<a id="a-49"></a>无归依者当作归依，<a id="a-4A"></a>无救护者当作救护，<a id="a-4B"></a>无投趣者当作投趣，<a id="a-4C"></a>无洲渚者当作洲渚，<a id="a-4D"></a>无室宅者当作室宅，<a id="a-4E"></a>为暗暝者当作光明，<a id="a-4F"></a>为盲瞽者当作眼目。<a id="a-4G"></a>何以故？<a id="a-4H"></a>善男子，<a id="a-4I"></a>如是住空、<a id="a-4J"></a>无相、<a id="a-4K"></a>无愿，<a id="a-4L"></a>即为安住甚深般若波罗蜜多。<a id="a-4M"></a>若能安住甚深般若波罗蜜多，<a id="a-4N"></a>则能疾证所求无上正等菩提。<a id="a-4O"></a>’</p>
  <p id="a4P">“复次，<a id="a-4Q"></a>善现，<a id="a-4R"></a>若菩萨摩诃萨能如是住甚深般若波罗蜜多，<a id="a-4S"></a>则为十方无量、<a id="a-4T"></a>无数、<a id="a-4U"></a>无边世界现在诸佛处大众中，<a id="a-4V"></a>自然欢喜称扬赞叹是菩萨摩诃萨名字、<a id="a-4W"></a>种姓及诸功德，<a id="a-4X"></a>所谓安住甚深般若波罗蜜多殊胜功德。</p>
  <p id="a4Y">“善现当知，<a id="a-4Z"></a>如我今者为众宣说甚深般若波罗蜜多，<a id="a-4a"></a>于大众前自然欢喜称扬赞叹宝幢菩萨、<a id="a-4b"></a>尸弃菩萨摩诃萨等，<a id="a-4c"></a>及现在住不动佛所净修梵行住深般若波罗蜜多诸菩萨摩诃萨名字、<a id="a-4d"></a>种姓及诸功德，<a id="a-4e"></a>所谓安住甚深般若波罗蜜多殊胜功德。<a id="a-4f"></a>现在东方无量、<a id="a-4g"></a>无数、<a id="a-4h"></a>无边世界一切如来、<a id="a-4i"></a>应、<a id="a-4j"></a>正等觉为众宣说甚深般若波罗蜜多，<a id="a-4k"></a>于彼亦有诸菩萨摩诃萨净修梵行不离般若波罗蜜多，<a id="a-4l"></a>彼诸如来、<a id="a-4m"></a>应、<a id="a-4n"></a>正等觉各于众前自然欢喜称扬赞叹彼菩萨摩诃萨名字、<a id="a-4o"></a>种姓及诸功德，<a id="a-4p"></a>所谓不离甚深般若波罗蜜多殊胜功德。<a id="a-4q"></a>南西北方、<a id="a-4r"></a>四维、<a id="a-4s"></a>上下，<a id="a-4t"></a>亦复如是。</p>
  <p id="a4u">“善现当知，<a id="a-4v"></a>有菩萨摩诃萨从初发心修行般若波罗蜜多，<a id="a-4w"></a>渐次圆满大菩提道，<a id="a-4x"></a>乃至证得一切智智，<a id="a-4y"></a>亦为十方无量、<a id="a-4z"></a>无数、<a id="a-50"></a>无边世界现在诸佛说正法时，<a id="a-51"></a>于大众前自然欢喜称扬赞叹是菩萨摩诃萨名字、<a id="a-52"></a>种姓及诸功德，<a id="a-53"></a>所谓修行甚深般若波罗蜜多殊胜功德。<a id="a-54"></a>所以者何？<a id="a-55"></a>善现，<a id="a-56"></a>是菩萨摩诃萨能为难事，<a id="a-57"></a>不断佛种，<a id="a-58"></a>利益安乐一切有情。<a id="a-59"></a>”</p>
  <p id="a5A">尔时，<a id="a-5B"></a>具寿善现白佛言：<a id="a-5C"></a>“世尊，<a id="a-5D"></a>何等菩萨摩诃萨蒙诸如来、<a id="a-5E"></a>应、<a id="a-5F"></a>正等觉因说正法，<a id="a-5G"></a>于大众前自然欢喜称扬赞叹名字、<a id="a-5H"></a>种姓及诸功德？<a id="a-5I"></a>为退转位？<a id="a-5J"></a>为不退转？<a id="a-5K"></a>”</p>
  <p id="a5L">佛告善现：<a id="a-5M"></a>“有菩萨摩诃萨住不退转位，<a id="a-5N"></a>行深般若波罗蜜多，<a id="a-5O"></a>蒙诸如来、<a id="a-5P"></a>应、<a id="a-5Q"></a>正等觉因说正法，<a id="a-5R"></a>于大众前自然欢喜称扬赞叹名字、<a id="a-5S"></a>种姓及诸功德。<a id="a-5T"></a>复有菩萨摩诃萨虽未受记，<a id="a-5U"></a>而行般若波罗蜜多，<a id="a-5V"></a>亦蒙如来、<a id="a-5W"></a>应、<a id="a-5X"></a>正等觉因说正法，<a id="a-5Y"></a>于大众前自然欢喜称扬赞叹名字、<a id="a-5Z"></a>种姓及诸功德。<a id="a-5a"></a>”</p>
  <p id="a5b">具寿善现复白佛言：<a id="a-5c"></a>“此所说者是何菩萨？<a id="a-5d"></a>”</p>
  <p id="a5e">佛言：<a id="a-5f"></a>“善现，<a id="a-5g"></a>有菩萨摩诃萨随不动佛为菩萨时所行而学，<a id="a-5h"></a>已得安住不退转位，<a id="a-5i"></a>是菩萨摩诃萨蒙诸如来、<a id="a-5j"></a>应、<a id="a-5k"></a>正等觉因说正法，<a id="a-5l"></a>于大众前自然欢喜称扬赞叹名字、<a id="a-5m"></a>种姓及诸功德。<a id="a-5n"></a>复有菩萨摩诃萨随宝幢菩萨、<a id="a-5o"></a>尸弃菩萨摩诃萨等所行而学，<a id="a-5p"></a>是菩萨摩诃萨虽未受记，<a id="a-5q"></a>而行般若波罗蜜多，<a id="a-5r"></a>亦蒙如来、<a id="a-5s"></a>应、<a id="a-5t"></a>正等觉因说正法，<a id="a-5u"></a>于大众前自然欢喜称扬赞叹名字、<a id="a-5v"></a>种姓及诸功德。</p>
  <p id="a5w">“复次，<a id="a-5x"></a>善现，<a id="a-5y"></a>有菩萨摩诃萨行深般若波罗蜜多，<a id="a-5z"></a>于一切法无生性中深生信解，<a id="a-60"></a>而未证得无生法忍；<a id="a-61"></a>于深般若波罗蜜多深生信解，<a id="a-62"></a>亦未证得无生法忍；<a id="a-63"></a>于一切法毕竟空性深生信解，<a id="a-64"></a>亦未证得无生法忍；<a id="a-65"></a>于一切法皆寂静性深生信解，<a id="a-66"></a>亦未证得无生法忍；<a id="a-67"></a>于一切法皆远离性深生信解，<a id="a-68"></a>亦未证得无生法忍；<a id="a-69"></a>于一切法无所有性深生信解，<a id="a-6A"></a>亦未证得无生法忍；<a id="a-6B"></a>于一切法不自在性深生信解，<a id="a-6C"></a>亦未证得无生法忍；<a id="a-6D"></a>于一切法不坚实性深生信解，<a id="a-6E"></a>亦未证得无生法忍。<a id="a-6F"></a>善现，<a id="a-6G"></a>如是等菩萨摩诃萨，<a id="a-6H"></a>蒙诸如来、<a id="a-6I"></a>应、<a id="a-6J"></a>正等觉因说正法，<a id="a-6K"></a>于大众前自然欢喜称扬赞叹名字、<a id="a-6L"></a>种姓及诸功德。</p>
  <p id="a6M">“善现，<a id="a-6N"></a>若菩萨摩诃萨蒙诸如来、<a id="a-6O"></a>应、<a id="a-6P"></a>正等觉因说正法，<a id="a-6Q"></a>于大众前自然欢喜称扬赞叹名字、<a id="a-6R"></a>种姓及诸功德；<a id="a-6S"></a>是菩萨摩诃萨超过声闻及独觉地，<a id="a-6T"></a>定证无上正等菩提。</p>
  <p id="a6U">“善现，<a id="a-6V"></a>若菩萨摩诃萨行深般若波罗蜜多蒙诸如来、<a id="a-6W"></a>应、<a id="a-6X"></a>正等觉因说正法，<a id="a-6Y"></a>于大众前自然欢喜称扬赞叹名字、<a id="a-6Z"></a>种姓及诸功德；<a id="a-6a"></a>是菩萨摩诃萨定当安住不退转地，<a id="a-6b"></a>住是地已必当证得一切智智。</p>
  <p id="a6c">“复次，<a id="a-6d"></a>善现，<a id="a-6e"></a>若菩萨摩诃萨闻说如是甚深般若波罗蜜多，<a id="a-6f"></a>心无疑惑亦不迷闷，<a id="a-6g"></a>但作是念：<a id="a-6h"></a>‘如佛所说甚深般若波罗蜜多，<a id="a-6i"></a>其理必然无有颠倒。<a id="a-6j"></a>’是菩萨摩诃萨由于般若波罗蜜多深生净信，<a id="a-6k"></a>渐次当于不动佛所及诸菩萨摩诃萨所广闻般若波罗蜜多，<a id="a-6l"></a>于其义趣深生信解，<a id="a-6m"></a>既信解已当得住于不退转地，<a id="a-6n"></a>住是地已定当证得一切智智。</p>
  <p id="a6o">“善现，<a id="a-6p"></a>若菩萨摩诃萨，<a id="a-6q"></a>但闻如是甚深般若波罗蜜多不生诽谤，<a id="a-6r"></a>尚多获得殊胜善根，<a id="a-6s"></a>况能信解、<a id="a-6t"></a>受持读诵，<a id="a-6u"></a>依真如理系念思惟，<a id="a-6v"></a>安住真如精勤修学！<a id="a-6w"></a>是诸菩萨速当安住不退转地，<a id="a-6x"></a>疾证无上正等菩提。<a id="a-6y"></a>”</p>
  <p id="a6z">时，<a id="a-70"></a>具寿善现白佛言：<a id="a-71"></a>“世尊，<a id="a-72"></a>诸法实性皆不可得，<a id="a-73"></a>云何菩萨摩诃萨安住真如精勤修学，<a id="a-74"></a>速当安住不退转地，<a id="a-75"></a>疾证无上正等菩提？<a id="a-76"></a>”</p>
  <p id="a77">佛言：<a id="a-78"></a>“善现，<a id="a-79"></a>如佛所化，<a id="a-7A"></a>安住真如修诸菩萨摩诃萨行，<a id="a-7B"></a>速当安住不退转地，<a id="a-7C"></a>疾证无上正等菩提，<a id="a-7D"></a>为诸有情宣说正法；<a id="a-7E"></a>诸菩萨摩诃萨亦复如是，<a id="a-7F"></a>安住真如修诸菩萨摩诃萨行，<a id="a-7G"></a>速当安住不退转地，<a id="a-7H"></a>疾证无上正等菩提。<a id="a-7I"></a>”</p>
  <p id="a7J">具寿善现复白佛言：<a id="a-7K"></a>“如来所化都无所有，<a id="a-7L"></a>法离真如又不可得，<a id="a-7M"></a>谁住真如修菩萨行，<a id="a-7N"></a>速当安住不退转地，<a id="a-7O"></a>疾证无上正等菩提，<a id="a-7P"></a>为诸有情宣说正法？<a id="a-7Q"></a>世尊，<a id="a-7R"></a>真如尚不可得，<a id="a-7S"></a>何况得有安住真如修菩萨行，<a id="a-7T"></a>速当安住不退转地，<a id="a-7U"></a>疾证无上正等菩提，<a id="a-7V"></a>为诸有情宣说正法？<a id="a-7W"></a>此若实有，<a id="a-7X"></a>无有是处。<a id="a-7Y"></a>”</p>
  <p id="a7Z">佛言：<a id="a-7a"></a>“善现，<a id="a-7b"></a>如是，<a id="a-7c"></a>如是，<a id="a-7d"></a>如汝所说，<a id="a-7e"></a>如来所化都无所有，<a id="a-7f"></a>法离真如又不可得，<a id="a-7g"></a>谁住真如修菩萨行，<a id="a-7h"></a>速当安住不退转地，<a id="a-7i"></a>疾证无上正等菩提，<a id="a-7j"></a>为诸有情宣说正法？<a id="a-7k"></a>善现，<a id="a-7l"></a>真如尚不可得，<a id="a-7m"></a>何况得有安住真如修菩萨行，<a id="a-7n"></a>速当安住不退转地，<a id="a-7o"></a>疾证无上正等菩提，<a id="a-7p"></a>为诸有情宣说正法？<a id="a-7q"></a>此若实有，<a id="a-7r"></a>无有是处。<a id="a-7s"></a>所以者何？<a id="a-7t"></a>善现，<a id="a-7u"></a>如来出世若不出世，<a id="a-7v"></a>诸法法尔不离真如、<a id="a-7w"></a>法界、<a id="a-7x"></a>法性、<a id="a-7y"></a>不虚妄性、<a id="a-7z"></a>不变异性、<a id="a-80"></a>平等性、<a id="a-81"></a>离生性、<a id="a-82"></a>法定、<a id="a-83"></a>法住、<a id="a-84"></a>实际、<a id="a-85"></a>虚空界、<a id="a-86"></a>不思议界。<a id="a-87"></a>善现，<a id="a-88"></a>决定无有安住真如修菩萨行，<a id="a-89"></a>速当安住不退转地，<a id="a-8A"></a>疾证无上正等菩提，<a id="a-8B"></a>为诸有情说正法者。<a id="a-8C"></a>何以故？<a id="a-8D"></a>善现，<a id="a-8E"></a>诸法真如无生无灭，<a id="a-8F"></a>亦无住异少分可得。<a id="a-8G"></a>善现，<a id="a-8H"></a>若法无生无灭，<a id="a-8I"></a>亦无住异少分可得，<a id="a-8J"></a>谁于其中可得安住修诸菩萨摩诃萨行，<a id="a-8K"></a>速当安住不退转地，<a id="a-8L"></a>疾证无上正等菩提，<a id="a-8M"></a>为诸有情宣说正法？<a id="a-8N"></a>此若实有，<a id="a-8O"></a>无有是处。<a id="a-8P"></a>”</p>
  <p id="a8Q">尔时，<a id="a-8R"></a>天帝释白佛言：<a id="a-8S"></a>“世尊，<a id="a-8T"></a>如是般若波罗蜜多，<a id="a-8U"></a>微妙甚深，<a id="a-8V"></a>极难信解！<a id="a-8W"></a>诸菩萨摩诃萨行深般若波罗蜜多，<a id="a-8X"></a>虽知诸法皆不可得，<a id="a-8Y"></a>而求无上正等菩提，<a id="a-8Z"></a>甚为难事！<a id="a-8a"></a>何以故？<a id="a-8b"></a>世尊，<a id="a-8c"></a>决定无有安住真如修诸菩萨摩诃萨行，<a id="a-8d"></a>速当安住不退转地，<a id="a-8e"></a>疾证无上正等菩提，<a id="a-8f"></a>为诸有情说正法事。<a id="a-8g"></a>诸菩萨摩诃萨行深般若波罗蜜多，<a id="a-8h"></a>观一切法都无所有，<a id="a-8i"></a>于深法性心不沉没，<a id="a-8j"></a>不怖、<a id="a-8k"></a>不惊、<a id="a-8l"></a>无疑、<a id="a-8m"></a>无滞，<a id="a-8n"></a>如是等事甚为希有！<a id="a-8o"></a>”</p>
  <p id="a8p">尔时，<a id="a-8q"></a>具寿善现语天帝释言：<a id="a-8r"></a>“憍尸迦，<a id="a-8s"></a>如汝所说，<a id="a-8t"></a>诸菩萨摩诃萨行深般若波罗蜜多，<a id="a-8u"></a>观一切法都无所有，<a id="a-8v"></a>于深法性心不沉没，<a id="a-8w"></a>不怖、<a id="a-8x"></a>不惊、<a id="a-8y"></a>无疑、<a id="a-8z"></a>无滞，<a id="a-90"></a>如是等事甚希有者。<a id="a-91"></a>憍尸迦，<a id="a-92"></a>诸菩萨摩诃萨行深般若波罗蜜多，<a id="a-93"></a>观一切法无不皆空，<a id="a-94"></a>谓观一切有色法空，<a id="a-95"></a>无色法亦空；<a id="a-96"></a>观一切有见法空，<a id="a-97"></a>无见法亦空；<a id="a-98"></a>观一切有对法空，<a id="a-99"></a>无对法亦空；<a id="a-9A"></a>观一切有漏法空，<a id="a-9B"></a>无漏法亦空；<a id="a-9C"></a>观一切有为法空，<a id="a-9D"></a>无为法亦空；<a id="a-9E"></a>观一切世间法空，<a id="a-9F"></a>出世间法亦空；<a id="a-9G"></a>观一切寂静法空，<a id="a-9H"></a>不寂静法亦空；<a id="a-9I"></a>观一切远离法空，<a id="a-9J"></a>不远离法亦空；<a id="a-9K"></a>观一切过去法空，<a id="a-9L"></a>未来、<a id="a-9M"></a>现在法亦空；<a id="a-9N"></a>观一切善法空，<a id="a-9O"></a>不善、<a id="a-9P"></a>无记法亦空；<a id="a-9Q"></a>观一切欲界法空，<a id="a-9R"></a>色、<a id="a-9S"></a>无色界法亦空；<a id="a-9T"></a>观一切学法空，<a id="a-9U"></a>无学、<a id="a-9V"></a>非学非无学法亦空；<a id="a-9W"></a>观一切见所断法空，<a id="a-9X"></a>修所断、<a id="a-9Y"></a>非所断法亦空；<a id="a-9Z"></a>观一切有法空，<a id="a-9a"></a>无法、<a id="a-9b"></a>非有非无法亦空。<a id="a-9c"></a>憍尸迦，<a id="a-9d"></a>诸菩萨摩诃萨行深般若波罗蜜多，<a id="a-9e"></a>观如是等一切法空，<a id="a-9f"></a>诸法空中都无所有，<a id="a-9g"></a>谁沉、<a id="a-9h"></a>谁没、<a id="a-9i"></a>谁怖、<a id="a-9j"></a>谁惊、<a id="a-9k"></a>谁疑、<a id="a-9l"></a>谁滞？<a id="a-9m"></a>是故，<a id="a-9n"></a>憍尸迦，<a id="a-9o"></a>诸菩萨摩诃萨行深般若波罗蜜多，<a id="a-9p"></a>于深法性心不沉没，<a id="a-9q"></a>不怖、<a id="a-9r"></a>不惊、<a id="a-9s"></a>无疑、<a id="a-9t"></a>无滞，<a id="a-9u"></a>未为希有。<a id="a-9v"></a>”</p>
  <p id="a9w">时，<a id="a-9x"></a>天帝释白善现言：<a id="a-9y"></a>“尊者所说一切依空，<a id="a-9z"></a>是故所言常无挂礙。<a id="a-A0"></a>譬如以箭仰射虚空，<a id="a-A1"></a>若近若远俱无挂礙，<a id="a-A2"></a>尊者所说亦复如是。<a id="a-A3"></a>”</p>
  <p data-pb></p>
  <h2 id="aA4">初分嘱累品第五十八之一</h2>
  <p id="aA5">尔时，<a id="a-A6"></a>天帝释白佛言：<a id="a-A7"></a>“世尊，<a id="a-A8"></a>我如是说、<a id="a-A9"></a>如是赞、<a id="a-AA"></a>如是记，<a id="a-AB"></a>为顺如来、<a id="a-AC"></a>应、<a id="a-AD"></a>正等觉法语、<a id="a-AE"></a>律语，<a id="a-AF"></a>于法随法无颠倒记不？<a id="a-AG"></a>”</p>
  <p id="aAH">佛言：<a id="a-AI"></a>“憍尸迦，<a id="a-AJ"></a>汝如是说、<a id="a-AK"></a>如是赞、<a id="a-AL"></a>如是记，<a id="a-AM"></a>诚顺如来、<a id="a-AN"></a>应、<a id="a-AO"></a>正等觉法语、<a id="a-AP"></a>律语，<a id="a-AQ"></a>于法随法无颠倒记。<a id="a-AR"></a>”</p>
  <p id="aAS">时，<a id="a-AT"></a>天帝释复白佛言：<a id="a-AU"></a>“希有，<a id="a-AV"></a>世尊！<a id="a-AW"></a>大德善现诸有所说，<a id="a-AX"></a>无不皆依空、<a id="a-AY"></a>无相、<a id="a-AZ"></a>无愿。</p>
  <p id="aAa">“大德善现诸有所说，<a id="a-Ab"></a>无不皆依四念住、<a id="a-Ac"></a>四正断、<a id="a-Ad"></a>四神足、<a id="a-Ae"></a>五根、<a id="a-Af"></a>五力、<a id="a-Ag"></a>七等觉支、<a id="a-Ah"></a>八圣道支。</p>
  <p id="aAi">“大德善现诸有所说，<a id="a-Aj"></a>无不皆依四静虑、<a id="a-Ak"></a>四无量、<a id="a-Al"></a>四无色定。</p>
  <p id="aAm">“大德善现诸有所说，<a id="a-An"></a>无不皆依八解脱、<a id="a-Ao"></a>八胜处、<a id="a-Ap"></a>九次第定、<a id="a-Aq"></a>十遍处。</p>
  <p id="aAr">“大德善现诸有所说，<a id="a-As"></a>无不皆依布施、<a id="a-At"></a>净戒、<a id="a-Au"></a>安忍、<a id="a-Av"></a>精进、<a id="a-Aw"></a>静虑、<a id="a-Ax"></a>般若波罗蜜多。</p>
  <p id="aAy">“大德善现诸有所说，<a id="a-Az"></a>无不皆依内空、<a id="a-B0"></a>外空、<a id="a-B1"></a>内外空、<a id="a-B2"></a>空空、<a id="a-B3"></a>大空、<a id="a-B4"></a>胜义空、<a id="a-B5"></a>有为空、<a id="a-B6"></a>无为空、<a id="a-B7"></a>毕竟空、<a id="a-B8"></a>无际空、<a id="a-B9"></a>散空、<a id="a-BA"></a>无变异空、<a id="a-BB"></a>本性空、<a id="a-BC"></a>自相空、<a id="a-BD"></a>共相空、<a id="a-BE"></a>一切法空、<a id="a-BF"></a>不可得空、<a id="a-BG"></a>无性空、<a id="a-BH"></a>自性空、<a id="a-BI"></a>无性自性空。</p>
  <p id="aBJ">“大德善现诸有所说，<a id="a-BK"></a>无不皆依真如、<a id="a-BL"></a>法界、<a id="a-BM"></a>法性、<a id="a-BN"></a>不虚妄性、<a id="a-BO"></a>不变异性、<a id="a-BP"></a>平等性、<a id="a-BQ"></a>离生性、<a id="a-BR"></a>法定、<a id="a-BS"></a>法住、<a id="a-BT"></a>实际、<a id="a-BU"></a>虚空界、<a id="a-BV"></a>不思议界。</p>
  <p id="aBW">“大德善现诸有所说，<a id="a-BX"></a>无不皆依苦、<a id="a-BY"></a>集、<a id="a-BZ"></a>灭、<a id="a-Ba"></a>道圣谛。<a id="a-Bb"></a>大德善现诸有所说，<a id="a-Bc"></a>无不皆依五眼、<a id="a-Bd"></a>六神通。</p>
  <p id="aBe">“大德善现诸有所说，<a id="a-Bf"></a>无不皆依一切陀罗尼门、<a id="a-Bg"></a>一切三摩地门。</p>
  <p id="aBh">“大德善现诸有所说，<a id="a-Bi"></a>无不皆依佛十力、<a id="a-Bj"></a>四无所畏、<a id="a-Bk"></a>四无礙解、<a id="a-Bl"></a>大慈、<a id="a-Bm"></a>大悲、<a id="a-Bn"></a>大喜、<a id="a-Bo"></a>大舍、<a id="a-Bp"></a>十八佛不共法。</p>
  <p id="aBq">“大德善现诸有所说，<a id="a-Br"></a>无不皆依无忘失法、<a id="a-Bs"></a>恒住舍性。</p>
  <p id="aBt">“大德善现诸有所说，<a id="a-Bu"></a>无不皆依一切智、<a id="a-Bv"></a>道相智、<a id="a-Bw"></a>一切相智。</p>
  <p id="aBx">“大德善现诸有所说，<a id="a-By"></a>无不皆依一切菩萨摩诃萨行。</p>
  <p id="aBz">“大德善现诸有所说，<a id="a-C0"></a>无不皆依诸佛无上正等菩提。<a id="a-C1"></a>”</p>
  <p id="aC2">尔时，<a id="a-C3"></a>佛告天帝释言：<a id="a-C4"></a>“憍尸迦，<a id="a-C5"></a>具寿善现安住空故，<a id="a-C6"></a>观布施波罗蜜多尚不可得，<a id="a-C7"></a>况有行布施波罗蜜多者？<a id="a-C8"></a>观净戒、<a id="a-C9"></a>安忍、<a id="a-CA"></a>精进、<a id="a-CB"></a>静虑、<a id="a-CC"></a>般若波罗蜜多尚不可得，<a id="a-CD"></a>况有行净戒、<a id="a-CE"></a>安忍、<a id="a-CF"></a>精进、<a id="a-CG"></a>静虑、<a id="a-CH"></a>般若波罗蜜多者？</p>
  <p id="aCI">“具寿善现安住空故，<a id="a-CJ"></a>观四念住尚不可得，<a id="a-CK"></a>况有修四念住者？<a id="a-CL"></a>观四正断、<a id="a-CM"></a>四神足、<a id="a-CN"></a>五根、<a id="a-CO"></a>五力、<a id="a-CP"></a>七等觉支、<a id="a-CQ"></a>八圣道支尚不可得，<a id="a-CR"></a>况有修四正断乃至八圣道支者？</p>
  <p id="aCS">“具寿善现安住空故，<a id="a-CT"></a>观四静虑尚不可得，<a id="a-CU"></a>况有修四静虑者？<a id="a-CV"></a>观四无量、<a id="a-CW"></a>四无色定尚不可得，<a id="a-CX"></a>况有修四无量、<a id="a-CY"></a>四无色定者？</p>
  <p id="aCZ">“具寿善现安住空故，<a id="a-Ca"></a>观八解脱尚不可得，<a id="a-Cb"></a>况有修八解脱者？<a id="a-Cc"></a>观八胜处、<a id="a-Cd"></a>九次第定、<a id="a-Ce"></a>十遍处尚不可得，<a id="a-Cf"></a>况有修八胜处、<a id="a-Cg"></a>九次第定、<a id="a-Ch"></a>十遍处者？</p>
  <p id="aCi">“具寿善现安住空故，<a id="a-Cj"></a>观内空尚不可得，<a id="a-Ck"></a>况有证内空者？<a id="a-Cl"></a>观外空、<a id="a-Cm"></a>内外空、<a id="a-Cn"></a>空空、<a id="a-Co"></a>大空、<a id="a-Cp"></a>胜义空、<a id="a-Cq"></a>有为空、<a id="a-Cr"></a>无为空、<a id="a-Cs"></a>毕竟空、<a id="a-Ct"></a>无际空、<a id="a-Cu"></a>散空、<a id="a-Cv"></a>无变异空、<a id="a-Cw"></a>本性空、<a id="a-Cx"></a>自相空、<a id="a-Cy"></a>共相空、<a id="a-Cz"></a>一切法空、<a id="a-D0"></a>不可得空、<a id="a-D1"></a>无性空、<a id="a-D2"></a>自性空、<a id="a-D3"></a>无性自性空尚不可得，<a id="a-D4"></a>况有证外空乃至无性自性空者？</p>
  <p id="aD5">“具寿善现安住空故，<a id="a-D6"></a>观真如尚不可得，<a id="a-D7"></a>况有证真如者？<a id="a-D8"></a>观法界、<a id="a-D9"></a>法性、<a id="a-DA"></a>不虚妄性、<a id="a-DB"></a>不变异性、<a id="a-DC"></a>平等性、<a id="a-DD"></a>离生性、<a id="a-DE"></a>法定、<a id="a-DF"></a>法住、<a id="a-DG"></a>实际、<a id="a-DH"></a>虚空界、<a id="a-DI"></a>不思议界尚不可得，<a id="a-DJ"></a>况有证法界乃至不思议界者？</p>
  <p id="aDK">“具寿善现安住空故，<a id="a-DL"></a>观苦圣谛尚不可得，<a id="a-DM"></a>况有证苦圣谛者？<a id="a-DN"></a>观集、<a id="a-DO"></a>灭、<a id="a-DP"></a>道圣谛尚不可得，<a id="a-DQ"></a>况有证集、<a id="a-DR"></a>灭、<a id="a-DS"></a>道圣谛者？</p>
  <p id="aDT">“具寿善现安住空故，<a id="a-DU"></a>观空解脱门尚不可得，<a id="a-DV"></a>况有修空解脱门者？<a id="a-DW"></a>观无相、<a id="a-DX"></a>无愿解脱门尚不可得，<a id="a-DY"></a>况有修无相、<a id="a-DZ"></a>无愿解脱门者？</p>
  <p id="aDa">“具寿善现安住空故，<a id="a-Db"></a>观五眼尚不可得，<a id="a-Dc"></a>况有修五眼者？<a id="a-Dd"></a>观六神通尚不可得，<a id="a-De"></a>况有修六神通者？</p>
  <p id="aDf">“具寿善现安住空故，<a id="a-Dg"></a>观一切陀罗尼门尚不可得，<a id="a-Dh"></a>况有修一切陀罗尼门者？<a id="a-Di"></a>观一切三摩地门尚不可得，<a id="a-Dj"></a>况有修一切三摩地门者？</p>
  <p id="aDk">“具寿善现安住空故，<a id="a-Dl"></a>观佛十力尚不可得，<a id="a-Dm"></a>况有修佛十力者？<a id="a-Dn"></a>观四无所畏、<a id="a-Do"></a>四无礙解、<a id="a-Dp"></a>大慈、<a id="a-Dq"></a>大悲、<a id="a-Dr"></a>大喜、<a id="a-Ds"></a>大舍、<a id="a-Dt"></a>十八佛不共法尚不可得，<a id="a-Du"></a>况有修四无所畏乃至十八佛不共法者？</p>
  <p id="aDv">“具寿善现安住空故，<a id="a-Dw"></a>观无忘失法尚不可得，<a id="a-Dx"></a>况有修无忘失法者？<a id="a-Dy"></a>观恒住舍性尚不可得，<a id="a-Dz"></a>况有修恒住舍性者？</p>
  <p id="aE0">“具寿善现安住空故，<a id="a-E1"></a>观一切智尚不可得，<a id="a-E2"></a>况有修一切智者？<a id="a-E3"></a>观道相智、<a id="a-E4"></a>一切相智尚不可得，<a id="a-E5"></a>况有修道相智、<a id="a-E6"></a>一切相智者？</p>
  <p id="aE7">“具寿善现安住空故，<a id="a-E8"></a>观一切菩萨摩诃萨行尚不可得，<a id="a-E9"></a>况有修一切菩萨摩诃萨行者？</p>
  <p id="aEA">“具寿善现安住空故，<a id="a-EB"></a>观诸佛无上正等菩提尚不可得，<a id="a-EC"></a>况有证诸佛无上正等菩提者？</p>
  <p id="aED">“具寿善现安住空故，<a id="a-EE"></a>观诸如来尚不可得，<a id="a-EF"></a>况有转法轮者？</p>
  <p id="aEG">“具寿善现安住空故，<a id="a-EH"></a>观无生灭法尚不可得，<a id="a-EI"></a>况有证无生灭者？</p>
  <p id="aEJ">“具寿善现安住空故，<a id="a-EK"></a>观三十二相、<a id="a-EL"></a>八十随好尚不可得，<a id="a-EM"></a>况有具此相好身者？</p>
  <p id="aEN">“何以故？<a id="a-EO"></a>憍尸迦，<a id="a-EP"></a>具寿善现于一切法，<a id="a-EQ"></a>住远离住、<a id="a-ER"></a>寂静住、<a id="a-ES"></a>无所得住、<a id="a-ET"></a>空住、<a id="a-EU"></a>无相住、<a id="a-EV"></a>无愿住。<a id="a-EW"></a>憍尸迦，<a id="a-EX"></a>具寿善现于一切法，<a id="a-EY"></a>住如是等无量胜住。</p>
  <p id="aEZ">“憍尸迦，<a id="a-Ea"></a>善现所住，<a id="a-Eb"></a>比诸菩萨摩诃萨众所住般若波罗蜜多最胜行住，<a id="a-Ec"></a>百分不及一，<a id="a-Ed"></a>千分不及一，<a id="a-Ee"></a>百千分不及一，<a id="a-Ef"></a>俱胝分不及一，<a id="a-Eg"></a>百俱胝分不及一，<a id="a-Eh"></a>千俱胝分不及一，<a id="a-Ei"></a>百千俱胝分不及一，<a id="a-Ej"></a>那庾多分不及一，<a id="a-Ek"></a>百那庾多分不及一，<a id="a-El"></a>千那庾多分不及一，<a id="a-Em"></a>百千那庾多分不及一，<a id="a-En"></a>百千俱胝那庾多分不及一，<a id="a-Eo"></a>数分、<a id="a-Ep"></a>计分、<a id="a-Eq"></a>算分、<a id="a-Er"></a>喻分乃至邬波尼杀昙分亦不及一。<a id="a-Es"></a>何以故？<a id="a-Et"></a>憍尸迦，<a id="a-Eu"></a>除如来住，<a id="a-Ev"></a>是诸菩萨摩诃萨众所住般若波罗蜜多最胜行住，<a id="a-Ew"></a>于诸声闻、<a id="a-Ex"></a>独觉等住为最为胜、<a id="a-Ey"></a>为长为尊、<a id="a-Ez"></a>为妙为微妙、<a id="a-F0"></a>为上为无上。<a id="a-F1"></a>以是故，<a id="a-F2"></a>憍尸迦，<a id="a-F3"></a>若菩萨摩诃萨欲住一切有情上者，<a id="a-F4"></a>当住般若波罗蜜多最胜行住。<a id="a-F5"></a>何以故？<a id="a-F6"></a>憍尸迦，<a id="a-F7"></a>诸菩萨摩诃萨安住般若波罗蜜多最胜行住，<a id="a-F8"></a>超诸声闻、<a id="a-F9"></a>独觉等地，<a id="a-FA"></a>证入菩萨正性离生，<a id="a-FB"></a>速能圆满一切佛法，<a id="a-FC"></a>断诸烦恼相续习气，<a id="a-FD"></a>疾证无上正等菩提，<a id="a-FE"></a>得名如来、<a id="a-FF"></a>应、<a id="a-FG"></a>正等觉，<a id="a-FH"></a>成就圆满一切智智。<a id="a-FI"></a>”</p>
  <p id="aFJ">尔时，<a id="a-FK"></a>会中有无量无数三十三天，<a id="a-FL"></a>欢喜踊跃，<a id="a-FM"></a>各取天上微妙音华，<a id="a-FN"></a>奉散如来及苾蒭众。<a id="a-FO"></a>于时众中六千苾蒭，<a id="a-FP"></a>从座而起，<a id="a-FQ"></a>偏覆左肩，<a id="a-FR"></a>右膝著地，<a id="a-FS"></a>向佛合掌。<a id="a-FT"></a>佛神力故，<a id="a-FU"></a>各于掌中微妙音华自然盈满。<a id="a-FV"></a>是诸苾蒭欢喜踊跃得未曾有，<a id="a-FW"></a>各以此华奉散如来、<a id="a-FX"></a>应、<a id="a-FY"></a>正等觉；<a id="a-FZ"></a>既散佛已，<a id="a-Fa"></a>俱发愿言：<a id="a-Fb"></a>“我等用斯胜善根力，<a id="a-Fc"></a>愿常安住甚深般若波罗蜜多最胜行住，<a id="a-Fd"></a>声闻、<a id="a-Fe"></a>独觉所不能住，<a id="a-Ff"></a>速趣无上正等菩提，<a id="a-Fg"></a>超诸声闻及独觉地！<a id="a-Fh"></a>”</p>
  <p id="aFi">尔时，<a id="a-Fj"></a>世尊知诸苾蒭心行清白，<a id="a-Fk"></a>即便微笑。<a id="a-Fl"></a>如佛常法，<a id="a-Fm"></a>于微笑时种种色光从口中出，<a id="a-Fn"></a>所谓青黄赤白红缥等光，<a id="a-Fo"></a>遍照此三千大千佛之世界，<a id="a-Fp"></a>还绕佛身，<a id="a-Fq"></a>经三匝已从顶上入。</p>
  <p id="aFr">具寿庆喜即从座起，<a id="a-Fs"></a>礼佛合掌，<a id="a-Ft"></a>白言：<a id="a-Fu"></a>“世尊，<a id="a-Fv"></a>何因何缘现此微笑？<a id="a-Fw"></a>诸佛现笑非无因缘，<a id="a-Fx"></a>惟愿如来哀愍为说。<a id="a-Fy"></a>”</p>
  <p id="aFz">佛告庆喜：<a id="a-G0"></a>“此发胜愿六千苾蒭，<a id="a-G1"></a>于未来世星喻劫中，<a id="a-G2"></a>当得无上正等菩提，<a id="a-G3"></a>皆同一号，<a id="a-G4"></a>名散花如来、<a id="a-G5"></a>应、<a id="a-G6"></a>正等觉、<a id="a-G7"></a>明行圆满、<a id="a-G8"></a>善逝、<a id="a-G9"></a>世间解、<a id="a-GA"></a>无上丈夫、<a id="a-GB"></a>调御士、<a id="a-GC"></a>天人师、<a id="a-GD"></a>佛、<a id="a-GE"></a>薄伽梵。<a id="a-GF"></a>彼诸如来、<a id="a-GG"></a>应、<a id="a-GH"></a>正等觉，<a id="a-GI"></a>苾蒭弟子、<a id="a-GJ"></a>佛土、<a id="a-GK"></a>寿量，<a id="a-GL"></a>皆悉齐等，<a id="a-GM"></a>同受千岁。<a id="a-GN"></a>是诸如来、<a id="a-GO"></a>应、<a id="a-GP"></a>正等觉，<a id="a-GQ"></a>初生出家及成佛已，<a id="a-GR"></a>随所在处若昼若夜，<a id="a-GS"></a>常雨五色微妙音华。<a id="a-GT"></a>以是因缘故我微笑。</p>
  <p id="aGU">“庆喜当知，<a id="a-GV"></a>若菩萨摩诃萨欲得安住最胜住者，<a id="a-GW"></a>当学般若波罗蜜多。<a id="a-GX"></a>庆喜当知，<a id="a-GY"></a>若菩萨摩诃萨欲得安住如来住者，<a id="a-GZ"></a>当学般若波罗蜜多。</p>
  <p id="aGa">“庆喜当知，<a id="a-Gb"></a>若善男子、<a id="a-Gc"></a>善女人等，<a id="a-Gd"></a>精勤修学甚深般若波罗蜜多；<a id="a-Ge"></a>是善男子、<a id="a-Gf"></a>善女人等，<a id="a-Gg"></a>先世或从人间没已还生此处，<a id="a-Gh"></a>或从睹史多天上没来生人间。<a id="a-Gi"></a>彼于先世或在人中、<a id="a-Gj"></a>或复天上，<a id="a-Gk"></a>由得广闻甚深般若波罗蜜多，<a id="a-Gl"></a>能于今生精勤修学甚深般若波罗蜜多。<a id="a-Gm"></a>庆喜当知，<a id="a-Gn"></a>如来现见精勤修学甚深般若波罗蜜多无所愿者，<a id="a-Go"></a>彼人决定是大菩萨。</p>
  <p id="aGp">“复次，<a id="a-Gq"></a>庆喜，<a id="a-Gr"></a>若善男子、<a id="a-Gs"></a>善女人等，<a id="a-Gt"></a>能于如是甚深般若波罗蜜多爱乐听闻、<a id="a-Gu"></a>受持读诵、<a id="a-Gv"></a>究竟通利、<a id="a-Gw"></a>如理思惟，<a id="a-Gx"></a>为菩萨乘诸善男子、<a id="a-Gy"></a>善女人等，<a id="a-Gz"></a>宣说开示、<a id="a-H0"></a>教诫教授；<a id="a-H1"></a>当知彼人是大菩萨，<a id="a-H2"></a>曾于过去亲从如来、<a id="a-H3"></a>应、<a id="a-H4"></a>正等觉闻说如是甚深般若波罗蜜多，<a id="a-H5"></a>闻已爱乐、<a id="a-H6"></a>受持读诵、<a id="a-H7"></a>究竟通利、<a id="a-H8"></a>如理思惟、<a id="a-H9"></a>广为他说，<a id="a-HA"></a>故于今生能办是事。</p>
  <p id="aHB">“庆喜当知，<a id="a-HC"></a>彼善男子、<a id="a-HD"></a>善女人等，<a id="a-HE"></a>曾于过去无量佛所多种善根，<a id="a-HF"></a>故于今生能办是事。<a id="a-HG"></a>彼善男子、<a id="a-HH"></a>善女人等，<a id="a-HI"></a>应作是念：<a id="a-HJ"></a>‘我先不从声闻、<a id="a-HK"></a>独觉闻说如是甚深般若波罗蜜多，<a id="a-HL"></a>定从如来、<a id="a-HM"></a>应、<a id="a-HN"></a>正等觉闻说如是甚深般若波罗蜜多。<a id="a-HO"></a>我先不于声闻、<a id="a-HP"></a>独觉种诸善根，<a id="a-HQ"></a>定于如来、<a id="a-HR"></a>应、<a id="a-HS"></a>正等觉种诸善根。<a id="a-HT"></a>由是因缘今得闻此甚深般若波罗蜜多，<a id="a-HU"></a>爱乐受持、<a id="a-HV"></a>读诵通利、<a id="a-HW"></a>如理思惟、<a id="a-HX"></a>广为他说，<a id="a-HY"></a>能无厌倦。<a id="a-HZ"></a>’</p>
  <p id="aHa">“庆喜当知，<a id="a-Hb"></a>若善男子、<a id="a-Hc"></a>善女人等，<a id="a-Hd"></a>能于如是甚深般若波罗蜜多，<a id="a-He"></a>爱乐听闻、<a id="a-Hf"></a>受持读诵、<a id="a-Hg"></a>究竟通利、<a id="a-Hh"></a>如理思惟，<a id="a-Hi"></a>于义、<a id="a-Hj"></a>于法、<a id="a-Hk"></a>于深意趣随顺修行；<a id="a-Hl"></a>是善男子、<a id="a-Hm"></a>善女人等，<a id="a-Hn"></a>则为现见我等如来、<a id="a-Ho"></a>应、<a id="a-Hp"></a>正等觉。</p>
  <p id="aHq">“庆喜当知，<a id="a-Hr"></a>若善男子、<a id="a-Hs"></a>善女人等，<a id="a-Ht"></a>闻说如是甚深般若波罗蜜多，<a id="a-Hu"></a>深心信受，<a id="a-Hv"></a>不毁不谤，<a id="a-Hw"></a>不可沮坏；<a id="a-Hx"></a>是善男子、<a id="a-Hy"></a>善女人等，<a id="a-Hz"></a>已曾供养无量诸佛，<a id="a-I0"></a>于诸佛所多种善根，<a id="a-I1"></a>亦为无量善友摄受。</p>
  <p id="aI2">“庆喜当知，<a id="a-I3"></a>若善男子、<a id="a-I4"></a>善女人等，<a id="a-I5"></a>能于如来、<a id="a-I6"></a>应、<a id="a-I7"></a>正等觉胜福田所种诸善根，<a id="a-I8"></a>虽定当得或声闻果、<a id="a-I9"></a>或独觉果、<a id="a-IA"></a>或如来果而证无上正等菩提，<a id="a-IB"></a>要于如是甚深般若波罗蜜多善解无礙，<a id="a-IC"></a>修行布施波罗蜜多，<a id="a-ID"></a>修行净戒、<a id="a-IE"></a>安忍、<a id="a-IF"></a>精进、<a id="a-IG"></a>静虑、<a id="a-IH"></a>般若波罗蜜多，<a id="a-II"></a>安住内空，<a id="a-IJ"></a>安住外空、<a id="a-IK"></a>内外空、<a id="a-IL"></a>空空、<a id="a-IM"></a>大空、<a id="a-IN"></a>胜义空、<a id="a-IO"></a>有为空、<a id="a-IP"></a>无为空、<a id="a-IQ"></a>毕竟空、<a id="a-IR"></a>无际空、<a id="a-IS"></a>散空、<a id="a-IT"></a>无变异空、<a id="a-IU"></a>本性空、<a id="a-IV"></a>自相空、<a id="a-IW"></a>共相空、<a id="a-IX"></a>一切法空、<a id="a-IY"></a>不可得空、<a id="a-IZ"></a>无性空、<a id="a-Ia"></a>自性空、<a id="a-Ib"></a>无性自性空，<a id="a-Ic"></a>安住真如，<a id="a-Id"></a>安住法界、<a id="a-Ie"></a>法性、<a id="a-If"></a>不虚妄性、<a id="a-Ig"></a>不变异性、<a id="a-Ih"></a>平等性、<a id="a-Ii"></a>离生性、<a id="a-Ij"></a>法定、<a id="a-Ik"></a>法住、<a id="a-Il"></a>实际、<a id="a-Im"></a>虚空界、<a id="a-In"></a>不思议界，<a id="a-Io"></a>安住苦圣谛，<a id="a-Ip"></a>安住集、<a id="a-Iq"></a>灭、<a id="a-Ir"></a>道圣谛，<a id="a-Is"></a>修行四念住，<a id="a-It"></a>修行四正断、<a id="a-Iu"></a>四神足、<a id="a-Iv"></a>五根、<a id="a-Iw"></a>五力、<a id="a-Ix"></a>七等觉支、<a id="a-Iy"></a>八圣道支，<a id="a-Iz"></a>修行四静虑，<a id="a-J0"></a>修行四无量、<a id="a-J1"></a>四无色定，<a id="a-J2"></a>修行八解脱，<a id="a-J3"></a>修行八胜处、<a id="a-J4"></a>九次第定、<a id="a-J5"></a>十遍处，<a id="a-J6"></a>修行空解脱门，<a id="a-J7"></a>修行无相、<a id="a-J8"></a>无愿解脱门，<a id="a-J9"></a>修行五眼，<a id="a-JA"></a>修行六神通，<a id="a-JB"></a>修行佛十力，<a id="a-JC"></a>修行四无所畏、<a id="a-JD"></a>四无礙解、<a id="a-JE"></a>大慈、<a id="a-JF"></a>大悲、<a id="a-JG"></a>大喜、<a id="a-JH"></a>大舍、<a id="a-JI"></a>十八佛不共法，<a id="a-JJ"></a>修行无忘失法，<a id="a-JK"></a>修行恒住舍性，<a id="a-JL"></a>修行一切陀罗尼门，<a id="a-JM"></a>修行一切三摩地门，<a id="a-JN"></a>修行一切智，<a id="a-JO"></a>修行道相智、<a id="a-JP"></a>一切相智，<a id="a-JQ"></a>令得圆满。</p>
  <p id="aJR">“庆喜当知，<a id="a-JS"></a>若菩萨摩诃萨能于如是甚深般若波罗蜜多善解无礙，<a id="a-JT"></a>修行布施波罗蜜多，<a id="a-JU"></a>修行净戒、<a id="a-JV"></a>安忍、<a id="a-JW"></a>精进、<a id="a-JX"></a>静虑、<a id="a-JY"></a>般若波罗蜜多，<a id="a-JZ"></a>安住内空，<a id="a-Ja"></a>安住外空、<a id="a-Jb"></a>内外空、<a id="a-Jc"></a>空空、<a id="a-Jd"></a>大空、<a id="a-Je"></a>胜义空、<a id="a-Jf"></a>有为空、<a id="a-Jg"></a>无为空、<a id="a-Jh"></a>毕竟空、<a id="a-Ji"></a>无际空、<a id="a-Jj"></a>散空、<a id="a-Jk"></a>无变异空、<a id="a-Jl"></a>本性空、<a id="a-Jm"></a>自相空、<a id="a-Jn"></a>共相空、<a id="a-Jo"></a>一切法空、<a id="a-Jp"></a>不可得空、<a id="a-Jq"></a>无性空、<a id="a-Jr"></a>自性空、<a id="a-Js"></a>无性自性空，<a id="a-Jt"></a>安住真如，<a id="a-Ju"></a>安住法界、<a id="a-Jv"></a>法性、<a id="a-Jw"></a>不虚妄性、<a id="a-Jx"></a>不变异性、<a id="a-Jy"></a>平等性、<a id="a-Jz"></a>离生性、<a id="a-K0"></a>法定、<a id="a-K1"></a>法住、<a id="a-K2"></a>实际、<a id="a-K3"></a>虚空界、<a id="a-K4"></a>不思议界，<a id="a-K5"></a>安住苦圣谛，<a id="a-K6"></a>安住集、<a id="a-K7"></a>灭、<a id="a-K8"></a>道圣谛，<a id="a-K9"></a>修行四念住，<a id="a-KA"></a>修行四正断、<a id="a-KB"></a>四神足、<a id="a-KC"></a>五根、<a id="a-KD"></a>五力、<a id="a-KE"></a>七等觉支、<a id="a-KF"></a>八圣道支，<a id="a-KG"></a>修行四静虑，<a id="a-KH"></a>修行四无量、<a id="a-KI"></a>四无色定，<a id="a-KJ"></a>修行八解脱，<a id="a-KK"></a>修行八胜处、<a id="a-KL"></a>九次第定、<a id="a-KM"></a>十遍处，<a id="a-KN"></a>修行空解脱门，<a id="a-KO"></a>修行无相、<a id="a-KP"></a>无愿解脱门，<a id="a-KQ"></a>修行五眼，<a id="a-KR"></a>修行六神通，<a id="a-KS"></a>修行佛十力，<a id="a-KT"></a>修行四无所畏、<a id="a-KU"></a>四无礙解、<a id="a-KV"></a>大慈、<a id="a-KW"></a>大悲、<a id="a-KX"></a>大喜、<a id="a-KY"></a>大舍、<a id="a-KZ"></a>十八佛不共法，<a id="a-Ka"></a>修行无忘失法，<a id="a-Kb"></a>修行恒住舍性，<a id="a-Kc"></a>修行一切陀罗尼门，<a id="a-Kd"></a>修行一切三摩地门，<a id="a-Ke"></a>修行一切智，<a id="a-Kf"></a>修行道相智、<a id="a-Kg"></a>一切相智，<a id="a-Kh"></a>令得圆满。<a id="a-Ki"></a>是菩萨摩诃萨不得无上正等菩提，<a id="a-Kj"></a>而住声闻、<a id="a-Kk"></a>独觉地者，<a id="a-Kl"></a>无有是处。<a id="a-Km"></a>是故菩萨摩诃萨欲证无上正等菩提，<a id="a-Kn"></a>应于如是甚深般若波罗蜜多善解无礙，<a id="a-Ko"></a>修行布施、<a id="a-Kp"></a>净戒、<a id="a-Kq"></a>安忍、<a id="a-Kr"></a>精进、<a id="a-Ks"></a>静虑、<a id="a-Kt"></a>般若波罗蜜多，<a id="a-Ku"></a>乃至修行一切智、<a id="a-Kv"></a>道相智、<a id="a-Kw"></a>一切相智，<a id="a-Kx"></a>令得圆满。</p>
  <p id="aKy">“是故，<a id="a-Kz"></a>庆喜，<a id="a-L0"></a>我以般若波罗蜜多甚深经典付嘱于汝，<a id="a-L1"></a>应正受持、<a id="a-L2"></a>读诵通利，<a id="a-L3"></a>勿令忘失！</p>
  <p id="aL4">“庆喜当知，<a id="a-L5"></a>除此般若波罗蜜多甚深经典，<a id="a-L6"></a>受持诸余我所说法，<a id="a-L7"></a>设有忘失，<a id="a-L8"></a>其罪犹小。<a id="a-L9"></a>若于般若波罗蜜多甚深经典不善受持，<a id="a-LA"></a>下至一句有忘失者，<a id="a-LB"></a>其罪甚大。</p>
  <p id="aLC">“庆喜当知，<a id="a-LD"></a>若于般若波罗蜜多甚深经典，<a id="a-LE"></a>下至一句能善受持不忘失者，<a id="a-LF"></a>获福无量。<a id="a-LG"></a>若有于此不善受持，<a id="a-LH"></a>下至一句有忘失者，<a id="a-LI"></a>所获重罪，<a id="a-LJ"></a>同前福量。</p>
  <p id="aLK">“是故，<a id="a-LL"></a>庆喜，<a id="a-LM"></a>我以般若波罗蜜多甚深经典殷勤付汝，<a id="a-LN"></a>当正受持、<a id="a-LO"></a>读诵通利、<a id="a-LP"></a>如理思惟、<a id="a-LQ"></a>广为他说、<a id="a-LR"></a>分别开示，<a id="a-LS"></a>令受持者究竟解了文义意趣。</p>
 </body>
</html>