<!doctype html>
<html id="z3IBSwx5G" data-ver="1448">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百二十七</h1>
  <h2 id="a2">初分不退转品第四十九之三</h2>
  <p id="a3">“善现，<a id="a-4"></a>是菩萨摩诃萨于布施波罗蜜多想退转故名不退转，<a id="a-5"></a>于净戒、<a id="a-6"></a>安忍、<a id="a-7"></a>精进、<a id="a-8"></a>静虑、<a id="a-9"></a>般若波罗蜜多想退转故名不退转。</p>
  <p id="aA">“善现，<a id="a-B"></a>是菩萨摩诃萨于内空想退转故名不退转，<a id="a-C"></a>于外空、<a id="a-D"></a>内外空、<a id="a-E"></a>空空、<a id="a-F"></a>大空、<a id="a-G"></a>胜义空、<a id="a-H"></a>有为空、<a id="a-I"></a>无为空、<a id="a-J"></a>毕竟空、<a id="a-K"></a>无际空、<a id="a-L"></a>散空、<a id="a-M"></a>无变异空、<a id="a-N"></a>本性空、<a id="a-O"></a>自相空、<a id="a-P"></a>共相空、<a id="a-Q"></a>一切法空、<a id="a-R"></a>不可得空、<a id="a-S"></a>无性空、<a id="a-T"></a>自性空、<a id="a-U"></a>无性自性空想退转故名不退转。</p>
  <p id="aV">“善现，<a id="a-W"></a>是菩萨摩诃萨于真如想退转故名不退转，<a id="a-X"></a>于法界、<a id="a-Y"></a>法性、<a id="a-Z"></a>不虚妄性、<a id="a-a"></a>不变异性、<a id="a-b"></a>平等性、<a id="a-c"></a>离生性、<a id="a-d"></a>法定、<a id="a-e"></a>法住、<a id="a-f"></a>实际、<a id="a-g"></a>虚空界、<a id="a-h"></a>不思议界想退转故名不退转。</p>
  <p id="ai">“善现，<a id="a-j"></a>是菩萨摩诃萨于四念住想退转故名不退转，<a id="a-k"></a>于四正断、<a id="a-l"></a>四神足、<a id="a-m"></a>五根、<a id="a-n"></a>五力、<a id="a-o"></a>七等觉支、<a id="a-p"></a>八圣道支想退转故名不退转。</p>
  <p id="aq">“善现，<a id="a-r"></a>是菩萨摩诃萨于苦圣谛想退转故名不退转，<a id="a-s"></a>于集、<a id="a-t"></a>灭、<a id="a-u"></a>道圣谛想退转故名不退转。</p>
  <p id="av">“善现，<a id="a-w"></a>是菩萨摩诃萨于四静虑想退转故名不退转，<a id="a-x"></a>于四无量、<a id="a-y"></a>四无色定想退转故名不退转。</p>
  <p id="az">“善现，<a id="a-10"></a>是菩萨摩诃萨于八解脱想退转故名不退转，<a id="a-11"></a>于八胜处、<a id="a-12"></a>九次第定、<a id="a-13"></a>十遍处想退转故名不退转。</p>
  <p id="a14">“善现，<a id="a-15"></a>是菩萨摩诃萨于空解脱门想退转故名不退转，<a id="a-16"></a>于无相、<a id="a-17"></a>无愿解脱门想退转故名不退转。</p>
  <p id="a18">“善现，<a id="a-19"></a>是菩萨摩诃萨于极喜地想退转故名不退转，<a id="a-1A"></a>于离垢地、<a id="a-1B"></a>发光地、<a id="a-1C"></a>焰慧地、<a id="a-1D"></a>极难胜地、<a id="a-1E"></a>现前地、<a id="a-1F"></a>远行地、<a id="a-1G"></a>不动地、<a id="a-1H"></a>善慧地、<a id="a-1I"></a>法云地想退转故名不退转。</p>
  <p id="a1J">“善现，<a id="a-1K"></a>是菩萨摩诃萨于五眼想退转故名不退转，<a id="a-1L"></a>于六神通想退转故名不退转。</p>
  <p id="a1M">“善现，<a id="a-1N"></a>是菩萨摩诃萨于三摩地门想退转故名不退转，<a id="a-1O"></a>于陀罗尼门想退转故名不退转。</p>
  <p id="a1P">“善现，<a id="a-1Q"></a>是菩萨摩诃萨于佛十力想退转故名不退转，<a id="a-1R"></a>于四无所畏、<a id="a-1S"></a>四无礙解、<a id="a-1T"></a>大慈、<a id="a-1U"></a>大悲、<a id="a-1V"></a>大喜、<a id="a-1W"></a>大舍、<a id="a-1X"></a>十八佛不共法想退转故名不退转。</p>
  <p id="a1Y">“善现，<a id="a-1Z"></a>是菩萨摩诃萨于无忘失法想退转故名不退转，<a id="a-1a"></a>于恒住舍性想退转故名不退转。</p>
  <p id="a1b">“善现，<a id="a-1c"></a>是菩萨摩诃萨于预流果想退转故名不退转，<a id="a-1d"></a>于一来、<a id="a-1e"></a>不还、<a id="a-1f"></a>阿罗汉果想退转故名不退转。</p>
  <p id="a1g">“善现，<a id="a-1h"></a>是菩萨摩诃萨于独觉菩提想退转故名不退转。</p>
  <p id="a1i">“善现，<a id="a-1j"></a>是菩萨摩诃萨于一切智想退转故名不退转，<a id="a-1k"></a>于道相智、<a id="a-1l"></a>一切相智想退转故名不退转。</p>
  <p id="a1m">“善现，<a id="a-1n"></a>是菩萨摩诃萨于异生想退转故名不退转，<a id="a-1o"></a>于声闻想、<a id="a-1p"></a>独觉想、<a id="a-1q"></a>菩萨想、<a id="a-1r"></a>如来想退转故名不退转。</p>
  <p id="a1s">“所以者何？<a id="a-1t"></a>善现，<a id="a-1u"></a>是菩萨摩诃萨以自想空观一切法，<a id="a-1v"></a>已入菩萨正性离生，<a id="a-1w"></a>乃至不见少法可得，<a id="a-1x"></a>不可得故无所造作，<a id="a-1y"></a>无造作故毕竟不生，<a id="a-1z"></a>毕竟不生故名无生法忍，<a id="a-20"></a>由得如是无生法忍故名不退转菩萨摩诃萨。</p>
  <p id="a21">“善现，<a id="a-22"></a>若成就如是诸行、<a id="a-23"></a>状、<a id="a-24"></a>相，<a id="a-25"></a>当知是为不退转菩萨摩诃萨。</p>
  <p id="a26">“复次，<a id="a-27"></a>善现，<a id="a-28"></a>若不退转位菩萨摩诃萨，<a id="a-29"></a>设有恶魔来到其所，<a id="a-2A"></a>为恼坏故语菩萨言：<a id="a-2B"></a>‘无上菩提与虚空等，<a id="a-2C"></a>自性、<a id="a-2D"></a>自相皆毕竟空，<a id="a-2E"></a>都无所有。<a id="a-2F"></a>诸法自性、<a id="a-2G"></a>自相亦然，<a id="a-2H"></a>与虚空等，<a id="a-2I"></a>自性、<a id="a-2J"></a>自相毕竟空中，<a id="a-2K"></a>无有一法可名能证，<a id="a-2L"></a>无有一法可名所证，<a id="a-2M"></a>证处、<a id="a-2N"></a>证时及由此证亦不可得。<a id="a-2O"></a>既一切法性、<a id="a-2P"></a>相皆空，<a id="a-2Q"></a>与虚空等，<a id="a-2R"></a>汝等云何唐受勤苦求证无上正等菩提？<a id="a-2S"></a>汝先所闻诸菩萨众应证无上正等菩提，<a id="a-2T"></a>皆是魔说，<a id="a-2U"></a>非真佛语。<a id="a-2V"></a>汝等应舍大菩提愿，<a id="a-2W"></a>勿于长夜唐为利乐一切有情自受勤苦。<a id="a-2X"></a>虽行种种难行苦行，<a id="a-2Y"></a>欲求菩提，<a id="a-2Z"></a>终不能得。<a id="a-2a"></a>’</p>
  <p id="a2b">“善现，<a id="a-2c"></a>是菩萨摩诃萨闻彼语时，<a id="a-2d"></a>能审观察：<a id="a-2e"></a>‘此恶魔事，<a id="a-2f"></a>欲退坏我所发无上正等觉心，<a id="a-2g"></a>我今不应信受彼说。<a id="a-2h"></a>虽一切法与虚空等，<a id="a-2i"></a>自性、<a id="a-2j"></a>自相皆毕竟空，<a id="a-2k"></a>而诸有情生死长夜不知、<a id="a-2l"></a>不见、<a id="a-2m"></a>不解、<a id="a-2n"></a>不觉，<a id="a-2o"></a>颠倒放逸，<a id="a-2p"></a>受诸剧苦。<a id="a-2q"></a>我当擐以性相皆空如太虚空大功德铠，<a id="a-2r"></a>速趣无上正等菩提，<a id="a-2s"></a>为诸有情如应说法，<a id="a-2t"></a>令其解脱生死大苦，<a id="a-2u"></a>得预流果、<a id="a-2v"></a>得一来果、<a id="a-2w"></a>得不还果、<a id="a-2x"></a>得阿罗汉果、<a id="a-2y"></a>得独觉菩提，<a id="a-2z"></a>或得无上正等菩提。<a id="a-30"></a>’</p>
  <p id="a31">“善现，<a id="a-32"></a>是菩萨摩诃萨从初发心已闻此法，<a id="a-33"></a>其心坚固不动不转；<a id="a-34"></a>依此坚固不动转心，<a id="a-35"></a>恒正修行布施、<a id="a-36"></a>净戒、<a id="a-37"></a>安忍、<a id="a-38"></a>精进、<a id="a-39"></a>静虑、<a id="a-3A"></a>般若波罗蜜多；<a id="a-3B"></a>由此六种随分成就，<a id="a-3C"></a>已入菩萨正性离生；<a id="a-3D"></a>复正修行布施、<a id="a-3E"></a>净戒、<a id="a-3F"></a>安忍、<a id="a-3G"></a>精进、<a id="a-3H"></a>静虑、<a id="a-3I"></a>般若波罗蜜多，<a id="a-3J"></a>由此得入不退转位。<a id="a-3K"></a>是故恶魔虽设种种矫诈方便，<a id="a-3L"></a>而不能退菩萨所发大菩提心。</p>
  <p id="a3M">“善现，<a id="a-3N"></a>若成就如是诸行、<a id="a-3O"></a>状、<a id="a-3P"></a>相，<a id="a-3Q"></a>当知是为不退转菩萨摩诃萨。<a id="a-3R"></a>”</p>
  <p id="a3S">尔时，<a id="a-3T"></a>具寿善现白佛言：<a id="a-3U"></a>“世尊，<a id="a-3V"></a>是菩萨摩诃萨为不退转故名不退转，<a id="a-3W"></a>为退转故名不退转耶？<a id="a-3X"></a>”</p>
  <p id="a3Y">佛言：<a id="a-3Z"></a>“善现，<a id="a-3a"></a>是菩萨摩诃萨以不退转故名不退转，<a id="a-3b"></a>亦以退转故名不退转。<a id="a-3c"></a>”</p>
  <p id="a3d">“世尊，<a id="a-3e"></a>是菩萨摩诃萨云何以不退转故名不退转？<a id="a-3f"></a>云何亦以退转故名不退转？<a id="a-3g"></a>”</p>
  <p id="a3h">“善现，<a id="a-3i"></a>是菩萨摩诃萨超过声闻及独觉地，<a id="a-3j"></a>不复退堕彼二地中，<a id="a-3k"></a>由斯故说不退转故名不退转；<a id="a-3l"></a>是菩萨摩诃萨远离声闻及独觉地，<a id="a-3m"></a>于彼二地决定退舍，<a id="a-3n"></a>由斯故说以退转故名不退转。</p>
  <p id="a3o">“复次，<a id="a-3p"></a>善现，<a id="a-3q"></a>若不退转位菩萨摩诃萨，<a id="a-3r"></a>欲入初静虑即随意能入，<a id="a-3s"></a>欲入第二、<a id="a-3t"></a>第三、<a id="a-3u"></a>第四静虑亦随意能入；<a id="a-3v"></a>欲入慈无量即随意能入，<a id="a-3w"></a>欲入悲、<a id="a-3x"></a>喜、<a id="a-3y"></a>舍无量亦随意能入；<a id="a-3z"></a>欲入空无边处定即随意能入，<a id="a-40"></a>欲入识无边处、<a id="a-41"></a>无所有处、<a id="a-42"></a>非想非非想处定亦随意能入；<a id="a-43"></a>欲起四念住即随意能起，<a id="a-44"></a>欲起四正断、<a id="a-45"></a>四神足、<a id="a-46"></a>五根、<a id="a-47"></a>五力、<a id="a-48"></a>七等觉支、<a id="a-49"></a>八圣道支亦随意能起；<a id="a-4A"></a>欲起初解脱即随意能起，<a id="a-4B"></a>欲起第二解脱乃至第八解脱亦随意能起；<a id="a-4C"></a>欲起初胜处即随意能起，<a id="a-4D"></a>欲起第二胜处乃至第八胜处亦随意能起；<a id="a-4E"></a>欲入初静虑定即随意能入，<a id="a-4F"></a>欲入第二静虑定乃至灭受想定亦随意能入；<a id="a-4G"></a>欲起初遍处即随意能起，<a id="a-4H"></a>欲起第二遍处乃至第十遍处亦随意能起；<a id="a-4I"></a>欲起空解脱门即随意能起，<a id="a-4J"></a>欲起无相、<a id="a-4K"></a>无愿解脱门亦随意能起；<a id="a-4L"></a>欲引发五神通即随意能引发。</p>
  <p id="a4M">“善现，<a id="a-4N"></a>是菩萨摩诃萨虽入初静虑，<a id="a-4O"></a>而不受初静虑果，<a id="a-4P"></a>虽入第二、<a id="a-4Q"></a>第三、<a id="a-4R"></a>第四静虑，<a id="a-4S"></a>而不受第二、<a id="a-4T"></a>第三、<a id="a-4U"></a>第四静虑果；<a id="a-4V"></a>虽入慈无量而不受慈无量果，<a id="a-4W"></a>虽入悲、<a id="a-4X"></a>喜、<a id="a-4Y"></a>舍无量而不受悲、<a id="a-4Z"></a>喜、<a id="a-4a"></a>舍无量果；<a id="a-4b"></a>虽入空无边处定而不受空无边处定果，<a id="a-4c"></a>虽入识无边处、<a id="a-4d"></a>无所有处、<a id="a-4e"></a>非想非非想处定而不受识无边处、<a id="a-4f"></a>无所有处、<a id="a-4g"></a>非想非非想处定果；<a id="a-4h"></a>虽起四念住而不受四念住果，<a id="a-4i"></a>虽起四正断、<a id="a-4j"></a>四神足、<a id="a-4k"></a>五根、<a id="a-4l"></a>五力、<a id="a-4m"></a>七等觉支、<a id="a-4n"></a>八圣道支而不受四正断乃至八圣道支果；<a id="a-4o"></a>虽起初解脱而不受初解脱果，<a id="a-4p"></a>虽起第二解脱乃至第八解脱而不受第二解脱乃至第八解脱果；<a id="a-4q"></a>虽起初胜处而不受初胜处果，<a id="a-4r"></a>虽起第二胜处乃至第八胜处而不受第二胜处乃至第八胜处果；<a id="a-4s"></a>虽入初静虑定而不受初静虑定果，<a id="a-4t"></a>虽入第二静虑定乃至灭受想定而不受第二静虑定乃至灭受想定果；<a id="a-4u"></a>虽起初遍处而不受初遍处果，<a id="a-4v"></a>虽起第二遍处乃至第十遍处而不受第二遍处乃至第十遍处果；<a id="a-4w"></a>虽起空解脱门而不受空解脱门果，<a id="a-4x"></a>虽起无相、<a id="a-4y"></a>无愿解脱门而不受无相、<a id="a-4z"></a>无愿解脱门果；<a id="a-50"></a>虽引发五神通而不受五神通果。</p>
  <p id="a51">“善现，<a id="a-52"></a>由此因缘，<a id="a-53"></a>是菩萨摩诃萨不随静虑、<a id="a-54"></a>无量等至及余功德势力而生，<a id="a-55"></a>亦不证预流果、<a id="a-56"></a>或一来果、<a id="a-57"></a>或不还果、<a id="a-58"></a>或阿罗汉果、<a id="a-59"></a>或独觉菩提。</p>
  <p id="a5A">“善现，<a id="a-5B"></a>是菩萨摩诃萨为欲利乐诸有情故，<a id="a-5C"></a>随欲摄受所应受身，<a id="a-5D"></a>即随所愿皆能摄受。</p>
  <p id="a5E">“善现，<a id="a-5F"></a>若成就如是诸行、<a id="a-5G"></a>状、<a id="a-5H"></a>相，<a id="a-5I"></a>当知是为不退转菩萨摩诃萨。</p>
  <p id="a5J">“复次，<a id="a-5K"></a>善现，<a id="a-5L"></a>若不退转位菩萨摩诃萨，<a id="a-5M"></a>成就无上菩提作意，<a id="a-5N"></a>常不远离大菩提心，<a id="a-5O"></a>不贵重色，<a id="a-5P"></a>不贵重受、<a id="a-5Q"></a>想、<a id="a-5R"></a>行、<a id="a-5S"></a>识；<a id="a-5T"></a>不贵重眼处，<a id="a-5U"></a>不贵重耳、<a id="a-5V"></a>鼻、<a id="a-5W"></a>舌、<a id="a-5X"></a>身、<a id="a-5Y"></a>意处；<a id="a-5Z"></a>不贵重色处，<a id="a-5a"></a>不贵重声、<a id="a-5b"></a>香、<a id="a-5c"></a>味、<a id="a-5d"></a>触、<a id="a-5e"></a>法处；<a id="a-5f"></a>不贵重眼界，<a id="a-5g"></a>不贵重耳、<a id="a-5h"></a>鼻、<a id="a-5i"></a>舌、<a id="a-5j"></a>身、<a id="a-5k"></a>意界；<a id="a-5l"></a>不贵重色界，<a id="a-5m"></a>不贵重声、<a id="a-5n"></a>香、<a id="a-5o"></a>味、<a id="a-5p"></a>触、<a id="a-5q"></a>法界；<a id="a-5r"></a>不贵重眼识界，<a id="a-5s"></a>不贵重耳、<a id="a-5t"></a>鼻、<a id="a-5u"></a>舌、<a id="a-5v"></a>身、<a id="a-5w"></a>意识界；<a id="a-5x"></a>不贵重眼触，<a id="a-5y"></a>不贵重耳、<a id="a-5z"></a>鼻、<a id="a-60"></a>舌、<a id="a-61"></a>身、<a id="a-62"></a>意触；<a id="a-63"></a>不贵重眼触为缘所生诸受，<a id="a-64"></a>不贵重耳、<a id="a-65"></a>鼻、<a id="a-66"></a>舌、<a id="a-67"></a>身、<a id="a-68"></a>意触为缘所生诸受；<a id="a-69"></a>不贵重地界，<a id="a-6A"></a>不贵重水、<a id="a-6B"></a>火、<a id="a-6C"></a>风、<a id="a-6D"></a>空、<a id="a-6E"></a>识界；<a id="a-6F"></a>不贵重缘性、<a id="a-6G"></a>缘起；<a id="a-6H"></a>不贵重诸相、<a id="a-6I"></a>随好；<a id="a-6J"></a>不贵重有色、<a id="a-6K"></a>无色法，<a id="a-6L"></a>不贵重有见、<a id="a-6M"></a>无见法，<a id="a-6N"></a>不贵重有对、<a id="a-6O"></a>无对法，<a id="a-6P"></a>不贵重有漏、<a id="a-6Q"></a>无漏法，<a id="a-6R"></a>不贵重有为、<a id="a-6S"></a>无为法，<a id="a-6T"></a>不贵重世间、<a id="a-6U"></a>出世间法；<a id="a-6V"></a>不贵重我，<a id="a-6W"></a>不贵重有情、<a id="a-6X"></a>命者、<a id="a-6Y"></a>生者、<a id="a-6Z"></a>养者、<a id="a-6a"></a>士夫、<a id="a-6b"></a>补特伽罗、<a id="a-6c"></a>意生、<a id="a-6d"></a>儒童、<a id="a-6e"></a>作者、<a id="a-6f"></a>受者、<a id="a-6g"></a>知者、<a id="a-6h"></a>见者；<a id="a-6i"></a>不贵重徒众，<a id="a-6j"></a>不贵重眷属；<a id="a-6k"></a>不贵重布施波罗蜜多，<a id="a-6l"></a>不贵重净戒、<a id="a-6m"></a>安忍、<a id="a-6n"></a>精进、<a id="a-6o"></a>静虑、<a id="a-6p"></a>般若波罗蜜多；<a id="a-6q"></a>不贵重十善业道；<a id="a-6r"></a>不贵重四静虑，<a id="a-6s"></a>不贵重四无量、<a id="a-6t"></a>四无色定；<a id="a-6u"></a>不贵重五神通；<a id="a-6v"></a>不贵重四念住，<a id="a-6w"></a>不贵重四正断、<a id="a-6x"></a>四神足、<a id="a-6y"></a>五根、<a id="a-6z"></a>五力、<a id="a-70"></a>七等觉支、<a id="a-71"></a>八圣道支；<a id="a-72"></a>不贵重八解脱，<a id="a-73"></a>不贵重八胜处、<a id="a-74"></a>九次第定、<a id="a-75"></a>十遍处；<a id="a-76"></a>不贵重空解脱门，<a id="a-77"></a>不贵重无相、<a id="a-78"></a>无愿解脱门；<a id="a-79"></a>不贵重苦圣谛，<a id="a-7A"></a>不贵重集、<a id="a-7B"></a>灭、<a id="a-7C"></a>道圣谛；<a id="a-7D"></a>不贵重内空，<a id="a-7E"></a>不贵重外空、<a id="a-7F"></a>内外空、<a id="a-7G"></a>空空、<a id="a-7H"></a>大空、<a id="a-7I"></a>胜义空、<a id="a-7J"></a>有为空、<a id="a-7K"></a>无为空、<a id="a-7L"></a>毕竟空、<a id="a-7M"></a>无际空、<a id="a-7N"></a>散空、<a id="a-7O"></a>无变异空、<a id="a-7P"></a>本性空、<a id="a-7Q"></a>自相空、<a id="a-7R"></a>共相空、<a id="a-7S"></a>一切法空、<a id="a-7T"></a>不可得空、<a id="a-7U"></a>无性空、<a id="a-7V"></a>自性空、<a id="a-7W"></a>无性自性空；<a id="a-7X"></a>不贵重真如，<a id="a-7Y"></a>不贵重法界、<a id="a-7Z"></a>法性、<a id="a-7a"></a>不虚妄性、<a id="a-7b"></a>不变异性、<a id="a-7c"></a>平等性、<a id="a-7d"></a>离生性、<a id="a-7e"></a>法定、<a id="a-7f"></a>法住、<a id="a-7g"></a>实际、<a id="a-7h"></a>虚空界、<a id="a-7i"></a>不思议界；<a id="a-7j"></a>不贵重极喜地，<a id="a-7k"></a>不贵重离垢地、<a id="a-7l"></a>发光地、<a id="a-7m"></a>焰慧地、<a id="a-7n"></a>极难胜地、<a id="a-7o"></a>现前地、<a id="a-7p"></a>远行地、<a id="a-7q"></a>不动地、<a id="a-7r"></a>善慧地、<a id="a-7s"></a>法云地；<a id="a-7t"></a>不贵重五眼，<a id="a-7u"></a>不贵重六神通；<a id="a-7v"></a>不贵重佛十力，<a id="a-7w"></a>不贵重四无所畏、<a id="a-7x"></a>四无礙解、<a id="a-7y"></a>大慈、<a id="a-7z"></a>大悲、<a id="a-80"></a>大喜、<a id="a-81"></a>大舍、<a id="a-82"></a>十八佛不共法；<a id="a-83"></a>不贵重无忘失法，<a id="a-84"></a>不贵重恒住舍性；<a id="a-85"></a>不贵重声闻，<a id="a-86"></a>不贵重独觉，<a id="a-87"></a>不贵重菩萨，<a id="a-88"></a>不贵重如来；<a id="a-89"></a>不贵重预流果，<a id="a-8A"></a>不贵重一来、<a id="a-8B"></a>不还、<a id="a-8C"></a>阿罗汉果；<a id="a-8D"></a>不贵重独觉菩提；<a id="a-8E"></a>不贵重一切智，<a id="a-8F"></a>不贵重道相智、<a id="a-8G"></a>一切相智；<a id="a-8H"></a>不贵重阿耨多罗三藐三菩提；<a id="a-8I"></a>不贵重严净佛土，<a id="a-8J"></a>不贵重成熟有情；<a id="a-8K"></a>不贵重多见诸佛；<a id="a-8L"></a>不贵重种诸善根。<a id="a-8M"></a>何以故？</p>
  <p id="a8N">“善现，<a id="a-8O"></a>是菩萨摩诃萨达一切法与虚空等，<a id="a-8P"></a>自性、<a id="a-8Q"></a>自相皆毕竟空都无所有，<a id="a-8R"></a>不见有法可生贵重，<a id="a-8S"></a>能生、<a id="a-8T"></a>所生、<a id="a-8U"></a>生时、<a id="a-8V"></a>生处、<a id="a-8W"></a>由此故生皆不可得。<a id="a-8X"></a>何以故？<a id="a-8Y"></a>善现，<a id="a-8Z"></a>是一切法与虚空等，<a id="a-8a"></a>性、<a id="a-8b"></a>相皆空无生义故。</p>
  <p id="a8c">“善现，<a id="a-8d"></a>是菩萨摩诃萨成就无上菩提作意，<a id="a-8e"></a>常不远离大菩提心，<a id="a-8f"></a>身四威仪往来入出，<a id="a-8g"></a>举足下足心无散乱，<a id="a-8h"></a>行住坐卧进止威仪，<a id="a-8i"></a>所作事业皆住正念。</p>
  <p id="a8j">“善现，<a id="a-8k"></a>若成就如是诸行、<a id="a-8l"></a>状、<a id="a-8m"></a>相，<a id="a-8n"></a>当知是为不退转菩萨摩诃萨。</p>
  <p id="a8o">“复次，<a id="a-8p"></a>善现，<a id="a-8q"></a>若不退转位菩萨摩诃萨，<a id="a-8r"></a>为欲饶益诸有情故，<a id="a-8s"></a>现处居家，<a id="a-8t"></a>方便善巧。<a id="a-8u"></a>虽现摄受五欲乐具，<a id="a-8v"></a>而于其中不生染著，<a id="a-8w"></a>皆为济给诸有情故，<a id="a-8x"></a>谓诸有情须食与食，<a id="a-8y"></a>须饮与饮，<a id="a-8z"></a>须衣与衣，<a id="a-90"></a>须卧具与卧具，<a id="a-91"></a>须医药与医药，<a id="a-92"></a>须室宅与室宅，<a id="a-93"></a>须资财与资财，<a id="a-94"></a>随诸有情所求皆与，<a id="a-95"></a>令其意愿悉皆满足。</p>
  <p id="a96">“善现，<a id="a-97"></a>是菩萨摩诃萨自行布施波罗蜜多，<a id="a-98"></a>亦劝他行布施波罗蜜多，<a id="a-99"></a>恒乐称扬行布施波罗蜜多法，<a id="a-9A"></a>欢喜赞叹行布施波罗蜜多者；<a id="a-9B"></a>自行净戒波罗蜜多，<a id="a-9C"></a>亦劝他行净戒波罗蜜多，<a id="a-9D"></a>恒乐称扬行净戒波罗蜜多法，<a id="a-9E"></a>欢喜赞叹行净戒波罗蜜多者；<a id="a-9F"></a>自行安忍波罗蜜多，<a id="a-9G"></a>亦劝他行安忍波罗蜜多，<a id="a-9H"></a>恒乐称扬行安忍波罗蜜多法，<a id="a-9I"></a>欢喜赞叹行安忍波罗蜜多者；<a id="a-9J"></a>自行精进波罗蜜多，<a id="a-9K"></a>亦劝他行精进波罗蜜多，<a id="a-9L"></a>恒乐称扬行精进波罗蜜多法，<a id="a-9M"></a>欢喜赞叹行精进波罗蜜多者；<a id="a-9N"></a>自行静虑波罗蜜多，<a id="a-9O"></a>亦劝他行静虑波罗蜜多，<a id="a-9P"></a>恒乐称扬行静虑波罗蜜多法，<a id="a-9Q"></a>欢喜赞叹行静虑波罗蜜多者；<a id="a-9R"></a>自行般若波罗蜜多，<a id="a-9S"></a>亦劝他行般若波罗蜜多，<a id="a-9T"></a>恒乐称扬行般若波罗蜜多法，<a id="a-9U"></a>欢喜赞叹行般若波罗蜜多者。</p>
  <p id="a9V">“善现，<a id="a-9W"></a>是菩萨摩诃萨现处居家，<a id="a-9X"></a>以神通力或大愿力，<a id="a-9Y"></a>摄受珍财满赡部洲，<a id="a-9Z"></a>持以供养佛、<a id="a-9a"></a>法、<a id="a-9b"></a>僧宝，<a id="a-9c"></a>及施贫乏诸有情类；<a id="a-9d"></a>以神通力或大愿力，<a id="a-9e"></a>摄受珍财满四大洲，<a id="a-9f"></a>持以供养佛、<a id="a-9g"></a>法、<a id="a-9h"></a>僧宝，<a id="a-9i"></a>及施贫乏诸有情类；<a id="a-9j"></a>以神通力或大愿力，<a id="a-9k"></a>摄受珍财满小千界，<a id="a-9l"></a>持以供养佛、<a id="a-9m"></a>法、<a id="a-9n"></a>僧宝，<a id="a-9o"></a>及施贫乏诸有情类；<a id="a-9p"></a>以神通力或大愿力，<a id="a-9q"></a>摄受珍财满中千界，<a id="a-9r"></a>持以供养佛、<a id="a-9s"></a>法、<a id="a-9t"></a>僧宝，<a id="a-9u"></a>及施贫乏诸有情类；<a id="a-9v"></a>以神通力或大愿力，<a id="a-9w"></a>摄受珍财充满三千大千世界，<a id="a-9x"></a>持以供养佛、<a id="a-9y"></a>法、<a id="a-9z"></a>僧宝，<a id="a-A0"></a>及施贫乏诸有情类。</p>
  <p id="aA1">“善现，<a id="a-A2"></a>是菩萨摩诃萨虽现处居家而常修梵行，<a id="a-A3"></a>终不受用诸妙欲境。<a id="a-A4"></a>虽现摄受种种珍财，<a id="a-A5"></a>而于其中不起染著；<a id="a-A6"></a>又于摄受诸欲乐具及珍财时，<a id="a-A7"></a>终不逼迫诸有情类令生忧苦。</p>
  <p id="aA8">“善现，<a id="a-A9"></a>若成就如是诸行、<a id="a-AA"></a>状、<a id="a-AB"></a>相，<a id="a-AC"></a>当知是为不退转菩萨摩诃萨。</p>
  <p id="aAD">“复次，<a id="a-AE"></a>善现，<a id="a-AF"></a>若不退转位菩萨摩诃萨，<a id="a-AG"></a>有执金刚药叉神主，<a id="a-AH"></a>恒随左右，<a id="a-AI"></a>密为守护，<a id="a-AJ"></a>常作是念：<a id="a-AK"></a>‘此菩萨摩诃萨不久当证无上菩提！<a id="a-AL"></a>愿我恒随，<a id="a-AM"></a>密为守护。<a id="a-AN"></a>’乃至无上正等菩提，<a id="a-AO"></a>五执金刚药叉神众亦随守护，<a id="a-AP"></a>时无暂舍，<a id="a-AQ"></a>使人非人等皆不能损害。<a id="a-AR"></a>诸天、<a id="a-AS"></a>魔、<a id="a-AT"></a>梵及余世间，<a id="a-AU"></a>亦无有能以法破坏所发无上正等觉心。<a id="a-AV"></a>由此因缘，<a id="a-AW"></a>是诸菩萨乃至无上正等菩提，<a id="a-AX"></a>身意泰然，<a id="a-AY"></a>恒无扰乱。</p>
  <p id="aAZ">“善现，<a id="a-Aa"></a>若成就如是诸行、<a id="a-Ab"></a>状、<a id="a-Ac"></a>相，<a id="a-Ad"></a>当知是为不退转菩萨摩诃萨。</p>
  <p id="aAe">“复次，<a id="a-Af"></a>善现，<a id="a-Ag"></a>若不退转位菩萨摩诃萨，<a id="a-Ah"></a>世间五根常无缺减，<a id="a-Ai"></a>所谓眼根、<a id="a-Aj"></a>耳根、<a id="a-Ak"></a>鼻根、<a id="a-Al"></a>舌根、<a id="a-Am"></a>身根；<a id="a-An"></a>出世五根亦无缺减，<a id="a-Ao"></a>所谓信根、<a id="a-Ap"></a>精进根、<a id="a-Aq"></a>念根、<a id="a-Ar"></a>定根、<a id="a-As"></a>慧根。</p>
  <p id="aAt">“善现，<a id="a-Au"></a>是菩萨摩诃萨身支圆满，<a id="a-Av"></a>相好庄严，<a id="a-Aw"></a>心诸功德念念增进，<a id="a-Ax"></a>乃至无上正等菩提。</p>
  <p id="aAy">“善现，<a id="a-Az"></a>若成就如是诸行、<a id="a-B0"></a>状、<a id="a-B1"></a>相，<a id="a-B2"></a>当知是为不退转菩萨摩诃萨。</p>
  <p id="aB3">“复次，<a id="a-B4"></a>善现，<a id="a-B5"></a>若不退转位菩萨摩诃萨，<a id="a-B6"></a>恒为上士，<a id="a-B7"></a>不为下士。<a id="a-B8"></a>”</p>
  <p id="aB9">时，<a id="a-BA"></a>具寿善现白佛言：<a id="a-BB"></a>“世尊，<a id="a-BC"></a>云何说此菩萨摩诃萨，<a id="a-BD"></a>恒为上士，<a id="a-BE"></a>不为下士？<a id="a-BF"></a>”</p>
  <p id="aBG">佛言：<a id="a-BH"></a>“善现，<a id="a-BI"></a>是菩萨摩诃萨一切烦恼不复现前，<a id="a-BJ"></a>刹那刹那功德增进，<a id="a-BK"></a>乃至无上正等菩提，<a id="a-BL"></a>于一切时心无散乱。<a id="a-BM"></a>故我说此菩萨摩诃萨，<a id="a-BN"></a>恒为上士，<a id="a-BO"></a>不为下士。</p>
  <p id="aBP">“善现，<a id="a-BQ"></a>若成就如是诸行、<a id="a-BR"></a>状、<a id="a-BS"></a>相，<a id="a-BT"></a>当知是为不退转菩萨摩诃萨。</p>
  <p id="aBU">“复次，<a id="a-BV"></a>善现，<a id="a-BW"></a>若不退转位菩萨摩诃萨，<a id="a-BX"></a>成就无上菩提作意，<a id="a-BY"></a>常不远离大菩提心，<a id="a-BZ"></a>为净命故不行咒术、<a id="a-Ba"></a>医药、<a id="a-Bb"></a>占卜诸邪命事，<a id="a-Bc"></a>不为名利咒诸鬼神令著男女问其凶吉，<a id="a-Bd"></a>亦不咒禁男女、<a id="a-Be"></a>大小、<a id="a-Bf"></a>傍生鬼等现希有事，<a id="a-Bg"></a>亦不占相寿量长短、<a id="a-Bh"></a>财位、<a id="a-Bi"></a>男女诸善恶事，<a id="a-Bj"></a>亦不悬记寒热、<a id="a-Bk"></a>丰俭、<a id="a-Bl"></a>吉凶、<a id="a-Bm"></a>好恶惑乱有情，<a id="a-Bn"></a>亦不咒禁合和汤药、<a id="a-Bo"></a>左道疗疾、<a id="a-Bp"></a>结好贵人。<a id="a-Bq"></a>尚不染心观视男女，<a id="a-Br"></a>欢笑与语，<a id="a-Bs"></a>况有余事？<a id="a-Bt"></a>何以故？<a id="a-Bu"></a>善现，<a id="a-Bv"></a>是菩萨摩诃萨知一切法自相皆空，<a id="a-Bw"></a>自相空中不见有相，<a id="a-Bx"></a>不见相故远离种种邪命、<a id="a-By"></a>咒术、<a id="a-Bz"></a>医药、<a id="a-C0"></a>占相，<a id="a-C1"></a>唯求无上正等菩提，<a id="a-C2"></a>究竟利乐诸有情类。</p>
  <p id="aC3">“善现，<a id="a-C4"></a>若成就如是诸行、<a id="a-C5"></a>状、<a id="a-C6"></a>相，<a id="a-C7"></a>当知是为不退转菩萨摩诃萨。</p>
  <p id="aC8">“复次，<a id="a-C9"></a>善现，<a id="a-CA"></a>若不退转位菩萨摩诃萨，<a id="a-CB"></a>于诸世间文章伎艺，<a id="a-CC"></a>虽得善巧而不爱著。<a id="a-CD"></a>所以者何？<a id="a-CE"></a>善现，<a id="a-CF"></a>是菩萨摩诃萨达一切法皆毕竟空，<a id="a-CG"></a>毕竟空中世间所有文章伎艺皆不可得。<a id="a-CH"></a>又诸世间文章伎艺，<a id="a-CI"></a>皆杂秽语邪命所摄，<a id="a-CJ"></a>是故菩萨知而不为。<a id="a-CK"></a>善现，<a id="a-CL"></a>是菩萨摩诃萨于诸世俗外道书论，<a id="a-CM"></a>虽亦善知而不乐著。<a id="a-CN"></a>何以故？<a id="a-CO"></a>善现，<a id="a-CP"></a>是菩萨摩诃萨了一切法性相皆空，<a id="a-CQ"></a>于此空中一切书论皆不可得。<a id="a-CR"></a>又诸世俗外道书论所说理事多有增减，<a id="a-CS"></a>于菩萨道非为随顺，<a id="a-CT"></a>皆是戏论杂秽语摄，<a id="a-CU"></a>是故菩萨知而不乐。</p>
  <p id="aCV">“善现，<a id="a-CW"></a>若成就如是诸行、<a id="a-CX"></a>状、<a id="a-CY"></a>相，<a id="a-CZ"></a>当知是为不退转菩萨摩诃萨。</p>
  <p id="aCa">“复次，<a id="a-Cb"></a>善现，<a id="a-Cc"></a>诸不退转位菩萨摩诃萨，<a id="a-Cd"></a>复有所余诸行、<a id="a-Ce"></a>状、<a id="a-Cf"></a>相，<a id="a-Cg"></a>吾当为汝分别解说。<a id="a-Ch"></a>汝应谛听，<a id="a-Ci"></a>极善思惟。<a id="a-Cj"></a>”</p>
  <p id="aCk">善现请言：<a id="a-Cl"></a>“唯然！<a id="a-Cm"></a>愿说！<a id="a-Cn"></a>我等今者，<a id="a-Co"></a>专意乐闻。<a id="a-Cp"></a>”</p>
  <p id="aCq">佛言：<a id="a-Cr"></a>“善现，<a id="a-Cs"></a>若不退转位菩萨摩诃萨行深般若波罗蜜多，<a id="a-Ct"></a>通达诸法皆无所有，<a id="a-Cu"></a>常不远离大菩提心，<a id="a-Cv"></a>不乐观察论说色蕴，<a id="a-Cw"></a>不乐观察论说受、<a id="a-Cx"></a>想、<a id="a-Cy"></a>行、<a id="a-Cz"></a>识蕴；<a id="a-D0"></a>不乐观察论说眼处，<a id="a-D1"></a>不乐观察论说耳、<a id="a-D2"></a>鼻、<a id="a-D3"></a>舌、<a id="a-D4"></a>身、<a id="a-D5"></a>意处；<a id="a-D6"></a>不乐观察论说色处，<a id="a-D7"></a>不乐观察论说声、<a id="a-D8"></a>香、<a id="a-D9"></a>味、<a id="a-DA"></a>触、<a id="a-DB"></a>法处；<a id="a-DC"></a>不乐观察论说眼界，<a id="a-DD"></a>不乐观察论说耳、<a id="a-DE"></a>鼻、<a id="a-DF"></a>舌、<a id="a-DG"></a>身、<a id="a-DH"></a>意界；<a id="a-DI"></a>不乐观察论说色界，<a id="a-DJ"></a>不乐观察论说声、<a id="a-DK"></a>香、<a id="a-DL"></a>味、<a id="a-DM"></a>触、<a id="a-DN"></a>法界；<a id="a-DO"></a>不乐观察论说眼识界，<a id="a-DP"></a>不乐观察论说耳、<a id="a-DQ"></a>鼻、<a id="a-DR"></a>舌、<a id="a-DS"></a>身、<a id="a-DT"></a>意识界；<a id="a-DU"></a>不乐观察论说眼触，<a id="a-DV"></a>不乐观察论说耳、<a id="a-DW"></a>鼻、<a id="a-DX"></a>舌、<a id="a-DY"></a>身、<a id="a-DZ"></a>意触；<a id="a-Da"></a>不乐观察论说眼触为缘所生诸受，<a id="a-Db"></a>不乐观察论说耳、<a id="a-Dc"></a>鼻、<a id="a-Dd"></a>舌、<a id="a-De"></a>身、<a id="a-Df"></a>意触为缘所生诸受；<a id="a-Dg"></a>不乐观察论说地界，<a id="a-Dh"></a>不乐观察论说水、<a id="a-Di"></a>火、<a id="a-Dj"></a>风、<a id="a-Dk"></a>空、<a id="a-Dl"></a>识界；<a id="a-Dm"></a>不乐观察论说无明，<a id="a-Dn"></a>不乐观察论说行、<a id="a-Do"></a>识、<a id="a-Dp"></a>名色、<a id="a-Dq"></a>六处、<a id="a-Dr"></a>触、<a id="a-Ds"></a>受、<a id="a-Dt"></a>爱、<a id="a-Du"></a>取、<a id="a-Dv"></a>有、<a id="a-Dw"></a>生、<a id="a-Dx"></a>老死。<a id="a-Dy"></a>何以故？<a id="a-Dz"></a>善现，<a id="a-E0"></a>是菩萨摩诃萨于蕴、<a id="a-E1"></a>处、<a id="a-E2"></a>界、<a id="a-E3"></a>缘性、<a id="a-E4"></a>缘起毕竟空理，<a id="a-E5"></a>已善思惟、<a id="a-E6"></a>善通达故。</p>
  <p id="aE7">“善现，<a id="a-E8"></a>是菩萨摩诃萨不乐观察论说王事。<a id="a-E9"></a>何以故？<a id="a-EA"></a>善现，<a id="a-EB"></a>是菩萨摩诃萨善住法空，<a id="a-EC"></a>不见少法有胜有劣贵贱相故。</p>
  <p id="aED">“善现，<a id="a-EE"></a>是菩萨摩诃萨不乐观察论说贼事。<a id="a-EF"></a>何以故？<a id="a-EG"></a>善现，<a id="a-EH"></a>是菩萨摩诃萨住自相空，<a id="a-EI"></a>不见少法有得有失与夺相故。</p>
  <p id="aEJ">“善现，<a id="a-EK"></a>是菩萨摩诃萨不乐观察论说军事。<a id="a-EL"></a>何以故？<a id="a-EM"></a>善现，<a id="a-EN"></a>是菩萨摩诃萨住本性空，<a id="a-EO"></a>不见诸法有多有少聚散相故。</p>
  <p id="aEP">“善现，<a id="a-EQ"></a>是菩萨摩诃萨不乐观察论说斗诤事。<a id="a-ER"></a>何以故？<a id="a-ES"></a>善现，<a id="a-ET"></a>是菩萨摩诃萨善住真如，<a id="a-EU"></a>不见少法有强有弱爱恚相故。</p>
  <p id="aEV">“善现，<a id="a-EW"></a>是菩萨摩诃萨不乐观察论说男女。<a id="a-EX"></a>何以故？<a id="a-EY"></a>善现，<a id="a-EZ"></a>是菩萨摩诃萨住诸法空，<a id="a-Ea"></a>不见少法有好有丑爱憎相故。</p>
  <p id="aEb">“善现，<a id="a-Ec"></a>是菩萨摩诃萨不乐观察论说聚落。<a id="a-Ed"></a>何以故？<a id="a-Ee"></a>善现，<a id="a-Ef"></a>是菩萨摩诃萨住法实性，<a id="a-Eg"></a>不见少法有增有减集散相故。</p>
  <p id="aEh">“善现，<a id="a-Ei"></a>是菩萨摩诃萨不乐观察论说城邑。<a id="a-Ej"></a>何以故？<a id="a-Ek"></a>善现，<a id="a-El"></a>是菩萨摩诃萨住虚空界，<a id="a-Em"></a>不见诸法有胜有负好恶相故。</p>
  <p id="aEn">“善现，<a id="a-Eo"></a>是菩萨摩诃萨不乐观察论说国土。<a id="a-Ep"></a>何以故？<a id="a-Eq"></a>善现，<a id="a-Er"></a>是菩萨摩诃萨安住实际，<a id="a-Es"></a>不见诸法有属不属此彼相故。</p>
  <p id="aEt">“善现，<a id="a-Eu"></a>是菩萨摩诃萨不乐观察论说诸相。<a id="a-Ev"></a>何以故？<a id="a-Ew"></a>善现，<a id="a-Ex"></a>是菩萨摩诃萨安住无相，<a id="a-Ey"></a>不见诸法有增有减差别相故。</p>
  <p id="aEz">“善现，<a id="a-F0"></a>是菩萨摩诃萨不乐观察论说是我、<a id="a-F1"></a>有情、<a id="a-F2"></a>命者、<a id="a-F3"></a>生者、<a id="a-F4"></a>养者、<a id="a-F5"></a>士夫、<a id="a-F6"></a>补特伽罗、<a id="a-F7"></a>意生、<a id="a-F8"></a>儒童、<a id="a-F9"></a>作者、<a id="a-FA"></a>受者、<a id="a-FB"></a>知者、<a id="a-FC"></a>见者。<a id="a-FD"></a>何以故？<a id="a-FE"></a>善现，<a id="a-FF"></a>是菩萨摩诃萨住毕竟空，<a id="a-FG"></a>都不见我乃至见者若有若无差别相故。</p>
  <p id="aFH">“善现，<a id="a-FI"></a>是菩萨摩诃萨不乐观察论说世间如是等事，<a id="a-FJ"></a>但乐观察论说般若波罗蜜多。<a id="a-FK"></a>何以故？<a id="a-FL"></a>善现，<a id="a-FM"></a>甚深般若波罗蜜多远离众相，<a id="a-FN"></a>能证无上大菩提故。</p>
  <p id="aFO">“善现，<a id="a-FP"></a>是菩萨摩诃萨常不远离一切智智相应作意，<a id="a-FQ"></a>修行布施波罗蜜多离悭贪事，<a id="a-FR"></a>修行净戒波罗蜜多离破戒事，<a id="a-FS"></a>修行安忍波罗蜜多离忿诤事，<a id="a-FT"></a>修行精进波罗蜜多离懈怠事，<a id="a-FU"></a>修行静虑波罗蜜多离散乱事，<a id="a-FV"></a>修行般若波罗蜜多离愚痴事。</p>
  <p id="aFW">“善现，<a id="a-FX"></a>是菩萨摩诃萨虽住一切法空，<a id="a-FY"></a>而爱乐正法，<a id="a-FZ"></a>不乐非法；<a id="a-Fa"></a>虽住不可得空，<a id="a-Fb"></a>而常称赞不坏法性饶益有情；<a id="a-Fc"></a>虽住真如、<a id="a-Fd"></a>法界，<a id="a-Fe"></a>而爱善友，<a id="a-Ff"></a>不乐恶友。<a id="a-Fg"></a>言善友者，<a id="a-Fh"></a>谓诸如来、<a id="a-Fi"></a>应、<a id="a-Fj"></a>正等觉及诸菩萨摩诃萨众。<a id="a-Fk"></a>若诸声闻、<a id="a-Fl"></a>独觉乘等，<a id="a-Fm"></a>能善教化安立有情，<a id="a-Fn"></a>令趣无上正等菩提，<a id="a-Fo"></a>亦名善友。</p>
  <p id="aFp">“善现，<a id="a-Fq"></a>是菩萨摩诃萨为听法故常乐见佛。<a id="a-Fr"></a>若闻如来、<a id="a-Fs"></a>应、<a id="a-Ft"></a>正等觉在余世界现说正法，<a id="a-Fu"></a>即以愿力往生彼界，<a id="a-Fv"></a>恭敬供养听受正法。</p>
  <p id="aFw">“善现，<a id="a-Fx"></a>是菩萨摩诃萨若昼若夜常不远离念佛作意，<a id="a-Fy"></a>常不远离闻法作意。<a id="a-Fz"></a>由此因缘，<a id="a-G0"></a>随诸国土有诸如来、<a id="a-G1"></a>应、<a id="a-G2"></a>正等觉现说正法，<a id="a-G3"></a>即乘愿力往彼受生，<a id="a-G4"></a>或乘神通而往听法。<a id="a-G5"></a>由是因缘，<a id="a-G6"></a>此诸菩萨生生之处常不离佛，<a id="a-G7"></a>恒闻正法无间无断。</p>
  <p id="aG8">“善现，<a id="a-G9"></a>是菩萨摩诃萨常为利乐诸有情故，<a id="a-GA"></a>虽能现起静虑、<a id="a-GB"></a>无色诸甚深定，<a id="a-GC"></a>而巧方便起欲界心，<a id="a-GD"></a>教诸有情十善业道，<a id="a-GE"></a>亦随愿力现生欲界有佛国土。</p>
  <p id="aGF">“善现，<a id="a-GG"></a>若成就如是诸行、<a id="a-GH"></a>状、<a id="a-GI"></a>相，<a id="a-GJ"></a>当知是为不退转菩萨摩诃萨。</p>
  <p id="aGK">“复次，<a id="a-GL"></a>善现，<a id="a-GM"></a>若不退转位菩萨摩诃萨，<a id="a-GN"></a>常修布施波罗蜜多，<a id="a-GO"></a>常修净戒、<a id="a-GP"></a>安忍、<a id="a-GQ"></a>精进、<a id="a-GR"></a>静虑、<a id="a-GS"></a>般若波罗蜜多。</p>
  <p id="aGT">“善现，<a id="a-GU"></a>是菩萨摩诃萨常住内空，<a id="a-GV"></a>常住外空、<a id="a-GW"></a>内外空、<a id="a-GX"></a>空空、<a id="a-GY"></a>大空、<a id="a-GZ"></a>胜义空、<a id="a-Ga"></a>有为空、<a id="a-Gb"></a>无为空、<a id="a-Gc"></a>毕竟空、<a id="a-Gd"></a>无际空、<a id="a-Ge"></a>散空、<a id="a-Gf"></a>无变异空、<a id="a-Gg"></a>本性空、<a id="a-Gh"></a>自相空、<a id="a-Gi"></a>共相空、<a id="a-Gj"></a>一切法空、<a id="a-Gk"></a>不可得空、<a id="a-Gl"></a>无性空、<a id="a-Gm"></a>自性空、<a id="a-Gn"></a>无性自性空。</p>
  <p id="aGo">“善现，<a id="a-Gp"></a>是菩萨摩诃萨常住真如，<a id="a-Gq"></a>常住法界、<a id="a-Gr"></a>法性、<a id="a-Gs"></a>不虚妄性、<a id="a-Gt"></a>不变异性、<a id="a-Gu"></a>平等性、<a id="a-Gv"></a>离生性、<a id="a-Gw"></a>法定、<a id="a-Gx"></a>法住、<a id="a-Gy"></a>实际、<a id="a-Gz"></a>虚空界、<a id="a-H0"></a>不思议界。</p>
  <p id="aH1">“善现，<a id="a-H2"></a>是菩萨摩诃萨常修四念住，<a id="a-H3"></a>常修四正断、<a id="a-H4"></a>四神足、<a id="a-H5"></a>五根、<a id="a-H6"></a>五力、<a id="a-H7"></a>七等觉支、<a id="a-H8"></a>八圣道支。</p>
  <p id="aH9">“善现，<a id="a-HA"></a>是菩萨摩诃萨常住苦圣谛，<a id="a-HB"></a>常住集、<a id="a-HC"></a>灭、<a id="a-HD"></a>道圣谛。</p>
  <p id="aHE">“善现，<a id="a-HF"></a>是菩萨摩诃萨常修四静虑，<a id="a-HG"></a>常修四无量、<a id="a-HH"></a>四无色定。</p>
  <p id="aHI">“善现，<a id="a-HJ"></a>是菩萨摩诃萨常修八解脱，<a id="a-HK"></a>常修八胜处、<a id="a-HL"></a>九次第定、<a id="a-HM"></a>十遍处。</p>
  <p id="aHN">“善现，<a id="a-HO"></a>是菩萨摩诃萨常修空解脱门，<a id="a-HP"></a>常修无相、<a id="a-HQ"></a>无愿解脱门。</p>
  <p id="aHR">“善现，<a id="a-HS"></a>是菩萨摩诃萨常修五眼，<a id="a-HT"></a>常修六神通。</p>
  <p id="aHU">“善现，<a id="a-HV"></a>是菩萨摩诃萨常修三摩地门，<a id="a-HW"></a>常修陀罗尼门。</p>
  <p id="aHX">“善现，<a id="a-HY"></a>是菩萨摩诃萨常修佛十力，<a id="a-HZ"></a>常修四无所畏、<a id="a-Ha"></a>四无礙解、<a id="a-Hb"></a>大慈、<a id="a-Hc"></a>大悲、<a id="a-Hd"></a>大喜、<a id="a-He"></a>大舍、<a id="a-Hf"></a>十八佛不共法。</p>
  <p id="aHg">“善现，<a id="a-Hh"></a>是菩萨摩诃萨常修一切智，<a id="a-Hi"></a>常修道相智、<a id="a-Hj"></a>一切相智。</p>
  <p id="aHk">“善现，<a id="a-Hl"></a>是菩萨摩诃萨常于自地不起疑惑，<a id="a-Hm"></a>不作是念：<a id="a-Hn"></a>‘我是不退转，<a id="a-Ho"></a>我非不退转。<a id="a-Hp"></a>’何以故？<a id="a-Hq"></a>善现，<a id="a-Hr"></a>是菩萨摩诃萨不见少法可于无上正等菩提说有退转，<a id="a-Hs"></a>亦不见少法可于无上正等菩提说无退转。</p>
  <p id="aHt">“善现，<a id="a-Hu"></a>是菩萨摩诃萨于自地法无惑无疑。<a id="a-Hv"></a>何以故？<a id="a-Hw"></a>善现，<a id="a-Hx"></a>是菩萨摩诃萨于自地法已善了知、<a id="a-Hy"></a>善通达故。<a id="a-Hz"></a>善现，<a id="a-I0"></a>如预流者住预流果，<a id="a-I1"></a>于自果法无惑无疑；<a id="a-I2"></a>一来、<a id="a-I3"></a>不还、<a id="a-I4"></a>阿罗汉、<a id="a-I5"></a>独觉各住自果，<a id="a-I6"></a>于自果法亦无惑无疑；<a id="a-I7"></a>是菩萨摩诃萨亦复如是，<a id="a-I8"></a>于自所住不退转地所摄诸法，<a id="a-I9"></a>现知现见，<a id="a-IA"></a>无惑无疑。</p>
  <p id="aIB">“善现，<a id="a-IC"></a>是不退转地菩萨摩诃萨住此地中，<a id="a-ID"></a>严净佛土、<a id="a-IE"></a>成熟有情、<a id="a-IF"></a>修诸功德，<a id="a-IG"></a>有魔事起即能觉知，<a id="a-IH"></a>不随魔事势力而转，<a id="a-II"></a>善能摧灭种种魔事，<a id="a-IJ"></a>令不障礙所修功德。<a id="a-IK"></a>善现，<a id="a-IL"></a>譬如造作无间业者，<a id="a-IM"></a>彼无间心恒常随逐，<a id="a-IN"></a>乃至命终亦不能舍。<a id="a-IO"></a>何以故？<a id="a-IP"></a>善现，<a id="a-IQ"></a>彼能等起无间业缠增上势力恒常随转，<a id="a-IR"></a>乃至命尽亦不能伏，<a id="a-IS"></a>设有余心不能遮礙。<a id="a-IT"></a>善现，<a id="a-IU"></a>是不退转位菩萨摩诃萨亦复如是，<a id="a-IV"></a>安住自地，<a id="a-IW"></a>其心不动无所分别，<a id="a-IX"></a>世间天、<a id="a-IY"></a>人、<a id="a-IZ"></a>阿素洛等皆不能转。<a id="a-Ia"></a>所以者何？<a id="a-Ib"></a>是菩萨摩诃萨其心坚固，<a id="a-Ic"></a>超诸世间天、<a id="a-Id"></a>人、<a id="a-Ie"></a>魔、<a id="a-If"></a>梵、<a id="a-Ig"></a>阿素洛等，<a id="a-Ih"></a>已入菩萨正性离生住不退地，<a id="a-Ii"></a>已得菩萨殊胜神通，<a id="a-Ij"></a>成熟有情，<a id="a-Ik"></a>严净佛土，<a id="a-Il"></a>从一佛国至一佛国，<a id="a-Im"></a>供养恭敬、<a id="a-In"></a>尊重赞叹诸佛世尊，<a id="a-Io"></a>听闻正法，<a id="a-Ip"></a>于诸佛所植诸善根，<a id="a-Iq"></a>请问菩萨所学法义。</p>
  <p id="aIr">“善现，<a id="a-Is"></a>是菩萨摩诃萨安住自地，<a id="a-It"></a>有魔事起即能觉知，<a id="a-Iu"></a>终不随顺魔事而转，<a id="a-Iv"></a>以善巧力集诸魔事置实际中方便除灭，<a id="a-Iw"></a>于自地法无惑无疑。<a id="a-Ix"></a>何以故？<a id="a-Iy"></a>善现，<a id="a-Iz"></a>是菩萨摩诃萨知一切法皆入实际，<a id="a-J0"></a>通达实际非一非多，<a id="a-J1"></a>于实际中无所分别；<a id="a-J2"></a>以于实际无惑无疑，<a id="a-J3"></a>于自地法亦无犹豫。</p>
  <p id="aJ4">“善现，<a id="a-J5"></a>是菩萨摩诃萨设转受生，<a id="a-J6"></a>亦于实际无复退转趣向声闻或独觉地。<a id="a-J7"></a>何以故？<a id="a-J8"></a>善现，<a id="a-J9"></a>是菩萨摩诃萨知一切法自相皆空，<a id="a-JA"></a>于此空中不见有法若生若灭、<a id="a-JB"></a>若染若净。</p>
  <p id="aJC">“善现，<a id="a-JD"></a>是菩萨摩诃萨乃至转身，<a id="a-JE"></a>亦不疑我当得无上正等菩提为不当得。<a id="a-JF"></a>何以故？<a id="a-JG"></a>善现，<a id="a-JH"></a>是菩萨摩诃萨通达诸法皆自相空，<a id="a-JI"></a>即是无上正等菩提。</p>
  <p id="aJJ">“善现，<a id="a-JK"></a>是菩萨摩诃萨安住自地，<a id="a-JL"></a>不随他缘，<a id="a-JM"></a>于自地法无能坏者。<a id="a-JN"></a>所以者何？<a id="a-JO"></a>善现，<a id="a-JP"></a>是菩萨摩诃萨成就无动无退转智，<a id="a-JQ"></a>一切恶缘不能倾动。</p>
  <p id="aJR">“善现，<a id="a-JS"></a>若成就如是诸行、<a id="a-JT"></a>状、<a id="a-JU"></a>相，<a id="a-JV"></a>当知是为不退转菩萨摩诃萨。</p>
  <p id="aJW">“复次，<a id="a-JX"></a>善现，<a id="a-JY"></a>若不退转位菩萨摩诃萨，<a id="a-JZ"></a>设有恶魔作佛形像来至其所，<a id="a-Ja"></a>作如是言：<a id="a-Jb"></a>‘汝今应求阿罗汉果，<a id="a-Jc"></a>永尽诸漏，<a id="a-Jd"></a>证般涅槃。<a id="a-Je"></a>汝未堪受大菩提记，<a id="a-Jf"></a>亦未证得无生法忍。<a id="a-Jg"></a>汝今未有不退转地诸行、<a id="a-Jh"></a>状、<a id="a-Ji"></a>相，<a id="a-Jj"></a>如来不应授汝无上大菩提记。<a id="a-Jk"></a>要有具足不退转地诸行、<a id="a-Jl"></a>状、<a id="a-Jm"></a>相，<a id="a-Jn"></a>是菩萨摩诃萨乃可蒙佛授与无上大菩提记。<a id="a-Jo"></a>’善现，<a id="a-Jp"></a>是不退转位菩萨摩诃萨闻彼语已，<a id="a-Jq"></a>心无变异，<a id="a-Jr"></a>不惊、<a id="a-Js"></a>不怖、<a id="a-Jt"></a>不退、<a id="a-Ju"></a>不没。<a id="a-Jv"></a>善现，<a id="a-Jw"></a>是菩萨摩诃萨应自证知：<a id="a-Jx"></a>‘我于过去诸如来所，<a id="a-Jy"></a>必已受得大菩提记。<a id="a-Jz"></a>所以者何？<a id="a-K0"></a>菩萨成就如是胜法，<a id="a-K1"></a>定蒙诸佛授菩提记。<a id="a-K2"></a>我已成就如是胜法，<a id="a-K3"></a>云何诸佛不授我记？<a id="a-K4"></a>故我过去于诸佛所，<a id="a-K5"></a>必已受得大菩提记。<a id="a-K6"></a>’</p>
  <p id="aK7">“善现，<a id="a-K8"></a>是菩萨摩诃萨，<a id="a-K9"></a>设有恶魔或魔使者作佛形像，<a id="a-KA"></a>来授菩萨声闻地记，<a id="a-KB"></a>或授菩萨独觉地记，<a id="a-KC"></a>谓菩萨言：<a id="a-KD"></a>‘咄哉！<a id="a-KE"></a>男子，<a id="a-KF"></a>何用无上正等菩提？<a id="a-KG"></a>生死轮回久受大苦，<a id="a-KH"></a>宜自速证无余涅槃，<a id="a-KI"></a>永离生死毕竟安乐！<a id="a-KJ"></a>’善现，<a id="a-KK"></a>是菩萨摩诃萨闻彼语已，<a id="a-KL"></a>作如是念：<a id="a-KM"></a>‘此定恶魔或魔使者，<a id="a-KN"></a>诈现佛像扰乱我心，<a id="a-KO"></a>授我声闻、<a id="a-KP"></a>独觉地记，<a id="a-KQ"></a>令退无上正等菩提。<a id="a-KR"></a>所以者何？<a id="a-KS"></a>定无诸佛教诸菩萨趣向声闻及独觉地，<a id="a-KT"></a>弃舍无上正等菩提。<a id="a-KU"></a>’</p>
  <p id="aKV">“善现，<a id="a-KW"></a>是菩萨摩诃萨，<a id="a-KX"></a>设有恶魔或魔使者诈现佛像，<a id="a-KY"></a>语菩萨言：<a id="a-KZ"></a>‘汝所受持大乘经典非佛所说，<a id="a-Ka"></a>亦非如来弟子所说，<a id="a-Kb"></a>是诸恶魔或诸外道，<a id="a-Kc"></a>为诳惑汝作如是说。<a id="a-Kd"></a>汝今不应受持读诵。<a id="a-Ke"></a>’善现，<a id="a-Kf"></a>是菩萨摩诃萨闻彼语已，<a id="a-Kg"></a>便作是念：<a id="a-Kh"></a>‘此定恶魔或魔眷属，<a id="a-Ki"></a>令我厌舍无上菩提，<a id="a-Kj"></a>故说大乘甚深经典非佛所说，<a id="a-Kk"></a>亦非如来弟子所说。<a id="a-Kl"></a>所以者何？<a id="a-Km"></a>离此经典能证无上正等菩提，<a id="a-Kn"></a>必无是处。<a id="a-Ko"></a>’</p>
  <p id="aKp">“善现，<a id="a-Kq"></a>是菩萨摩诃萨当知已住不退转地，<a id="a-Kr"></a>过去如来、<a id="a-Ks"></a>应、<a id="a-Kt"></a>正等觉久已授彼大菩提记。<a id="a-Ku"></a>何以故？<a id="a-Kv"></a>善现，<a id="a-Kw"></a>是菩萨摩诃萨具足成就不退转地诸行、<a id="a-Kx"></a>状、<a id="a-Ky"></a>相。<a id="a-Kz"></a>若菩萨摩诃萨成就如是诸行、<a id="a-L0"></a>状、<a id="a-L1"></a>相，<a id="a-L2"></a>当知已受大菩提记，<a id="a-L3"></a>必已安住不退转地。</p>
  <p id="aL4">“善现，<a id="a-L5"></a>若成就如是诸行、<a id="a-L6"></a>状、<a id="a-L7"></a>相，<a id="a-L8"></a>当知是为不退转菩萨摩诃萨。</p>
  <p id="aL9">“复次，<a id="a-LA"></a>善现，<a id="a-LB"></a>若不退转位菩萨摩诃萨，<a id="a-LC"></a>行深般若波罗蜜多时，<a id="a-LD"></a>护持正法不惜身命，<a id="a-LE"></a>常作是念：<a id="a-LF"></a>‘我宁弃舍财宝、<a id="a-LG"></a>亲属及自身命，<a id="a-LH"></a>终不弃舍诸佛正法。<a id="a-LI"></a>所以者何？<a id="a-LJ"></a>财宝、<a id="a-LK"></a>亲属及自身命，<a id="a-LL"></a>生生恒有甚为易得；<a id="a-LM"></a>诸佛正法，<a id="a-LN"></a>百千俱胝那庾多劫乃得一遇，<a id="a-LO"></a>遇已长夜获大利乐。<a id="a-LP"></a>’</p>
  <p id="aLQ">“善现，<a id="a-LR"></a>是菩萨摩诃萨护正法时，<a id="a-LS"></a>作如是念：<a id="a-LT"></a>‘我不为护一佛、<a id="a-LU"></a>二佛乃至百千诸佛正法，<a id="a-LV"></a>普为护持十方三世诸佛正法令不亏损。<a id="a-LW"></a>’”</p>
  <p id="aLX">时，<a id="a-LY"></a>具寿善现白佛言：<a id="a-LZ"></a>“世尊，<a id="a-La"></a>何等名为诸佛正法？<a id="a-Lb"></a>是菩萨摩诃萨云何护持不惜身命？<a id="a-Lc"></a>”</p>
  <p id="aLd">佛言：<a id="a-Le"></a>“善现，<a id="a-Lf"></a>一切如来、<a id="a-Lg"></a>应、<a id="a-Lh"></a>正等觉，<a id="a-Li"></a>为诸菩萨所说法空，<a id="a-Lj"></a>如是名为诸佛正法。<a id="a-Lk"></a>有愚痴类诽谤毁訾，<a id="a-Ll"></a>言此非法、<a id="a-Lm"></a>非毗奈耶、<a id="a-Ln"></a>非天人师所说圣教，<a id="a-Lo"></a>修行此法不得菩提，<a id="a-Lp"></a>不证涅槃寂静安乐。</p>
  <p id="aLq">“善现，<a id="a-Lr"></a>是菩萨摩诃萨护持此法不惜身命，<a id="a-Ls"></a>恒作是念：<a id="a-Lt"></a>‘如来所说一切法空，<a id="a-Lu"></a>是诸有情所归依处。<a id="a-Lv"></a>菩萨修学速证无上正等菩提，<a id="a-Lw"></a>拔诸有情生老病死忧悲苦恼，<a id="a-Lx"></a>令得毕竟安乐涅槃，<a id="a-Ly"></a>故应护持不惜身命。<a id="a-Lz"></a>’又作是念：<a id="a-M0"></a>‘我亦堕在未来佛数，<a id="a-M1"></a>佛已授我大菩提记。<a id="a-M2"></a>由此因缘，<a id="a-M3"></a>诸佛正法即是我法，<a id="a-M4"></a>我应护持不惜身命。<a id="a-M5"></a>我未来世得作佛时，<a id="a-M6"></a>亦当说此诸法空故。<a id="a-M7"></a>’善现，<a id="a-M8"></a>是菩萨摩诃萨见此义利，<a id="a-M9"></a>护持如来所说正法不惜身命。</p>
  <p id="aMA">“善现，<a id="a-MB"></a>若成就如是诸行、<a id="a-MC"></a>状、<a id="a-MD"></a>相，<a id="a-ME"></a>当知是为不退转菩萨摩诃萨。</p>
  <p id="aMF">“复次，<a id="a-MG"></a>善现，<a id="a-MH"></a>若不退转位菩萨摩诃萨，<a id="a-MI"></a>闻诸如来、<a id="a-MJ"></a>应、<a id="a-MK"></a>正等觉所说正法无惑无疑，<a id="a-ML"></a>闻已受持终不忘失，<a id="a-MM"></a>乃至无上正等菩提。<a id="a-MN"></a>所以者何？<a id="a-MO"></a>是诸菩萨已善证得陀罗尼故。<a id="a-MP"></a>”</p>
  <p id="aMQ">时，<a id="a-MR"></a>具寿善现白佛言：<a id="a-MS"></a>“世尊，<a id="a-MT"></a>是菩萨摩诃萨已得何等陀罗尼故，<a id="a-MU"></a>闻诸如来、<a id="a-MV"></a>应、<a id="a-MW"></a>正等觉所说契经，<a id="a-MX"></a>皆不忘失，<a id="a-MY"></a>无惑无疑？<a id="a-MZ"></a>”</p>
  <p id="aMa">佛言：<a id="a-Mb"></a>“善现，<a id="a-Mc"></a>是菩萨摩诃萨已得字藏陀罗尼、<a id="a-Md"></a>海印陀罗尼、<a id="a-Me"></a>莲华众藏陀罗尼等故，<a id="a-Mf"></a>闻诸如来、<a id="a-Mg"></a>应、<a id="a-Mh"></a>正等觉所说契经，<a id="a-Mi"></a>皆不忘失，<a id="a-Mj"></a>无惑无疑。<a id="a-Mk"></a>”</p>
  <p id="aMl">尔时，<a id="a-Mm"></a>具寿善现复白佛言：<a id="a-Mn"></a>“世尊，<a id="a-Mo"></a>是菩萨摩诃萨但闻如来、<a id="a-Mp"></a>应、<a id="a-Mq"></a>正等觉所说正法无惑无疑，<a id="a-Mr"></a>闻已受持能不忘失，<a id="a-Ms"></a>乃至无上正等菩提？<a id="a-Mt"></a>为闻声闻、<a id="a-Mu"></a>独觉、<a id="a-Mv"></a>菩萨、<a id="a-Mw"></a>天、<a id="a-Mx"></a>龙、<a id="a-My"></a>药叉、<a id="a-Mz"></a>阿素洛、<a id="a-N0"></a>揭路荼、<a id="a-N1"></a>紧捺洛、<a id="a-N2"></a>莫呼洛伽、<a id="a-N3"></a>人非人等所说正法，<a id="a-N4"></a>亦能于彼无惑无疑，<a id="a-N5"></a>闻已受持终不忘失，<a id="a-N6"></a>乃至证得大菩提耶？<a id="a-N7"></a>”</p>
  <p id="aN8">佛言：<a id="a-N9"></a>“善现，<a id="a-NA"></a>是菩萨摩诃萨普闻一切有情之类所有言音文字义理，<a id="a-NB"></a>悉能解了无惑无疑，<a id="a-NC"></a>穷未来际无有忘失。<a id="a-ND"></a>所以者何？<a id="a-NE"></a>已得字藏陀罗尼等，<a id="a-NF"></a>任持所说令不忘故。</p>
  <p id="aNG">“善现，<a id="a-NH"></a>若成就如是诸行、<a id="a-NI"></a>状、<a id="a-NJ"></a>相，<a id="a-NK"></a>当知是为不退转菩萨摩诃萨。<a id="a-NL"></a>”</p>
 </body>
</html>