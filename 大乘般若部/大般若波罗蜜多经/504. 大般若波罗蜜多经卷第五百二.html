<!doctype html>
<html id="z3IBT4S87" data-ver="1425">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百二</h1>
  <h2 id="a2">第三分现窣堵波品第五之三</h2>
  <p id="a3">尔时，<a id="a-4"></a>天帝释白佛言：<a id="a-5"></a>“世尊，<a id="a-6"></a>若善男子、<a id="a-7"></a>善女人等，<a id="a-8"></a>不离一切智智心，<a id="a-9"></a>以无所得为方便，<a id="a-A"></a>于此般若波罗蜜多甚深经典，<a id="a-B"></a>至心听闻、<a id="a-C"></a>受持读诵、<a id="a-D"></a>精勤修学、<a id="a-E"></a>如理思惟，<a id="a-F"></a>广为有情宣说流布，<a id="a-G"></a>或有书写众宝严饰，<a id="a-H"></a>复持种种上妙花鬘、<a id="a-I"></a>涂散等香、<a id="a-J"></a>衣服、<a id="a-K"></a>璎珞、<a id="a-L"></a>宝幢、<a id="a-M"></a>幡盖、<a id="a-N"></a>众妙珍奇、<a id="a-O"></a>妓乐、<a id="a-P"></a>灯明，<a id="a-Q"></a>经须臾顷供养恭敬、<a id="a-R"></a>尊重赞叹；<a id="a-S"></a>是善男子、<a id="a-T"></a>善女人等，<a id="a-U"></a>由此因缘得几许福？<a id="a-V"></a>”</p>
  <p id="aW">佛告憍尸迦：<a id="a-X"></a>“我还问汝，<a id="a-Y"></a>当随意答。<a id="a-Z"></a>有善男子、<a id="a-a"></a>善女人等，<a id="a-b"></a>于诸如来般涅槃后，<a id="a-c"></a>为供养佛设利罗故，<a id="a-d"></a>以妙七宝起窣堵波，<a id="a-e"></a>种种珍奇间杂严饰，<a id="a-f"></a>其量高大一踰缮那，<a id="a-g"></a>广减高半，<a id="a-h"></a>复持种种天妙花鬘、<a id="a-i"></a>涂散等香、<a id="a-j"></a>衣服、<a id="a-k"></a>璎珞、<a id="a-l"></a>宝幢、<a id="a-m"></a>幡盖、<a id="a-n"></a>众妙珍奇、<a id="a-o"></a>妓乐、<a id="a-p"></a>灯明，<a id="a-q"></a>尽其形寿供养恭敬、<a id="a-r"></a>尊重赞叹。<a id="a-s"></a>于意云何？<a id="a-t"></a>是善男子、<a id="a-u"></a>善女人等，<a id="a-v"></a>由此因缘得福多不？<a id="a-w"></a>”</p>
  <p id="ax">天帝释言：<a id="a-y"></a>“甚多，<a id="a-z"></a>世尊！<a id="a-10"></a>甚多，<a id="a-11"></a>善逝！<a id="a-12"></a>”</p>
  <p id="a13">佛告憍尸迦：<a id="a-14"></a>“彼善男子、<a id="a-15"></a>善女人等所获福聚，<a id="a-16"></a>甚多于此无量无边。</p>
  <p id="a17">“复次，<a id="a-18"></a>憍尸迦，<a id="a-19"></a>置此一事，<a id="a-1A"></a>有善男子、<a id="a-1B"></a>善女人等，<a id="a-1C"></a>于诸如来般涅槃后，<a id="a-1D"></a>为供养佛设利罗故，<a id="a-1E"></a>以妙七宝起窣堵波，<a id="a-1F"></a>种种珍奇间杂严饰，<a id="a-1G"></a>其量高大一踰缮那，<a id="a-1H"></a>广减高半，<a id="a-1I"></a>如是充满一赡部洲、<a id="a-1J"></a>或四大洲、<a id="a-1K"></a>或小千界、<a id="a-1L"></a>或中千界、<a id="a-1M"></a>或复三千大千世界，<a id="a-1N"></a>皆持种种天妙花鬘乃至灯明，<a id="a-1O"></a>尽其形寿供养恭敬、<a id="a-1P"></a>尊重赞叹。<a id="a-1Q"></a>于意云何？<a id="a-1R"></a>是善男子、<a id="a-1S"></a>善女人等，<a id="a-1T"></a>由此因缘得福多不？<a id="a-1U"></a>”</p>
  <p id="a1V">天帝释言：<a id="a-1W"></a>“甚多，<a id="a-1X"></a>世尊！<a id="a-1Y"></a>甚多，<a id="a-1Z"></a>善逝！<a id="a-1a"></a>”</p>
  <p id="a1b">佛告憍尸迦：<a id="a-1c"></a>“彼善男子、<a id="a-1d"></a>善女人等所获福聚，<a id="a-1e"></a>甚多于此无量无边。<a id="a-1f"></a>复次，<a id="a-1g"></a>憍尸迦，<a id="a-1h"></a>置一三千大千世界，<a id="a-1i"></a>假使三千大千世界诸有情类，<a id="a-1j"></a>各于如来般涅槃后，<a id="a-1k"></a>为供养佛设利罗故，<a id="a-1l"></a>以妙七宝起窣堵波，<a id="a-1m"></a>种种珍奇间杂严饰，<a id="a-1n"></a>其量高大一踰缮那，<a id="a-1o"></a>广减高半，<a id="a-1p"></a>各满三千大千世界中无空隙，<a id="a-1q"></a>皆持种种天妙花鬘乃至灯明，<a id="a-1r"></a>尽其形寿供养恭敬、<a id="a-1s"></a>尊重赞叹。<a id="a-1t"></a>于意云何？<a id="a-1u"></a>如是三千大千世界诸有情类，<a id="a-1v"></a>由此因缘得福多不？<a id="a-1w"></a>”</p>
  <p id="a1x">天帝释言：<a id="a-1y"></a>“甚多，<a id="a-1z"></a>世尊！<a id="a-20"></a>甚多，<a id="a-21"></a>善逝！<a id="a-22"></a>”</p>
  <p id="a23">佛告憍尸迦：<a id="a-24"></a>“彼善男子、<a id="a-25"></a>善女人等所获福聚，<a id="a-26"></a>甚多于此无量无边。<a id="a-27"></a>”</p>
  <p id="a28">时，<a id="a-29"></a>天帝释便白佛言：<a id="a-2A"></a>“如是，<a id="a-2B"></a>世尊。<a id="a-2C"></a>如是，<a id="a-2D"></a>善逝。<a id="a-2E"></a>若善男子、<a id="a-2F"></a>善女人等，<a id="a-2G"></a>供养恭敬、<a id="a-2H"></a>尊重赞叹甚深般若波罗蜜多，<a id="a-2I"></a>当知则为供养恭敬、<a id="a-2J"></a>尊重赞叹过去、<a id="a-2K"></a>未来、<a id="a-2L"></a>现在诸佛世尊。<a id="a-2M"></a>假使十方各如殑伽沙等世界一切有情，<a id="a-2N"></a>各于如来般涅槃后，<a id="a-2O"></a>为供养佛设利罗故，<a id="a-2P"></a>以妙七宝起窣堵波，<a id="a-2Q"></a>种种珍奇间杂严饰，<a id="a-2R"></a>其量高大一踰缮那，<a id="a-2S"></a>广减高半，<a id="a-2T"></a>各满十方殑伽沙等诸佛世界中无空隙，<a id="a-2U"></a>各持种种天妙花鬘乃至灯明，<a id="a-2V"></a>或经一劫或一劫余供养恭敬、<a id="a-2W"></a>尊重赞叹。<a id="a-2X"></a>世尊，<a id="a-2Y"></a>是诸有情由此因缘得福多不？<a id="a-2Z"></a>”</p>
  <p id="a2a">佛言：<a id="a-2b"></a>“甚多！<a id="a-2c"></a>”</p>
  <p id="a2d">天帝释言：<a id="a-2e"></a>“若善男子、<a id="a-2f"></a>善女人等，<a id="a-2g"></a>不离一切智智心，<a id="a-2h"></a>以无所得为方便，<a id="a-2i"></a>于此般若波罗蜜多甚深经典，<a id="a-2j"></a>至心听闻、<a id="a-2k"></a>受持读诵、<a id="a-2l"></a>精勤修学、<a id="a-2m"></a>如理思惟，<a id="a-2n"></a>广为有情宣说流布，<a id="a-2o"></a>或有书写众宝严饰，<a id="a-2p"></a>复持种种上妙花鬘乃至灯明经须臾顷供养恭敬、<a id="a-2q"></a>尊重赞叹；<a id="a-2r"></a>是善男子、<a id="a-2s"></a>善女人等，<a id="a-2t"></a>由此因缘所获福聚，<a id="a-2u"></a>甚多于彼无量无边、<a id="a-2v"></a>不可思议、<a id="a-2w"></a>不可称计。<a id="a-2x"></a>何以故？<a id="a-2y"></a>世尊，<a id="a-2z"></a>由此般若波罗蜜多能总摄藏一切善法，<a id="a-30"></a>所谓十善业道，<a id="a-31"></a>若四静虑、<a id="a-32"></a>四无量、<a id="a-33"></a>四无色定，<a id="a-34"></a>若三十七菩提分法，<a id="a-35"></a>若三解脱门，<a id="a-36"></a>若八解脱、<a id="a-37"></a>九次第定，<a id="a-38"></a>若五眼、<a id="a-39"></a>六神通，<a id="a-3A"></a>若布施波罗蜜多乃至般若波罗蜜多，<a id="a-3B"></a>若内空乃至无性自性空，<a id="a-3C"></a>若真如乃至不思议界，<a id="a-3D"></a>若断界乃至无为界，<a id="a-3E"></a>若四圣谛观，<a id="a-3F"></a>若十二缘起观，<a id="a-3G"></a>若净观地乃至如来地，<a id="a-3H"></a>若极喜地乃至法云地，<a id="a-3I"></a>若一切陀罗尼门、<a id="a-3J"></a>三摩地门，<a id="a-3K"></a>若如来十力乃至十八佛不共法，<a id="a-3L"></a>若无忘失法、<a id="a-3M"></a>恒住舍性，<a id="a-3N"></a>若一切智、<a id="a-3O"></a>道相智、<a id="a-3P"></a>一切相智，<a id="a-3Q"></a>若余无量无边佛法，<a id="a-3R"></a>皆摄入此甚深般若波罗蜜多。</p>
  <p id="a3S">“世尊，<a id="a-3T"></a>如是般若波罗蜜多，<a id="a-3U"></a>是诸如来真实法印，<a id="a-3V"></a>亦是一切声闻、<a id="a-3W"></a>独觉真实法印。<a id="a-3X"></a>一切如来、<a id="a-3Y"></a>应、<a id="a-3Z"></a>正等觉于此中学，<a id="a-3a"></a>已证、<a id="a-3b"></a>当证无上菩提；<a id="a-3c"></a>一切声闻及诸独觉于此中学，<a id="a-3d"></a>已证、<a id="a-3e"></a>当至涅槃彼岸。<a id="a-3f"></a>由此因缘，<a id="a-3g"></a>若善男子、<a id="a-3h"></a>善女人等，<a id="a-3i"></a>不离一切智智心，<a id="a-3j"></a>以无所得为方便，<a id="a-3k"></a>于此般若波罗蜜多甚深经典，<a id="a-3l"></a>至心听闻、<a id="a-3m"></a>受持读诵、<a id="a-3n"></a>精勤修学、<a id="a-3o"></a>如理思惟，<a id="a-3p"></a>广为有情宣说流布，<a id="a-3q"></a>或有书写众宝严饰，<a id="a-3r"></a>复持种种上妙花鬘乃至灯明供养恭敬、<a id="a-3s"></a>尊重赞叹，<a id="a-3t"></a>所获福聚无量无边、<a id="a-3u"></a>不可思议、<a id="a-3v"></a>不可称计，<a id="a-3w"></a>诸余福聚皆不能及。<a id="a-3x"></a>”</p>
  <p data-pb></p>
  <h2 id="a3y">第三分称扬功德品第六之一</h2>
  <p id="a3z">尔时，<a id="a-40"></a>佛告天帝释言：<a id="a-41"></a>“如是，<a id="a-42"></a>如是，<a id="a-43"></a>如汝所说。<a id="a-44"></a>憍尸迦，<a id="a-45"></a>若善男子、<a id="a-46"></a>善女人等，<a id="a-47"></a>不离一切智智心，<a id="a-48"></a>以无所得为方便，<a id="a-49"></a>于此般若波罗蜜多甚深经典，<a id="a-4A"></a>至心听闻、<a id="a-4B"></a>受持读诵、<a id="a-4C"></a>精勤修学、<a id="a-4D"></a>如理思惟，<a id="a-4E"></a>广为有情宣说流布，<a id="a-4F"></a>或有书写众宝严饰，<a id="a-4G"></a>复持种种上妙花鬘乃至灯明供养恭敬、<a id="a-4H"></a>尊重赞叹，<a id="a-4I"></a>所获福聚无量无边、<a id="a-4J"></a>不可思议、<a id="a-4K"></a>不可称计。<a id="a-4L"></a>何以故？<a id="a-4M"></a>憍尸迦，<a id="a-4N"></a>由此般若波罗蜜多普能成办一切如来、<a id="a-4O"></a>应、<a id="a-4P"></a>正等觉一切智、<a id="a-4Q"></a>道相智、<a id="a-4R"></a>一切相智，<a id="a-4S"></a>亦能成办布施等五波罗蜜多，<a id="a-4T"></a>亦能成办内空乃至无性自性空，<a id="a-4U"></a>亦能成办真如乃至不思议界，<a id="a-4V"></a>亦能成办断界乃至无为界，<a id="a-4W"></a>亦能成办苦、<a id="a-4X"></a>集、<a id="a-4Y"></a>灭、<a id="a-4Z"></a>道圣谛，<a id="a-4a"></a>亦能成办三十七种菩提分法，<a id="a-4b"></a>亦能成办四静虑、<a id="a-4c"></a>四无量、<a id="a-4d"></a>四无色定，<a id="a-4e"></a>亦能成办八解脱、<a id="a-4f"></a>九次第定，<a id="a-4g"></a>亦能成办三解脱门，<a id="a-4h"></a>亦能成办净观地乃至如来地，<a id="a-4i"></a>亦能成办极喜地乃至法云地，<a id="a-4j"></a>亦能成办五眼、<a id="a-4k"></a>六神通，<a id="a-4l"></a>亦能成办如来十力乃至十八佛不共法，<a id="a-4m"></a>亦能成办无忘失法、<a id="a-4n"></a>恒住舍性，<a id="a-4o"></a>亦能成办陀罗尼门、<a id="a-4p"></a>三摩地门，<a id="a-4q"></a>亦能成办成熟有情、<a id="a-4r"></a>严净佛土，<a id="a-4s"></a>亦能成办声闻、<a id="a-4t"></a>独觉及无上乘，<a id="a-4u"></a>亦能成办诸佛无上正等菩提。</p>
  <p id="a4v">“是故，<a id="a-4w"></a>憍尸迦，<a id="a-4x"></a>若善男子、<a id="a-4y"></a>善女人等，<a id="a-4z"></a>不离一切智智心，<a id="a-50"></a>以无所得为方便，<a id="a-51"></a>于此般若波罗蜜多甚深经典，<a id="a-52"></a>至心听闻、<a id="a-53"></a>受持读诵、<a id="a-54"></a>精勤修学、<a id="a-55"></a>如理思惟，<a id="a-56"></a>广为有情宣说流布，<a id="a-57"></a>或有书写众宝严饰，<a id="a-58"></a>复持种种上妙花鬘乃至灯明供养恭敬、<a id="a-59"></a>尊重赞叹。<a id="a-5A"></a>以前所造窣堵波福比此福聚，<a id="a-5B"></a>百分不及一，<a id="a-5C"></a>千分不及一，<a id="a-5D"></a>乃至邬波尼杀昙分亦不及一。<a id="a-5E"></a>何以故？<a id="a-5F"></a>憍尸迦，<a id="a-5G"></a>若此般若波罗蜜多甚深经典，<a id="a-5H"></a>在赡部洲人中住者，<a id="a-5I"></a>即此世间佛、<a id="a-5J"></a>法、<a id="a-5K"></a>僧宝常不灭没。<a id="a-5L"></a>由此因缘，<a id="a-5M"></a>世间常有十善业道，<a id="a-5N"></a>若四静虑、<a id="a-5O"></a>四无量、<a id="a-5P"></a>四无色定，<a id="a-5Q"></a>若布施波罗蜜多乃至般若波罗蜜多，<a id="a-5R"></a>如是乃至若一切智、<a id="a-5S"></a>道相智、<a id="a-5T"></a>一切相智，<a id="a-5U"></a>若刹帝利大族、<a id="a-5V"></a>婆罗门大族、<a id="a-5W"></a>长者大族、<a id="a-5X"></a>居士大族，<a id="a-5Y"></a>若四大王众天乃至非想非非想处天，<a id="a-5Z"></a>若声闻、<a id="a-5a"></a>独觉、<a id="a-5b"></a>无上大乘，<a id="a-5c"></a>若预流果乃至独觉菩提，<a id="a-5d"></a>若菩萨摩诃萨成熟有情、<a id="a-5e"></a>严净佛土修诸菩萨摩诃萨行，<a id="a-5f"></a>若诸如来、<a id="a-5g"></a>应、<a id="a-5h"></a>正等觉证得无上正等菩提，<a id="a-5i"></a>转妙法轮度有情类，<a id="a-5j"></a>如是胜事常不灭没。<a id="a-5k"></a>”</p>
  <p id="a5l">尔时，<a id="a-5m"></a>于此三千大千堪忍世界，<a id="a-5n"></a>所有四大王众天乃至色究竟天，<a id="a-5o"></a>同声共白天帝释言：<a id="a-5p"></a>“大仙，<a id="a-5q"></a>于此甚深般若波罗蜜多，<a id="a-5r"></a>常应听闻、<a id="a-5s"></a>受持读诵、<a id="a-5t"></a>精勤修学、<a id="a-5u"></a>如理思惟、<a id="a-5v"></a>供养恭敬、<a id="a-5w"></a>尊重赞叹。<a id="a-5x"></a>所以者何？<a id="a-5y"></a>若能于此甚深般若波罗蜜多，<a id="a-5z"></a>至心听闻、<a id="a-60"></a>受持读诵、<a id="a-61"></a>精勤修学、<a id="a-62"></a>如理思惟、<a id="a-63"></a>供养恭敬、<a id="a-64"></a>尊重赞叹，<a id="a-65"></a>则令一切恶法损减、<a id="a-66"></a>善法增益，<a id="a-67"></a>亦令一切天众增益、<a id="a-68"></a>诸阿素洛朋党损减，<a id="a-69"></a>亦令一切佛、<a id="a-6A"></a>法、<a id="a-6B"></a>僧眼常不损坏，<a id="a-6C"></a>亦令一切佛、<a id="a-6D"></a>法、<a id="a-6E"></a>僧种常不断绝。</p>
  <p id="a6F">“大仙当知，<a id="a-6G"></a>由三宝种不断绝故，<a id="a-6H"></a>世间便有布施、<a id="a-6I"></a>净戒、<a id="a-6J"></a>安忍、<a id="a-6K"></a>精进、<a id="a-6L"></a>静虑、<a id="a-6M"></a>般若波罗蜜多，<a id="a-6N"></a>亦有内空乃至无性自性空，<a id="a-6O"></a>广说乃至亦有一切智、<a id="a-6P"></a>道相智、<a id="a-6Q"></a>一切相智，<a id="a-6R"></a>亦有预流果乃至独觉菩提，<a id="a-6S"></a>亦有菩萨摩诃萨行、<a id="a-6T"></a>诸佛无上正等菩提，<a id="a-6U"></a>亦有声闻、<a id="a-6V"></a>独觉、<a id="a-6W"></a>菩萨及诸如来应正等觉。</p>
  <p id="a6X">“是故，<a id="a-6Y"></a>大仙，<a id="a-6Z"></a>常应于此甚深般若波罗蜜多，<a id="a-6a"></a>至心听闻、<a id="a-6b"></a>受持读诵、<a id="a-6c"></a>精勤修学、<a id="a-6d"></a>如理思惟、<a id="a-6e"></a>供养恭敬、<a id="a-6f"></a>尊重赞叹。<a id="a-6g"></a>”</p>
  <p id="a6h">尔时，<a id="a-6i"></a>佛告天帝释言：<a id="a-6j"></a>“憍尸迦，<a id="a-6k"></a>汝应于此甚深般若波罗蜜多，<a id="a-6l"></a>至心听闻、<a id="a-6m"></a>受持读诵、<a id="a-6n"></a>精勤修学、<a id="a-6o"></a>如理思惟、<a id="a-6p"></a>供养恭敬、<a id="a-6q"></a>尊重赞叹。<a id="a-6r"></a>所以者何？<a id="a-6s"></a>若阿素洛及恶朋党起如是念：<a id="a-6t"></a>‘我等当与诸天战诤。<a id="a-6u"></a>’尔时，<a id="a-6v"></a>汝等诸天眷属，<a id="a-6w"></a>应各至诚诵念如是甚深般若波罗蜜多，<a id="a-6x"></a>供养恭敬、<a id="a-6y"></a>尊重赞叹。<a id="a-6z"></a>时，<a id="a-70"></a>阿素洛及彼朋党所起恶心，<a id="a-71"></a>即皆自灭。</p>
  <p id="a72">“若诸天子或诸天女五衰相现，<a id="a-73"></a>其心惊惶，<a id="a-74"></a>怖畏殒没堕诸恶趣。<a id="a-75"></a>尔时，<a id="a-76"></a>汝等诸天眷属，<a id="a-77"></a>应住其前至诚诵念甚深般若波罗蜜多。<a id="a-78"></a>时，<a id="a-79"></a>彼天子或彼天女，<a id="a-7A"></a>闻此般若波罗蜜多，<a id="a-7B"></a>善根力故，<a id="a-7C"></a>于此般若波罗蜜多生净信故，<a id="a-7D"></a>五衰相没，<a id="a-7E"></a>身心安隐；<a id="a-7F"></a>设有命终，<a id="a-7G"></a>还生本处，<a id="a-7H"></a>受天富乐，<a id="a-7I"></a>倍胜于前。<a id="a-7J"></a>所以者何？<a id="a-7K"></a>闻信般若波罗蜜多福力大故。</p>
  <p id="a7L">“憍尸迦，<a id="a-7M"></a>若善男子、<a id="a-7N"></a>善女人等，<a id="a-7O"></a>或诸天子及诸天女，<a id="a-7P"></a>甚深般若波罗蜜多一经其耳，<a id="a-7Q"></a>善根力故，<a id="a-7R"></a>定得无上正等菩提。<a id="a-7S"></a>所以者何？<a id="a-7T"></a>三世诸佛及诸弟子，<a id="a-7U"></a>皆学如是甚深般若波罗蜜多，<a id="a-7V"></a>已证、<a id="a-7W"></a>当证所求无上正等菩提，<a id="a-7X"></a>入无余依般涅槃界。<a id="a-7Y"></a>何以故？<a id="a-7Z"></a>憍尸迦，<a id="a-7a"></a>甚深般若波罗蜜多普摄一切菩提分法，<a id="a-7b"></a>若声闻法、<a id="a-7c"></a>若独觉法、<a id="a-7d"></a>若菩萨法、<a id="a-7e"></a>若如来法皆具摄故。<a id="a-7f"></a>”</p>
  <p id="a7g">时，<a id="a-7h"></a>天帝释即白佛言：<a id="a-7i"></a>“甚深般若波罗蜜多是大神咒，<a id="a-7j"></a>是大明咒，<a id="a-7k"></a>是无上咒，<a id="a-7l"></a>是无等等咒，<a id="a-7m"></a>是一切咒王，<a id="a-7n"></a>最尊最胜、<a id="a-7o"></a>最上最妙，<a id="a-7p"></a>能伏一切，<a id="a-7q"></a>不为一切之所降伏。<a id="a-7r"></a>所以者何？<a id="a-7s"></a>甚深般若波罗蜜多，<a id="a-7t"></a>能灭一切恶不善法，<a id="a-7u"></a>能满一切殊胜善法。<a id="a-7v"></a>”</p>
  <p id="a7w">尔时，<a id="a-7x"></a>佛告天帝释言：<a id="a-7y"></a>“如是，<a id="a-7z"></a>如是，<a id="a-80"></a>如汝所说。<a id="a-81"></a>所以者何？<a id="a-82"></a>三世诸佛皆依如是甚深般若波罗蜜多大神咒王，<a id="a-83"></a>证得无上正等菩提，<a id="a-84"></a>转妙法轮度有情众。<a id="a-85"></a>何以故？<a id="a-86"></a>憍尸迦，<a id="a-87"></a>依深般若波罗蜜多，<a id="a-88"></a>世间便有十善业道，<a id="a-89"></a>若施、<a id="a-8A"></a>戒、<a id="a-8B"></a>修，<a id="a-8C"></a>若四静虑、<a id="a-8D"></a>四无量、<a id="a-8E"></a>四无色定，<a id="a-8F"></a>若布施波罗蜜多乃至般若波罗蜜多，<a id="a-8G"></a>广说乃至若一切智、<a id="a-8H"></a>道相智、<a id="a-8I"></a>一切相智，<a id="a-8J"></a>若预流果乃至独觉菩提，<a id="a-8K"></a>若诸菩萨摩诃萨行，<a id="a-8L"></a>若佛无上正等菩提。</p>
  <p id="a8M">“复次，<a id="a-8N"></a>憍尸迦，<a id="a-8O"></a>依深般若波罗蜜多有菩萨摩诃萨，<a id="a-8P"></a>依菩萨摩诃萨有十善业道，<a id="a-8Q"></a>广说乃至有佛无上正等菩提，<a id="a-8R"></a>亦有声闻、<a id="a-8S"></a>独觉、<a id="a-8T"></a>菩萨及正等觉出现世间。<a id="a-8U"></a>譬如依因满月轮故，<a id="a-8V"></a>药星山海皆得增盛；<a id="a-8W"></a>如是依因诸菩萨故，<a id="a-8X"></a>十善业道广说乃至诸佛无上正等菩提功德药物皆得增盛，<a id="a-8Y"></a>一切人、<a id="a-8Z"></a>天、<a id="a-8a"></a>声闻、<a id="a-8b"></a>独觉、<a id="a-8c"></a>有学、<a id="a-8d"></a>无学、<a id="a-8e"></a>贤圣星辰亦得增盛，<a id="a-8f"></a>一切菩萨及诸如来应正等觉诸山、<a id="a-8g"></a>大海亦得增盛。<a id="a-8h"></a>若诸如来、<a id="a-8i"></a>应、<a id="a-8j"></a>正等觉未出世时，<a id="a-8k"></a>唯有菩萨摩诃萨众具大方便善巧力故，<a id="a-8l"></a>为诸有情无到宣说世、<a id="a-8m"></a>出世法。<a id="a-8n"></a>所以者何？<a id="a-8o"></a>世间所有人乘、<a id="a-8p"></a>天乘，<a id="a-8q"></a>若声闻乘、<a id="a-8r"></a>独觉乘，<a id="a-8s"></a>若无上乘，<a id="a-8t"></a>皆从菩萨摩诃萨众方便善巧而得成办；<a id="a-8u"></a>菩萨所有方便善巧，<a id="a-8v"></a>皆由般若波罗蜜多而得成办。<a id="a-8w"></a>诸菩萨摩诃萨成就方便善巧力故，<a id="a-8x"></a>能满布施波罗蜜多乃至般若波罗蜜多，<a id="a-8y"></a>广说乃至能满一切智、<a id="a-8z"></a>道相智、<a id="a-90"></a>一切相智，<a id="a-91"></a>能得三十二大士相、<a id="a-92"></a>八十随好，<a id="a-93"></a>不堕声闻、<a id="a-94"></a>独觉等地，<a id="a-95"></a>成熟有情，<a id="a-96"></a>严净佛土，<a id="a-97"></a>摄受菩萨寿量圆满、<a id="a-98"></a>众具圆满、<a id="a-99"></a>净土圆满、<a id="a-9A"></a>种姓圆满、<a id="a-9B"></a>色力圆满，<a id="a-9C"></a>乃至证得一切智智。</p>
  <p id="a9D">“复次，<a id="a-9E"></a>憍尸迦，<a id="a-9F"></a>若善男子、<a id="a-9G"></a>善女人等，<a id="a-9H"></a>于此般若波罗蜜多甚深经典，<a id="a-9I"></a>至心听闻、<a id="a-9J"></a>受持读诵、<a id="a-9K"></a>精勤修学、<a id="a-9L"></a>如理思惟、<a id="a-9M"></a>书写解说、<a id="a-9N"></a>广令流布，<a id="a-9O"></a>当得成就现在、<a id="a-9P"></a>未来世、<a id="a-9Q"></a>出世间功德胜利。<a id="a-9R"></a>”</p>
  <p id="a9S">时，<a id="a-9T"></a>天帝释即白佛言：<a id="a-9U"></a>“是善男子、<a id="a-9V"></a>善女人等，<a id="a-9W"></a>云何成就现在、<a id="a-9X"></a>未来世、<a id="a-9Y"></a>出世间功德胜利？<a id="a-9Z"></a>”</p>
  <p id="a9a">佛告憍尸迦：<a id="a-9b"></a>“是善男子、<a id="a-9c"></a>善女人等，<a id="a-9d"></a>现在不为一切毒药、<a id="a-9e"></a>厌祷、<a id="a-9f"></a>咒术之所伤害，<a id="a-9g"></a>火不能烧，<a id="a-9h"></a>水不能溺，<a id="a-9i"></a>诸刀杖等亦不能害，<a id="a-9j"></a>乃至不为四百四病之所夭殁；<a id="a-9k"></a>唯除先世定业异熟，<a id="a-9l"></a>现世应受。<a id="a-9m"></a>憍尸迦，<a id="a-9n"></a>是善男子、<a id="a-9o"></a>善女人等，<a id="a-9p"></a>若遭官事怨贼逼迫，<a id="a-9q"></a>至心诵念甚深般若波罗蜜多，<a id="a-9r"></a>若至其所，<a id="a-9s"></a>终不为彼谴罚加害。<a id="a-9t"></a>何以故？<a id="a-9u"></a>憍尸迦，<a id="a-9v"></a>甚深般若波罗蜜多威德势力法令尔故。<a id="a-9w"></a>憍尸迦，<a id="a-9x"></a>是善男子、<a id="a-9y"></a>善女人等，<a id="a-9z"></a>若有欲至国王、<a id="a-A0"></a>王子、<a id="a-A1"></a>大臣等处，<a id="a-A2"></a>至心诵念甚深般若波罗蜜多，<a id="a-A3"></a>必为王等欢喜问讯、<a id="a-A4"></a>恭敬供养。<a id="a-A5"></a>何以故？<a id="a-A6"></a>憍尸迦，<a id="a-A7"></a>是善男子、<a id="a-A8"></a>善女人等，<a id="a-A9"></a>常于有情不离慈、<a id="a-AA"></a>悲、<a id="a-AB"></a>喜、<a id="a-AC"></a>舍心故。<a id="a-AD"></a>憍尸迦，<a id="a-AE"></a>是善男子、<a id="a-AF"></a>善女人等，<a id="a-AG"></a>当得成就诸如是等所有现在功德胜利。</p>
  <p id="aAH">“憍尸迦，<a id="a-AI"></a>是善男子、<a id="a-AJ"></a>善女人等，<a id="a-AK"></a>随所生处，<a id="a-AL"></a>常不远离十善业道，<a id="a-AM"></a>若施、<a id="a-AN"></a>戒、<a id="a-AO"></a>修，<a id="a-AP"></a>若四静虑、<a id="a-AQ"></a>四无量、<a id="a-AR"></a>四无色定，<a id="a-AS"></a>若六波罗蜜多，<a id="a-AT"></a>广说乃至若一切智、<a id="a-AU"></a>道相智、<a id="a-AV"></a>一切相智，<a id="a-AW"></a>若三十二大士相、<a id="a-AX"></a>八十随好，<a id="a-AY"></a>不堕地狱、<a id="a-AZ"></a>旁生、<a id="a-Aa"></a>鬼界，<a id="a-Ab"></a>除乘愿力往彼受生，<a id="a-Ac"></a>与诸有情作饶益事。<a id="a-Ad"></a>随所生处常具诸根，<a id="a-Ae"></a>形貌端严，<a id="a-Af"></a>支分无缺，<a id="a-Ag"></a>永不生在贫穷、<a id="a-Ah"></a>下贱、<a id="a-Ai"></a>工商、<a id="a-Aj"></a>杂类、<a id="a-Ak"></a>屠脍、<a id="a-Al"></a>渔猎、<a id="a-Am"></a>盗贼、<a id="a-An"></a>狱吏、<a id="a-Ao"></a>旃荼罗家、<a id="a-Ap"></a>补羯娑家、<a id="a-Aq"></a>戍达罗等诸鄙秽族，<a id="a-Ar"></a>多生有佛严净土中莲花化生，<a id="a-As"></a>不造众恶，<a id="a-At"></a>常不远离迅疾神通，<a id="a-Au"></a>随心所欲游诸佛土，<a id="a-Av"></a>亲近供养诸佛世尊，<a id="a-Aw"></a>成熟有情，<a id="a-Ax"></a>严净佛土，<a id="a-Ay"></a>听闻正法，<a id="a-Az"></a>如说修行，<a id="a-B0"></a>渐次证得一切智智。<a id="a-B1"></a>憍尸迦，<a id="a-B2"></a>是善男子、<a id="a-B3"></a>善女人等，<a id="a-B4"></a>当得成就诸如是等所有未来功德胜利。</p>
  <p id="aB5">“是故，<a id="a-B6"></a>憍尸迦，<a id="a-B7"></a>若善男子、<a id="a-B8"></a>善女人等，<a id="a-B9"></a>欲得如是现在、<a id="a-BA"></a>未来世、<a id="a-BB"></a>出世间功德胜利，<a id="a-BC"></a>乃至无上正等菩提常不离者，<a id="a-BD"></a>应于如是甚深般若波罗蜜多，<a id="a-BE"></a>不离一切智智心，<a id="a-BF"></a>以无所得为方便，<a id="a-BG"></a>至心听闻、<a id="a-BH"></a>受持读诵、<a id="a-BI"></a>精勤修学、<a id="a-BJ"></a>如理思惟、<a id="a-BK"></a>书写解说、<a id="a-BL"></a>广令流布，<a id="a-BM"></a>复持种种上妙花鬘、<a id="a-BN"></a>涂散等香、<a id="a-BO"></a>衣服、<a id="a-BP"></a>璎珞、<a id="a-BQ"></a>宝幢、<a id="a-BR"></a>幡盖、<a id="a-BS"></a>众妙珍奇、<a id="a-BT"></a>妓乐、<a id="a-BU"></a>灯明供养恭敬、<a id="a-BV"></a>尊重赞叹，<a id="a-BW"></a>无得暂舍。<a id="a-BX"></a>”</p>
  <p id="aBY">尔时，<a id="a-BZ"></a>众多外道梵志，<a id="a-Ba"></a>欲求佛过，<a id="a-Bb"></a>来诣佛所。</p>
  <p id="aBc">时，<a id="a-Bd"></a>天帝释见已，<a id="a-Be"></a>念言：<a id="a-Bf"></a>“今此众多外道梵志来趣法会，<a id="a-Bg"></a>伺求佛短，<a id="a-Bh"></a>将非般若留难事耶？<a id="a-Bi"></a>我当诵念从佛所受甚深般若波罗蜜多，<a id="a-Bj"></a>令彼邪徒复道而去。<a id="a-Bk"></a>”念已，<a id="a-Bl"></a>便诵甚深般若波罗蜜多。<a id="a-Bm"></a>于是众多外道梵志遥申敬礼，<a id="a-Bn"></a>右绕世尊，<a id="a-Bo"></a>复道而去。</p>
  <p id="aBp">时，<a id="a-Bq"></a>舍利子见已念言：<a id="a-Br"></a>“彼有何缘适来还去？<a id="a-Bs"></a>”</p>
  <p id="aBt">佛知其意告舍利子：<a id="a-Bu"></a>“彼外道等来求我失，<a id="a-Bv"></a>由天帝释诵念般若波罗蜜多，<a id="a-Bw"></a>令彼还去。<a id="a-Bx"></a>舍利子，<a id="a-By"></a>我都不见彼外道等有少白法，<a id="a-Bz"></a>唯怀恶心为求我过来至我所。<a id="a-C0"></a>舍利子，<a id="a-C1"></a>我都不见一切世间有诸天魔及外道等有情之类，<a id="a-C2"></a>说般若时，<a id="a-C3"></a>怀悖恶心来求得便。<a id="a-C4"></a>何以故？<a id="a-C5"></a>舍利子，<a id="a-C6"></a>由此三千大千世界一切天众，<a id="a-C7"></a>若诸声闻、<a id="a-C8"></a>独觉、<a id="a-C9"></a>菩萨、<a id="a-CA"></a>佛，<a id="a-CB"></a>及一切具大威力龙神、<a id="a-CC"></a>药叉、<a id="a-CD"></a>阿素洛等，<a id="a-CE"></a>皆共守护甚深般若波罗蜜多，<a id="a-CF"></a>不令邪徒为作留难。<a id="a-CG"></a>何以故？<a id="a-CH"></a>舍利子，<a id="a-CI"></a>是诸天等，<a id="a-CJ"></a>皆依般若波罗蜜多威力生故。</p>
  <p id="aCK">“又，<a id="a-CL"></a>舍利子，<a id="a-CM"></a>十方各如殑伽沙界一切如来、<a id="a-CN"></a>应、<a id="a-CO"></a>正等觉，<a id="a-CP"></a>声闻、<a id="a-CQ"></a>独觉、<a id="a-CR"></a>菩萨、<a id="a-CS"></a>诸天、<a id="a-CT"></a>龙神、<a id="a-CU"></a>药叉、<a id="a-CV"></a>阿素洛等，<a id="a-CW"></a>皆共守护甚深般若波罗蜜多，<a id="a-CX"></a>不令邪徒为作留难。<a id="a-CY"></a>何以故？<a id="a-CZ"></a>舍利子，<a id="a-Ca"></a>彼如来等，<a id="a-Cb"></a>皆依般若波罗蜜多威力生故。<a id="a-Cc"></a>”</p>
  <p id="aCd">尔时，<a id="a-Ce"></a>恶魔窃作是念：<a id="a-Cf"></a>“今佛四众前后围绕，<a id="a-Cg"></a>欲、<a id="a-Ch"></a>色界天皆来集会，<a id="a-Ci"></a>宣说般若波罗蜜多。<a id="a-Cj"></a>此中定有诸大菩萨亲于佛前受菩提记，<a id="a-Ck"></a>当得无上正等菩提，<a id="a-Cl"></a>转妙法轮，<a id="a-Cm"></a>空我境界。<a id="a-Cn"></a>我当往至，<a id="a-Co"></a>破坏其眼。<a id="a-Cp"></a>”作是念已，<a id="a-Cq"></a>化作四军，<a id="a-Cr"></a>奋威勇锐，<a id="a-Cs"></a>来诣佛所。</p>
  <p id="aCt">时，<a id="a-Cu"></a>天帝释见已念言：<a id="a-Cv"></a>“将非恶魔化作斯事欲来恼佛，<a id="a-Cw"></a>并与般若波罗蜜多而作留难？<a id="a-Cx"></a>何以故？<a id="a-Cy"></a>如是四军严饰殊丽，<a id="a-Cz"></a>摩揭陀国影坚大王四种胜军所不能及，<a id="a-D0"></a>憍萨罗国胜军大王四种胜军亦不能及，<a id="a-D1"></a>劫比罗国释种大王四种胜军亦不能及，<a id="a-D2"></a>吠舍离国栗呫毗王四种胜军亦不能及，<a id="a-D3"></a>吉祥茅国诸力士王四种胜军亦不能及，<a id="a-D4"></a>由斯观察，<a id="a-D5"></a>如是四军定是恶魔之所化作。<a id="a-D6"></a>恶魔长夜伺求佛短，<a id="a-D7"></a>坏诸有情所修胜事。<a id="a-D8"></a>我当诵念从佛所受甚深般若波罗蜜多，<a id="a-D9"></a>令彼恶魔复道而去。<a id="a-DA"></a>”</p>
  <p id="aDB">时，<a id="a-DC"></a>天帝释念已，<a id="a-DD"></a>便诵甚深般若波罗蜜多。<a id="a-DE"></a>于是恶魔复道而去，<a id="a-DF"></a>甚深般若波罗蜜多大神咒王力所逼故。</p>
  <p id="aDG">尔时，<a id="a-DH"></a>会中所有四大王众天乃至色究竟天，<a id="a-DI"></a>俱时化作诸妙天花及香鬘等种种供具，<a id="a-DJ"></a>踊身空中而散佛上，<a id="a-DK"></a>合掌恭敬，<a id="a-DL"></a>同白佛言：<a id="a-DM"></a>“愿此般若波罗蜜多在赡部洲人中久住。<a id="a-DN"></a>所以者何？<a id="a-DO"></a>乃至般若波罗蜜多在赡部洲人间流布，<a id="a-DP"></a>当知是处，<a id="a-DQ"></a>佛、<a id="a-DR"></a>法、<a id="a-DS"></a>僧宝常不灭没。<a id="a-DT"></a>于此三千大千世界，<a id="a-DU"></a>乃至十方无量无数无边佛国亦复如是，<a id="a-DV"></a>由是因缘诸菩萨摩诃萨所修胜行亦可了知。<a id="a-DW"></a>随诸方域有善男子、<a id="a-DX"></a>善女人等，<a id="a-DY"></a>以净信心书持般若波罗蜜多供养恭敬，<a id="a-DZ"></a>当知是处有妙光明，<a id="a-Da"></a>除灭暗冥，<a id="a-Db"></a>生诸胜福。<a id="a-Dc"></a>”</p>
  <p id="aDd">尔时，<a id="a-De"></a>佛告诸天众言：<a id="a-Df"></a>“如是，<a id="a-Dg"></a>如是，<a id="a-Dh"></a>如汝所说，<a id="a-Di"></a>乃至般若波罗蜜多在赡部洲人间流布，<a id="a-Dj"></a>当知是处佛、<a id="a-Dk"></a>法、<a id="a-Dl"></a>僧宝常不灭没，<a id="a-Dm"></a>广说乃至随诸方域有善男子、<a id="a-Dn"></a>善女人等，<a id="a-Do"></a>以净信心书持般若波罗蜜多供养恭敬，<a id="a-Dp"></a>当知是处有妙光明，<a id="a-Dq"></a>除灭暗冥，<a id="a-Dr"></a>生诸胜福。<a id="a-Ds"></a>”</p>
  <p id="aDt">时，<a id="a-Du"></a>诸天众复各化作诸妙天花及香鬘等而散佛上，<a id="a-Dv"></a>重白佛言：<a id="a-Dw"></a>“若善男子、<a id="a-Dx"></a>善女人等，<a id="a-Dy"></a>能于般若波罗蜜多，<a id="a-Dz"></a>至心听闻、<a id="a-E0"></a>受持读诵、<a id="a-E1"></a>精勤修学、<a id="a-E2"></a>如理思惟、<a id="a-E3"></a>书写解说、<a id="a-E4"></a>广令流布，<a id="a-E5"></a>一切恶魔及彼眷属不能得便，<a id="a-E6"></a>我等天众亦常随逐，<a id="a-E7"></a>勤加守护令无损恼。<a id="a-E8"></a>所以者何？<a id="a-E9"></a>我等天众尊重法故，<a id="a-EA"></a>敬彼如佛，<a id="a-EB"></a>或如世尊所重弟子。<a id="a-EC"></a>”</p>
  <p id="aED">时，<a id="a-EE"></a>天帝释复白佛言：<a id="a-EF"></a>“是善男子、<a id="a-EG"></a>善女人等，<a id="a-EH"></a>非少善根能办此事，<a id="a-EI"></a>定于先世无量佛所多集善根、<a id="a-EJ"></a>多发正愿、<a id="a-EK"></a>多供养佛、<a id="a-EL"></a>多事善友，<a id="a-EM"></a>乃能于此甚深般若波罗蜜多，<a id="a-EN"></a>至心听闻、<a id="a-EO"></a>受持读诵、<a id="a-EP"></a>精勤修学、<a id="a-EQ"></a>如理思惟、<a id="a-ER"></a>书写解说、<a id="a-ES"></a>广令流布。<a id="a-ET"></a>世尊，<a id="a-EU"></a>若善男子、<a id="a-EV"></a>善女人等，<a id="a-EW"></a>欲得诸佛一切智智，<a id="a-EX"></a>当学般若波罗蜜多；<a id="a-EY"></a>欲得般若波罗蜜多，<a id="a-EZ"></a>当学诸佛一切智智。<a id="a-Ea"></a>何以故？<a id="a-Eb"></a>诸佛所得一切智智，<a id="a-Ec"></a>皆从般若波罗蜜多而得起故；<a id="a-Ed"></a>一切般若波罗蜜多，<a id="a-Ee"></a>皆从诸佛一切智智而得起故。<a id="a-Ef"></a>所以者何？<a id="a-Eg"></a>诸佛所得一切智智不异般若波罗蜜多，<a id="a-Eh"></a>一切般若波罗蜜多不异诸佛一切智智，<a id="a-Ei"></a>诸佛所得一切智智与此般若波罗蜜多，<a id="a-Ej"></a>当知无二亦无二分。<a id="a-Ek"></a>”</p>
  <p id="aEl">尔时，<a id="a-Em"></a>佛告天帝释言：<a id="a-En"></a>“如是，<a id="a-Eo"></a>如是，<a id="a-Ep"></a>如汝所说。<a id="a-Eq"></a>是故般若波罗蜜多功德威神甚奇希有。</p>
  <p id="aEr">尔时，<a id="a-Es"></a>具寿庆喜白佛言：<a id="a-Et"></a>“世尊，<a id="a-Eu"></a>何缘如来、<a id="a-Ev"></a>应、<a id="a-Ew"></a>正等觉，<a id="a-Ex"></a>不广称赞布施等五波罗蜜多广说乃至一切相智名字功德，<a id="a-Ey"></a>但广称赞第六般若波罗蜜多名字功德？<a id="a-Ez"></a>”</p>
  <p id="aF0">佛告庆喜：<a id="a-F1"></a>“第六般若波罗蜜多，<a id="a-F2"></a>能与前五波罗蜜多广说乃至一切相智为尊为导，<a id="a-F3"></a>故我但广称赞般若波罗蜜多名字功德。</p>
  <p id="aF4">“复次，<a id="a-F5"></a>庆喜，<a id="a-F6"></a>于意云何？<a id="a-F7"></a>若不回向一切智智，<a id="a-F8"></a>而修布施广说乃至一切相智，<a id="a-F9"></a>名真修布施波罗蜜多乃至一切相智不？<a id="a-FA"></a>”</p>
  <p id="aFB">庆喜答言：<a id="a-FC"></a>“不也，<a id="a-FD"></a>世尊。<a id="a-FE"></a>不也，<a id="a-FF"></a>善逝。<a id="a-FG"></a>”</p>
  <p id="aFH">佛告庆喜：<a id="a-FI"></a>“要由回向一切智智，<a id="a-FJ"></a>而修布施广说乃至一切相智，<a id="a-FK"></a>乃可名为真修布施波罗蜜多广说乃至一切相智。<a id="a-FL"></a>是故我说第六般若波罗蜜多，<a id="a-FM"></a>能与前五波罗蜜多广说乃至一切相智为尊为导，<a id="a-FN"></a>故我但广称赞般若波罗蜜多名字功德。<a id="a-FO"></a>”</p>
  <p id="aFP">尔时，<a id="a-FQ"></a>庆喜复白佛言：<a id="a-FR"></a>“云何回向一切智智，<a id="a-FS"></a>而修布施波罗蜜多广说乃至一切相智？<a id="a-FT"></a>”</p>
  <p id="aFU">佛告庆喜：<a id="a-FV"></a>“以无二为方便、<a id="a-FW"></a>无生为方便、<a id="a-FX"></a>无所得为方便，<a id="a-FY"></a>回向一切智智，<a id="a-FZ"></a>应修布施波罗蜜多广说乃至一切相智。<a id="a-Fa"></a>”</p>
  <p id="aFb">具寿庆喜复白佛言：<a id="a-Fc"></a>“以何无二为方便、<a id="a-Fd"></a>无生为方便、<a id="a-Fe"></a>无所得为方便，<a id="a-Ff"></a>回向一切智智，<a id="a-Fg"></a>应修布施波罗蜜多广说乃至一切相智？<a id="a-Fh"></a>”</p>
  <p id="aFi">佛告庆喜：<a id="a-Fj"></a>“以色乃至一切相智无二为方便、<a id="a-Fk"></a>无生为方便、<a id="a-Fl"></a>无所得为方便，<a id="a-Fm"></a>回向一切智智，<a id="a-Fn"></a>应修布施波罗蜜多广说乃至一切相智。<a id="a-Fo"></a>”</p>
  <p id="aFp">尔时，<a id="a-Fq"></a>庆喜复白佛言：<a id="a-Fr"></a>“云何以色乃至一切相智无二为方便、<a id="a-Fs"></a>无生为方便、<a id="a-Ft"></a>无所得为方便，<a id="a-Fu"></a>回向一切智智，<a id="a-Fv"></a>应修布施波罗蜜多广说乃至一切相智？<a id="a-Fw"></a>”</p>
  <p id="aFx">佛告庆喜：<a id="a-Fy"></a>“色色性空，<a id="a-Fz"></a>乃至一切相智一切相智性空。<a id="a-G0"></a>何以故？<a id="a-G1"></a>以色乃至一切相智性空，<a id="a-G2"></a>与布施波罗蜜多广说乃至一切相智皆无二、<a id="a-G3"></a>无二分故。</p>
  <p id="aG4">“庆喜当知，<a id="a-G5"></a>由般若波罗蜜多故能回向一切智智，<a id="a-G6"></a>由回向一切智智故能令布施波罗蜜多广说乃至一切相智究竟圆满。<a id="a-G7"></a>是故般若波罗蜜多，<a id="a-G8"></a>于布施等波罗蜜多广说乃至一切相智为尊为导，<a id="a-G9"></a>故我但广称赞般若波罗蜜多。</p>
  <p id="aGA">“庆喜当知，<a id="a-GB"></a>譬如大地以种散中，<a id="a-GC"></a>众缘和合便得生长，<a id="a-GD"></a>应知大地与种生长，<a id="a-GE"></a>为所依止，<a id="a-GF"></a>为能建立；<a id="a-GG"></a>如是般若波罗蜜多及所回向一切智智，<a id="a-GH"></a>与布施等波罗蜜多广说乃至一切相智为所依止，<a id="a-GI"></a>为能建立，<a id="a-GJ"></a>令得生长；<a id="a-GK"></a>故此般若波罗蜜多，<a id="a-GL"></a>于布施等波罗蜜多广说乃至一切相智为尊为导，<a id="a-GM"></a>故我但广称赞般若波罗蜜多。<a id="a-GN"></a>”</p>
  <p id="aGO">尔时，<a id="a-GP"></a>天帝释白佛言：<a id="a-GQ"></a>“世尊，<a id="a-GR"></a>今者如来、<a id="a-GS"></a>应、<a id="a-GT"></a>正等觉，<a id="a-GU"></a>于此般若波罗蜜多功德胜利，<a id="a-GV"></a>说犹未尽。<a id="a-GW"></a>所以者何？<a id="a-GX"></a>我从世尊所受般若波罗蜜多，<a id="a-GY"></a>功德胜利甚深甚广量无边际。<a id="a-GZ"></a>诸善男子、<a id="a-Ga"></a>善女人等，<a id="a-Gb"></a>于此般若波罗蜜多甚深经典，<a id="a-Gc"></a>至心听闻、<a id="a-Gd"></a>受持读诵、<a id="a-Ge"></a>精勤修学、<a id="a-Gf"></a>如理思惟、<a id="a-Gg"></a>书写解说、<a id="a-Gh"></a>广令流布，<a id="a-Gi"></a>复持种种上妙花鬘乃至灯明而为供养，<a id="a-Gj"></a>所获功德亦无边际。<a id="a-Gk"></a>若善男子、<a id="a-Gl"></a>善女人等，<a id="a-Gm"></a>于此般若波罗蜜多甚深经典，<a id="a-Gn"></a>至心听闻、<a id="a-Go"></a>受持读诵、<a id="a-Gp"></a>精勤修学、<a id="a-Gq"></a>如理思惟、<a id="a-Gr"></a>书写解说、<a id="a-Gs"></a>广令流布，<a id="a-Gt"></a>则为摄受一切佛法。<a id="a-Gu"></a>由此因缘，<a id="a-Gv"></a>世间便有十善业道，<a id="a-Gw"></a>若施、<a id="a-Gx"></a>戒、<a id="a-Gy"></a>修，<a id="a-Gz"></a>若四静虑、<a id="a-H0"></a>四无量、<a id="a-H1"></a>四无色定，<a id="a-H2"></a>若六波罗蜜多乃至一切相智，<a id="a-H3"></a>若预流果乃至无上正等菩提，<a id="a-H4"></a>若刹帝利大族乃至居士大族，<a id="a-H5"></a>若四大王众天乃至非想非非想处天，<a id="a-H6"></a>若余世间一切胜事无不出现。<a id="a-H7"></a>”</p>
  <p id="aH8">尔时，<a id="a-H9"></a>佛告天帝释言：<a id="a-HA"></a>“憍尸迦，<a id="a-HB"></a>我不说此甚深般若波罗蜜多但有前说功德胜利。<a id="a-HC"></a>何以故？<a id="a-HD"></a>憍尸迦，<a id="a-HE"></a>甚深般若波罗蜜多具足无边功德胜利，<a id="a-HF"></a>分别演说不可尽故。<a id="a-HG"></a>憍尸迦，<a id="a-HH"></a>我亦不说于此般若波罗蜜多甚深经典，<a id="a-HI"></a>至心听闻、<a id="a-HJ"></a>受持读诵、<a id="a-HK"></a>精勤修学、<a id="a-HL"></a>如理思惟、<a id="a-HM"></a>书写解说、<a id="a-HN"></a>广令流布，<a id="a-HO"></a>复持种种上妙花鬘乃至灯明而为供养，<a id="a-HP"></a>诸善男子、<a id="a-HQ"></a>善女人等，<a id="a-HR"></a>但有前说功德胜利。<a id="a-HS"></a>何以故？<a id="a-HT"></a>憍尸迦，<a id="a-HU"></a>若善男子、<a id="a-HV"></a>善女人等，<a id="a-HW"></a>不离一切智智心，<a id="a-HX"></a>以无所得为方便，<a id="a-HY"></a>于此般若波罗蜜多甚深经典，<a id="a-HZ"></a>至心听闻、<a id="a-Ha"></a>受持读诵、<a id="a-Hb"></a>精勤修学、<a id="a-Hc"></a>如理思惟、<a id="a-Hd"></a>书写解说、<a id="a-He"></a>广令流布，<a id="a-Hf"></a>复持种种上妙花鬘乃至灯明而为供养；<a id="a-Hg"></a>是善男子、<a id="a-Hh"></a>善女人等，<a id="a-Hi"></a>成就无量殊胜戒蕴、<a id="a-Hj"></a>定蕴、<a id="a-Hk"></a>慧蕴、<a id="a-Hl"></a>解脱蕴、<a id="a-Hm"></a>解脱知见蕴。</p>
  <p id="aHn">“憍尸迦，<a id="a-Ho"></a>是善男子、<a id="a-Hp"></a>善女人等，<a id="a-Hq"></a>当知如佛。<a id="a-Hr"></a>何以故？<a id="a-Hs"></a>受持过去、<a id="a-Ht"></a>未来、<a id="a-Hu"></a>现在一切如来、<a id="a-Hv"></a>应、<a id="a-Hw"></a>正等觉无上道故，<a id="a-Hx"></a>决定趣向佛菩提故，<a id="a-Hy"></a>利益安乐一切有情无穷尽故，<a id="a-Hz"></a>超诸声闻、<a id="a-I0"></a>独觉地故。<a id="a-I1"></a>憍尸迦，<a id="a-I2"></a>声闻、<a id="a-I3"></a>独觉所有戒蕴、<a id="a-I4"></a>定蕴、<a id="a-I5"></a>慧蕴、<a id="a-I6"></a>解脱蕴、<a id="a-I7"></a>解脱知见蕴，<a id="a-I8"></a>比此善男子、<a id="a-I9"></a>善女人等所有戒蕴、<a id="a-IA"></a>定蕴、<a id="a-IB"></a>慧蕴、<a id="a-IC"></a>解脱蕴、<a id="a-ID"></a>解脱知见蕴，<a id="a-IE"></a>百分不及一，<a id="a-IF"></a>千分不及一，<a id="a-IG"></a>乃至邬波尼杀昙分亦不及一。<a id="a-IH"></a>何以故？<a id="a-II"></a>憍尸迦，<a id="a-IJ"></a>是善男子、<a id="a-IK"></a>善女人等，<a id="a-IL"></a>超过一切声闻、<a id="a-IM"></a>独觉下劣心想，<a id="a-IN"></a>于诸声闻、<a id="a-IO"></a>独觉乘法终不称赞，<a id="a-IP"></a>于一切法无所不知，<a id="a-IQ"></a>谓能正知无所有故。</p>
  <p id="aIR">“憍尸迦，<a id="a-IS"></a>若善男子、<a id="a-IT"></a>善女人等，<a id="a-IU"></a>不离一切智智心，<a id="a-IV"></a>以无所得为方便，<a id="a-IW"></a>于此般若波罗蜜多甚深经典，<a id="a-IX"></a>至心听闻、<a id="a-IY"></a>受持读诵、<a id="a-IZ"></a>精勤修学、<a id="a-Ia"></a>如理思惟、<a id="a-Ib"></a>书写解说、<a id="a-Ic"></a>广令流布，<a id="a-Id"></a>复持种种上妙花鬘乃至灯明供养恭敬、<a id="a-Ie"></a>尊重赞叹，<a id="a-If"></a>我说获得现在、<a id="a-Ig"></a>未来无量无边功德胜利。<a id="a-Ih"></a>”</p>
  <p id="aIi">时，<a id="a-Ij"></a>天帝释即白佛言：<a id="a-Ik"></a>“我等诸天常随守护是善男子、<a id="a-Il"></a>善女人等，<a id="a-Im"></a>不令一切人非人等种种恶缘之所损害。<a id="a-In"></a>”</p>
  <p id="aIo">尔时，<a id="a-Ip"></a>佛告天帝释言：<a id="a-Iq"></a>“若善男子、<a id="a-Ir"></a>善女人等，<a id="a-Is"></a>以应一切智智心，<a id="a-It"></a>用无所得为方便，<a id="a-Iu"></a>于此般若波罗蜜多甚深经典受持读诵，<a id="a-Iv"></a>时有无量百千天子，<a id="a-Iw"></a>为听法故皆来集会，<a id="a-Ix"></a>欢喜踊跃敬受如是甚深般若波罗蜜多。</p>
  <p id="aIy">“憍尸迦，<a id="a-Iz"></a>若善男子、<a id="a-J0"></a>善女人等，<a id="a-J1"></a>以应一切智智心，<a id="a-J2"></a>用无所得为方便，<a id="a-J3"></a>宣说如是甚深般若波罗蜜多相应之法，<a id="a-J4"></a>时有无量诸天子等，<a id="a-J5"></a>皆来集会，<a id="a-J6"></a>以天威力，<a id="a-J7"></a>令说法师增益辩才，<a id="a-J8"></a>宣扬无尽。</p>
  <p id="aJ9">“憍尸迦，<a id="a-JA"></a>若善男子、<a id="a-JB"></a>善女人等，<a id="a-JC"></a>以应一切智智心，<a id="a-JD"></a>用无所得为方便，<a id="a-JE"></a>宣说如是甚深般若波罗蜜多时，<a id="a-JF"></a>有无量诸天子等，<a id="a-JG"></a>敬重法故皆来集会，<a id="a-JH"></a>以天威力，<a id="a-JI"></a>令说法师辩才无滞，<a id="a-JJ"></a>设有障难不能遮断。</p>
  <p id="aJK">“憍尸迦，<a id="a-JL"></a>诸善男子、<a id="a-JM"></a>善女人等，<a id="a-JN"></a>以应一切智智心，<a id="a-JO"></a>用无所得为方便，<a id="a-JP"></a>于此般若波罗蜜多甚深经典，<a id="a-JQ"></a>至心听闻、<a id="a-JR"></a>受持读诵、<a id="a-JS"></a>精勤修学、<a id="a-JT"></a>如理思惟、<a id="a-JU"></a>书写解说、<a id="a-JV"></a>广令流布，<a id="a-JW"></a>复持种种上妙花鬘乃至灯明而为供养，<a id="a-JX"></a>于现在世当获无边功德胜利，<a id="a-JY"></a>魔及魔军不能恼害。</p>
  <p id="aJZ">“复次，<a id="a-Ja"></a>憍尸迦，<a id="a-Jb"></a>若善男子、<a id="a-Jc"></a>善女人等，<a id="a-Jd"></a>于四众中宣说般若波罗蜜多，<a id="a-Je"></a>心无怯怖，<a id="a-Jf"></a>不为一切论难所伏。<a id="a-Jg"></a>所以者何？<a id="a-Jh"></a>彼由如是甚深般若波罗蜜多大神咒王所护持故。<a id="a-Ji"></a>又此般若波罗蜜多秘密藏中具广分别一切法故，<a id="a-Jj"></a>谓善法、<a id="a-Jk"></a>非善法，<a id="a-Jl"></a>有记法、<a id="a-Jm"></a>无记法，<a id="a-Jn"></a>有漏法、<a id="a-Jo"></a>无漏法，<a id="a-Jp"></a>有为法、<a id="a-Jq"></a>无为法，<a id="a-Jr"></a>世间法、<a id="a-Js"></a>出世间法，<a id="a-Jt"></a>共法、<a id="a-Ju"></a>不共法，<a id="a-Jv"></a>声闻法、<a id="a-Jw"></a>独觉法、<a id="a-Jx"></a>菩萨法、<a id="a-Jy"></a>如来法，<a id="a-Jz"></a>诸如是等无量无边差别法门皆入此摄。<a id="a-K0"></a>又由如是诸善男子、<a id="a-K1"></a>善女人等，<a id="a-K2"></a>善住内空乃至无性自性空，<a id="a-K3"></a>都不见有能论难者，<a id="a-K4"></a>亦不见有所论难者，<a id="a-K5"></a>亦不见有所说般若波罗蜜多。<a id="a-K6"></a>何以故？<a id="a-K7"></a>憍尸迦，<a id="a-K8"></a>此善男子、<a id="a-K9"></a>善女人等，<a id="a-KA"></a>由深般若波罗蜜多大神咒王所护持故，<a id="a-KB"></a>不为一切异学论难之所屈伏。</p>
  <p id="aKC">“复次，<a id="a-KD"></a>憍尸迦，<a id="a-KE"></a>若善男子、<a id="a-KF"></a>善女人等，<a id="a-KG"></a>于此般若波罗蜜多甚深经典，<a id="a-KH"></a>至心听闻、<a id="a-KI"></a>受持读诵、<a id="a-KJ"></a>精勤修学、<a id="a-KK"></a>如理思惟、<a id="a-KL"></a>书写解说、<a id="a-KM"></a>广令流布；<a id="a-KN"></a>是善男子、<a id="a-KO"></a>善女人等，<a id="a-KP"></a>心常不惊不恐不怖，<a id="a-KQ"></a>心不沉没亦不忧悔。<a id="a-KR"></a>所以者何？<a id="a-KS"></a>是善男子、<a id="a-KT"></a>善女人等，<a id="a-KU"></a>不见有法可令惊恐乃至忧悔。<a id="a-KV"></a>憍尸迦，<a id="a-KW"></a>若善男子、<a id="a-KX"></a>善女人辈，<a id="a-KY"></a>欲得此等现在无边功德胜利，<a id="a-KZ"></a>当于般若波罗蜜多甚深经典，<a id="a-Ka"></a>至心听闻、<a id="a-Kb"></a>受持读诵、<a id="a-Kc"></a>精勤修学、<a id="a-Kd"></a>如理思惟、<a id="a-Ke"></a>书写解说、<a id="a-Kf"></a>广令流布，<a id="a-Kg"></a>复持种种上妙花鬘乃至灯明供养恭敬、<a id="a-Kh"></a>尊重赞叹，<a id="a-Ki"></a>无得暂舍。</p>
  <p id="aKj">“复次，<a id="a-Kk"></a>憍尸迦，<a id="a-Kl"></a>若善男子、<a id="a-Km"></a>善女人等，<a id="a-Kn"></a>以应一切智智心，<a id="a-Ko"></a>用无所得为方便，<a id="a-Kp"></a>能于般若波罗蜜多甚深经典，<a id="a-Kq"></a>至心听闻、<a id="a-Kr"></a>受持读诵、<a id="a-Ks"></a>精勤修学、<a id="a-Kt"></a>如理思惟、<a id="a-Ku"></a>书写解说、<a id="a-Kv"></a>广令流布，<a id="a-Kw"></a>复持种种上妙花鬘乃至灯明供养恭敬、<a id="a-Kx"></a>尊重赞叹；<a id="a-Ky"></a>是善男子、<a id="a-Kz"></a>善女人等，<a id="a-L0"></a>恒为父母、<a id="a-L1"></a>师长、<a id="a-L2"></a>亲友、<a id="a-L3"></a>国王、<a id="a-L4"></a>大臣及诸沙门、<a id="a-L5"></a>婆罗门等之所敬爱，<a id="a-L6"></a>亦为十方无边世界诸佛、<a id="a-L7"></a>菩萨、<a id="a-L8"></a>独觉、<a id="a-L9"></a>声闻之所护念，<a id="a-LA"></a>复为世间诸天、<a id="a-LB"></a>魔、<a id="a-LC"></a>梵、<a id="a-LD"></a>人及非人、<a id="a-LE"></a>阿素洛等之所守卫；<a id="a-LF"></a>是善男子、<a id="a-LG"></a>善女人等，<a id="a-LH"></a>成就最胜无断辩才，<a id="a-LI"></a>于一切时能修布施乃至般若波罗蜜多广说乃至一切相智，<a id="a-LJ"></a>成熟有情、<a id="a-LK"></a>严净佛土常无懈废；<a id="a-LL"></a>是善男子、<a id="a-LM"></a>善女人等，<a id="a-LN"></a>成就菩萨殊胜神通，<a id="a-LO"></a>游诸佛土自在无礙；<a id="a-LP"></a>是善男子、<a id="a-LQ"></a>善女人等，<a id="a-LR"></a>不为一切外道异论之所降伏，<a id="a-LS"></a>而能降伏外道异论。</p>
  <p id="aLT">“憍尸迦，<a id="a-LU"></a>若善男子、<a id="a-LV"></a>善女人等，<a id="a-LW"></a>欲得如是现在、<a id="a-LX"></a>未来无断无尽功德胜利，<a id="a-LY"></a>应于般若波罗蜜多甚深经典，<a id="a-LZ"></a>以应一切智智心，<a id="a-La"></a>用无所得为方便，<a id="a-Lb"></a>至心听闻、<a id="a-Lc"></a>受持读诵、<a id="a-Ld"></a>精勤修学、<a id="a-Le"></a>如理思惟、<a id="a-Lf"></a>书写解说、<a id="a-Lg"></a>广令流布，<a id="a-Lh"></a>复持种种上妙花鬘乃至灯明供养恭敬、<a id="a-Li"></a>尊重赞叹。</p>
  <p id="aLj">“复次，<a id="a-Lk"></a>憍尸迦，<a id="a-Ll"></a>若善男子、<a id="a-Lm"></a>善女人等，<a id="a-Ln"></a>书写如是甚深般若波罗蜜多，<a id="a-Lo"></a>种种庄严置清净处，<a id="a-Lp"></a>供养恭敬、<a id="a-Lq"></a>尊重赞叹。<a id="a-Lr"></a>时，<a id="a-Ls"></a>此三千大千国土及余十方无边世界，<a id="a-Lt"></a>所有四大王众天乃至广果天，<a id="a-Lu"></a>已发无上菩提心者常来是处，<a id="a-Lv"></a>观礼读诵如是般若波罗蜜多，<a id="a-Lw"></a>供养恭敬、<a id="a-Lx"></a>尊重赞叹，<a id="a-Ly"></a>右绕礼拜，<a id="a-Lz"></a>合掌而去；<a id="a-M0"></a>所有净居天亦常来此，<a id="a-M1"></a>观礼读诵、<a id="a-M2"></a>供养恭敬、<a id="a-M3"></a>尊重赞叹，<a id="a-M4"></a>右绕礼拜，<a id="a-M5"></a>合掌而去；<a id="a-M6"></a>有大威德诸龙、<a id="a-M7"></a>药叉广说乃至人非人等亦常来此，<a id="a-M8"></a>观礼读诵、<a id="a-M9"></a>供养恭敬、<a id="a-MA"></a>尊重赞叹，<a id="a-MB"></a>右绕礼拜，<a id="a-MC"></a>合掌而去。<a id="a-MD"></a>憍尸迦，<a id="a-ME"></a>是善男子、<a id="a-MF"></a>善女人等，<a id="a-MG"></a>应作是念：<a id="a-MH"></a>‘今此三千大千国土及余十方无边世界，<a id="a-MI"></a>一切天龙广说乃至人非人等常来至此，<a id="a-MJ"></a>观礼读诵我所书写甚深般若波罗蜜多，<a id="a-MK"></a>供养恭敬、<a id="a-ML"></a>尊重赞叹，<a id="a-MM"></a>右绕礼拜，<a id="a-MN"></a>合掌而去。<a id="a-MO"></a>此我则为已设法施。<a id="a-MP"></a>’作是念已，<a id="a-MQ"></a>欢喜踊跃，<a id="a-MR"></a>令所获福倍复增长。</p>
  <p id="aMS">“憍尸迦，<a id="a-MT"></a>是善男子、<a id="a-MU"></a>善女人等，<a id="a-MV"></a>由此三千大千国土及余十方无边世界，<a id="a-MW"></a>天、<a id="a-MX"></a>龙、<a id="a-MY"></a>药叉、<a id="a-MZ"></a>阿素洛等常随拥护，<a id="a-Ma"></a>不为一切人非人等之所恼害；<a id="a-Mb"></a>唯除宿世定恶业因现在应熟，<a id="a-Mc"></a>或转重恶现世轻受。<a id="a-Md"></a>憍尸迦，<a id="a-Me"></a>是善男子、<a id="a-Mf"></a>善女人等，<a id="a-Mg"></a>由此般若波罗蜜多甚深经典大威神力，<a id="a-Mh"></a>获如是等现世种种功德胜利，<a id="a-Mi"></a>谓诸天等已发无上菩提心者，<a id="a-Mj"></a>或依佛法已得殊胜利乐事者，<a id="a-Mk"></a>敬重法故，<a id="a-Ml"></a>常随守护增其势力。<a id="a-Mm"></a>何以故？<a id="a-Mn"></a>憍尸迦，<a id="a-Mo"></a>是善男子、<a id="a-Mp"></a>善女人等，<a id="a-Mq"></a>已发无上正等觉心，<a id="a-Mr"></a>恒为救拔诸有情故，<a id="a-Ms"></a>恒为成熟诸有情故，<a id="a-Mt"></a>恒为不舍诸有情故，<a id="a-Mu"></a>恒为利乐诸有情故。<a id="a-Mv"></a>彼诸天等亦复如是，<a id="a-Mw"></a>由此因缘常来拥护，<a id="a-Mx"></a>令诸灾横不能侵恼。<a id="a-My"></a>”</p>
 </body>
</html>