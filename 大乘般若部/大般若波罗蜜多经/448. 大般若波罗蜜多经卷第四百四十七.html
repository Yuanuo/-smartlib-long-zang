<!doctype html>
<html id="z3IBT1T7D" data-ver="1423">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百四十七</h1>
  <h2 id="a2">第二分真如品第五十二之二</h2>
  <p id="a3">尔时，<a id="a-4"></a>欲、<a id="a-5"></a>色界天众复白佛言：<a id="a-6"></a>“世尊，<a id="a-7"></a>大德善现，<a id="a-8"></a>佛真弟子，<a id="a-9"></a>随如来生。<a id="a-A"></a>所以者何？<a id="a-B"></a>大德善现诸所说法，<a id="a-C"></a>一切皆与空相应故。<a id="a-D"></a>”</p>
  <p id="aE">尔时，<a id="a-F"></a>善现告欲、<a id="a-G"></a>色界诸天众言：<a id="a-H"></a>“汝诸天众说我善现，<a id="a-I"></a>佛真弟子，<a id="a-J"></a>随如来生。<a id="a-K"></a>云何善现随如来生？<a id="a-L"></a>谓随如来真如生故。<a id="a-M"></a>所以者何？<a id="a-N"></a>如来真如无来无去，<a id="a-O"></a>善现真如亦无来去故，<a id="a-P"></a>说善现随如来生。<a id="a-Q"></a>如来真如即一切法真如，<a id="a-R"></a>一切法真如即如来真如，<a id="a-S"></a>如是真如无真如性，<a id="a-T"></a>亦无不真如性；<a id="a-U"></a>善现真如亦复如是，<a id="a-V"></a>故说善现随如来生。<a id="a-W"></a>如来真如常住为相，<a id="a-X"></a>善现真如亦复如是，<a id="a-Y"></a>故说善现随如来生。<a id="a-Z"></a>如来真如无变异、<a id="a-a"></a>无分别，<a id="a-b"></a>遍诸法转；<a id="a-c"></a>善现真如亦复如是，<a id="a-d"></a>故说善现随如来生。<a id="a-e"></a>如来真如无所挂礙，<a id="a-f"></a>一切法真如亦无所挂礙，<a id="a-g"></a>若如来真如，<a id="a-h"></a>若一切法真如，<a id="a-i"></a>同一真如无二无别、<a id="a-j"></a>无造无作。<a id="a-k"></a>如是真如常真如相，<a id="a-l"></a>无时非真如相，<a id="a-m"></a>以常真如相无时非真如相故，<a id="a-n"></a>无二无别；<a id="a-o"></a>善现真如亦复如是，<a id="a-p"></a>故说善现随如来生。<a id="a-q"></a>如来真如于一切处无忆念、<a id="a-r"></a>无分别，<a id="a-s"></a>善现真如亦复如是，<a id="a-t"></a>故说善现随如来生。<a id="a-u"></a>如来真如无别异不可得，<a id="a-v"></a>善现真如亦复如是，<a id="a-w"></a>故说善现随如来生。<a id="a-x"></a>如来真如不离一切法真如，<a id="a-y"></a>一切法真如不离如来真如，<a id="a-z"></a>如是真如常真如相，<a id="a-10"></a>无时非真如相；<a id="a-11"></a>善现真如亦复如是，<a id="a-12"></a>故说善现随如来生。<a id="a-13"></a>虽说随生而无所随生，<a id="a-14"></a>以善现真如不异佛故。<a id="a-15"></a>如来真如非过去、<a id="a-16"></a>非未来、<a id="a-17"></a>非现在，<a id="a-18"></a>一切法真如亦非过去、<a id="a-19"></a>非未来、<a id="a-1A"></a>非现在；<a id="a-1B"></a>善现真如亦复如是，<a id="a-1C"></a>故说善现随如来生。</p>
  <p id="a1D">“过去真如即如来真如，<a id="a-1E"></a>如来真如即过去真如；<a id="a-1F"></a>未来真如即如来真如，<a id="a-1G"></a>如来真如即未来真如；<a id="a-1H"></a>现在真如即如来真如，<a id="a-1I"></a>如来真如即现在真如。<a id="a-1J"></a>若过去真如，<a id="a-1K"></a>若未来真如，<a id="a-1L"></a>若现在真如，<a id="a-1M"></a>若如来真如，<a id="a-1N"></a>同一真如无二无别。</p>
  <p id="a1O">“色真如即如来真如，<a id="a-1P"></a>如来真如即色真如，<a id="a-1Q"></a>受、<a id="a-1R"></a>想、<a id="a-1S"></a>行、<a id="a-1T"></a>识真如即如来真如，<a id="a-1U"></a>如来真如即受、<a id="a-1V"></a>想、<a id="a-1W"></a>行、<a id="a-1X"></a>识真如。<a id="a-1Y"></a>若色真如，<a id="a-1Z"></a>若受、<a id="a-1a"></a>想、<a id="a-1b"></a>行、<a id="a-1c"></a>识真如，<a id="a-1d"></a>若如来真如，<a id="a-1e"></a>同一真如无二无别。</p>
  <p id="a1f">“眼处真如即如来真如，<a id="a-1g"></a>如来真如即眼处真如，<a id="a-1h"></a>耳、<a id="a-1i"></a>鼻、<a id="a-1j"></a>舌、<a id="a-1k"></a>身、<a id="a-1l"></a>意处真如即如来真如，<a id="a-1m"></a>如来真如即耳、<a id="a-1n"></a>鼻、<a id="a-1o"></a>舌、<a id="a-1p"></a>身、<a id="a-1q"></a>意处真如。<a id="a-1r"></a>若眼处真如，<a id="a-1s"></a>若耳、<a id="a-1t"></a>鼻、<a id="a-1u"></a>舌、<a id="a-1v"></a>身、<a id="a-1w"></a>意处真如，<a id="a-1x"></a>若如来真如，<a id="a-1y"></a>同一真如无二无别。</p>
  <p id="a1z">“色处真如即如来真如，<a id="a-20"></a>如来真如即色处真如，<a id="a-21"></a>声、<a id="a-22"></a>香、<a id="a-23"></a>味、<a id="a-24"></a>触、<a id="a-25"></a>法处真如即如来真如，<a id="a-26"></a>如来真如即声、<a id="a-27"></a>香、<a id="a-28"></a>味、<a id="a-29"></a>触、<a id="a-2A"></a>法处真如。<a id="a-2B"></a>若色处真如，<a id="a-2C"></a>若声、<a id="a-2D"></a>香、<a id="a-2E"></a>味、<a id="a-2F"></a>触、<a id="a-2G"></a>法处真如，<a id="a-2H"></a>若如来真如，<a id="a-2I"></a>同一真如无二无别。</p>
  <p id="a2J">“眼界真如即如来真如，<a id="a-2K"></a>如来真如即眼界真如，<a id="a-2L"></a>耳、<a id="a-2M"></a>鼻、<a id="a-2N"></a>舌、<a id="a-2O"></a>身、<a id="a-2P"></a>意界真如即如来真如，<a id="a-2Q"></a>如来真如即耳、<a id="a-2R"></a>鼻、<a id="a-2S"></a>舌、<a id="a-2T"></a>身、<a id="a-2U"></a>意界真如。<a id="a-2V"></a>若眼界真如，<a id="a-2W"></a>若耳、<a id="a-2X"></a>鼻、<a id="a-2Y"></a>舌、<a id="a-2Z"></a>身、<a id="a-2a"></a>意界真如，<a id="a-2b"></a>若如来真如，<a id="a-2c"></a>同一真如无二无别。</p>
  <p id="a2d">“色界真如即如来真如，<a id="a-2e"></a>如来真如即色界真如，<a id="a-2f"></a>声、<a id="a-2g"></a>香、<a id="a-2h"></a>味、<a id="a-2i"></a>触、<a id="a-2j"></a>法界真如即如来真如，<a id="a-2k"></a>如来真如即声、<a id="a-2l"></a>香、<a id="a-2m"></a>味、<a id="a-2n"></a>触、<a id="a-2o"></a>法界真如。<a id="a-2p"></a>若色界真如，<a id="a-2q"></a>若声、<a id="a-2r"></a>香、<a id="a-2s"></a>味、<a id="a-2t"></a>触、<a id="a-2u"></a>法界真如，<a id="a-2v"></a>若如来真如，<a id="a-2w"></a>同一真如无二无别。</p>
  <p id="a2x">“眼识界真如即如来真如，<a id="a-2y"></a>如来真如即眼识界真如，<a id="a-2z"></a>耳、<a id="a-30"></a>鼻、<a id="a-31"></a>舌、<a id="a-32"></a>身、<a id="a-33"></a>意识界真如即如来真如，<a id="a-34"></a>如来真如即耳、<a id="a-35"></a>鼻、<a id="a-36"></a>舌、<a id="a-37"></a>身、<a id="a-38"></a>意识界真如。<a id="a-39"></a>若眼识界真如，<a id="a-3A"></a>若耳、<a id="a-3B"></a>鼻、<a id="a-3C"></a>舌、<a id="a-3D"></a>身、<a id="a-3E"></a>意识界真如，<a id="a-3F"></a>若如来真如，<a id="a-3G"></a>同一真如无二无别。</p>
  <p id="a3H">“眼触真如即如来真如，<a id="a-3I"></a>如来真如即眼触真如，<a id="a-3J"></a>耳、<a id="a-3K"></a>鼻、<a id="a-3L"></a>舌、<a id="a-3M"></a>身、<a id="a-3N"></a>意触真如即如来真如，<a id="a-3O"></a>如来真如即耳、<a id="a-3P"></a>鼻、<a id="a-3Q"></a>舌、<a id="a-3R"></a>身、<a id="a-3S"></a>意触真如。<a id="a-3T"></a>若眼触真如，<a id="a-3U"></a>若耳、<a id="a-3V"></a>鼻、<a id="a-3W"></a>舌、<a id="a-3X"></a>身、<a id="a-3Y"></a>意触真如，<a id="a-3Z"></a>若如来真如，<a id="a-3a"></a>同一真如无二无别。</p>
  <p id="a3b">“眼触为缘所生诸受真如即如来真如，<a id="a-3c"></a>如来真如即眼触为缘所生诸受真如，<a id="a-3d"></a>耳、<a id="a-3e"></a>鼻、<a id="a-3f"></a>舌、<a id="a-3g"></a>身、<a id="a-3h"></a>意触为缘所生诸受真如即如来真如，<a id="a-3i"></a>如来真如即耳、<a id="a-3j"></a>鼻、<a id="a-3k"></a>舌、<a id="a-3l"></a>身、<a id="a-3m"></a>意触为缘所生诸受真如。<a id="a-3n"></a>若眼触为缘所生诸受真如，<a id="a-3o"></a>若耳、<a id="a-3p"></a>鼻、<a id="a-3q"></a>舌、<a id="a-3r"></a>身、<a id="a-3s"></a>意触为缘所生诸受真如，<a id="a-3t"></a>若如来真如，<a id="a-3u"></a>同一真如无二无别。</p>
  <p id="a3v">“我真如即如来真如，<a id="a-3w"></a>如来真如即我真如，<a id="a-3x"></a>有情、<a id="a-3y"></a>命者、<a id="a-3z"></a>生者、<a id="a-40"></a>养者、<a id="a-41"></a>士夫、<a id="a-42"></a>补特伽罗、<a id="a-43"></a>意生、<a id="a-44"></a>儒童、<a id="a-45"></a>作者、<a id="a-46"></a>受者、<a id="a-47"></a>知者、<a id="a-48"></a>见者真如即如来真如，<a id="a-49"></a>如来真如即有情乃至见者真如。<a id="a-4A"></a>若我真如，<a id="a-4B"></a>若有情乃至见者真如，<a id="a-4C"></a>若如来真如，<a id="a-4D"></a>同一真如无二无别。</p>
  <p id="a4E">“布施波罗蜜多真如即如来真如，<a id="a-4F"></a>如来真如即布施波罗蜜多真如，<a id="a-4G"></a>净戒、<a id="a-4H"></a>安忍、<a id="a-4I"></a>精进、<a id="a-4J"></a>静虑、<a id="a-4K"></a>般若波罗蜜多真如即如来真如，<a id="a-4L"></a>如来真如即净戒乃至般若波罗蜜多真如。<a id="a-4M"></a>若布施波罗蜜多真如，<a id="a-4N"></a>若净戒乃至般若波罗蜜多真如，<a id="a-4O"></a>若如来真如，<a id="a-4P"></a>同一真如无二无别。</p>
  <p id="a4Q">“内空真如即如来真如，<a id="a-4R"></a>如来真如即内空真如，<a id="a-4S"></a>外空、<a id="a-4T"></a>内外空、<a id="a-4U"></a>空空、<a id="a-4V"></a>大空、<a id="a-4W"></a>胜义空、<a id="a-4X"></a>有为空、<a id="a-4Y"></a>无为空、<a id="a-4Z"></a>毕竟空、<a id="a-4a"></a>无际空、<a id="a-4b"></a>散无散空、<a id="a-4c"></a>本性空、<a id="a-4d"></a>自共相空、<a id="a-4e"></a>一切法空、<a id="a-4f"></a>不可得空、<a id="a-4g"></a>无性空、<a id="a-4h"></a>自性空、<a id="a-4i"></a>无性自性空真如即如来真如，<a id="a-4j"></a>如来真如即外空乃至无性自性空真如。<a id="a-4k"></a>若内空真如，<a id="a-4l"></a>若外空乃至无性自性空真如，<a id="a-4m"></a>若如来真如，<a id="a-4n"></a>同一真如无二无别。</p>
  <p id="a4o">“真如真如即如来真如，<a id="a-4p"></a>如来真如即真如真如，<a id="a-4q"></a>法界、<a id="a-4r"></a>法性、<a id="a-4s"></a>不虚妄性、<a id="a-4t"></a>不变异性、<a id="a-4u"></a>平等性、<a id="a-4v"></a>离生性、<a id="a-4w"></a>法定、<a id="a-4x"></a>法住、<a id="a-4y"></a>实际、<a id="a-4z"></a>虚空界、<a id="a-50"></a>不思议界真如即如来真如，<a id="a-51"></a>如来真如即法界乃至不思议界真如。<a id="a-52"></a>若真如真如，<a id="a-53"></a>若法界乃至不思议界真如，<a id="a-54"></a>若如来真如，<a id="a-55"></a>同一真如无二无别。</p>
  <p id="a56">“苦圣谛真如即如来真如，<a id="a-57"></a>如来真如即苦圣谛真如，<a id="a-58"></a>集、<a id="a-59"></a>灭、<a id="a-5A"></a>道圣谛真如即如来真如，<a id="a-5B"></a>如来真如即集、<a id="a-5C"></a>灭、<a id="a-5D"></a>道圣谛真如。<a id="a-5E"></a>若苦圣谛真如，<a id="a-5F"></a>若集、<a id="a-5G"></a>灭、<a id="a-5H"></a>道圣谛真如，<a id="a-5I"></a>若如来真如，<a id="a-5J"></a>同一真如无二无别。</p>
  <p id="a5K">“四念住真如即如来真如，<a id="a-5L"></a>如来真如即四念住真如，<a id="a-5M"></a>四正断、<a id="a-5N"></a>四神足、<a id="a-5O"></a>五根、<a id="a-5P"></a>五力、<a id="a-5Q"></a>七等觉支、<a id="a-5R"></a>八圣道支真如即如来真如，<a id="a-5S"></a>如来真如即四正断乃至八圣道支真如。<a id="a-5T"></a>若四念住真如，<a id="a-5U"></a>若四正断乃至八圣道支真如，<a id="a-5V"></a>若如来真如，<a id="a-5W"></a>同一真如无二无别。</p>
  <p id="a5X">“四静虑真如即如来真如，<a id="a-5Y"></a>如来真如即四静虑真如，<a id="a-5Z"></a>四无量、<a id="a-5a"></a>四无色定真如即如来真如，<a id="a-5b"></a>如来真如即四无量、<a id="a-5c"></a>四无色定真如。<a id="a-5d"></a>若四静虑真如，<a id="a-5e"></a>若四无量、<a id="a-5f"></a>四无色定真如，<a id="a-5g"></a>若如来真如，<a id="a-5h"></a>同一真如无二无别。</p>
  <p id="a5i">“八解脱真如即如来真如，<a id="a-5j"></a>如来真如即八解脱真如，<a id="a-5k"></a>八胜处、<a id="a-5l"></a>九次第定、<a id="a-5m"></a>十遍处真如即如来真如，<a id="a-5n"></a>如来真如即八胜处、<a id="a-5o"></a>九次第定、<a id="a-5p"></a>十遍处真如。<a id="a-5q"></a>若八解脱真如，<a id="a-5r"></a>若八胜处、<a id="a-5s"></a>九次第定、<a id="a-5t"></a>十遍处真如，<a id="a-5u"></a>若如来真如，<a id="a-5v"></a>同一真如无二无别。</p>
  <p id="a5w">“空解脱门真如即如来真如，<a id="a-5x"></a>如来真如即空解脱门真如，<a id="a-5y"></a>无相、<a id="a-5z"></a>无愿解脱门真如即如来真如，<a id="a-60"></a>如来真如即无相、<a id="a-61"></a>无愿解脱门真如。<a id="a-62"></a>若空解脱门真如，<a id="a-63"></a>若无相、<a id="a-64"></a>无愿解脱门真如，<a id="a-65"></a>若如来真如，<a id="a-66"></a>同一真如无二无别。</p>
  <p id="a67">“三乘十地真如即如来真如，<a id="a-68"></a>如来真如即三乘十地真如，<a id="a-69"></a>菩萨十地真如即如来真如，<a id="a-6A"></a>如来真如即菩萨十地真如。<a id="a-6B"></a>若三乘十地真如，<a id="a-6C"></a>若菩萨十地真如，<a id="a-6D"></a>若如来真如，<a id="a-6E"></a>同一真如无二无别。</p>
  <p id="a6F">“五眼真如即如来真如，<a id="a-6G"></a>如来真如即五眼真如，<a id="a-6H"></a>六神通真如即如来真如，<a id="a-6I"></a>如来真如即六神通真如。<a id="a-6J"></a>若五眼真如，<a id="a-6K"></a>若六神通真如，<a id="a-6L"></a>若如来真如，<a id="a-6M"></a>同一真如无二无别。</p>
  <p id="a6N">“佛十力真如即如来真如，<a id="a-6O"></a>如来真如即佛十力真如，<a id="a-6P"></a>四无所畏、<a id="a-6Q"></a>四无礙解、<a id="a-6R"></a>大慈、<a id="a-6S"></a>大悲、<a id="a-6T"></a>大喜、<a id="a-6U"></a>大舍、<a id="a-6V"></a>十八佛不共法真如即如来真如，<a id="a-6W"></a>如来真如即四无所畏乃至十八佛不共法真如。<a id="a-6X"></a>若佛十力真如，<a id="a-6Y"></a>若四无所畏乃至十八佛不共法真如，<a id="a-6Z"></a>若如来真如，<a id="a-6a"></a>同一真如无二无别。</p>
  <p id="a6b">“三十二大士相真如即如来真如，<a id="a-6c"></a>如来真如即三十二大士相真如，<a id="a-6d"></a>八十随好真如即如来真如，<a id="a-6e"></a>如来真如即八十随好真如。<a id="a-6f"></a>若三十二大士相真如，<a id="a-6g"></a>若八十随好真如，<a id="a-6h"></a>若如来真如，<a id="a-6i"></a>同一真如无二无别。</p>
  <p id="a6j">“无忘失法真如即如来真如，<a id="a-6k"></a>如来真如即无忘失法真如，<a id="a-6l"></a>恒住舍性真如即如来真如，<a id="a-6m"></a>如来真如即恒住舍性真如。<a id="a-6n"></a>若无忘失法真如，<a id="a-6o"></a>若恒住舍性真如，<a id="a-6p"></a>若如来真如，<a id="a-6q"></a>同一真如无二无别。</p>
  <p id="a6r">“陀罗尼门真如即如来真如，<a id="a-6s"></a>如来真如即陀罗尼门真如，<a id="a-6t"></a>三摩地门真如即如来真如，<a id="a-6u"></a>如来真如即三摩地门真如。<a id="a-6v"></a>若陀罗尼门真如，<a id="a-6w"></a>若三摩地门真如，<a id="a-6x"></a>若如来真如，<a id="a-6y"></a>同一真如无二无别。</p>
  <p id="a6z">“预流果真如即如来真如，<a id="a-70"></a>如来真如即预流果真如，<a id="a-71"></a>一来、<a id="a-72"></a>不还、<a id="a-73"></a>阿罗汉果、<a id="a-74"></a>独觉菩提真如即如来真如，<a id="a-75"></a>如来真如即一来果乃至独觉菩提真如。<a id="a-76"></a>若预流果真如，<a id="a-77"></a>若一来果乃至独觉菩提真如，<a id="a-78"></a>若如来真如，<a id="a-79"></a>同一真如无二无别。</p>
  <p id="a7A">“一切菩萨摩诃萨行真如即如来真如，<a id="a-7B"></a>如来真如即一切菩萨摩诃萨行真如，<a id="a-7C"></a>诸佛无上正等菩提真如即如来真如，<a id="a-7D"></a>如来真如即诸佛无上正等菩提真如。<a id="a-7E"></a>若一切菩萨摩诃萨行真如，<a id="a-7F"></a>若诸佛无上正等菩提真如，<a id="a-7G"></a>若如来真如，<a id="a-7H"></a>同一真如无二无别。</p>
  <p id="a7I">“一切智真如即如来真如，<a id="a-7J"></a>如来真如即一切智真如，<a id="a-7K"></a>道相智、<a id="a-7L"></a>一切相智真如即如来真如，<a id="a-7M"></a>如来真如即道相智、<a id="a-7N"></a>一切相智真如。<a id="a-7O"></a>若一切智真如，<a id="a-7P"></a>若道相智、<a id="a-7Q"></a>一切相智真如，<a id="a-7R"></a>若如来真如，<a id="a-7S"></a>同一真如无二无别。</p>
  <p id="a7T">“天众当知，<a id="a-7U"></a>诸菩萨摩诃萨现证如是一切法真如，<a id="a-7V"></a>说名如来、<a id="a-7W"></a>应、<a id="a-7X"></a>正等觉。<a id="a-7Y"></a>我于如是诸法真如能深信解，<a id="a-7Z"></a>故说善现从如来生。<a id="a-7a"></a>”</p>
  <p id="a7b">当说如是真如相时，<a id="a-7c"></a>于此三千大千世界，<a id="a-7d"></a>诸山大地六种变动：<a id="a-7e"></a>东涌西没，<a id="a-7f"></a>西涌东没，<a id="a-7g"></a>南涌北没，<a id="a-7h"></a>北涌南没，<a id="a-7i"></a>中涌边没，<a id="a-7j"></a>边涌中没。</p>
  <p id="a7k">尔时，<a id="a-7l"></a>欲界、<a id="a-7m"></a>色界天众，<a id="a-7n"></a>复以天上旃檀香末、<a id="a-7o"></a>多揭罗香末、<a id="a-7p"></a>多摩罗香末，<a id="a-7q"></a>及以天上嗢钵罗花、<a id="a-7r"></a>钵特摩花、<a id="a-7s"></a>拘某陀花、<a id="a-7t"></a>奔荼利花，<a id="a-7u"></a>奉散如来及善现上而白佛言：<a id="a-7v"></a>“甚奇！<a id="a-7w"></a>如来，<a id="a-7x"></a>未曾有也！<a id="a-7y"></a>大德善现由真如故随如来生。<a id="a-7z"></a>”</p>
  <p id="a80">尔时，<a id="a-81"></a>具寿善现便谓诸天众言：<a id="a-82"></a>“诸天当知，<a id="a-83"></a>然我善现不由色故随如来生，<a id="a-84"></a>不由色真如故随如来生，<a id="a-85"></a>不离色故随如来生，<a id="a-86"></a>不离色真如故随如来生；<a id="a-87"></a>不由受、<a id="a-88"></a>想、<a id="a-89"></a>行、<a id="a-8A"></a>识故随如来生，<a id="a-8B"></a>不由受、<a id="a-8C"></a>想、<a id="a-8D"></a>行、<a id="a-8E"></a>识真如故随如来生，<a id="a-8F"></a>不离受、<a id="a-8G"></a>想、<a id="a-8H"></a>行、<a id="a-8I"></a>识故随如来生，<a id="a-8J"></a>不离受、<a id="a-8K"></a>想、<a id="a-8L"></a>行、<a id="a-8M"></a>识真如故随如来生；<a id="a-8N"></a>如是乃至不由一切智故随如来生，<a id="a-8O"></a>不由一切智真如故随如来生，<a id="a-8P"></a>不离一切智故随如来生，<a id="a-8Q"></a>不离一切智真如故随如来生；<a id="a-8R"></a>不由道相智、<a id="a-8S"></a>一切相智故随如来生，<a id="a-8T"></a>不由道相智、<a id="a-8U"></a>一切相智真如故随如来生，<a id="a-8V"></a>不离道相智、<a id="a-8W"></a>一切相智故随如来生，<a id="a-8X"></a>不离道相智、<a id="a-8Y"></a>一切相智真如故随如来生。<a id="a-8Z"></a>不由有为故随如来生，<a id="a-8a"></a>不由有为真如故随如来生，<a id="a-8b"></a>不离有为故随如来生，<a id="a-8c"></a>不离有为真如故随如来生；<a id="a-8d"></a>不由无为故随如来生，<a id="a-8e"></a>不由无为真如故随如来生，<a id="a-8f"></a>不离无为故随如来生，<a id="a-8g"></a>不离无为真如故随如来生。<a id="a-8h"></a>何以故？<a id="a-8i"></a>诸天众，<a id="a-8j"></a>是一切法都无所有，<a id="a-8k"></a>诸随生者、<a id="a-8l"></a>若所随生、<a id="a-8m"></a>由此随生、<a id="a-8n"></a>随生时处皆不可得。<a id="a-8o"></a>”</p>
  <p id="a8p">尔时，<a id="a-8q"></a>舍利子白佛言：<a id="a-8r"></a>“世尊，<a id="a-8s"></a>诸法真如、<a id="a-8t"></a>法界、<a id="a-8u"></a>法性、<a id="a-8v"></a>不虚妄性、<a id="a-8w"></a>不变异性、<a id="a-8x"></a>平等性、<a id="a-8y"></a>离生性、<a id="a-8z"></a>法定、<a id="a-90"></a>法住、<a id="a-91"></a>实际、<a id="a-92"></a>虚空界、<a id="a-93"></a>不思议界皆最甚深，<a id="a-94"></a>谓于此中色不可得，<a id="a-95"></a>色真如亦不可得。<a id="a-96"></a>何以故？<a id="a-97"></a>此中色尚不可得，<a id="a-98"></a>况有色真如可得？<a id="a-99"></a>此中受、<a id="a-9A"></a>想、<a id="a-9B"></a>行、<a id="a-9C"></a>识不可得，<a id="a-9D"></a>受、<a id="a-9E"></a>想、<a id="a-9F"></a>行、<a id="a-9G"></a>识真如亦不可得。<a id="a-9H"></a>何以故？<a id="a-9I"></a>此中受、<a id="a-9J"></a>想、<a id="a-9K"></a>行、<a id="a-9L"></a>识尚不可得，<a id="a-9M"></a>况有受、<a id="a-9N"></a>想、<a id="a-9O"></a>行、<a id="a-9P"></a>识真如可得？<a id="a-9Q"></a>如是乃至此中一切智不可得，<a id="a-9R"></a>一切智真如亦不可得。<a id="a-9S"></a>何以故？<a id="a-9T"></a>此中一切智尚不可得，<a id="a-9U"></a>况有一切智真如可得？<a id="a-9V"></a>此中道相智、<a id="a-9W"></a>一切相智不可得，<a id="a-9X"></a>道相智、<a id="a-9Y"></a>一切相智真如亦不可得。<a id="a-9Z"></a>何以故？<a id="a-9a"></a>此中道相智、<a id="a-9b"></a>一切相智尚不可得，<a id="a-9c"></a>况有道相智、<a id="a-9d"></a>一切相智真如可得？<a id="a-9e"></a>”</p>
  <p id="a9f">佛言：<a id="a-9g"></a>“舍利子，<a id="a-9h"></a>如是，<a id="a-9i"></a>如是，<a id="a-9j"></a>如汝所说：<a id="a-9k"></a>诸法真如乃至不思议界皆最甚深，<a id="a-9l"></a>所谓此中色不可得，<a id="a-9m"></a>色真如亦不可得。<a id="a-9n"></a>何以故？<a id="a-9o"></a>此中色尚不可得，<a id="a-9p"></a>况有色真如可得？<a id="a-9q"></a>如是乃至此中一切相智不可得，<a id="a-9r"></a>一切相智真如亦不可得。<a id="a-9s"></a>何以故？<a id="a-9t"></a>此中一切相智尚不可得，<a id="a-9u"></a>况有一切相智真如可得？<a id="a-9v"></a>”</p>
  <p id="a9w">当说如是真如相时，<a id="a-9x"></a>二百苾蒭诸漏永尽，<a id="a-9y"></a>心得解脱，<a id="a-9z"></a>成阿罗汉。<a id="a-A0"></a>复有五百苾蒭尼众远尘离垢，<a id="a-A1"></a>于诸法中生净法眼。<a id="a-A2"></a>五千菩萨生天人中，<a id="a-A3"></a>得无生忍。<a id="a-A4"></a>六千菩萨诸漏永尽，<a id="a-A5"></a>心得解脱，<a id="a-A6"></a>成阿罗汉。</p>
  <p id="aA7">尔时，<a id="a-A8"></a>佛告舍利子言：<a id="a-A9"></a>“今此众中六千菩萨，<a id="a-AA"></a>已于过去亲近供养五百诸佛，<a id="a-AB"></a>一一佛所发弘誓愿，<a id="a-AC"></a>正信出家。<a id="a-AD"></a>虽修布施、<a id="a-AE"></a>净戒、<a id="a-AF"></a>安忍、<a id="a-AG"></a>精进、<a id="a-AH"></a>静虑，<a id="a-AI"></a>而不摄受般若波罗蜜多，<a id="a-AJ"></a>远离方便善巧，<a id="a-AK"></a>起别异想，<a id="a-AL"></a>行别异行，<a id="a-AM"></a>修布施时作如是念：<a id="a-AN"></a>‘此是布施，<a id="a-AO"></a>此是施物，<a id="a-AP"></a>此是受者，<a id="a-AQ"></a>我能行施。<a id="a-AR"></a>’修净戒时作如是念：<a id="a-AS"></a>‘此是净戒，<a id="a-AT"></a>此是罪业，<a id="a-AU"></a>此所护境，<a id="a-AV"></a>我能持戒。<a id="a-AW"></a>’修安忍时作如是念：<a id="a-AX"></a>‘此是安忍，<a id="a-AY"></a>此是忍障，<a id="a-AZ"></a>此所忍境，<a id="a-Aa"></a>我能安忍。<a id="a-Ab"></a>’修精进时作如是念：<a id="a-Ac"></a>‘此是精进，<a id="a-Ad"></a>此是懈怠，<a id="a-Ae"></a>此是所为，<a id="a-Af"></a>我能精进。<a id="a-Ag"></a>’修静虑时作如是念：<a id="a-Ah"></a>‘此是静虑，<a id="a-Ai"></a>此是散动，<a id="a-Aj"></a>此是所为，<a id="a-Ak"></a>我能修定。<a id="a-Al"></a>’彼不摄受般若波罗蜜多，<a id="a-Am"></a>远离方便善巧，<a id="a-An"></a>依别异想而行布施、<a id="a-Ao"></a>净戒、<a id="a-Ap"></a>安忍、<a id="a-Aq"></a>精进、<a id="a-Ar"></a>静虑别异之行；<a id="a-As"></a>由别异想、<a id="a-At"></a>别异行故，<a id="a-Au"></a>不得菩萨无别异想及失菩萨无别异行，<a id="a-Av"></a>由此因缘不得入菩萨正性离生位；<a id="a-Aw"></a>由不得入菩萨正性离生位故，<a id="a-Ax"></a>得预流果渐次乃至阿罗汉果。<a id="a-Ay"></a>是故，<a id="a-Az"></a>舍利子，<a id="a-B0"></a>若菩萨摩诃萨虽有菩提道及有空、<a id="a-B1"></a>无相、<a id="a-B2"></a>无愿解脱门，<a id="a-B3"></a>而不摄受般若波罗蜜多，<a id="a-B4"></a>及远离方便善巧，<a id="a-B5"></a>便证实际堕于声闻或独觉地。<a id="a-B6"></a>”</p>
  <p id="aB7">尔时，<a id="a-B8"></a>具寿舍利子复白佛言：<a id="a-B9"></a>“世尊，<a id="a-BA"></a>何因缘故，<a id="a-BB"></a>有声闻乘或独觉乘补特伽罗，<a id="a-BC"></a>修空、<a id="a-BD"></a>无相、<a id="a-BE"></a>无愿之法，<a id="a-BF"></a>不摄受般若波罗蜜多，<a id="a-BG"></a>远离方便善巧，<a id="a-BH"></a>便证实际堕于声闻或独觉地？<a id="a-BI"></a>有菩萨乘补特伽罗，<a id="a-BJ"></a>修空、<a id="a-BK"></a>无相、<a id="a-BL"></a>无愿之法，<a id="a-BM"></a>摄受般若波罗蜜多，<a id="a-BN"></a>依方便善巧，<a id="a-BO"></a>虽证实际而趣无上正等菩提？<a id="a-BP"></a>”</p>
  <p id="aBQ">佛言：<a id="a-BR"></a>“舍利子，<a id="a-BS"></a>诸声闻乘或独觉乘补特伽罗，<a id="a-BT"></a>远离一切智智心，<a id="a-BU"></a>不摄受般若波罗蜜多，<a id="a-BV"></a>无方便善巧故，<a id="a-BW"></a>修空、<a id="a-BX"></a>无相、<a id="a-BY"></a>无愿之法，<a id="a-BZ"></a>便证实际堕于声闻或独觉地。<a id="a-Ba"></a>诸菩萨乘补特伽罗不离一切智智心，<a id="a-Bb"></a>摄受般若波罗蜜多，<a id="a-Bc"></a>依方便善巧，<a id="a-Bd"></a>大悲心为上首，<a id="a-Be"></a>修空、<a id="a-Bf"></a>无相、<a id="a-Bg"></a>无愿之法，<a id="a-Bh"></a>虽证实际而能入菩萨正性离生位，<a id="a-Bi"></a>能证无上正等菩提。</p>
  <p id="aBj">“舍利子，<a id="a-Bk"></a>譬如有鸟，<a id="a-Bl"></a>其身长大百踰缮那，<a id="a-Bm"></a>或复二百、<a id="a-Bn"></a>或复三百踰缮那量，<a id="a-Bo"></a>而无有翅。<a id="a-Bp"></a>是鸟或从三十三天，<a id="a-Bq"></a>投身而下趣赡部洲，<a id="a-Br"></a>于其中路复作是念：<a id="a-Bs"></a>‘我欲还上三十三天。<a id="a-Bt"></a>’舍利子，<a id="a-Bu"></a>于汝意云何？<a id="a-Bv"></a>是鸟能还三十三天不？<a id="a-Bw"></a>”</p>
  <p id="aBx">舍利子言：<a id="a-By"></a>“不也，<a id="a-Bz"></a>世尊。<a id="a-C0"></a>不也，<a id="a-C1"></a>善逝。<a id="a-C2"></a>”</p>
  <p id="aC3">佛告舍利子：<a id="a-C4"></a>“是鸟中路或作是愿：<a id="a-C5"></a>‘至赡部洲，<a id="a-C6"></a>当令我身无损无恼。<a id="a-C7"></a>’舍利子，<a id="a-C8"></a>于汝意云何？<a id="a-C9"></a>是鸟所愿可得遂不？<a id="a-CA"></a>”</p>
  <p id="aCB">舍利子言：<a id="a-CC"></a>“不也，<a id="a-CD"></a>世尊。<a id="a-CE"></a>不也，<a id="a-CF"></a>善逝。<a id="a-CG"></a>是鸟至此赡部洲时，<a id="a-CH"></a>其身决定有损有恼，<a id="a-CI"></a>或致命终，<a id="a-CJ"></a>或邻死苦。<a id="a-CK"></a>何以故？<a id="a-CL"></a>是鸟身大，<a id="a-CM"></a>从远而堕，<a id="a-CN"></a>无有翅故。<a id="a-CO"></a>”</p>
  <p id="aCP">佛言：<a id="a-CQ"></a>“舍利子，<a id="a-CR"></a>如是，<a id="a-CS"></a>如是，<a id="a-CT"></a>如汝所说。<a id="a-CU"></a>舍利子，<a id="a-CV"></a>有菩萨乘补特伽罗亦复如是，<a id="a-CW"></a>虽经无量无数大劫，<a id="a-CX"></a>勤修布施、<a id="a-CY"></a>净戒、<a id="a-CZ"></a>安忍、<a id="a-Ca"></a>精进、<a id="a-Cb"></a>静虑，<a id="a-Cc"></a>亦修般若求趣无上正等菩提，<a id="a-Cd"></a>而不摄受般若波罗蜜多，<a id="a-Ce"></a>远离方便善巧，<a id="a-Cf"></a>修空、<a id="a-Cg"></a>无相、<a id="a-Ch"></a>无愿之法，<a id="a-Ci"></a>便证实际堕于声闻或独觉地。<a id="a-Cj"></a>何以故？<a id="a-Ck"></a>舍利子，<a id="a-Cl"></a>是菩萨乘补特伽罗远离一切智智心，<a id="a-Cm"></a>虽经无量无数大劫，<a id="a-Cn"></a>勤修布施、<a id="a-Co"></a>净戒、<a id="a-Cp"></a>安忍、<a id="a-Cq"></a>精进、<a id="a-Cr"></a>静虑，<a id="a-Cs"></a>亦修般若，<a id="a-Ct"></a>而不摄受般若波罗蜜多，<a id="a-Cu"></a>远离方便善巧，<a id="a-Cv"></a>遂堕声闻或独觉地。</p>
  <p id="aCw">“舍利子，<a id="a-Cx"></a>是菩萨乘补特伽罗，<a id="a-Cy"></a>虽念过去、<a id="a-Cz"></a>未来、<a id="a-D0"></a>现在诸佛世尊所有戒蕴、<a id="a-D1"></a>定蕴、<a id="a-D2"></a>慧蕴、<a id="a-D3"></a>解脱蕴、<a id="a-D4"></a>解脱知见蕴，<a id="a-D5"></a>恭敬供养，<a id="a-D6"></a>随顺修行，<a id="a-D7"></a>而于其中执取相故，<a id="a-D8"></a>不能正解是诸如来、<a id="a-D9"></a>应、<a id="a-DA"></a>正等觉所有戒蕴、<a id="a-DB"></a>定蕴、<a id="a-DC"></a>慧蕴、<a id="a-DD"></a>解脱蕴、<a id="a-DE"></a>解脱知见蕴圆满功德。<a id="a-DF"></a>是诸菩萨不能正解佛功德故，<a id="a-DG"></a>虽闻无上正等觉道及空、<a id="a-DH"></a>无相、<a id="a-DI"></a>无愿法声，<a id="a-DJ"></a>而依此声执取其相，<a id="a-DK"></a>执取相已回向无上正等菩提。<a id="a-DL"></a>此菩萨乘补特伽罗，<a id="a-DM"></a>如是回向不得无上正等菩提，<a id="a-DN"></a>堕于声闻或独觉地。<a id="a-DO"></a>何以故？<a id="a-DP"></a>舍利子，<a id="a-DQ"></a>是菩萨乘补特伽罗，<a id="a-DR"></a>由不摄受般若波罗蜜多，<a id="a-DS"></a>及远离方便善巧故，<a id="a-DT"></a>虽以种种所修善根回向无上正等菩提，<a id="a-DU"></a>而堕声闻或独觉地。</p>
  <p id="aDV">“复次，<a id="a-DW"></a>舍利子，<a id="a-DX"></a>有菩萨乘补特伽罗，<a id="a-DY"></a>从初发心常不远离一切智智心，<a id="a-DZ"></a>大悲为上首，<a id="a-Da"></a>勤修布施、<a id="a-Db"></a>净戒、<a id="a-Dc"></a>安忍、<a id="a-Dd"></a>精进、<a id="a-De"></a>静虑，<a id="a-Df"></a>亦修妙慧摄受般若波罗蜜多，<a id="a-Dg"></a>常不远离方便善巧，<a id="a-Dh"></a>虽念过去、<a id="a-Di"></a>未来、<a id="a-Dj"></a>现在诸佛世尊所有戒蕴、<a id="a-Dk"></a>定蕴、<a id="a-Dl"></a>慧蕴、<a id="a-Dm"></a>解脱蕴、<a id="a-Dn"></a>解脱知见蕴而不取相，<a id="a-Do"></a>虽修空、<a id="a-Dp"></a>无相、<a id="a-Dq"></a>无愿解脱门亦不取相，<a id="a-Dr"></a>虽念自他种种功德，<a id="a-Ds"></a>与诸有情平等共有回向无上正等菩提亦不取相。</p>
  <p id="aDt">“舍利子当知，<a id="a-Du"></a>如是住菩萨乘补特伽罗直趣无上正等菩提，<a id="a-Dv"></a>不堕声闻及独觉地。<a id="a-Dw"></a>何以故？<a id="a-Dx"></a>舍利子，<a id="a-Dy"></a>是菩萨乘补特伽罗从初发心乃至究竟，<a id="a-Dz"></a>常不远离一切智智心，<a id="a-E0"></a>于一切时大悲为上首，<a id="a-E1"></a>虽修布施、<a id="a-E2"></a>净戒、<a id="a-E3"></a>安忍、<a id="a-E4"></a>精进、<a id="a-E5"></a>静虑，<a id="a-E6"></a>亦修般若而不取相，<a id="a-E7"></a>虽念过去、<a id="a-E8"></a>未来、<a id="a-E9"></a>现在诸佛世尊所有戒蕴、<a id="a-EA"></a>定蕴、<a id="a-EB"></a>慧蕴、<a id="a-EC"></a>解脱蕴、<a id="a-ED"></a>解脱知见蕴亦不取相，<a id="a-EE"></a>虽修无上正等觉道及空、<a id="a-EF"></a>无相、<a id="a-EG"></a>无愿之法亦不取相。</p>
  <p id="aEH">“舍利子，<a id="a-EI"></a>是菩萨乘补特伽罗有方便善巧故，<a id="a-EJ"></a>以离相心修行布施、<a id="a-EK"></a>净戒、<a id="a-EL"></a>安忍、<a id="a-EM"></a>精进、<a id="a-EN"></a>静虑及修般若波罗蜜多，<a id="a-EO"></a>如是乃至以离相心修行一切智、<a id="a-EP"></a>道相智、<a id="a-EQ"></a>一切相智，<a id="a-ER"></a>由斯定证所求无上正等菩提。<a id="a-ES"></a>”</p>
  <p id="aET">尔时，<a id="a-EU"></a>舍利子白佛言：<a id="a-EV"></a>“世尊，<a id="a-EW"></a>如我解佛所说义者，<a id="a-EX"></a>若菩萨摩诃萨从初发心乃至究竟，<a id="a-EY"></a>摄受般若波罗蜜多，<a id="a-EZ"></a>常不远离方便善巧，<a id="a-Ea"></a>是菩萨摩诃萨邻近无上正等菩提。<a id="a-Eb"></a>所以者何？<a id="a-Ec"></a>是菩萨摩诃萨从初发心乃至究竟，<a id="a-Ed"></a>都不见有少法可得，<a id="a-Ee"></a>谓若能证、<a id="a-Ef"></a>若所证、<a id="a-Eg"></a>若证处、<a id="a-Eh"></a>若证时、<a id="a-Ei"></a>若由此证都不可得。<a id="a-Ej"></a>所谓若色、<a id="a-Ek"></a>若受、<a id="a-El"></a>想、<a id="a-Em"></a>行、<a id="a-En"></a>识，<a id="a-Eo"></a>如是乃至若一切智、<a id="a-Ep"></a>若道相智、<a id="a-Eq"></a>一切相智都不可得。</p>
  <p id="aEr">“复次，<a id="a-Es"></a>世尊，<a id="a-Et"></a>有菩萨乘诸善男子、<a id="a-Eu"></a>善女人等，<a id="a-Ev"></a>不摄受般若波罗蜜多，<a id="a-Ew"></a>远离方便善巧，<a id="a-Ex"></a>而求无上正等菩提。<a id="a-Ey"></a>当知彼于所求无上正等菩提，<a id="a-Ez"></a>疑惑犹豫或得不得。<a id="a-F0"></a>所以者何？<a id="a-F1"></a>是菩萨乘诸善男子、<a id="a-F2"></a>善女人等，<a id="a-F3"></a>不摄受般若波罗蜜多，<a id="a-F4"></a>远离方便善巧故，<a id="a-F5"></a>于所修行布施、<a id="a-F6"></a>净戒、<a id="a-F7"></a>安忍、<a id="a-F8"></a>精进、<a id="a-F9"></a>静虑、<a id="a-FA"></a>般若波罗蜜多皆取其相，<a id="a-FB"></a>如是乃至于所修行一切智、<a id="a-FC"></a>道相智、<a id="a-FD"></a>一切相智皆取其相。<a id="a-FE"></a>由此因缘，<a id="a-FF"></a>是菩萨乘诸善男子、<a id="a-FG"></a>善女人等，<a id="a-FH"></a>皆于无上正等菩提，<a id="a-FI"></a>疑惑犹豫或得不得。</p>
  <p id="aFJ">“是故，<a id="a-FK"></a>世尊，<a id="a-FL"></a>若菩萨摩诃萨欲证无上正等菩提，<a id="a-FM"></a>决定不应远离般若波罗蜜多方便善巧。<a id="a-FN"></a>是菩萨摩诃萨安住般若波罗蜜多方便善巧，<a id="a-FO"></a>用无所得而为方便，<a id="a-FP"></a>以无相俱行心应修布施波罗蜜多，<a id="a-FQ"></a>应修净戒、<a id="a-FR"></a>安忍、<a id="a-FS"></a>精进、<a id="a-FT"></a>静虑、<a id="a-FU"></a>般若波罗蜜多，<a id="a-FV"></a>如是乃至以无相俱行心，<a id="a-FW"></a>应修一切智，<a id="a-FX"></a>应修道相智、<a id="a-FY"></a>一切相智。<a id="a-FZ"></a>若菩萨摩诃萨安住般若波罗蜜多方便善巧，<a id="a-Fa"></a>用无所得而为方便，<a id="a-Fb"></a>以无相俱行心修行如是一切佛法，<a id="a-Fc"></a>必获无上正等菩提。<a id="a-Fd"></a>”</p>
  <p id="aFe">尔时，<a id="a-Ff"></a>欲界、<a id="a-Fg"></a>色界天众俱白佛言：<a id="a-Fh"></a>“诸佛无上正等菩提，<a id="a-Fi"></a>极难信解、<a id="a-Fj"></a>甚难证得。<a id="a-Fk"></a>所以者何？<a id="a-Fl"></a>诸菩萨摩诃萨于一切法自相、<a id="a-Fm"></a>共相皆应证知，<a id="a-Fn"></a>乃能获得所求无上正等菩提，<a id="a-Fo"></a>而诸菩萨摩诃萨众所知法相都无所有皆不可得。<a id="a-Fp"></a>”</p>
  <p id="aFq">尔时，<a id="a-Fr"></a>佛告诸天众言：<a id="a-Fs"></a>“如是，<a id="a-Ft"></a>如是，<a id="a-Fu"></a>如汝所说，<a id="a-Fv"></a>诸佛无上正等菩提，<a id="a-Fw"></a>极难信解、<a id="a-Fx"></a>甚难证得。<a id="a-Fy"></a>诸天当知，<a id="a-Fz"></a>我亦现觉一切法相，<a id="a-G0"></a>证得无上正等菩提，<a id="a-G1"></a>而都不得胜义法相可说名为此是能证、<a id="a-G2"></a>此是所证、<a id="a-G3"></a>此是证处、<a id="a-G4"></a>此是证时、<a id="a-G5"></a>由此而证。<a id="a-G6"></a>所以者何？<a id="a-G7"></a>以一切法毕竟净故，<a id="a-G8"></a>有为、<a id="a-G9"></a>无为毕竟空故，<a id="a-GA"></a>由斯无上正等菩提，<a id="a-GB"></a>极难信解，<a id="a-GC"></a>甚难证得。<a id="a-GD"></a>”</p>
  <p id="aGE">尔时，<a id="a-GF"></a>具寿善现白佛言：<a id="a-GG"></a>“世尊，<a id="a-GH"></a>如佛所说，<a id="a-GI"></a>诸佛无上正等菩提，<a id="a-GJ"></a>极难信解，<a id="a-GK"></a>甚难证得。<a id="a-GL"></a>如我思惟佛所说义，<a id="a-GM"></a>诸佛无上正等菩提，<a id="a-GN"></a>极易信解，<a id="a-GO"></a>甚易证得。<a id="a-GP"></a>所以者何？<a id="a-GQ"></a>若能信解无法能证、<a id="a-GR"></a>无法所证、<a id="a-GS"></a>无有证处、<a id="a-GT"></a>无有证时，<a id="a-GU"></a>亦无由此而有所证，<a id="a-GV"></a>则能信解诸佛无上正等菩提。<a id="a-GW"></a>若有证知无法能证、<a id="a-GX"></a>无法所证、<a id="a-GY"></a>无有证处、<a id="a-GZ"></a>无有证时，<a id="a-Ga"></a>亦无由此而有所证，<a id="a-Gb"></a>则能证得所求无上正等菩提。<a id="a-Gc"></a>何以故？<a id="a-Gd"></a>以一切法皆毕竟空，<a id="a-Ge"></a>毕竟空中都无有法可名能证、<a id="a-Gf"></a>可名所证、<a id="a-Gg"></a>可名证处、<a id="a-Gh"></a>可名证时、<a id="a-Gi"></a>可名由此而有所证。<a id="a-Gj"></a>所以者何？<a id="a-Gk"></a>以一切法性相皆空，<a id="a-Gl"></a>若增若减都无所有皆不可得。<a id="a-Gm"></a>由此因缘，<a id="a-Gn"></a>诸菩萨摩诃萨常所修行布施、<a id="a-Go"></a>净戒、<a id="a-Gp"></a>安忍、<a id="a-Gq"></a>精进、<a id="a-Gr"></a>静虑、<a id="a-Gs"></a>般若波罗蜜多，<a id="a-Gt"></a>都无所有皆不可得，<a id="a-Gu"></a>如是乃至一切智、<a id="a-Gv"></a>道相智、<a id="a-Gw"></a>一切相智，<a id="a-Gx"></a>都无所有皆不可得。<a id="a-Gy"></a>诸菩萨摩诃萨所观诸法，<a id="a-Gz"></a>若有色若无色、<a id="a-H0"></a>若有见若无见、<a id="a-H1"></a>若有对若无对、<a id="a-H2"></a>若有漏若无漏、<a id="a-H3"></a>若有为若无为，<a id="a-H4"></a>都无所有皆不可得。<a id="a-H5"></a>由此因缘，<a id="a-H6"></a>我思惟佛所说义趣，<a id="a-H7"></a>诸佛无上正等菩提，<a id="a-H8"></a>极易信解，<a id="a-H9"></a>甚易证得。<a id="a-HA"></a>诸菩萨摩诃萨不应于中谓难信解及难证得。<a id="a-HB"></a>所以者何？<a id="a-HC"></a>色色自性空，<a id="a-HD"></a>受、<a id="a-HE"></a>想、<a id="a-HF"></a>行、<a id="a-HG"></a>识受、<a id="a-HH"></a>想、<a id="a-HI"></a>行、<a id="a-HJ"></a>识自性空，<a id="a-HK"></a>如是乃至一切智一切智自性空，<a id="a-HL"></a>道相智、<a id="a-HM"></a>一切相智道相智、<a id="a-HN"></a>一切相智自性空。<a id="a-HO"></a>若菩萨摩诃萨能于如是自性空义，<a id="a-HP"></a>深生信解，<a id="a-HQ"></a>无倒而证，<a id="a-HR"></a>便得无上正等菩提。<a id="a-HS"></a>”</p>
  <p id="aHT">时，<a id="a-HU"></a>舍利子语善现言：<a id="a-HV"></a>“由此因缘，<a id="a-HW"></a>诸佛无上正等菩提，<a id="a-HX"></a>极难信解，<a id="a-HY"></a>甚难证得。<a id="a-HZ"></a>所以者何？<a id="a-Ha"></a>诸菩萨摩诃萨观一切法，<a id="a-Hb"></a>都无自性皆如虚空。<a id="a-Hc"></a>譬如虚空不作是念：<a id="a-Hd"></a>‘我当信解疾证无上正等菩提。<a id="a-He"></a>’诸菩萨摩诃萨亦应如是不作是念：<a id="a-Hf"></a>‘我当信解疾证无上正等菩提。<a id="a-Hg"></a>’何以故？<a id="a-Hh"></a>诸法皆空与虚空等。<a id="a-Hi"></a>诸菩萨摩诃萨要能信解诸法皆空与虚空等，<a id="a-Hj"></a>无倒而证，<a id="a-Hk"></a>乃得无上正等菩提。<a id="a-Hl"></a>若菩萨摩诃萨信解诸法与虚空等，<a id="a-Hm"></a>便于无上正等菩提，<a id="a-Hn"></a>易生信解、<a id="a-Ho"></a>易证得者，<a id="a-Hp"></a>则不应有殑伽沙等菩萨摩诃萨，<a id="a-Hq"></a>擐大功德铠发趣无上正等菩提，<a id="a-Hr"></a>于其中间而有退屈。<a id="a-Hs"></a>故知无上正等菩提，<a id="a-Ht"></a>极难信解，<a id="a-Hu"></a>甚难证得。<a id="a-Hv"></a>”</p>
  <p id="aHw">时，<a id="a-Hx"></a>具寿善现谓舍利子言：<a id="a-Hy"></a>“舍利子，<a id="a-Hz"></a>于意云何？<a id="a-I0"></a>色于佛无上正等菩提有退屈不？<a id="a-I1"></a>”</p>
  <p id="aI2">舍利子言：<a id="a-I3"></a>“不也，<a id="a-I4"></a>善现。<a id="a-I5"></a>”</p>
  <p id="aI6">“舍利子，<a id="a-I7"></a>于意云何？<a id="a-I8"></a>受、<a id="a-I9"></a>想、<a id="a-IA"></a>行、<a id="a-IB"></a>识于佛无上正等菩提有退屈不？<a id="a-IC"></a>”</p>
  <p id="aID">舍利子言：<a id="a-IE"></a>“不也，<a id="a-IF"></a>善现。<a id="a-IG"></a>”</p>
  <p id="aIH">“舍利子，<a id="a-II"></a>于意云何？<a id="a-IJ"></a>乃至一切智于佛无上正等菩提有退屈不？<a id="a-IK"></a>”</p>
  <p id="aIL">舍利子言：<a id="a-IM"></a>“不也，<a id="a-IN"></a>善现。<a id="a-IO"></a>”</p>
  <p id="aIP">“舍利子，<a id="a-IQ"></a>于意云何？<a id="a-IR"></a>道相智、<a id="a-IS"></a>一切相智、<a id="a-IT"></a>于佛无上正等菩提有退屈不？<a id="a-IU"></a>”</p>
  <p id="aIV">舍利子言：<a id="a-IW"></a>“不也，<a id="a-IX"></a>善现。<a id="a-IY"></a>”</p>
  <p id="aIZ">“舍利子，<a id="a-Ia"></a>于意云何？<a id="a-Ib"></a>色真如于佛无上正等菩提有退屈不？<a id="a-Ic"></a>”</p>
  <p id="aId">舍利子言：<a id="a-Ie"></a>“不也，<a id="a-If"></a>善现。<a id="a-Ig"></a>”</p>
  <p id="aIh">“舍利子，<a id="a-Ii"></a>于意云何？<a id="a-Ij"></a>受、<a id="a-Ik"></a>想、<a id="a-Il"></a>行、<a id="a-Im"></a>识真如于佛无上正等菩提有退屈不？<a id="a-In"></a>”</p>
  <p id="aIo">舍利子言：<a id="a-Ip"></a>“不也，<a id="a-Iq"></a>善现。<a id="a-Ir"></a>”</p>
  <p id="aIs">“舍利子，<a id="a-It"></a>于意云何？<a id="a-Iu"></a>乃至一切智真如于佛无上正等菩提有退屈不？<a id="a-Iv"></a>”</p>
  <p id="aIw">舍利子言：<a id="a-Ix"></a>“不也，<a id="a-Iy"></a>善现。<a id="a-Iz"></a>”</p>
  <p id="aJ0">“舍利子，<a id="a-J1"></a>于意云何？<a id="a-J2"></a>道相智、<a id="a-J3"></a>一切相智真如于佛无上正等菩提有退屈不？<a id="a-J4"></a>”</p>
  <p id="aJ5">舍利子言：<a id="a-J6"></a>“不也，<a id="a-J7"></a>善现。<a id="a-J8"></a>”</p>
  <p id="aJ9">“舍利子，<a id="a-JA"></a>于意云何？<a id="a-JB"></a>离色有法于佛无上正等菩提有退屈不？<a id="a-JC"></a>”</p>
  <p id="aJD">舍利子言：<a id="a-JE"></a>“不也，<a id="a-JF"></a>善现。<a id="a-JG"></a>”</p>
  <p id="aJH">“舍利子，<a id="a-JI"></a>于意云何？<a id="a-JJ"></a>离受、<a id="a-JK"></a>想、<a id="a-JL"></a>行、<a id="a-JM"></a>识有法于佛无上正等菩提有退屈不？<a id="a-JN"></a>”</p>
  <p id="aJO">舍利子言：<a id="a-JP"></a>“不也，<a id="a-JQ"></a>善现。<a id="a-JR"></a>”</p>
  <p id="aJS">“舍利子，<a id="a-JT"></a>于意云何？<a id="a-JU"></a>乃至离一切智有法于佛无上正等菩提有退屈不？<a id="a-JV"></a>”</p>
  <p id="aJW">舍利子言：<a id="a-JX"></a>“不也，<a id="a-JY"></a>善现。<a id="a-JZ"></a>”</p>
  <p id="aJa">“舍利子，<a id="a-Jb"></a>于意云何？<a id="a-Jc"></a>离道相智、<a id="a-Jd"></a>一切相智有法于佛无上正等菩提有退屈不？<a id="a-Je"></a>”</p>
  <p id="aJf">舍利子言：<a id="a-Jg"></a>“不也，<a id="a-Jh"></a>善现。<a id="a-Ji"></a>”</p>
  <p id="aJj">“舍利子，<a id="a-Jk"></a>于意云何？<a id="a-Jl"></a>离色真如有法于佛无上正等菩提有退屈不？<a id="a-Jm"></a>”</p>
  <p id="aJn">舍利子言：<a id="a-Jo"></a>“不也，<a id="a-Jp"></a>善现。<a id="a-Jq"></a>”</p>
  <p id="aJr">“舍利子，<a id="a-Js"></a>于意云何？<a id="a-Jt"></a>离受、<a id="a-Ju"></a>想、<a id="a-Jv"></a>行、<a id="a-Jw"></a>识真如有法于佛无上正等菩提有退屈不？<a id="a-Jx"></a>”</p>
  <p id="aJy">舍利子言：<a id="a-Jz"></a>“不也，<a id="a-K0"></a>善现。<a id="a-K1"></a>”</p>
  <p id="aK2">“舍利子，<a id="a-K3"></a>于意云何？<a id="a-K4"></a>乃至离一切智真如有法于佛无上正等菩提有退屈不？<a id="a-K5"></a>”</p>
  <p id="aK6">舍利子言：<a id="a-K7"></a>“不也，<a id="a-K8"></a>善现。<a id="a-K9"></a>”</p>
  <p id="aKA">“舍利子，<a id="a-KB"></a>于意云何？<a id="a-KC"></a>离道相智、<a id="a-KD"></a>一切相智真如有法于佛无上正等菩提有退屈不？<a id="a-KE"></a>”</p>
  <p id="aKF">舍利子言：<a id="a-KG"></a>“不也，<a id="a-KH"></a>善现。<a id="a-KI"></a>”</p>
  <p id="aKJ">“舍利子，<a id="a-KK"></a>于意云何？<a id="a-KL"></a>诸法真如于佛无上正等菩提有退屈不？<a id="a-KM"></a>”</p>
  <p id="aKN">舍利子言：<a id="a-KO"></a>“不也，<a id="a-KP"></a>善现。<a id="a-KQ"></a>”</p>
  <p id="aKR">“舍利子，<a id="a-KS"></a>于意云何？<a id="a-KT"></a>诸法法界、<a id="a-KU"></a>法性、<a id="a-KV"></a>不虚妄性、<a id="a-KW"></a>不变异性、<a id="a-KX"></a>平等性、<a id="a-KY"></a>离生性、<a id="a-KZ"></a>法定、<a id="a-Ka"></a>法住、<a id="a-Kb"></a>实际、<a id="a-Kc"></a>虚空界、<a id="a-Kd"></a>不思议界于佛无上正等菩提有退屈不？<a id="a-Ke"></a>”</p>
  <p id="aKf">舍利子言：<a id="a-Kg"></a>“不也，<a id="a-Kh"></a>善现。<a id="a-Ki"></a>”</p>
  <p id="aKj">“舍利子，<a id="a-Kk"></a>于意云何？<a id="a-Kl"></a>离诸法真如有法于佛无上正等菩提有退屈不？<a id="a-Km"></a>”</p>
  <p id="aKn">舍利子言：<a id="a-Ko"></a>“不也，<a id="a-Kp"></a>善现。<a id="a-Kq"></a>”</p>
  <p id="aKr">“舍利子，<a id="a-Ks"></a>于意云何？<a id="a-Kt"></a>离诸法法界、<a id="a-Ku"></a>法性、<a id="a-Kv"></a>不虚妄性、<a id="a-Kw"></a>不变异性、<a id="a-Kx"></a>平等性、<a id="a-Ky"></a>离生性、<a id="a-Kz"></a>法定、<a id="a-L0"></a>法住、<a id="a-L1"></a>实际、<a id="a-L2"></a>虚空界、<a id="a-L3"></a>不思议界有法于佛无上正等菩提有退屈不？<a id="a-L4"></a>”</p>
  <p id="aL5">舍利子言：<a id="a-L6"></a>“不也，<a id="a-L7"></a>善现。<a id="a-L8"></a>”</p>
  <p id="aL9">尔时，<a id="a-LA"></a>具寿善现白舍利子言：<a id="a-LB"></a>“若一切法都无所有皆不可得，<a id="a-LC"></a>说何等法可于无上正等菩提而有退屈？<a id="a-LD"></a>”</p>
  <p id="aLE">时，<a id="a-LF"></a>舍利子语善现言：<a id="a-LG"></a>“如仁者所说，<a id="a-LH"></a>无生法忍中都无有法，<a id="a-LI"></a>亦无菩萨可于无上正等菩提说有退屈。<a id="a-LJ"></a>若尔，<a id="a-LK"></a>何故佛说三种住菩萨乘补特伽罗但应说一？<a id="a-LL"></a>又如仁说，<a id="a-LM"></a>应无三乘菩萨差别，<a id="a-LN"></a>唯应有一正等觉乘。<a id="a-LO"></a>”</p>
  <p id="aLP">时，<a id="a-LQ"></a>满慈子白舍利子言：<a id="a-LR"></a>“应问尊者善现：<a id="a-LS"></a>为许有一菩萨乘不？<a id="a-LT"></a>然后可难：<a id="a-LU"></a>应无三乘建立差别，<a id="a-LV"></a>唯应有一正等觉乘。<a id="a-LW"></a>”</p>
  <p id="aLX">时，<a id="a-LY"></a>舍利子问善现言：<a id="a-LZ"></a>“为许有一菩萨乘不？<a id="a-La"></a>”</p>
  <p id="aLb">时，<a id="a-Lc"></a>具寿善现谓舍利子言：<a id="a-Ld"></a>“舍利子，<a id="a-Le"></a>于意云何？<a id="a-Lf"></a>一切法真如中，<a id="a-Lg"></a>为有三种住菩萨乘补特伽罗差别相不？<a id="a-Lh"></a>谓有退住声闻乘者，<a id="a-Li"></a>或有退住独觉乘者，<a id="a-Lj"></a>或有证得无上乘者？<a id="a-Lk"></a>”</p>
  <p id="aLl">舍利子言：<a id="a-Lm"></a>“不也，<a id="a-Ln"></a>善现。<a id="a-Lo"></a>”</p>
  <p id="aLp">“舍利子，<a id="a-Lq"></a>于意云何？<a id="a-Lr"></a>一切法真如中为有三乘菩萨异不？<a id="a-Ls"></a>”</p>
  <p id="aLt">舍利子言：<a id="a-Lu"></a>“不也，<a id="a-Lv"></a>善现。<a id="a-Lw"></a>”</p>
  <p id="aLx">“舍利子，<a id="a-Ly"></a>于意云何？<a id="a-Lz"></a>一切法真如中为实有一定无退屈菩萨乘不？<a id="a-M0"></a>”</p>
  <p id="aM1">舍利子言：<a id="a-M2"></a>“不也，<a id="a-M3"></a>善现。<a id="a-M4"></a>”</p>
  <p id="aM5">“舍利子，<a id="a-M6"></a>于意云何？<a id="a-M7"></a>一切法真如中为实有一正等觉乘诸菩萨不？<a id="a-M8"></a>”</p>
  <p id="aM9">舍利子言：<a id="a-MA"></a>“不也，<a id="a-MB"></a>善现。<a id="a-MC"></a>”</p>
  <p id="aMD">“舍利子，<a id="a-ME"></a>于意云何？<a id="a-MF"></a>诸法真如有一有二有三相不？<a id="a-MG"></a>”</p>
  <p id="aMH">舍利子言：<a id="a-MI"></a>“不也，<a id="a-MJ"></a>善现。<a id="a-MK"></a>”</p>
  <p id="aML">“舍利子，<a id="a-MM"></a>于意云何？<a id="a-MN"></a>一切法真如中为有一法或一菩萨而可得不？<a id="a-MO"></a>”</p>
  <p id="aMP">舍利子言：<a id="a-MQ"></a>“不也，<a id="a-MR"></a>善现。<a id="a-MS"></a>”</p>
  <p id="aMT">时，<a id="a-MU"></a>具寿善现谓舍利子言：<a id="a-MV"></a>“若一切法都无所有皆不可得，<a id="a-MW"></a>云何舍利子可作是念言：<a id="a-MX"></a>如是菩萨于佛无上正等菩提定有退屈，<a id="a-MY"></a>如是菩萨于佛无上正等菩提定无退屈，<a id="a-MZ"></a>如是菩萨于佛无上正等菩提说不决定，<a id="a-Ma"></a>如是菩萨是声闻乘，<a id="a-Mb"></a>如是菩萨是独觉乘，<a id="a-Mc"></a>如是菩萨是正等觉乘，<a id="a-Md"></a>如是为三，<a id="a-Me"></a>如是为一？</p>
  <p id="aMf">“舍利子，<a id="a-Mg"></a>若菩萨摩诃萨于一切法都无所得，<a id="a-Mh"></a>于一切法真如亦能善信解都无所得，<a id="a-Mi"></a>于诸菩萨亦无所得，<a id="a-Mj"></a>于佛无上正等菩提亦无所得，<a id="a-Mk"></a>当知是为真菩萨摩诃萨。<a id="a-Ml"></a>舍利子，<a id="a-Mm"></a>若菩萨摩诃萨闻说如是诸法真如不可得相，<a id="a-Mn"></a>其心不惊、<a id="a-Mo"></a>不恐、<a id="a-Mp"></a>不怖、<a id="a-Mq"></a>不疑、<a id="a-Mr"></a>不悔、<a id="a-Ms"></a>不退、<a id="a-Mt"></a>不没，<a id="a-Mu"></a>是菩萨摩诃萨速证无上正等菩提，<a id="a-Mv"></a>于其中间定无退屈。<a id="a-Mw"></a>”</p>
 </body>
</html>