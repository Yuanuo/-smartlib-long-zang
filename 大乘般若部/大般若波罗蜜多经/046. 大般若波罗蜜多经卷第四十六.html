<!doctype html>
<html id="z3IBShLj" data-ver="1359">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四十六</h1>
  <h2 id="a2">初分菩萨品第十二之二</h2>
  <p id="a3">“善现，<a id="a-4"></a>如幻士布施波罗蜜多句义无所有不可得，<a id="a-5"></a>菩萨摩诃萨修行般若波罗蜜多时，<a id="a-6"></a>观菩萨句义无所有不可得亦如是。<a id="a-7"></a>善现，<a id="a-8"></a>如幻士净戒、<a id="a-9"></a>安忍、<a id="a-A"></a>精进、<a id="a-B"></a>静虑、<a id="a-C"></a>般若波罗蜜多句义无所有不可得，<a id="a-D"></a>菩萨摩诃萨修行般若波罗蜜多时，<a id="a-E"></a>观菩萨句义无所有不可得亦如是。</p>
  <p id="aF">“善现，<a id="a-G"></a>如幻士五眼句义无所有不可得，<a id="a-H"></a>菩萨摩诃萨修行般若波罗蜜多时，<a id="a-I"></a>观菩萨句义无所有不可得亦如是。<a id="a-J"></a>善现，<a id="a-K"></a>如幻士六神通句义无所有不可得，<a id="a-L"></a>菩萨摩诃萨修行般若波罗蜜多时，<a id="a-M"></a>观菩萨句义无所有不可得亦如是。</p>
  <p id="aN">“善现，<a id="a-O"></a>如幻士佛十力句义无所有不可得，<a id="a-P"></a>菩萨摩诃萨修行般若波罗蜜多时，<a id="a-Q"></a>观菩萨句义无所有不可得亦如是。<a id="a-R"></a>善现，<a id="a-S"></a>如幻士四无所畏、<a id="a-T"></a>四无礙解、<a id="a-U"></a>大慈、<a id="a-V"></a>大悲、<a id="a-W"></a>大喜、<a id="a-X"></a>大舍、<a id="a-Y"></a>十八佛不共法、<a id="a-Z"></a>一切智、<a id="a-a"></a>道相智、<a id="a-b"></a>一切相智句义无所有不可得，<a id="a-c"></a>菩萨摩诃萨修行般若波罗蜜多时，<a id="a-d"></a>观菩萨句义无所有不可得亦如是。</p>
  <p id="ae">“复次，<a id="a-f"></a>善现，<a id="a-g"></a>如幻士行内空句义无所有不可得，<a id="a-h"></a>菩萨摩诃萨修行般若波罗蜜多时，<a id="a-i"></a>观菩萨句义无所有不可得亦如是。<a id="a-j"></a>善现，<a id="a-k"></a>如幻士行外空、<a id="a-l"></a>内外空、<a id="a-m"></a>空空、<a id="a-n"></a>大空、<a id="a-o"></a>胜义空、<a id="a-p"></a>有为空、<a id="a-q"></a>无为空、<a id="a-r"></a>毕竟空、<a id="a-s"></a>无际空、<a id="a-t"></a>散空、<a id="a-u"></a>无变异空、<a id="a-v"></a>本性空、<a id="a-w"></a>自相空、<a id="a-x"></a>共相空、<a id="a-y"></a>一切法空、<a id="a-z"></a>不可得空、<a id="a-10"></a>无性空、<a id="a-11"></a>自性空、<a id="a-12"></a>无性自性空句义无所有不可得，<a id="a-13"></a>菩萨摩诃萨修行般若波罗蜜多时，<a id="a-14"></a>观菩萨句义无所有不可得亦如是。</p>
  <p id="a15">“善现，<a id="a-16"></a>如幻士行四静虑句义无所有不可得，<a id="a-17"></a>菩萨摩诃萨修行般若波罗蜜多时，<a id="a-18"></a>观菩萨句义无所有不可得亦如是。<a id="a-19"></a>善现，<a id="a-1A"></a>如幻士行四无量、<a id="a-1B"></a>四无色定句义无所有不可得，<a id="a-1C"></a>菩萨摩诃萨修行般若波罗蜜多时，<a id="a-1D"></a>观菩萨句义无所有不可得亦如是。</p>
  <p id="a1E">“善现，<a id="a-1F"></a>如幻士行四念住句义无所有不可得，<a id="a-1G"></a>菩萨摩诃萨修行般若波罗蜜多时，<a id="a-1H"></a>观菩萨句义无所有不可得亦如是。<a id="a-1I"></a>善现，<a id="a-1J"></a>如幻士行四正断、<a id="a-1K"></a>四神足、<a id="a-1L"></a>五根、<a id="a-1M"></a>五力、<a id="a-1N"></a>七等觉支、<a id="a-1O"></a>八圣道支句义无所有不可得，<a id="a-1P"></a>菩萨摩诃萨修行般若波罗蜜多时，<a id="a-1Q"></a>观菩萨句义无所有不可得亦如是。</p>
  <p id="a1R">“善现，<a id="a-1S"></a>如幻士行空解脱门句义无所有不可得，<a id="a-1T"></a>菩萨摩诃萨修行般若波罗蜜多时，<a id="a-1U"></a>观菩萨句义无所有不可得亦如是。<a id="a-1V"></a>善现，<a id="a-1W"></a>如幻士行无相、<a id="a-1X"></a>无愿解脱门句义无所有不可得，<a id="a-1Y"></a>菩萨摩诃萨修行般若波罗蜜多时，<a id="a-1Z"></a>观菩萨句义无所有不可得亦如是。</p>
  <p id="a1a">“善现，<a id="a-1b"></a>如幻士行布施波罗蜜多句义无所有不可得，<a id="a-1c"></a>菩萨摩诃萨修行般若波罗蜜多时，<a id="a-1d"></a>观菩萨句义无所有不可得亦如是。<a id="a-1e"></a>善现，<a id="a-1f"></a>如幻士行净戒、<a id="a-1g"></a>安忍、<a id="a-1h"></a>精进、<a id="a-1i"></a>静虑、<a id="a-1j"></a>般若波罗蜜多句义无所有不可得，<a id="a-1k"></a>菩萨摩诃萨修行般若波罗蜜多时，<a id="a-1l"></a>观菩萨句义无所有不可得亦如是。</p>
  <p id="a1m">“善现，<a id="a-1n"></a>如幻士行五眼句义无所有不可得，<a id="a-1o"></a>菩萨摩诃萨修行般若波罗蜜多时，<a id="a-1p"></a>观菩萨句义无所有不可得亦如是。<a id="a-1q"></a>善现，<a id="a-1r"></a>如幻士行六神通句义无所有不可得，<a id="a-1s"></a>菩萨摩诃萨修行般若波罗蜜多时，<a id="a-1t"></a>观菩萨句义无所有不可得亦如是。</p>
  <p id="a1u">“善现，<a id="a-1v"></a>如幻士行佛十力句义无所有不可得，<a id="a-1w"></a>菩萨摩诃萨修行般若波罗蜜多时，<a id="a-1x"></a>观菩萨句义无所有不可得亦如是。<a id="a-1y"></a>善现，<a id="a-1z"></a>如幻士行四无所畏、<a id="a-20"></a>四无礙解、<a id="a-21"></a>大慈、<a id="a-22"></a>大悲、<a id="a-23"></a>大喜、<a id="a-24"></a>大舍、<a id="a-25"></a>十八佛不共法、<a id="a-26"></a>一切智、<a id="a-27"></a>道相智、<a id="a-28"></a>一切相智句义无所有不可得，<a id="a-29"></a>菩萨摩诃萨修行般若波罗蜜多时，<a id="a-2A"></a>观菩萨句义无所有不可得亦如是。</p>
  <p id="a2B">“复次，<a id="a-2C"></a>善现，<a id="a-2D"></a>如如来、<a id="a-2E"></a>应、<a id="a-2F"></a>正等觉色相句义无所有不可得，<a id="a-2G"></a>菩萨摩诃萨修行般若波罗蜜多时，<a id="a-2H"></a>观菩萨句义无所有不可得亦如是。<a id="a-2I"></a>善现，<a id="a-2J"></a>如如来、<a id="a-2K"></a>应、<a id="a-2L"></a>正等觉受、<a id="a-2M"></a>想、<a id="a-2N"></a>行、<a id="a-2O"></a>识相句义无所有不可得，<a id="a-2P"></a>菩萨摩诃萨修行般若波罗蜜多时，<a id="a-2Q"></a>观菩萨句义无所有不可得亦如是。</p>
  <p id="a2R">“善现，<a id="a-2S"></a>如如来、<a id="a-2T"></a>应、<a id="a-2U"></a>正等觉眼处相句义无所有不可得，<a id="a-2V"></a>菩萨摩诃萨修行般若波罗蜜多时，<a id="a-2W"></a>观菩萨句义无所有不可得亦如是。<a id="a-2X"></a>善现，<a id="a-2Y"></a>如如来、<a id="a-2Z"></a>应、<a id="a-2a"></a>正等觉耳、<a id="a-2b"></a>鼻、<a id="a-2c"></a>舌、<a id="a-2d"></a>身、<a id="a-2e"></a>意处相句义无所有不可得，<a id="a-2f"></a>菩萨摩诃萨修行般若波罗蜜多时，<a id="a-2g"></a>观菩萨句义无所有不可得亦如是。</p>
  <p id="a2h">“善现，<a id="a-2i"></a>如如来、<a id="a-2j"></a>应、<a id="a-2k"></a>正等觉色处相句义无所有不可得，<a id="a-2l"></a>菩萨摩诃萨修行般若波罗蜜多时，<a id="a-2m"></a>观菩萨句义无所有不可得亦如是。<a id="a-2n"></a>善现，<a id="a-2o"></a>如如来、<a id="a-2p"></a>应、<a id="a-2q"></a>正等觉声、<a id="a-2r"></a>香、<a id="a-2s"></a>味、<a id="a-2t"></a>触、<a id="a-2u"></a>法处相句义无所有不可得，<a id="a-2v"></a>菩萨摩诃萨修行般若波罗蜜多时，<a id="a-2w"></a>观菩萨句义无所有不可得亦如是。</p>
  <p id="a2x">“善现，<a id="a-2y"></a>如如来、<a id="a-2z"></a>应、<a id="a-30"></a>正等觉眼界相句义无所有不可得，<a id="a-31"></a>菩萨摩诃萨修行般若波罗蜜多时，<a id="a-32"></a>观菩萨句义无所有不可得亦如是。<a id="a-33"></a>善现，<a id="a-34"></a>如如来、<a id="a-35"></a>应、<a id="a-36"></a>正等觉色界、<a id="a-37"></a>眼识界及眼触、<a id="a-38"></a>眼触为缘所生诸受相句义无所有不可得，<a id="a-39"></a>菩萨摩诃萨修行般若波罗蜜多时，<a id="a-3A"></a>观菩萨句义无所有不可得亦如是。</p>
  <p id="a3B">“善现，<a id="a-3C"></a>如如来、<a id="a-3D"></a>应、<a id="a-3E"></a>正等觉耳界相句义无所有不可得，<a id="a-3F"></a>菩萨摩诃萨修行般若波罗蜜多时，<a id="a-3G"></a>观菩萨句义无所有不可得亦如是。<a id="a-3H"></a>善现，<a id="a-3I"></a>如如来、<a id="a-3J"></a>应、<a id="a-3K"></a>正等觉声界、<a id="a-3L"></a>耳识界及耳触、<a id="a-3M"></a>耳触为缘所生诸受相句义无所有不可得，<a id="a-3N"></a>菩萨摩诃萨修行般若波罗蜜多时，<a id="a-3O"></a>观菩萨句义无所有不可得亦如是。</p>
  <p id="a3P">“善现，<a id="a-3Q"></a>如如来、<a id="a-3R"></a>应、<a id="a-3S"></a>正等觉鼻界相句义无所有不可得，<a id="a-3T"></a>菩萨摩诃萨修行般若波罗蜜多时，<a id="a-3U"></a>观菩萨句义无所有不可得亦如是。<a id="a-3V"></a>善现，<a id="a-3W"></a>如如来、<a id="a-3X"></a>应、<a id="a-3Y"></a>正等觉香界、<a id="a-3Z"></a>鼻识界及鼻触、<a id="a-3a"></a>鼻触为缘所生诸受相句义无所有不可得，<a id="a-3b"></a>菩萨摩诃萨修行般若波罗蜜多时，<a id="a-3c"></a>观菩萨句义无所有不可得亦如是。</p>
  <p id="a3d">“善现，<a id="a-3e"></a>如如来、<a id="a-3f"></a>应、<a id="a-3g"></a>正等觉舌界相句义无所有不可得，<a id="a-3h"></a>菩萨摩诃萨修行般若波罗蜜多时，<a id="a-3i"></a>观菩萨句义无所有不可得亦如是。<a id="a-3j"></a>善现，<a id="a-3k"></a>如如来、<a id="a-3l"></a>应、<a id="a-3m"></a>正等觉味界、<a id="a-3n"></a>舌识界及舌触、<a id="a-3o"></a>舌触为缘所生诸受相句义无所有不可得，<a id="a-3p"></a>菩萨摩诃萨修行般若波罗蜜多时，<a id="a-3q"></a>观菩萨句义无所有不可得亦如是。</p>
  <p id="a3r">“善现，<a id="a-3s"></a>如如来、<a id="a-3t"></a>应、<a id="a-3u"></a>正等觉身界相句义无所有不可得，<a id="a-3v"></a>菩萨摩诃萨修行般若波罗蜜多时，<a id="a-3w"></a>观菩萨句义无所有不可得亦如是。<a id="a-3x"></a>善现，<a id="a-3y"></a>如如来、<a id="a-3z"></a>应、<a id="a-40"></a>正等觉触界、<a id="a-41"></a>身识界及身触、<a id="a-42"></a>身触为缘所生诸受相句义无所有不可得，<a id="a-43"></a>菩萨摩诃萨修行般若波罗蜜多时，<a id="a-44"></a>观菩萨句义无所有不可得亦如是。</p>
  <p id="a45">“善现，<a id="a-46"></a>如如来、<a id="a-47"></a>应、<a id="a-48"></a>正等觉意界相句义无所有不可得，<a id="a-49"></a>菩萨摩诃萨修行般若波罗蜜多时，<a id="a-4A"></a>观菩萨句义无所有不可得亦如是。<a id="a-4B"></a>善现，<a id="a-4C"></a>如如来、<a id="a-4D"></a>应、<a id="a-4E"></a>正等觉法界、<a id="a-4F"></a>意识界及意触、<a id="a-4G"></a>意触为缘所生诸受相句义无所有不可得，<a id="a-4H"></a>菩萨摩诃萨修行般若波罗蜜多时，<a id="a-4I"></a>观菩萨句义无所有不可得亦如是。</p>
  <p id="a4J">“善现，<a id="a-4K"></a>如如来、<a id="a-4L"></a>应、<a id="a-4M"></a>正等觉地界相句义无所有不可得，<a id="a-4N"></a>菩萨摩诃萨修行般若波罗蜜多时，<a id="a-4O"></a>观菩萨句义无所有不可得亦如是。<a id="a-4P"></a>善现，<a id="a-4Q"></a>如如来、<a id="a-4R"></a>应、<a id="a-4S"></a>正等觉水、<a id="a-4T"></a>火、<a id="a-4U"></a>风、<a id="a-4V"></a>空、<a id="a-4W"></a>识界相句义无所有不可得，<a id="a-4X"></a>菩萨摩诃萨修行般若波罗蜜多时，<a id="a-4Y"></a>观菩萨句义无所有不可得亦如是。</p>
  <p id="a4Z">“善现，<a id="a-4a"></a>如如来、<a id="a-4b"></a>应、<a id="a-4c"></a>正等觉苦、<a id="a-4d"></a>集圣谛相句义无所有不可得，<a id="a-4e"></a>菩萨摩诃萨修行般若波罗蜜多时，<a id="a-4f"></a>观菩萨句义无所有不可得亦如是。<a id="a-4g"></a>善现，<a id="a-4h"></a>如如来、<a id="a-4i"></a>应、<a id="a-4j"></a>正等觉灭、<a id="a-4k"></a>道圣谛相句义无所有不可得，<a id="a-4l"></a>菩萨摩诃萨修行般若波罗蜜多时，<a id="a-4m"></a>观菩萨句义无所有不可得亦如是。</p>
  <p id="a4n">“善现，<a id="a-4o"></a>如如来、<a id="a-4p"></a>应、<a id="a-4q"></a>正等觉无明相句义无所有不可得，<a id="a-4r"></a>菩萨摩诃萨修行般若波罗蜜多时，<a id="a-4s"></a>观菩萨句义无所有不可得亦如是。<a id="a-4t"></a>善现，<a id="a-4u"></a>如如来、<a id="a-4v"></a>应、<a id="a-4w"></a>正等觉行、<a id="a-4x"></a>识、<a id="a-4y"></a>名色、<a id="a-4z"></a>六处、<a id="a-50"></a>触、<a id="a-51"></a>受、<a id="a-52"></a>爱、<a id="a-53"></a>取、<a id="a-54"></a>有、<a id="a-55"></a>生、<a id="a-56"></a>老死愁叹苦忧恼相句义无所有不可得，<a id="a-57"></a>菩萨摩诃萨修行般若波罗蜜多时，<a id="a-58"></a>观菩萨句义无所有不可得亦如是。</p>
  <p id="a59">“善现，<a id="a-5A"></a>如如来、<a id="a-5B"></a>应、<a id="a-5C"></a>正等觉四静虑相句义无所有不可得，<a id="a-5D"></a>菩萨摩诃萨修行般若波罗蜜多时，<a id="a-5E"></a>观菩萨句义无所有不可得亦如是。<a id="a-5F"></a>善现，<a id="a-5G"></a>如如来、<a id="a-5H"></a>应、<a id="a-5I"></a>正等觉四无量、<a id="a-5J"></a>四无色定相句义无所有不可得，<a id="a-5K"></a>菩萨摩诃萨修行般若波罗蜜多时，<a id="a-5L"></a>观菩萨句义无所有不可得亦如是。</p>
  <p id="a5M">“善现，<a id="a-5N"></a>如如来、<a id="a-5O"></a>应、<a id="a-5P"></a>正等觉四念住相句义无所有不可得，<a id="a-5Q"></a>菩萨摩诃萨修行般若波罗蜜多时，<a id="a-5R"></a>观菩萨句义无所有不可得亦如是。<a id="a-5S"></a>善现，<a id="a-5T"></a>如如来、<a id="a-5U"></a>应、<a id="a-5V"></a>正等觉四正断、<a id="a-5W"></a>四神足、<a id="a-5X"></a>五根、<a id="a-5Y"></a>五力、<a id="a-5Z"></a>七等觉支、<a id="a-5a"></a>八圣道支相句义无所有不可得，<a id="a-5b"></a>菩萨摩诃萨修行般若波罗蜜多时，<a id="a-5c"></a>观菩萨句义无所有不可得亦如是。</p>
  <p id="a5d">“善现，<a id="a-5e"></a>如如来、<a id="a-5f"></a>应、<a id="a-5g"></a>正等觉空解脱门相句义无所有不可得，<a id="a-5h"></a>菩萨摩诃萨修行般若波罗蜜多时，<a id="a-5i"></a>观菩萨句义无所有不可得亦如是。<a id="a-5j"></a>善现，<a id="a-5k"></a>如如来、<a id="a-5l"></a>应、<a id="a-5m"></a>正等觉无相、<a id="a-5n"></a>无愿解脱门相句义无所有不可得，<a id="a-5o"></a>菩萨摩诃萨修行般若波罗蜜多时，<a id="a-5p"></a>观菩萨句义无所有不可得亦如是。</p>
  <p id="a5q">“善现，<a id="a-5r"></a>如如来、<a id="a-5s"></a>应、<a id="a-5t"></a>正等觉布施波罗蜜多相句义无所有不可得，<a id="a-5u"></a>菩萨摩诃萨修行般若波罗蜜多时，<a id="a-5v"></a>观菩萨句义无所有不可得亦如是。<a id="a-5w"></a>善现，<a id="a-5x"></a>如如来、<a id="a-5y"></a>应、<a id="a-5z"></a>正等觉净戒、<a id="a-60"></a>安忍、<a id="a-61"></a>精进、<a id="a-62"></a>静虑、<a id="a-63"></a>般若波罗蜜多相句义无所有不可得，<a id="a-64"></a>菩萨摩诃萨修行般若波罗蜜多时，<a id="a-65"></a>观菩萨句义无所有不可得亦如是。</p>
  <p id="a66">“善现，<a id="a-67"></a>如如来、<a id="a-68"></a>应、<a id="a-69"></a>正等觉五眼相句义无所有不可得，<a id="a-6A"></a>菩萨摩诃萨修行般若波罗蜜多时，<a id="a-6B"></a>观菩萨句义无所有不可得亦如是。<a id="a-6C"></a>善现，<a id="a-6D"></a>如如来、<a id="a-6E"></a>应、<a id="a-6F"></a>正等觉六神通相句义无所有不可得，<a id="a-6G"></a>菩萨摩诃萨修行般若波罗蜜多时，<a id="a-6H"></a>观菩萨句义无所有不可得亦如是。</p>
  <p id="a6I">“善现，<a id="a-6J"></a>如如来、<a id="a-6K"></a>应、<a id="a-6L"></a>正等觉佛十力相句义无所有不可得，<a id="a-6M"></a>菩萨摩诃萨修行般若波罗蜜多时，<a id="a-6N"></a>观菩萨句义无所有不可得亦如是。<a id="a-6O"></a>善现，<a id="a-6P"></a>如如来、<a id="a-6Q"></a>应、<a id="a-6R"></a>正等觉四无所畏、<a id="a-6S"></a>四无礙解、<a id="a-6T"></a>大慈、<a id="a-6U"></a>大悲、<a id="a-6V"></a>大喜、<a id="a-6W"></a>大舍、<a id="a-6X"></a>十八佛不共法、<a id="a-6Y"></a>一切智、<a id="a-6Z"></a>道相智、<a id="a-6a"></a>一切相智相句义无所有不可得，<a id="a-6b"></a>菩萨摩诃萨修行般若波罗蜜多时，<a id="a-6c"></a>观菩萨句义无所有不可得亦如是。</p>
  <p id="a6d">“复次，<a id="a-6e"></a>善现，<a id="a-6f"></a>如如来、<a id="a-6g"></a>应、<a id="a-6h"></a>正等觉行内空相句义无所有不可得，<a id="a-6i"></a>菩萨摩诃萨修行般若波罗蜜多时，<a id="a-6j"></a>观菩萨句义无所有不可得亦如是。<a id="a-6k"></a>善现，<a id="a-6l"></a>如如来、<a id="a-6m"></a>应、<a id="a-6n"></a>正等觉行外空乃至无性自性空相句义无所有不可得，<a id="a-6o"></a>菩萨摩诃萨修行般若波罗蜜多时，<a id="a-6p"></a>观菩萨句义无所有不可得亦如是。</p>
  <p id="a6q">“善现，<a id="a-6r"></a>如如来、<a id="a-6s"></a>应、<a id="a-6t"></a>正等觉行四静虑相句义无所有不可得，<a id="a-6u"></a>菩萨摩诃萨修行般若波罗蜜多时，<a id="a-6v"></a>观菩萨句义无所有不可得亦如是。<a id="a-6w"></a>善现，<a id="a-6x"></a>如如来、<a id="a-6y"></a>应、<a id="a-6z"></a>正等觉行四无量、<a id="a-70"></a>四无色定相句义无所有不可得，<a id="a-71"></a>菩萨摩诃萨修行般若波罗蜜多时，<a id="a-72"></a>观菩萨句义无所有不可得亦如是。</p>
  <p id="a73">“善现，<a id="a-74"></a>如如来、<a id="a-75"></a>应、<a id="a-76"></a>正等觉行四念住相句义无所有不可得，<a id="a-77"></a>菩萨摩诃萨修行般若波罗蜜多时，<a id="a-78"></a>观菩萨句义无所有不可得亦如是。<a id="a-79"></a>善现，<a id="a-7A"></a>如如来、<a id="a-7B"></a>应、<a id="a-7C"></a>正等觉行四正断、<a id="a-7D"></a>四神足、<a id="a-7E"></a>五根、<a id="a-7F"></a>五力、<a id="a-7G"></a>七等觉支、<a id="a-7H"></a>八圣道支相句义无所有不可得，<a id="a-7I"></a>菩萨摩诃萨修行般若波罗蜜多时，<a id="a-7J"></a>观菩萨句义无所有不可得亦如是。</p>
  <p id="a7K">“善现，<a id="a-7L"></a>如如来、<a id="a-7M"></a>应、<a id="a-7N"></a>正等觉行空解脱门相句义无所有不可得，<a id="a-7O"></a>菩萨摩诃萨修行般若波罗蜜多时，<a id="a-7P"></a>观菩萨句义无所有不可得亦如是。<a id="a-7Q"></a>善现，<a id="a-7R"></a>如如来、<a id="a-7S"></a>应、<a id="a-7T"></a>正等觉行无相、<a id="a-7U"></a>无愿解脱门相句义无所有不可得，<a id="a-7V"></a>菩萨摩诃萨修行般若波罗蜜多时，<a id="a-7W"></a>观菩萨句义无所有不可得亦如是。</p>
  <p id="a7X">“善现，<a id="a-7Y"></a>如如来、<a id="a-7Z"></a>应、<a id="a-7a"></a>正等觉行布施波罗蜜多相句义无所有不可得，<a id="a-7b"></a>菩萨摩诃萨修行般若波罗蜜多时，<a id="a-7c"></a>观菩萨句义无所有不可得亦如是。<a id="a-7d"></a>善现，<a id="a-7e"></a>如如来、<a id="a-7f"></a>应、<a id="a-7g"></a>正等觉行净戒、<a id="a-7h"></a>安忍、<a id="a-7i"></a>精进、<a id="a-7j"></a>静虑、<a id="a-7k"></a>般若波罗蜜多相句义无所有不可得，<a id="a-7l"></a>菩萨摩诃萨修行般若波罗蜜多时，<a id="a-7m"></a>观菩萨句义无所有不可得亦如是。</p>
  <p id="a7n">“善现，<a id="a-7o"></a>如如来、<a id="a-7p"></a>应、<a id="a-7q"></a>正等觉行五眼相句义无所有不可得，<a id="a-7r"></a>菩萨摩诃萨修行般若波罗蜜多时，<a id="a-7s"></a>观菩萨句义无所有不可得亦如是。<a id="a-7t"></a>善现，<a id="a-7u"></a>如如来、<a id="a-7v"></a>应、<a id="a-7w"></a>正等觉行六神通相句义无所有不可得，<a id="a-7x"></a>菩萨摩诃萨修行般若波罗蜜多时，<a id="a-7y"></a>观菩萨句义无所有不可得亦如是。</p>
  <p id="a7z">“善现，<a id="a-80"></a>如如来、<a id="a-81"></a>应、<a id="a-82"></a>正等觉行佛十力相句义无所有不可得，<a id="a-83"></a>菩萨摩诃萨修行般若波罗蜜多时，<a id="a-84"></a>观菩萨句义无所有不可得亦如是。<a id="a-85"></a>善现，<a id="a-86"></a>如如来、<a id="a-87"></a>应、<a id="a-88"></a>正等觉行四无所畏、<a id="a-89"></a>四无礙解、<a id="a-8A"></a>大慈、<a id="a-8B"></a>大悲、<a id="a-8C"></a>大喜、<a id="a-8D"></a>大舍、<a id="a-8E"></a>十八佛不共法、<a id="a-8F"></a>一切智、<a id="a-8G"></a>道相智、<a id="a-8H"></a>一切相智相句义无所有不可得，<a id="a-8I"></a>菩萨摩诃萨修行般若波罗蜜多时，<a id="a-8J"></a>观菩萨句义无所有不可得亦如是。</p>
  <p id="a8K">“复次，<a id="a-8L"></a>善现，<a id="a-8M"></a>如有为界中无为界句义无所有不可得，<a id="a-8N"></a>无为界中有为界句义无所有不可得，<a id="a-8O"></a>菩萨摩诃萨修行般若波罗蜜多时，<a id="a-8P"></a>观菩萨句义无所有不可得亦如是。<a id="a-8Q"></a>善现，<a id="a-8R"></a>如无生无灭、<a id="a-8S"></a>无作无为、<a id="a-8T"></a>无得无取、<a id="a-8U"></a>无染无净句义皆无所有不可得，<a id="a-8V"></a>菩萨摩诃萨修行般若波罗蜜多时，<a id="a-8W"></a>观菩萨句义无所有不可得亦如是。<a id="a-8X"></a>”</p>
  <p id="a8Y">具寿善现白佛言：<a id="a-8Z"></a>“世尊，<a id="a-8a"></a>何法无生无灭、<a id="a-8b"></a>无作无为、<a id="a-8c"></a>无得无取、<a id="a-8d"></a>无染无净句义，<a id="a-8e"></a>无所有不可得？<a id="a-8f"></a>”</p>
  <p id="a8g">佛告善现：<a id="a-8h"></a>“色无生无灭、<a id="a-8i"></a>无作无为、<a id="a-8j"></a>无得无取、<a id="a-8k"></a>无染无净句义无所有不可得，<a id="a-8l"></a>受、<a id="a-8m"></a>想、<a id="a-8n"></a>行、<a id="a-8o"></a>识无生无灭乃至无染无净句义无所有不可得。</p>
  <p id="a8p">“善现，<a id="a-8q"></a>眼处无生无灭乃至无染无净句义无所有不可得，<a id="a-8r"></a>耳、<a id="a-8s"></a>鼻、<a id="a-8t"></a>舌、<a id="a-8u"></a>身、<a id="a-8v"></a>意处无生无灭乃至无染无净句义无所有不可得。</p>
  <p id="a8w">“善现，<a id="a-8x"></a>色处无生无灭乃至无染无净句义无所有不可得，<a id="a-8y"></a>声、<a id="a-8z"></a>香、<a id="a-90"></a>味、<a id="a-91"></a>触、<a id="a-92"></a>法处无生无灭乃至无染无净句义无所有不可得。</p>
  <p id="a93">“善现，<a id="a-94"></a>眼界无生无灭乃至无染无净句义无所有不可得，<a id="a-95"></a>色界、<a id="a-96"></a>眼识界及眼触、<a id="a-97"></a>眼触为缘所生诸受无生无灭乃至无染无净句义无所有不可得。</p>
  <p id="a98">“善现，<a id="a-99"></a>耳界无生无灭乃至无染无净句义无所有不可得，<a id="a-9A"></a>声界、<a id="a-9B"></a>耳识界及耳触、<a id="a-9C"></a>耳触为缘所生诸受无生无灭乃至无染无净句义无所有不可得。</p>
  <p id="a9D">“善现，<a id="a-9E"></a>鼻界无生无灭乃至无染无净句义无所有不可得，<a id="a-9F"></a>香界、<a id="a-9G"></a>鼻识界及鼻触、<a id="a-9H"></a>鼻触为缘所生诸受无生无灭乃至无染无净句义无所有不可得。</p>
  <p id="a9I">“善现，<a id="a-9J"></a>舌界无生无灭乃至无染无净句义无所有不可得，<a id="a-9K"></a>味界、<a id="a-9L"></a>舌识界及舌触、<a id="a-9M"></a>舌触为缘所生诸受无生无灭乃至无染无净句义无所有不可得。</p>
  <p id="a9N">“善现，<a id="a-9O"></a>身界无生无灭乃至无染无净句义无所有不可得，<a id="a-9P"></a>触界、<a id="a-9Q"></a>身识界及身触、<a id="a-9R"></a>身触为缘所生诸受无生无灭乃至无染无净句义无所有不可得。</p>
  <p id="a9S">“善现，<a id="a-9T"></a>意界无生无灭乃至无染无净句义无所有不可得，<a id="a-9U"></a>法界、<a id="a-9V"></a>意识界及意触、<a id="a-9W"></a>意触为缘所生诸受无生无灭乃至无染无净句义无所有不可得。</p>
  <p id="a9X">“善现，<a id="a-9Y"></a>地界无生无灭乃至无染无净句义无所有不可得，<a id="a-9Z"></a>水、<a id="a-9a"></a>火、<a id="a-9b"></a>风、<a id="a-9c"></a>空、<a id="a-9d"></a>识界无生无灭乃至无染无净句义无所有不可得。</p>
  <p id="a9e">“善现，<a id="a-9f"></a>苦圣谛无生无灭乃至无染无净句义无所有不可得，<a id="a-9g"></a>集、<a id="a-9h"></a>灭、<a id="a-9i"></a>道圣谛无生无灭乃至无染无净句义无所有不可得。</p>
  <p id="a9j">“善现，<a id="a-9k"></a>无明无生无灭乃至无染无净句义无所有不可得，<a id="a-9l"></a>行、<a id="a-9m"></a>识、<a id="a-9n"></a>名色、<a id="a-9o"></a>六处、<a id="a-9p"></a>触、<a id="a-9q"></a>受、<a id="a-9r"></a>爱、<a id="a-9s"></a>取、<a id="a-9t"></a>有、<a id="a-9u"></a>生、<a id="a-9v"></a>老死愁叹苦忧恼无生无灭乃至无染无净句义无所有不可得。</p>
  <p id="a9w">“善现，<a id="a-9x"></a>四静虑无生无灭乃至无染无净句义无所有不可得，<a id="a-9y"></a>四无量、<a id="a-9z"></a>四无色定无生无灭乃至无染无净句义无所有不可得。</p>
  <p id="aA0">“善现，<a id="a-A1"></a>四念住无生无灭乃至无染无净句义无所有不可得，<a id="a-A2"></a>四正断、<a id="a-A3"></a>四神足、<a id="a-A4"></a>五根、<a id="a-A5"></a>五力、<a id="a-A6"></a>七等觉支、<a id="a-A7"></a>八圣道支无生无灭乃至无染无净句义无所有不可得。</p>
  <p id="aA8">“善现，<a id="a-A9"></a>空解脱门无生无灭乃至无染无净句义无所有不可得，<a id="a-AA"></a>无相、<a id="a-AB"></a>无愿解脱门无生无灭乃至无染无净句义无所有不可得。</p>
  <p id="aAC">“善现，<a id="a-AD"></a>布施波罗蜜多无生无灭乃至无染无净句义无所有不可得，<a id="a-AE"></a>净戒、<a id="a-AF"></a>安忍、<a id="a-AG"></a>精进、<a id="a-AH"></a>静虑、<a id="a-AI"></a>般若波罗蜜多无生无灭乃至无染无净句义无所有不可得。</p>
  <p id="aAJ">“善现，<a id="a-AK"></a>五眼无生无灭乃至无染无净句义无所有不可得，<a id="a-AL"></a>六神通无生无灭乃至无染无净句义无所有不可得。</p>
  <p id="aAM">“善现，<a id="a-AN"></a>佛十力无生无灭乃至无染无净句义无所有不可得，<a id="a-AO"></a>四无所畏、<a id="a-AP"></a>四无礙解、<a id="a-AQ"></a>大慈、<a id="a-AR"></a>大悲、<a id="a-AS"></a>大喜、<a id="a-AT"></a>大舍、<a id="a-AU"></a>十八佛不共法、<a id="a-AV"></a>一切智、<a id="a-AW"></a>道相智、<a id="a-AX"></a>一切相智无生无灭乃至无染无净句义无所有不可得。</p>
  <p id="aAY">“善现，<a id="a-AZ"></a>如如是法无生无灭、<a id="a-Aa"></a>无作无为、<a id="a-Ab"></a>无得无取、<a id="a-Ac"></a>无染无净句义无所有不可得，<a id="a-Ad"></a>菩萨摩诃萨修行般若波罗蜜多时，<a id="a-Ae"></a>观菩萨句义无所有不可得亦复如是。</p>
  <p id="aAf">“复次，<a id="a-Ag"></a>善现，<a id="a-Ah"></a>如色毕竟净相句义无所有不可得，<a id="a-Ai"></a>受、<a id="a-Aj"></a>想、<a id="a-Ak"></a>行、<a id="a-Al"></a>识毕竟净相句义无所有不可得，<a id="a-Am"></a>菩萨摩诃萨修行般若波罗蜜多时，<a id="a-An"></a>观菩萨句义无所有不可得亦如是。</p>
  <p id="aAo">“善现，<a id="a-Ap"></a>如眼处毕竟净相句义无所有不可得，<a id="a-Aq"></a>耳、<a id="a-Ar"></a>鼻、<a id="a-As"></a>舌、<a id="a-At"></a>身、<a id="a-Au"></a>意处毕竟净相句义无所有不可得，<a id="a-Av"></a>菩萨摩诃萨修行般若波罗蜜多时，<a id="a-Aw"></a>观菩萨句义无所有不可得亦如是。</p>
  <p id="aAx">“善现，<a id="a-Ay"></a>如色处毕竟净相句义无所有不可得，<a id="a-Az"></a>声、<a id="a-B0"></a>香、<a id="a-B1"></a>味、<a id="a-B2"></a>触、<a id="a-B3"></a>法处毕竟净相句义无所有不可得，<a id="a-B4"></a>菩萨摩诃萨修行般若波罗蜜多时，<a id="a-B5"></a>观菩萨句义无所有不可得亦如是。</p>
  <p id="aB6">“善现，<a id="a-B7"></a>如眼界毕竟净相句义无所有不可得，<a id="a-B8"></a>色界、<a id="a-B9"></a>眼识界及眼触、<a id="a-BA"></a>眼触为缘所生诸受毕竟净相句义无所有不可得，<a id="a-BB"></a>菩萨摩诃萨修行般若波罗蜜多时，<a id="a-BC"></a>观菩萨句义无所有不可得亦如是。</p>
  <p id="aBD">“善现，<a id="a-BE"></a>如耳界毕竟净相句义无所有不可得，<a id="a-BF"></a>声界、<a id="a-BG"></a>耳识界及耳触、<a id="a-BH"></a>耳触为缘所生诸受毕竟净相句义无所有不可得，<a id="a-BI"></a>菩萨摩诃萨修行般若波罗蜜多时，<a id="a-BJ"></a>观菩萨句义无所有不可得亦如是。</p>
  <p id="aBK">“善现，<a id="a-BL"></a>如鼻界毕竟净相句义无所有不可得，<a id="a-BM"></a>香界、<a id="a-BN"></a>鼻识界及鼻触、<a id="a-BO"></a>鼻触为缘所生诸受毕竟净相句义无所有不可得，<a id="a-BP"></a>菩萨摩诃萨修行般若波罗蜜多时，<a id="a-BQ"></a>观菩萨句义无所有不可得亦如是。</p>
  <p id="aBR">“善现，<a id="a-BS"></a>如舌界毕竟净相句义无所有不可得，<a id="a-BT"></a>味界、<a id="a-BU"></a>舌识界及舌触、<a id="a-BV"></a>舌触为缘所生诸受毕竟净相句义无所有不可得，<a id="a-BW"></a>菩萨摩诃萨修行般若波罗蜜多时，<a id="a-BX"></a>观菩萨句义无所有不可得亦如是。</p>
  <p id="aBY">“善现，<a id="a-BZ"></a>如身界毕竟净相句义无所有不可得，<a id="a-Ba"></a>触界、<a id="a-Bb"></a>身识界及身触、<a id="a-Bc"></a>身触为缘所生诸受毕竟净相句义无所有不可得，<a id="a-Bd"></a>菩萨摩诃萨修行般若波罗蜜多时，<a id="a-Be"></a>观菩萨句义无所有不可得亦如是。</p>
  <p id="aBf">“善现，<a id="a-Bg"></a>如意界毕竟净相句义无所有不可得，<a id="a-Bh"></a>法界、<a id="a-Bi"></a>意识界及意触、<a id="a-Bj"></a>意触为缘所生诸受毕竟净相句义无所有不可得，<a id="a-Bk"></a>菩萨摩诃萨修行般若波罗蜜多时，<a id="a-Bl"></a>观菩萨句义无所有不可得亦如是。</p>
  <p id="aBm">“善现，<a id="a-Bn"></a>如地界毕竟净相句义无所有不可得，<a id="a-Bo"></a>水、<a id="a-Bp"></a>火、<a id="a-Bq"></a>风、<a id="a-Br"></a>空、<a id="a-Bs"></a>识界毕竟净相句义无所有不可得，<a id="a-Bt"></a>菩萨摩诃萨修行般若波罗蜜多时，<a id="a-Bu"></a>观菩萨句义无所有不可得亦如是。</p>
  <p id="aBv">“善现，<a id="a-Bw"></a>如苦圣谛毕竟净相句义无所有不可得，<a id="a-Bx"></a>集、<a id="a-By"></a>灭、<a id="a-Bz"></a>道圣谛毕竟净相句义无所有不可得，<a id="a-C0"></a>菩萨摩诃萨修行般若波罗蜜多时，<a id="a-C1"></a>观菩萨句义无所有不可得亦如是。</p>
  <p id="aC2">“善现，<a id="a-C3"></a>如无明毕竟净相句义无所有不可得，<a id="a-C4"></a>行、<a id="a-C5"></a>识、<a id="a-C6"></a>名色、<a id="a-C7"></a>六处、<a id="a-C8"></a>触、<a id="a-C9"></a>受、<a id="a-CA"></a>爱、<a id="a-CB"></a>取、<a id="a-CC"></a>有、<a id="a-CD"></a>生、<a id="a-CE"></a>老死愁叹苦忧恼毕竟净相句义无所有不可得，<a id="a-CF"></a>菩萨摩诃萨修行般若波罗蜜多时，<a id="a-CG"></a>观菩萨句义无所有不可得亦如是。</p>
  <p id="aCH">“善现，<a id="a-CI"></a>如四静虑毕竟净相句义无所有不可得，<a id="a-CJ"></a>四无量、<a id="a-CK"></a>四无色定毕竟净相句义无所有不可得，<a id="a-CL"></a>菩萨摩诃萨修行般若波罗蜜多时，<a id="a-CM"></a>观菩萨句义无所有不可得亦如是。</p>
  <p id="aCN">“善现，<a id="a-CO"></a>如四念住毕竟净相句义无所有不可得，<a id="a-CP"></a>四正断、<a id="a-CQ"></a>四神足、<a id="a-CR"></a>五根、<a id="a-CS"></a>五力、<a id="a-CT"></a>七等觉支、<a id="a-CU"></a>八圣道支毕竟净相句义无所有不可得，<a id="a-CV"></a>菩萨摩诃萨修行般若波罗蜜多时，<a id="a-CW"></a>观菩萨句义无所有不可得亦如是。</p>
  <p id="aCX">“善现，<a id="a-CY"></a>如空解脱门毕竟净相句义无所有不可得，<a id="a-CZ"></a>无相、<a id="a-Ca"></a>无愿解脱门毕竟净相句义无所有不可得，<a id="a-Cb"></a>菩萨摩诃萨修行般若波罗蜜多时，<a id="a-Cc"></a>观菩萨句义无所有不可得亦如是。</p>
  <p id="aCd">“善现，<a id="a-Ce"></a>如布施波罗蜜多毕竟净相句义无所有不可得，<a id="a-Cf"></a>净戒、<a id="a-Cg"></a>安忍、<a id="a-Ch"></a>精进、<a id="a-Ci"></a>静虑、<a id="a-Cj"></a>般若波罗蜜多毕竟净相句义无所有不可得，<a id="a-Ck"></a>菩萨摩诃萨修行般若波罗蜜多时，<a id="a-Cl"></a>观菩萨句义无所有不可得亦如是。</p>
  <p id="aCm">“善现，<a id="a-Cn"></a>如五眼毕竟净相句义无所有不可得，<a id="a-Co"></a>六神通毕竟净相句义无所有不可得，<a id="a-Cp"></a>菩萨摩诃萨修行般若波罗蜜多时，<a id="a-Cq"></a>观菩萨句义无所有不可得亦如是。</p>
  <p id="aCr">“善现，<a id="a-Cs"></a>如佛十力毕竟净相句义无所有不可得，<a id="a-Ct"></a>四无所畏、<a id="a-Cu"></a>四无礙解、<a id="a-Cv"></a>大慈、<a id="a-Cw"></a>大悲、<a id="a-Cx"></a>大喜、<a id="a-Cy"></a>大舍、<a id="a-Cz"></a>十八佛不共法、<a id="a-D0"></a>一切智、<a id="a-D1"></a>道相智、<a id="a-D2"></a>一切相智毕竟净相句义无所有不可得，<a id="a-D3"></a>菩萨摩诃萨修行般若波罗蜜多时，<a id="a-D4"></a>观菩萨句义无所有不可得亦如是。</p>
  <p id="aD5">“复次，<a id="a-D6"></a>善现，<a id="a-D7"></a>如我毕竟净相句义无所有不可得，<a id="a-D8"></a>我非有故，<a id="a-D9"></a>有情、<a id="a-DA"></a>命者、<a id="a-DB"></a>生者、<a id="a-DC"></a>养者、<a id="a-DD"></a>数取趣、<a id="a-DE"></a>意生、<a id="a-DF"></a>儒童、<a id="a-DG"></a>作者、<a id="a-DH"></a>使作者、<a id="a-DI"></a>起者、<a id="a-DJ"></a>使起者、<a id="a-DK"></a>受者、<a id="a-DL"></a>使受者、<a id="a-DM"></a>知者、<a id="a-DN"></a>见者毕竟净相句义无所有不可得，<a id="a-DO"></a>有情乃至见者非有故；<a id="a-DP"></a>菩萨摩诃萨修行般若波罗蜜多时，<a id="a-DQ"></a>观菩萨句义无所有不可得亦如是。</p>
  <p id="aDR">“善现，<a id="a-DS"></a>如日出时暗冥句义无所有不可得，<a id="a-DT"></a>菩萨摩诃萨修行般若波罗蜜多时，<a id="a-DU"></a>观菩萨句义无所有不可得亦如是。</p>
  <p id="aDV">“善现，<a id="a-DW"></a>如劫烧尽时诸行句义无所有不可得，<a id="a-DX"></a>菩萨摩诃萨修行般若波罗蜜多时，<a id="a-DY"></a>观菩萨句义无所有不可得亦如是。</p>
  <p id="aDZ">“善现，<a id="a-Da"></a>如如来、<a id="a-Db"></a>应、<a id="a-Dc"></a>正等觉戒蕴中破戒句义无所有不可得，<a id="a-Dd"></a>菩萨摩诃萨修行般若波罗蜜多时，<a id="a-De"></a>观菩萨句义无所有不可得亦如是。</p>
  <p id="aDf">“善现，<a id="a-Dg"></a>如如来、<a id="a-Dh"></a>应、<a id="a-Di"></a>正等觉定蕴中散乱句义无所有不可得，<a id="a-Dj"></a>菩萨摩诃萨修行般若波罗蜜多时，<a id="a-Dk"></a>观菩萨句义无所有不可得亦如是。</p>
  <p id="aDl">“善现，<a id="a-Dm"></a>如如来、<a id="a-Dn"></a>应、<a id="a-Do"></a>正等觉慧蕴中愚痴句义无所有不可得，<a id="a-Dp"></a>菩萨摩诃萨修行般若波罗蜜多时，<a id="a-Dq"></a>观菩萨句义无所有不可得亦如是。</p>
  <p id="aDr">“善现，<a id="a-Ds"></a>如如来、<a id="a-Dt"></a>应、<a id="a-Du"></a>正等觉解脱蕴中非解脱句义无所有不可得，<a id="a-Dv"></a>菩萨摩诃萨修行般若波罗蜜多时，<a id="a-Dw"></a>观菩萨句义无所有不可得亦如是。</p>
  <p id="aDx">“善现，<a id="a-Dy"></a>如如来、<a id="a-Dz"></a>应、<a id="a-E0"></a>正等觉解脱知见蕴中非解脱知见句义无所有不可得，<a id="a-E1"></a>菩萨摩诃萨修行般若波罗蜜多时，<a id="a-E2"></a>观菩萨句义无所有不可得亦如是。</p>
  <p id="aE3">“善现，<a id="a-E4"></a>如日月等诸光明中众暗句义无所有不可得，<a id="a-E5"></a>菩萨摩诃萨修行般若波罗蜜多时，<a id="a-E6"></a>观菩萨句义无所有不可得亦如是。</p>
  <p id="aE7">“善现，<a id="a-E8"></a>如佛光中一切日月珠火电等光明句义无所有不可得，<a id="a-E9"></a>一切四大王众天乃至他化自在天、<a id="a-EA"></a>梵众天乃至色究竟天光明句义无所有不可得，<a id="a-EB"></a>菩萨摩诃萨修行般若波罗蜜多时，<a id="a-EC"></a>观菩萨句义无所有不可得亦如是。</p>
  <p id="aED">“何以故？<a id="a-EE"></a>善现，<a id="a-EF"></a>若菩提、<a id="a-EG"></a>若萨埵、<a id="a-EH"></a>若菩萨句义，<a id="a-EI"></a>如是一切皆非相应非不相应，<a id="a-EJ"></a>无色、<a id="a-EK"></a>无见、<a id="a-EL"></a>无对、<a id="a-EM"></a>一相，<a id="a-EN"></a>所谓无相。<a id="a-EO"></a>善现，<a id="a-EP"></a>诸菩萨摩诃萨于一切法，<a id="a-EQ"></a>皆无所有，<a id="a-ER"></a>无礙无著，<a id="a-ES"></a>应学应知。<a id="a-ET"></a>”</p>
  <p id="aEU">尔时，<a id="a-EV"></a>具寿善现白佛言：<a id="a-EW"></a>“世尊，<a id="a-EX"></a>何者是一切法？<a id="a-EY"></a>而劝诸菩萨摩诃萨于此一切法，<a id="a-EZ"></a>皆无所有，<a id="a-Ea"></a>无礙无著，<a id="a-Eb"></a>应学应知？<a id="a-Ec"></a>”</p>
  <p id="aEd">佛告善现：<a id="a-Ee"></a>“一切法者，<a id="a-Ef"></a>谓善法非善法、<a id="a-Eg"></a>有记法无记法、<a id="a-Eh"></a>世间法出世间法、<a id="a-Ei"></a>有漏法无漏法、<a id="a-Ej"></a>有为法无为法、<a id="a-Ek"></a>共法不共法。<a id="a-El"></a>善现，<a id="a-Em"></a>是名一切法。<a id="a-En"></a>诸菩萨摩诃萨于此一切法，<a id="a-Eo"></a>皆无所有，<a id="a-Ep"></a>无礙无著，<a id="a-Eq"></a>应学应知。<a id="a-Er"></a>”</p>
  <p id="aEs">具寿善现白佛言：<a id="a-Et"></a>“世尊，<a id="a-Eu"></a>云何善法？<a id="a-Ev"></a>”</p>
  <p id="aEw">佛告善现：<a id="a-Ex"></a>“谓孝顺父母，<a id="a-Ey"></a>供养沙门、<a id="a-Ez"></a>婆罗门，<a id="a-F0"></a>敬事师长；<a id="a-F1"></a>施性福业事，<a id="a-F2"></a>戒性福业事，<a id="a-F3"></a>修性福业事；<a id="a-F4"></a>供侍病者俱行福，<a id="a-F5"></a>方便善巧俱行福；<a id="a-F6"></a>十善业道，<a id="a-F7"></a>所谓离断生命、<a id="a-F8"></a>离不与取、<a id="a-F9"></a>离欲邪行、<a id="a-FA"></a>离虚诳语、<a id="a-FB"></a>离离间语、<a id="a-FC"></a>离粗恶语、<a id="a-FD"></a>离杂秽语、<a id="a-FE"></a>无贪、<a id="a-FF"></a>无瞋、<a id="a-FG"></a>正见；<a id="a-FH"></a>有十种想，<a id="a-FI"></a>所谓胮胀想、<a id="a-FJ"></a>脓烂想、<a id="a-FK"></a>异赤想、<a id="a-FL"></a>青瘀想、<a id="a-FM"></a>破坏想、<a id="a-FN"></a>啄啖想、<a id="a-FO"></a>离散想、<a id="a-FP"></a>骸骨想、<a id="a-FQ"></a>焚烧想、<a id="a-FR"></a>一切世间不可保想；<a id="a-FS"></a>四静虑、<a id="a-FT"></a>四无量、<a id="a-FU"></a>四无色定；<a id="a-FV"></a>有十随念，<a id="a-FW"></a>所谓佛随念、<a id="a-FX"></a>法随念、<a id="a-FY"></a>僧随念、<a id="a-FZ"></a>戒随念、<a id="a-Fa"></a>舍随念、<a id="a-Fb"></a>天随念、<a id="a-Fc"></a>入出息随念、<a id="a-Fd"></a>寂静随念、<a id="a-Fe"></a>死随念、<a id="a-Ff"></a>身随念。<a id="a-Fg"></a>善现，<a id="a-Fh"></a>此等名善法。<a id="a-Fi"></a>”</p>
  <p id="aFj">具寿善现白佛言：<a id="a-Fk"></a>“世尊，<a id="a-Fl"></a>云何不善法？<a id="a-Fm"></a>”</p>
  <p id="aFn">佛告善现：<a id="a-Fo"></a>“谓十不善业道，<a id="a-Fp"></a>即断生命、<a id="a-Fq"></a>不与取、<a id="a-Fr"></a>欲邪行、<a id="a-Fs"></a>虚诳语、<a id="a-Ft"></a>离间语、<a id="a-Fu"></a>粗恶语、<a id="a-Fv"></a>杂秽语、<a id="a-Fw"></a>贪欲、<a id="a-Fx"></a>瞋恚、<a id="a-Fy"></a>邪见，<a id="a-Fz"></a>及忿恨、<a id="a-G0"></a>覆恼、<a id="a-G1"></a>谄诳、<a id="a-G2"></a>矫害、<a id="a-G3"></a>嫉、<a id="a-G4"></a>悭、<a id="a-G5"></a>慢等。<a id="a-G6"></a>善现，<a id="a-G7"></a>此等名不善法。<a id="a-G8"></a>”</p>
  <p id="aG9">具寿善现白佛言：<a id="a-GA"></a>“世尊，<a id="a-GB"></a>云何有记法？<a id="a-GC"></a>”</p>
  <p id="aGD">佛告善现：<a id="a-GE"></a>“即诸善法及不善法，<a id="a-GF"></a>名有记法。<a id="a-GG"></a>”</p>
  <p id="aGH">具寿善现白佛言：<a id="a-GI"></a>“世尊，<a id="a-GJ"></a>云何无记法？<a id="a-GK"></a>”</p>
  <p id="aGL">佛告善现：<a id="a-GM"></a>“谓无记身业、<a id="a-GN"></a>无记语业、<a id="a-GO"></a>无记意业、<a id="a-GP"></a>无记四大种、<a id="a-GQ"></a>无记五根、<a id="a-GR"></a>无记六处、<a id="a-GS"></a>无记无色法、<a id="a-GT"></a>无记五蕴、<a id="a-GU"></a>无记十二处、<a id="a-GV"></a>无记十八界、<a id="a-GW"></a>无记异熟法。<a id="a-GX"></a>善现，<a id="a-GY"></a>此等名无记法。<a id="a-GZ"></a>”</p>
  <p id="aGa">具寿善现白佛言：<a id="a-Gb"></a>“世尊，<a id="a-Gc"></a>云何世间法？<a id="a-Gd"></a>”</p>
  <p id="aGe">佛告善现：<a id="a-Gf"></a>“谓世间五蕴、<a id="a-Gg"></a>十二处、<a id="a-Gh"></a>十八界、<a id="a-Gi"></a>十业道、<a id="a-Gj"></a>四静虑、<a id="a-Gk"></a>四无量、<a id="a-Gl"></a>四无色定、<a id="a-Gm"></a>十二支缘起法。<a id="a-Gn"></a>善现，<a id="a-Go"></a>此等名世间法。<a id="a-Gp"></a>”</p>
  <p id="aGq">具寿善现白佛言：<a id="a-Gr"></a>“世尊，<a id="a-Gs"></a>云何出世间法？<a id="a-Gt"></a>”</p>
  <p id="aGu">佛告善现：<a id="a-Gv"></a>“谓出世间四念住、<a id="a-Gw"></a>四正断、<a id="a-Gx"></a>四神足、<a id="a-Gy"></a>五根、<a id="a-Gz"></a>五力、<a id="a-H0"></a>七等觉支、<a id="a-H1"></a>八圣道支、<a id="a-H2"></a>空解脱门、<a id="a-H3"></a>无相解脱门、<a id="a-H4"></a>无愿解脱门、<a id="a-H5"></a>未知当知根、<a id="a-H6"></a>已知根、<a id="a-H7"></a>具知根、<a id="a-H8"></a>有寻有伺三摩地、<a id="a-H9"></a>无寻唯伺三摩地、<a id="a-HA"></a>无寻无伺三摩地、<a id="a-HB"></a>明、<a id="a-HC"></a>解脱、<a id="a-HD"></a>念、<a id="a-HE"></a>正知、<a id="a-HF"></a>如理作意。</p>
  <p id="aHG">“有八解脱，<a id="a-HH"></a>谓：<a id="a-HI"></a>内有色观诸色，<a id="a-HJ"></a>是初解脱；<a id="a-HK"></a>内无色想观外色，<a id="a-HL"></a>是第二解脱；<a id="a-HM"></a>净胜解脱身作证，<a id="a-HN"></a>是第三解脱；<a id="a-HO"></a>超一切色想，<a id="a-HP"></a>灭有对想，<a id="a-HQ"></a>不思惟种种想，<a id="a-HR"></a>入无边空，<a id="a-HS"></a>空无边处具足住，<a id="a-HT"></a>是第四解脱；<a id="a-HU"></a>超一切空无边处，<a id="a-HV"></a>入无边识，<a id="a-HW"></a>识无边处具足住，<a id="a-HX"></a>是第五解脱；<a id="a-HY"></a>超一切识无边处，<a id="a-HZ"></a>入无所有，<a id="a-Ha"></a>无所有处具足住，<a id="a-Hb"></a>是第六解脱；<a id="a-Hc"></a>超一切无所有处，<a id="a-Hd"></a>入非想非非想处具足住，<a id="a-He"></a>是第七解脱；<a id="a-Hf"></a>超一切非想非非想处，<a id="a-Hg"></a>入灭想受定具足住，<a id="a-Hh"></a>是第八解脱。</p>
  <p id="aHi">“有九次第定，<a id="a-Hj"></a>谓：<a id="a-Hk"></a>离欲恶不善法，<a id="a-Hl"></a>有寻有伺，<a id="a-Hm"></a>离生喜乐，<a id="a-Hn"></a>入初静虑具足住，<a id="a-Ho"></a>是初定；<a id="a-Hp"></a>寻伺寂静，<a id="a-Hq"></a>内等净，<a id="a-Hr"></a>心一趣性，<a id="a-Hs"></a>无寻无伺，<a id="a-Ht"></a>定生喜乐，<a id="a-Hu"></a>入第二静虑具足住，<a id="a-Hv"></a>是第二定；<a id="a-Hw"></a>离喜住舍，<a id="a-Hx"></a>具念正知，<a id="a-Hy"></a>身受乐，<a id="a-Hz"></a>圣说住舍，<a id="a-I0"></a>具念乐住，<a id="a-I1"></a>入第三静虑具足住，<a id="a-I2"></a>是第三定；<a id="a-I3"></a>断乐断苦，<a id="a-I4"></a>先喜忧没，<a id="a-I5"></a>不苦不乐，<a id="a-I6"></a>舍念清净，<a id="a-I7"></a>入第四静虑具足住，<a id="a-I8"></a>是第四定；<a id="a-I9"></a>超一切色想，<a id="a-IA"></a>灭有对想，<a id="a-IB"></a>不思惟种种想，<a id="a-IC"></a>入无边空，<a id="a-ID"></a>空无边处具足住，<a id="a-IE"></a>是第五定；<a id="a-IF"></a>超一切空无边处，<a id="a-IG"></a>入无边识，<a id="a-IH"></a>识无边处具足住，<a id="a-II"></a>是第六定；<a id="a-IJ"></a>超一切识无边处，<a id="a-IK"></a>入无所有，<a id="a-IL"></a>无所有处具足住，<a id="a-IM"></a>是第七定；<a id="a-IN"></a>超一切无所有处，<a id="a-IO"></a>入非想非非想处具足住，<a id="a-IP"></a>是第八定；<a id="a-IQ"></a>超一切非想非非想处，<a id="a-IR"></a>入灭想受定具足住，<a id="a-IS"></a>是第九定。</p>
  <p id="aIT">“内空、<a id="a-IU"></a>外空、<a id="a-IV"></a>内外空、<a id="a-IW"></a>空空、<a id="a-IX"></a>大空、<a id="a-IY"></a>胜义空、<a id="a-IZ"></a>有为空、<a id="a-Ia"></a>无为空、<a id="a-Ib"></a>毕竟空、<a id="a-Ic"></a>无际空、<a id="a-Id"></a>散空、<a id="a-Ie"></a>无变异空、<a id="a-If"></a>本性空、<a id="a-Ig"></a>自相空、<a id="a-Ih"></a>共相空、<a id="a-Ii"></a>一切法空、<a id="a-Ij"></a>不可得空、<a id="a-Ik"></a>无性空、<a id="a-Il"></a>自性空、<a id="a-Im"></a>无性自性空、<a id="a-In"></a>六到彼岸、<a id="a-Io"></a>五眼、<a id="a-Ip"></a>六神通、<a id="a-Iq"></a>佛十力、<a id="a-Ir"></a>四无所畏、<a id="a-Is"></a>四无礙解、<a id="a-It"></a>大慈、<a id="a-Iu"></a>大悲、<a id="a-Iv"></a>大喜、<a id="a-Iw"></a>大舍、<a id="a-Ix"></a>十八佛不共法、<a id="a-Iy"></a>一切智、<a id="a-Iz"></a>道相智、<a id="a-J0"></a>一切相智。</p>
  <p id="aJ1">“善现，<a id="a-J2"></a>此等名出世间法。<a id="a-J3"></a>”</p>
  <p id="aJ4">具寿善现白佛言：<a id="a-J5"></a>“世尊，<a id="a-J6"></a>云何有漏法？<a id="a-J7"></a>”</p>
  <p id="aJ8">佛告善现：<a id="a-J9"></a>“世间五蕴、<a id="a-JA"></a>十二处、<a id="a-JB"></a>十八界、<a id="a-JC"></a>四静虑、<a id="a-JD"></a>四无量、<a id="a-JE"></a>四无色定，<a id="a-JF"></a>所有一切堕三界法。<a id="a-JG"></a>善现，<a id="a-JH"></a>是名有漏法。<a id="a-JI"></a>”</p>
  <p id="aJJ">具寿善现白佛言：<a id="a-JK"></a>“世尊，<a id="a-JL"></a>云何无漏法？<a id="a-JM"></a>”</p>
  <p id="aJN">佛告善现：<a id="a-JO"></a>“谓出世间四静虑、<a id="a-JP"></a>四无量、<a id="a-JQ"></a>四无色定、<a id="a-JR"></a>四念住、<a id="a-JS"></a>四正断、<a id="a-JT"></a>四神足、<a id="a-JU"></a>五根、<a id="a-JV"></a>五力、<a id="a-JW"></a>七等觉支、<a id="a-JX"></a>八圣道支、<a id="a-JY"></a>三解脱门、<a id="a-JZ"></a>六到彼岸、<a id="a-Ja"></a>五眼、<a id="a-Jb"></a>六神通、<a id="a-Jc"></a>佛十力、<a id="a-Jd"></a>四无所畏、<a id="a-Je"></a>四无礙解、<a id="a-Jf"></a>大慈、<a id="a-Jg"></a>大悲、<a id="a-Jh"></a>大喜、<a id="a-Ji"></a>大舍、<a id="a-Jj"></a>十八佛不共法、<a id="a-Jk"></a>一切智、<a id="a-Jl"></a>道相智、<a id="a-Jm"></a>一切相智。<a id="a-Jn"></a>善现，<a id="a-Jo"></a>此等名无漏法。<a id="a-Jp"></a>”</p>
  <p id="aJq">具寿善现白佛言：<a id="a-Jr"></a>“世尊，<a id="a-Js"></a>云何有为法？<a id="a-Jt"></a>”</p>
  <p id="aJu">佛告善现：<a id="a-Jv"></a>“谓欲界系法、<a id="a-Jw"></a>色界系法、<a id="a-Jx"></a>无色界系法、<a id="a-Jy"></a>五蕴、<a id="a-Jz"></a>四静虑、<a id="a-K0"></a>四无量、<a id="a-K1"></a>四无色定、<a id="a-K2"></a>四念住、<a id="a-K3"></a>四正断、<a id="a-K4"></a>四神足、<a id="a-K5"></a>五根、<a id="a-K6"></a>五力、<a id="a-K7"></a>七等觉支、<a id="a-K8"></a>八圣道支、<a id="a-K9"></a>三解脱门、<a id="a-KA"></a>六到彼岸、<a id="a-KB"></a>五眼、<a id="a-KC"></a>六神通、<a id="a-KD"></a>佛十力、<a id="a-KE"></a>四无所畏、<a id="a-KF"></a>四无礙解、<a id="a-KG"></a>大慈、<a id="a-KH"></a>大悲、<a id="a-KI"></a>大喜、<a id="a-KJ"></a>大舍、<a id="a-KK"></a>十八佛不共法、<a id="a-KL"></a>一切智、<a id="a-KM"></a>道相智、<a id="a-KN"></a>一切相智，<a id="a-KO"></a>所有一切有生、<a id="a-KP"></a>有住、<a id="a-KQ"></a>有异、<a id="a-KR"></a>有灭法。<a id="a-KS"></a>善现，<a id="a-KT"></a>是名有为法。<a id="a-KU"></a>”</p>
  <p id="aKV">具寿善现白佛言：<a id="a-KW"></a>“世尊，<a id="a-KX"></a>云何无为法？<a id="a-KY"></a>”</p>
  <p id="aKZ">佛告善现：<a id="a-Ka"></a>“若法无生、<a id="a-Kb"></a>无住、<a id="a-Kc"></a>无异、<a id="a-Kd"></a>无灭可得，<a id="a-Ke"></a>所谓贪尽、<a id="a-Kf"></a>瞋尽、<a id="a-Kg"></a>痴尽、<a id="a-Kh"></a>真如、<a id="a-Ki"></a>法界、<a id="a-Kj"></a>法性、<a id="a-Kk"></a>法住、<a id="a-Kl"></a>法定、<a id="a-Km"></a>不虚妄性、<a id="a-Kn"></a>不变异性、<a id="a-Ko"></a>离生性、<a id="a-Kp"></a>平等性、<a id="a-Kq"></a>实际。<a id="a-Kr"></a>善现，<a id="a-Ks"></a>此等名无为法。<a id="a-Kt"></a>”</p>
  <p id="aKu">具寿善现白佛言：<a id="a-Kv"></a>“世尊，<a id="a-Kw"></a>云何共法？<a id="a-Kx"></a>”</p>
  <p id="aKy">佛告善现：<a id="a-Kz"></a>“谓世间四静虑、<a id="a-L0"></a>四无量、<a id="a-L1"></a>四无色定、<a id="a-L2"></a>五神通。<a id="a-L3"></a>善现，<a id="a-L4"></a>此等名共法。<a id="a-L5"></a>何以故？<a id="a-L6"></a>共异生故。<a id="a-L7"></a>”</p>
  <p id="aL8">具寿善现白佛言：<a id="a-L9"></a>“世尊，<a id="a-LA"></a>云何不共法？<a id="a-LB"></a>”</p>
  <p id="aLC">佛告善现：<a id="a-LD"></a>“谓无漏四静虑、<a id="a-LE"></a>四无量、<a id="a-LF"></a>四无色定、<a id="a-LG"></a>四念住、<a id="a-LH"></a>四正断、<a id="a-LI"></a>四神足、<a id="a-LJ"></a>五根、<a id="a-LK"></a>五力、<a id="a-LL"></a>七等觉支、<a id="a-LM"></a>八圣道支、<a id="a-LN"></a>三解脱门、<a id="a-LO"></a>六到彼岸、<a id="a-LP"></a>五眼、<a id="a-LQ"></a>六神通、<a id="a-LR"></a>佛十力、<a id="a-LS"></a>四无所畏、<a id="a-LT"></a>四无礙解、<a id="a-LU"></a>大慈、<a id="a-LV"></a>大悲、<a id="a-LW"></a>大喜、<a id="a-LX"></a>大舍、<a id="a-LY"></a>十八佛不共法、<a id="a-LZ"></a>一切智、<a id="a-La"></a>道相智、<a id="a-Lb"></a>一切相智。<a id="a-Lc"></a>善现，<a id="a-Ld"></a>此等名不共法。<a id="a-Le"></a>何以故？<a id="a-Lf"></a>不共异生故。<a id="a-Lg"></a>善现，<a id="a-Lh"></a>诸菩萨摩诃萨修行般若波罗蜜多时，<a id="a-Li"></a>于如是等自相空法不应执著。<a id="a-Lj"></a>何以故？<a id="a-Lk"></a>以诸法自相不可分别故。<a id="a-Ll"></a>善现，<a id="a-Lm"></a>诸菩萨摩诃萨修行般若波罗蜜多时，<a id="a-Ln"></a>应以无二而为方便觉一切法。<a id="a-Lo"></a>何以故？<a id="a-Lp"></a>以一切法无动相故。<a id="a-Lq"></a>善现，<a id="a-Lr"></a>于一切法无二无动是菩萨句义，<a id="a-Ls"></a>以是故，<a id="a-Lt"></a>无句义是菩萨句义。<a id="a-Lu"></a>”</p>
 </body>
</html>