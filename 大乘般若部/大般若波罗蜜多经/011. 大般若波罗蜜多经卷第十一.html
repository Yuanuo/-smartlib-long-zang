<!doctype html>
<html id="z3IBSfuA" data-ver="1725">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第十一</h1>
  <h2 id="a2">初分教诫教授品第七之一</h2>
  <p id="a3">尔时，<a id="a-4"></a>佛告具寿善现：<a id="a-5"></a>“汝以辩才，<a id="a-6"></a>当为菩萨摩诃萨众宣说般若波罗蜜多相应之法，<a id="a-7"></a>教诫教授诸菩萨摩诃萨，<a id="a-8"></a>令于般若波罗蜜多修学究竟。<a id="a-9"></a>”</p>
  <p id="aA">时，<a id="a-B"></a>诸菩萨摩诃萨众及大声闻、<a id="a-C"></a>天、<a id="a-D"></a>龙、<a id="a-E"></a>药叉、<a id="a-F"></a>人非人等，<a id="a-G"></a>咸作是念：<a id="a-H"></a>“今尊者善现，<a id="a-I"></a>为以自慧辩才之力，<a id="a-J"></a>当为菩萨摩诃萨众宣说般若波罗蜜多相应之法，<a id="a-K"></a>教诫教授诸菩萨摩诃萨，<a id="a-L"></a>令于般若波罗蜜多修学究竟，<a id="a-M"></a>为当承佛威神力耶？<a id="a-N"></a>”</p>
  <p id="aO">具寿善现知诸菩萨摩诃萨众及大声闻、<a id="a-P"></a>天、<a id="a-Q"></a>龙、<a id="a-R"></a>药叉、<a id="a-S"></a>人非人等心之所念，<a id="a-T"></a>便告具寿舍利子言：<a id="a-U"></a>“诸佛弟子所说法教，<a id="a-V"></a>当知皆承佛威神力。<a id="a-W"></a>何以故？<a id="a-X"></a>舍利子，<a id="a-Y"></a>诸佛为他宣说法要，<a id="a-Z"></a>彼承佛教精勤修学，<a id="a-a"></a>便能证得诸法实性，<a id="a-b"></a>由是为他有所宣说，<a id="a-c"></a>皆与法性能不相违，<a id="a-d"></a>故佛所言如灯传照。</p>
  <p id="ae">“舍利子，<a id="a-f"></a>我当承佛威神加被，<a id="a-g"></a>为诸菩萨摩诃萨众宣说般若波罗蜜多相应之法，<a id="a-h"></a>教诫教授诸菩萨摩诃萨，<a id="a-i"></a>令于般若波罗蜜多修学究竟，<a id="a-j"></a>非以自慧辩才之力。<a id="a-k"></a>所以者何？<a id="a-l"></a>甚深般若波罗蜜多相应之法，<a id="a-m"></a>非诸声闻、<a id="a-n"></a>独觉境界。<a id="a-o"></a>”</p>
  <p id="ap">尔时，<a id="a-q"></a>具寿善现白佛言：<a id="a-r"></a>“世尊，<a id="a-s"></a>如佛所敕：<a id="a-t"></a>‘汝以辩才，<a id="a-u"></a>当为菩萨摩诃萨众宣说般若波罗蜜多相应之法，<a id="a-v"></a>教诫教授诸菩萨摩诃萨，<a id="a-w"></a>令于般若波罗蜜多修学究竟。<a id="a-x"></a>’世尊，<a id="a-y"></a>此中何法名为菩萨摩诃萨？<a id="a-z"></a>复有何法名为般若波罗蜜多？<a id="a-10"></a>世尊，<a id="a-11"></a>我不见有法可名菩萨摩诃萨，<a id="a-12"></a>亦不见有法可名般若波罗蜜多，<a id="a-13"></a>如是二名亦不见有，<a id="a-14"></a>云何令我为诸菩萨摩诃萨众宣说般若波罗蜜多相应之法，<a id="a-15"></a>教诫教授诸菩萨摩诃萨，<a id="a-16"></a>令于般若波罗蜜多修学究竟？<a id="a-17"></a>”</p>
  <p id="a18">佛言：<a id="a-19"></a>“善现，<a id="a-1A"></a>菩萨摩诃萨但有名，<a id="a-1B"></a>谓为菩萨摩诃萨，<a id="a-1C"></a>般若波罗蜜多亦但有名，<a id="a-1D"></a>谓为般若波罗蜜多，<a id="a-1E"></a>如是二名亦但有名。<a id="a-1F"></a>善现，<a id="a-1G"></a>此之二名不生不灭，<a id="a-1H"></a>唯有想等想，<a id="a-1I"></a>施设言说。<a id="a-1J"></a>如是假名不在内、<a id="a-1K"></a>不在外、<a id="a-1L"></a>不在两间，<a id="a-1M"></a>不可得故。</p>
  <p id="a1N">“善现当知，<a id="a-1O"></a>譬如我但是假名，<a id="a-1P"></a>如是名假不生不灭，<a id="a-1Q"></a>唯有想等想，<a id="a-1R"></a>施设言说谓之为我；<a id="a-1S"></a>如是有情、<a id="a-1T"></a>命者、<a id="a-1U"></a>生者、<a id="a-1V"></a>养者、<a id="a-1W"></a>士夫、<a id="a-1X"></a>补特伽罗、<a id="a-1Y"></a>意生、<a id="a-1Z"></a>儒童、<a id="a-1a"></a>作者、<a id="a-1b"></a>使作者、<a id="a-1c"></a>起者、<a id="a-1d"></a>使起者、<a id="a-1e"></a>受者、<a id="a-1f"></a>使受者、<a id="a-1g"></a>知者、<a id="a-1h"></a>见者，<a id="a-1i"></a>亦但是假名，<a id="a-1j"></a>如是名假不生不灭，<a id="a-1k"></a>唯有想等想，<a id="a-1l"></a>施设言说谓为有情乃至见者。<a id="a-1m"></a>如是一切但有假名，<a id="a-1n"></a>此诸假名不在内、<a id="a-1o"></a>不在外、<a id="a-1p"></a>不在两间，<a id="a-1q"></a>不可得故。<a id="a-1r"></a>如是，<a id="a-1s"></a>善现，<a id="a-1t"></a>若菩萨摩诃萨、<a id="a-1u"></a>若般若波罗蜜多、<a id="a-1v"></a>若此二名皆是假法，<a id="a-1w"></a>如是假法不生不灭，<a id="a-1x"></a>唯有想等想，<a id="a-1y"></a>施设言说谓为菩萨摩诃萨、<a id="a-1z"></a>谓为般若波罗蜜多及此二名。<a id="a-20"></a>如是三种但有假名，<a id="a-21"></a>此诸假名不在内、<a id="a-22"></a>不在外、<a id="a-23"></a>不在两间，<a id="a-24"></a>不可得故。</p>
  <p id="a25">“复次，<a id="a-26"></a>善现，<a id="a-27"></a>譬如色但是假法，<a id="a-28"></a>如是法假不生不灭，<a id="a-29"></a>唯有想等想，<a id="a-2A"></a>施设言说谓之为色；<a id="a-2B"></a>如是受、<a id="a-2C"></a>想、<a id="a-2D"></a>行、<a id="a-2E"></a>识亦但是假法，<a id="a-2F"></a>如是法假不生不灭，<a id="a-2G"></a>唯有想等想，<a id="a-2H"></a>施设言说谓为受、<a id="a-2I"></a>想、<a id="a-2J"></a>行、<a id="a-2K"></a>识。<a id="a-2L"></a>如是一切但有假名，<a id="a-2M"></a>此诸假名不在内、<a id="a-2N"></a>不在外、<a id="a-2O"></a>不在两间，<a id="a-2P"></a>不可得故。<a id="a-2Q"></a>如是，<a id="a-2R"></a>善现，<a id="a-2S"></a>若菩萨摩诃萨、<a id="a-2T"></a>若般若波罗蜜多、<a id="a-2U"></a>若此二名皆是假法，<a id="a-2V"></a>如是假法不生不灭，<a id="a-2W"></a>唯有想等想，<a id="a-2X"></a>施设言说谓为菩萨摩诃萨、<a id="a-2Y"></a>谓为般若波罗蜜多及此二名。<a id="a-2Z"></a>如是三种但有假名，<a id="a-2a"></a>此诸假名不在内、<a id="a-2b"></a>不在外、<a id="a-2c"></a>不在两间，<a id="a-2d"></a>不可得故。</p>
  <p id="a2e">“复次，<a id="a-2f"></a>善现，<a id="a-2g"></a>譬如眼处但是假法，<a id="a-2h"></a>如是法假不生不灭，<a id="a-2i"></a>唯有想等想，<a id="a-2j"></a>施设言说谓为眼处；<a id="a-2k"></a>如是耳、<a id="a-2l"></a>鼻、<a id="a-2m"></a>舌、<a id="a-2n"></a>身、<a id="a-2o"></a>意处亦但是假法，<a id="a-2p"></a>如是法假不生不灭，<a id="a-2q"></a>唯有想等想，<a id="a-2r"></a>施设言说谓为耳、<a id="a-2s"></a>鼻、<a id="a-2t"></a>舌、<a id="a-2u"></a>身、<a id="a-2v"></a>意处。<a id="a-2w"></a>如是一切但有假名，<a id="a-2x"></a>此诸假名不在内、<a id="a-2y"></a>不在外、<a id="a-2z"></a>不在两间，<a id="a-30"></a>不可得故。<a id="a-31"></a>如是，<a id="a-32"></a>善现，<a id="a-33"></a>若菩萨摩诃萨、<a id="a-34"></a>若般若波罗蜜多、<a id="a-35"></a>若此二名皆是假法，<a id="a-36"></a>如是假法不生不灭，<a id="a-37"></a>唯有想等想，<a id="a-38"></a>施设言说谓为菩萨摩诃萨、<a id="a-39"></a>谓为般若波罗蜜多及此二名。<a id="a-3A"></a>如是三种但有假名，<a id="a-3B"></a>此诸假名不在内、<a id="a-3C"></a>不在外、<a id="a-3D"></a>不在两间，<a id="a-3E"></a>不可得故。</p>
  <p id="a3F">“复次，<a id="a-3G"></a>善现，<a id="a-3H"></a>譬如色处但是假法，<a id="a-3I"></a>如是法假不生不灭，<a id="a-3J"></a>唯有想等想，<a id="a-3K"></a>施设言说谓为色处；<a id="a-3L"></a>如是声、<a id="a-3M"></a>香、<a id="a-3N"></a>味、<a id="a-3O"></a>触、<a id="a-3P"></a>法处亦但是假法，<a id="a-3Q"></a>如是法假不生不灭，<a id="a-3R"></a>唯有想等想，<a id="a-3S"></a>施设言说谓为声、<a id="a-3T"></a>香、<a id="a-3U"></a>味、<a id="a-3V"></a>触、<a id="a-3W"></a>法处。<a id="a-3X"></a>如是一切但有假名，<a id="a-3Y"></a>此诸假名不在内、<a id="a-3Z"></a>不在外、<a id="a-3a"></a>不在两间，<a id="a-3b"></a>不可得故。<a id="a-3c"></a>如是，<a id="a-3d"></a>善现，<a id="a-3e"></a>若菩萨摩诃萨、<a id="a-3f"></a>若般若波罗蜜多、<a id="a-3g"></a>若此二名皆是假法，<a id="a-3h"></a>如是假法不生不灭，<a id="a-3i"></a>唯有想等想，<a id="a-3j"></a>施设言说谓为菩萨摩诃萨、<a id="a-3k"></a>谓为般若波罗蜜多及此二名。<a id="a-3l"></a>如是三种但有假名，<a id="a-3m"></a>此诸假名不在内、<a id="a-3n"></a>不在外、<a id="a-3o"></a>不在两间，<a id="a-3p"></a>不可得故。</p>
  <p id="a3q">“复次，<a id="a-3r"></a>善现，<a id="a-3s"></a>譬如眼界但是假法，<a id="a-3t"></a>如是法假不生不灭，<a id="a-3u"></a>唯有想等想，<a id="a-3v"></a>施设言说谓为眼界；<a id="a-3w"></a>如是耳、<a id="a-3x"></a>鼻、<a id="a-3y"></a>舌、<a id="a-3z"></a>身、<a id="a-40"></a>意界亦但是假法，<a id="a-41"></a>如是法假不生不灭，<a id="a-42"></a>唯有想等想，<a id="a-43"></a>施设言说谓为耳、<a id="a-44"></a>鼻、<a id="a-45"></a>舌、<a id="a-46"></a>身、<a id="a-47"></a>意界。<a id="a-48"></a>如是一切但有假名，<a id="a-49"></a>此诸假名不在内、<a id="a-4A"></a>不在外、<a id="a-4B"></a>不在两间，<a id="a-4C"></a>不可得故。<a id="a-4D"></a>如是，<a id="a-4E"></a>善现，<a id="a-4F"></a>若菩萨摩诃萨、<a id="a-4G"></a>若般若波罗蜜多、<a id="a-4H"></a>若此二名皆是假法，<a id="a-4I"></a>如是假法不生不灭，<a id="a-4J"></a>唯有想等想，<a id="a-4K"></a>施设言说谓为菩萨摩诃萨、<a id="a-4L"></a>谓为般若波罗蜜多及此二名。<a id="a-4M"></a>如是三种但有假名，<a id="a-4N"></a>此诸假名不在内、<a id="a-4O"></a>不在外、<a id="a-4P"></a>不在两间，<a id="a-4Q"></a>不可得故。</p>
  <p id="a4R">“复次，<a id="a-4S"></a>善现，<a id="a-4T"></a>譬如色界但是假法，<a id="a-4U"></a>如是法假不生不灭，<a id="a-4V"></a>唯有想等想，<a id="a-4W"></a>施设言说谓为色界；<a id="a-4X"></a>如是声、<a id="a-4Y"></a>香、<a id="a-4Z"></a>味、<a id="a-4a"></a>触、<a id="a-4b"></a>法界亦但是假法，<a id="a-4c"></a>如是法假不生不灭，<a id="a-4d"></a>唯有想等想，<a id="a-4e"></a>施设言说谓为声、<a id="a-4f"></a>香、<a id="a-4g"></a>味、<a id="a-4h"></a>触、<a id="a-4i"></a>法界。<a id="a-4j"></a>如是一切但有假名，<a id="a-4k"></a>此诸假名不在内、<a id="a-4l"></a>不在外、<a id="a-4m"></a>不在两间，<a id="a-4n"></a>不可得故。<a id="a-4o"></a>如是，<a id="a-4p"></a>善现，<a id="a-4q"></a>若菩萨摩诃萨、<a id="a-4r"></a>若般若波罗蜜多、<a id="a-4s"></a>若此二名皆是假法，<a id="a-4t"></a>如是假法不生不灭，<a id="a-4u"></a>唯有想等想，<a id="a-4v"></a>施设言说谓为菩萨摩诃萨、<a id="a-4w"></a>谓为般若波罗蜜多及此二名。<a id="a-4x"></a>如是三种但有假名，<a id="a-4y"></a>此诸假名不在内、<a id="a-4z"></a>不在外、<a id="a-50"></a>不在两间，<a id="a-51"></a>不可得故。</p>
  <p id="a52">“复次，<a id="a-53"></a>善现，<a id="a-54"></a>譬如眼识界但是假法，<a id="a-55"></a>如是法假不生不灭，<a id="a-56"></a>唯有想等想，<a id="a-57"></a>施设言说谓为眼识界；<a id="a-58"></a>如是耳、<a id="a-59"></a>鼻、<a id="a-5A"></a>舌、<a id="a-5B"></a>身、<a id="a-5C"></a>意识界亦但是假法，<a id="a-5D"></a>如是法假不生不灭，<a id="a-5E"></a>唯有想等想，<a id="a-5F"></a>施设言说谓为耳、<a id="a-5G"></a>鼻、<a id="a-5H"></a>舌、<a id="a-5I"></a>身、<a id="a-5J"></a>意识界。<a id="a-5K"></a>如是一切但有假名，<a id="a-5L"></a>此诸假名不在内、<a id="a-5M"></a>不在外、<a id="a-5N"></a>不在两间，<a id="a-5O"></a>不可得故。<a id="a-5P"></a>如是，<a id="a-5Q"></a>善现，<a id="a-5R"></a>若菩萨摩诃萨、<a id="a-5S"></a>若般若波罗蜜多、<a id="a-5T"></a>若此二名皆是假法，<a id="a-5U"></a>如是假法不生不灭，<a id="a-5V"></a>唯有想等想，<a id="a-5W"></a>施设言说谓为菩萨摩诃萨、<a id="a-5X"></a>谓为般若波罗蜜多及此二名。<a id="a-5Y"></a>如是三种但有假名，<a id="a-5Z"></a>此诸假名不在内、<a id="a-5a"></a>不在外、<a id="a-5b"></a>不在两间，<a id="a-5c"></a>不可得故。</p>
  <p id="a5d">“复次，<a id="a-5e"></a>善现，<a id="a-5f"></a>譬如眼触但是假法，<a id="a-5g"></a>如是法假不生不灭，<a id="a-5h"></a>唯有想等想，<a id="a-5i"></a>施设言说谓为眼触；<a id="a-5j"></a>如是耳、<a id="a-5k"></a>鼻、<a id="a-5l"></a>舌、<a id="a-5m"></a>身、<a id="a-5n"></a>意触亦但是假法，<a id="a-5o"></a>如是法假不生不灭，<a id="a-5p"></a>唯有想等想，<a id="a-5q"></a>施设言说谓为耳、<a id="a-5r"></a>鼻、<a id="a-5s"></a>舌、<a id="a-5t"></a>身、<a id="a-5u"></a>意触。<a id="a-5v"></a>如是一切但有假名，<a id="a-5w"></a>此诸假名不在内、<a id="a-5x"></a>不在外、<a id="a-5y"></a>不在两间，<a id="a-5z"></a>不可得故。<a id="a-60"></a>如是，<a id="a-61"></a>善现，<a id="a-62"></a>若菩萨摩诃萨、<a id="a-63"></a>若般若波罗蜜多、<a id="a-64"></a>若此二名皆是假法，<a id="a-65"></a>如是假法不生不灭，<a id="a-66"></a>唯有想等想，<a id="a-67"></a>施设言说谓为菩萨摩诃萨、<a id="a-68"></a>谓为般若波罗蜜多及此二名。<a id="a-69"></a>如是三种但有假名，<a id="a-6A"></a>此诸假名不在内、<a id="a-6B"></a>不在外、<a id="a-6C"></a>不在两间，<a id="a-6D"></a>不可得故。</p>
  <p id="a6E">“复次，<a id="a-6F"></a>善现，<a id="a-6G"></a>譬如眼触为缘所生诸受但是假法，<a id="a-6H"></a>如是法假不生不灭，<a id="a-6I"></a>唯有想等想，<a id="a-6J"></a>施设言说谓为眼触为缘所生诸受；<a id="a-6K"></a>如是耳、<a id="a-6L"></a>鼻、<a id="a-6M"></a>舌、<a id="a-6N"></a>身、<a id="a-6O"></a>意触为缘所生诸受亦但是假法，<a id="a-6P"></a>如是法假不生不灭，<a id="a-6Q"></a>唯有想等想，<a id="a-6R"></a>施设言说谓为耳、<a id="a-6S"></a>鼻、<a id="a-6T"></a>舌、<a id="a-6U"></a>身、<a id="a-6V"></a>意触为缘所生诸受。<a id="a-6W"></a>如是一切但有假名，<a id="a-6X"></a>此诸假名不在内、<a id="a-6Y"></a>不在外、<a id="a-6Z"></a>不在两间，<a id="a-6a"></a>不可得故。<a id="a-6b"></a>如是，<a id="a-6c"></a>善现，<a id="a-6d"></a>若菩萨摩诃萨、<a id="a-6e"></a>若般若波罗蜜多、<a id="a-6f"></a>若此二名皆是假法，<a id="a-6g"></a>如是假法不生不灭，<a id="a-6h"></a>唯有想等想，<a id="a-6i"></a>施设言说谓为菩萨摩诃萨、<a id="a-6j"></a>谓为般若波罗蜜多及此二名。<a id="a-6k"></a>如是三种但有假名，<a id="a-6l"></a>此诸假名不在内、<a id="a-6m"></a>不在外、<a id="a-6n"></a>不在两间，<a id="a-6o"></a>不可得故。</p>
  <p id="a6p">“复次，<a id="a-6q"></a>善现，<a id="a-6r"></a>譬如内身所有头颈、<a id="a-6s"></a>肩膊、<a id="a-6t"></a>手臂、<a id="a-6u"></a>腹背、<a id="a-6v"></a>胸胁、<a id="a-6w"></a>腰脊、<a id="a-6x"></a>髀膝、<a id="a-6y"></a>腨胫、<a id="a-6z"></a>足等但是假名，<a id="a-70"></a>如是名假不生不灭，<a id="a-71"></a>唯有想等想，<a id="a-72"></a>施设言说谓为内身所有头、<a id="a-73"></a>颈乃至足等。<a id="a-74"></a>如是一切但有假名，<a id="a-75"></a>此诸假名不在内、<a id="a-76"></a>不在外、<a id="a-77"></a>不在两间，<a id="a-78"></a>不可得故。<a id="a-79"></a>如是，<a id="a-7A"></a>善现，<a id="a-7B"></a>若菩萨摩诃萨、<a id="a-7C"></a>若般若波罗蜜多、<a id="a-7D"></a>若此二名皆是假法，<a id="a-7E"></a>如是假法不生不灭，<a id="a-7F"></a>唯有想等想，<a id="a-7G"></a>施设言说谓为菩萨摩诃萨、<a id="a-7H"></a>谓为般若波罗蜜多及此二名。<a id="a-7I"></a>如是三种但有假名，<a id="a-7J"></a>此诸假名不在内、<a id="a-7K"></a>不在外、<a id="a-7L"></a>不在两间，<a id="a-7M"></a>不可得故。</p>
  <p id="a7N">“复次，<a id="a-7O"></a>善现，<a id="a-7P"></a>譬如外事所有草木、<a id="a-7Q"></a>根茎、<a id="a-7R"></a>枝叶、<a id="a-7S"></a>华果等物但是假名，<a id="a-7T"></a>如是名假不生不灭，<a id="a-7U"></a>唯有想等想，<a id="a-7V"></a>施设言说谓为外事所有草木、<a id="a-7W"></a>根茎、<a id="a-7X"></a>枝叶、<a id="a-7Y"></a>华果等物。<a id="a-7Z"></a>如是一切但有假名，<a id="a-7a"></a>此诸假名不在内、<a id="a-7b"></a>不在外、<a id="a-7c"></a>不在两间，<a id="a-7d"></a>不可得故。<a id="a-7e"></a>如是，<a id="a-7f"></a>善现，<a id="a-7g"></a>若菩萨摩诃萨、<a id="a-7h"></a>若般若波罗蜜多、<a id="a-7i"></a>若此二名皆是假法，<a id="a-7j"></a>如是假法不生不灭，<a id="a-7k"></a>唯有想等想，<a id="a-7l"></a>施设言说谓为菩萨摩诃萨、<a id="a-7m"></a>谓为般若波罗蜜多及此二名。<a id="a-7n"></a>如是三种但有假名，<a id="a-7o"></a>此诸假名不在内、<a id="a-7p"></a>不在外、<a id="a-7q"></a>不在两间，<a id="a-7r"></a>不可得故。</p>
  <p id="a7s">“复次，<a id="a-7t"></a>善现，<a id="a-7u"></a>譬如过去、<a id="a-7v"></a>未来、<a id="a-7w"></a>现在一切如来、<a id="a-7x"></a>应、<a id="a-7y"></a>正等觉但是假名，<a id="a-7z"></a>如是名假不生不灭，<a id="a-80"></a>唯有想等想，<a id="a-81"></a>施设言说谓为过去、<a id="a-82"></a>未来、<a id="a-83"></a>现在一切如来、<a id="a-84"></a>应、<a id="a-85"></a>正等觉。<a id="a-86"></a>如是一切但有假名，<a id="a-87"></a>此诸假名不在内、<a id="a-88"></a>不在外、<a id="a-89"></a>不在两间，<a id="a-8A"></a>不可得故。<a id="a-8B"></a>如是，<a id="a-8C"></a>善现，<a id="a-8D"></a>若菩萨摩诃萨、<a id="a-8E"></a>若般若波罗蜜多、<a id="a-8F"></a>若此二名皆是假法，<a id="a-8G"></a>如是假法不生不灭，<a id="a-8H"></a>唯有想等想，<a id="a-8I"></a>施设言说谓为菩萨摩诃萨、<a id="a-8J"></a>谓为般若波罗蜜多及此二名。<a id="a-8K"></a>如是三种但有假名，<a id="a-8L"></a>此诸假名不在内、<a id="a-8M"></a>不在外、<a id="a-8N"></a>不在两间，<a id="a-8O"></a>不可得故。</p>
  <p id="a8P">“复次，<a id="a-8Q"></a>善现，<a id="a-8R"></a>譬如幻事、<a id="a-8S"></a>梦境、<a id="a-8T"></a>响像、<a id="a-8U"></a>阳焰、<a id="a-8V"></a>光影，<a id="a-8W"></a>若寻香城、<a id="a-8X"></a>变化事等但是假名，<a id="a-8Y"></a>如是名假不生不灭，<a id="a-8Z"></a>唯有想等想，<a id="a-8a"></a>施设言说谓为幻事乃至变化事等。<a id="a-8b"></a>如是一切但有假名，<a id="a-8c"></a>此诸假名不在内、<a id="a-8d"></a>不在外、<a id="a-8e"></a>不在两间，<a id="a-8f"></a>不可得故。<a id="a-8g"></a>如是，<a id="a-8h"></a>善现，<a id="a-8i"></a>若菩萨摩诃萨、<a id="a-8j"></a>若般若波罗蜜多、<a id="a-8k"></a>若此二名皆是假法，<a id="a-8l"></a>如是假法不生不灭，<a id="a-8m"></a>唯有想等想，<a id="a-8n"></a>施设言说谓为菩萨摩诃萨、<a id="a-8o"></a>谓为般若波罗蜜多及此二名。<a id="a-8p"></a>如是三种但有假名，<a id="a-8q"></a>此诸假名不在内、<a id="a-8r"></a>不在外、<a id="a-8s"></a>不在两间，<a id="a-8t"></a>不可得故。</p>
  <p id="a8u">“如是，<a id="a-8v"></a>善现，<a id="a-8w"></a>诸菩萨摩诃萨修行般若波罗蜜多时，<a id="a-8x"></a>于一切法名假、<a id="a-8y"></a>法假及教授假，<a id="a-8z"></a>应正修学。</p>
  <p id="a90">“复次，<a id="a-91"></a>善现，<a id="a-92"></a>诸菩萨摩诃萨修行般若波罗蜜多时，<a id="a-93"></a>不应观色若常若无常，<a id="a-94"></a>不应观受、<a id="a-95"></a>想、<a id="a-96"></a>行、<a id="a-97"></a>识若常若无常；<a id="a-98"></a>不应观色若乐若苦，<a id="a-99"></a>不应观受、<a id="a-9A"></a>想、<a id="a-9B"></a>行、<a id="a-9C"></a>识若乐若苦；<a id="a-9D"></a>不应观色若我若无我，<a id="a-9E"></a>不应观受、<a id="a-9F"></a>想、<a id="a-9G"></a>行、<a id="a-9H"></a>识若我若无我；<a id="a-9I"></a>不应观色若净若不净，<a id="a-9J"></a>不应观受、<a id="a-9K"></a>想、<a id="a-9L"></a>行、<a id="a-9M"></a>识若净若不净；<a id="a-9N"></a>不应观色若空若不空，<a id="a-9O"></a>不应观受、<a id="a-9P"></a>想、<a id="a-9Q"></a>行、<a id="a-9R"></a>识若空若不空；<a id="a-9S"></a>不应观色若有相若无相，<a id="a-9T"></a>不应观受、<a id="a-9U"></a>想、<a id="a-9V"></a>行、<a id="a-9W"></a>识若有相若无相；<a id="a-9X"></a>不应观色若有愿若无愿，<a id="a-9Y"></a>不应观受、<a id="a-9Z"></a>想、<a id="a-9a"></a>行、<a id="a-9b"></a>识若有愿若无愿；<a id="a-9c"></a>不应观色若寂静若不寂静，<a id="a-9d"></a>不应观受、<a id="a-9e"></a>想、<a id="a-9f"></a>行、<a id="a-9g"></a>识若寂静若不寂静；<a id="a-9h"></a>不应观色若远离若不远离，<a id="a-9i"></a>不应观受、<a id="a-9j"></a>想、<a id="a-9k"></a>行、<a id="a-9l"></a>识若远离若不远离；<a id="a-9m"></a>不应观色若有为若无为，<a id="a-9n"></a>不应观受、<a id="a-9o"></a>想、<a id="a-9p"></a>行、<a id="a-9q"></a>识若有为若无为；<a id="a-9r"></a>不应观色若有漏若无漏，<a id="a-9s"></a>不应观受、<a id="a-9t"></a>想、<a id="a-9u"></a>行、<a id="a-9v"></a>识若有漏若无漏；<a id="a-9w"></a>不应观色若生若灭，<a id="a-9x"></a>不应观受、<a id="a-9y"></a>想、<a id="a-9z"></a>行、<a id="a-A0"></a>识若生若灭；<a id="a-A1"></a>不应观色若善若非善，<a id="a-A2"></a>不应观受、<a id="a-A3"></a>想、<a id="a-A4"></a>行、<a id="a-A5"></a>识若善若非善；<a id="a-A6"></a>不应观色若有罪若无罪，<a id="a-A7"></a>不应观受、<a id="a-A8"></a>想、<a id="a-A9"></a>行、<a id="a-AA"></a>识若有罪若无罪；<a id="a-AB"></a>不应观色若有烦恼若无烦恼，<a id="a-AC"></a>不应观受、<a id="a-AD"></a>想、<a id="a-AE"></a>行、<a id="a-AF"></a>识若有烦恼若无烦恼；<a id="a-AG"></a>不应观色若世间若出世间，<a id="a-AH"></a>不应观受、<a id="a-AI"></a>想、<a id="a-AJ"></a>行、<a id="a-AK"></a>识若世间若出世间；<a id="a-AL"></a>不应观色若杂染若清净，<a id="a-AM"></a>不应观受、<a id="a-AN"></a>想、<a id="a-AO"></a>行、<a id="a-AP"></a>识若杂染若清净；<a id="a-AQ"></a>不应观色若属生死若属涅槃，<a id="a-AR"></a>不应观受、<a id="a-AS"></a>想、<a id="a-AT"></a>行、<a id="a-AU"></a>识若属生死若属涅槃；<a id="a-AV"></a>不应观色若在内若在外若在两间，<a id="a-AW"></a>不应观受、<a id="a-AX"></a>想、<a id="a-AY"></a>行、<a id="a-AZ"></a>识若在内若在外若在两间；<a id="a-Aa"></a>不应观色若可得若不可得，<a id="a-Ab"></a>不应观受、<a id="a-Ac"></a>想、<a id="a-Ad"></a>行、<a id="a-Ae"></a>识若可得若不可得。</p>
  <p id="aAf">“复次，<a id="a-Ag"></a>善现，<a id="a-Ah"></a>诸菩萨摩诃萨修行般若波罗蜜多时，<a id="a-Ai"></a>不应观眼处若常若无常，<a id="a-Aj"></a>不应观耳、<a id="a-Ak"></a>鼻、<a id="a-Al"></a>舌、<a id="a-Am"></a>身、<a id="a-An"></a>意处若常若无常；<a id="a-Ao"></a>不应观眼处若乐若苦，<a id="a-Ap"></a>不应观耳、<a id="a-Aq"></a>鼻、<a id="a-Ar"></a>舌、<a id="a-As"></a>身、<a id="a-At"></a>意处若乐若苦；<a id="a-Au"></a>不应观眼处若我若无我，<a id="a-Av"></a>不应观耳、<a id="a-Aw"></a>鼻、<a id="a-Ax"></a>舌、<a id="a-Ay"></a>身、<a id="a-Az"></a>意处若我若无我；<a id="a-B0"></a>不应观眼处若净若不净，<a id="a-B1"></a>不应观耳、<a id="a-B2"></a>鼻、<a id="a-B3"></a>舌、<a id="a-B4"></a>身、<a id="a-B5"></a>意处若净若不净；<a id="a-B6"></a>不应观眼处若空若不空，<a id="a-B7"></a>不应观耳、<a id="a-B8"></a>鼻、<a id="a-B9"></a>舌、<a id="a-BA"></a>身、<a id="a-BB"></a>意处若空若不空；<a id="a-BC"></a>不应观眼处若有相若无相，<a id="a-BD"></a>不应观耳、<a id="a-BE"></a>鼻、<a id="a-BF"></a>舌、<a id="a-BG"></a>身、<a id="a-BH"></a>意处若有相若无相；<a id="a-BI"></a>不应观眼处若有愿若无愿，<a id="a-BJ"></a>不应观耳、<a id="a-BK"></a>鼻、<a id="a-BL"></a>舌、<a id="a-BM"></a>身、<a id="a-BN"></a>意处若有愿若无愿；<a id="a-BO"></a>不应观眼处若寂静若不寂静，<a id="a-BP"></a>不应观耳、<a id="a-BQ"></a>鼻、<a id="a-BR"></a>舌、<a id="a-BS"></a>身、<a id="a-BT"></a>意处若寂静若不寂静；<a id="a-BU"></a>不应观眼处若远离若不远离，<a id="a-BV"></a>不应观耳、<a id="a-BW"></a>鼻、<a id="a-BX"></a>舌、<a id="a-BY"></a>身、<a id="a-BZ"></a>意处若远离若不远离；<a id="a-Ba"></a>不应观眼处若有为若无为，<a id="a-Bb"></a>不应观耳、<a id="a-Bc"></a>鼻、<a id="a-Bd"></a>舌、<a id="a-Be"></a>身、<a id="a-Bf"></a>意处若有为若无为；<a id="a-Bg"></a>不应观眼处若有漏若无漏，<a id="a-Bh"></a>不应观耳、<a id="a-Bi"></a>鼻、<a id="a-Bj"></a>舌、<a id="a-Bk"></a>身、<a id="a-Bl"></a>意处若有漏若无漏；<a id="a-Bm"></a>不应观眼处若生若灭，<a id="a-Bn"></a>不应观耳、<a id="a-Bo"></a>鼻、<a id="a-Bp"></a>舌、<a id="a-Bq"></a>身、<a id="a-Br"></a>意处若生若灭；<a id="a-Bs"></a>不应观眼处若善若非善，<a id="a-Bt"></a>不应观耳、<a id="a-Bu"></a>鼻、<a id="a-Bv"></a>舌、<a id="a-Bw"></a>身、<a id="a-Bx"></a>意处若善若非善；<a id="a-By"></a>不应观眼处若有罪若无罪，<a id="a-Bz"></a>不应观耳、<a id="a-C0"></a>鼻、<a id="a-C1"></a>舌、<a id="a-C2"></a>身、<a id="a-C3"></a>意处若有罪若无罪；<a id="a-C4"></a>不应观眼处若有烦恼若无烦恼，<a id="a-C5"></a>不应观耳、<a id="a-C6"></a>鼻、<a id="a-C7"></a>舌、<a id="a-C8"></a>身、<a id="a-C9"></a>意处若有烦恼若无烦恼；<a id="a-CA"></a>不应观眼处若世间若出世间，<a id="a-CB"></a>不应观耳、<a id="a-CC"></a>鼻、<a id="a-CD"></a>舌、<a id="a-CE"></a>身、<a id="a-CF"></a>意处若世间若出世间；<a id="a-CG"></a>不应观眼处若杂染若清净，<a id="a-CH"></a>不应观耳、<a id="a-CI"></a>鼻、<a id="a-CJ"></a>舌、<a id="a-CK"></a>身、<a id="a-CL"></a>意处若杂染若清净；<a id="a-CM"></a>不应观眼处若属生死若属涅槃，<a id="a-CN"></a>不应观耳、<a id="a-CO"></a>鼻、<a id="a-CP"></a>舌、<a id="a-CQ"></a>身、<a id="a-CR"></a>意处若属生死若属涅槃；<a id="a-CS"></a>不应观眼处若在内若在外若在两间，<a id="a-CT"></a>不应观耳、<a id="a-CU"></a>鼻、<a id="a-CV"></a>舌、<a id="a-CW"></a>身、<a id="a-CX"></a>意处若在内若在外若在两间；<a id="a-CY"></a>不应观眼处若可得若不可得，<a id="a-CZ"></a>不应观耳、<a id="a-Ca"></a>鼻、<a id="a-Cb"></a>舌、<a id="a-Cc"></a>身、<a id="a-Cd"></a>意处若可得若不可得。</p>
  <p id="aCe">“复次，<a id="a-Cf"></a>善现，<a id="a-Cg"></a>诸菩萨摩诃萨修行般若波罗蜜多时，<a id="a-Ch"></a>不应观色处若常若无常，<a id="a-Ci"></a>不应观声、<a id="a-Cj"></a>香、<a id="a-Ck"></a>味、<a id="a-Cl"></a>触、<a id="a-Cm"></a>法处若常若无常；<a id="a-Cn"></a>不应观色处若乐若苦，<a id="a-Co"></a>不应观声、<a id="a-Cp"></a>香、<a id="a-Cq"></a>味、<a id="a-Cr"></a>触、<a id="a-Cs"></a>法处若乐若苦；<a id="a-Ct"></a>不应观色处若我若无我，<a id="a-Cu"></a>不应观声、<a id="a-Cv"></a>香、<a id="a-Cw"></a>味、<a id="a-Cx"></a>触、<a id="a-Cy"></a>法处若我若无我；<a id="a-Cz"></a>不应观色处若净若不净，<a id="a-D0"></a>不应观声、<a id="a-D1"></a>香、<a id="a-D2"></a>味、<a id="a-D3"></a>触、<a id="a-D4"></a>法处若净若不净；<a id="a-D5"></a>不应观色处若空若不空，<a id="a-D6"></a>不应观声、<a id="a-D7"></a>香、<a id="a-D8"></a>味、<a id="a-D9"></a>触、<a id="a-DA"></a>法处若空若不空；<a id="a-DB"></a>不应观色处若有相若无相，<a id="a-DC"></a>不应观声、<a id="a-DD"></a>香、<a id="a-DE"></a>味、<a id="a-DF"></a>触、<a id="a-DG"></a>法处若有相若无相；<a id="a-DH"></a>不应观色处若有愿若无愿，<a id="a-DI"></a>不应观声、<a id="a-DJ"></a>香、<a id="a-DK"></a>味、<a id="a-DL"></a>触、<a id="a-DM"></a>法处若有愿若无愿；<a id="a-DN"></a>不应观色处若寂静若不寂静，<a id="a-DO"></a>不应观声、<a id="a-DP"></a>香、<a id="a-DQ"></a>味、<a id="a-DR"></a>触、<a id="a-DS"></a>法处若寂静若不寂静；<a id="a-DT"></a>不应观色处若远离若不远离，<a id="a-DU"></a>不应观声、<a id="a-DV"></a>香、<a id="a-DW"></a>味、<a id="a-DX"></a>触、<a id="a-DY"></a>法处若远离若不远离；<a id="a-DZ"></a>不应观色处若有为若无为，<a id="a-Da"></a>不应观声、<a id="a-Db"></a>香、<a id="a-Dc"></a>味、<a id="a-Dd"></a>触、<a id="a-De"></a>法处若有为若无为；<a id="a-Df"></a>不应观色处若有漏若无漏，<a id="a-Dg"></a>不应观声、<a id="a-Dh"></a>香、<a id="a-Di"></a>味、<a id="a-Dj"></a>触、<a id="a-Dk"></a>法处若有漏若无漏；<a id="a-Dl"></a>不应观色处若生若灭，<a id="a-Dm"></a>不应观声、<a id="a-Dn"></a>香、<a id="a-Do"></a>味、<a id="a-Dp"></a>触、<a id="a-Dq"></a>法处若生若灭；<a id="a-Dr"></a>不应观色处若善若非善，<a id="a-Ds"></a>不应观声、<a id="a-Dt"></a>香、<a id="a-Du"></a>味、<a id="a-Dv"></a>触、<a id="a-Dw"></a>法处若善若非善；<a id="a-Dx"></a>不应观色处若有罪若无罪，<a id="a-Dy"></a>不应观声、<a id="a-Dz"></a>香、<a id="a-E0"></a>味、<a id="a-E1"></a>触、<a id="a-E2"></a>法处若有罪若无罪；<a id="a-E3"></a>不应观色处若有烦恼若无烦恼，<a id="a-E4"></a>不应观声、<a id="a-E5"></a>香、<a id="a-E6"></a>味、<a id="a-E7"></a>触、<a id="a-E8"></a>法处若有烦恼若无烦恼；<a id="a-E9"></a>不应观色处若世间若出世间，<a id="a-EA"></a>不应观声、<a id="a-EB"></a>香、<a id="a-EC"></a>味、<a id="a-ED"></a>触、<a id="a-EE"></a>法处若世间若出世间；<a id="a-EF"></a>不应观色处若杂染若清净，<a id="a-EG"></a>不应观声、<a id="a-EH"></a>香、<a id="a-EI"></a>味、<a id="a-EJ"></a>触、<a id="a-EK"></a>法处若杂染若清净；<a id="a-EL"></a>不应观色处若属生死若属涅槃，<a id="a-EM"></a>不应观声、<a id="a-EN"></a>香、<a id="a-EO"></a>味、<a id="a-EP"></a>触、<a id="a-EQ"></a>法处若属生死若属涅槃；<a id="a-ER"></a>不应观色处若在内若在外若在两间，<a id="a-ES"></a>不应观声、<a id="a-ET"></a>香、<a id="a-EU"></a>味、<a id="a-EV"></a>触、<a id="a-EW"></a>法处若在内若在外若在两间；<a id="a-EX"></a>不应观色处若可得若不可得，<a id="a-EY"></a>不应观声、<a id="a-EZ"></a>香、<a id="a-Ea"></a>味、<a id="a-Eb"></a>触、<a id="a-Ec"></a>法处若可得若不可得。</p>
  <p id="aEd">“复次，<a id="a-Ee"></a>善现，<a id="a-Ef"></a>诸菩萨摩诃萨修行般若波罗蜜多时，<a id="a-Eg"></a>不应观眼界若常若无常，<a id="a-Eh"></a>不应观耳、<a id="a-Ei"></a>鼻、<a id="a-Ej"></a>舌、<a id="a-Ek"></a>身、<a id="a-El"></a>意界若常若无常；<a id="a-Em"></a>不应观眼界若乐若苦，<a id="a-En"></a>不应观耳、<a id="a-Eo"></a>鼻、<a id="a-Ep"></a>舌、<a id="a-Eq"></a>身、<a id="a-Er"></a>意界若乐若苦；<a id="a-Es"></a>不应观眼界若我若无我，<a id="a-Et"></a>不应观耳、<a id="a-Eu"></a>鼻、<a id="a-Ev"></a>舌、<a id="a-Ew"></a>身、<a id="a-Ex"></a>意界若我若无我；<a id="a-Ey"></a>不应观眼界若净若不净，<a id="a-Ez"></a>不应观耳、<a id="a-F0"></a>鼻、<a id="a-F1"></a>舌、<a id="a-F2"></a>身、<a id="a-F3"></a>意界若净若不净；<a id="a-F4"></a>不应观眼界若空若不空，<a id="a-F5"></a>不应观耳、<a id="a-F6"></a>鼻、<a id="a-F7"></a>舌、<a id="a-F8"></a>身、<a id="a-F9"></a>意界若空若不空；<a id="a-FA"></a>不应观眼界若有相若无相，<a id="a-FB"></a>不应观耳、<a id="a-FC"></a>鼻、<a id="a-FD"></a>舌、<a id="a-FE"></a>身、<a id="a-FF"></a>意界若有相若无相；<a id="a-FG"></a>不应观眼界若有愿若无愿，<a id="a-FH"></a>不应观耳、<a id="a-FI"></a>鼻、<a id="a-FJ"></a>舌、<a id="a-FK"></a>身、<a id="a-FL"></a>意界若有愿若无愿；<a id="a-FM"></a>不应观眼界若寂静若不寂静，<a id="a-FN"></a>不应观耳、<a id="a-FO"></a>鼻、<a id="a-FP"></a>舌、<a id="a-FQ"></a>身、<a id="a-FR"></a>意界若寂静若不寂静；<a id="a-FS"></a>不应观眼界若远离若不远离，<a id="a-FT"></a>不应观耳、<a id="a-FU"></a>鼻、<a id="a-FV"></a>舌、<a id="a-FW"></a>身、<a id="a-FX"></a>意界若远离若不远离；<a id="a-FY"></a>不应观眼界若有为若无为，<a id="a-FZ"></a>不应观耳、<a id="a-Fa"></a>鼻、<a id="a-Fb"></a>舌、<a id="a-Fc"></a>身、<a id="a-Fd"></a>意界若有为若无为；<a id="a-Fe"></a>不应观眼界若有漏若无漏，<a id="a-Ff"></a>不应观耳、<a id="a-Fg"></a>鼻、<a id="a-Fh"></a>舌、<a id="a-Fi"></a>身、<a id="a-Fj"></a>意界若有漏若无漏；<a id="a-Fk"></a>不应观眼界若生若灭，<a id="a-Fl"></a>不应观耳、<a id="a-Fm"></a>鼻、<a id="a-Fn"></a>舌、<a id="a-Fo"></a>身、<a id="a-Fp"></a>意界若生若灭；<a id="a-Fq"></a>不应观眼界若善若非善，<a id="a-Fr"></a>不应观耳、<a id="a-Fs"></a>鼻、<a id="a-Ft"></a>舌、<a id="a-Fu"></a>身、<a id="a-Fv"></a>意界若善若非善；<a id="a-Fw"></a>不应观眼界若有罪若无罪，<a id="a-Fx"></a>不应观耳、<a id="a-Fy"></a>鼻、<a id="a-Fz"></a>舌、<a id="a-G0"></a>身、<a id="a-G1"></a>意界若有罪若无罪；<a id="a-G2"></a>不应观眼界若有烦恼若无烦恼，<a id="a-G3"></a>不应观耳、<a id="a-G4"></a>鼻、<a id="a-G5"></a>舌、<a id="a-G6"></a>身、<a id="a-G7"></a>意界若有烦恼若无烦恼；<a id="a-G8"></a>不应观眼界若世间若出世间，<a id="a-G9"></a>不应观耳、<a id="a-GA"></a>鼻、<a id="a-GB"></a>舌、<a id="a-GC"></a>身、<a id="a-GD"></a>意界若世间若出世间；<a id="a-GE"></a>不应观眼界若杂染若清净，<a id="a-GF"></a>不应观耳、<a id="a-GG"></a>鼻、<a id="a-GH"></a>舌、<a id="a-GI"></a>身、<a id="a-GJ"></a>意界若杂染若清净；<a id="a-GK"></a>不应观眼界若属生死若属涅槃，<a id="a-GL"></a>不应观耳、<a id="a-GM"></a>鼻、<a id="a-GN"></a>舌、<a id="a-GO"></a>身、<a id="a-GP"></a>意界若属生死若属涅槃；<a id="a-GQ"></a>不应观眼界若在内若在外若在两间，<a id="a-GR"></a>不应观耳、<a id="a-GS"></a>鼻、<a id="a-GT"></a>舌、<a id="a-GU"></a>身、<a id="a-GV"></a>意界若在内若在外若在两间；<a id="a-GW"></a>不应观眼界若可得若不可得，<a id="a-GX"></a>不应观耳、<a id="a-GY"></a>鼻、<a id="a-GZ"></a>舌、<a id="a-Ga"></a>身、<a id="a-Gb"></a>意界若可得若不可得。</p>
  <p id="aGc">“复次，<a id="a-Gd"></a>善现，<a id="a-Ge"></a>诸菩萨摩诃萨修行般若波罗蜜多时，<a id="a-Gf"></a>不应观色界若常若无常，<a id="a-Gg"></a>不应观声、<a id="a-Gh"></a>香、<a id="a-Gi"></a>味、<a id="a-Gj"></a>触、<a id="a-Gk"></a>法界若常若无常；<a id="a-Gl"></a>不应观色界若乐若苦，<a id="a-Gm"></a>不应观声、<a id="a-Gn"></a>香、<a id="a-Go"></a>味、<a id="a-Gp"></a>触、<a id="a-Gq"></a>法界若乐若苦；<a id="a-Gr"></a>不应观色界若我若无我，<a id="a-Gs"></a>不应观声、<a id="a-Gt"></a>香、<a id="a-Gu"></a>味、<a id="a-Gv"></a>触、<a id="a-Gw"></a>法界若我若无我；<a id="a-Gx"></a>不应观色界若净若不净，<a id="a-Gy"></a>不应观声、<a id="a-Gz"></a>香、<a id="a-H0"></a>味、<a id="a-H1"></a>触、<a id="a-H2"></a>法界若净若不净；<a id="a-H3"></a>不应观色界若空若不空，<a id="a-H4"></a>不应观声、<a id="a-H5"></a>香、<a id="a-H6"></a>味、<a id="a-H7"></a>触、<a id="a-H8"></a>法界若空若不空；<a id="a-H9"></a>不应观色界若有相若无相，<a id="a-HA"></a>不应观声、<a id="a-HB"></a>香、<a id="a-HC"></a>味、<a id="a-HD"></a>触、<a id="a-HE"></a>法界若有相若无相；<a id="a-HF"></a>不应观色界若有愿若无愿，<a id="a-HG"></a>不应观声、<a id="a-HH"></a>香、<a id="a-HI"></a>味、<a id="a-HJ"></a>触、<a id="a-HK"></a>法界若有愿若无愿；<a id="a-HL"></a>不应观色界若寂静若不寂静，<a id="a-HM"></a>不应观声、<a id="a-HN"></a>香、<a id="a-HO"></a>味、<a id="a-HP"></a>触、<a id="a-HQ"></a>法界若寂静若不寂静；<a id="a-HR"></a>不应观色界若远离若不远离，<a id="a-HS"></a>不应观声、<a id="a-HT"></a>香、<a id="a-HU"></a>味、<a id="a-HV"></a>触、<a id="a-HW"></a>法界若远离若不远离；<a id="a-HX"></a>不应观色界若有为若无为，<a id="a-HY"></a>不应观声、<a id="a-HZ"></a>香、<a id="a-Ha"></a>味、<a id="a-Hb"></a>触、<a id="a-Hc"></a>法界若有为若无为；<a id="a-Hd"></a>不应观色界若有漏若无漏，<a id="a-He"></a>不应观声、<a id="a-Hf"></a>香、<a id="a-Hg"></a>味、<a id="a-Hh"></a>触、<a id="a-Hi"></a>法界若有漏若无漏；<a id="a-Hj"></a>不应观色界若生若灭，<a id="a-Hk"></a>不应观声、<a id="a-Hl"></a>香、<a id="a-Hm"></a>味、<a id="a-Hn"></a>触、<a id="a-Ho"></a>法界若生若灭；<a id="a-Hp"></a>不应观色界若善若非善，<a id="a-Hq"></a>不应观声、<a id="a-Hr"></a>香、<a id="a-Hs"></a>味、<a id="a-Ht"></a>触、<a id="a-Hu"></a>法界若善若非善；<a id="a-Hv"></a>不应观色界若有罪若无罪，<a id="a-Hw"></a>不应观声、<a id="a-Hx"></a>香、<a id="a-Hy"></a>味、<a id="a-Hz"></a>触、<a id="a-I0"></a>法界若有罪若无罪；<a id="a-I1"></a>不应观色界若有烦恼若无烦恼，<a id="a-I2"></a>不应观声、<a id="a-I3"></a>香、<a id="a-I4"></a>味、<a id="a-I5"></a>触、<a id="a-I6"></a>法界若有烦恼若无烦恼；<a id="a-I7"></a>不应观色界若世间若出世间，<a id="a-I8"></a>不应观声、<a id="a-I9"></a>香、<a id="a-IA"></a>味、<a id="a-IB"></a>触、<a id="a-IC"></a>法界若世间若出世间；<a id="a-ID"></a>不应观色界若杂染若清净，<a id="a-IE"></a>不应观声、<a id="a-IF"></a>香、<a id="a-IG"></a>味、<a id="a-IH"></a>触、<a id="a-II"></a>法界若杂染若清净；<a id="a-IJ"></a>不应观色界若属生死若属涅槃，<a id="a-IK"></a>不应观声、<a id="a-IL"></a>香、<a id="a-IM"></a>味、<a id="a-IN"></a>触、<a id="a-IO"></a>法界若属生死若属涅槃；<a id="a-IP"></a>不应观色界若在内若在外若在两间，<a id="a-IQ"></a>不应观声、<a id="a-IR"></a>香、<a id="a-IS"></a>味、<a id="a-IT"></a>触、<a id="a-IU"></a>法界若在内若在外若在两间；<a id="a-IV"></a>不应观色界若可得若不可得，<a id="a-IW"></a>不应观声、<a id="a-IX"></a>香、<a id="a-IY"></a>味、<a id="a-IZ"></a>触、<a id="a-Ia"></a>法界若可得若不可得。</p>
  <p id="aIb">“复次，<a id="a-Ic"></a>善现，<a id="a-Id"></a>诸菩萨摩诃萨修行般若波罗蜜多时，<a id="a-Ie"></a>不应观眼识界若常若无常，<a id="a-If"></a>不应观耳、<a id="a-Ig"></a>鼻、<a id="a-Ih"></a>舌、<a id="a-Ii"></a>身、<a id="a-Ij"></a>意识界若常若无常；<a id="a-Ik"></a>不应观眼识界若乐若苦，<a id="a-Il"></a>不应观耳、<a id="a-Im"></a>鼻、<a id="a-In"></a>舌、<a id="a-Io"></a>身、<a id="a-Ip"></a>意识界若乐若苦；<a id="a-Iq"></a>不应观眼识界若我若无我，<a id="a-Ir"></a>不应观耳、<a id="a-Is"></a>鼻、<a id="a-It"></a>舌、<a id="a-Iu"></a>身、<a id="a-Iv"></a>意识界若我若无我；<a id="a-Iw"></a>不应观眼识界若净若不净，<a id="a-Ix"></a>不应观耳、<a id="a-Iy"></a>鼻、<a id="a-Iz"></a>舌、<a id="a-J0"></a>身、<a id="a-J1"></a>意识界若净若不净；<a id="a-J2"></a>不应观眼识界若空若不空，<a id="a-J3"></a>不应观耳、<a id="a-J4"></a>鼻、<a id="a-J5"></a>舌、<a id="a-J6"></a>身、<a id="a-J7"></a>意识界若空若不空；<a id="a-J8"></a>不应观眼识界若有相若无相，<a id="a-J9"></a>不应观耳、<a id="a-JA"></a>鼻、<a id="a-JB"></a>舌、<a id="a-JC"></a>身、<a id="a-JD"></a>意识界若有相若无相；<a id="a-JE"></a>不应观眼识界若有愿若无愿，<a id="a-JF"></a>不应观耳、<a id="a-JG"></a>鼻、<a id="a-JH"></a>舌、<a id="a-JI"></a>身、<a id="a-JJ"></a>意识界若有愿若无愿；<a id="a-JK"></a>不应观眼识界若寂静若不寂静，<a id="a-JL"></a>不应观耳、<a id="a-JM"></a>鼻、<a id="a-JN"></a>舌、<a id="a-JO"></a>身、<a id="a-JP"></a>意识界若寂静若不寂静；<a id="a-JQ"></a>不应观眼识界若远离若不远离，<a id="a-JR"></a>不应观耳、<a id="a-JS"></a>鼻、<a id="a-JT"></a>舌、<a id="a-JU"></a>身、<a id="a-JV"></a>意识界若远离若不远离；<a id="a-JW"></a>不应观眼识界若有为若无为，<a id="a-JX"></a>不应观耳、<a id="a-JY"></a>鼻、<a id="a-JZ"></a>舌、<a id="a-Ja"></a>身、<a id="a-Jb"></a>意识界若有为若无为；<a id="a-Jc"></a>不应观眼识界若有漏若无漏，<a id="a-Jd"></a>不应观耳、<a id="a-Je"></a>鼻、<a id="a-Jf"></a>舌、<a id="a-Jg"></a>身、<a id="a-Jh"></a>意识界若有漏若无漏；<a id="a-Ji"></a>不应观眼识界若生若灭，<a id="a-Jj"></a>不应观耳、<a id="a-Jk"></a>鼻、<a id="a-Jl"></a>舌、<a id="a-Jm"></a>身、<a id="a-Jn"></a>意识界若生若灭；<a id="a-Jo"></a>不应观眼识界若善若非善，<a id="a-Jp"></a>不应观耳、<a id="a-Jq"></a>鼻、<a id="a-Jr"></a>舌、<a id="a-Js"></a>身、<a id="a-Jt"></a>意识界若善若非善；<a id="a-Ju"></a>不应观眼识界若有罪若无罪，<a id="a-Jv"></a>不应观耳、<a id="a-Jw"></a>鼻、<a id="a-Jx"></a>舌、<a id="a-Jy"></a>身、<a id="a-Jz"></a>意识界若有罪若无罪；<a id="a-K0"></a>不应观眼识界若有烦恼若无烦恼，<a id="a-K1"></a>不应观耳、<a id="a-K2"></a>鼻、<a id="a-K3"></a>舌、<a id="a-K4"></a>身、<a id="a-K5"></a>意识界若有烦恼若无烦恼；<a id="a-K6"></a>不应观眼识界若世间若出世间，<a id="a-K7"></a>不应观耳、<a id="a-K8"></a>鼻、<a id="a-K9"></a>舌、<a id="a-KA"></a>身、<a id="a-KB"></a>意识界若世间若出世间；<a id="a-KC"></a>不应观眼识界若杂染若清净，<a id="a-KD"></a>不应观耳、<a id="a-KE"></a>鼻、<a id="a-KF"></a>舌、<a id="a-KG"></a>身、<a id="a-KH"></a>意识界若杂染若清净；<a id="a-KI"></a>不应观眼识界若属生死若属涅槃，<a id="a-KJ"></a>不应观耳、<a id="a-KK"></a>鼻、<a id="a-KL"></a>舌、<a id="a-KM"></a>身、<a id="a-KN"></a>意识界若属生死若属涅槃；<a id="a-KO"></a>不应观眼识界若在内若在外若在两间，<a id="a-KP"></a>不应观耳、<a id="a-KQ"></a>鼻、<a id="a-KR"></a>舌、<a id="a-KS"></a>身、<a id="a-KT"></a>意识界若在内若在外若在两间；<a id="a-KU"></a>不应观眼识界若可得若不可得，<a id="a-KV"></a>不应观耳、<a id="a-KW"></a>鼻、<a id="a-KX"></a>舌、<a id="a-KY"></a>身、<a id="a-KZ"></a>意识界若可得若不可得。</p>
  <p id="aKa">“复次，<a id="a-Kb"></a>善现，<a id="a-Kc"></a>诸菩萨摩诃萨修行般若波罗蜜多时，<a id="a-Kd"></a>不应观眼触若常若无常，<a id="a-Ke"></a>不应观耳、<a id="a-Kf"></a>鼻、<a id="a-Kg"></a>舌、<a id="a-Kh"></a>身、<a id="a-Ki"></a>意触若常若无常；<a id="a-Kj"></a>不应观眼触若乐若苦，<a id="a-Kk"></a>不应观耳、<a id="a-Kl"></a>鼻、<a id="a-Km"></a>舌、<a id="a-Kn"></a>身、<a id="a-Ko"></a>意触若乐若苦；<a id="a-Kp"></a>不应观眼触若我若无我，<a id="a-Kq"></a>不应观耳、<a id="a-Kr"></a>鼻、<a id="a-Ks"></a>舌、<a id="a-Kt"></a>身、<a id="a-Ku"></a>意触若我若无我；<a id="a-Kv"></a>不应观眼触若净若不净，<a id="a-Kw"></a>不应观耳、<a id="a-Kx"></a>鼻、<a id="a-Ky"></a>舌、<a id="a-Kz"></a>身、<a id="a-L0"></a>意触若净若不净；<a id="a-L1"></a>不应观眼触若空若不空，<a id="a-L2"></a>不应观耳、<a id="a-L3"></a>鼻、<a id="a-L4"></a>舌、<a id="a-L5"></a>身、<a id="a-L6"></a>意触若空若不空；<a id="a-L7"></a>不应观眼触若有相若无相，<a id="a-L8"></a>不应观耳、<a id="a-L9"></a>鼻、<a id="a-LA"></a>舌、<a id="a-LB"></a>身、<a id="a-LC"></a>意触若有相若无相；<a id="a-LD"></a>不应观眼触若有愿若无愿，<a id="a-LE"></a>不应观耳、<a id="a-LF"></a>鼻、<a id="a-LG"></a>舌、<a id="a-LH"></a>身、<a id="a-LI"></a>意触若有愿若无愿；<a id="a-LJ"></a>不应观眼触若寂静若不寂静，<a id="a-LK"></a>不应观耳、<a id="a-LL"></a>鼻、<a id="a-LM"></a>舌、<a id="a-LN"></a>身、<a id="a-LO"></a>意触若寂静若不寂静；<a id="a-LP"></a>不应观眼触若远离若不远离，<a id="a-LQ"></a>不应观耳、<a id="a-LR"></a>鼻、<a id="a-LS"></a>舌、<a id="a-LT"></a>身、<a id="a-LU"></a>意触若远离若不远离；<a id="a-LV"></a>不应观眼触若有为若无为，<a id="a-LW"></a>不应观耳、<a id="a-LX"></a>鼻、<a id="a-LY"></a>舌、<a id="a-LZ"></a>身、<a id="a-La"></a>意触若有为若无为；<a id="a-Lb"></a>不应观眼触若有漏若无漏，<a id="a-Lc"></a>不应观耳、<a id="a-Ld"></a>鼻、<a id="a-Le"></a>舌、<a id="a-Lf"></a>身、<a id="a-Lg"></a>意触若有漏若无漏；<a id="a-Lh"></a>不应观眼触若生若灭，<a id="a-Li"></a>不应观耳、<a id="a-Lj"></a>鼻、<a id="a-Lk"></a>舌、<a id="a-Ll"></a>身、<a id="a-Lm"></a>意触若生若灭；<a id="a-Ln"></a>不应观眼触若善若非善，<a id="a-Lo"></a>不应观耳、<a id="a-Lp"></a>鼻、<a id="a-Lq"></a>舌、<a id="a-Lr"></a>身、<a id="a-Ls"></a>意触若善若非善；<a id="a-Lt"></a>不应观眼触若有罪若无罪，<a id="a-Lu"></a>不应观耳、<a id="a-Lv"></a>鼻、<a id="a-Lw"></a>舌、<a id="a-Lx"></a>身、<a id="a-Ly"></a>意触若有罪若无罪；<a id="a-Lz"></a>不应观眼触若有烦恼若无烦恼，<a id="a-M0"></a>不应观耳、<a id="a-M1"></a>鼻、<a id="a-M2"></a>舌、<a id="a-M3"></a>身、<a id="a-M4"></a>意触若有烦恼若无烦恼；<a id="a-M5"></a>不应观眼触若世间若出世间，<a id="a-M6"></a>不应观耳、<a id="a-M7"></a>鼻、<a id="a-M8"></a>舌、<a id="a-M9"></a>身、<a id="a-MA"></a>意触若世间若出世间；<a id="a-MB"></a>不应观眼触若杂染若清净，<a id="a-MC"></a>不应观耳、<a id="a-MD"></a>鼻、<a id="a-ME"></a>舌、<a id="a-MF"></a>身、<a id="a-MG"></a>意触若杂染若清净；<a id="a-MH"></a>不应观眼触若属生死若属涅槃，<a id="a-MI"></a>不应观耳、<a id="a-MJ"></a>鼻、<a id="a-MK"></a>舌、<a id="a-ML"></a>身、<a id="a-MM"></a>意触若属生死若属涅槃；<a id="a-MN"></a>不应观眼触若在内若在外若在两间，<a id="a-MO"></a>不应观耳、<a id="a-MP"></a>鼻、<a id="a-MQ"></a>舌、<a id="a-MR"></a>身、<a id="a-MS"></a>意触若在内若在外若在两间；<a id="a-MT"></a>不应观眼触若可得若不可得，<a id="a-MU"></a>不应观耳、<a id="a-MV"></a>鼻、<a id="a-MW"></a>舌、<a id="a-MX"></a>身、<a id="a-MY"></a>意触若可得若不可得。</p>
  <p id="aMZ">“复次，<a id="a-Ma"></a>善现，<a id="a-Mb"></a>诸菩萨摩诃萨修行般若波罗蜜多时，<a id="a-Mc"></a>不应观眼触为缘所生乐受、<a id="a-Md"></a>苦受、<a id="a-Me"></a>不苦不乐受若常若无常，<a id="a-Mf"></a>不应观耳、<a id="a-Mg"></a>鼻、<a id="a-Mh"></a>舌、<a id="a-Mi"></a>身、<a id="a-Mj"></a>意触为缘所生乐受、<a id="a-Mk"></a>苦受、<a id="a-Ml"></a>不苦不乐受若常若无常；<a id="a-Mm"></a>不应观眼触为缘所生乐受、<a id="a-Mn"></a>苦受、<a id="a-Mo"></a>不苦不乐受若乐若苦，<a id="a-Mp"></a>不应观耳、<a id="a-Mq"></a>鼻、<a id="a-Mr"></a>舌、<a id="a-Ms"></a>身、<a id="a-Mt"></a>意触为缘所生乐受、<a id="a-Mu"></a>苦受、<a id="a-Mv"></a>不苦不乐受若乐若苦；<a id="a-Mw"></a>不应观眼触为缘所生乐受、<a id="a-Mx"></a>苦受、<a id="a-My"></a>不苦不乐受若我若无我，<a id="a-Mz"></a>不应观耳、<a id="a-N0"></a>鼻、<a id="a-N1"></a>舌、<a id="a-N2"></a>身、<a id="a-N3"></a>意触为缘所生乐受、<a id="a-N4"></a>苦受、<a id="a-N5"></a>不苦不乐受若我若无我；<a id="a-N6"></a>不应观眼触为缘所生乐受、<a id="a-N7"></a>苦受、<a id="a-N8"></a>不苦不乐受若净若不净，<a id="a-N9"></a>不应观耳、<a id="a-NA"></a>鼻、<a id="a-NB"></a>舌、<a id="a-NC"></a>身、<a id="a-ND"></a>意触为缘所生乐受、<a id="a-NE"></a>苦受、<a id="a-NF"></a>不苦不乐受若净若不净；<a id="a-NG"></a>不应观眼触为缘所生乐受、<a id="a-NH"></a>苦受、<a id="a-NI"></a>不苦不乐受若空若不空，<a id="a-NJ"></a>不应观耳、<a id="a-NK"></a>鼻、<a id="a-NL"></a>舌、<a id="a-NM"></a>身、<a id="a-NN"></a>意触为缘所生乐受、<a id="a-NO"></a>苦受、<a id="a-NP"></a>不苦不乐受若空若不空；<a id="a-NQ"></a>不应观眼触为缘所生乐受、<a id="a-NR"></a>苦受、<a id="a-NS"></a>不苦不乐受若有相若无相，<a id="a-NT"></a>不应观耳、<a id="a-NU"></a>鼻、<a id="a-NV"></a>舌、<a id="a-NW"></a>身、<a id="a-NX"></a>意触为缘所生乐受、<a id="a-NY"></a>苦受、<a id="a-NZ"></a>不苦不乐受若有相若无相；<a id="a-Na"></a>不应观眼触为缘所生乐受、<a id="a-Nb"></a>苦受、<a id="a-Nc"></a>不苦不乐受若有愿若无愿，<a id="a-Nd"></a>不应观耳、<a id="a-Ne"></a>鼻、<a id="a-Nf"></a>舌、<a id="a-Ng"></a>身、<a id="a-Nh"></a>意触为缘所生乐受、<a id="a-Ni"></a>苦受、<a id="a-Nj"></a>不苦不乐受若有愿若无愿；<a id="a-Nk"></a>不应观眼触为缘所生乐受、<a id="a-Nl"></a>苦受、<a id="a-Nm"></a>不苦不乐受若寂静若不寂静，<a id="a-Nn"></a>不应观耳、<a id="a-No"></a>鼻、<a id="a-Np"></a>舌、<a id="a-Nq"></a>身、<a id="a-Nr"></a>意触为缘所生乐受、<a id="a-Ns"></a>苦受、<a id="a-Nt"></a>不苦不乐受若寂静若不寂静；<a id="a-Nu"></a>不应观眼触为缘所生乐受、<a id="a-Nv"></a>苦受、<a id="a-Nw"></a>不苦不乐受若远离若不远离，<a id="a-Nx"></a>不应观耳、<a id="a-Ny"></a>鼻、<a id="a-Nz"></a>舌、<a id="a-O0"></a>身、<a id="a-O1"></a>意触为缘所生乐受、<a id="a-O2"></a>苦受、<a id="a-O3"></a>不苦不乐受若远离若不远离；<a id="a-O4"></a>不应观眼触为缘所生乐受、<a id="a-O5"></a>苦受、<a id="a-O6"></a>不苦不乐受若有为若无为，<a id="a-O7"></a>不应观耳、<a id="a-O8"></a>鼻、<a id="a-O9"></a>舌、<a id="a-OA"></a>身、<a id="a-OB"></a>意触为缘所生乐受、<a id="a-OC"></a>苦受、<a id="a-OD"></a>不苦不乐受若有为若无为；<a id="a-OE"></a>不应观眼触为缘所生乐受、<a id="a-OF"></a>苦受、<a id="a-OG"></a>不苦不乐受若有漏若无漏，<a id="a-OH"></a>不应观耳、<a id="a-OI"></a>鼻、<a id="a-OJ"></a>舌、<a id="a-OK"></a>身、<a id="a-OL"></a>意触为缘所生乐受、<a id="a-OM"></a>苦受、<a id="a-ON"></a>不苦不乐受若有漏若无漏；<a id="a-OO"></a>不应观眼触为缘所生乐受、<a id="a-OP"></a>苦受、<a id="a-OQ"></a>不苦不乐受若生若灭，<a id="a-OR"></a>不应观耳、<a id="a-OS"></a>鼻、<a id="a-OT"></a>舌、<a id="a-OU"></a>身、<a id="a-OV"></a>意触为缘所生乐受、<a id="a-OW"></a>苦受、<a id="a-OX"></a>不苦不乐受若生若灭；<a id="a-OY"></a>不应观眼触为缘所生乐受、<a id="a-OZ"></a>苦受、<a id="a-Oa"></a>不苦不乐受若善若非善，<a id="a-Ob"></a>不应观耳、<a id="a-Oc"></a>鼻、<a id="a-Od"></a>舌、<a id="a-Oe"></a>身、<a id="a-Of"></a>意触为缘所生乐受、<a id="a-Og"></a>苦受、<a id="a-Oh"></a>不苦不乐受若善若非善；<a id="a-Oi"></a>不应观眼触为缘所生乐受、<a id="a-Oj"></a>苦受、<a id="a-Ok"></a>不苦不乐受若有罪若无罪，<a id="a-Ol"></a>不应观耳、<a id="a-Om"></a>鼻、<a id="a-On"></a>舌、<a id="a-Oo"></a>身、<a id="a-Op"></a>意触为缘所生乐受、<a id="a-Oq"></a>苦受、<a id="a-Or"></a>不苦不乐受若有罪若无罪；<a id="a-Os"></a>不应观眼触为缘所生乐受、<a id="a-Ot"></a>苦受、<a id="a-Ou"></a>不苦不乐受若有烦恼若无烦恼，<a id="a-Ov"></a>不应观耳、<a id="a-Ow"></a>鼻、<a id="a-Ox"></a>舌、<a id="a-Oy"></a>身、<a id="a-Oz"></a>意触为缘所生乐受、<a id="a-P0"></a>苦受、<a id="a-P1"></a>不苦不乐受若有烦恼若无烦恼；<a id="a-P2"></a>不应观眼触为缘所生乐受、<a id="a-P3"></a>苦受、<a id="a-P4"></a>不苦不乐受若世间若出世间，<a id="a-P5"></a>不应观耳、<a id="a-P6"></a>鼻、<a id="a-P7"></a>舌、<a id="a-P8"></a>身、<a id="a-P9"></a>意触为缘所生乐受、<a id="a-PA"></a>苦受、<a id="a-PB"></a>不苦不乐受若世间若出世间；<a id="a-PC"></a>不应观眼触为缘所生乐受、<a id="a-PD"></a>苦受、<a id="a-PE"></a>不苦不乐受若杂染若清净，<a id="a-PF"></a>不应观耳、<a id="a-PG"></a>鼻、<a id="a-PH"></a>舌、<a id="a-PI"></a>身、<a id="a-PJ"></a>意触为缘所生乐受、<a id="a-PK"></a>苦受、<a id="a-PL"></a>不苦不乐受若杂染若清净；<a id="a-PM"></a>不应观眼触为缘所生乐受、<a id="a-PN"></a>苦受、<a id="a-PO"></a>不苦不乐受若属生死若属涅槃，<a id="a-PP"></a>不应观耳、<a id="a-PQ"></a>鼻、<a id="a-PR"></a>舌、<a id="a-PS"></a>身、<a id="a-PT"></a>意触为缘所生乐受、<a id="a-PU"></a>苦受、<a id="a-PV"></a>不苦不乐受若属生死若属涅槃；<a id="a-PW"></a>不应观眼触为缘所生乐受、<a id="a-PX"></a>苦受、<a id="a-PY"></a>不苦不乐受若在内若在外若在两间，<a id="a-PZ"></a>不应观耳、<a id="a-Pa"></a>鼻、<a id="a-Pb"></a>舌、<a id="a-Pc"></a>身、<a id="a-Pd"></a>意触为缘所生乐受、<a id="a-Pe"></a>苦受、<a id="a-Pf"></a>不苦不乐受若在内若在外若在两间；<a id="a-Pg"></a>不应观眼触为缘所生乐受、<a id="a-Ph"></a>苦受、<a id="a-Pi"></a>不苦不乐受若可得若不可得，<a id="a-Pj"></a>不应观耳、<a id="a-Pk"></a>鼻、<a id="a-Pl"></a>舌、<a id="a-Pm"></a>身、<a id="a-Pn"></a>意触为缘所生乐受、<a id="a-Po"></a>苦受、<a id="a-Pp"></a>不苦不乐受若可得若不可得。</p>
  <p id="aPq">“复次，<a id="a-Pr"></a>善现，<a id="a-Ps"></a>诸菩萨摩诃萨修行般若波罗蜜多时，<a id="a-Pt"></a>不应观地界若常若无常，<a id="a-Pu"></a>不应观水、<a id="a-Pv"></a>火、<a id="a-Pw"></a>风、<a id="a-Px"></a>空、<a id="a-Py"></a>识界若常若无常；<a id="a-Pz"></a>不应观地界若乐若苦，<a id="a-Q0"></a>不应观水、<a id="a-Q1"></a>火、<a id="a-Q2"></a>风、<a id="a-Q3"></a>空、<a id="a-Q4"></a>识界若乐若苦；<a id="a-Q5"></a>不应观地界若我若无我，<a id="a-Q6"></a>不应观水、<a id="a-Q7"></a>火、<a id="a-Q8"></a>风、<a id="a-Q9"></a>空、<a id="a-QA"></a>识界若我若无我；<a id="a-QB"></a>不应观地界若净若不净，<a id="a-QC"></a>不应观水、<a id="a-QD"></a>火、<a id="a-QE"></a>风、<a id="a-QF"></a>空、<a id="a-QG"></a>识界若净若不净；<a id="a-QH"></a>不应观地界若空若不空，<a id="a-QI"></a>不应观水、<a id="a-QJ"></a>火、<a id="a-QK"></a>风、<a id="a-QL"></a>空、<a id="a-QM"></a>识界若空若不空；<a id="a-QN"></a>不应观地界若有相若无相，<a id="a-QO"></a>不应观水、<a id="a-QP"></a>火、<a id="a-QQ"></a>风、<a id="a-QR"></a>空、<a id="a-QS"></a>识界若有相若无相；<a id="a-QT"></a>不应观地界若有愿若无愿，<a id="a-QU"></a>不应观水、<a id="a-QV"></a>火、<a id="a-QW"></a>风、<a id="a-QX"></a>空、<a id="a-QY"></a>识界若有愿若无愿；<a id="a-QZ"></a>不应观地界若寂静若不寂静，<a id="a-Qa"></a>不应观水、<a id="a-Qb"></a>火、<a id="a-Qc"></a>风、<a id="a-Qd"></a>空、<a id="a-Qe"></a>识界若寂静若不寂静；<a id="a-Qf"></a>不应观地界若远离若不远离，<a id="a-Qg"></a>不应观水、<a id="a-Qh"></a>火、<a id="a-Qi"></a>风、<a id="a-Qj"></a>空、<a id="a-Qk"></a>识界若远离若不远离；<a id="a-Ql"></a>不应观地界若有为若无为，<a id="a-Qm"></a>不应观水、<a id="a-Qn"></a>火、<a id="a-Qo"></a>风、<a id="a-Qp"></a>空、<a id="a-Qq"></a>识界若有为若无为；<a id="a-Qr"></a>不应观地界若有漏若无漏，<a id="a-Qs"></a>不应观水、<a id="a-Qt"></a>火、<a id="a-Qu"></a>风、<a id="a-Qv"></a>空、<a id="a-Qw"></a>识界若有漏若无漏；<a id="a-Qx"></a>不应观地界若生若灭，<a id="a-Qy"></a>不应观水、<a id="a-Qz"></a>火、<a id="a-R0"></a>风、<a id="a-R1"></a>空、<a id="a-R2"></a>识界若生若灭；<a id="a-R3"></a>不应观地界若善若非善，<a id="a-R4"></a>不应观水、<a id="a-R5"></a>火、<a id="a-R6"></a>风、<a id="a-R7"></a>空、<a id="a-R8"></a>识界若善若非善；<a id="a-R9"></a>不应观地界若有罪若无罪，<a id="a-RA"></a>不应观水、<a id="a-RB"></a>火、<a id="a-RC"></a>风、<a id="a-RD"></a>空、<a id="a-RE"></a>识界若有罪若无罪；<a id="a-RF"></a>不应观地界若有烦恼若无烦恼，<a id="a-RG"></a>不应观水、<a id="a-RH"></a>火、<a id="a-RI"></a>风、<a id="a-RJ"></a>空、<a id="a-RK"></a>识界若有烦恼若无烦恼；<a id="a-RL"></a>不应观地界若世间若出世间，<a id="a-RM"></a>不应观水、<a id="a-RN"></a>火、<a id="a-RO"></a>风、<a id="a-RP"></a>空、<a id="a-RQ"></a>识界若世间若出世间；<a id="a-RR"></a>不应观地界若杂染若清净，<a id="a-RS"></a>不应观水、<a id="a-RT"></a>火、<a id="a-RU"></a>风、<a id="a-RV"></a>空、<a id="a-RW"></a>识界若杂染若清净；<a id="a-RX"></a>不应观地界若属生死若属涅槃，<a id="a-RY"></a>不应观水、<a id="a-RZ"></a>火、<a id="a-Ra"></a>风、<a id="a-Rb"></a>空、<a id="a-Rc"></a>识界若属生死若属涅槃；<a id="a-Rd"></a>不应观地界若在内若在外若在两间，<a id="a-Re"></a>不应观水、<a id="a-Rf"></a>火、<a id="a-Rg"></a>风、<a id="a-Rh"></a>空、<a id="a-Ri"></a>识界若在内若在外若在两间；<a id="a-Rj"></a>不应观地界若可得若不可得，<a id="a-Rk"></a>不应观水、<a id="a-Rl"></a>火、<a id="a-Rm"></a>风、<a id="a-Rn"></a>空、<a id="a-Ro"></a>识界若可得若不可得。</p>
 </body>
</html>