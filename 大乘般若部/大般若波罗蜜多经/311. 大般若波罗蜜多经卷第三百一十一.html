<!doctype html>
<html id="z3IBSwI50" data-ver="1323">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百一十一</h1>
  <h2 id="a2">初分办事品第四十三之二</h2>
  <p id="a3">佛言：<a id="a-4"></a>“善现，<a id="a-5"></a>善哉！<a id="a-6"></a>善哉！<a id="a-7"></a>如是，<a id="a-8"></a>如是，<a id="a-9"></a>如汝所说。</p>
  <p id="aA">“善现，<a id="a-B"></a>我亦不见色可取可著，<a id="a-C"></a>不见受、<a id="a-D"></a>想、<a id="a-E"></a>行、<a id="a-F"></a>识可取可著。<a id="a-G"></a>我亦不见有法能取能著，<a id="a-H"></a>亦不见由是法有取有著。<a id="a-I"></a>由不见故不取，<a id="a-J"></a>不取故不著。</p>
  <p id="aK">“善现，<a id="a-L"></a>我亦不见眼处可取可著，<a id="a-M"></a>不见耳、<a id="a-N"></a>鼻、<a id="a-O"></a>舌、<a id="a-P"></a>身、<a id="a-Q"></a>意处可取可著。<a id="a-R"></a>我亦不见有法能取能著，<a id="a-S"></a>亦不见由是法有取有著。<a id="a-T"></a>由不见故不取，<a id="a-U"></a>不取故不著。</p>
  <p id="aV">“善现，<a id="a-W"></a>我亦不见色处可取可著，<a id="a-X"></a>不见声、<a id="a-Y"></a>香、<a id="a-Z"></a>味、<a id="a-a"></a>触、<a id="a-b"></a>法处可取可著。<a id="a-c"></a>我亦不见有法能取能著，<a id="a-d"></a>亦不见由是法有取有著。<a id="a-e"></a>由不见故不取，<a id="a-f"></a>不取故不著。</p>
  <p id="ag">“善现，<a id="a-h"></a>我亦不见眼界可取可著，<a id="a-i"></a>不见色界、<a id="a-j"></a>眼识界及眼触、<a id="a-k"></a>眼触为缘所生诸受可取可著。<a id="a-l"></a>我亦不见有法能取能著，<a id="a-m"></a>亦不见由是法有取有著。<a id="a-n"></a>由不见故不取，<a id="a-o"></a>不取故不著。</p>
  <p id="ap">“善现，<a id="a-q"></a>我亦不见耳界可取可著，<a id="a-r"></a>不见声界、<a id="a-s"></a>耳识界及耳触、<a id="a-t"></a>耳触为缘所生诸受可取可著。<a id="a-u"></a>我亦不见有法能取能著，<a id="a-v"></a>亦不见由是法有取有著。<a id="a-w"></a>由不见故不取，<a id="a-x"></a>不取故不著。</p>
  <p id="ay">“善现，<a id="a-z"></a>我亦不见鼻界可取可著，<a id="a-10"></a>不见香界、<a id="a-11"></a>鼻识界及鼻触、<a id="a-12"></a>鼻触为缘所生诸受可取可著。<a id="a-13"></a>我亦不见有法能取能著，<a id="a-14"></a>亦不见由是法有取有著。<a id="a-15"></a>由不见故不取，<a id="a-16"></a>不取故不著。</p>
  <p id="a17">“善现，<a id="a-18"></a>我亦不见舌界可取可著，<a id="a-19"></a>不见味界、<a id="a-1A"></a>舌识界及舌触、<a id="a-1B"></a>舌触为缘所生诸受可取可著。<a id="a-1C"></a>我亦不见有法能取能著，<a id="a-1D"></a>亦不见由是法有取有著。<a id="a-1E"></a>由不见故不取，<a id="a-1F"></a>不取故不著。</p>
  <p id="a1G">“善现，<a id="a-1H"></a>我亦不见身界可取可著，<a id="a-1I"></a>不见触界、<a id="a-1J"></a>身识界及身触、<a id="a-1K"></a>身触为缘所生诸受可取可著。<a id="a-1L"></a>我亦不见有法能取能著，<a id="a-1M"></a>亦不见由是法有取有著。<a id="a-1N"></a>由不见故不取，<a id="a-1O"></a>不取故不著。</p>
  <p id="a1P">“善现，<a id="a-1Q"></a>我亦不见意界可取可著，<a id="a-1R"></a>不见法界、<a id="a-1S"></a>意识界及意触、<a id="a-1T"></a>意触为缘所生诸受可取可著。<a id="a-1U"></a>我亦不见有法能取能著，<a id="a-1V"></a>亦不见由是法有取有著。<a id="a-1W"></a>由不见故不取，<a id="a-1X"></a>不取故不著。</p>
  <p id="a1Y">“善现，<a id="a-1Z"></a>我亦不见地界可取可著，<a id="a-1a"></a>不见水、<a id="a-1b"></a>火、<a id="a-1c"></a>风、<a id="a-1d"></a>空、<a id="a-1e"></a>识界可取可著。<a id="a-1f"></a>我亦不见有法能取能著，<a id="a-1g"></a>亦不见由是法有取有著。<a id="a-1h"></a>由不见故不取，<a id="a-1i"></a>不取故不著。</p>
  <p id="a1j">“善现，<a id="a-1k"></a>我亦不见无明可取可著，<a id="a-1l"></a>不见行、<a id="a-1m"></a>识、<a id="a-1n"></a>名色、<a id="a-1o"></a>六处、<a id="a-1p"></a>触、<a id="a-1q"></a>受、<a id="a-1r"></a>爱、<a id="a-1s"></a>取、<a id="a-1t"></a>有、<a id="a-1u"></a>生、<a id="a-1v"></a>老死愁叹苦忧恼可取可著。<a id="a-1w"></a>我亦不见有法能取能著，<a id="a-1x"></a>亦不见由是法有取有著。<a id="a-1y"></a>由不见故不取，<a id="a-1z"></a>不取故不著。</p>
  <p id="a20">“善现，<a id="a-21"></a>我亦不见布施波罗蜜多可取可著，<a id="a-22"></a>不见净戒、<a id="a-23"></a>安忍、<a id="a-24"></a>精进、<a id="a-25"></a>静虑、<a id="a-26"></a>般若波罗蜜多可取可著。<a id="a-27"></a>我亦不见有法能取能著，<a id="a-28"></a>亦不见由是法有取有著。<a id="a-29"></a>由不见故不取，<a id="a-2A"></a>不取故不著。</p>
  <p id="a2B">“善现，<a id="a-2C"></a>我亦不见内空可取可著，<a id="a-2D"></a>不见外空、<a id="a-2E"></a>内外空、<a id="a-2F"></a>空空、<a id="a-2G"></a>大空、<a id="a-2H"></a>胜义空、<a id="a-2I"></a>有为空、<a id="a-2J"></a>无为空、<a id="a-2K"></a>毕竟空、<a id="a-2L"></a>无际空、<a id="a-2M"></a>散空、<a id="a-2N"></a>无变异空、<a id="a-2O"></a>本性空、<a id="a-2P"></a>自相空、<a id="a-2Q"></a>共相空、<a id="a-2R"></a>一切法空、<a id="a-2S"></a>不可得空、<a id="a-2T"></a>无性空、<a id="a-2U"></a>自性空、<a id="a-2V"></a>无性自性空可取可著。<a id="a-2W"></a>我亦不见有法能取能著，<a id="a-2X"></a>亦不见由是法有取有著。<a id="a-2Y"></a>由不见故不取，<a id="a-2Z"></a>不取故不著。</p>
  <p id="a2a">“善现，<a id="a-2b"></a>我亦不见真如可取可著，<a id="a-2c"></a>不见法界、<a id="a-2d"></a>法性、<a id="a-2e"></a>不虚妄性、<a id="a-2f"></a>不变异性、<a id="a-2g"></a>平等性、<a id="a-2h"></a>离生性、<a id="a-2i"></a>法定、<a id="a-2j"></a>法住、<a id="a-2k"></a>实际、<a id="a-2l"></a>虚空界、<a id="a-2m"></a>不思议界可取可著。<a id="a-2n"></a>我亦不见有法能取能著，<a id="a-2o"></a>亦不见由是法有取有著。<a id="a-2p"></a>由不见故不取，<a id="a-2q"></a>不取故不著。</p>
  <p id="a2r">“善现，<a id="a-2s"></a>我亦不见苦圣谛可取可著，<a id="a-2t"></a>不见集、<a id="a-2u"></a>灭、<a id="a-2v"></a>道圣谛可取可著。<a id="a-2w"></a>我亦不见有法能取能著，<a id="a-2x"></a>亦不见由是法有取有著。<a id="a-2y"></a>由不见故不取，<a id="a-2z"></a>不取故不著。</p>
  <p id="a30">“善现，<a id="a-31"></a>我亦不见四静虑可取可著，<a id="a-32"></a>不见四无量、<a id="a-33"></a>四无色定可取可著。<a id="a-34"></a>我亦不见有法能取能著，<a id="a-35"></a>亦不见由是法有取有著。<a id="a-36"></a>由不见故不取，<a id="a-37"></a>不取故不著。</p>
  <p id="a38">“善现，<a id="a-39"></a>我亦不见八解脱可取可著，<a id="a-3A"></a>不见八胜处、<a id="a-3B"></a>九次第定、<a id="a-3C"></a>十遍处可取可著。<a id="a-3D"></a>我亦不见有法能取能著，<a id="a-3E"></a>亦不见由是法有取有著。<a id="a-3F"></a>由不见故不取，<a id="a-3G"></a>不取故不著。</p>
  <p id="a3H">“善现，<a id="a-3I"></a>我亦不见四念住可取可著，<a id="a-3J"></a>不见四正断、<a id="a-3K"></a>四神足、<a id="a-3L"></a>五根、<a id="a-3M"></a>五力、<a id="a-3N"></a>七等觉支、<a id="a-3O"></a>八圣道支可取可著。<a id="a-3P"></a>我亦不见有法能取能著，<a id="a-3Q"></a>亦不见由是法有取有著。<a id="a-3R"></a>由不见故不取，<a id="a-3S"></a>不取故不著。</p>
  <p id="a3T">“善现，<a id="a-3U"></a>我亦不见空解脱门可取可著，<a id="a-3V"></a>不见无相、<a id="a-3W"></a>无愿解脱门可取可著。<a id="a-3X"></a>我亦不见有法能取能著，<a id="a-3Y"></a>亦不见由是法有取有著。<a id="a-3Z"></a>由不见故不取，<a id="a-3a"></a>不取故不著。</p>
  <p id="a3b">“善现，<a id="a-3c"></a>我亦不见菩萨十地可取可著，<a id="a-3d"></a>我亦不见有法能取能著，<a id="a-3e"></a>亦不见由是法有取有著。<a id="a-3f"></a>由不见故不取，<a id="a-3g"></a>不取故不著。</p>
  <p id="a3h">“善现，<a id="a-3i"></a>我亦不见五眼可取可著，<a id="a-3j"></a>不见六神通可取可著。<a id="a-3k"></a>我亦不见有法能取能著，<a id="a-3l"></a>亦不见由是法有取有著。<a id="a-3m"></a>由不见故不取、<a id="a-3n"></a>不取故不著。</p>
  <p id="a3o">“善现，<a id="a-3p"></a>我亦不见佛十力可取可著，<a id="a-3q"></a>不见四无所畏、<a id="a-3r"></a>四无礙解、<a id="a-3s"></a>大慈、<a id="a-3t"></a>大悲、<a id="a-3u"></a>大喜、<a id="a-3v"></a>大舍、<a id="a-3w"></a>十八佛不共法可取可著。<a id="a-3x"></a>我亦不见有法能取能著，<a id="a-3y"></a>亦不见由是法有取有著。<a id="a-3z"></a>由不见故不取，<a id="a-40"></a>不取故不著。</p>
  <p id="a41">“善现，<a id="a-42"></a>我亦不见无忘失法可取可著，<a id="a-43"></a>不见恒住舍性可取可著。<a id="a-44"></a>我亦不见有法能取能著，<a id="a-45"></a>亦不见由是法有取有著。<a id="a-46"></a>由不见故不取，<a id="a-47"></a>不取故不著。</p>
  <p id="a48">“善现，<a id="a-49"></a>我亦不见一切智可取可著，<a id="a-4A"></a>不见道相智、<a id="a-4B"></a>一切相智可取可著。<a id="a-4C"></a>我亦不见有法能取能著，<a id="a-4D"></a>亦不见由是法有取有著。<a id="a-4E"></a>由不见故不取，<a id="a-4F"></a>不取故不著。</p>
  <p id="a4G">“善现，<a id="a-4H"></a>我亦不见一切陀罗尼门可取可著，<a id="a-4I"></a>不见一切三摩地门可取可著。<a id="a-4J"></a>我亦不见有法能取能著，<a id="a-4K"></a>亦不见由是法有取有著。<a id="a-4L"></a>由不见故不取，<a id="a-4M"></a>不取故不著。</p>
  <p id="a4N">“善现，<a id="a-4O"></a>我亦不见预流果可取可著，<a id="a-4P"></a>不见一来、<a id="a-4Q"></a>不还、<a id="a-4R"></a>阿罗汉果可取可著。<a id="a-4S"></a>我亦不见有法能取能著，<a id="a-4T"></a>亦不见由是法有取有著。<a id="a-4U"></a>由不见故不取，<a id="a-4V"></a>不取故不著。</p>
  <p id="a4W">“善现，<a id="a-4X"></a>我亦不见独觉菩提可取可著，<a id="a-4Y"></a>我亦不见有法能取能著，<a id="a-4Z"></a>亦不见由是法有取有著。<a id="a-4a"></a>由不见故不取，<a id="a-4b"></a>不取故不著。</p>
  <p id="a4c">“善现，<a id="a-4d"></a>我亦不见一切菩萨摩诃萨行可取可著，<a id="a-4e"></a>我亦不见有法能取能著，<a id="a-4f"></a>亦不见由是法有取有著。<a id="a-4g"></a>由不见故不取，<a id="a-4h"></a>不取故不著。</p>
  <p id="a4i">“善现，<a id="a-4j"></a>我亦不见诸佛无上正等菩提可取可著，<a id="a-4k"></a>我亦不见有法能取能著，<a id="a-4l"></a>亦不见由是法有取有著。<a id="a-4m"></a>由不见故不取，<a id="a-4n"></a>不取故不著。</p>
  <p id="a4o">“善现，<a id="a-4p"></a>我亦不见一切如来、<a id="a-4q"></a>应、<a id="a-4r"></a>正等觉所有佛性、<a id="a-4s"></a>如来性、<a id="a-4t"></a>自然法性、<a id="a-4u"></a>一切智智性可取可著，<a id="a-4v"></a>我亦不见有法能取能著，<a id="a-4w"></a>亦不见由是法有取有著。<a id="a-4x"></a>由不见故不取，<a id="a-4y"></a>不取故不著。</p>
  <p id="a4z">“是故，<a id="a-50"></a>善现，<a id="a-51"></a>菩萨摩诃萨亦不应取著色，<a id="a-52"></a>不应取著受、<a id="a-53"></a>想、<a id="a-54"></a>行、<a id="a-55"></a>识；<a id="a-56"></a>菩萨摩诃萨亦不应取著眼处，<a id="a-57"></a>不应取著耳、<a id="a-58"></a>鼻、<a id="a-59"></a>舌、<a id="a-5A"></a>身、<a id="a-5B"></a>意处；<a id="a-5C"></a>菩萨摩诃萨亦不应取著色处，<a id="a-5D"></a>不应取著声、<a id="a-5E"></a>香、<a id="a-5F"></a>味、<a id="a-5G"></a>触、<a id="a-5H"></a>法处；<a id="a-5I"></a>菩萨摩诃萨亦不应取著眼界，<a id="a-5J"></a>不应取著色界、<a id="a-5K"></a>眼识界及眼触、<a id="a-5L"></a>眼触为缘所生诸受；<a id="a-5M"></a>菩萨摩诃萨亦不应取著耳界，<a id="a-5N"></a>不应取著声界、<a id="a-5O"></a>耳识界及耳触、<a id="a-5P"></a>耳触为缘所生诸受；<a id="a-5Q"></a>菩萨摩诃萨亦不应取著鼻界，<a id="a-5R"></a>不应取著香界、<a id="a-5S"></a>鼻识界及鼻触、<a id="a-5T"></a>鼻触为缘所生诸受；<a id="a-5U"></a>菩萨摩诃萨亦不应取著舌界，<a id="a-5V"></a>不应取著味界、<a id="a-5W"></a>舌识界及舌触、<a id="a-5X"></a>舌触为缘所生诸受；<a id="a-5Y"></a>菩萨摩诃萨亦不应取著身界，<a id="a-5Z"></a>不应取著触界、<a id="a-5a"></a>身识界及身触、<a id="a-5b"></a>身触为缘所生诸受；<a id="a-5c"></a>菩萨摩诃萨亦不应取著意界，<a id="a-5d"></a>不应取著法界、<a id="a-5e"></a>意识界及意触、<a id="a-5f"></a>意触为缘所生诸受；<a id="a-5g"></a>菩萨摩诃萨亦不应取著地界，<a id="a-5h"></a>不应取著水、<a id="a-5i"></a>火、<a id="a-5j"></a>风、<a id="a-5k"></a>空、<a id="a-5l"></a>识界；<a id="a-5m"></a>菩萨摩诃萨亦不应取著无明，<a id="a-5n"></a>不应取著行、<a id="a-5o"></a>识、<a id="a-5p"></a>名色、<a id="a-5q"></a>六处、<a id="a-5r"></a>触、<a id="a-5s"></a>受、<a id="a-5t"></a>爱、<a id="a-5u"></a>取、<a id="a-5v"></a>有、<a id="a-5w"></a>生、<a id="a-5x"></a>老死愁叹苦忧恼；<a id="a-5y"></a>菩萨摩诃萨亦不应取著布施波罗蜜多，<a id="a-5z"></a>不应取著净戒、<a id="a-60"></a>安忍、<a id="a-61"></a>精进、<a id="a-62"></a>静虑、<a id="a-63"></a>般若波罗蜜多；<a id="a-64"></a>菩萨摩诃萨亦不应取著内空，<a id="a-65"></a>不应取著外空、<a id="a-66"></a>内外空、<a id="a-67"></a>空空、<a id="a-68"></a>大空、<a id="a-69"></a>胜义空、<a id="a-6A"></a>有为空、<a id="a-6B"></a>无为空、<a id="a-6C"></a>毕竟空、<a id="a-6D"></a>无际空、<a id="a-6E"></a>散空、<a id="a-6F"></a>无变异空、<a id="a-6G"></a>本性空、<a id="a-6H"></a>自相空、<a id="a-6I"></a>共相空、<a id="a-6J"></a>一切法空、<a id="a-6K"></a>不可得空、<a id="a-6L"></a>无性空、<a id="a-6M"></a>自性空、<a id="a-6N"></a>无性自性空；<a id="a-6O"></a>菩萨摩诃萨亦不应取著真如，<a id="a-6P"></a>不应取著法界、<a id="a-6Q"></a>法性、<a id="a-6R"></a>不虚妄性、<a id="a-6S"></a>不变异性、<a id="a-6T"></a>平等性、<a id="a-6U"></a>离生性、<a id="a-6V"></a>法定、<a id="a-6W"></a>法住、<a id="a-6X"></a>实际、<a id="a-6Y"></a>虚空界、<a id="a-6Z"></a>不思议界；<a id="a-6a"></a>菩萨摩诃萨亦不应取著苦圣谛，<a id="a-6b"></a>不应取著集、<a id="a-6c"></a>灭、<a id="a-6d"></a>道圣谛；<a id="a-6e"></a>菩萨摩诃萨亦不应取著四静虑，<a id="a-6f"></a>不应取著四无量、<a id="a-6g"></a>四无色定；<a id="a-6h"></a>菩萨摩诃萨亦不应取著八解脱，<a id="a-6i"></a>不应取著八胜处、<a id="a-6j"></a>九次第定、<a id="a-6k"></a>十遍处；<a id="a-6l"></a>菩萨摩诃萨亦不应取著四念住，<a id="a-6m"></a>不应取著四正断、<a id="a-6n"></a>四神足、<a id="a-6o"></a>五根、<a id="a-6p"></a>五力、<a id="a-6q"></a>七等觉支、<a id="a-6r"></a>八圣道支；<a id="a-6s"></a>菩萨摩诃萨亦不应取著空解脱门，<a id="a-6t"></a>不应取著无相、<a id="a-6u"></a>无愿解脱门；<a id="a-6v"></a>菩萨摩诃萨亦不应取著菩萨十地；<a id="a-6w"></a>菩萨摩诃萨亦不应取著五眼，<a id="a-6x"></a>不应取著六神通；<a id="a-6y"></a>菩萨摩诃萨亦不应取著佛十力，<a id="a-6z"></a>不应取著四无所畏、<a id="a-70"></a>四无礙解、<a id="a-71"></a>大慈、<a id="a-72"></a>大悲、<a id="a-73"></a>大喜、<a id="a-74"></a>大舍、<a id="a-75"></a>十八佛不共法；<a id="a-76"></a>菩萨摩诃萨亦不应取著无忘失法，<a id="a-77"></a>不应取著恒住舍性；<a id="a-78"></a>菩萨摩诃萨亦不应取著一切智，<a id="a-79"></a>不应取著道相智、<a id="a-7A"></a>一切相智；<a id="a-7B"></a>菩萨摩诃萨亦不应取著一切陀罗尼门，<a id="a-7C"></a>不应取著一切三摩地门；<a id="a-7D"></a>菩萨摩诃萨亦不应取著预流果，<a id="a-7E"></a>不应取著一来、<a id="a-7F"></a>不还、<a id="a-7G"></a>阿罗汉果；<a id="a-7H"></a>菩萨摩诃萨亦不应取著独觉菩提；<a id="a-7I"></a>菩萨摩诃萨亦不应取著一切菩萨摩诃萨行；<a id="a-7J"></a>菩萨摩诃萨亦不应取著诸佛无上正等菩提；<a id="a-7K"></a>菩萨摩诃萨亦不应取著一切如来、<a id="a-7L"></a>应、<a id="a-7M"></a>正等觉所有佛性、<a id="a-7N"></a>如来性、<a id="a-7O"></a>自然法性、<a id="a-7P"></a>一切智智性。<a id="a-7Q"></a>”</p>
  <p id="a7R">尔时，<a id="a-7S"></a>欲、<a id="a-7T"></a>色界诸天子白佛言：<a id="a-7U"></a>“世尊，<a id="a-7V"></a>如是般若波罗蜜多最为甚深，<a id="a-7W"></a>难见难觉，<a id="a-7X"></a>不可寻思，<a id="a-7Y"></a>超寻思境，<a id="a-7Z"></a>寂静微妙，<a id="a-7a"></a>审谛沉密，<a id="a-7b"></a>聪睿智者乃能了知。<a id="a-7c"></a>世尊，<a id="a-7d"></a>若诸有情能深信解如是般若波罗蜜多，<a id="a-7e"></a>当知已曾供养过去无量诸佛，<a id="a-7f"></a>于诸佛所发弘誓愿，<a id="a-7g"></a>多种善根，<a id="a-7h"></a>已为无量诸善知识之所摄受，<a id="a-7i"></a>乃能信解甚深般若波罗蜜多。</p>
  <p id="a7j">“世尊，<a id="a-7k"></a>假使三千大千世界诸有情类，<a id="a-7l"></a>一切皆成随信行、<a id="a-7m"></a>随法行、<a id="a-7n"></a>第八、<a id="a-7o"></a>预流、<a id="a-7p"></a>一来、<a id="a-7q"></a>不还、<a id="a-7r"></a>阿罗汉、<a id="a-7s"></a>独觉，<a id="a-7t"></a>彼所成就若智若断，<a id="a-7u"></a>不如有人一日于此甚深般若波罗蜜多忍乐思惟、<a id="a-7v"></a>称量观察。<a id="a-7w"></a>是人于此甚深般若波罗蜜多所成就忍，<a id="a-7x"></a>胜彼智断无量无边。<a id="a-7y"></a>何以故？<a id="a-7z"></a>世尊，<a id="a-80"></a>诸随信行所有智断，<a id="a-81"></a>皆是已得无生法忍菩萨摩诃萨忍少分故。<a id="a-82"></a>世尊，<a id="a-83"></a>诸随法行、<a id="a-84"></a>第八、<a id="a-85"></a>预流、<a id="a-86"></a>一来、<a id="a-87"></a>不还、<a id="a-88"></a>阿罗汉、<a id="a-89"></a>独觉所有智断，<a id="a-8A"></a>皆是已得无生法忍菩萨摩诃萨忍少分故。<a id="a-8B"></a>”</p>
  <p id="a8C">尔时，<a id="a-8D"></a>佛告诸天子言：<a id="a-8E"></a>“如是，<a id="a-8F"></a>如是，<a id="a-8G"></a>如汝所说，<a id="a-8H"></a>诸随信行、<a id="a-8I"></a>若随法行、<a id="a-8J"></a>第八、<a id="a-8K"></a>预流、<a id="a-8L"></a>一来、<a id="a-8M"></a>不还、<a id="a-8N"></a>阿罗汉、<a id="a-8O"></a>独觉所有智断，<a id="a-8P"></a>皆是已得无生法忍菩萨摩诃萨忍之少分。</p>
  <p id="a8Q">“天子当知，<a id="a-8R"></a>若善男子、<a id="a-8S"></a>善女人等，<a id="a-8T"></a>暂听如是甚深般若波罗蜜多，<a id="a-8U"></a>闻已书写、<a id="a-8V"></a>读诵受持、<a id="a-8W"></a>思惟修习。<a id="a-8X"></a>是善男子、<a id="a-8Y"></a>善女人等，<a id="a-8Z"></a>速出生死证得涅槃；<a id="a-8a"></a>胜余欣求声闻、<a id="a-8b"></a>独觉诸善男子、<a id="a-8c"></a>善女人等，<a id="a-8d"></a>远离般若波罗蜜多，<a id="a-8e"></a>学余经典若经一劫若一劫余。<a id="a-8f"></a>何以故？<a id="a-8g"></a>诸天子，<a id="a-8h"></a>于此般若波罗蜜多甚深经中，<a id="a-8i"></a>广说一切微妙胜法。<a id="a-8j"></a>诸随信行、<a id="a-8k"></a>若随法行、<a id="a-8l"></a>第八、<a id="a-8m"></a>预流、<a id="a-8n"></a>一来、<a id="a-8o"></a>不还、<a id="a-8p"></a>阿罗汉、<a id="a-8q"></a>独觉、<a id="a-8r"></a>菩萨摩诃萨，<a id="a-8s"></a>皆应于此精勤修学。<a id="a-8t"></a>一切如来、<a id="a-8u"></a>应、<a id="a-8v"></a>正等觉皆依此学，<a id="a-8w"></a>已证、<a id="a-8x"></a>当证、<a id="a-8y"></a>现证无上正等菩提。<a id="a-8z"></a>”</p>
  <p id="a90">时，<a id="a-91"></a>诸天子俱发声言：<a id="a-92"></a>“世尊，<a id="a-93"></a>如是般若波罗蜜多，<a id="a-94"></a>是大波罗蜜多。</p>
  <p id="a95">“世尊，<a id="a-96"></a>如是般若波罗蜜多，<a id="a-97"></a>是不可思议波罗蜜多。</p>
  <p id="a98">“世尊，<a id="a-99"></a>如是般若波罗蜜多，<a id="a-9A"></a>是不可称量波罗蜜多。</p>
  <p id="a9B">“世尊，<a id="a-9C"></a>如是般若波罗蜜多，<a id="a-9D"></a>是无数量波罗蜜多。</p>
  <p id="a9E">“世尊，<a id="a-9F"></a>如是般若波罗蜜多，<a id="a-9G"></a>是无等等波罗蜜多。</p>
  <p id="a9H">“世尊，<a id="a-9I"></a>诸随信行、<a id="a-9J"></a>若随法行、<a id="a-9K"></a>第八、<a id="a-9L"></a>预流、<a id="a-9M"></a>一来、<a id="a-9N"></a>不还、<a id="a-9O"></a>阿罗汉、<a id="a-9P"></a>独觉，<a id="a-9Q"></a>皆于如是甚深般若波罗蜜多精勤修学，<a id="a-9R"></a>速出生死证得涅槃。<a id="a-9S"></a>一切菩萨摩诃萨，<a id="a-9T"></a>皆于如是甚深般若波罗蜜多精勤修学，<a id="a-9U"></a>速证无上正等菩提。<a id="a-9V"></a>世尊，<a id="a-9W"></a>虽诸声闻、<a id="a-9X"></a>独觉、<a id="a-9Y"></a>菩萨，<a id="a-9Z"></a>皆依如是甚深般若波罗蜜多精勤修学，<a id="a-9a"></a>各得究竟，<a id="a-9b"></a>而是般若波罗蜜多不增不减。<a id="a-9c"></a>”</p>
  <p id="a9d">时，<a id="a-9e"></a>欲、<a id="a-9f"></a>色界诸天子众说是语已，<a id="a-9g"></a>顶礼佛足，<a id="a-9h"></a>右绕三匝，<a id="a-9i"></a>辞佛还宫，<a id="a-9j"></a>去会不远，<a id="a-9k"></a>忽然不现。</p>
  <p data-pb></p>
  <h2 id="a9l">初分众喻品第四十四之一</h2>
  <p id="a9m">尔时，<a id="a-9n"></a>具寿善现白佛言：<a id="a-9o"></a>“世尊，<a id="a-9p"></a>若菩萨摩诃萨闻说如是甚深般若波罗蜜多，<a id="a-9q"></a>深生信解，<a id="a-9r"></a>复能书写、<a id="a-9s"></a>读诵受持、<a id="a-9t"></a>思惟修习。<a id="a-9u"></a>是菩萨摩诃萨从何处没来生此间？<a id="a-9v"></a>”</p>
  <p id="a9w">佛言：<a id="a-9x"></a>“善现，<a id="a-9y"></a>若菩萨摩诃萨闻说如是甚深般若波罗蜜多深生信解，<a id="a-9z"></a>不怯不弱、<a id="a-A0"></a>不忌不惮、<a id="a-A1"></a>不疑不惑、<a id="a-A2"></a>欢喜爱乐，<a id="a-A3"></a>系念思惟甚深般若波罗蜜多所有义趣，<a id="a-A4"></a>若行、<a id="a-A5"></a>若立、<a id="a-A6"></a>若坐、<a id="a-A7"></a>若卧曾无暂舍，<a id="a-A8"></a>常随法师恭敬请问，<a id="a-A9"></a>如新生犊不离其母。</p>
  <p id="aAA">“善现，<a id="a-AB"></a>是菩萨摩诃萨为求般若波罗蜜多甚深义趣，<a id="a-AC"></a>终不远离般若法师，<a id="a-AD"></a>乃至未得甚深般若波罗蜜多，<a id="a-AE"></a>经典在手，<a id="a-AF"></a>受持读诵、<a id="a-AG"></a>思惟修习、<a id="a-AH"></a>究竟通利，<a id="a-AI"></a>常随法师未曾暂舍。</p>
  <p id="aAJ">“善现当知，<a id="a-AK"></a>是菩萨摩诃萨从人趣没来生人中。<a id="a-AL"></a>何以故？<a id="a-AM"></a>善现，<a id="a-AN"></a>此菩萨乘诸善男子、<a id="a-AO"></a>善女人等，<a id="a-AP"></a>先世乐听甚深般若波罗蜜多，<a id="a-AQ"></a>闻已受持、<a id="a-AR"></a>读诵思惟、<a id="a-AS"></a>精勤修习，<a id="a-AT"></a>复能书写众宝妆饰，<a id="a-AU"></a>又以种种上妙华鬘、<a id="a-AV"></a>涂散等香、<a id="a-AW"></a>衣服、<a id="a-AX"></a>璎珞、<a id="a-AY"></a>宝幢、<a id="a-AZ"></a>幡盖、<a id="a-Aa"></a>伎乐、<a id="a-Ab"></a>灯明供养恭敬、<a id="a-Ac"></a>尊重赞叹。<a id="a-Ad"></a>由此善根，<a id="a-Ae"></a>从人趣没还生人中，<a id="a-Af"></a>闻是般若波罗蜜多深生信解，<a id="a-Ag"></a>复能书写、<a id="a-Ah"></a>读诵受持、<a id="a-Ai"></a>思惟修习。<a id="a-Aj"></a>”</p>
  <p id="aAk">具寿善现复白佛言：<a id="a-Al"></a>“世尊，<a id="a-Am"></a>颇有菩萨摩诃萨成就如是殊胜功德，<a id="a-An"></a>供养承事他方诸佛，<a id="a-Ao"></a>从彼处没来生此间，<a id="a-Ap"></a>闻说如是甚深般若波罗蜜多深生信解，<a id="a-Aq"></a>复能书写、<a id="a-Ar"></a>读诵受持、<a id="a-As"></a>思惟修习，<a id="a-At"></a>无懈倦不？<a id="a-Au"></a>”</p>
  <p id="aAv">佛言：<a id="a-Aw"></a>“善现，<a id="a-Ax"></a>如是，<a id="a-Ay"></a>如是，<a id="a-Az"></a>有菩萨摩诃萨成就如是殊胜功德，<a id="a-B0"></a>供养承事他方诸佛，<a id="a-B1"></a>从彼处没来生此间，<a id="a-B2"></a>闻说如是甚深般若波罗蜜多深生信解，<a id="a-B3"></a>复能书写、<a id="a-B4"></a>读诵受持、<a id="a-B5"></a>思惟修习，<a id="a-B6"></a>无有懈倦。<a id="a-B7"></a>所以者何？<a id="a-B8"></a>是菩萨摩诃萨先从他方无量佛所，<a id="a-B9"></a>闻说如是甚深般若波罗蜜多深生信解，<a id="a-BA"></a>复能书写、<a id="a-BB"></a>读诵受持、<a id="a-BC"></a>思惟修习，<a id="a-BD"></a>无有懈倦。<a id="a-BE"></a>彼乘如是善根力故，<a id="a-BF"></a>从彼处没来生此间。</p>
  <p id="aBG">“复次，<a id="a-BH"></a>善现，<a id="a-BI"></a>亦有菩萨摩诃萨从睹史多天众同分没来生人中，<a id="a-BJ"></a>当知彼亦成就如是殊胜功德。<a id="a-BK"></a>所以者何？<a id="a-BL"></a>是菩萨摩诃萨先世已于睹史多天弥勒菩萨摩诃萨所，<a id="a-BM"></a>请问般若波罗蜜多甚深义趣。<a id="a-BN"></a>彼乘如是善根力故，<a id="a-BO"></a>从彼处没来生此间，<a id="a-BP"></a>闻说如是甚深般若波罗蜜多深生信解，<a id="a-BQ"></a>复能书写、<a id="a-BR"></a>读诵受持、<a id="a-BS"></a>思惟修习，<a id="a-BT"></a>无有懈倦。</p>
  <p id="aBU">“复次，<a id="a-BV"></a>善现，<a id="a-BW"></a>有菩萨乘补特伽罗，<a id="a-BX"></a>虽于先世得闻般若波罗蜜多，<a id="a-BY"></a>而不请问甚深义趣；<a id="a-BZ"></a>今生人中，<a id="a-Ba"></a>闻说如是甚深般若波罗蜜多，<a id="a-Bb"></a>其心迷闷、<a id="a-Bc"></a>犹豫、<a id="a-Bd"></a>怯弱，<a id="a-Be"></a>或生异解。</p>
  <p id="aBf">“复次，<a id="a-Bg"></a>善现，<a id="a-Bh"></a>有菩萨乘补特伽罗，<a id="a-Bi"></a>虽于先世得闻静虑波罗蜜多，<a id="a-Bj"></a>而不请问甚深义趣；<a id="a-Bk"></a>今生人中，<a id="a-Bl"></a>闻说如是甚深般若波罗蜜多，<a id="a-Bm"></a>其心迷闷、<a id="a-Bn"></a>犹豫、<a id="a-Bo"></a>怯弱，<a id="a-Bp"></a>或生异解。</p>
  <p id="aBq">“复次，<a id="a-Br"></a>善现，<a id="a-Bs"></a>有菩萨乘补特伽罗，<a id="a-Bt"></a>虽于先世得闻精进波罗蜜多，<a id="a-Bu"></a>而不请问甚深义趣；<a id="a-Bv"></a>今生人中，<a id="a-Bw"></a>闻说如是甚深般若波罗蜜多，<a id="a-Bx"></a>其心迷闷、<a id="a-By"></a>犹豫、<a id="a-Bz"></a>怯弱，<a id="a-C0"></a>或生异解。</p>
  <p id="aC1">“复次，<a id="a-C2"></a>善现，<a id="a-C3"></a>有菩萨乘补特伽罗，<a id="a-C4"></a>虽于先世得闻安忍波罗蜜多，<a id="a-C5"></a>而不请问甚深义趣；<a id="a-C6"></a>今生人中，<a id="a-C7"></a>闻说如是甚深般若波罗蜜多，<a id="a-C8"></a>其心迷闷、<a id="a-C9"></a>犹豫、<a id="a-CA"></a>怯弱，<a id="a-CB"></a>或生异解。</p>
  <p id="aCC">“复次，<a id="a-CD"></a>善现，<a id="a-CE"></a>有菩萨乘补特伽罗，<a id="a-CF"></a>虽于先世得闻净戒波罗蜜多，<a id="a-CG"></a>而不请问甚深义趣；<a id="a-CH"></a>今生人中，<a id="a-CI"></a>闻说如是甚深般若波罗蜜多，<a id="a-CJ"></a>其心迷闷、<a id="a-CK"></a>犹豫、<a id="a-CL"></a>怯弱，<a id="a-CM"></a>或生异解。</p>
  <p id="aCN">“复次，<a id="a-CO"></a>善现，<a id="a-CP"></a>有菩萨乘补特伽罗，<a id="a-CQ"></a>虽于先世得闻布施波罗蜜多，<a id="a-CR"></a>而不请问甚深义趣；<a id="a-CS"></a>今生人中，<a id="a-CT"></a>闻说如是甚深般若波罗蜜多，<a id="a-CU"></a>其心迷闷、<a id="a-CV"></a>犹豫、<a id="a-CW"></a>怯弱，<a id="a-CX"></a>或生异解。</p>
  <p id="aCY">“复次，<a id="a-CZ"></a>善现，<a id="a-Ca"></a>有菩萨乘补特伽罗，<a id="a-Cb"></a>虽于先世得闻内空、<a id="a-Cc"></a>外空、<a id="a-Cd"></a>内外空、<a id="a-Ce"></a>空空、<a id="a-Cf"></a>大空、<a id="a-Cg"></a>胜义空、<a id="a-Ch"></a>有为空、<a id="a-Ci"></a>无为空、<a id="a-Cj"></a>毕竟空、<a id="a-Ck"></a>无际空、<a id="a-Cl"></a>散空、<a id="a-Cm"></a>无变异空、<a id="a-Cn"></a>本性空、<a id="a-Co"></a>自相空、<a id="a-Cp"></a>共相空、<a id="a-Cq"></a>一切法空、<a id="a-Cr"></a>不可得空、<a id="a-Cs"></a>无性空、<a id="a-Ct"></a>自性空、<a id="a-Cu"></a>无性自性空，<a id="a-Cv"></a>而不请问甚深义趣；<a id="a-Cw"></a>今生人中，<a id="a-Cx"></a>闻说如是甚深般若波罗蜜多，<a id="a-Cy"></a>其心迷闷、<a id="a-Cz"></a>犹豫、<a id="a-D0"></a>怯弱，<a id="a-D1"></a>或生异解。</p>
  <p id="aD2">“复次，<a id="a-D3"></a>善现，<a id="a-D4"></a>有菩萨乘补特伽罗，<a id="a-D5"></a>虽于先世得闻真如、<a id="a-D6"></a>法界、<a id="a-D7"></a>法性、<a id="a-D8"></a>不虚妄性、<a id="a-D9"></a>不变异性、<a id="a-DA"></a>平等性、<a id="a-DB"></a>离生性、<a id="a-DC"></a>法定、<a id="a-DD"></a>法住、<a id="a-DE"></a>实际、<a id="a-DF"></a>虚空界、<a id="a-DG"></a>不思议界，<a id="a-DH"></a>而不请问甚深义趣；<a id="a-DI"></a>今生人中，<a id="a-DJ"></a>闻说如是甚深般若波罗蜜多，<a id="a-DK"></a>其心迷闷、<a id="a-DL"></a>犹豫、<a id="a-DM"></a>怯弱，<a id="a-DN"></a>或生异解。</p>
  <p id="aDO">“复次，<a id="a-DP"></a>善现，<a id="a-DQ"></a>有菩萨乘补特伽罗，<a id="a-DR"></a>虽于先世得闻苦、<a id="a-DS"></a>集、<a id="a-DT"></a>灭、<a id="a-DU"></a>道圣谛，<a id="a-DV"></a>而不请问甚深义趣；<a id="a-DW"></a>今生人中，<a id="a-DX"></a>闻说如是甚深般若波罗蜜多，<a id="a-DY"></a>其心迷闷、<a id="a-DZ"></a>犹豫、<a id="a-Da"></a>怯弱，<a id="a-Db"></a>或生异解。</p>
  <p id="aDc">“复次，<a id="a-Dd"></a>善现，<a id="a-De"></a>有菩萨乘补特伽罗，<a id="a-Df"></a>虽于先世得闻四静虑，<a id="a-Dg"></a>而不请问甚深义趣；<a id="a-Dh"></a>今生人中，<a id="a-Di"></a>闻说如是甚深般若波罗蜜多，<a id="a-Dj"></a>其心迷闷、<a id="a-Dk"></a>犹豫、<a id="a-Dl"></a>怯弱，<a id="a-Dm"></a>或生异解。</p>
  <p id="aDn">“复次，<a id="a-Do"></a>善现，<a id="a-Dp"></a>有菩萨乘补特伽罗，<a id="a-Dq"></a>虽于先世得闻四无量，<a id="a-Dr"></a>而不请问甚深义趣；<a id="a-Ds"></a>今生人中，<a id="a-Dt"></a>闻说如是甚深般若波罗蜜多，<a id="a-Du"></a>其心迷闷、<a id="a-Dv"></a>犹豫、<a id="a-Dw"></a>怯弱，<a id="a-Dx"></a>或生异解。</p>
  <p id="aDy">“复次，<a id="a-Dz"></a>善现，<a id="a-E0"></a>有菩萨乘补特伽罗，<a id="a-E1"></a>虽于先世得闻四无色定，<a id="a-E2"></a>而不请问甚深义趣；<a id="a-E3"></a>今生人中，<a id="a-E4"></a>闻说如是甚深般若波罗蜜多，<a id="a-E5"></a>其心迷闷、<a id="a-E6"></a>犹豫、<a id="a-E7"></a>怯弱，<a id="a-E8"></a>或生异解。</p>
  <p id="aE9">“复次，<a id="a-EA"></a>善现，<a id="a-EB"></a>有菩萨乘补特伽罗，<a id="a-EC"></a>虽于先世得闻八解脱、<a id="a-ED"></a>八胜处，<a id="a-EE"></a>而不请问甚深义趣；<a id="a-EF"></a>今生人中，<a id="a-EG"></a>闻说如是甚深般若波罗蜜多，<a id="a-EH"></a>其心迷闷、<a id="a-EI"></a>犹豫、<a id="a-EJ"></a>怯弱，<a id="a-EK"></a>或生异解。</p>
  <p id="aEL">“复次，<a id="a-EM"></a>善现，<a id="a-EN"></a>有菩萨乘补特伽罗，<a id="a-EO"></a>虽于先世得闻九次第定，<a id="a-EP"></a>而不请问甚深义趣；<a id="a-EQ"></a>今生人中，<a id="a-ER"></a>闻说如是甚深般若波罗蜜多，<a id="a-ES"></a>其心迷闷、<a id="a-ET"></a>犹豫、<a id="a-EU"></a>怯弱，<a id="a-EV"></a>或生异解。</p>
  <p id="aEW">“复次，<a id="a-EX"></a>善现，<a id="a-EY"></a>有菩萨乘补特伽罗，<a id="a-EZ"></a>虽于先世得闻十遍处，<a id="a-Ea"></a>而不请问甚深义趣；<a id="a-Eb"></a>今生人中，<a id="a-Ec"></a>闻说如是甚深般若波罗蜜多，<a id="a-Ed"></a>其心迷闷、<a id="a-Ee"></a>犹豫、<a id="a-Ef"></a>怯弱，<a id="a-Eg"></a>或生异解。</p>
  <p id="aEh">“复次，<a id="a-Ei"></a>善现，<a id="a-Ej"></a>有菩萨乘补特伽罗，<a id="a-Ek"></a>虽于先世得闻四念住，<a id="a-El"></a>而不请问甚深义趣；<a id="a-Em"></a>今生人中，<a id="a-En"></a>闻说如是甚深般若波罗蜜多，<a id="a-Eo"></a>其心迷闷、<a id="a-Ep"></a>犹豫、<a id="a-Eq"></a>怯弱，<a id="a-Er"></a>或生异解。</p>
  <p id="aEs">“复次，<a id="a-Et"></a>善现，<a id="a-Eu"></a>有菩萨乘补特伽罗，<a id="a-Ev"></a>虽于先世得闻四正断，<a id="a-Ew"></a>而不请问甚深义趣；<a id="a-Ex"></a>今生人中，<a id="a-Ey"></a>闻说如是甚深般若波罗蜜多，<a id="a-Ez"></a>其心迷闷、<a id="a-F0"></a>犹豫、<a id="a-F1"></a>怯弱，<a id="a-F2"></a>或生异解。</p>
  <p id="aF3">“复次，<a id="a-F4"></a>善现，<a id="a-F5"></a>有菩萨乘补特伽罗，<a id="a-F6"></a>虽于先世得闻四神足，<a id="a-F7"></a>而不请问甚深义趣；<a id="a-F8"></a>今生人中，<a id="a-F9"></a>闻说如是甚深般若波罗蜜多，<a id="a-FA"></a>其心迷闷、<a id="a-FB"></a>犹豫、<a id="a-FC"></a>怯弱，<a id="a-FD"></a>或生异解。</p>
  <p id="aFE">“复次，<a id="a-FF"></a>善现，<a id="a-FG"></a>有菩萨乘补特伽罗，<a id="a-FH"></a>虽于先世得闻五根，<a id="a-FI"></a>而不请问甚深义趣；<a id="a-FJ"></a>今生人中，<a id="a-FK"></a>闻说如是甚深般若波罗蜜多，<a id="a-FL"></a>其心迷闷、<a id="a-FM"></a>犹豫、<a id="a-FN"></a>怯弱，<a id="a-FO"></a>或生异解。</p>
  <p id="aFP">“复次，<a id="a-FQ"></a>善现，<a id="a-FR"></a>有菩萨乘补特伽罗，<a id="a-FS"></a>虽于先世得闻五力，<a id="a-FT"></a>而不请问甚深义趣；<a id="a-FU"></a>今生人中，<a id="a-FV"></a>闻说如是甚深般若波罗蜜多，<a id="a-FW"></a>其心迷闷、<a id="a-FX"></a>犹豫、<a id="a-FY"></a>怯弱，<a id="a-FZ"></a>或生异解。</p>
  <p id="aFa">“复次，<a id="a-Fb"></a>善现，<a id="a-Fc"></a>有菩萨乘补特伽罗，<a id="a-Fd"></a>虽于先世得闻七等觉支，<a id="a-Fe"></a>而不请问甚深义趣；<a id="a-Ff"></a>今生人中，<a id="a-Fg"></a>闻说如是甚深般若波罗蜜多，<a id="a-Fh"></a>其心迷闷、<a id="a-Fi"></a>犹豫、<a id="a-Fj"></a>怯弱，<a id="a-Fk"></a>或生异解。</p>
  <p id="aFl">“复次，<a id="a-Fm"></a>善现，<a id="a-Fn"></a>有菩萨乘补特伽罗，<a id="a-Fo"></a>虽于先世得闻八圣道支，<a id="a-Fp"></a>而不请问甚深义趣；<a id="a-Fq"></a>今生人中，<a id="a-Fr"></a>闻说如是甚深般若波罗蜜多，<a id="a-Fs"></a>其心迷闷、<a id="a-Ft"></a>犹豫、<a id="a-Fu"></a>怯弱，<a id="a-Fv"></a>或生异解。</p>
  <p id="aFw">“复次，<a id="a-Fx"></a>善现，<a id="a-Fy"></a>有菩萨乘补特伽罗，<a id="a-Fz"></a>虽于先世得闻空解脱门、<a id="a-G0"></a>无相解脱门、<a id="a-G1"></a>无愿解脱门，<a id="a-G2"></a>而不请问甚深义趣；<a id="a-G3"></a>今生人中，<a id="a-G4"></a>闻说如是甚深般若波罗蜜多，<a id="a-G5"></a>其心迷闷、<a id="a-G6"></a>犹豫、<a id="a-G7"></a>怯弱，<a id="a-G8"></a>或生异解。</p>
  <p id="aG9">“复次，<a id="a-GA"></a>善现，<a id="a-GB"></a>有菩萨乘补特伽罗，<a id="a-GC"></a>虽于先世得闻菩萨十地，<a id="a-GD"></a>而不请问甚深义趣；<a id="a-GE"></a>今生人中，<a id="a-GF"></a>闻说如是甚深般若波罗蜜多，<a id="a-GG"></a>其心迷闷、<a id="a-GH"></a>犹豫、<a id="a-GI"></a>怯弱，<a id="a-GJ"></a>或生异解。</p>
  <p id="aGK">“复次，<a id="a-GL"></a>善现，<a id="a-GM"></a>有菩萨乘补特伽罗，<a id="a-GN"></a>虽于先世得闻五眼，<a id="a-GO"></a>而不请问甚深义趣；<a id="a-GP"></a>今生人中，<a id="a-GQ"></a>闻说如是甚深般若波罗蜜多，<a id="a-GR"></a>其心迷闷、<a id="a-GS"></a>犹豫、<a id="a-GT"></a>怯弱，<a id="a-GU"></a>或生异解。</p>
  <p id="aGV">“复次，<a id="a-GW"></a>善现，<a id="a-GX"></a>有菩萨乘补特伽罗，<a id="a-GY"></a>虽于先世得闻六神通，<a id="a-GZ"></a>而不请问甚深义趣；<a id="a-Ga"></a>今生人中，<a id="a-Gb"></a>闻说如是甚深般若波罗蜜多，<a id="a-Gc"></a>其心迷闷、<a id="a-Gd"></a>犹豫、<a id="a-Ge"></a>怯弱，<a id="a-Gf"></a>或生异解。</p>
  <p id="aGg">“复次，<a id="a-Gh"></a>善现，<a id="a-Gi"></a>有菩萨乘补特伽罗，<a id="a-Gj"></a>虽于先世得闻佛十力，<a id="a-Gk"></a>而不请问甚深义趣；<a id="a-Gl"></a>今生人中，<a id="a-Gm"></a>闻说如是甚深般若波罗蜜多，<a id="a-Gn"></a>其心迷闷、<a id="a-Go"></a>犹豫、<a id="a-Gp"></a>怯弱，<a id="a-Gq"></a>或生异解。</p>
  <p id="aGr">“复次，<a id="a-Gs"></a>善现，<a id="a-Gt"></a>有菩萨乘补特伽罗，<a id="a-Gu"></a>虽于先世得闻四无所畏，<a id="a-Gv"></a>而不请问甚深义趣；<a id="a-Gw"></a>今生人中，<a id="a-Gx"></a>闻说如是甚深般若波罗蜜多，<a id="a-Gy"></a>其心迷闷、<a id="a-Gz"></a>犹豫、<a id="a-H0"></a>怯弱，<a id="a-H1"></a>或生异解。</p>
  <p id="aH2">“复次，<a id="a-H3"></a>善现，<a id="a-H4"></a>有菩萨乘补特伽罗，<a id="a-H5"></a>虽于先世得闻四无礙解，<a id="a-H6"></a>而不请问甚深义趣；<a id="a-H7"></a>今生人中，<a id="a-H8"></a>闻说如是甚深般若波罗蜜多，<a id="a-H9"></a>其心迷闷、<a id="a-HA"></a>犹豫、<a id="a-HB"></a>怯弱，<a id="a-HC"></a>或生异解。</p>
  <p id="aHD">“复次，<a id="a-HE"></a>善现，<a id="a-HF"></a>有菩萨乘补特伽罗，<a id="a-HG"></a>虽于先世得闻大慈、<a id="a-HH"></a>大悲、<a id="a-HI"></a>大喜、<a id="a-HJ"></a>大舍，<a id="a-HK"></a>而不请问甚深义趣；<a id="a-HL"></a>今生人中，<a id="a-HM"></a>闻说如是甚深般若波罗蜜多，<a id="a-HN"></a>其心迷闷、<a id="a-HO"></a>犹豫、<a id="a-HP"></a>怯弱，<a id="a-HQ"></a>或生异解。</p>
  <p id="aHR">“复次，<a id="a-HS"></a>善现，<a id="a-HT"></a>有菩萨乘补特伽罗，<a id="a-HU"></a>虽于先世得闻十八佛不共法，<a id="a-HV"></a>而不请问甚深义趣；<a id="a-HW"></a>今生人中，<a id="a-HX"></a>闻说如是甚深般若波罗蜜多，<a id="a-HY"></a>其心迷闷、<a id="a-HZ"></a>犹豫、<a id="a-Ha"></a>怯弱，<a id="a-Hb"></a>或生异解。</p>
  <p id="aHc">“复次，<a id="a-Hd"></a>善现，<a id="a-He"></a>有菩萨乘补特伽罗，<a id="a-Hf"></a>虽于先世得闻无忘失法，<a id="a-Hg"></a>而不请问甚深义趣；<a id="a-Hh"></a>今生人中，<a id="a-Hi"></a>闻说如是甚深般若波罗蜜多，<a id="a-Hj"></a>其心迷闷、<a id="a-Hk"></a>犹豫、<a id="a-Hl"></a>怯弱，<a id="a-Hm"></a>或生异解。</p>
  <p id="aHn">“复次，<a id="a-Ho"></a>善现，<a id="a-Hp"></a>有菩萨乘补特伽罗，<a id="a-Hq"></a>虽于先世得闻恒住舍性，<a id="a-Hr"></a>而不请问甚深义趣；<a id="a-Hs"></a>今生人中，<a id="a-Ht"></a>闻说如是甚深般若波罗蜜多，<a id="a-Hu"></a>其心迷闷、<a id="a-Hv"></a>犹豫、<a id="a-Hw"></a>怯弱，<a id="a-Hx"></a>或生异解。</p>
  <p id="aHy">“复次，<a id="a-Hz"></a>善现，<a id="a-I0"></a>有菩萨乘补特伽罗，<a id="a-I1"></a>虽于先世得闻一切智，<a id="a-I2"></a>而不请问甚深义趣；<a id="a-I3"></a>今生人中，<a id="a-I4"></a>闻说如是甚深般若波罗蜜多，<a id="a-I5"></a>其心迷闷、<a id="a-I6"></a>犹豫、<a id="a-I7"></a>怯弱，<a id="a-I8"></a>或生异解。</p>
  <p id="aI9">“复次，<a id="a-IA"></a>善现，<a id="a-IB"></a>有菩萨乘补特伽罗，<a id="a-IC"></a>虽于先世得闻道相智，<a id="a-ID"></a>而不请问甚深义趣；<a id="a-IE"></a>今生人中，<a id="a-IF"></a>闻说如是甚深般若波罗蜜多，<a id="a-IG"></a>其心迷闷、<a id="a-IH"></a>犹豫、<a id="a-II"></a>怯弱，<a id="a-IJ"></a>或生异解。</p>
  <p id="aIK">“复次，<a id="a-IL"></a>善现，<a id="a-IM"></a>有菩萨乘补特伽罗，<a id="a-IN"></a>虽于先世得闻一切相智，<a id="a-IO"></a>而不请问甚深义趣；<a id="a-IP"></a>今生人中，<a id="a-IQ"></a>闻说如是甚深般若波罗蜜多，<a id="a-IR"></a>其心迷闷、<a id="a-IS"></a>犹豫、<a id="a-IT"></a>怯弱，<a id="a-IU"></a>或生异解。</p>
  <p id="aIV">“复次，<a id="a-IW"></a>善现，<a id="a-IX"></a>有菩萨乘补特伽罗，<a id="a-IY"></a>虽于先世得闻一切陀罗尼门，<a id="a-IZ"></a>而不请问甚深义趣；<a id="a-Ia"></a>今生人中，<a id="a-Ib"></a>闻说如是甚深般若波罗蜜多，<a id="a-Ic"></a>其心迷闷、<a id="a-Id"></a>犹豫、<a id="a-Ie"></a>怯弱，<a id="a-If"></a>或生异解。</p>
  <p id="aIg">“复次，<a id="a-Ih"></a>善现，<a id="a-Ii"></a>有菩萨乘补特伽罗，<a id="a-Ij"></a>虽于先世得闻一切三摩地门，<a id="a-Ik"></a>而不请问甚深义趣；<a id="a-Il"></a>今生人中，<a id="a-Im"></a>闻说如是甚深般若波罗蜜多，<a id="a-In"></a>其心迷闷、<a id="a-Io"></a>犹豫、<a id="a-Ip"></a>怯弱，<a id="a-Iq"></a>或生异解。</p>
  <p id="aIr">“复次，<a id="a-Is"></a>善现，<a id="a-It"></a>有菩萨乘补特伽罗，<a id="a-Iu"></a>虽于先世得闻一切菩萨摩诃萨行，<a id="a-Iv"></a>而不请问甚深义趣；<a id="a-Iw"></a>今生人中，<a id="a-Ix"></a>闻说如是甚深般若波罗蜜多，<a id="a-Iy"></a>其心迷闷、<a id="a-Iz"></a>犹豫、<a id="a-J0"></a>怯弱，<a id="a-J1"></a>或生异解。</p>
  <p id="aJ2">“复次，<a id="a-J3"></a>善现，<a id="a-J4"></a>有菩萨乘补特伽罗，<a id="a-J5"></a>虽于先世得闻诸佛无上正等菩提，<a id="a-J6"></a>而不请问甚深义趣；<a id="a-J7"></a>今生人中，<a id="a-J8"></a>闻说如是甚深般若波罗蜜多，<a id="a-J9"></a>其心迷闷、<a id="a-JA"></a>犹豫、<a id="a-JB"></a>怯弱，<a id="a-JC"></a>或生异解。</p>
  <p id="aJD">“复次，<a id="a-JE"></a>善现，<a id="a-JF"></a>有菩萨乘补特伽罗，<a id="a-JG"></a>虽于先世得闻般若波罗蜜多，<a id="a-JH"></a>亦曾请问甚深义趣，<a id="a-JI"></a>而不能经一日、<a id="a-JJ"></a>二日、<a id="a-JK"></a>三、<a id="a-JL"></a>四、<a id="a-JM"></a>五日随顺修行。<a id="a-JN"></a>今生人中，<a id="a-JO"></a>闻说如是甚深般若波罗蜜多，<a id="a-JP"></a>设经一日乃至五日，<a id="a-JQ"></a>其心坚固无能坏者；<a id="a-JR"></a>若离所闻，<a id="a-JS"></a>寻便退失。<a id="a-JT"></a>何以故？<a id="a-JU"></a>善现，<a id="a-JV"></a>是菩萨乘补特伽罗，<a id="a-JW"></a>由于先世得闻般若波罗蜜多，<a id="a-JX"></a>虽复请问甚深义趣，<a id="a-JY"></a>而不如说随顺修行故。<a id="a-JZ"></a>于今生若遇善友殷勤劝励，<a id="a-Ja"></a>便乐听受甚深般若波罗蜜多；<a id="a-Jb"></a>若无善友殷勤劝励，<a id="a-Jc"></a>便于此经不乐听受。<a id="a-Jd"></a>彼于般若波罗蜜多，<a id="a-Je"></a>或时乐闻、<a id="a-Jf"></a>或时不乐，<a id="a-Jg"></a>或时坚固、<a id="a-Jh"></a>或时退失，<a id="a-Ji"></a>其心轻动进退非恒，<a id="a-Jj"></a>如堵罗绵随风飘扬。</p>
  <p id="aJk">“善现当知，<a id="a-Jl"></a>如是补特伽罗发趣大乘经时未久，<a id="a-Jm"></a>未多亲近真善知识，<a id="a-Jn"></a>未曾供养诸佛世尊，<a id="a-Jo"></a>未曾受持、<a id="a-Jp"></a>读诵书写、<a id="a-Jq"></a>思惟演说甚深般若波罗蜜多。</p>
  <p id="aJr">“善现当知，<a id="a-Js"></a>如是补特伽罗未曾修学甚深般若波罗蜜多，<a id="a-Jt"></a>未曾修学静虑、<a id="a-Ju"></a>精进、<a id="a-Jv"></a>安忍、<a id="a-Jw"></a>净戒、<a id="a-Jx"></a>布施波罗蜜多；<a id="a-Jy"></a>未曾修学内空，<a id="a-Jz"></a>未曾修学外空、<a id="a-K0"></a>内外空、<a id="a-K1"></a>空空、<a id="a-K2"></a>大空、<a id="a-K3"></a>胜义空、<a id="a-K4"></a>有为空、<a id="a-K5"></a>无为空、<a id="a-K6"></a>毕竟空、<a id="a-K7"></a>无际空、<a id="a-K8"></a>散空、<a id="a-K9"></a>无变异空、<a id="a-KA"></a>本性空、<a id="a-KB"></a>自相空、<a id="a-KC"></a>共相空、<a id="a-KD"></a>一切法空、<a id="a-KE"></a>不可得空、<a id="a-KF"></a>无性空、<a id="a-KG"></a>自性空、<a id="a-KH"></a>无性自性空；<a id="a-KI"></a>未曾修学真如，<a id="a-KJ"></a>未曾修学法界、<a id="a-KK"></a>法性、<a id="a-KL"></a>不虚妄性、<a id="a-KM"></a>不变异性、<a id="a-KN"></a>平等性、<a id="a-KO"></a>离生性、<a id="a-KP"></a>法定、<a id="a-KQ"></a>法住、<a id="a-KR"></a>实际、<a id="a-KS"></a>虚空界、<a id="a-KT"></a>不思议界；<a id="a-KU"></a>未曾修学苦圣谛，<a id="a-KV"></a>未曾修学集、<a id="a-KW"></a>灭、<a id="a-KX"></a>道圣谛；<a id="a-KY"></a>未曾修学四静虑，<a id="a-KZ"></a>未曾修学四无量、<a id="a-Ka"></a>四无色定；<a id="a-Kb"></a>未曾修学八解脱，<a id="a-Kc"></a>未曾修学八胜处、<a id="a-Kd"></a>九次第定、<a id="a-Ke"></a>十遍处；<a id="a-Kf"></a>未曾修学四念住，<a id="a-Kg"></a>未曾修学四正断、<a id="a-Kh"></a>四神足、<a id="a-Ki"></a>五根、<a id="a-Kj"></a>五力、<a id="a-Kk"></a>七等觉支、<a id="a-Kl"></a>八圣道支；<a id="a-Km"></a>未曾修学空解脱门，<a id="a-Kn"></a>未曾修学无相、<a id="a-Ko"></a>无愿解脱门；<a id="a-Kp"></a>未曾修学菩萨十地；<a id="a-Kq"></a>未曾修学五眼，<a id="a-Kr"></a>未曾修学六神通；<a id="a-Ks"></a>未曾修学佛十力，<a id="a-Kt"></a>未曾修学四无所畏、<a id="a-Ku"></a>四无礙解、<a id="a-Kv"></a>大慈、<a id="a-Kw"></a>大悲、<a id="a-Kx"></a>大喜、<a id="a-Ky"></a>大舍、<a id="a-Kz"></a>十八佛不共法；<a id="a-L0"></a>未曾修学无忘失法，<a id="a-L1"></a>未曾修学恒住舍性；<a id="a-L2"></a>未曾修学一切智，<a id="a-L3"></a>未曾修学道相智、<a id="a-L4"></a>一切相智；<a id="a-L5"></a>未曾修学一切陀罗尼门，<a id="a-L6"></a>未曾修学一切三摩地门；<a id="a-L7"></a>未曾修学预流果法，<a id="a-L8"></a>未曾修学一来、<a id="a-L9"></a>不还、<a id="a-LA"></a>阿罗汉果法、<a id="a-LB"></a>未曾修学独觉菩提法；<a id="a-LC"></a>未曾修学一切菩萨摩诃萨行；<a id="a-LD"></a>未曾修学诸佛无上正等菩提。</p>
  <p id="aLE">“善现当知，<a id="a-LF"></a>如是补特伽罗新趣大乘，<a id="a-LG"></a>于大乘法成就少分信敬爱乐，<a id="a-LH"></a>未能书写、<a id="a-LI"></a>受持读诵、<a id="a-LJ"></a>思惟修习、<a id="a-LK"></a>为他演说甚深般若波罗蜜多。</p>
 </body>
</html>