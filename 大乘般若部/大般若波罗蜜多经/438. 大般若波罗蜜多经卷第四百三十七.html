<!doctype html>
<html id="z3IBT1773" data-ver="1539">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百三十七</h1>
  <h2 id="a2">第二分无标帜品第四十一之二</h2>
  <p id="a3">尔时，<a id="a-4"></a>具寿善现复白佛言：<a id="a-5"></a>“世尊，<a id="a-6"></a>诸菩萨摩诃萨能擐如是大功德铠，<a id="a-7"></a>一切有情皆应敬礼。<a id="a-8"></a>世尊，<a id="a-9"></a>若菩萨摩诃萨为诸有情擐功德铠勤精进者，<a id="a-A"></a>如为虚空擐功德铠发勤精进。<a id="a-B"></a>世尊，<a id="a-C"></a>若菩萨摩诃萨为欲成熟解脱有情擐功德铠勤精进者，<a id="a-D"></a>如为虚空成熟解脱擐功德铠发勤精进。<a id="a-E"></a>世尊，<a id="a-F"></a>若菩萨摩诃萨为一切法擐功德铠勤精进者，<a id="a-G"></a>如为虚空擐功德铠发勤精进。<a id="a-H"></a>世尊，<a id="a-I"></a>若菩萨摩诃萨为拔有情出生死苦擐功德铠勤精进者，<a id="a-J"></a>如为举虚空置高胜处擐大功德铠发勤精进。<a id="a-K"></a>世尊，<a id="a-L"></a>诸菩萨摩诃萨得大精进勇猛势力，<a id="a-M"></a>为如虚空诸有情类速脱生死发趣无上正等菩提。<a id="a-N"></a>世尊，<a id="a-O"></a>诸菩萨摩诃萨得不思议无等神力，<a id="a-P"></a>为如虚空诸法性海擐功德铠发趣无上正等菩提。<a id="a-Q"></a>世尊，<a id="a-R"></a>诸菩萨摩诃萨最极勇健，<a id="a-S"></a>为如虚空所求无上正等菩提擐功德铠发勤精进。</p>
  <p id="aT">“世尊，<a id="a-U"></a>诸菩萨摩诃萨为如虚空诸有情类成熟解脱获大利乐，<a id="a-V"></a>勤修苦行欲证无上正等菩提，<a id="a-W"></a>甚为希有。<a id="a-X"></a>何以故？<a id="a-Y"></a>世尊，<a id="a-Z"></a>假使三千大千世界满中如来、<a id="a-a"></a>应、<a id="a-b"></a>正等觉如竹、<a id="a-c"></a>麻、<a id="a-d"></a>苇、<a id="a-e"></a>甘蔗等林，<a id="a-f"></a>若经一劫或一劫余，<a id="a-g"></a>为诸有情常说正法，<a id="a-h"></a>各度无量无边有情令入涅槃毕竟安乐，<a id="a-i"></a>而有情界不增不减。<a id="a-j"></a>所以者何？<a id="a-k"></a>以诸有情皆无所有、<a id="a-l"></a>性远离故。<a id="a-m"></a>世尊，<a id="a-n"></a>假使十方一切世界满中如来、<a id="a-o"></a>应、<a id="a-p"></a>正等觉如竹、<a id="a-q"></a>麻、<a id="a-r"></a>苇、<a id="a-s"></a>甘蔗等林，<a id="a-t"></a>若经一劫或一劫余，<a id="a-u"></a>为诸有情常说正法，<a id="a-v"></a>各度无量无边有情令入涅槃毕竟安乐，<a id="a-w"></a>而有情界不增不减。<a id="a-x"></a>所以者何？<a id="a-y"></a>以诸有情皆无所有、<a id="a-z"></a>性远离故。</p>
  <p id="a10">“世尊，<a id="a-11"></a>由此因缘，<a id="a-12"></a>我作是说：<a id="a-13"></a>诸菩萨摩诃萨为如虚空诸有情类成熟解脱获大利乐，<a id="a-14"></a>勤修苦行欲证无上正等菩提，<a id="a-15"></a>甚为希有。<a id="a-16"></a>”</p>
  <p id="a17">时，<a id="a-18"></a>众会中有一苾蒭窃作是念：<a id="a-19"></a>“我应敬礼甚深般若波罗蜜多！<a id="a-1A"></a>此中虽无诸法生灭，<a id="a-1B"></a>而有戒蕴、<a id="a-1C"></a>定蕴、<a id="a-1D"></a>慧蕴、<a id="a-1E"></a>解脱蕴、<a id="a-1F"></a>解脱知见蕴施设可得，<a id="a-1G"></a>亦有预流、<a id="a-1H"></a>一来、<a id="a-1I"></a>不还、<a id="a-1J"></a>阿罗汉果、<a id="a-1K"></a>独觉菩提施设可得，<a id="a-1L"></a>亦有菩萨摩诃萨行施设可得，<a id="a-1M"></a>亦有无上正等菩提施设可得，<a id="a-1N"></a>亦有菩萨摩诃萨众及诸如来、<a id="a-1O"></a>应、<a id="a-1P"></a>正等觉施设可得，<a id="a-1Q"></a>亦有佛宝、<a id="a-1R"></a>法宝、<a id="a-1S"></a>僧宝施设可得，<a id="a-1T"></a>亦有诸佛转妙法轮令诸有情利益安乐施设可得。<a id="a-1U"></a>”</p>
  <p id="a1V">佛知其念，<a id="a-1W"></a>告言：<a id="a-1X"></a>“苾蒭，<a id="a-1Y"></a>如是，<a id="a-1Z"></a>如是，<a id="a-1a"></a>如汝所念。<a id="a-1b"></a>甚深般若波罗蜜多微妙难测，<a id="a-1c"></a>虽非有法，<a id="a-1d"></a>而亦非无。<a id="a-1e"></a>”</p>
  <p id="a1f">时，<a id="a-1g"></a>天帝释问善现言：<a id="a-1h"></a>“大德，<a id="a-1i"></a>若菩萨摩诃萨欲学般若波罗蜜多，<a id="a-1j"></a>当如何学？<a id="a-1k"></a>”</p>
  <p id="a1l">善现答言：<a id="a-1m"></a>“憍尸迦，<a id="a-1n"></a>若菩萨摩诃萨欲学般若波罗蜜多，<a id="a-1o"></a>当如虚空精勤修学。<a id="a-1p"></a>”</p>
  <p id="a1q">时，<a id="a-1r"></a>天帝释复白佛言：<a id="a-1s"></a>“世尊，<a id="a-1t"></a>若善男子、<a id="a-1u"></a>善女人等，<a id="a-1v"></a>于此般若波罗蜜多，<a id="a-1w"></a>至心听闻、<a id="a-1x"></a>受持读诵、<a id="a-1y"></a>精勤修学、<a id="a-1z"></a>如理思惟、<a id="a-20"></a>书写解说、<a id="a-21"></a>广令流布，<a id="a-22"></a>我当云何守护于彼？<a id="a-23"></a>”</p>
  <p id="a24">尔时，<a id="a-25"></a>善现告帝释言：<a id="a-26"></a>“憍尸迦，<a id="a-27"></a>汝见有法可守护不？<a id="a-28"></a>”</p>
  <p id="a29">天帝释言：<a id="a-2A"></a>“不也，<a id="a-2B"></a>大德，<a id="a-2C"></a>我不见法可守护者。<a id="a-2D"></a>”</p>
  <p id="a2E">善现告曰：<a id="a-2F"></a>“憍尸迦，<a id="a-2G"></a>若善男子、<a id="a-2H"></a>善女人等，<a id="a-2I"></a>如佛所说安住般若波罗蜜多，<a id="a-2J"></a>即为守护。<a id="a-2K"></a>若善男子、<a id="a-2L"></a>善女人等，<a id="a-2M"></a>安住般若波罗蜜多常不远离，<a id="a-2N"></a>当知一切人非人等，<a id="a-2O"></a>伺求其便欲为损害，<a id="a-2P"></a>终不能得。<a id="a-2Q"></a>憍尸迦，<a id="a-2R"></a>若欲守护安住般若波罗蜜多诸善男子、<a id="a-2S"></a>善女人等，<a id="a-2T"></a>不异有人发意精进守护虚空。<a id="a-2U"></a>憍尸迦，<a id="a-2V"></a>若欲守护修行般若波罗蜜多诸善男子、<a id="a-2W"></a>善女人等，<a id="a-2X"></a>唐设劬劳都无所益。<a id="a-2Y"></a>憍尸迦，<a id="a-2Z"></a>于意云何？<a id="a-2a"></a>有能守护幻、<a id="a-2b"></a>梦、<a id="a-2c"></a>响、<a id="a-2d"></a>像、<a id="a-2e"></a>光影、<a id="a-2f"></a>阳焰及变化事、<a id="a-2g"></a>寻香城不？<a id="a-2h"></a>”</p>
  <p id="a2i">天帝释言：<a id="a-2j"></a>“不也，<a id="a-2k"></a>大德。<a id="a-2l"></a>”</p>
  <p id="a2m">善现告曰：<a id="a-2n"></a>“憍尸迦，<a id="a-2o"></a>若欲守护修行般若波罗蜜多诸善男子、<a id="a-2p"></a>善女人等亦复如是，<a id="a-2q"></a>唐设劬劳都无所益。<a id="a-2r"></a>憍尸迦，<a id="a-2s"></a>于意云何？<a id="a-2t"></a>有能守护一切如来、<a id="a-2u"></a>应、<a id="a-2v"></a>正等觉及佛所作变化事不？<a id="a-2w"></a>”</p>
  <p id="a2x">天帝释言：<a id="a-2y"></a>“不也，<a id="a-2z"></a>大德。<a id="a-30"></a>”</p>
  <p id="a31">善现告曰：<a id="a-32"></a>“憍尸迦，<a id="a-33"></a>若欲守护修行般若波罗蜜多诸善男子、<a id="a-34"></a>善女人等亦复如是，<a id="a-35"></a>唐设劬劳都无所益。<a id="a-36"></a>憍尸迦，<a id="a-37"></a>于意云何？<a id="a-38"></a>有能守护法界、<a id="a-39"></a>法性、<a id="a-3A"></a>真如、<a id="a-3B"></a>实际、<a id="a-3C"></a>不思议界、<a id="a-3D"></a>虚空界不？<a id="a-3E"></a>”</p>
  <p id="a3F">天帝释言：<a id="a-3G"></a>“不也，<a id="a-3H"></a>大德。<a id="a-3I"></a>”</p>
  <p id="a3J">善现告曰：<a id="a-3K"></a>“憍尸迦，<a id="a-3L"></a>若欲守护修行般若波罗蜜多诸善男子、<a id="a-3M"></a>善女人等亦复如是，<a id="a-3N"></a>唐设劬劳都无所益。<a id="a-3O"></a>”</p>
  <p id="a3P">时，<a id="a-3Q"></a>天帝释问善现言：<a id="a-3R"></a>“大德，<a id="a-3S"></a>云何菩萨摩诃萨修行般若波罗蜜多时，<a id="a-3T"></a>虽知诸法如幻、<a id="a-3U"></a>如梦、<a id="a-3V"></a>如响、<a id="a-3W"></a>如像、<a id="a-3X"></a>如光影、<a id="a-3Y"></a>如阳焰、<a id="a-3Z"></a>如变化事、<a id="a-3a"></a>如寻香城，<a id="a-3b"></a>而是菩萨摩诃萨不执是幻、<a id="a-3c"></a>是梦、<a id="a-3d"></a>是响、<a id="a-3e"></a>是像、<a id="a-3f"></a>是光影、<a id="a-3g"></a>是阳焰、<a id="a-3h"></a>是变化事、<a id="a-3i"></a>是寻香城，<a id="a-3j"></a>亦复不执由幻乃至由寻香城，<a id="a-3k"></a>亦复不执属幻乃至属寻香城，<a id="a-3l"></a>亦复不执依幻乃至依寻香城？<a id="a-3m"></a>”</p>
  <p id="a3n">善现答言：<a id="a-3o"></a>“憍尸迦，<a id="a-3p"></a>若菩萨摩诃萨修行般若波罗蜜多时，<a id="a-3q"></a>不执是色，<a id="a-3r"></a>是受、<a id="a-3s"></a>想、<a id="a-3t"></a>行、<a id="a-3u"></a>识；<a id="a-3v"></a>亦不执由色，<a id="a-3w"></a>由受、<a id="a-3x"></a>想、<a id="a-3y"></a>行、<a id="a-3z"></a>识；<a id="a-40"></a>亦不执属色，<a id="a-41"></a>属受、<a id="a-42"></a>想、<a id="a-43"></a>行、<a id="a-44"></a>识；<a id="a-45"></a>亦不执依色，<a id="a-46"></a>依受、<a id="a-47"></a>想、<a id="a-48"></a>行、<a id="a-49"></a>识；<a id="a-4A"></a>如是乃至不执是一切智，<a id="a-4B"></a>是道相智、<a id="a-4C"></a>一切相智；<a id="a-4D"></a>亦不执由一切智，<a id="a-4E"></a>由道相智、<a id="a-4F"></a>一切相智；<a id="a-4G"></a>亦不执属一切智，<a id="a-4H"></a>属道相智、<a id="a-4I"></a>一切相智；<a id="a-4J"></a>亦不执依一切智，<a id="a-4K"></a>依道相智、<a id="a-4L"></a>一切相智。<a id="a-4M"></a>是菩萨摩诃萨修行般若波罗蜜多时，<a id="a-4N"></a>虽知诸法如幻乃至如寻香城，<a id="a-4O"></a>而能不执是幻乃至是寻香城，<a id="a-4P"></a>亦复不执由幻乃至由寻香城，<a id="a-4Q"></a>亦复不执属幻乃至属寻香城，<a id="a-4R"></a>亦复不执依幻乃至依寻香城。<a id="a-4S"></a>”</p>
  <p id="a4T">尔时，<a id="a-4U"></a>如来威神力故，<a id="a-4V"></a>于此三千大千世界所有四大王众天乃至净居天，<a id="a-4W"></a>各以天华檀沉香末遥散佛上，<a id="a-4X"></a>来诣佛所，<a id="a-4Y"></a>顶礼双足，<a id="a-4Z"></a>却住一面。</p>
  <p id="a4a">时，<a id="a-4b"></a>诸天等佛神力故，<a id="a-4c"></a>遥见东方千佛世界，<a id="a-4d"></a>各有如来、<a id="a-4e"></a>应、<a id="a-4f"></a>正等觉宣说般若波罗蜜多，<a id="a-4g"></a>义、<a id="a-4h"></a>品、<a id="a-4i"></a>名字皆同于此，<a id="a-4j"></a>请说般若波罗蜜多苾蒭上首皆名善现，<a id="a-4k"></a>问难般若波罗蜜多天众上首皆名帝释；<a id="a-4l"></a>南西北方、<a id="a-4m"></a>四维、<a id="a-4n"></a>上下亦复如是。</p>
  <p id="a4o">尔时，<a id="a-4p"></a>佛告具寿善现言：<a id="a-4q"></a>“慈氏菩萨摩诃萨当证无上正等觉时，<a id="a-4r"></a>亦于此处宣说般若波罗蜜多；<a id="a-4s"></a>此贤劫中当来诸佛，<a id="a-4t"></a>亦于此处宣说般若波罗蜜多。<a id="a-4u"></a>”</p>
  <p id="a4v">时，<a id="a-4w"></a>具寿善现白佛言：<a id="a-4x"></a>“世尊，<a id="a-4y"></a>慈氏菩萨摩诃萨当证无上正等觉时，<a id="a-4z"></a>当以何法诸行、<a id="a-50"></a>相、<a id="a-51"></a>状，<a id="a-52"></a>宣说般若波罗蜜多？<a id="a-53"></a>”</p>
  <p id="a54">佛告善现：<a id="a-55"></a>“慈氏菩萨摩诃萨当得无上正等觉时，<a id="a-56"></a>当以色非常非无常宣说般若波罗蜜多，<a id="a-57"></a>当以受、<a id="a-58"></a>想、<a id="a-59"></a>行、<a id="a-5A"></a>识非常非无常宣说般若波罗蜜多，<a id="a-5B"></a>如是乃至当以一切智非常非无常宣说般若波罗蜜多，<a id="a-5C"></a>当以道相智、<a id="a-5D"></a>一切相智非常非无常宣说般若波罗蜜多；<a id="a-5E"></a>当以色非乐非苦宣说般若波罗蜜多，<a id="a-5F"></a>当以受、<a id="a-5G"></a>想、<a id="a-5H"></a>行、<a id="a-5I"></a>识非乐非苦宣说般若波罗蜜多，<a id="a-5J"></a>如是乃至当以一切智非乐非苦宣说般若波罗蜜多，<a id="a-5K"></a>当以道相智、<a id="a-5L"></a>一切相智非乐非苦宣说般若波罗蜜多；<a id="a-5M"></a>当以色非我非无我宣说般若波罗蜜多，<a id="a-5N"></a>当以受、<a id="a-5O"></a>想、<a id="a-5P"></a>行、<a id="a-5Q"></a>识非我非无我宣说般若波罗蜜多，<a id="a-5R"></a>如是乃至当以一切智非我非无我宣说般若波罗蜜多，<a id="a-5S"></a>当以道相智、<a id="a-5T"></a>一切相智非我非无我宣说般若波罗蜜多；<a id="a-5U"></a>当以色非净非不净宣说般若波罗蜜多，<a id="a-5V"></a>当以受、<a id="a-5W"></a>想、<a id="a-5X"></a>行、<a id="a-5Y"></a>识非净非不净宣说般若波罗蜜多，<a id="a-5Z"></a>如是乃至当以一切智非净非不净宣说般若波罗蜜多，<a id="a-5a"></a>当以道相智、<a id="a-5b"></a>一切相智非净非不净宣说般若波罗蜜多；<a id="a-5c"></a>当以色非缚非脱宣说般若波罗蜜多，<a id="a-5d"></a>当以受、<a id="a-5e"></a>想、<a id="a-5f"></a>行、<a id="a-5g"></a>识非缚非脱宣说般若波罗蜜多，<a id="a-5h"></a>如是乃至当以一切智非缚非脱宣说般若波罗蜜多，<a id="a-5i"></a>当以道相智、<a id="a-5j"></a>一切相智非缚非脱宣说般若波罗蜜多；<a id="a-5k"></a>当以色非过去非未来非现在宣说般若波罗蜜多，<a id="a-5l"></a>当以受、<a id="a-5m"></a>想、<a id="a-5n"></a>行、<a id="a-5o"></a>识非过去非未来非现在宣说般若波罗蜜多，<a id="a-5p"></a>如是乃至当以一切智非过去非未来非现在宣说般若波罗蜜多，<a id="a-5q"></a>当以道相智、<a id="a-5r"></a>一切相智非过去非未来非现在宣说般若波罗蜜多。<a id="a-5s"></a>”</p>
  <p id="a5t">具寿善现复白佛言：<a id="a-5u"></a>“世尊，<a id="a-5v"></a>慈氏菩萨摩诃萨当得无上正等觉时，<a id="a-5w"></a>当证何法？<a id="a-5x"></a>当说何法？<a id="a-5y"></a>”</p>
  <p id="a5z">佛告善现：<a id="a-60"></a>“慈氏菩萨摩诃萨当得无上正等觉时，<a id="a-61"></a>证色毕竟净，<a id="a-62"></a>说色毕竟净；<a id="a-63"></a>证受、<a id="a-64"></a>想、<a id="a-65"></a>行、<a id="a-66"></a>识毕竟净，<a id="a-67"></a>说受、<a id="a-68"></a>想、<a id="a-69"></a>行、<a id="a-6A"></a>识毕竟净；<a id="a-6B"></a>如是乃至证一切智毕竟净，<a id="a-6C"></a>说一切智毕竟净；<a id="a-6D"></a>证道相智、<a id="a-6E"></a>一切相智毕竟净，<a id="a-6F"></a>说道相智、<a id="a-6G"></a>一切相智毕竟净。<a id="a-6H"></a>”</p>
  <p id="a6I">具寿善现复白佛言：<a id="a-6J"></a>“世尊，<a id="a-6K"></a>如是般若波罗蜜多何缘清净？<a id="a-6L"></a>”</p>
  <p id="a6M">佛告善现：<a id="a-6N"></a>“色清净故般若波罗蜜多清净，<a id="a-6O"></a>受、<a id="a-6P"></a>想、<a id="a-6Q"></a>行、<a id="a-6R"></a>识清净故般若波罗蜜多清净，<a id="a-6S"></a>如是乃至一切智清净故般若波罗蜜多清净，<a id="a-6T"></a>道相智、<a id="a-6U"></a>一切相智清净故般若波罗蜜多清净。<a id="a-6V"></a>”</p>
  <p id="a6W">具寿善现即白佛言：<a id="a-6X"></a>“云何色清净故般若波罗蜜多清净？<a id="a-6Y"></a>受、<a id="a-6Z"></a>想、<a id="a-6a"></a>行、<a id="a-6b"></a>识清净故般若波罗蜜多清净？<a id="a-6c"></a>如是乃至云何一切智清净故般若波罗蜜多清净？<a id="a-6d"></a>道相智、<a id="a-6e"></a>一切相智清净故般若波罗蜜多清净？<a id="a-6f"></a>”</p>
  <p id="a6g">佛告善现：<a id="a-6h"></a>“色无生无灭、<a id="a-6i"></a>无染无净故清净，<a id="a-6j"></a>色清净故般若波罗蜜多清净，<a id="a-6k"></a>受、<a id="a-6l"></a>想、<a id="a-6m"></a>行、<a id="a-6n"></a>识无生、<a id="a-6o"></a>无灭、<a id="a-6p"></a>无染无净故清净，<a id="a-6q"></a>受、<a id="a-6r"></a>想、<a id="a-6s"></a>行、<a id="a-6t"></a>识清净故般若波罗蜜多清净，<a id="a-6u"></a>如是乃至一切智无生无灭、<a id="a-6v"></a>无染无净故清净，<a id="a-6w"></a>一切智清净故般若波罗蜜多清净，<a id="a-6x"></a>道相智、<a id="a-6y"></a>一切相智无生无灭、<a id="a-6z"></a>无染无净故清净，<a id="a-70"></a>道相智、<a id="a-71"></a>一切相智清净故般若波罗蜜多清净。</p>
  <p id="a72">“复次，<a id="a-73"></a>善现，<a id="a-74"></a>虚空清净故般若波罗蜜多清净。<a id="a-75"></a>”</p>
  <p id="a76">“世尊，<a id="a-77"></a>云何虚空清净故般若波罗蜜多清净？<a id="a-78"></a>”</p>
  <p id="a79">“善现，<a id="a-7A"></a>虚空无生无灭、<a id="a-7B"></a>无染无净故清净，<a id="a-7C"></a>虚空清净故般若波罗蜜多清净。<a id="a-7D"></a>复次，<a id="a-7E"></a>善现，<a id="a-7F"></a>色无染污故般若波罗蜜多清净，<a id="a-7G"></a>受、<a id="a-7H"></a>想、<a id="a-7I"></a>行、<a id="a-7J"></a>识无染污故般若波罗蜜多清净，<a id="a-7K"></a>如是乃至一切智无染污故般若波罗蜜多清净，<a id="a-7L"></a>道相智、<a id="a-7M"></a>一切相智无染污故般若波罗蜜多清净。<a id="a-7N"></a>”</p>
  <p id="a7O">具寿善现即白佛言：<a id="a-7P"></a>“世尊，<a id="a-7Q"></a>云何色无染污故般若波罗蜜多清净，<a id="a-7R"></a>受、<a id="a-7S"></a>想、<a id="a-7T"></a>行、<a id="a-7U"></a>识无染污故般若波罗蜜多清净？<a id="a-7V"></a>如是乃至云何一切智无染污故般若波罗蜜多清净，<a id="a-7W"></a>道相智、<a id="a-7X"></a>一切相智无染污故般若波罗蜜多清净？<a id="a-7Y"></a>”</p>
  <p id="a7Z">佛告善现：<a id="a-7a"></a>“色不可取故无染污，<a id="a-7b"></a>色无染污故般若波罗蜜多清净，<a id="a-7c"></a>受、<a id="a-7d"></a>想、<a id="a-7e"></a>行、<a id="a-7f"></a>识不可取故无染污，<a id="a-7g"></a>受、<a id="a-7h"></a>想、<a id="a-7i"></a>行、<a id="a-7j"></a>识无染污故般若波罗蜜多清净，<a id="a-7k"></a>如是乃至一切智不可取故无染污，<a id="a-7l"></a>一切智无染污故般若波罗蜜多清净，<a id="a-7m"></a>道相智、<a id="a-7n"></a>一切相智不可取故无染污，<a id="a-7o"></a>道相智、<a id="a-7p"></a>一切相智无染污故般若波罗蜜多清净。</p>
  <p id="a7q">“复次，<a id="a-7r"></a>善现，<a id="a-7s"></a>虚空无染污故般若波罗蜜多清净。<a id="a-7t"></a>”</p>
  <p id="a7u">“世尊，<a id="a-7v"></a>云何虚空无染污故般若波罗蜜多清净？<a id="a-7w"></a>”</p>
  <p id="a7x">“善现，<a id="a-7y"></a>虚空不可取故无染污，<a id="a-7z"></a>虚空无染污故般若波罗蜜多清净。</p>
  <p id="a80">“复次，<a id="a-81"></a>善现，<a id="a-82"></a>虚空唯假说故般若波罗蜜多清净。<a id="a-83"></a>”</p>
  <p id="a84">“世尊，<a id="a-85"></a>云何虚空唯假说故般若波罗蜜多清净？<a id="a-86"></a>”</p>
  <p id="a87">“善现，<a id="a-88"></a>如依虚空二响声现唯有假说，<a id="a-89"></a>唯假说故般若波罗蜜多清净。</p>
  <p id="a8A">“复次，<a id="a-8B"></a>善现，<a id="a-8C"></a>虚空不可说故般若波罗蜜多清净。<a id="a-8D"></a>”</p>
  <p id="a8E">“世尊，<a id="a-8F"></a>云何虚空不可说故般若波罗蜜多清净？<a id="a-8G"></a>”</p>
  <p id="a8H">“善现，<a id="a-8I"></a>虚空无可说事故不可说，<a id="a-8J"></a>由此般若波罗蜜多清净。</p>
  <p id="a8K">“复次，<a id="a-8L"></a>善现，<a id="a-8M"></a>虚空不可得故般若波罗蜜多清净。<a id="a-8N"></a>”</p>
  <p id="a8O">“世尊，<a id="a-8P"></a>云何虚空不可得故般若波罗蜜多清净？<a id="a-8Q"></a>”</p>
  <p id="a8R">“善现，<a id="a-8S"></a>虚空无可得事故不可得，<a id="a-8T"></a>由此般若波罗蜜多清净。</p>
  <p id="a8U">“复次，<a id="a-8V"></a>善现，<a id="a-8W"></a>一切法无生无灭、<a id="a-8X"></a>无染无净故般若波罗蜜多清净。<a id="a-8Y"></a>”</p>
  <p id="a8Z">“世尊，<a id="a-8a"></a>云何一切法无生无灭、<a id="a-8b"></a>无染无净故般若波罗蜜多清净？<a id="a-8c"></a>”</p>
  <p id="a8d">“善现，<a id="a-8e"></a>以一切法毕竟净故无生无灭、<a id="a-8f"></a>无染无净，<a id="a-8g"></a>由此般若波罗蜜多清净。<a id="a-8h"></a>”</p>
  <p id="a8i">尔时，<a id="a-8j"></a>具寿善现白佛言：<a id="a-8k"></a>“世尊，<a id="a-8l"></a>若善男子、<a id="a-8m"></a>善女人等，<a id="a-8n"></a>于此般若波罗蜜多，<a id="a-8o"></a>至心听闻、<a id="a-8p"></a>受持读诵、<a id="a-8q"></a>精勤修学、<a id="a-8r"></a>如理思惟、<a id="a-8s"></a>书写解说、<a id="a-8t"></a>广令流布；<a id="a-8u"></a>是善男子、<a id="a-8v"></a>善女人等，<a id="a-8w"></a>眼、<a id="a-8x"></a>耳、<a id="a-8y"></a>鼻、<a id="a-8z"></a>舌皆无所患，<a id="a-90"></a>身肢无缺，<a id="a-91"></a>不甚衰耄，<a id="a-92"></a>亦不横死，<a id="a-93"></a>常为无量百千天神恭敬围绕随逐卫护。<a id="a-94"></a>是善男子、<a id="a-95"></a>善女人等，<a id="a-96"></a>于黑白月各第八日、<a id="a-97"></a>第十四日、<a id="a-98"></a>第十五日，<a id="a-99"></a>读诵宣说如是般若波罗蜜多，<a id="a-9A"></a>是时四大王众天乃至净居天，<a id="a-9B"></a>皆来集会此法师所，<a id="a-9C"></a>听受般若波罗蜜多。<a id="a-9D"></a>是善男子、<a id="a-9E"></a>善女人等，<a id="a-9F"></a>由于无量大集会中读诵宣说甚深般若波罗蜜多，<a id="a-9G"></a>便获无量无数无边、<a id="a-9H"></a>不可思议、<a id="a-9I"></a>不可称量殊胜功德。<a id="a-9J"></a>”</p>
  <p id="a9K">佛告善现：<a id="a-9L"></a>“如是，<a id="a-9M"></a>如是，<a id="a-9N"></a>如汝所说：<a id="a-9O"></a>若善男子、<a id="a-9P"></a>善女人等，<a id="a-9Q"></a>于此般若波罗蜜多，<a id="a-9R"></a>至心听闻、<a id="a-9S"></a>受持读诵、<a id="a-9T"></a>精进修学、<a id="a-9U"></a>如理思惟、<a id="a-9V"></a>书写解说、<a id="a-9W"></a>广令流布；<a id="a-9X"></a>是善男子、<a id="a-9Y"></a>善女人等，<a id="a-9Z"></a>眼、<a id="a-9a"></a>耳、<a id="a-9b"></a>鼻、<a id="a-9c"></a>舌皆无所患，<a id="a-9d"></a>身肢无缺，<a id="a-9e"></a>不甚衰耄，<a id="a-9f"></a>亦无横死，<a id="a-9g"></a>常为无量百千天神恭敬围绕随逐卫护。<a id="a-9h"></a>是善男子、<a id="a-9i"></a>善女人等，<a id="a-9j"></a>于六斋日读诵宣说如是般若波罗蜜多，<a id="a-9k"></a>是时四大王众天乃至净居天，<a id="a-9l"></a>皆来集会此法师所，<a id="a-9m"></a>听受般若波罗蜜多。<a id="a-9n"></a>是善男子、<a id="a-9o"></a>善女人等，<a id="a-9p"></a>由于无量大集会中读诵宣说甚深般若波罗蜜多，<a id="a-9q"></a>便获无量无数无边、<a id="a-9r"></a>不可思议、<a id="a-9s"></a>不可称量殊胜功德。</p>
  <p id="a9t">“何以故？<a id="a-9u"></a>善现，<a id="a-9v"></a>如是般若波罗蜜多是大珍宝，<a id="a-9w"></a>由此般若波罗蜜多大珍宝故，<a id="a-9x"></a>无量无数无边有情解脱地狱、<a id="a-9y"></a>傍生、<a id="a-9z"></a>鬼界，<a id="a-A0"></a>及令无量无数无边天、<a id="a-A1"></a>龙、<a id="a-A2"></a>药叉、<a id="a-A3"></a>人非人等，<a id="a-A4"></a>解脱种种贫穷苦患。<a id="a-A5"></a>能施无量无数无边诸有情类，<a id="a-A6"></a>刹帝利大族、<a id="a-A7"></a>婆罗门大族、<a id="a-A8"></a>长者大族、<a id="a-A9"></a>居士大族富贵安乐；<a id="a-AA"></a>能施无量无数无边诸有情类，<a id="a-AB"></a>四大王众天乃至非想非非想处天富贵安乐；<a id="a-AC"></a>能施无量无数无边诸有情类，<a id="a-AD"></a>预流、<a id="a-AE"></a>一来、<a id="a-AF"></a>不还、<a id="a-AG"></a>阿罗汉果、<a id="a-AH"></a>独觉菩提及与无上正等菩提自在安乐。<a id="a-AI"></a>何以故？<a id="a-AJ"></a>善现，<a id="a-AK"></a>如是般若波罗蜜多甚深经中，<a id="a-AL"></a>广说开示十善业道，<a id="a-AM"></a>四静虑、<a id="a-AN"></a>四无量、<a id="a-AO"></a>四无色定，<a id="a-AP"></a>四念住乃至八圣道支，<a id="a-AQ"></a>布施波罗蜜多乃至般若波罗蜜多，<a id="a-AR"></a>内空乃至无性自性空，<a id="a-AS"></a>如来十力乃至十八佛不共法，<a id="a-AT"></a>一切智、<a id="a-AU"></a>道相智、<a id="a-AV"></a>一切相智，<a id="a-AW"></a>如是无量功德珍宝。<a id="a-AX"></a>无量无数无边有情于中修学，<a id="a-AY"></a>得生刹帝利大族、<a id="a-AZ"></a>婆罗门大族、<a id="a-Aa"></a>长者大族、<a id="a-Ab"></a>居士大族；<a id="a-Ac"></a>无量无数无边有情于中修学，<a id="a-Ad"></a>得生四大王众天乃至非想非非想处天；<a id="a-Ae"></a>无量无数无边有情于中修学，<a id="a-Af"></a>得预流果、<a id="a-Ag"></a>一来、<a id="a-Ah"></a>不还、<a id="a-Ai"></a>阿罗汉果；<a id="a-Aj"></a>无量无数无边有情于中修学，<a id="a-Ak"></a>得独觉菩提；<a id="a-Al"></a>无量无数无边有情于中修学，<a id="a-Am"></a>得入菩萨正性离生，<a id="a-An"></a>证得无上正等菩提。<a id="a-Ao"></a>善现，<a id="a-Ap"></a>由此因缘，<a id="a-Aq"></a>如是般若波罗蜜多名大宝藏，<a id="a-Ar"></a>世、<a id="a-As"></a>出世间功德珍宝皆依如是甚深般若波罗蜜多而出现故。</p>
  <p id="aAt">“善现，<a id="a-Au"></a>如是般若波罗蜜多大宝藏中，<a id="a-Av"></a>不说少法有生有灭、<a id="a-Aw"></a>有染有净、<a id="a-Ax"></a>有取有舍。<a id="a-Ay"></a>何以故？<a id="a-Az"></a>善现，<a id="a-B0"></a>以无少法可生可灭、<a id="a-B1"></a>可染可净、<a id="a-B2"></a>可取舍故。<a id="a-B3"></a>善现，<a id="a-B4"></a>如是般若波罗蜜多大宝藏中，<a id="a-B5"></a>不说有法是善是非善、<a id="a-B6"></a>是有记是无记、<a id="a-B7"></a>是世间是出世间、<a id="a-B8"></a>是有漏是无漏、<a id="a-B9"></a>是有为是无为。<a id="a-BA"></a>善现，<a id="a-BB"></a>由此因缘，<a id="a-BC"></a>如是般若波罗蜜多名无所得大法宝藏。<a id="a-BD"></a>善现，<a id="a-BE"></a>如是般若波罗蜜多大宝藏中，<a id="a-BF"></a>不说少法是能染污。<a id="a-BG"></a>何以故？<a id="a-BH"></a>以无少法可染污故，<a id="a-BI"></a>亦无少法能染如是甚深般若波罗蜜多大法宝藏。<a id="a-BJ"></a>何以故？<a id="a-BK"></a>能染污法不可得故。<a id="a-BL"></a>善现，<a id="a-BM"></a>由此因缘，<a id="a-BN"></a>如是般若波罗蜜多名无染污大法宝藏。</p>
  <p id="aBO">“复次，<a id="a-BP"></a>善现，<a id="a-BQ"></a>若菩萨摩诃萨修行般若波罗蜜多时，<a id="a-BR"></a>无如是想、<a id="a-BS"></a>如是分别、<a id="a-BT"></a>如是有得、<a id="a-BU"></a>如是戏论：<a id="a-BV"></a>‘我能修行甚深般若波罗蜜多’。<a id="a-BW"></a>是菩萨摩诃萨能如实修行甚深般若波罗蜜多，<a id="a-BX"></a>亦能亲近礼事诸佛，<a id="a-BY"></a>从一佛国至一佛国，<a id="a-BZ"></a>供养恭敬、<a id="a-Ba"></a>尊重赞叹诸佛世尊，<a id="a-Bb"></a>游诸佛国善取其相，<a id="a-Bc"></a>严净佛土，<a id="a-Bd"></a>成熟有情，<a id="a-Be"></a>修诸菩萨摩诃萨行，<a id="a-Bf"></a>疾证无上正等菩提。<a id="a-Bg"></a>善现，<a id="a-Bh"></a>如是般若波罗蜜多于一切法，<a id="a-Bi"></a>非有自在、<a id="a-Bj"></a>非无自在，<a id="a-Bk"></a>不取不舍、<a id="a-Bl"></a>不生不灭、<a id="a-Bm"></a>不垢不净、<a id="a-Bn"></a>不增不减。<a id="a-Bo"></a>善现，<a id="a-Bp"></a>如是般若波罗蜜多，<a id="a-Bq"></a>非过去、<a id="a-Br"></a>非未来、<a id="a-Bs"></a>非现在，<a id="a-Bt"></a>不趣欲界、<a id="a-Bu"></a>不舍欲界、<a id="a-Bv"></a>不住欲界，<a id="a-Bw"></a>不趣色界、<a id="a-Bx"></a>不舍色界、<a id="a-By"></a>不住色界，<a id="a-Bz"></a>不趣无色界、<a id="a-C0"></a>不舍无色界、<a id="a-C1"></a>不住无色界。</p>
  <p id="aC2">“善现，<a id="a-C3"></a>如是般若波罗蜜多，<a id="a-C4"></a>于布施波罗蜜多乃至般若波罗蜜多不与不舍；<a id="a-C5"></a>于内空乃至无性自性空亦不与不舍；<a id="a-C6"></a>于四念住乃至八圣道支亦不与不舍；<a id="a-C7"></a>于如来十力乃至十八佛不共法亦不与不舍；<a id="a-C8"></a>于预流果乃至独觉菩提亦不与不舍；<a id="a-C9"></a>于诸菩萨正性离生乃至无上正等菩提亦不与不舍；<a id="a-CA"></a>于一切智、<a id="a-CB"></a>道相智、<a id="a-CC"></a>一切相智亦不与不舍。<a id="a-CD"></a>善现，<a id="a-CE"></a>如是般若波罗蜜多，<a id="a-CF"></a>于异生法不与不舍；<a id="a-CG"></a>于预流法乃至阿罗汉法不与不舍；<a id="a-CH"></a>于独觉法不与不舍；<a id="a-CI"></a>于菩萨法不与不舍；<a id="a-CJ"></a>于诸佛法不与不舍。<a id="a-CK"></a>善现，<a id="a-CL"></a>如是般若波罗蜜多，<a id="a-CM"></a>不与声闻法、<a id="a-CN"></a>不舍异生法，<a id="a-CO"></a>不与独觉法、<a id="a-CP"></a>不舍声闻法，<a id="a-CQ"></a>不与诸佛法、<a id="a-CR"></a>不舍独觉法，<a id="a-CS"></a>不与无为法、<a id="a-CT"></a>不舍有为法。<a id="a-CU"></a>何以故？<a id="a-CV"></a>善现，<a id="a-CW"></a>如来出世若不出世，<a id="a-CX"></a>如是诸法常无变易，<a id="a-CY"></a>法性、<a id="a-CZ"></a>法界、<a id="a-Ca"></a>法定、<a id="a-Cb"></a>法住无谬失故。<a id="a-Cc"></a>”</p>
  <p id="aCd">尔时，<a id="a-Ce"></a>无量百千天子住虚空中欢喜踊跃，<a id="a-Cf"></a>以天所有嗢钵罗华、<a id="a-Cg"></a>钵特摩华、<a id="a-Ch"></a>拘某陀华、<a id="a-Ci"></a>奔荼利华、<a id="a-Cj"></a>微妙音华及诸香末而散佛上，<a id="a-Ck"></a>更相庆慰，<a id="a-Cl"></a>同声唱言：<a id="a-Cm"></a>“我等今者于赡部洲，<a id="a-Cn"></a>见佛第二转妙法轮。<a id="a-Co"></a>”此中无量百千天子闻说般若波罗蜜多，<a id="a-Cp"></a>同时证得无生法忍。</p>
  <p id="aCq">尔时，<a id="a-Cr"></a>世尊告善现曰：<a id="a-Cs"></a>“如是法轮非第一转，<a id="a-Ct"></a>亦非第二。<a id="a-Cu"></a>何以故？<a id="a-Cv"></a>善现，<a id="a-Cw"></a>如是般若波罗蜜多于一切法，<a id="a-Cx"></a>不为转故、<a id="a-Cy"></a>不为还故出现世间，<a id="a-Cz"></a>但以无性自性空故。<a id="a-D0"></a>”</p>
  <p id="aD1">具寿善现白佛言：<a id="a-D2"></a>“世尊，<a id="a-D3"></a>以何等法无性自性空故，<a id="a-D4"></a>如是般若波罗蜜多于一切法，<a id="a-D5"></a>不为转故、<a id="a-D6"></a>不为还故出现世间？<a id="a-D7"></a>”</p>
  <p id="aD8">佛告善现：<a id="a-D9"></a>“以般若波罗蜜多般若波罗蜜多性空故，<a id="a-DA"></a>乃至布施波罗蜜多布施波罗蜜多性空故；<a id="a-DB"></a>以内空内空性空故，<a id="a-DC"></a>乃至无性自性空无性自性空性空故；<a id="a-DD"></a>以四念住四念住性空故，<a id="a-DE"></a>乃至八圣道支八圣道支性空故；<a id="a-DF"></a>以如来十力如来十力性空故，<a id="a-DG"></a>乃至十八佛不共法十八佛不共法性空故；<a id="a-DH"></a>一切智一切智性空故，<a id="a-DI"></a>道相智、<a id="a-DJ"></a>一切相智道相智、<a id="a-DK"></a>一切相智性空故；<a id="a-DL"></a>异生性异生性性空故，<a id="a-DM"></a>预流果预流果性空故，<a id="a-DN"></a>乃至阿罗汉果阿罗汉果性空故，<a id="a-DO"></a>独觉菩提独觉菩提性空故；<a id="a-DP"></a>一切菩萨摩诃萨行一切菩萨摩诃萨行性空故，<a id="a-DQ"></a>诸佛无上正等菩提诸佛无上正等菩提性空故。<a id="a-DR"></a>善现，<a id="a-DS"></a>以如是等法无性自性空故，<a id="a-DT"></a>如是般若波罗蜜多于一切法，<a id="a-DU"></a>不为转故、<a id="a-DV"></a>不为还故出现世间。<a id="a-DW"></a>”</p>
  <p id="aDX">尔时，<a id="a-DY"></a>具寿善现复白佛言：<a id="a-DZ"></a>“世尊，<a id="a-Da"></a>诸菩萨摩诃萨如是般若波罗蜜多，<a id="a-Db"></a>是大波罗蜜多达一切法自性空故。<a id="a-Dc"></a>虽达一切法自性皆空，<a id="a-Dd"></a>而诸菩萨摩诃萨依此般若波罗蜜多证得无上正等菩提，<a id="a-De"></a>转妙法轮度无量众。<a id="a-Df"></a>虽证菩提而无所证，<a id="a-Dg"></a>证、<a id="a-Dh"></a>不证法不可得故；<a id="a-Di"></a>虽转法轮而无所转，<a id="a-Dj"></a>转法、<a id="a-Dk"></a>还法不可得故；<a id="a-Dl"></a>虽度有情而无所度，<a id="a-Dm"></a>见、<a id="a-Dn"></a>不见法不可得故。<a id="a-Do"></a>世尊，<a id="a-Dp"></a>于此大般若波罗蜜多中，<a id="a-Dq"></a>转法轮事都不可得，<a id="a-Dr"></a>以一切法永不生故，<a id="a-Ds"></a>能转、<a id="a-Dt"></a>所转不可得故。<a id="a-Du"></a>所以者何？<a id="a-Dv"></a>非空、<a id="a-Dw"></a>无相、<a id="a-Dx"></a>无愿法中可有能转及能还法，<a id="a-Dy"></a>转还性法不可得故。</p>
  <p id="aDz">“世尊，<a id="a-E0"></a>于此般若波罗蜜多，<a id="a-E1"></a>若能如是宣说开示分别显了令易悟入，<a id="a-E2"></a>是名善净宣说般若波罗蜜多。<a id="a-E3"></a>此中都无说者、<a id="a-E4"></a>受者、<a id="a-E5"></a>所说受法，<a id="a-E6"></a>既无说者、<a id="a-E7"></a>受者及法，<a id="a-E8"></a>诸能证者亦不可得；<a id="a-E9"></a>无证者故，<a id="a-EA"></a>亦无有能得涅槃者。<a id="a-EB"></a>于此般若波罗蜜多善说法中亦无福田，<a id="a-EC"></a>施、<a id="a-ED"></a>受、<a id="a-EE"></a>施物皆性空故；<a id="a-EF"></a>福田无故福亦性空，<a id="a-EG"></a>标帜名言皆不可得，<a id="a-EH"></a>是故名大波罗蜜多。<a id="a-EI"></a>”</p>
  <p data-pb></p>
  <h2 id="aEJ">第二分不可得品第四十二</h2>
  <p id="aEK">尔时，<a id="a-EL"></a>具寿善现复白佛言：<a id="a-EM"></a>“世尊，<a id="a-EN"></a>如是般若波罗蜜多是无边波罗蜜多。<a id="a-EO"></a>”</p>
  <p id="aEP">佛言：<a id="a-EQ"></a>“如是，<a id="a-ER"></a>譬如虚空无边际故。<a id="a-ES"></a>”</p>
  <p id="aET">“世尊，<a id="a-EU"></a>如是般若波罗蜜多是平等波罗蜜多。<a id="a-EV"></a>”</p>
  <p id="aEW">佛言：<a id="a-EX"></a>“如是，<a id="a-EY"></a>以一切法性平等故。<a id="a-EZ"></a>”</p>
  <p id="aEa">“世尊，<a id="a-Eb"></a>如是般若波罗蜜多是远离波罗蜜多。<a id="a-Ec"></a>”</p>
  <p id="aEd">佛言：<a id="a-Ee"></a>“如是，<a id="a-Ef"></a>毕竟空故。<a id="a-Eg"></a>”</p>
  <p id="aEh">“世尊，<a id="a-Ei"></a>如是般若波罗蜜多是难屈伏波罗蜜多。<a id="a-Ej"></a>”</p>
  <p id="aEk">佛言：<a id="a-El"></a>“如是，<a id="a-Em"></a>一切法性不可得故。<a id="a-En"></a>”</p>
  <p id="aEo">“世尊，<a id="a-Ep"></a>如是般若波罗蜜多是无彼岸波罗蜜多。<a id="a-Eq"></a>”</p>
  <p id="aEr">佛言：<a id="a-Es"></a>“如是，<a id="a-Et"></a>无名体故。<a id="a-Eu"></a>”</p>
  <p id="aEv">“世尊，<a id="a-Ew"></a>如是般若波罗蜜多是虚空波罗蜜多。<a id="a-Ex"></a>”</p>
  <p id="aEy">佛言：<a id="a-Ez"></a>“如是，<a id="a-F0"></a>入息、<a id="a-F1"></a>出息不可得故。<a id="a-F2"></a>”</p>
  <p id="aF3">“世尊，<a id="a-F4"></a>如是般若波罗蜜多是不可说波罗蜜多。<a id="a-F5"></a>”</p>
  <p id="aF6">佛言：<a id="a-F7"></a>“如是，<a id="a-F8"></a>此中寻伺不可得故。<a id="a-F9"></a>”</p>
  <p id="aFA">“世尊，<a id="a-FB"></a>如是般若波罗蜜多是无名波罗蜜多。<a id="a-FC"></a>”</p>
  <p id="aFD">佛言：<a id="a-FE"></a>“如是，<a id="a-FF"></a>受、<a id="a-FG"></a>想、<a id="a-FH"></a>思、<a id="a-FI"></a>触及作意等不可得故。<a id="a-FJ"></a>”</p>
  <p id="aFK">“世尊，<a id="a-FL"></a>如是般若波罗蜜多是无行波罗蜜多。<a id="a-FM"></a>”</p>
  <p id="aFN">佛言：<a id="a-FO"></a>“如是，<a id="a-FP"></a>以一切法无来去故。<a id="a-FQ"></a>”</p>
  <p id="aFR">“世尊，<a id="a-FS"></a>如是般若波罗蜜多是不可夺波罗蜜多。<a id="a-FT"></a>”</p>
  <p id="aFU">佛言：<a id="a-FV"></a>“如是，<a id="a-FW"></a>以一切法不可伏故。<a id="a-FX"></a>”</p>
  <p id="aFY">“世尊，<a id="a-FZ"></a>如是般若波罗蜜多是无尽波罗蜜多。<a id="a-Fa"></a>”</p>
  <p id="aFb">佛言：<a id="a-Fc"></a>“如是，<a id="a-Fd"></a>以一切法是毕竟尽不可尽故。<a id="a-Fe"></a>”</p>
  <p id="aFf">“世尊，<a id="a-Fg"></a>如是般若波罗蜜多是无生灭波罗蜜多。<a id="a-Fh"></a>”</p>
  <p id="aFi">佛言：<a id="a-Fj"></a>“如是，<a id="a-Fk"></a>以一切法无生灭故。<a id="a-Fl"></a>”</p>
  <p id="aFm">“世尊，<a id="a-Fn"></a>如是般若波罗蜜多是无作波罗蜜多。<a id="a-Fo"></a>”</p>
  <p id="aFp">佛言：<a id="a-Fq"></a>“如是，<a id="a-Fr"></a>以诸作者不可得故。<a id="a-Fs"></a>”</p>
  <p id="aFt">“世尊，<a id="a-Fu"></a>如是般若波罗蜜多是无知波罗蜜多。<a id="a-Fv"></a>”</p>
  <p id="aFw">佛言：<a id="a-Fx"></a>“如是，<a id="a-Fy"></a>以一切法性皆钝故。<a id="a-Fz"></a>”</p>
  <p id="aG0">“世尊，<a id="a-G1"></a>如是般若波罗蜜多是无移转波罗蜜多。<a id="a-G2"></a>”</p>
  <p id="aG3">佛言：<a id="a-G4"></a>“如是，<a id="a-G5"></a>由死生者不可得故。<a id="a-G6"></a>”</p>
  <p id="aG7">“世尊，<a id="a-G8"></a>如是般若波罗蜜多是无失坏波罗蜜多。<a id="a-G9"></a>”</p>
  <p id="aGA">佛言：<a id="a-GB"></a>“如是，<a id="a-GC"></a>以一切法无失坏故。<a id="a-GD"></a>”</p>
  <p id="aGE">“世尊，<a id="a-GF"></a>如是般若波罗蜜多是如梦波罗蜜多。<a id="a-GG"></a>”</p>
  <p id="aGH">佛言：<a id="a-GI"></a>“如是，<a id="a-GJ"></a>以一切法如梦所见不可得故。<a id="a-GK"></a>”</p>
  <p id="aGL">“世尊，<a id="a-GM"></a>如是般若波罗蜜多是如响波罗蜜多。<a id="a-GN"></a>”</p>
  <p id="aGO">佛言：<a id="a-GP"></a>“如是，<a id="a-GQ"></a>能所闻说不可得故。<a id="a-GR"></a>”</p>
  <p id="aGS">“世尊，<a id="a-GT"></a>如是般若波罗蜜多是如影像波罗蜜多。<a id="a-GU"></a>”</p>
  <p id="aGV">佛言：<a id="a-GW"></a>“如是，<a id="a-GX"></a>诸法皆如光镜所现不可得故。<a id="a-GY"></a>”</p>
  <p id="aGZ">“世尊，<a id="a-Ga"></a>如是般若波罗蜜多是如焰幻波罗蜜多。<a id="a-Gb"></a>”</p>
  <p id="aGc">佛言：<a id="a-Gd"></a>“如是，<a id="a-Ge"></a>以一切法如流变相不可得故。<a id="a-Gf"></a>”</p>
  <p id="aGg">“世尊，<a id="a-Gh"></a>如是般若波罗蜜多是如变化事波罗蜜多。<a id="a-Gi"></a>”</p>
  <p id="aGj">佛言：<a id="a-Gk"></a>“如是，<a id="a-Gl"></a>以一切法如所变化不可得故。<a id="a-Gm"></a>”</p>
  <p id="aGn">“世尊，<a id="a-Go"></a>如是般若波罗蜜多是如寻香城波罗蜜多。<a id="a-Gp"></a>”</p>
  <p id="aGq">佛言：<a id="a-Gr"></a>“如是，<a id="a-Gs"></a>以一切法如寻香城不可得故。<a id="a-Gt"></a>”</p>
  <p id="aGu">“世尊，<a id="a-Gv"></a>如是般若波罗蜜多是无染净波罗蜜多。<a id="a-Gw"></a>”</p>
  <p id="aGx">佛言：<a id="a-Gy"></a>“如是，<a id="a-Gz"></a>诸染净因不可得故。<a id="a-H0"></a>”</p>
  <p id="aH1">“世尊，<a id="a-H2"></a>如是般若波罗蜜多是无所得、<a id="a-H3"></a>不可涂染波罗蜜多。<a id="a-H4"></a>”</p>
  <p id="aH5">佛言：<a id="a-H6"></a>“如是，<a id="a-H7"></a>诸所依法不可得故。<a id="a-H8"></a>”</p>
  <p id="aH9">“世尊，<a id="a-HA"></a>如是般若波罗蜜多是无戏论波罗蜜多。<a id="a-HB"></a>”</p>
  <p id="aHC">佛言：<a id="a-HD"></a>“如是，<a id="a-HE"></a>破坏一切戏论事故。<a id="a-HF"></a>”</p>
  <p id="aHG">“世尊，<a id="a-HH"></a>如是般若波罗蜜多是无慢执波罗蜜多。<a id="a-HI"></a>”</p>
  <p id="aHJ">佛言：<a id="a-HK"></a>“如是，<a id="a-HL"></a>破坏一切慢执事故。<a id="a-HM"></a>”</p>
  <p id="aHN">“世尊，<a id="a-HO"></a>如是般若波罗蜜多是无动转波罗蜜多。<a id="a-HP"></a>”</p>
  <p id="aHQ">佛言：<a id="a-HR"></a>“如是，<a id="a-HS"></a>住法界故。<a id="a-HT"></a>”</p>
  <p id="aHU">“世尊，<a id="a-HV"></a>如是般若波罗蜜多是离染浊波罗蜜多。<a id="a-HW"></a>”</p>
  <p id="aHX">佛言：<a id="a-HY"></a>“如是，<a id="a-HZ"></a>觉一切法不虚妄故。<a id="a-Ha"></a>”</p>
  <p id="aHb">“世尊，<a id="a-Hc"></a>如是般若波罗蜜多是无等起波罗蜜多。<a id="a-Hd"></a>”</p>
  <p id="aHe">佛言：<a id="a-Hf"></a>“如是，<a id="a-Hg"></a>于一切法无分别故。<a id="a-Hh"></a>”</p>
  <p id="aHi">“世尊，<a id="a-Hj"></a>如是般若波罗蜜多是寂静波罗蜜多。<a id="a-Hk"></a>”</p>
  <p id="aHl">佛言：<a id="a-Hm"></a>“如是，<a id="a-Hn"></a>于诸法相无所得故。<a id="a-Ho"></a>”</p>
  <p id="aHp">“世尊，<a id="a-Hq"></a>如是般若波罗蜜多是无贪欲波罗蜜多。<a id="a-Hr"></a>”</p>
  <p id="aHs">佛言：<a id="a-Ht"></a>“如是，<a id="a-Hu"></a>诸贪欲事不可得故。<a id="a-Hv"></a>”</p>
  <p id="aHw">“世尊，<a id="a-Hx"></a>如是般若波罗蜜多是无嗔恚波罗蜜多。<a id="a-Hy"></a>”</p>
  <p id="aHz">佛言：<a id="a-I0"></a>“如是，<a id="a-I1"></a>破坏一切嗔恚事故。<a id="a-I2"></a>”</p>
  <p id="aI3">“世尊，<a id="a-I4"></a>如是般若波罗蜜多是无愚痴波罗蜜多。<a id="a-I5"></a>”</p>
  <p id="aI6">佛言：<a id="a-I7"></a>“如是，<a id="a-I8"></a>灭诸无知黑暗事故。<a id="a-I9"></a>”</p>
  <p id="aIA">“世尊，<a id="a-IB"></a>如是般若波罗蜜多是无烦恼波罗蜜多。<a id="a-IC"></a>”</p>
  <p id="aID">佛言：<a id="a-IE"></a>“如是，<a id="a-IF"></a>离分别故。<a id="a-IG"></a>”</p>
  <p id="aIH">“世尊，<a id="a-II"></a>如是般若波罗蜜多是离有情波罗蜜多。<a id="a-IJ"></a>”</p>
  <p id="aIK">佛言：<a id="a-IL"></a>“如是，<a id="a-IM"></a>达诸有情无所有故。<a id="a-IN"></a>”</p>
  <p id="aIO">“世尊，<a id="a-IP"></a>如是般若波罗蜜多是无断坏波罗蜜多。<a id="a-IQ"></a>”</p>
  <p id="aIR">佛言：<a id="a-IS"></a>“如是，<a id="a-IT"></a>此能等起一切法故。<a id="a-IU"></a>”</p>
  <p id="aIV">“世尊，<a id="a-IW"></a>如是般若波罗蜜多是无二边波罗蜜多。<a id="a-IX"></a>”</p>
  <p id="aIY">佛言：<a id="a-IZ"></a>“如是，<a id="a-Ia"></a>离二边故。<a id="a-Ib"></a>”</p>
  <p id="aIc">“世尊，<a id="a-Id"></a>如是般若波罗蜜多是无杂坏波罗蜜多。<a id="a-Ie"></a>”</p>
  <p id="aIf">佛言：<a id="a-Ig"></a>“如是，<a id="a-Ih"></a>知一切法不相属故。<a id="a-Ii"></a>”</p>
  <p id="aIj">“世尊，<a id="a-Ik"></a>如是般若波罗蜜多是无取著波罗蜜多。<a id="a-Il"></a>”</p>
  <p id="aIm">佛言：<a id="a-In"></a>“如是，<a id="a-Io"></a>超过声闻、<a id="a-Ip"></a>独觉地故。<a id="a-Iq"></a>”</p>
  <p id="aIr">“世尊，<a id="a-Is"></a>如是般若波罗蜜多是无分别波罗蜜多。<a id="a-It"></a>”</p>
  <p id="aIu">佛言：<a id="a-Iv"></a>“如是，<a id="a-Iw"></a>一切分别不可得故。<a id="a-Ix"></a>”</p>
  <p id="aIy">“世尊，<a id="a-Iz"></a>如是般若波罗蜜多是无限量波罗蜜多。<a id="a-J0"></a>”</p>
  <p id="aJ1">佛言：<a id="a-J2"></a>“如是，<a id="a-J3"></a>诸法分齐不可得故。<a id="a-J4"></a>”</p>
  <p id="aJ5">“世尊，<a id="a-J6"></a>如是般若波罗蜜多是如虚空波罗蜜多。<a id="a-J7"></a>”</p>
  <p id="aJ8">佛言：<a id="a-J9"></a>“如是，<a id="a-JA"></a>达一切法无滞礙故。<a id="a-JB"></a>”</p>
  <p id="aJC">“世尊，<a id="a-JD"></a>如是般若波罗蜜多是无常波罗蜜多。<a id="a-JE"></a>”</p>
  <p id="aJF">佛言：<a id="a-JG"></a>“如是，<a id="a-JH"></a>能永灭坏一切法故。<a id="a-JI"></a>”</p>
  <p id="aJJ">“世尊，<a id="a-JK"></a>如是般若波罗蜜多是苦波罗蜜多。<a id="a-JL"></a>”</p>
  <p id="aJM">佛言：<a id="a-JN"></a>“如是，<a id="a-JO"></a>能永驱遣一切法故。<a id="a-JP"></a>”</p>
  <p id="aJQ">“世尊，<a id="a-JR"></a>如是般若波罗蜜多是无我波罗蜜多。<a id="a-JS"></a>”</p>
  <p id="aJT">佛言：<a id="a-JU"></a>“如是，<a id="a-JV"></a>于一切法无执著故。<a id="a-JW"></a>”</p>
  <p id="aJX">“世尊，<a id="a-JY"></a>如是般若波罗蜜多是空波罗蜜多。<a id="a-JZ"></a>”</p>
  <p id="aJa">佛言：<a id="a-Jb"></a>“如是，<a id="a-Jc"></a>于一切法无所得故。<a id="a-Jd"></a>”</p>
  <p id="aJe">“世尊，<a id="a-Jf"></a>如是般若波罗蜜多是无刹那波罗蜜多。<a id="a-Jg"></a>”</p>
  <p id="aJh">佛言：<a id="a-Ji"></a>“如是，<a id="a-Jj"></a>于一切法无动转故。<a id="a-Jk"></a>”</p>
  <p id="aJl">“世尊，<a id="a-Jm"></a>如是般若波罗蜜多是内空波罗蜜多。<a id="a-Jn"></a>”</p>
  <p id="aJo">佛言：<a id="a-Jp"></a>“如是，<a id="a-Jq"></a>了达内法不可得故。<a id="a-Jr"></a>”</p>
  <p id="aJs">“世尊，<a id="a-Jt"></a>如是般若波罗蜜多是外空波罗蜜多。<a id="a-Ju"></a>”</p>
  <p id="aJv">佛言：<a id="a-Jw"></a>“如是，<a id="a-Jx"></a>了达外法不可得故。<a id="a-Jy"></a>”</p>
  <p id="aJz">“世尊，<a id="a-K0"></a>如是般若波罗蜜多是内外空波罗蜜多。<a id="a-K1"></a>”</p>
  <p id="aK2">佛言：<a id="a-K3"></a>“如是，<a id="a-K4"></a>知内外法不可得故。<a id="a-K5"></a>”</p>
  <p id="aK6">“世尊，<a id="a-K7"></a>如是般若波罗蜜多是空空波罗蜜多。<a id="a-K8"></a>”</p>
  <p id="aK9">佛言：<a id="a-KA"></a>“如是，<a id="a-KB"></a>了空空法不可得故。<a id="a-KC"></a>”</p>
  <p id="aKD">“世尊，<a id="a-KE"></a>如是般若波罗蜜多是大空波罗蜜多。<a id="a-KF"></a>”</p>
  <p id="aKG">佛言：<a id="a-KH"></a>“如是，<a id="a-KI"></a>了一切法不可得故。<a id="a-KJ"></a>”</p>
  <p id="aKK">“世尊，<a id="a-KL"></a>如是般若波罗蜜多是胜义空波罗蜜多。<a id="a-KM"></a>”</p>
  <p id="aKN">佛言：<a id="a-KO"></a>“如是，<a id="a-KP"></a>寂灭涅槃不可得故。<a id="a-KQ"></a>”</p>
  <p id="aKR">“世尊，<a id="a-KS"></a>如是般若波罗蜜多是有为空波罗蜜多。<a id="a-KT"></a>”</p>
  <p id="aKU">佛言：<a id="a-KV"></a>“如是，<a id="a-KW"></a>诸有为法不可得故。<a id="a-KX"></a>”</p>
  <p id="aKY">“世尊，<a id="a-KZ"></a>如是般若波罗蜜多是无为空波罗蜜多。<a id="a-Ka"></a>”</p>
  <p id="aKb">佛言：<a id="a-Kc"></a>“如是，<a id="a-Kd"></a>诸无为法不可得故。<a id="a-Ke"></a>”</p>
  <p id="aKf">“世尊，<a id="a-Kg"></a>如是般若波罗蜜多是毕竟空波罗蜜多。<a id="a-Kh"></a>”</p>
  <p id="aKi">佛言：<a id="a-Kj"></a>“如是，<a id="a-Kk"></a>毕竟空法不可得故。<a id="a-Kl"></a>”</p>
  <p id="aKm">“世尊，<a id="a-Kn"></a>如是般若波罗蜜多是无际空波罗蜜多。<a id="a-Ko"></a>”</p>
  <p id="aKp">佛言：<a id="a-Kq"></a>“如是，<a id="a-Kr"></a>无际空法不可得故。<a id="a-Ks"></a>”</p>
  <p id="aKt">“世尊，<a id="a-Ku"></a>如是般若波罗蜜多是散无散空波罗蜜多。<a id="a-Kv"></a>”</p>
  <p id="aKw">佛言：<a id="a-Kx"></a>“如是，<a id="a-Ky"></a>散无散空法不可得故。<a id="a-Kz"></a>”</p>
  <p id="aL0">“世尊，<a id="a-L1"></a>如是般若波罗蜜多是本性空波罗蜜多。<a id="a-L2"></a>”</p>
  <p id="aL3">佛言：<a id="a-L4"></a>“如是，<a id="a-L5"></a>有为、<a id="a-L6"></a>无为法不可得故。<a id="a-L7"></a>”</p>
  <p id="aL8">“世尊，<a id="a-L9"></a>如是般若波罗蜜多是自共相空波罗蜜多。<a id="a-LA"></a>”</p>
  <p id="aLB">佛言：<a id="a-LC"></a>“如是，<a id="a-LD"></a>达法远离自共相故。<a id="a-LE"></a>”</p>
  <p id="aLF">“世尊，<a id="a-LG"></a>如是般若波罗蜜多是一切法空波罗蜜多。<a id="a-LH"></a>”</p>
  <p id="aLI">佛言：<a id="a-LJ"></a>“如是，<a id="a-LK"></a>知内外法不可得故。<a id="a-LL"></a>”</p>
  <p id="aLM">“世尊，<a id="a-LN"></a>如是般若波罗蜜多是不可得空波罗蜜多。<a id="a-LO"></a>”</p>
  <p id="aLP">佛言：<a id="a-LQ"></a>“如是，<a id="a-LR"></a>一切法性不可得故。<a id="a-LS"></a>”</p>
  <p id="aLT">“世尊，<a id="a-LU"></a>如是般若波罗蜜多是无性空波罗蜜多。<a id="a-LV"></a>”</p>
  <p id="aLW">佛言：<a id="a-LX"></a>“如是，<a id="a-LY"></a>无性空法不可得故。<a id="a-LZ"></a>”</p>
  <p id="aLa">“世尊，<a id="a-Lb"></a>如是般若波罗蜜多是自性空波罗蜜多。<a id="a-Lc"></a>”</p>
  <p id="aLd">佛言：<a id="a-Le"></a>“如是，<a id="a-Lf"></a>自性空法不可得故。<a id="a-Lg"></a>”</p>
  <p id="aLh">“世尊，<a id="a-Li"></a>如是般若波罗蜜多是无性自性空波罗蜜多。<a id="a-Lj"></a>”</p>
  <p id="aLk">佛言：<a id="a-Ll"></a>“如是，<a id="a-Lm"></a>无性自性空法不可得故。<a id="a-Ln"></a>”</p>
  <p id="aLo">“世尊，<a id="a-Lp"></a>如是般若波罗蜜多是四念住波罗蜜多。<a id="a-Lq"></a>”</p>
  <p id="aLr">佛言：<a id="a-Ls"></a>“如是，<a id="a-Lt"></a>身受心法不可得故。<a id="a-Lu"></a>”</p>
  <p id="aLv">“世尊，<a id="a-Lw"></a>如是般若波罗蜜多是四正断波罗蜜多。<a id="a-Lx"></a>”</p>
  <p id="aLy">佛言：<a id="a-Lz"></a>“如是，<a id="a-M0"></a>善不善法不可得故。<a id="a-M1"></a>”</p>
  <p id="aM2">“世尊，<a id="a-M3"></a>如是般若波罗蜜多是四神足波罗蜜多。<a id="a-M4"></a>”</p>
  <p id="aM5">佛言：<a id="a-M6"></a>“如是，<a id="a-M7"></a>四神足性不可得故。<a id="a-M8"></a>”</p>
  <p id="aM9">“世尊，<a id="a-MA"></a>如是般若波罗蜜多是五根波罗蜜多。<a id="a-MB"></a>”</p>
  <p id="aMC">佛言：<a id="a-MD"></a>“如是，<a id="a-ME"></a>五根自性不可得故。<a id="a-MF"></a>”</p>
  <p id="aMG">“世尊，<a id="a-MH"></a>如是般若波罗蜜多是五力波罗蜜多。<a id="a-MI"></a>”</p>
  <p id="aMJ">佛言：<a id="a-MK"></a>“如是，<a id="a-ML"></a>五力自性不可得故。<a id="a-MM"></a>”</p>
  <p id="aMN">“世尊，<a id="a-MO"></a>如是般若波罗蜜多是七等觉支波罗蜜多。<a id="a-MP"></a>”</p>
  <p id="aMQ">佛言：<a id="a-MR"></a>“如是，<a id="a-MS"></a>七等觉支性不可得故。<a id="a-MT"></a>”</p>
  <p id="aMU">“世尊，<a id="a-MV"></a>如是般若波罗蜜多是八圣道支波罗蜜多。<a id="a-MW"></a>”</p>
  <p id="aMX">佛言：<a id="a-MY"></a>“如是，<a id="a-MZ"></a>八圣道支性不可得故。<a id="a-Ma"></a>”</p>
  <p id="aMb">“世尊，<a id="a-Mc"></a>如是般若波罗蜜多是空解脱门波罗蜜多。<a id="a-Md"></a>”</p>
  <p id="aMe">佛言：<a id="a-Mf"></a>“如是，<a id="a-Mg"></a>空离行相不可得故。<a id="a-Mh"></a>”</p>
  <p id="aMi">“世尊，<a id="a-Mj"></a>如是般若波罗蜜多是无相解脱门波罗蜜多。<a id="a-Mk"></a>”</p>
  <p id="aMl">佛言：<a id="a-Mm"></a>“如是，<a id="a-Mn"></a>寂静行相不可得故。<a id="a-Mo"></a>”</p>
  <p id="aMp">“世尊，<a id="a-Mq"></a>如是般若波罗蜜多是无愿波罗蜜多。<a id="a-Mr"></a>”</p>
  <p id="aMs">佛言：<a id="a-Mt"></a>“如是，<a id="a-Mu"></a>无愿行相不可得故。<a id="a-Mv"></a>”</p>
  <p id="aMw">“世尊，<a id="a-Mx"></a>如是般若波罗蜜多是八解脱波罗蜜多。<a id="a-My"></a>”</p>
  <p id="aMz">佛言：<a id="a-N0"></a>“如是，<a id="a-N1"></a>八解脱性不可得故。<a id="a-N2"></a>”</p>
  <p id="aN3">“世尊，<a id="a-N4"></a>如是般若波罗蜜多是九次第定波罗蜜多。<a id="a-N5"></a>”</p>
  <p id="aN6">佛言：<a id="a-N7"></a>“如是，<a id="a-N8"></a>九次第定自性不可得故。<a id="a-N9"></a>”</p>
  <p id="aNA">“世尊，<a id="a-NB"></a>如是般若波罗蜜多是布施波罗蜜多。<a id="a-NC"></a>”</p>
  <p id="aND">佛言：<a id="a-NE"></a>“如是，<a id="a-NF"></a>此中悭贪不可得故。<a id="a-NG"></a>”</p>
  <p id="aNH">“世尊，<a id="a-NI"></a>如是般若波罗蜜多是净戒波罗蜜多。<a id="a-NJ"></a>”</p>
  <p id="aNK">佛言：<a id="a-NL"></a>“如是，<a id="a-NM"></a>此中破戒不可得故。<a id="a-NN"></a>”</p>
  <p id="aNO">“世尊，<a id="a-NP"></a>如是般若波罗蜜多是安忍波罗蜜多。<a id="a-NQ"></a>”</p>
  <p id="aNR">佛言：<a id="a-NS"></a>“如是，<a id="a-NT"></a>此中嗔恚不可得故。<a id="a-NU"></a>”</p>
  <p id="aNV">“世尊，<a id="a-NW"></a>如是般若波罗蜜多是精进波罗蜜多。<a id="a-NX"></a>”</p>
  <p id="aNY">佛言：<a id="a-NZ"></a>“如是，<a id="a-Na"></a>此中懈怠不可得故。<a id="a-Nb"></a>”</p>
  <p id="aNc">“世尊，<a id="a-Nd"></a>如是般若波罗蜜多是静虑波罗蜜多。<a id="a-Ne"></a>”</p>
  <p id="aNf">佛言：<a id="a-Ng"></a>“如是，<a id="a-Nh"></a>此中乱心不可得故。<a id="a-Ni"></a>”</p>
  <p id="aNj">“世尊，<a id="a-Nk"></a>如是般若波罗蜜多是般若波罗蜜多。<a id="a-Nl"></a>”</p>
  <p id="aNm">佛言：<a id="a-Nn"></a>“如是，<a id="a-No"></a>此中恶慧不可得故。<a id="a-Np"></a>”</p>
  <p id="aNq">“世尊，<a id="a-Nr"></a>如是般若波罗蜜多是佛十力波罗蜜多。<a id="a-Ns"></a>”</p>
  <p id="aNt">佛言：<a id="a-Nu"></a>“如是，<a id="a-Nv"></a>达一切法难屈伏故。<a id="a-Nw"></a>”</p>
  <p id="aNx">“世尊，<a id="a-Ny"></a>如是般若波罗蜜多是四无所畏波罗蜜多。<a id="a-Nz"></a>”</p>
  <p id="aO0">佛言：<a id="a-O1"></a>“如是，<a id="a-O2"></a>得道相智无退没故。<a id="a-O3"></a>”</p>
  <p id="aO4">“世尊，<a id="a-O5"></a>如是般若波罗蜜多是四无礙解波罗蜜多。<a id="a-O6"></a>”</p>
  <p id="aO7">佛言：<a id="a-O8"></a>“如是，<a id="a-O9"></a>得一切智、<a id="a-OA"></a>一切相智无挂礙故。<a id="a-OB"></a>”</p>
  <p id="aOC">“世尊，<a id="a-OD"></a>如是般若波罗蜜多是大慈、<a id="a-OE"></a>悲、<a id="a-OF"></a>喜、<a id="a-OG"></a>舍波罗蜜多。<a id="a-OH"></a>”</p>
  <p id="aOI">佛言：<a id="a-OJ"></a>“如是，<a id="a-OK"></a>于诸有情不弃舍故。<a id="a-OL"></a>”</p>
  <p id="aOM">“世尊，<a id="a-ON"></a>如是般若波罗蜜多是十八佛不共法波罗蜜多。<a id="a-OO"></a>”</p>
  <p id="aOP">佛言：<a id="a-OQ"></a>“如是，<a id="a-OR"></a>超诸声闻、<a id="a-OS"></a>独觉法故。<a id="a-OT"></a>”</p>
  <p id="aOU">“世尊，<a id="a-OV"></a>如是般若波罗蜜多是如来波罗蜜多。<a id="a-OW"></a>”</p>
  <p id="aOX">佛言：<a id="a-OY"></a>“如是，<a id="a-OZ"></a>能如实说一切法故。<a id="a-Oa"></a>”</p>
  <p id="aOb">“世尊，<a id="a-Oc"></a>如是般若波罗蜜多是自然波罗蜜多。<a id="a-Od"></a>”</p>
  <p id="aOe">佛言：<a id="a-Of"></a>“如是，<a id="a-Og"></a>于一切法自在转故。<a id="a-Oh"></a>”</p>
  <p id="aOi">“世尊，<a id="a-Oj"></a>如是般若波罗蜜多是正等觉波罗蜜多。<a id="a-Ok"></a>”</p>
  <p id="aOl">佛言：<a id="a-Om"></a>“如是，<a id="a-On"></a>于一切法一切行相能现觉故。<a id="a-Oo"></a>”</p>
 </body>
</html>