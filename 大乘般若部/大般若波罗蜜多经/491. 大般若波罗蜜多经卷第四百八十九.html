<!doctype html>
<html id="z3IBT3a7u" data-ver="1214">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百八十九</h1>
  <h2 id="a2">第三分善现品第三之八</h2>
  <p id="a3">“云何名为普超一切三摩地？<a id="a-4"></a>谓若住此三摩地时，<a id="a-5"></a>普超三界有情诸法，<a id="a-6"></a>是故名为普超一切三摩地。</p>
  <p id="a7">“云何名为决判一切三摩地？<a id="a-8"></a>谓若住此三摩地时，<a id="a-9"></a>普能决判有情诸法，<a id="a-A"></a>是故名为决判一切三摩地。</p>
  <p id="aB">“云何名为散犹豫三摩地？<a id="a-C"></a>谓若住此三摩地时，<a id="a-D"></a>于诸等持及一切法，<a id="a-E"></a>所有犹豫皆能散灭，<a id="a-F"></a>是故名为散犹豫三摩地。</p>
  <p id="aG">“云何名为无所住三摩地？<a id="a-H"></a>谓若住此三摩地时，<a id="a-I"></a>不见诸法有所住处，<a id="a-J"></a>是故名为无所住三摩地。</p>
  <p id="aK">“云何名为一相庄严三摩地？<a id="a-L"></a>谓若住此三摩地时，<a id="a-M"></a>不见诸法有少相者，<a id="a-N"></a>是故名为一相庄严三摩地。</p>
  <p id="aO">“云何名为引发行相三摩地？<a id="a-P"></a>谓若住此三摩地时，<a id="a-Q"></a>于诸等持及一切法，<a id="a-R"></a>虽能引发种种行相，<a id="a-S"></a>而都不见能、<a id="a-T"></a>所引发，<a id="a-U"></a>是故名为引发行相三摩地。</p>
  <p id="aV">“云何名为一行相三摩地？<a id="a-W"></a>谓若住此三摩地时，<a id="a-X"></a>见诸等持无二行相，<a id="a-Y"></a>是故名为一行相三摩地。</p>
  <p id="aZ">“云何名为离行相三摩地？<a id="a-a"></a>谓若住此三摩地时，<a id="a-b"></a>见诸等持都无行相，<a id="a-c"></a>是故名为离行相三摩地。</p>
  <p id="ad">“云何名为妙行相三摩地？<a id="a-e"></a>谓若住此三摩地时，<a id="a-f"></a>令诸等持行相微妙离诸戏论，<a id="a-g"></a>是故名为妙行相三摩地。</p>
  <p id="ah">“云何名为达诸有底散坏三摩地？<a id="a-i"></a>谓若住此三摩地时，<a id="a-j"></a>于诸等持及一切法，<a id="a-k"></a>得通达智如实悟入；<a id="a-l"></a>得悟入已，<a id="a-m"></a>于诸有法通达散坏令无所遗，<a id="a-n"></a>是故名为达诸有底散坏三摩地。</p>
  <p id="ao">“云何名为宝坚固三摩地？<a id="a-p"></a>谓若住此三摩地时，<a id="a-q"></a>见佛、<a id="a-r"></a>法、<a id="a-s"></a>僧不可破坏，<a id="a-t"></a>同无相故，<a id="a-u"></a>是故名为宝坚固三摩地。</p>
  <p id="av">“云何名为解脱音声文字三摩地？<a id="a-w"></a>谓若住此三摩地时，<a id="a-x"></a>见诸等持解脱一切音声文字众相寂灭，<a id="a-y"></a>是故名为解脱音声文字三摩地。</p>
  <p id="az">“云何名为入施设语言三摩地？<a id="a-10"></a>谓若住此三摩地时，<a id="a-11"></a>悟入一切等持诸法，<a id="a-12"></a>施设语言无著无礙，<a id="a-13"></a>是故名为入施设语言三摩地。</p>
  <p id="a14">“云何名为炬炽然三摩地？<a id="a-15"></a>谓若住此三摩地时，<a id="a-16"></a>于诸等持威光照曜，<a id="a-17"></a>是故名为炬炽然三摩地。</p>
  <p id="a18">“云何名为严净相三摩地？<a id="a-19"></a>谓若住此三摩地时，<a id="a-1A"></a>普能严净一切定相，<a id="a-1B"></a>是故名为严净相三摩地。</p>
  <p id="a1C">“云何名为无标帜三摩地？<a id="a-1D"></a>谓若住此三摩地时，<a id="a-1E"></a>于诸等持不见标帜，<a id="a-1F"></a>是故名为无标帜三摩地。</p>
  <p id="a1G">“云何名为具妙相三摩地？<a id="a-1H"></a>谓若住此三摩地时，<a id="a-1I"></a>诸定妙相无不具足，<a id="a-1J"></a>是故名为具妙相三摩地。</p>
  <p id="a1K">“云何名为不喜一切苦乐三摩地？<a id="a-1L"></a>谓若住此三摩地时，<a id="a-1M"></a>于诸等持乐苦之相不乐观察，<a id="a-1N"></a>是故名为不喜一切苦乐三摩地。</p>
  <p id="a1O">“云何名为无尽行相三摩地？<a id="a-1P"></a>谓若住此三摩地时，<a id="a-1Q"></a>不见诸定行相有尽，<a id="a-1R"></a>是故名为无尽行相三摩地。</p>
  <p id="a1S">“云何名为具总持三摩地？<a id="a-1T"></a>谓若住此三摩地时，<a id="a-1U"></a>能总任持诸定胜事，<a id="a-1V"></a>是故名为具总持三摩地。</p>
  <p id="a1W">“云何名为摄伏一切正性邪性三摩地？<a id="a-1X"></a>谓若住此三摩地时，<a id="a-1Y"></a>于诸等持正性邪性摄伏诸见皆令不起，<a id="a-1Z"></a>是故名为摄伏一切正性邪性三摩地。</p>
  <p id="a1a">“云何名为息违顺三摩地？<a id="a-1b"></a>谓若住此三摩地时，<a id="a-1c"></a>于诸等持及一切法，<a id="a-1d"></a>都不见有违顺之相，<a id="a-1e"></a>是故名为息违顺三摩地。</p>
  <p id="a1f">“云何名为离爱憎三摩地？<a id="a-1g"></a>谓若住此三摩地时，<a id="a-1h"></a>于诸等持及一切法，<a id="a-1i"></a>都不见有爱憎之相，<a id="a-1j"></a>是故名为离爱憎三摩地。</p>
  <p id="a1k">“云何名为无垢明三摩地？<a id="a-1l"></a>谓若住此三摩地时，<a id="a-1m"></a>都不见有垢相、<a id="a-1n"></a>明相，<a id="a-1o"></a>是故名为无垢明三摩地。</p>
  <p id="a1p">“云何名为具坚固三摩地？<a id="a-1q"></a>谓若住此三摩地时，<a id="a-1r"></a>令诸等持皆得坚固，<a id="a-1s"></a>是故名为具坚固三摩地。</p>
  <p id="a1t">“云何名为满月净光三摩地？<a id="a-1u"></a>谓若住此三摩地时，<a id="a-1v"></a>令诸等持功德增益，<a id="a-1w"></a>如净满月光增海水，<a id="a-1x"></a>是故名为满月净光三摩地。</p>
  <p id="a1y">“云何名为大庄严三摩地？<a id="a-1z"></a>谓若住此三摩地时，<a id="a-20"></a>令诸等持成就种种微妙希有大庄严事，<a id="a-21"></a>是故名为大庄严三摩地。</p>
  <p id="a22">“云何名为普照世间三摩地？<a id="a-23"></a>谓若住此三摩地时，<a id="a-24"></a>照诸等持及一切法，<a id="a-25"></a>令有情类皆得开晓，<a id="a-26"></a>是故名为普照世间三摩地。</p>
  <p id="a27">“云何名为定平等性三摩地？<a id="a-28"></a>谓若住此三摩地时，<a id="a-29"></a>不见等持定散差别，<a id="a-2A"></a>是故名为平定等性三摩地。</p>
  <p id="a2B">“云何名为远离尘垢三摩地？<a id="a-2C"></a>谓若住此三摩地时，<a id="a-2D"></a>能灭一切烦恼尘垢，<a id="a-2E"></a>是故名为远离尘垢三摩地。</p>
  <p id="a2F">“云何名为有诤无诤平等理趣三摩地？<a id="a-2G"></a>谓若住此三摩地时，<a id="a-2H"></a>不见诸法及一切定有诤、<a id="a-2I"></a>无诤性相差别，<a id="a-2J"></a>是故名为有诤无诤平等理趣三摩地。</p>
  <p id="a2K">“云何名为无巢穴无标帜无爱乐三摩地？<a id="a-2L"></a>谓若住此三摩地时，<a id="a-2M"></a>破诸巢穴，<a id="a-2N"></a>舍诸标帜，<a id="a-2O"></a>断诸爱乐而无所执，<a id="a-2P"></a>是故名为无巢穴无标帜无爱乐三摩地。</p>
  <p id="a2Q">“云何名为决定安住真如三摩地？<a id="a-2R"></a>谓若住此三摩地时，<a id="a-2S"></a>于诸等持及一切法，<a id="a-2T"></a>常不弃舍真如实相，<a id="a-2U"></a>是故名为决定安住真如三摩地。</p>
  <p id="a2V">“云何名为离身语意秽恶三摩地？<a id="a-2W"></a>谓若住此三摩地时，<a id="a-2X"></a>于身、<a id="a-2Y"></a>语、<a id="a-2Z"></a>意都无所得，<a id="a-2a"></a>破坏一切身、<a id="a-2b"></a>语、<a id="a-2c"></a>意恶，<a id="a-2d"></a>于诸等持无障自在，<a id="a-2e"></a>是故名为离身语意秽恶三摩地。</p>
  <p id="a2f">“云何名为如虚空三摩地？<a id="a-2g"></a>谓若住此三摩地时，<a id="a-2h"></a>观一切法都无所有，<a id="a-2i"></a>无障无礙如太虚空，<a id="a-2j"></a>是故名为如虚空三摩地。</p>
  <p id="a2k">“云何名为无染无著三摩地？<a id="a-2l"></a>谓若住此三摩地时，<a id="a-2m"></a>观一切法皆同一相，<a id="a-2n"></a>所谓无相，<a id="a-2o"></a>无染无著，<a id="a-2p"></a>是故名为无染无著三摩地。<a id="a-2q"></a>善现，<a id="a-2r"></a>是为菩萨摩诃萨行深般若波罗蜜多时大乘之相。</p>
  <p id="a2s">“复次，<a id="a-2t"></a>善现，<a id="a-2u"></a>诸菩萨摩诃萨大乘相者，<a id="a-2v"></a>谓四念住。<a id="a-2w"></a>何等为四？<a id="a-2x"></a>一、<a id="a-2y"></a>身念住，<a id="a-2z"></a>二、<a id="a-30"></a>受念住，<a id="a-31"></a>三、<a id="a-32"></a>心念住，<a id="a-33"></a>四、<a id="a-34"></a>法念住。</p>
  <p id="a35">“云何身念住？<a id="a-36"></a>谓菩萨摩诃萨行深般若波罗蜜多时，<a id="a-37"></a>以无所得而为方便，<a id="a-38"></a>虽于内身、<a id="a-39"></a>或于外身、<a id="a-3A"></a>或于内外身住循身观，<a id="a-3B"></a>而能不起身俱寻思，<a id="a-3C"></a>炽然精进，<a id="a-3D"></a>正知具念，<a id="a-3E"></a>除世贪忧。</p>
  <p id="a3F">“云何受念住？<a id="a-3G"></a>谓菩萨摩诃萨行深般若波罗蜜多时，<a id="a-3H"></a>以无所得而为方便，<a id="a-3I"></a>虽于内受、<a id="a-3J"></a>或于外受、<a id="a-3K"></a>或于内外受住循受观，<a id="a-3L"></a>而能不起受俱寻思，<a id="a-3M"></a>炽然精进，<a id="a-3N"></a>正知具念，<a id="a-3O"></a>除世贪忧。</p>
  <p id="a3P">“云何心念住？<a id="a-3Q"></a>谓菩萨摩诃萨行深般若波罗蜜多时，<a id="a-3R"></a>以无所得而为方便，<a id="a-3S"></a>虽于内心、<a id="a-3T"></a>或于外心、<a id="a-3U"></a>或于内外心住循心观，<a id="a-3V"></a>而能不起心俱寻思，<a id="a-3W"></a>炽然精进，<a id="a-3X"></a>正知具念，<a id="a-3Y"></a>除世贪忧。</p>
  <p id="a3Z">“云何法念住？<a id="a-3a"></a>谓菩萨摩诃萨行深般若波罗蜜多时，<a id="a-3b"></a>以无所得而为方便，<a id="a-3c"></a>虽于内法、<a id="a-3d"></a>或于外法、<a id="a-3e"></a>或于内外法住循法观，<a id="a-3f"></a>而能不起法俱寻思，<a id="a-3g"></a>炽然精进，<a id="a-3h"></a>正知具念，<a id="a-3i"></a>除世贪忧。</p>
  <p id="a3j">“复次，<a id="a-3k"></a>善现，<a id="a-3l"></a>诸菩萨摩诃萨行深般若波罗蜜多时，<a id="a-3m"></a>以无所得而为方便，<a id="a-3n"></a>于内身住循身观，<a id="a-3o"></a>炽然精进，<a id="a-3p"></a>正知具念，<a id="a-3q"></a>除世贪忧者，<a id="a-3r"></a>谓菩萨摩诃萨行深般若波罗蜜多时，<a id="a-3s"></a>以无所得而为方便，<a id="a-3t"></a>审观自身，<a id="a-3u"></a>行时如实知行，<a id="a-3v"></a>住时如实知住，<a id="a-3w"></a>坐时如实知坐，<a id="a-3x"></a>卧时如实知卧，<a id="a-3y"></a>如如自身威仪差别，<a id="a-3z"></a>如是如是皆如实知，<a id="a-40"></a>炽然精进，<a id="a-41"></a>正知具念，<a id="a-42"></a>除世贪忧。<a id="a-43"></a>是为菩萨摩诃萨行深般若波罗蜜多时，<a id="a-44"></a>以无所得而为方便，<a id="a-45"></a>于内身住循身观，<a id="a-46"></a>炽然精进，<a id="a-47"></a>正知具念，<a id="a-48"></a>除世贪忧。</p>
  <p id="a49">“复次，<a id="a-4A"></a>善现，<a id="a-4B"></a>诸菩萨摩诃萨行深般若波罗蜜多时，<a id="a-4C"></a>以无所得而为方便，<a id="a-4D"></a>于内身住循身观，<a id="a-4E"></a>炽然精进，<a id="a-4F"></a>正知具念，<a id="a-4G"></a>除世贪忧者，<a id="a-4H"></a>谓菩萨摩诃萨行深般若波罗蜜多时，<a id="a-4I"></a>以无所得而为方便，<a id="a-4J"></a>审观自身，<a id="a-4K"></a>正知往来，<a id="a-4L"></a>正知瞻顾，<a id="a-4M"></a>正知俯仰，<a id="a-4N"></a>正知屈伸，<a id="a-4O"></a>服僧伽胝，<a id="a-4P"></a>执持衣钵，<a id="a-4Q"></a>若食若饮，<a id="a-4R"></a>卧息经行，<a id="a-4S"></a>坐起承迎，<a id="a-4T"></a>寤寐语默，<a id="a-4U"></a>入出诸定，<a id="a-4V"></a>皆念正知。<a id="a-4W"></a>是为菩萨摩诃萨行深般若波罗蜜多时，<a id="a-4X"></a>以无所得而为方便，<a id="a-4Y"></a>于内身住循身观，<a id="a-4Z"></a>炽然精进，<a id="a-4a"></a>正知具念，<a id="a-4b"></a>除世贪忧。</p>
  <p id="a4c">“复次，<a id="a-4d"></a>善现，<a id="a-4e"></a>诸菩萨摩诃萨行深般若波罗蜜多时，<a id="a-4f"></a>以无所得而为方便，<a id="a-4g"></a>于内身住循身观，<a id="a-4h"></a>炽然精进，<a id="a-4i"></a>正知具念，<a id="a-4j"></a>除世贪忧者，<a id="a-4k"></a>谓菩萨摩诃萨行深般若波罗蜜多时，<a id="a-4l"></a>以无所得而为方便，<a id="a-4m"></a>审观自身，<a id="a-4n"></a>于息入时如实知息入，<a id="a-4o"></a>于息出时如实知息出，<a id="a-4p"></a>于息长时如实知息长，<a id="a-4q"></a>于息短时如实知息短。<a id="a-4r"></a>如转轮师或彼弟子，<a id="a-4s"></a>轮势长时如实知轮势长，<a id="a-4t"></a>轮势短时如实知轮势短；<a id="a-4u"></a>是菩萨摩诃萨亦复如是，<a id="a-4v"></a>如实知息若入若出、<a id="a-4w"></a>长短差别。<a id="a-4x"></a>是为菩萨摩诃萨行深般若波罗蜜多时，<a id="a-4y"></a>以无所得而为方便，<a id="a-4z"></a>于内身住循身观，<a id="a-50"></a>炽然精进，<a id="a-51"></a>正知具念，<a id="a-52"></a>除世贪忧。</p>
  <p id="a53">“复次，<a id="a-54"></a>善现，<a id="a-55"></a>诸菩萨摩诃萨行深般若波罗蜜多时，<a id="a-56"></a>以无所得而为方便，<a id="a-57"></a>于内身住循身观，<a id="a-58"></a>炽然精进，<a id="a-59"></a>正知具念，<a id="a-5A"></a>除世贪忧者，<a id="a-5B"></a>谓菩萨摩诃萨行深般若波罗蜜多时，<a id="a-5C"></a>以无所得而为方便，<a id="a-5D"></a>如实了知自身所有诸界差别，<a id="a-5E"></a>于诸地界如实了知此是地界，<a id="a-5F"></a>于诸水界如实了知此是水界，<a id="a-5G"></a>于诸火界如实了知此是火界，<a id="a-5H"></a>于诸风界如实了知此是风界。<a id="a-5I"></a>如巧屠师或彼弟子，<a id="a-5J"></a>断牛命已，<a id="a-5K"></a>复用利刀剖析其身分为四分，<a id="a-5L"></a>若坐若立如实观知；<a id="a-5M"></a>是菩萨摩诃萨亦复如是，<a id="a-5N"></a>行深般若波罗蜜多时，<a id="a-5O"></a>以无所得而为方便，<a id="a-5P"></a>观察自身地、<a id="a-5Q"></a>水、<a id="a-5R"></a>火、<a id="a-5S"></a>风四界差别。<a id="a-5T"></a>是为菩萨摩诃萨行深般若波罗蜜多时，<a id="a-5U"></a>以无所得而为方便，<a id="a-5V"></a>于内身住循身观，<a id="a-5W"></a>炽然精进，<a id="a-5X"></a>正知具念，<a id="a-5Y"></a>除世贪忧。</p>
  <p id="a5Z">“复次，<a id="a-5a"></a>善现，<a id="a-5b"></a>诸菩萨摩诃萨行深般若波罗蜜多时，<a id="a-5c"></a>以无所得而为方便，<a id="a-5d"></a>于内身住循身观，<a id="a-5e"></a>炽然精进，<a id="a-5f"></a>正知具念，<a id="a-5g"></a>除世贪忧者，<a id="a-5h"></a>谓菩萨摩诃萨行深般若波罗蜜多时，<a id="a-5i"></a>以无所得而为方便，<a id="a-5j"></a>审观自身，<a id="a-5k"></a>从足至顶种种不净充满其中，<a id="a-5l"></a>外为薄皮之所缠裹，<a id="a-5m"></a>所谓此身唯有种种发毛爪齿、<a id="a-5n"></a>皮革血肉、<a id="a-5o"></a>筋脉骨髓、<a id="a-5p"></a>心肝肺肾、<a id="a-5q"></a>脾胆胞胃、<a id="a-5r"></a>大肠小肠、<a id="a-5s"></a>屎尿洟唾、<a id="a-5t"></a>涎泪垢汗、<a id="a-5u"></a>痰脓肪[月+册]、<a id="a-5v"></a>脑膜[目+蚩]聍，<a id="a-5w"></a>如是不净充满身中。<a id="a-5x"></a>如有农夫或诸长者，<a id="a-5y"></a>仓中盛满种种杂谷，<a id="a-5z"></a>所谓稻、<a id="a-60"></a>麻、<a id="a-61"></a>粟、<a id="a-62"></a>豆、<a id="a-63"></a>麦等，<a id="a-64"></a>有明眼者开仓睹之，<a id="a-65"></a>能如实知其中唯有稻、<a id="a-66"></a>麻、<a id="a-67"></a>粟等种种杂谷；<a id="a-68"></a>是菩萨摩诃萨亦复如是，<a id="a-69"></a>审观自身，<a id="a-6A"></a>从足至顶不净充满，<a id="a-6B"></a>不可贪乐。<a id="a-6C"></a>是为菩萨摩诃萨行深般若波罗蜜多时，<a id="a-6D"></a>以无所得而为方便，<a id="a-6E"></a>于内身住循身观，<a id="a-6F"></a>炽然精进，<a id="a-6G"></a>正知具念，<a id="a-6H"></a>除世贪忧。</p>
  <p id="a6I">“复次，<a id="a-6J"></a>善现，<a id="a-6K"></a>诸菩萨摩诃萨行深般若波罗蜜多时，<a id="a-6L"></a>以无所得而为方便，<a id="a-6M"></a>于内身住循身观，<a id="a-6N"></a>炽然精进，<a id="a-6O"></a>正知具念，<a id="a-6P"></a>除世贪忧者，<a id="a-6Q"></a>谓菩萨摩诃萨行深般若波罗蜜多时，<a id="a-6R"></a>以无所得而为方便，<a id="a-6S"></a>往至冢间观所弃尸，<a id="a-6T"></a>死经一日或经二日乃至七日，<a id="a-6U"></a>其身胮胀，<a id="a-6V"></a>色变青瘀，<a id="a-6W"></a>臭烂皮穿，<a id="a-6X"></a>脓血流出。<a id="a-6Y"></a>见是事已，<a id="a-6Z"></a>自念我身有如是性，<a id="a-6a"></a>具如是法，<a id="a-6b"></a>未得涅槃终归如是，<a id="a-6c"></a>深生厌离。<a id="a-6d"></a>是为菩萨摩诃萨行深般若波罗蜜多时，<a id="a-6e"></a>以无所得而为方便，<a id="a-6f"></a>于内身住循身观，<a id="a-6g"></a>炽然精进，<a id="a-6h"></a>正知具念，<a id="a-6i"></a>除世贪忧。</p>
  <p id="a6j">“复次，<a id="a-6k"></a>善现，<a id="a-6l"></a>诸菩萨摩诃萨行深般若波罗蜜多时，<a id="a-6m"></a>以无所得而为方便，<a id="a-6n"></a>于内身住循身观，<a id="a-6o"></a>炽然精进，<a id="a-6p"></a>正知具念，<a id="a-6q"></a>除世贪忧者，<a id="a-6r"></a>谓菩萨摩诃萨行深般若波罗蜜多时，<a id="a-6s"></a>以无所得而为方便，<a id="a-6t"></a>往至冢间观所弃尸，<a id="a-6u"></a>死经一日或经二日乃至七日，<a id="a-6v"></a>为诸雕、<a id="a-6w"></a>鹫、<a id="a-6x"></a>乌、<a id="a-6y"></a>鹊、<a id="a-6z"></a>鸱、<a id="a-70"></a>枭、<a id="a-71"></a>虎、<a id="a-72"></a>豹、<a id="a-73"></a>豺、<a id="a-74"></a>狼、<a id="a-75"></a>野干、<a id="a-76"></a>狗等种种禽兽或啄或攫，<a id="a-77"></a>骨肉狼籍，<a id="a-78"></a>[齿+查]掣食啖。<a id="a-79"></a>见是事已，<a id="a-7A"></a>自念我身有如是性，<a id="a-7B"></a>具如是法，<a id="a-7C"></a>未得涅槃，<a id="a-7D"></a>终归如是，<a id="a-7E"></a>深生厌离。<a id="a-7F"></a>是为菩萨摩诃萨行深般若波罗蜜多时，<a id="a-7G"></a>以无所得而为方便，<a id="a-7H"></a>于内身住循身观，<a id="a-7I"></a>炽然精进，<a id="a-7J"></a>正知具念，<a id="a-7K"></a>除世贪忧。</p>
  <p id="a7L">“复次，<a id="a-7M"></a>善现，<a id="a-7N"></a>诸菩萨摩诃萨行深般若波罗蜜多时，<a id="a-7O"></a>以无所得而为方便，<a id="a-7P"></a>于内身住循身观，<a id="a-7Q"></a>炽然精进，<a id="a-7R"></a>正知具念，<a id="a-7S"></a>除世贪忧者，<a id="a-7T"></a>谓菩萨摩诃萨行深般若波罗蜜多时，<a id="a-7U"></a>以无所得而为方便，<a id="a-7V"></a>往至冢间观所弃尸，<a id="a-7W"></a>禽兽食已，<a id="a-7X"></a>不净溃烂、<a id="a-7Y"></a>脓血流离，<a id="a-7Z"></a>有无量种虫蛆杂出，<a id="a-7a"></a>臭秽可污过于死狗。<a id="a-7b"></a>见是事已，<a id="a-7c"></a>自念我身有如是性，<a id="a-7d"></a>具如是法，<a id="a-7e"></a>未得涅槃，<a id="a-7f"></a>终归如是，<a id="a-7g"></a>深生厌离。<a id="a-7h"></a>是为菩萨摩诃萨行深般若波罗蜜多时，<a id="a-7i"></a>以无所得而为方便，<a id="a-7j"></a>于内身住循身观，<a id="a-7k"></a>炽然精进，<a id="a-7l"></a>正知具念，<a id="a-7m"></a>除世贪忧。</p>
  <p id="a7n">“复次，<a id="a-7o"></a>善现，<a id="a-7p"></a>诸菩萨摩诃萨行深般若波罗蜜多时，<a id="a-7q"></a>以无所得而为方便，<a id="a-7r"></a>于内身住循身观，<a id="a-7s"></a>炽然精进，<a id="a-7t"></a>正知具念，<a id="a-7u"></a>除世贪忧者，<a id="a-7v"></a>谓菩萨摩诃萨行深般若波罗蜜多时，<a id="a-7w"></a>以无所得而为方便，<a id="a-7x"></a>往至冢间观所弃尸，<a id="a-7y"></a>虫蛆食已，<a id="a-7z"></a>肉离骨现，<a id="a-80"></a>支节相连，<a id="a-81"></a>筋缠血涂，<a id="a-82"></a>尚余腐肉。<a id="a-83"></a>见是事已，<a id="a-84"></a>自念我身有如是性，<a id="a-85"></a>具如是法，<a id="a-86"></a>未得涅槃，<a id="a-87"></a>终归如是，<a id="a-88"></a>深生厌离。<a id="a-89"></a>是为菩萨摩诃萨行深般若波罗蜜多时，<a id="a-8A"></a>以无所得而为方便，<a id="a-8B"></a>于内身住循身观，<a id="a-8C"></a>炽然精进，<a id="a-8D"></a>正知具念，<a id="a-8E"></a>除世贪忧。</p>
  <p id="a8F">“复次，<a id="a-8G"></a>善现，<a id="a-8H"></a>诸菩萨摩诃萨行深般若波罗蜜多时，<a id="a-8I"></a>以无所得而为方便，<a id="a-8J"></a>于内身住循身观，<a id="a-8K"></a>炽然精进，<a id="a-8L"></a>正知具念，<a id="a-8M"></a>除世贪忧者，<a id="a-8N"></a>谓菩萨摩诃萨行深般若波罗蜜多时，<a id="a-8O"></a>以无所得而为方便，<a id="a-8P"></a>往至冢间观所弃尸，<a id="a-8Q"></a>已成骨锁，<a id="a-8R"></a>血肉都尽余筋相连。<a id="a-8S"></a>见是事已，<a id="a-8T"></a>自念我身有如是性，<a id="a-8U"></a>具如是法，<a id="a-8V"></a>未得涅槃，<a id="a-8W"></a>终归如是，<a id="a-8X"></a>深生厌离。<a id="a-8Y"></a>是为菩萨摩诃萨行深般若波罗蜜多时，<a id="a-8Z"></a>以无所得而为方便，<a id="a-8a"></a>于内身住循身观，<a id="a-8b"></a>炽然精进，<a id="a-8c"></a>正知具念，<a id="a-8d"></a>除世贪忧。</p>
  <p id="a8e">“复次，<a id="a-8f"></a>善现，<a id="a-8g"></a>诸菩萨摩诃萨行深般若波罗蜜多时，<a id="a-8h"></a>以无所得而为方便，<a id="a-8i"></a>于内身住循身观，<a id="a-8j"></a>炽然精进，<a id="a-8k"></a>正知具念，<a id="a-8l"></a>除世贪忧者，<a id="a-8m"></a>谓菩萨摩诃萨行深般若波罗蜜多时，<a id="a-8n"></a>以无所得而为方便，<a id="a-8o"></a>往至冢间观所弃尸，<a id="a-8p"></a>但余众骨，<a id="a-8q"></a>其色皓白如雪珂贝，<a id="a-8r"></a>诸筋糜烂支节分离。<a id="a-8s"></a>见是事已，<a id="a-8t"></a>自念我身有如是性，<a id="a-8u"></a>具如是法，<a id="a-8v"></a>未得涅槃，<a id="a-8w"></a>终归如是，<a id="a-8x"></a>深生厌离。<a id="a-8y"></a>是为菩萨摩诃萨行深般若波罗蜜多时，<a id="a-8z"></a>以无所得而为方便，<a id="a-90"></a>于内身住循身观，<a id="a-91"></a>炽然精进，<a id="a-92"></a>正知具念，<a id="a-93"></a>除世贪忧。</p>
  <p id="a94">“复次，<a id="a-95"></a>善现，<a id="a-96"></a>诸菩萨摩诃萨行深般若波罗蜜多时，<a id="a-97"></a>以无所得而为方便，<a id="a-98"></a>于内身住循身观，<a id="a-99"></a>炽然精进，<a id="a-9A"></a>正知具念，<a id="a-9B"></a>除世贪忧者，<a id="a-9C"></a>谓菩萨摩诃萨行深般若波罗蜜多时，<a id="a-9D"></a>以无所得而为方便，<a id="a-9E"></a>往至冢间观所弃尸，<a id="a-9F"></a>成白色已，<a id="a-9G"></a>支节分散零落异方。<a id="a-9H"></a>见是事已，<a id="a-9I"></a>自念我身有如是性，<a id="a-9J"></a>具如是法，<a id="a-9K"></a>未得涅槃，<a id="a-9L"></a>终归如是，<a id="a-9M"></a>深生厌离。<a id="a-9N"></a>是为菩萨摩诃萨行深般若波罗蜜多时，<a id="a-9O"></a>以无所得而为方便，<a id="a-9P"></a>于内身住循身观，<a id="a-9Q"></a>炽然精进，<a id="a-9R"></a>正知具念，<a id="a-9S"></a>除世贪忧。</p>
  <p id="a9T">“复次，<a id="a-9U"></a>善现，<a id="a-9V"></a>诸菩萨摩诃萨行深般若波罗蜜多时，<a id="a-9W"></a>以无所得而为方便，<a id="a-9X"></a>于内身住循身观，<a id="a-9Y"></a>炽然精进，<a id="a-9Z"></a>正知具念，<a id="a-9a"></a>除世贪忧者，<a id="a-9b"></a>谓菩萨摩诃萨行深般若波罗蜜多时，<a id="a-9c"></a>以无所得而为方便，<a id="a-9d"></a>往至冢间观所弃尸，<a id="a-9e"></a>诸骨分散各在异处，<a id="a-9f"></a>足骨异处，<a id="a-9g"></a>腨骨异处，<a id="a-9h"></a>膝骨异处，<a id="a-9i"></a>髀骨异处，<a id="a-9j"></a>髋骨异处，<a id="a-9k"></a>脊骨异处，<a id="a-9l"></a>胁骨异处，<a id="a-9m"></a>胸骨异处，<a id="a-9n"></a>膊骨异处，<a id="a-9o"></a>臂骨异处，<a id="a-9p"></a>手骨异处，<a id="a-9q"></a>项骨异处，<a id="a-9r"></a>颔骨异处，<a id="a-9s"></a>颊骨异处，<a id="a-9t"></a>其髑髅骨亦在异处。<a id="a-9u"></a>见是事已，<a id="a-9v"></a>自念我身有如是性，<a id="a-9w"></a>具如是法，<a id="a-9x"></a>未得涅槃，<a id="a-9y"></a>终归如是，<a id="a-9z"></a>深生厌离。<a id="a-A0"></a>是为菩萨摩诃萨行深般若波罗蜜多时，<a id="a-A1"></a>以无所得而为方便，<a id="a-A2"></a>于内身住循身观，<a id="a-A3"></a>炽然精进，<a id="a-A4"></a>正知具念，<a id="a-A5"></a>除世贪忧。</p>
  <p id="aA6">“复次，<a id="a-A7"></a>善现，<a id="a-A8"></a>诸菩萨摩诃萨行深般若波罗蜜多时，<a id="a-A9"></a>以无所得而为方便，<a id="a-AA"></a>于内身住循身观，<a id="a-AB"></a>炽然精进，<a id="a-AC"></a>正知具念，<a id="a-AD"></a>除世贪忧者，<a id="a-AE"></a>谓菩萨摩诃萨行深般若波罗蜜多时，<a id="a-AF"></a>以无所得而为方便，<a id="a-AG"></a>往至冢间观所弃尸，<a id="a-AH"></a>骸骨狼藉，<a id="a-AI"></a>风吹日曝，<a id="a-AJ"></a>雨灌霜封，<a id="a-AK"></a>积有岁年，<a id="a-AL"></a>色如珂雪。<a id="a-AM"></a>见是事已，<a id="a-AN"></a>自念我身有如是性，<a id="a-AO"></a>具如是法，<a id="a-AP"></a>未得涅槃，<a id="a-AQ"></a>终归如是，<a id="a-AR"></a>深生厌离。<a id="a-AS"></a>是为菩萨摩诃萨行深般若波罗蜜多时，<a id="a-AT"></a>以无所得而为方便，<a id="a-AU"></a>于内身住循身观，<a id="a-AV"></a>炽然精进，<a id="a-AW"></a>正知具念，<a id="a-AX"></a>除世贪忧。</p>
  <p id="aAY">“复次，<a id="a-AZ"></a>善现，<a id="a-Aa"></a>诸菩萨摩诃萨行深般若波罗蜜多时，<a id="a-Ab"></a>以无所得而为方便，<a id="a-Ac"></a>于内身住循身观，<a id="a-Ad"></a>炽然精进，<a id="a-Ae"></a>正知具念，<a id="a-Af"></a>除世贪忧者，<a id="a-Ag"></a>谓菩萨摩诃萨行深般若波罗蜜多时，<a id="a-Ah"></a>以无所得而为方便，<a id="a-Ai"></a>往至冢间观所弃尸，<a id="a-Aj"></a>余骨散地经多百岁或多千年，<a id="a-Ak"></a>其相变青状如鸽色，<a id="a-Al"></a>或有腐朽碎末如尘，<a id="a-Am"></a>与土相和难可分别。<a id="a-An"></a>见是事已，<a id="a-Ao"></a>自念我身有如是性，<a id="a-Ap"></a>具如是法，<a id="a-Aq"></a>未得涅槃，<a id="a-Ar"></a>终归如是，<a id="a-As"></a>深生厌离。<a id="a-At"></a>是为菩萨摩诃萨行深般若波罗蜜多时，<a id="a-Au"></a>以无所得而为方便，<a id="a-Av"></a>于内身住循身观，<a id="a-Aw"></a>炽然精进，<a id="a-Ax"></a>正知具念，<a id="a-Ay"></a>除世贪忧。</p>
  <p id="aAz">“善现，<a id="a-B0"></a>诸菩萨摩诃萨行深般若波罗蜜多时，<a id="a-B1"></a>以无所得而为方便，<a id="a-B2"></a>如于内身如是差别住循身观，<a id="a-B3"></a>炽然精进，<a id="a-B4"></a>正知具念，<a id="a-B5"></a>除世贪忧，<a id="a-B6"></a>于外身住循身观，<a id="a-B7"></a>于内外身住循身观，<a id="a-B8"></a>炽然精进，<a id="a-B9"></a>正知具念，<a id="a-BA"></a>除世贪忧，<a id="a-BB"></a>随其所应亦复如是。<a id="a-BC"></a>善现，<a id="a-BD"></a>诸菩萨摩诃萨行深般若波罗蜜多时，<a id="a-BE"></a>以无所得而为方便，<a id="a-BF"></a>于内外俱受、<a id="a-BG"></a>心、<a id="a-BH"></a>法，<a id="a-BI"></a>住循受、<a id="a-BJ"></a>心、<a id="a-BK"></a>法观，<a id="a-BL"></a>炽然精进，<a id="a-BM"></a>正知具念，<a id="a-BN"></a>除世贪忧，<a id="a-BO"></a>随其所应皆应广说。<a id="a-BP"></a>善现，<a id="a-BQ"></a>如是菩萨摩诃萨行深般若波罗蜜多时，<a id="a-BR"></a>以无所得而为方便，<a id="a-BS"></a>于内外俱身、<a id="a-BT"></a>受、<a id="a-BU"></a>心、<a id="a-BV"></a>法，<a id="a-BW"></a>住循身、<a id="a-BX"></a>受、<a id="a-BY"></a>心、<a id="a-BZ"></a>法观时，<a id="a-Ba"></a>虽作是观而无所得。<a id="a-Bb"></a>善现，<a id="a-Bc"></a>是为菩萨摩诃萨行深般若波罗蜜多时大乘之相。</p>
  <p id="aBd">“复次，<a id="a-Be"></a>善现，<a id="a-Bf"></a>诸菩萨摩诃萨大乘相者，<a id="a-Bg"></a>谓四正断。<a id="a-Bh"></a>何等为四？<a id="a-Bi"></a>善现当知，<a id="a-Bj"></a>若菩萨摩诃萨行深般若波罗蜜多时，<a id="a-Bk"></a>以无所得而为方便，<a id="a-Bl"></a>于诸未生恶不善法为不生故，<a id="a-Bm"></a>生欲策励，<a id="a-Bn"></a>发起正勤，<a id="a-Bo"></a>策心持心，<a id="a-Bp"></a>是为第一。<a id="a-Bq"></a>若菩萨摩诃萨行深般若波罗蜜多时，<a id="a-Br"></a>以无所得而为方便，<a id="a-Bs"></a>于诸已生恶不善法为永断故，<a id="a-Bt"></a>生欲策励，<a id="a-Bu"></a>发起正勤，<a id="a-Bv"></a>策心持心，<a id="a-Bw"></a>是为第二。<a id="a-Bx"></a>若菩萨摩诃萨行深般若波罗蜜多时，<a id="a-By"></a>以无所得而为方便，<a id="a-Bz"></a>未生善法为令生故，<a id="a-C0"></a>生欲策励，<a id="a-C1"></a>发起正勤，<a id="a-C2"></a>策心持心，<a id="a-C3"></a>是为第三。<a id="a-C4"></a>若菩萨摩诃萨行深般若波罗蜜多时，<a id="a-C5"></a>以无所得而为方便，<a id="a-C6"></a>已生善法为令安住，<a id="a-C7"></a>不忘增广倍修满故，<a id="a-C8"></a>生欲策励，<a id="a-C9"></a>发起正念，<a id="a-CA"></a>策心持心，<a id="a-CB"></a>是为第四。<a id="a-CC"></a>善现，<a id="a-CD"></a>是为菩萨摩诃萨行深般若波罗蜜多时大乘之相。</p>
  <p id="aCE">“复次，<a id="a-CF"></a>善现，<a id="a-CG"></a>诸菩萨摩诃萨大乘相者，<a id="a-CH"></a>谓四神足。<a id="a-CI"></a>何等为四？<a id="a-CJ"></a>善现当知，<a id="a-CK"></a>若菩萨摩诃萨行深般若波罗蜜多时，<a id="a-CL"></a>以无所得而为方便，<a id="a-CM"></a>修欲等持断行成就神足，<a id="a-CN"></a>依离、<a id="a-CO"></a>依无染、<a id="a-CP"></a>依灭、<a id="a-CQ"></a>回向舍，<a id="a-CR"></a>是为第一。<a id="a-CS"></a>若菩萨摩诃萨行深般若波罗蜜多时，<a id="a-CT"></a>以无所得而为方便，<a id="a-CU"></a>修勤等持断行成就神足，<a id="a-CV"></a>依离、<a id="a-CW"></a>依无染、<a id="a-CX"></a>依灭、<a id="a-CY"></a>回向舍，<a id="a-CZ"></a>是为第二。<a id="a-Ca"></a>若菩萨摩诃萨行深般若波罗蜜多时，<a id="a-Cb"></a>以无所得而为方便，<a id="a-Cc"></a>修心等持断行成就神足，<a id="a-Cd"></a>依离、<a id="a-Ce"></a>依无染、<a id="a-Cf"></a>依灭、<a id="a-Cg"></a>回向舍，<a id="a-Ch"></a>是为第三。<a id="a-Ci"></a>若菩萨摩诃萨行深般若波罗蜜多时，<a id="a-Cj"></a>以无所得而为方便，<a id="a-Ck"></a>修观等持断行成就神足，<a id="a-Cl"></a>依离、<a id="a-Cm"></a>依无染、<a id="a-Cn"></a>依灭、<a id="a-Co"></a>回向舍，<a id="a-Cp"></a>是为第四。<a id="a-Cq"></a>善现，<a id="a-Cr"></a>是为菩萨摩诃萨行深般若波罗蜜多时大乘之相。</p>
  <p id="aCs">“复次，<a id="a-Ct"></a>善现，<a id="a-Cu"></a>诸菩萨摩诃萨大乘相者，<a id="a-Cv"></a>谓五根。<a id="a-Cw"></a>何等为五？<a id="a-Cx"></a>善现当知，<a id="a-Cy"></a>若菩萨摩诃萨行深般若波罗蜜多时，<a id="a-Cz"></a>所修信根、<a id="a-D0"></a>精进根、<a id="a-D1"></a>念根、<a id="a-D2"></a>定根、<a id="a-D3"></a>慧根。<a id="a-D4"></a>善现，<a id="a-D5"></a>是为菩萨摩诃萨行深般若波罗蜜多时大乘之相。</p>
  <p id="aD6">“复次，<a id="a-D7"></a>善现，<a id="a-D8"></a>诸菩萨摩诃萨大乘相者，<a id="a-D9"></a>谓五力。<a id="a-DA"></a>何等为五？<a id="a-DB"></a>善现当知，<a id="a-DC"></a>若菩萨摩诃萨行深般若波罗蜜多时，<a id="a-DD"></a>以无所得而为方便，<a id="a-DE"></a>所修信力、<a id="a-DF"></a>精进力、<a id="a-DG"></a>念力、<a id="a-DH"></a>定力、<a id="a-DI"></a>慧力。<a id="a-DJ"></a>善现，<a id="a-DK"></a>是为菩萨摩诃萨行深般若波罗蜜多时大乘之相。</p>
  <p id="aDL">“复次，<a id="a-DM"></a>善现，<a id="a-DN"></a>诸菩萨摩诃萨大乘相者，<a id="a-DO"></a>谓七等觉支。<a id="a-DP"></a>何等为七？<a id="a-DQ"></a>善现当知，<a id="a-DR"></a>若菩萨摩诃萨行深般若波罗蜜多时，<a id="a-DS"></a>以无所得而为方便，<a id="a-DT"></a>所修念等觉支、<a id="a-DU"></a>择法等觉支、<a id="a-DV"></a>精进等觉支、<a id="a-DW"></a>喜等觉支、<a id="a-DX"></a>轻安等觉支、<a id="a-DY"></a>定等觉支、<a id="a-DZ"></a>舍等觉支，<a id="a-Da"></a>依离、<a id="a-Db"></a>依无染、<a id="a-Dc"></a>依灭、<a id="a-Dd"></a>回向舍。<a id="a-De"></a>善现，<a id="a-Df"></a>是为菩萨摩诃萨行深般若波罗蜜多时大乘之相。</p>
  <p id="aDg">“复次，<a id="a-Dh"></a>善现，<a id="a-Di"></a>诸菩萨摩诃萨大乘相者，<a id="a-Dj"></a>谓八圣道支。<a id="a-Dk"></a>何等为八？<a id="a-Dl"></a>善现当知，<a id="a-Dm"></a>若菩萨摩诃萨行深般若波罗蜜多时，<a id="a-Dn"></a>以无所得而为方便，<a id="a-Do"></a>所修正见、<a id="a-Dp"></a>正思惟、<a id="a-Dq"></a>正语、<a id="a-Dr"></a>正业、<a id="a-Ds"></a>正命、<a id="a-Dt"></a>正精进、<a id="a-Du"></a>正念、<a id="a-Dv"></a>正定，<a id="a-Dw"></a>依离、<a id="a-Dx"></a>依无染、<a id="a-Dy"></a>依灭、<a id="a-Dz"></a>回向舍。<a id="a-E0"></a>善现，<a id="a-E1"></a>是为菩萨摩诃萨行深般若波罗蜜多时大乘之相。</p>
  <p id="aE2">“复次，<a id="a-E3"></a>善现，<a id="a-E4"></a>诸菩萨摩诃萨大乘相者，<a id="a-E5"></a>谓三解脱门。<a id="a-E6"></a>何等为三？<a id="a-E7"></a>善现当知，<a id="a-E8"></a>若菩萨摩诃萨行深般若波罗蜜多时，<a id="a-E9"></a>以无所得而为方便，<a id="a-EA"></a>观一切法自相皆空，<a id="a-EB"></a>其心安住，<a id="a-EC"></a>名空解脱门，<a id="a-ED"></a>亦名空三摩地，<a id="a-EE"></a>是为第一，<a id="a-EF"></a>诸菩萨摩诃萨欲学大乘当于中学。<a id="a-EG"></a>若菩萨摩诃萨行深般若波罗蜜多时，<a id="a-EH"></a>以无所得而为方便，<a id="a-EI"></a>观一切法自相空故皆无有相，<a id="a-EJ"></a>其心安住，<a id="a-EK"></a>名无相解脱门，<a id="a-EL"></a>亦名无相三摩地，<a id="a-EM"></a>是为第二，<a id="a-EN"></a>诸菩萨摩诃萨欲学大乘当于中学。<a id="a-EO"></a>若菩萨摩诃萨行深般若波罗蜜多时，<a id="a-EP"></a>以无所得而为方便，<a id="a-EQ"></a>观一切法自相空故皆无所愿，<a id="a-ER"></a>其心安住，<a id="a-ES"></a>名无愿解脱门，<a id="a-ET"></a>亦名无愿三摩地，<a id="a-EU"></a>是为第三，<a id="a-EV"></a>诸菩萨摩诃萨欲学大乘当于中学。<a id="a-EW"></a>善现，<a id="a-EX"></a>是为菩萨摩诃萨行深般若波罗蜜多时大乘之相。</p>
  <p id="aEY">“复次，<a id="a-EZ"></a>善现，<a id="a-Ea"></a>诸菩萨摩诃萨大乘相者，<a id="a-Eb"></a>谓十一智。<a id="a-Ec"></a>何等十一？<a id="a-Ed"></a>所谓苦智、<a id="a-Ee"></a>集智、<a id="a-Ef"></a>灭智、<a id="a-Eg"></a>道智、<a id="a-Eh"></a>尽智、<a id="a-Ei"></a>无生智、<a id="a-Ej"></a>法智、<a id="a-Ek"></a>类智、<a id="a-El"></a>世俗智、<a id="a-Em"></a>他心智、<a id="a-En"></a>如说智。</p>
  <p id="aEo">“云何苦智？<a id="a-Ep"></a>谓若智以无所得而为方便，<a id="a-Eq"></a>知苦应不生，<a id="a-Er"></a>是为苦智。</p>
  <p id="aEs">“云何集智？<a id="a-Et"></a>谓若智以无所得而为方便，<a id="a-Eu"></a>知集应永断，<a id="a-Ev"></a>是为集智。</p>
  <p id="aEw">“云何灭智？<a id="a-Ex"></a>谓若智以无所得而为方便，<a id="a-Ey"></a>知灭应作证，<a id="a-Ez"></a>是为灭智。</p>
  <p id="aF0">“云何道智？<a id="a-F1"></a>谓若智以无所得而为方便，<a id="a-F2"></a>知道应修习，<a id="a-F3"></a>是为道智。</p>
  <p id="aF4">“云何尽智？<a id="a-F5"></a>谓若智以无所得而为方便，<a id="a-F6"></a>知贪、<a id="a-F7"></a>瞋、<a id="a-F8"></a>痴尽，<a id="a-F9"></a>是为尽智。</p>
  <p id="aFA">“云何无生智？<a id="a-FB"></a>谓若智以无所得而为方便，<a id="a-FC"></a>知诸有不复生，<a id="a-FD"></a>是为无生智。</p>
  <p id="aFE">“云何法智？<a id="a-FF"></a>谓若智以无所得而为方便，<a id="a-FG"></a>知五蕴等各别自性，<a id="a-FH"></a>是为法智。</p>
  <p id="aFI">“云何类智？<a id="a-FJ"></a>谓若智以无所得而为方便，<a id="a-FK"></a>知五蕴等差别之相，<a id="a-FL"></a>谓苦、<a id="a-FM"></a>无常、<a id="a-FN"></a>空、<a id="a-FO"></a>无我等，<a id="a-FP"></a>是为类智。</p>
  <p id="aFQ">“云何世俗智？<a id="a-FR"></a>谓若智以无所得而为方便，<a id="a-FS"></a>知诸有情修行差别，<a id="a-FT"></a>及知诸法名相等异，<a id="a-FU"></a>是为世俗智。</p>
  <p id="aFV">“云何他心智？<a id="a-FW"></a>谓若智以无所得而为方便，<a id="a-FX"></a>知他有情补特伽罗心、<a id="a-FY"></a>心所法无所疑滞，<a id="a-FZ"></a>是为他心智。</p>
  <p id="aFa">“云何如说智？<a id="a-Fb"></a>谓若智以无所得而为方便，<a id="a-Fc"></a>知一切法如说之相即是如来一切相智，<a id="a-Fd"></a>是为如说智。</p>
  <p id="aFe">“善现当知，<a id="a-Ff"></a>此十一智，<a id="a-Fg"></a>是为菩萨摩诃萨行深般若波罗蜜多时大乘之相。</p>
  <p id="aFh">“复次，<a id="a-Fi"></a>善现，<a id="a-Fj"></a>诸菩萨摩诃萨大乘相者，<a id="a-Fk"></a>谓三无漏根。<a id="a-Fl"></a>何等为三？<a id="a-Fm"></a>一者、<a id="a-Fn"></a>未知当知根，<a id="a-Fo"></a>二者、<a id="a-Fp"></a>已知根，<a id="a-Fq"></a>三者、<a id="a-Fr"></a>具知根。</p>
  <p id="aFs">“云何未知当知根？<a id="a-Ft"></a>谓诸有学补特伽罗，<a id="a-Fu"></a>于诸圣谛未已现观，<a id="a-Fv"></a>未得圣果，<a id="a-Fw"></a>所有信根、<a id="a-Fx"></a>精进根、<a id="a-Fy"></a>念根、<a id="a-Fz"></a>定根、<a id="a-G0"></a>慧根是为未知当知根。</p>
  <p id="aG1">“云何已知根？<a id="a-G2"></a>谓诸有学补特伽罗，<a id="a-G3"></a>于诸圣谛已得现观，<a id="a-G4"></a>已得圣果，<a id="a-G5"></a>所有信根、<a id="a-G6"></a>精进根、<a id="a-G7"></a>念根、<a id="a-G8"></a>定根、<a id="a-G9"></a>慧根是为已知根。</p>
  <p id="aGA">“云何具知根？<a id="a-GB"></a>谓诸无学补特伽罗，<a id="a-GC"></a>若阿罗汉、<a id="a-GD"></a>若诸独觉、<a id="a-GE"></a>若菩萨摩诃萨已住十地、<a id="a-GF"></a>若诸如来、<a id="a-GG"></a>应、<a id="a-GH"></a>正等觉，<a id="a-GI"></a>所有信根、<a id="a-GJ"></a>精进根、<a id="a-GK"></a>念根、<a id="a-GL"></a>定根、<a id="a-GM"></a>慧根是为具知根。</p>
  <p id="aGN">“若此三根，<a id="a-GO"></a>以无所得而为方便，<a id="a-GP"></a>当知是为菩萨摩诃萨行深般若波罗蜜多时大乘之相。</p>
  <p id="aGQ">“复次，<a id="a-GR"></a>善现，<a id="a-GS"></a>诸菩萨摩诃萨大乘相者，<a id="a-GT"></a>谓三三摩地。<a id="a-GU"></a>何等为三？<a id="a-GV"></a>一者、<a id="a-GW"></a>有寻有伺三摩地，<a id="a-GX"></a>二者、<a id="a-GY"></a>无寻唯伺三摩地，<a id="a-GZ"></a>三者、<a id="a-Ga"></a>无寻无伺三摩地。</p>
  <p id="aGb">“云何有寻有伺三摩地？<a id="a-Gc"></a>谓菩萨摩诃萨离欲恶不善法，<a id="a-Gd"></a>有寻有伺，<a id="a-Ge"></a>离生喜乐，<a id="a-Gf"></a>入初静虑具足安住，<a id="a-Gg"></a>是为有寻有伺三摩地。</p>
  <p id="aGh">“云何无寻唯伺三摩地？<a id="a-Gi"></a>谓菩萨摩诃萨所有初静虑、<a id="a-Gj"></a>第二静虑中间定，<a id="a-Gk"></a>是为无寻唯伺三摩地。</p>
  <p id="aGl">“云何无寻无伺三摩地？<a id="a-Gm"></a>谓菩萨摩诃萨从第二静虑乃至非想非非想处定，<a id="a-Gn"></a>是为无寻无伺三摩地。</p>
  <p id="aGo">“若此三种，<a id="a-Gp"></a>以无所得而为方便，<a id="a-Gq"></a>当知是为菩萨摩诃萨行深般若波罗蜜多时大乘之相。</p>
  <p id="aGr">“复次，<a id="a-Gs"></a>善现，<a id="a-Gt"></a>诸菩萨摩诃萨大乘相者，<a id="a-Gu"></a>谓十随念。<a id="a-Gv"></a>何等为十？<a id="a-Gw"></a>一者、<a id="a-Gx"></a>佛随念，<a id="a-Gy"></a>二者、<a id="a-Gz"></a>法随念，<a id="a-H0"></a>三者、<a id="a-H1"></a>僧随念，<a id="a-H2"></a>四者、<a id="a-H3"></a>戒随念，<a id="a-H4"></a>五者、<a id="a-H5"></a>舍随念，<a id="a-H6"></a>六者、<a id="a-H7"></a>天随念，<a id="a-H8"></a>七者、<a id="a-H9"></a>厌随念，<a id="a-HA"></a>八者、<a id="a-HB"></a>死随念，<a id="a-HC"></a>九者、<a id="a-HD"></a>身随念，<a id="a-HE"></a>十者、<a id="a-HF"></a>息随念。<a id="a-HG"></a>若此十种，<a id="a-HH"></a>以无所得而为方便，<a id="a-HI"></a>当知是为菩萨摩诃萨行深般若波罗蜜多时大乘之相。</p>
  <p id="aHJ">“复次，<a id="a-HK"></a>善现，<a id="a-HL"></a>诸菩萨摩诃萨大乘相者，<a id="a-HM"></a>谓四静虑、<a id="a-HN"></a>四无量、<a id="a-HO"></a>四无色定、<a id="a-HP"></a>八解脱、<a id="a-HQ"></a>八胜处、<a id="a-HR"></a>九次第定、<a id="a-HS"></a>十遍处等清净善法，<a id="a-HT"></a>以无所得而为方便，<a id="a-HU"></a>当知是为菩萨摩诃萨行深般若波罗蜜多时大乘之相。</p>
  <p id="aHV">“复次，<a id="a-HW"></a>善现，<a id="a-HX"></a>诸菩萨摩诃萨大乘相者，<a id="a-HY"></a>谓佛十力。<a id="a-HZ"></a>何等为十？</p>
  <p id="aHa">“善现当知，<a id="a-Hb"></a>若无所得而为方便，<a id="a-Hc"></a>如实了知因果等法处非处相，<a id="a-Hd"></a>是第一力。</p>
  <p id="aHe">“若无所得而为方便，<a id="a-Hf"></a>如实了知诸有情类过去、<a id="a-Hg"></a>未来、<a id="a-Hh"></a>现在种种诸业法受因果别相，<a id="a-Hi"></a>是第二力。</p>
  <p id="aHj">“若无所得而为方便，<a id="a-Hk"></a>如实了知世间非一种种界相，<a id="a-Hl"></a>是第三力。</p>
  <p id="aHm">“若无所得而为方便，<a id="a-Hn"></a>如实了知诸有情类非一胜解种种胜解，<a id="a-Ho"></a>是第四力。</p>
  <p id="aHp">“若无所得而为方便，<a id="a-Hq"></a>如实了知诸有情类诸根胜劣，<a id="a-Hr"></a>是第五力。</p>
  <p id="aHs">“若无所得而为方便，<a id="a-Ht"></a>如实了知遍行行相，<a id="a-Hu"></a>是第六力。</p>
  <p id="aHv">“若无所得而为方便，<a id="a-Hw"></a>如实了知诸有情类根、<a id="a-Hx"></a>力、<a id="a-Hy"></a>觉支、<a id="a-Hz"></a>解脱、<a id="a-I0"></a>静虑、<a id="a-I1"></a>等持、<a id="a-I2"></a>等至、<a id="a-I3"></a>染净差别，<a id="a-I4"></a>是第七力。</p>
  <p id="aI5">“若无所得而为方便，<a id="a-I6"></a>如实了知诸有情类有无量种宿住差别，<a id="a-I7"></a>是第八力。</p>
  <p id="aI8">“若无所得而为方便，<a id="a-I9"></a>由净天眼如实了知诸有情类有无量种死生差别，<a id="a-IA"></a>是第九力。</p>
  <p id="aIB">“若无所得而为方便，<a id="a-IC"></a>如实了知诸漏永尽，<a id="a-ID"></a>得无漏心解脱、<a id="a-IE"></a>得无漏慧解脱，<a id="a-IF"></a>于现法中自作证具足住，<a id="a-IG"></a>能正了知我生已尽、<a id="a-IH"></a>梵行已立、<a id="a-II"></a>所作已办、<a id="a-IJ"></a>不受后有，<a id="a-IK"></a>是第十力。</p>
  <p id="aIL">“当知是为菩萨摩诃萨行深般若波罗蜜多时大乘之相。</p>
  <p id="aIM">“复次，<a id="a-IN"></a>善现，<a id="a-IO"></a>诸菩萨摩诃萨大乘相者，<a id="a-IP"></a>谓四无所畏。<a id="a-IQ"></a>何等为四？</p>
  <p id="aIR">“善现当知，<a id="a-IS"></a>若无所得而为方便，<a id="a-IT"></a>自称我是正等觉者，<a id="a-IU"></a>设有沙门、<a id="a-IV"></a>若婆罗门、<a id="a-IW"></a>若天魔梵、<a id="a-IX"></a>或余世间，<a id="a-IY"></a>依法立难及令忆念，<a id="a-IZ"></a>言于是法非正等觉，<a id="a-Ia"></a>我于彼难正见无由。<a id="a-Ib"></a>以于彼难见无由故，<a id="a-Ic"></a>得安隐住无怖无畏，<a id="a-Id"></a>自称我处大仙尊位，<a id="a-Ie"></a>于大众中正师子吼转妙梵轮。<a id="a-If"></a>其轮清净正真无上，<a id="a-Ig"></a>一切沙门、<a id="a-Ih"></a>婆罗门等皆无有能如法转者。<a id="a-Ii"></a>是第一无所畏。</p>
  <p id="aIj">“若无所得而为方便，<a id="a-Ik"></a>自称我已永尽诸漏，<a id="a-Il"></a>设有沙门、<a id="a-Im"></a>若婆罗门、<a id="a-In"></a>若天魔梵、<a id="a-Io"></a>或余世间，<a id="a-Ip"></a>依法立难及令忆念，<a id="a-Iq"></a>言如是漏未得永尽，<a id="a-Ir"></a>我于彼难正见无由。<a id="a-Is"></a>以于彼难见无由故，<a id="a-It"></a>得安隐住无怖无畏，<a id="a-Iu"></a>自称我处大仙尊位，<a id="a-Iv"></a>于大众中正师子吼，<a id="a-Iw"></a>转妙梵轮。<a id="a-Ix"></a>其轮清净正真无上，<a id="a-Iy"></a>一切沙门、<a id="a-Iz"></a>婆罗门等皆无有能如法转者。<a id="a-J0"></a>是第二无所畏。</p>
  <p id="aJ1">“若无所得而为方便，<a id="a-J2"></a>为诸弟子说障道法，<a id="a-J3"></a>设有沙门、<a id="a-J4"></a>若婆罗门、<a id="a-J5"></a>若天魔梵、<a id="a-J6"></a>或余世间，<a id="a-J7"></a>依法立难及令忆念，<a id="a-J8"></a>言习此法不能障道，<a id="a-J9"></a>我于彼难正见无由。<a id="a-JA"></a>以于彼难见无由故，<a id="a-JB"></a>得安隐住无怖无畏，<a id="a-JC"></a>自称我处大仙尊位，<a id="a-JD"></a>于大众中正师子吼转妙梵轮。<a id="a-JE"></a>其轮清净正真无上，<a id="a-JF"></a>一切沙门、<a id="a-JG"></a>婆罗门等皆无有能如法转者。<a id="a-JH"></a>是第三无所畏。</p>
  <p id="aJI">“若无所得而为方便，<a id="a-JJ"></a>为诸弟子说尽苦道，<a id="a-JK"></a>设有沙门、<a id="a-JL"></a>若婆罗门、<a id="a-JM"></a>若天魔梵、<a id="a-JN"></a>或余世间，<a id="a-JO"></a>依法立难及令忆念，<a id="a-JP"></a>言修此道不能尽苦，<a id="a-JQ"></a>我于彼难正见无由。<a id="a-JR"></a>以于彼难见无由故，<a id="a-JS"></a>得安隐住无怖无畏，<a id="a-JT"></a>自称我处大仙尊位，<a id="a-JU"></a>于大众中正师子吼转妙梵轮。<a id="a-JV"></a>其轮清净正真无上，<a id="a-JW"></a>一切沙门、<a id="a-JX"></a>婆罗门等皆无有能如法转者。<a id="a-JY"></a>是第四无所畏。</p>
  <p id="aJZ">“当知是为菩萨摩诃萨行深般若波罗蜜多时大乘之相。</p>
 </body>
</html>