<!doctype html>
<html id="z3IBT0P6g" data-ver="1109">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百一十四</h1>
  <h2 id="a2">第二分三摩地品第十六之二</h2>
  <p id="a3">“复次，<a id="a-4"></a>善现，<a id="a-5"></a>菩萨摩诃萨大乘相者，<a id="a-6"></a>谓无量百千无上微妙诸三摩地，<a id="a-7"></a>即健行三摩地、<a id="a-8"></a>宝印三摩地、<a id="a-9"></a>师子游戏三摩地、<a id="a-A"></a>妙月三摩地、<a id="a-B"></a>月幢相三摩地、<a id="a-C"></a>一切法涌三摩地、<a id="a-D"></a>观顶三摩地、<a id="a-E"></a>法界决定三摩地、<a id="a-F"></a>决定幢相三摩地、<a id="a-G"></a>金刚喻三摩地、<a id="a-H"></a>入法印三摩地、<a id="a-I"></a>放光无忘失三摩地、<a id="a-J"></a>善立定王三摩地、<a id="a-K"></a>放光三摩地、<a id="a-L"></a>精进力三摩地、<a id="a-M"></a>等涌三摩地、<a id="a-N"></a>入一切言词决定三摩地、<a id="a-O"></a>等入增语三摩地、<a id="a-P"></a>观方三摩地、<a id="a-Q"></a>总持印三摩地、<a id="a-R"></a>无忘失三摩地、<a id="a-S"></a>诸法等趣海印三摩地、<a id="a-T"></a>遍覆虚空三摩地、<a id="a-U"></a>金刚轮三摩地、<a id="a-V"></a>离尘三摩地、<a id="a-W"></a>遍照三摩地、<a id="a-X"></a>不眴三摩地、<a id="a-Y"></a>无相住三摩地、<a id="a-Z"></a>不思惟三摩地、<a id="a-a"></a>无垢灯三摩地、<a id="a-b"></a>无边光三摩地、<a id="a-c"></a>发光三摩地、<a id="a-d"></a>普照三摩地、<a id="a-e"></a>净坚定三摩地、<a id="a-f"></a>无垢光三摩地、<a id="a-g"></a>发妙乐三摩地、<a id="a-h"></a>电灯三摩地、<a id="a-i"></a>无尽三摩地、<a id="a-j"></a>具威光三摩地、<a id="a-k"></a>离尽三摩地、<a id="a-l"></a>无动三摩地、<a id="a-m"></a>无瑕隙三摩地、<a id="a-n"></a>日灯三摩地、<a id="a-o"></a>净月三摩地、<a id="a-p"></a>净光三摩地、<a id="a-q"></a>发明三摩地、<a id="a-r"></a>作所应作三摩地、<a id="a-s"></a>智幢相三摩地、<a id="a-t"></a>金刚鬘三摩地、<a id="a-u"></a>住心三摩地、<a id="a-v"></a>普明三摩地、<a id="a-w"></a>善住三摩地、<a id="a-x"></a>宝积三摩地、<a id="a-y"></a>妙法印三摩地、<a id="a-z"></a>一切法平等性三摩地、<a id="a-10"></a>舍爱乐三摩地、<a id="a-11"></a>入法顶三摩地、<a id="a-12"></a>飘散三摩地、<a id="a-13"></a>分别法句三摩地、<a id="a-14"></a>平等字相三摩地、<a id="a-15"></a>离文字相三摩地、<a id="a-16"></a>断所缘三摩地、<a id="a-17"></a>无变异三摩地、<a id="a-18"></a>无品类三摩地、<a id="a-19"></a>无相行三摩地、<a id="a-1A"></a>离翳暗三摩地、<a id="a-1B"></a>具行三摩地、<a id="a-1C"></a>不变动三摩地、<a id="a-1D"></a>度境界三摩地、<a id="a-1E"></a>集一切功德三摩地、<a id="a-1F"></a>决定住三摩地、<a id="a-1G"></a>无心住三摩地、<a id="a-1H"></a>净妙花三摩地、<a id="a-1I"></a>具觉支三摩地、<a id="a-1J"></a>无边灯三摩地、<a id="a-1K"></a>无边辩三摩地、<a id="a-1L"></a>无等等三摩地、<a id="a-1M"></a>超一切法三摩地、<a id="a-1N"></a>决判诸法三摩地、<a id="a-1O"></a>散疑网三摩地、<a id="a-1P"></a>无所住三摩地、<a id="a-1Q"></a>一相庄严三摩地、<a id="a-1R"></a>引发行相三摩地、<a id="a-1S"></a>一行相三摩地、<a id="a-1T"></a>离行相三摩地、<a id="a-1U"></a>妙行相三摩地、<a id="a-1V"></a>达诸有底散坏三摩地、<a id="a-1W"></a>入施设语言三摩地、<a id="a-1X"></a>解脱音声文字三摩地、<a id="a-1Y"></a>炬炽然三摩地、<a id="a-1Z"></a>严净相三摩地、<a id="a-1a"></a>无标帜三摩地、<a id="a-1b"></a>具一切妙相三摩地、<a id="a-1c"></a>不喜一切苦乐三摩地、<a id="a-1d"></a>无尽行相三摩地、<a id="a-1e"></a>具陀罗尼三摩地、<a id="a-1f"></a>摄伏一切正性邪性三摩地、<a id="a-1g"></a>静息一切违顺三摩地、<a id="a-1h"></a>离憎爱三摩地、<a id="a-1i"></a>无垢明三摩地、<a id="a-1j"></a>具坚固三摩地、<a id="a-1k"></a>满月净光三摩地、<a id="a-1l"></a>大庄严三摩地、<a id="a-1m"></a>照一切世间三摩地、<a id="a-1n"></a>定平等性三摩地、<a id="a-1o"></a>有诤无诤平等理趣三摩地、<a id="a-1p"></a>无巢穴无标帜无爱乐三摩地、<a id="a-1q"></a>决定安住真如三摩地、<a id="a-1r"></a>离身秽恶三摩地、<a id="a-1s"></a>离语秽恶三摩地、<a id="a-1t"></a>离意秽恶三摩地、<a id="a-1u"></a>如虚空三摩地、<a id="a-1v"></a>无染著如虚空三摩地。<a id="a-1w"></a>如是等三摩地有无量百千，<a id="a-1x"></a>是为菩萨摩诃萨大乘相。</p>
  <p id="a1y">“善现，<a id="a-1z"></a>云何名为健行三摩地？<a id="a-20"></a>谓若住此三摩地时，<a id="a-21"></a>能受一切三摩地境，<a id="a-22"></a>能办无边殊胜健行，<a id="a-23"></a>能为一切等持导首，<a id="a-24"></a>是故名为健行三摩地。</p>
  <p id="a25">“云何名为宝印三摩地？<a id="a-26"></a>谓此三摩地能印一切定，<a id="a-27"></a>是故名为宝印三摩地。</p>
  <p id="a28">“云何名为师子游戏三摩地？<a id="a-29"></a>谓若住此三摩地时，<a id="a-2A"></a>于诸胜定游戏自在，<a id="a-2B"></a>是故名为师子游戏三摩地。</p>
  <p id="a2C">“云何名为妙月三摩地？<a id="a-2D"></a>谓若住此三摩地时，<a id="a-2E"></a>如净满月普照诸定，<a id="a-2F"></a>是故名为妙月三摩地。</p>
  <p id="a2G">“云何名为月幢相三摩地？<a id="a-2H"></a>谓若住此三摩地时，<a id="a-2I"></a>普能任持诸定胜相，<a id="a-2J"></a>是故名为月幢相三摩地。</p>
  <p id="a2K">“云何名为一切法涌三摩地？<a id="a-2L"></a>谓若住此三摩地时，<a id="a-2M"></a>普能涌出一切胜定，<a id="a-2N"></a>是故名为一切法涌三摩地。</p>
  <p id="a2O">“云何名为观顶三摩地？<a id="a-2P"></a>谓若住此三摩地时，<a id="a-2Q"></a>普能观察一切定顶，<a id="a-2R"></a>是故名为观顶三摩地。</p>
  <p id="a2S">“云何名为法界决定三摩地？<a id="a-2T"></a>谓若住此三摩地时，<a id="a-2U"></a>能于法界决定照了，<a id="a-2V"></a>是故名为法界决定三摩地。</p>
  <p id="a2W">“云何名为决定幢相三摩地？<a id="a-2X"></a>谓若住此三摩地时，<a id="a-2Y"></a>能决定持诸定幢相，<a id="a-2Z"></a>是故名为决定幢相三摩地。</p>
  <p id="a2a">“云何名为金刚喻三摩地？<a id="a-2b"></a>谓若住此三摩地时，<a id="a-2c"></a>能摧诸定，<a id="a-2d"></a>非彼所伏，<a id="a-2e"></a>是故名为金刚喻三摩地。</p>
  <p id="a2f">“云何名为入法印三摩地？<a id="a-2g"></a>谓若住此三摩地时，<a id="a-2h"></a>普能证入一切法印，<a id="a-2i"></a>是故名为入法印三摩地。</p>
  <p id="a2j">“云何名为放光无忘失三摩地？<a id="a-2k"></a>谓若住此三摩地时，<a id="a-2l"></a>放胜定光照有情类，<a id="a-2m"></a>令彼忆念曾所受法，<a id="a-2n"></a>是故名为放光无忘失三摩地。</p>
  <p id="a2o">“云何名为善立定王三摩地？<a id="a-2p"></a>谓若住此三摩地时，<a id="a-2q"></a>于诸定王善能建立，<a id="a-2r"></a>是故名为善立定王三摩地。</p>
  <p id="a2s">“云何名为放光三摩地？<a id="a-2t"></a>谓若住此三摩地时，<a id="a-2u"></a>于诸定光普能开发，<a id="a-2v"></a>是故名为放光三摩地。</p>
  <p id="a2w">“云何名为精进力三摩地？<a id="a-2x"></a>谓若住此三摩地时，<a id="a-2y"></a>能发诸定精进势力，<a id="a-2z"></a>是故名为精进力三摩地。</p>
  <p id="a30">“云何名为等涌三摩地？<a id="a-31"></a>谓若住此三摩地时，<a id="a-32"></a>令诸等持平等涌现，<a id="a-33"></a>是故名为等涌三摩地。</p>
  <p id="a34">“云何名为入一切言词决定三摩地？<a id="a-35"></a>谓若住此三摩地时，<a id="a-36"></a>于诸言词决定悟入，<a id="a-37"></a>是故名为入一切言词决定三摩地。</p>
  <p id="a38">“云何名为等入增语三摩地？<a id="a-39"></a>谓若住此三摩地时，<a id="a-3A"></a>于诸定名普能悟入训释理趣，<a id="a-3B"></a>是故名为等入增语三摩地。</p>
  <p id="a3C">“云何名为观方三摩地？<a id="a-3D"></a>谓若住此三摩地时，<a id="a-3E"></a>于诸定方普能观照，<a id="a-3F"></a>是故名为观方三摩地。</p>
  <p id="a3G">“云何名为总持印三摩地？<a id="a-3H"></a>谓若住此三摩地时，<a id="a-3I"></a>能总任持诸定妙印，<a id="a-3J"></a>是故名为总持印三摩地。</p>
  <p id="a3K">“云何名为无忘失三摩地？<a id="a-3L"></a>谓若住此三摩地时，<a id="a-3M"></a>于诸定相皆无忘失，<a id="a-3N"></a>是故名为无忘失三摩地。</p>
  <p id="a3O">“云何名为诸法等趣海印三摩地？<a id="a-3P"></a>谓若住此三摩地时，<a id="a-3Q"></a>令诸胜定等皆趣入，<a id="a-3R"></a>如大海印摄受众流，<a id="a-3S"></a>是故名为诸法等趣海印三摩地。</p>
  <p id="a3T">“云何名为遍覆虚空三摩地？<a id="a-3U"></a>谓若住此三摩地时，<a id="a-3V"></a>于诸等持遍能覆护，<a id="a-3W"></a>无所简别如太虚空，<a id="a-3X"></a>是故名为遍覆虚空三摩地。</p>
  <p id="a3Y">“云何名为金刚轮三摩地？<a id="a-3Z"></a>谓若住此三摩地时，<a id="a-3a"></a>普能任持一切胜定，<a id="a-3b"></a>令不散坏如金刚轮，<a id="a-3c"></a>是故名为金刚轮三摩地。</p>
  <p id="a3d">“云何名为离尘三摩地？<a id="a-3e"></a>谓若住此三摩地时，<a id="a-3f"></a>能灭一切烦恼缠垢，<a id="a-3g"></a>是故名为离尘三摩地。</p>
  <p id="a3h">“云何名为遍照三摩地？<a id="a-3i"></a>谓若住此三摩地时，<a id="a-3j"></a>遍照诸定令甚光显，<a id="a-3k"></a>是故名为遍照三摩地。</p>
  <p id="a3l">“云何名为不眴三摩地？<a id="a-3m"></a>谓若住此三摩地时，<a id="a-3n"></a>更不希求余定余法，<a id="a-3o"></a>是故名为不眴三摩地。</p>
  <p id="a3p">“云何名为无相住三摩地？<a id="a-3q"></a>谓若住此三摩地时，<a id="a-3r"></a>不见诸定中有少法可住，<a id="a-3s"></a>是故名为无相住三摩地。</p>
  <p id="a3t">“云何名为不思惟三摩地？<a id="a-3u"></a>谓若住此三摩地时，<a id="a-3v"></a>所有下劣心、<a id="a-3w"></a>心所法悉皆不转，<a id="a-3x"></a>是故名为不思惟三摩地。</p>
  <p id="a3y">“云何名为无垢灯三摩地？<a id="a-3z"></a>谓若住此三摩地时，<a id="a-40"></a>如持净灯照了诸定，<a id="a-41"></a>是故名为无垢灯三摩地。</p>
  <p id="a42">“云何名为无边光三摩地？<a id="a-43"></a>谓若住此三摩地时，<a id="a-44"></a>能发大光照无边际，<a id="a-45"></a>是故名为无边光三摩地。</p>
  <p id="a46">“云何名为发光三摩地？<a id="a-47"></a>谓若住此等持无间，<a id="a-48"></a>能发一切胜定光明，<a id="a-49"></a>是故名为发光三摩地。</p>
  <p id="a4A">“云何名为普照三摩地？<a id="a-4B"></a>谓若得此等持无间，<a id="a-4C"></a>即能普照诸胜定门，<a id="a-4D"></a>是故名为普照三摩地。</p>
  <p id="a4E">“云何名为净坚定三摩地？<a id="a-4F"></a>谓若住此三摩地时，<a id="a-4G"></a>得诸等持净平等性，<a id="a-4H"></a>是故名为净坚定三摩地。</p>
  <p id="a4I">“云何名为无垢光三摩地？<a id="a-4J"></a>谓若住此三摩地时，<a id="a-4K"></a>能普蠲除一切定垢，<a id="a-4L"></a>是故名为无垢光三摩地。</p>
  <p id="a4M">“云何名为发妙乐三摩地？<a id="a-4N"></a>谓若住此三摩地时，<a id="a-4O"></a>领受一切等持妙乐，<a id="a-4P"></a>是故名为发妙乐三摩地。</p>
  <p id="a4Q">“云何名为电灯三摩地？<a id="a-4R"></a>谓若住此三摩地时，<a id="a-4S"></a>照诸等持如电光焰，<a id="a-4T"></a>是故名为电灯三摩地。</p>
  <p id="a4U">“云何名为无尽三摩地？<a id="a-4V"></a>谓若住此三摩地时，<a id="a-4W"></a>引诸等持功德无尽，<a id="a-4X"></a>而不见彼尽不尽相，<a id="a-4Y"></a>是故名为无尽三摩地。</p>
  <p id="a4Z">“云何名为具威光三摩地？<a id="a-4a"></a>谓若住此三摩地时，<a id="a-4b"></a>于诸等持威光独盛，<a id="a-4c"></a>是故名为具威光三摩地。</p>
  <p id="a4d">“云何名为离尽三摩地？<a id="a-4e"></a>谓若住此三摩地时，<a id="a-4f"></a>见诸等持一切无尽，<a id="a-4g"></a>而不见有尽不尽相，<a id="a-4h"></a>是故名为离尽三摩地。</p>
  <p id="a4i">“云何名为无动三摩地？<a id="a-4j"></a>谓若住此三摩地时，<a id="a-4k"></a>令诸等持无动无掉亦无戏论，<a id="a-4l"></a>是故名为无动三摩地。</p>
  <p id="a4m">“云何名为无瑕隙三摩地？<a id="a-4n"></a>谓若住此三摩地时，<a id="a-4o"></a>令诸等持见无瑕隙，<a id="a-4p"></a>是故名为无瑕隙三摩地。</p>
  <p id="a4q">“云何名为日灯三摩地？<a id="a-4r"></a>谓若住此三摩地时，<a id="a-4s"></a>令诸定门发光普照，<a id="a-4t"></a>是故名为日灯三摩地。</p>
  <p id="a4u">“云何名为净月三摩地？<a id="a-4v"></a>谓若住此三摩地时，<a id="a-4w"></a>令诸等持除暗如月，<a id="a-4x"></a>是故名为净月三摩地。</p>
  <p id="a4y">“云何名为净光三摩地？<a id="a-4z"></a>谓若住此三摩地时，<a id="a-50"></a>于一切等持得四无礙解，<a id="a-51"></a>是故名为净光三摩地。</p>
  <p id="a52">“云何名为发明三摩地？<a id="a-53"></a>谓若住此三摩地时，<a id="a-54"></a>令诸定门发明普照，<a id="a-55"></a>是故名为发明三摩地。</p>
  <p id="a56">“云何名为作所应作三摩地？<a id="a-57"></a>谓若住此三摩地时，<a id="a-58"></a>办诸等持所应作事，<a id="a-59"></a>又令诸定所作事成，<a id="a-5A"></a>是故名为作所应作三摩地。</p>
  <p id="a5B">“云何名为智幢相三摩地？<a id="a-5C"></a>谓若住此三摩地时，<a id="a-5D"></a>见诸等持妙智幢相，<a id="a-5E"></a>是故名为智幢相三摩地。</p>
  <p id="a5F">“云何名为金刚鬘三摩地？<a id="a-5G"></a>谓若住此三摩地时，<a id="a-5H"></a>虽能通达一切法，<a id="a-5I"></a>而不见有通达相，<a id="a-5J"></a>是故名为金刚鬘三摩地。</p>
  <p id="a5K">“云何名为住心三摩地？<a id="a-5L"></a>谓若住此三摩地时，<a id="a-5M"></a>心不动摇，<a id="a-5N"></a>不转、<a id="a-5O"></a>不照亦不损减，<a id="a-5P"></a>不念有心，<a id="a-5Q"></a>是故名为住心三摩地。</p>
  <p id="a5R">“云何名为普明三摩地？<a id="a-5S"></a>谓若住此三摩地时，<a id="a-5T"></a>于诸定明普能观照，<a id="a-5U"></a>是故名为普明三摩地。</p>
  <p id="a5V">“云何名为善住三摩地？<a id="a-5W"></a>谓若住此三摩地时，<a id="a-5X"></a>于诸等持善能安住，<a id="a-5Y"></a>是故名为善住三摩地。</p>
  <p id="a5Z">“云何名为宝积三摩地？<a id="a-5a"></a>谓若住此三摩地时，<a id="a-5b"></a>观诸等持皆如宝聚，<a id="a-5c"></a>是故名为宝积三摩地。</p>
  <p id="a5d">“云何名为妙法印三摩地？<a id="a-5e"></a>谓若住此三摩地时，<a id="a-5f"></a>能印诸等持以无印印故，<a id="a-5g"></a>是故名为妙法印三摩地。</p>
  <p id="a5h">“云何名为一切法平等性三摩地？<a id="a-5i"></a>谓若住此三摩地时，<a id="a-5j"></a>不见有法离平等性，<a id="a-5k"></a>是故名为一切法平等性三摩地。</p>
  <p id="a5l">“云何名为舍爱乐三摩地？<a id="a-5m"></a>谓若住此三摩地时，<a id="a-5n"></a>于一切法舍诸爱乐，<a id="a-5o"></a>是故名为舍爱乐三摩地。</p>
  <p id="a5p">“云何名为入法顶三摩地？<a id="a-5q"></a>谓若住此三摩地时，<a id="a-5r"></a>于一切法能除暗障，<a id="a-5s"></a>亦于诸定能为上首，<a id="a-5t"></a>是故名为入法顶三摩地。</p>
  <p id="a5u">“云何名为飘散三摩地？<a id="a-5v"></a>谓若住此三摩地时，<a id="a-5w"></a>飘散一切定执、<a id="a-5x"></a>法执，<a id="a-5y"></a>是故名为飘散三摩地。</p>
  <p id="a5z">“云何名为分别法句三摩地？<a id="a-60"></a>谓若住此三摩地时，<a id="a-61"></a>善能分别诸定法句，<a id="a-62"></a>是故名为分别法句三摩地。</p>
  <p id="a63">“云何名为平等字相三摩地？<a id="a-64"></a>谓若住此三摩地时，<a id="a-65"></a>得诸等持平等字相，<a id="a-66"></a>是故名为平等字相三摩地。</p>
  <p id="a67">“云何名为离文字相三摩地？<a id="a-68"></a>谓若住此三摩地时，<a id="a-69"></a>于诸等持不得一字，<a id="a-6A"></a>是故名为离文字相三摩地。</p>
  <p id="a6B">“云何名为断所缘三摩地？<a id="a-6C"></a>谓若住此三摩地时，<a id="a-6D"></a>绝诸等持所缘境相，<a id="a-6E"></a>是故名为断所缘三摩地。</p>
  <p id="a6F">“云何名为无变异三摩地？<a id="a-6G"></a>谓若住此三摩地时，<a id="a-6H"></a>不得诸法变异之相，<a id="a-6I"></a>是故名为无变异三摩地。</p>
  <p id="a6J">“云何名为无品类三摩地？<a id="a-6K"></a>谓若住此三摩地时，<a id="a-6L"></a>不见诸法品类别相，<a id="a-6M"></a>是故名为无品类三摩地。</p>
  <p id="a6N">“云何名为无相行三摩地？<a id="a-6O"></a>谓若住此三摩地时，<a id="a-6P"></a>于诸定相都无所得，<a id="a-6Q"></a>是故名为无相行三摩地。</p>
  <p id="a6R">“云何名为离翳暗三摩地？<a id="a-6S"></a>谓若住此三摩地时，<a id="a-6T"></a>诸定翳暗无不除遣，<a id="a-6U"></a>是故名为离翳暗三摩地。</p>
  <p id="a6V">“云何名为具行三摩地？<a id="a-6W"></a>谓若住此三摩地时，<a id="a-6X"></a>于诸定行都无见执，<a id="a-6Y"></a>是故名为具行三摩地。</p>
  <p id="a6Z">“云何名为不变动三摩地？<a id="a-6a"></a>谓若住此三摩地时，<a id="a-6b"></a>于诸等持不见变动，<a id="a-6c"></a>是故名为不变动三摩地。</p>
  <p id="a6d">“云何名为度境界三摩地？<a id="a-6e"></a>谓若住此三摩地时，<a id="a-6f"></a>超诸等持所缘境界，<a id="a-6g"></a>是故名为度境界三摩地。</p>
  <p id="a6h">“云何名为集一切功德三摩地？<a id="a-6i"></a>谓若住此三摩地时，<a id="a-6j"></a>能集诸定所有功德，<a id="a-6k"></a>于一切法而无集想，<a id="a-6l"></a>是故名为集一切功德三摩地。</p>
  <p id="a6m">“云何名为决定住三摩地？<a id="a-6n"></a>谓若住此三摩地时，<a id="a-6o"></a>于诸定心虽决定住，<a id="a-6p"></a>而知其相了不可得，<a id="a-6q"></a>是故名为决定住三摩地。</p>
  <p id="a6r">“云何名为无心住三摩地？<a id="a-6s"></a>谓若住此三摩地时，<a id="a-6t"></a>心于诸定无转无堕，<a id="a-6u"></a>是故名为无心住三摩地。</p>
  <p id="a6v">“云何名为净妙花三摩地？<a id="a-6w"></a>谓若住此三摩地时，<a id="a-6x"></a>令诸等持皆得清净，<a id="a-6y"></a>严饰光显犹如妙花，<a id="a-6z"></a>是故名为净妙花三摩地。</p>
  <p id="a70">“云何名为具觉支三摩地？<a id="a-71"></a>谓若住此三摩地时，<a id="a-72"></a>令一切定修七觉支速得圆满，<a id="a-73"></a>是故名为具觉支三摩地。</p>
  <p id="a74">“云何名为无边灯三摩地？<a id="a-75"></a>谓若住此三摩地时，<a id="a-76"></a>于一切法皆能照了譬如明灯，<a id="a-77"></a>是故名为无边灯三摩地。</p>
  <p id="a78">“云何名为无边辩三摩地？<a id="a-79"></a>谓若住此三摩地时，<a id="a-7A"></a>于一切法得无边辩，<a id="a-7B"></a>是故名为无边辩三摩地。</p>
  <p id="a7C">“云何名为无等等三摩地？<a id="a-7D"></a>谓若住此三摩地时，<a id="a-7E"></a>于诸等持得平等性，<a id="a-7F"></a>亦令诸定成无等等，<a id="a-7G"></a>是故名为无等等三摩地。</p>
  <p id="a7H">“云何名为超一切法三摩地？<a id="a-7I"></a>谓若住此三摩地时，<a id="a-7J"></a>普能超度三界诸法，<a id="a-7K"></a>是故名为超一切法三摩地。</p>
  <p id="a7L">“云何名为决判诸法三摩地？<a id="a-7M"></a>谓若住此三摩地时，<a id="a-7N"></a>于诸胜定及一切法，<a id="a-7O"></a>能为有情如实决判，<a id="a-7P"></a>是故名为决判诸法三摩地。</p>
  <p id="a7Q">“云何名为散疑网三摩地？<a id="a-7R"></a>谓若住此三摩地时，<a id="a-7S"></a>于诸等持及一切法，<a id="a-7T"></a>所有疑网皆能除散，<a id="a-7U"></a>是故名为散疑网三摩地。</p>
  <p id="a7V">“云何名为无所住三摩地？<a id="a-7W"></a>谓若住此三摩地时，<a id="a-7X"></a>不见诸法有所住处，<a id="a-7Y"></a>是故名为无所住三摩地。</p>
  <p id="a7Z">“云何名为一相庄严三摩地？<a id="a-7a"></a>谓若住此三摩地时，<a id="a-7b"></a>不见诸法二相可取，<a id="a-7c"></a>是故名为一相庄严三摩地。</p>
  <p id="a7d">“云何名为引发行相三摩地？<a id="a-7e"></a>谓若住此三摩地时，<a id="a-7f"></a>于诸等持及一切法虽能引发种种行相，<a id="a-7g"></a>而都不见能引发者，<a id="a-7h"></a>是故名为引发行相三摩地。</p>
  <p id="a7i">“云何名为一行相三摩地？<a id="a-7j"></a>谓若住此三摩地时，<a id="a-7k"></a>见诸等持无二行相，<a id="a-7l"></a>是故名为一行相三摩地。</p>
  <p id="a7m">“云何名为离行相三摩地？<a id="a-7n"></a>谓若住此三摩地时，<a id="a-7o"></a>见诸等持都无行相，<a id="a-7p"></a>是故名为离行相三摩地。</p>
  <p id="a7q">“云何名为妙行相三摩地？<a id="a-7r"></a>谓若住此三摩地时，<a id="a-7s"></a>令诸等持起妙行相，<a id="a-7t"></a>是故名为妙行相三摩地。</p>
  <p id="a7u">“云何名为达诸有底散坏三摩地？<a id="a-7v"></a>谓若住此三摩地时，<a id="a-7w"></a>于诸等持及一切法，<a id="a-7x"></a>得通达智如实悟入；<a id="a-7y"></a>既得入已，<a id="a-7z"></a>于诸有法通达散坏令无所遗，<a id="a-80"></a>是故名为达诸有底散坏三摩地。</p>
  <p id="a81">“云何名为入施设语言三摩地？<a id="a-82"></a>谓若住此三摩地时，<a id="a-83"></a>悟入一切三摩地法，<a id="a-84"></a>施设语言无著无礙，<a id="a-85"></a>是故名为入施设语言三摩地。</p>
  <p id="a86">“云何名为解脱音声文字三摩地？<a id="a-87"></a>谓若住此三摩地时，<a id="a-88"></a>见诸等持解脱一切音声文字，<a id="a-89"></a>众相寂灭，<a id="a-8A"></a>是故名为解脱音声文字三摩地。</p>
  <p id="a8B">“云何名为炬炽然三摩地？<a id="a-8C"></a>谓若住此三摩地时，<a id="a-8D"></a>于诸等持威光照曜，<a id="a-8E"></a>是故名为炬炽然三摩地。</p>
  <p id="a8F">“云何名为严净相三摩地？<a id="a-8G"></a>谓若住此三摩地时，<a id="a-8H"></a>于诸等持能严净相，<a id="a-8I"></a>谓于诸相皆能除灭，<a id="a-8J"></a>是故名为严净相三摩地。</p>
  <p id="a8K">“云何名为无标帜三摩地？<a id="a-8L"></a>谓若住此三摩地时，<a id="a-8M"></a>于诸等持不见标帜，<a id="a-8N"></a>是故名为无标帜三摩地。</p>
  <p id="a8O">“云何名为具一切妙相三摩地？<a id="a-8P"></a>谓若住此三摩地时，<a id="a-8Q"></a>诸定妙相无不具足，<a id="a-8R"></a>是故名为具一切妙相三摩地。</p>
  <p id="a8S">“云何名为不喜一切苦乐三摩地？<a id="a-8T"></a>谓若住此三摩地时，<a id="a-8U"></a>于诸等持苦乐之相不乐观察，<a id="a-8V"></a>是故名为不喜一切苦乐三摩地。</p>
  <p id="a8W">“云何名为无尽行相三摩地？<a id="a-8X"></a>谓若住此三摩地时，<a id="a-8Y"></a>不见诸定行相有尽，<a id="a-8Z"></a>是故名为无尽行相三摩地。</p>
  <p id="a8a">“云何名为具陀罗尼三摩地？<a id="a-8b"></a>谓若住此三摩地时，<a id="a-8c"></a>能总任持诸定胜事，<a id="a-8d"></a>是故名为具陀罗尼三摩地。</p>
  <p id="a8e">“云何名为摄伏一切正性、<a id="a-8f"></a>邪性三摩地？<a id="a-8g"></a>谓若住此三摩地时，<a id="a-8h"></a>于诸等持正性、<a id="a-8i"></a>邪性，<a id="a-8j"></a>摄伏诸见皆令不起，<a id="a-8k"></a>是故名为摄伏一切正性、<a id="a-8l"></a>邪性三摩地。</p>
  <p id="a8m">“云何名为静息一切违顺三摩地？<a id="a-8n"></a>谓若住此三摩地时，<a id="a-8o"></a>于诸等持及一切法，<a id="a-8p"></a>都不见有违顺之相，<a id="a-8q"></a>是故名为静息一切违顺三摩地。</p>
  <p id="a8r">“云何名为离憎爱三摩地？<a id="a-8s"></a>谓若住此三摩地时，<a id="a-8t"></a>于诸等持及一切法，<a id="a-8u"></a>都不见有憎爱之相，<a id="a-8v"></a>是故名为离憎爱三摩地。</p>
  <p id="a8w">“云何名为无垢明三摩地？<a id="a-8x"></a>谓若住此三摩地时，<a id="a-8y"></a>于诸等持都不见有明相、<a id="a-8z"></a>垢相，<a id="a-90"></a>是故名为无垢明三摩地。</p>
  <p id="a91">“云何名为具坚固三摩地？<a id="a-92"></a>谓若住此三摩地时，<a id="a-93"></a>令诸等持皆得坚固，<a id="a-94"></a>是故名为具坚固三摩地。</p>
  <p id="a95">“云何名为满月净光三摩地？<a id="a-96"></a>谓若住此三摩地时，<a id="a-97"></a>令诸等持功德增益，<a id="a-98"></a>如净满月光增海水，<a id="a-99"></a>是故名为满月净光三摩地。</p>
  <p id="a9A">“云何名为大庄严三摩地？<a id="a-9B"></a>谓若住此三摩地时，<a id="a-9C"></a>令诸等持成就种种微妙希有大庄严事，<a id="a-9D"></a>是故名为大庄严三摩地。</p>
  <p id="a9E">“云何名为照一切世间三摩地？<a id="a-9F"></a>谓若住此三摩地时，<a id="a-9G"></a>照诸等持及一切法，<a id="a-9H"></a>令有情类皆得开晓，<a id="a-9I"></a>是故名为照一切世间三摩地。</p>
  <p id="a9J">“云何名为定平等性三摩地？<a id="a-9K"></a>谓若住此三摩地时，<a id="a-9L"></a>不见等持定散差别，<a id="a-9M"></a>是故名为定平等性三摩地。</p>
  <p id="a9N">“云何名为有诤无诤平等理趣三摩地？<a id="a-9O"></a>谓若住此三摩地时，<a id="a-9P"></a>不见诸法及一切定有诤无诤性相差别，<a id="a-9Q"></a>是故名为有诤无诤平等理趣三摩地。</p>
  <p id="a9R">“云何名为无巢穴无标帜无爱乐三摩地？<a id="a-9S"></a>谓若住此三摩地时，<a id="a-9T"></a>破诸巢穴，<a id="a-9U"></a>舍诸标帜，<a id="a-9V"></a>断诸爱乐而无所执，<a id="a-9W"></a>是故名为无巢穴无标帜无爱乐三摩地。</p>
  <p id="a9X">“云何名为决定安住真如三摩地？<a id="a-9Y"></a>谓若住此三摩地时，<a id="a-9Z"></a>于诸等持及一切法，<a id="a-9a"></a>常不弃舍真如实相，<a id="a-9b"></a>是故名为决定安住真如三摩地。</p>
  <p id="a9c">“云何名为离身秽恶三摩地？<a id="a-9d"></a>谓若住此三摩地时，<a id="a-9e"></a>令诸等持破坏身见，<a id="a-9f"></a>是故名为离身秽恶三摩地。</p>
  <p id="a9g">“云何名为离语秽恶三摩地？<a id="a-9h"></a>谓若住此三摩地时，<a id="a-9i"></a>令诸等持坏语恶业，<a id="a-9j"></a>是故名为离语秽恶三摩地。</p>
  <p id="a9k">“云何名为离意秽恶三摩地？<a id="a-9l"></a>谓若住此三摩地时，<a id="a-9m"></a>令诸等持坏意恶业，<a id="a-9n"></a>是故名为离意秽恶三摩地。</p>
  <p id="a9o">“云何名为如虚空三摩地？<a id="a-9p"></a>谓若住此三摩地时，<a id="a-9q"></a>于诸有情普能饶益，<a id="a-9r"></a>其心平等如太虚空，<a id="a-9s"></a>是故名为如虚空三摩地。</p>
  <p id="a9t">“云何名为无染著如虚空三摩地？<a id="a-9u"></a>谓若住此三摩地时，<a id="a-9v"></a>观一切法都无所有，<a id="a-9w"></a>如净虚空无染无著，<a id="a-9x"></a>是故名为无染著如虚空三摩地。</p>
  <p id="a9y">“善现，<a id="a-9z"></a>如是等有无量百千微妙希有胜三摩地，<a id="a-A0"></a>当知是为菩萨摩诃萨大乘相。</p>
  <p data-pb></p>
  <h2 id="aA1">第二分念住等品第十七之一</h2>
  <p id="aA2">“复次，<a id="a-A3"></a>善现，<a id="a-A4"></a>菩萨摩诃萨大乘相者，<a id="a-A5"></a>谓四念住。<a id="a-A6"></a>云何为四？<a id="a-A7"></a>一、<a id="a-A8"></a>身念住，<a id="a-A9"></a>二、<a id="a-AA"></a>受念住，<a id="a-AB"></a>三、<a id="a-AC"></a>心念住，<a id="a-AD"></a>四、<a id="a-AE"></a>法念住。</p>
  <p id="aAF">“身念住者，<a id="a-AG"></a>谓菩萨摩诃萨修行般若波罗蜜多时，<a id="a-AH"></a>以无所得而为方便，<a id="a-AI"></a>虽于内身住循身观，<a id="a-AJ"></a>或于外身住循身观，<a id="a-AK"></a>或于内外身住循身观，<a id="a-AL"></a>而永不起身俱寻思，<a id="a-AM"></a>炽然精进，<a id="a-AN"></a>正知具念，<a id="a-AO"></a>调伏贪忧。</p>
  <p id="aAP">“受念住者，<a id="a-AQ"></a>谓菩萨摩诃萨修行般若波罗蜜多时，<a id="a-AR"></a>以无所得而为方便，<a id="a-AS"></a>虽于内受住循受观，<a id="a-AT"></a>或于外受住循受观，<a id="a-AU"></a>或于内外受住循受观，<a id="a-AV"></a>而永不起受俱寻思，<a id="a-AW"></a>炽然精进，<a id="a-AX"></a>正知具念，<a id="a-AY"></a>调伏贪忧。</p>
  <p id="aAZ">“心念住者，<a id="a-Aa"></a>谓菩萨摩诃萨修行般若波罗蜜多时，<a id="a-Ab"></a>以无所得而为方便，<a id="a-Ac"></a>虽于内心住循心观，<a id="a-Ad"></a>或于外心住循心观，<a id="a-Ae"></a>或于内外心住循心观，<a id="a-Af"></a>而永不起心俱寻思，<a id="a-Ag"></a>炽然精进，<a id="a-Ah"></a>正知具念，<a id="a-Ai"></a>调伏贪忧。</p>
  <p id="aAj">“法念住者，<a id="a-Ak"></a>谓菩萨摩诃萨修行般若波罗蜜多时，<a id="a-Al"></a>以无所得而为方便，<a id="a-Am"></a>虽于内法住循法观，<a id="a-An"></a>或于外法住循法观，<a id="a-Ao"></a>或于内外法住循法观，<a id="a-Ap"></a>而永不起法俱寻思，<a id="a-Aq"></a>炽然精进，<a id="a-Ar"></a>正知具念，<a id="a-As"></a>调伏贪忧。</p>
  <p id="aAt">“云何菩萨摩诃萨修行般若波罗蜜多时，<a id="a-Au"></a>以无所得而为方便，<a id="a-Av"></a>于内身住循身观，<a id="a-Aw"></a>炽然精进，<a id="a-Ax"></a>正知具念，<a id="a-Ay"></a>调伏贪忧。</p>
  <p id="aAz">“善现，<a id="a-B0"></a>若菩萨摩诃萨修行般若波罗蜜多时，<a id="a-B1"></a>以无所得而为方便，<a id="a-B2"></a>审观自身，<a id="a-B3"></a>行时知行，<a id="a-B4"></a>住时知住，<a id="a-B5"></a>坐时知坐，<a id="a-B6"></a>卧时知卧，<a id="a-B7"></a>如如自身威仪差别，<a id="a-B8"></a>如是如是炽然精进，<a id="a-B9"></a>正知具念，<a id="a-BA"></a>调伏贪忧。<a id="a-BB"></a>是为菩萨摩诃萨修行般若波罗蜜多时，<a id="a-BC"></a>以无所得而为方便，<a id="a-BD"></a>于内身住循身观，<a id="a-BE"></a>炽然精进，<a id="a-BF"></a>正知具念，<a id="a-BG"></a>调伏贪忧。</p>
  <p id="aBH">“复次，<a id="a-BI"></a>善现，<a id="a-BJ"></a>若菩萨摩诃萨修行般若波罗蜜多时，<a id="a-BK"></a>以无所得而为方便，<a id="a-BL"></a>审观自身，<a id="a-BM"></a>正知往来，<a id="a-BN"></a>正知瞻顾，<a id="a-BO"></a>正知俯仰，<a id="a-BP"></a>正知屈伸，<a id="a-BQ"></a>服僧伽胝，<a id="a-BR"></a>执持衣钵，<a id="a-BS"></a>若食若饮，<a id="a-BT"></a>偃息经行，<a id="a-BU"></a>坐起承迎，<a id="a-BV"></a>寤寐语默，<a id="a-BW"></a>入出诸定，<a id="a-BX"></a>皆念正知。<a id="a-BY"></a>是为菩萨摩诃萨修行般若波罗蜜多时，<a id="a-BZ"></a>以无所得而为方便，<a id="a-Ba"></a>于内身住循身观，<a id="a-Bb"></a>炽然精进，<a id="a-Bc"></a>正知具念，<a id="a-Bd"></a>调伏贪忧。</p>
  <p id="aBe">“复次，<a id="a-Bf"></a>善现，<a id="a-Bg"></a>若菩萨摩诃萨修行般若波罗蜜多时，<a id="a-Bh"></a>以无所得而为方便，<a id="a-Bi"></a>审观自身，<a id="a-Bj"></a>于息入时念知息入，<a id="a-Bk"></a>于息出时念知息出，<a id="a-Bl"></a>于息长时念知息长，<a id="a-Bm"></a>于息短时念知息短。<a id="a-Bn"></a>如转轮师或彼弟子，<a id="a-Bo"></a>轮势长时知轮势长，<a id="a-Bp"></a>轮势短时知轮势短；<a id="a-Bq"></a>是菩萨摩诃萨亦复如是，<a id="a-Br"></a>念知诸息若入若出长短差别。<a id="a-Bs"></a>是为菩萨摩诃萨修行般若波罗蜜多时，<a id="a-Bt"></a>以无所得而为方便，<a id="a-Bu"></a>于内身住循身观，<a id="a-Bv"></a>炽然精进，<a id="a-Bw"></a>正知具念，<a id="a-Bx"></a>调伏贪忧。</p>
  <p id="aBy">“复次，<a id="a-Bz"></a>善现，<a id="a-C0"></a>若菩萨摩诃萨修行般若波罗蜜多时，<a id="a-C1"></a>以无所得而为方便，<a id="a-C2"></a>审观自身诸界差别，<a id="a-C3"></a>所谓地界、<a id="a-C4"></a>水、<a id="a-C5"></a>火、<a id="a-C6"></a>风界。<a id="a-C7"></a>如巧屠师或彼弟子断牛命已，<a id="a-C8"></a>复用利刀分析其身割为四分，<a id="a-C9"></a>若坐若立如实观知；<a id="a-CA"></a>是菩萨摩诃萨亦复如是，<a id="a-CB"></a>观察自身地、<a id="a-CC"></a>水、<a id="a-CD"></a>火、<a id="a-CE"></a>风四界差别。<a id="a-CF"></a>是为菩萨摩诃萨修行般若波罗蜜多时，<a id="a-CG"></a>以无所得而为方便，<a id="a-CH"></a>于内身住循身观，<a id="a-CI"></a>炽然精进，<a id="a-CJ"></a>正知具念，<a id="a-CK"></a>调伏贪忧。</p>
  <p id="aCL">“复次，<a id="a-CM"></a>善现，<a id="a-CN"></a>若菩萨摩诃萨修行般若波罗蜜多时，<a id="a-CO"></a>以无所得而为方便，<a id="a-CP"></a>审观自身，<a id="a-CQ"></a>从足至顶种种不净充满其中，<a id="a-CR"></a>外为薄皮之所缠裹，<a id="a-CS"></a>所谓此身唯有种种发毛爪齿、<a id="a-CT"></a>皮革血肉、<a id="a-CU"></a>筋脉骨髓、<a id="a-CV"></a>心肝肺肾、<a id="a-CW"></a>脾胆胞胃、<a id="a-CX"></a>大肠小肠、<a id="a-CY"></a>屎尿涕唾、<a id="a-CZ"></a>涎泪垢汗、<a id="a-Ca"></a>痰脓肪[月+册]、<a id="a-Cb"></a>脑膜[目+蚩]聍，<a id="a-Cc"></a>如是不净充满身中。<a id="a-Cd"></a>如有农夫或诸长者，<a id="a-Ce"></a>仓中盛满种种杂谷，<a id="a-Cf"></a>所谓稻、<a id="a-Cg"></a>麻、<a id="a-Ch"></a>粟、<a id="a-Ci"></a>豆、<a id="a-Cj"></a>麦等，<a id="a-Ck"></a>有明目者开仓睹之，<a id="a-Cl"></a>能如实知其中唯有稻、<a id="a-Cm"></a>麻、<a id="a-Cn"></a>粟等种种杂谷；<a id="a-Co"></a>是菩萨摩诃萨亦复如是，<a id="a-Cp"></a>审观自身，<a id="a-Cq"></a>从足至顶，<a id="a-Cr"></a>不净充满，<a id="a-Cs"></a>不可贪乐。<a id="a-Ct"></a>是为菩萨摩诃萨修行般若波罗蜜多时，<a id="a-Cu"></a>以无所得而为方便，<a id="a-Cv"></a>于内身住循身观，<a id="a-Cw"></a>炽然精进，<a id="a-Cx"></a>正知具念，<a id="a-Cy"></a>调伏贪忧。</p>
  <p id="aCz">“复次，<a id="a-D0"></a>善现，<a id="a-D1"></a>若菩萨摩诃萨修行般若波罗蜜多时，<a id="a-D2"></a>以无所得而为方便，<a id="a-D3"></a>往澹泊路观所弃尸，<a id="a-D4"></a>死经一日或经二日乃至七日，<a id="a-D5"></a>其身膖胀，<a id="a-D6"></a>色变青瘀，<a id="a-D7"></a>臭烂皮穿，<a id="a-D8"></a>脓血流出。<a id="a-D9"></a>见是事已，<a id="a-DA"></a>自念我身有如是性，<a id="a-DB"></a>具如是法，<a id="a-DC"></a>未得解脱，<a id="a-DD"></a>终归如是。<a id="a-DE"></a>是为菩萨摩诃萨修行般若波罗蜜多时，<a id="a-DF"></a>以无所得而为方便，<a id="a-DG"></a>于内身住循身观，<a id="a-DH"></a>炽然精进，<a id="a-DI"></a>正知具念，<a id="a-DJ"></a>调伏贪忧。</p>
  <p id="aDK">“复次，<a id="a-DL"></a>善现，<a id="a-DM"></a>若菩萨摩诃萨修行般若波罗蜜多时，<a id="a-DN"></a>以无所得而为方便，<a id="a-DO"></a>往澹泊路观所弃尸，<a id="a-DP"></a>死经一日或经二日乃至七日，<a id="a-DQ"></a>为诸雕、<a id="a-DR"></a>鹫、<a id="a-DS"></a>乌、<a id="a-DT"></a>鹊、<a id="a-DU"></a>鵄、<a id="a-DV"></a>枭、<a id="a-DW"></a>虎、<a id="a-DX"></a>豹、<a id="a-DY"></a>狐、<a id="a-DZ"></a>狼、<a id="a-Da"></a>野干、<a id="a-Db"></a>狗等种种禽兽或啄或攫，<a id="a-Dc"></a>骨肉狼籍，<a id="a-Dd"></a>[齿+查]掣食啖。<a id="a-De"></a>见是事已，<a id="a-Df"></a>自念我身有如是性，<a id="a-Dg"></a>具如是法，<a id="a-Dh"></a>未得解脱，<a id="a-Di"></a>终归如是。<a id="a-Dj"></a>是为菩萨摩诃萨修行般若波罗蜜多时，<a id="a-Dk"></a>以无所得而为方便，<a id="a-Dl"></a>于内身住循身观，<a id="a-Dm"></a>炽然精进，<a id="a-Dn"></a>正知具念，<a id="a-Do"></a>调伏贪忧。</p>
  <p id="aDp">“复次，<a id="a-Dq"></a>善现，<a id="a-Dr"></a>若菩萨摩诃萨修行般若波罗蜜多时，<a id="a-Ds"></a>以无所得而为方便，<a id="a-Dt"></a>往澹泊路观所弃尸，<a id="a-Du"></a>禽兽食已，<a id="a-Dv"></a>不净溃烂，<a id="a-Dw"></a>脓血流离，<a id="a-Dx"></a>有无量种虫蛆杂出，<a id="a-Dy"></a>臭秽可污过于死狗。<a id="a-Dz"></a>见是事已，<a id="a-E0"></a>自念我身有如是性，<a id="a-E1"></a>具如是法，<a id="a-E2"></a>未得解脱，<a id="a-E3"></a>终归如是。<a id="a-E4"></a>是为菩萨摩诃萨修行般若波罗蜜多时，<a id="a-E5"></a>以无所得而为方便，<a id="a-E6"></a>于内身住循身观，<a id="a-E7"></a>炽然精进，<a id="a-E8"></a>正知具念，<a id="a-E9"></a>调伏贪忧。</p>
  <p id="aEA">“复次，<a id="a-EB"></a>善现，<a id="a-EC"></a>若菩萨摩诃萨修行般若波罗蜜多时，<a id="a-ED"></a>以无所得而为方便，<a id="a-EE"></a>往澹泊路观所弃尸，<a id="a-EF"></a>虫蛆食已，<a id="a-EG"></a>肉离骨现，<a id="a-EH"></a>肢节相连，<a id="a-EI"></a>筋缠血涂，<a id="a-EJ"></a>尚余腐肉。<a id="a-EK"></a>见是事已，<a id="a-EL"></a>自念我身有如是性，<a id="a-EM"></a>具如是法，<a id="a-EN"></a>未得解脱，<a id="a-EO"></a>终归如是。<a id="a-EP"></a>是为菩萨摩诃萨修行般若波罗蜜多时，<a id="a-EQ"></a>以无所得而为方便，<a id="a-ER"></a>于内身住循身观，<a id="a-ES"></a>炽然精进，<a id="a-ET"></a>正知具念，<a id="a-EU"></a>调伏贪忧。</p>
  <p id="aEV">“复次，<a id="a-EW"></a>善现，<a id="a-EX"></a>若菩萨摩诃萨修行般若波罗蜜多时，<a id="a-EY"></a>以无所得而为方便，<a id="a-EZ"></a>往澹泊路观所弃尸，<a id="a-Ea"></a>已成骨锁，<a id="a-Eb"></a>血肉都尽，<a id="a-Ec"></a>余筋相连。<a id="a-Ed"></a>见是事已，<a id="a-Ee"></a>自念我身有如是性，<a id="a-Ef"></a>具如是法，<a id="a-Eg"></a>未得解脱，<a id="a-Eh"></a>终归如是。<a id="a-Ei"></a>是为菩萨摩诃萨修行般若波罗蜜多时，<a id="a-Ej"></a>以无所得而为方便，<a id="a-Ek"></a>于内身住循身观，<a id="a-El"></a>炽然精进，<a id="a-Em"></a>正知具念，<a id="a-En"></a>调伏贪忧。</p>
  <p id="aEo">“复次，<a id="a-Ep"></a>善现，<a id="a-Eq"></a>若菩萨摩诃萨修行般若波罗蜜多时，<a id="a-Er"></a>以无所得而为方便，<a id="a-Es"></a>往澹泊路观所弃尸，<a id="a-Et"></a>但余众骨，<a id="a-Eu"></a>其骨皓白，<a id="a-Ev"></a>色如珂雪，<a id="a-Ew"></a>诸筋糜烂，<a id="a-Ex"></a>肢节分离。<a id="a-Ey"></a>见是事已，<a id="a-Ez"></a>自念我身有如是性，<a id="a-F0"></a>具如是法，<a id="a-F1"></a>未得解脱，<a id="a-F2"></a>终归如是。<a id="a-F3"></a>是为菩萨摩诃萨修行般若波罗蜜多时，<a id="a-F4"></a>以无所得而为方便，<a id="a-F5"></a>于内身住循身观，<a id="a-F6"></a>炽然精进，<a id="a-F7"></a>正知具念，<a id="a-F8"></a>调伏贪忧。</p>
  <p id="aF9">“复次，<a id="a-FA"></a>善现，<a id="a-FB"></a>若菩萨摩诃萨修行般若波罗蜜多时，<a id="a-FC"></a>以无所得而为方便，<a id="a-FD"></a>往澹泊路观所弃尸，<a id="a-FE"></a>成白骨已，<a id="a-FF"></a>肢节分散，<a id="a-FG"></a>零落异方。<a id="a-FH"></a>见是事已，<a id="a-FI"></a>自念我身有如是性，<a id="a-FJ"></a>具如是法，<a id="a-FK"></a>未得解脱，<a id="a-FL"></a>终归如是。<a id="a-FM"></a>是为菩萨摩诃萨修行般若波罗蜜多时，<a id="a-FN"></a>以无所得而为方便，<a id="a-FO"></a>于内身住循身观，<a id="a-FP"></a>炽然精进，<a id="a-FQ"></a>正知具念，<a id="a-FR"></a>调伏贪忧。</p>
  <p id="aFS">“复次，<a id="a-FT"></a>善现，<a id="a-FU"></a>若菩萨摩诃萨修行般若波罗蜜多时，<a id="a-FV"></a>以无所得而为方便，<a id="a-FW"></a>往澹泊路观所弃尸，<a id="a-FX"></a>诸骨分离各在异处，<a id="a-FY"></a>足骨异处，<a id="a-FZ"></a>腨骨异处，<a id="a-Fa"></a>膝骨异处，<a id="a-Fb"></a>髀骨异处，<a id="a-Fc"></a>髋骨异处，<a id="a-Fd"></a>脊骨异处，<a id="a-Fe"></a>胁骨异处，<a id="a-Ff"></a>胸骨异处，<a id="a-Fg"></a>膊骨异处，<a id="a-Fh"></a>臂骨异处，<a id="a-Fi"></a>手骨异处，<a id="a-Fj"></a>项骨异处，<a id="a-Fk"></a>颔骨异处，<a id="a-Fl"></a>颊骨异处，<a id="a-Fm"></a>其髑髅骨亦在异处。<a id="a-Fn"></a>见是事已，<a id="a-Fo"></a>自念我身有如是性，<a id="a-Fp"></a>具如是法，<a id="a-Fq"></a>未得解脱，<a id="a-Fr"></a>终归如是。<a id="a-Fs"></a>是为菩萨摩诃萨修行般若波罗蜜多时，<a id="a-Ft"></a>以无所得而为方便，<a id="a-Fu"></a>于内身住循身观，<a id="a-Fv"></a>炽然精进，<a id="a-Fw"></a>正知具念，<a id="a-Fx"></a>调伏贪忧。</p>
  <p id="aFy">“复次，<a id="a-Fz"></a>善现，<a id="a-G0"></a>若菩萨摩诃萨修行般若波罗蜜多时，<a id="a-G1"></a>以无所得而为方便，<a id="a-G2"></a>往澹泊路观所弃尸，<a id="a-G3"></a>骸骨狼籍，<a id="a-G4"></a>风吹日曝，<a id="a-G5"></a>雨灌霜封，<a id="a-G6"></a>积有岁年，<a id="a-G7"></a>色如珂雪。<a id="a-G8"></a>见是事已，<a id="a-G9"></a>自念我身有如是性，<a id="a-GA"></a>具如是法，<a id="a-GB"></a>未得解脱，<a id="a-GC"></a>终归如是。<a id="a-GD"></a>是为菩萨摩诃萨修行般若波罗蜜多时，<a id="a-GE"></a>以无所得而为方便，<a id="a-GF"></a>于内身住循身观，<a id="a-GG"></a>炽然精进，<a id="a-GH"></a>正知具念，<a id="a-GI"></a>调伏贪忧。</p>
  <p id="aGJ">“复次，<a id="a-GK"></a>善现，<a id="a-GL"></a>若菩萨摩诃萨修行般若波罗蜜多时，<a id="a-GM"></a>以无所得而为方便，<a id="a-GN"></a>往澹泊路观所弃尸，<a id="a-GO"></a>余骨散地，<a id="a-GP"></a>经多百岁或多千年，<a id="a-GQ"></a>其相变青，<a id="a-GR"></a>状如鸽色，<a id="a-GS"></a>或有腐朽碎末如尘，<a id="a-GT"></a>与土相和难可分别。<a id="a-GU"></a>见是事已，<a id="a-GV"></a>自念我身有如是性，<a id="a-GW"></a>具如是法，<a id="a-GX"></a>未得解脱，<a id="a-GY"></a>终归如是。<a id="a-GZ"></a>是为菩萨摩诃萨修行般若波罗蜜多时，<a id="a-Ga"></a>以无所得而为方便，<a id="a-Gb"></a>于内身住循身观，<a id="a-Gc"></a>炽然精进，<a id="a-Gd"></a>正知具念，<a id="a-Ge"></a>调伏贪忧。</p>
  <p id="aGf">“善现，<a id="a-Gg"></a>诸菩萨摩诃萨修行般若波罗蜜多时，<a id="a-Gh"></a>以无所得而为方便，<a id="a-Gi"></a>如于内身如是差别住循身观，<a id="a-Gj"></a>炽然精进，<a id="a-Gk"></a>正知具念，<a id="a-Gl"></a>调伏贪忧；<a id="a-Gm"></a>于外身住循身观，<a id="a-Gn"></a>于内外身住循身观，<a id="a-Go"></a>炽然精进，<a id="a-Gp"></a>正知具念，<a id="a-Gq"></a>调伏贪忧，<a id="a-Gr"></a>随其所应，<a id="a-Gs"></a>亦复如是。</p>
  <p id="aGt">“善现，<a id="a-Gu"></a>诸菩萨摩诃萨修行般若波罗蜜多时，<a id="a-Gv"></a>以无所得而为方便，<a id="a-Gw"></a>于内外俱受、<a id="a-Gx"></a>心、<a id="a-Gy"></a>法住循受、<a id="a-Gz"></a>心、<a id="a-H0"></a>法观，<a id="a-H1"></a>炽然精进，<a id="a-H2"></a>正知具念，<a id="a-H3"></a>调伏贪忧，<a id="a-H4"></a>随其所应，<a id="a-H5"></a>皆应广说。</p>
  <p id="aH6">“善现，<a id="a-H7"></a>如是菩萨摩诃萨修行般若波罗蜜多，<a id="a-H8"></a>以无所得而为方便，<a id="a-H9"></a>于内外俱身、<a id="a-HA"></a>受、<a id="a-HB"></a>心、<a id="a-HC"></a>法住循身、<a id="a-HD"></a>受、<a id="a-HE"></a>心、<a id="a-HF"></a>法观时，<a id="a-HG"></a>虽作是观而无所得。<a id="a-HH"></a>善现当知，<a id="a-HI"></a>是为菩萨摩诃萨大乘相。</p>
  <p id="aHJ">“复次，<a id="a-HK"></a>善现，<a id="a-HL"></a>菩萨摩诃萨大乘相者，<a id="a-HM"></a>谓四正断。<a id="a-HN"></a>云何为四？<a id="a-HO"></a>善现，<a id="a-HP"></a>若菩萨摩诃萨修行般若波罗蜜多时，<a id="a-HQ"></a>以无所得而为方便，<a id="a-HR"></a>于诸未生恶不善法为不生故，<a id="a-HS"></a>生欲策励，<a id="a-HT"></a>发起正勤，<a id="a-HU"></a>策心持心，<a id="a-HV"></a>是为第一。<a id="a-HW"></a>若菩萨摩诃萨修行般若波罗蜜多时，<a id="a-HX"></a>以无所得而为方便，<a id="a-HY"></a>于诸已生恶不善法为永断故，<a id="a-HZ"></a>生欲策励，<a id="a-Ha"></a>发起正勤，<a id="a-Hb"></a>策心持心，<a id="a-Hc"></a>是为第二。<a id="a-Hd"></a>若菩萨摩诃萨修行般若波罗蜜多时，<a id="a-He"></a>以无所得而为方便，<a id="a-Hf"></a>未生善法为令生故，<a id="a-Hg"></a>生欲策励，<a id="a-Hh"></a>发起正勤，<a id="a-Hi"></a>策心持心，<a id="a-Hj"></a>是为第三。<a id="a-Hk"></a>若菩萨摩诃萨修行般若波罗蜜多时，<a id="a-Hl"></a>以无所得而为方便，<a id="a-Hm"></a>已生善法为令安住不忘增广倍修满故，<a id="a-Hn"></a>生欲策励，<a id="a-Ho"></a>发起正勤，<a id="a-Hp"></a>策心持心，<a id="a-Hq"></a>是为第四。<a id="a-Hr"></a>善现当知，<a id="a-Hs"></a>是为菩萨摩诃萨大乘相。</p>
 </body>
</html>