<!doctype html>
<html id="z3IBT809g" data-ver="1280">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百八十九</h1>
  <h2 id="a2">第十三安忍波罗蜜多分</h2>
  <p id="a3">如是我闻：<a id="a-4"></a>一时，<a id="a-5"></a>薄伽梵在室罗筏住誓多林给孤独园，<a id="a-6"></a>与大苾蒭众千二百五十人俱。</p>
  <p id="a7">尔时，<a id="a-8"></a>世尊告具寿满慈子：<a id="a-9"></a>“汝今应为欲证无上正等菩提诸菩萨摩诃萨宣说安忍波罗蜜多。<a id="a-A"></a>”</p>
  <p id="aB">时，<a id="a-C"></a>满慈子蒙佛教敕，<a id="a-D"></a>承佛神力便白佛言：<a id="a-E"></a>“若菩萨摩诃萨欲证无上正等菩提，<a id="a-F"></a>于他有情种种诃骂、<a id="a-G"></a>毁谤、<a id="a-H"></a>言说应深忍受，<a id="a-I"></a>不应发起忿恚恨心，<a id="a-J"></a>应起慈悲报彼恩德。<a id="a-K"></a>如是菩萨应于安忍波罗蜜多深心信乐，<a id="a-L"></a>随所发起安忍之心，<a id="a-M"></a>回向趣求一切智智，<a id="a-N"></a>是菩萨摩诃萨能住安忍波罗蜜多。<a id="a-O"></a>”</p>
  <p id="aP">时，<a id="a-Q"></a>舍利子便问具寿满慈子言：<a id="a-R"></a>“诸菩萨众所修安忍，<a id="a-S"></a>与声闻众所修安忍，<a id="a-T"></a>有何差别？<a id="a-U"></a>”</p>
  <p id="aV">满慈子言：<a id="a-W"></a>“诸声闻众所修安忍，<a id="a-X"></a>名为少分行相，<a id="a-Y"></a>所缘非极圆满；<a id="a-Z"></a>诸菩萨众所修安忍，<a id="a-a"></a>名为具分行相，<a id="a-b"></a>所缘最极圆满。<a id="a-c"></a>谓诸菩萨安忍无量，<a id="a-d"></a>为欲利乐无量有情，<a id="a-e"></a>被安忍铠作是誓言：<a id="a-f"></a>‘我当度脱无量有情，<a id="a-g"></a>皆令离苦，<a id="a-h"></a>证涅槃乐。<a id="a-i"></a>’是故菩萨安忍无量。<a id="a-j"></a>声闻安忍唯为舍弃自身烦恼，<a id="a-k"></a>非为有情，<a id="a-l"></a>是故名为少分安忍，<a id="a-m"></a>非如菩萨摩诃萨众安忍无量。<a id="a-n"></a>以诸菩萨不离安忍波罗蜜多，<a id="a-o"></a>是故名为具分安忍。<a id="a-p"></a>若于菩萨起不清净，<a id="a-q"></a>不能含忍损害之心，<a id="a-r"></a>当知彼人获无量罪，<a id="a-s"></a>非于声闻、<a id="a-t"></a>独觉乘等，<a id="a-u"></a>是故菩萨安忍最胜。</p>
  <p id="av">“又，<a id="a-w"></a>舍利子，<a id="a-x"></a>诸菩萨摩诃萨如为如来、<a id="a-y"></a>应、<a id="a-z"></a>正等觉之所诃责，<a id="a-10"></a>心无忿恨；<a id="a-11"></a>如是若为或旃荼罗、<a id="a-12"></a>或补羯娑、<a id="a-13"></a>或余下贱诸有情类诃骂、<a id="a-14"></a>谤毁，<a id="a-15"></a>亦不应起忿恚、<a id="a-16"></a>嫌恨、<a id="a-17"></a>加报之心经刹那顷。<a id="a-18"></a>如是菩萨摄受安忍波罗蜜多疾得圆满，<a id="a-19"></a>不久证得一切智智。<a id="a-1A"></a>如是菩萨修学安忍波罗蜜多渐次究竟，<a id="a-1B"></a>疾证无上正等菩提。<a id="a-1C"></a>若菩萨摩诃萨如是安住摄受安忍波罗蜜多，<a id="a-1D"></a>堪受他人诃骂、<a id="a-1E"></a>谤毁，<a id="a-1F"></a>其心不动如妙高山，<a id="a-1G"></a>功德善根增长难坏，<a id="a-1H"></a>速证无上正等菩提，<a id="a-1I"></a>普为世间作大饶益。<a id="a-1J"></a>”</p>
  <p id="a1K">时，<a id="a-1L"></a>舍利子复问具寿满慈子言：<a id="a-1M"></a>“若菩萨摩诃萨修安忍时，<a id="a-1N"></a>有二人来至菩萨所：<a id="a-1O"></a>一善心故以旃檀涂，<a id="a-1P"></a>一恶心故以火烧身。<a id="a-1Q"></a>菩萨于彼应起何心？<a id="a-1R"></a>”</p>
  <p id="a1S">满慈子言：<a id="a-1T"></a>“是菩萨摩诃萨欲证无上正等菩提，<a id="a-1U"></a>于第一人不应起爱，<a id="a-1V"></a>于第二人不应起恚，<a id="a-1W"></a>应于彼二起平等心，<a id="a-1X"></a>俱欲毕竟利益安乐；<a id="a-1Y"></a>如是菩萨摩诃萨众能行安忍波罗蜜多，<a id="a-1Z"></a>能住安忍波罗蜜多。<a id="a-1a"></a>若菩萨摩诃萨能行安忍波罗蜜多，<a id="a-1b"></a>能住安忍波罗蜜多，<a id="a-1c"></a>是菩萨摩诃萨能无倒行菩萨行处，<a id="a-1d"></a>能无倒住菩萨净土。<a id="a-1e"></a>如是菩萨摩诃萨众于有情类，<a id="a-1f"></a>不应发起忿恚之心，<a id="a-1g"></a>不应发起嫌恨之心，<a id="a-1h"></a>不应发起报怨之心。<a id="a-1i"></a>如是菩萨摩诃萨众于有情类，<a id="a-1j"></a>安忍圆满、<a id="a-1k"></a>称赞圆满、<a id="a-1l"></a>柔和圆满、<a id="a-1m"></a>意乐圆满，<a id="a-1n"></a>无忿无恨，<a id="a-1o"></a>于一切处皆起慈心。<a id="a-1p"></a>如是菩萨摩诃萨众，<a id="a-1q"></a>他诸有情来至其所，<a id="a-1r"></a>起怨害心，<a id="a-1s"></a>欲打、<a id="a-1t"></a>欲缚、<a id="a-1u"></a>毁辱、<a id="a-1v"></a>诃责，<a id="a-1w"></a>皆能安忍无心加报。<a id="a-1x"></a>如是菩萨摩诃萨众，<a id="a-1y"></a>他诸有情来至其所，<a id="a-1z"></a>欲兴斗诤作不饶益，<a id="a-20"></a>菩萨于彼起和好心，<a id="a-21"></a>软言愧谢令毒心息。</p>
  <p id="a22">“尔时，<a id="a-23"></a>菩萨作是思惟：<a id="a-24"></a>‘如是有情来至我所，<a id="a-25"></a>欲兴斗诤作不饶益。<a id="a-26"></a>我证无上正等觉时，<a id="a-27"></a>当为宣扬甚深空法，<a id="a-28"></a>令永息灭一切斗诤，<a id="a-29"></a>谓为宣扬所有色蕴皆如幻化毕竟性空，<a id="a-2A"></a>毕竟空中无所诤竞，<a id="a-2B"></a>令彼闻已斗诤心息，<a id="a-2C"></a>亦为宣扬所有受、<a id="a-2D"></a>想、<a id="a-2E"></a>行、<a id="a-2F"></a>识蕴皆如幻化毕竟性空，<a id="a-2G"></a>毕竟空中无所诤竞，<a id="a-2H"></a>令彼闻已斗诤心息；<a id="a-2I"></a>或为宣扬所有眼处皆如幻化毕竟性空，<a id="a-2J"></a>毕竟空中无所诤竞，<a id="a-2K"></a>令彼闻已斗诤心息，<a id="a-2L"></a>亦为宣扬所有耳、<a id="a-2M"></a>鼻、<a id="a-2N"></a>舌、<a id="a-2O"></a>身、<a id="a-2P"></a>意处皆如幻化毕竟性空，<a id="a-2Q"></a>毕竟空中无所诤竞，<a id="a-2R"></a>令彼闻已斗诤心息；<a id="a-2S"></a>或为宣扬所有色处皆如幻化毕竟性空，<a id="a-2T"></a>毕竟空中无所诤竞，<a id="a-2U"></a>令彼闻已斗诤心息，<a id="a-2V"></a>亦为宣扬所有声、<a id="a-2W"></a>香、<a id="a-2X"></a>味、<a id="a-2Y"></a>触、<a id="a-2Z"></a>法处皆如幻化毕竟性空，<a id="a-2a"></a>毕竟空中无所诤竞，<a id="a-2b"></a>令彼闻已斗诤心息；<a id="a-2c"></a>或为宣扬所有眼界皆如幻化毕竟性空，<a id="a-2d"></a>毕竟空中无所诤竞，<a id="a-2e"></a>令彼闻已斗诤心息，<a id="a-2f"></a>亦为宣扬所有耳、<a id="a-2g"></a>鼻、<a id="a-2h"></a>舌、<a id="a-2i"></a>身、<a id="a-2j"></a>意界皆如幻化毕竟性空，<a id="a-2k"></a>毕竟空中无所诤竞，<a id="a-2l"></a>令彼闻已斗诤心息；<a id="a-2m"></a>或为宣扬所有色界皆如幻化毕竟性空，<a id="a-2n"></a>毕竟空中无所诤竞，<a id="a-2o"></a>令彼闻已斗诤心息，<a id="a-2p"></a>亦为宣扬所有声、<a id="a-2q"></a>香、<a id="a-2r"></a>味、<a id="a-2s"></a>触、<a id="a-2t"></a>法界皆如幻化毕竟性空，<a id="a-2u"></a>毕竟空中无所诤竞，<a id="a-2v"></a>令彼闻已斗诤心息；<a id="a-2w"></a>或为宣扬所有眼识界皆如幻化毕竟性空，<a id="a-2x"></a>毕竟空中无所诤竞，<a id="a-2y"></a>令彼闻已斗诤心息，<a id="a-2z"></a>亦为宣扬所有耳、<a id="a-30"></a>鼻、<a id="a-31"></a>舌、<a id="a-32"></a>身、<a id="a-33"></a>意识界皆如幻化毕竟性空，<a id="a-34"></a>毕竟空中无所诤竞，<a id="a-35"></a>令彼闻已斗诤心息；<a id="a-36"></a>或为宣扬所有眼触皆如幻化毕竟性空，<a id="a-37"></a>毕竟空中无所诤竞，<a id="a-38"></a>令彼闻已斗诤心息，<a id="a-39"></a>亦为宣扬所有耳、<a id="a-3A"></a>鼻、<a id="a-3B"></a>舌、<a id="a-3C"></a>身、<a id="a-3D"></a>意触皆如幻化毕竟性空，<a id="a-3E"></a>毕竟空中无所诤竞，<a id="a-3F"></a>令彼闻已斗诤心息；<a id="a-3G"></a>或为宣扬所有眼触为缘所生诸受皆如幻化毕竟性空，<a id="a-3H"></a>毕竟空中无所诤竞，<a id="a-3I"></a>令彼闻已斗诤心息，<a id="a-3J"></a>亦为宣扬所有耳、<a id="a-3K"></a>鼻、<a id="a-3L"></a>舌、<a id="a-3M"></a>身、<a id="a-3N"></a>意触为缘所生诸受皆如幻化毕竟性空，<a id="a-3O"></a>毕竟空中无所诤竞，<a id="a-3P"></a>令彼闻已斗诤心息；<a id="a-3Q"></a>或为宣扬所有地界皆如幻化毕竟性空，<a id="a-3R"></a>毕竟空中无所诤竞，<a id="a-3S"></a>令彼闻已斗诤心息，<a id="a-3T"></a>亦为宣扬所有水、<a id="a-3U"></a>火、<a id="a-3V"></a>风、<a id="a-3W"></a>空、<a id="a-3X"></a>识界皆如幻化毕竟性空，<a id="a-3Y"></a>毕竟空中无所诤竞，<a id="a-3Z"></a>令彼闻已斗诤心息；<a id="a-3a"></a>或为宣扬所有因缘皆如幻化毕竟性空，<a id="a-3b"></a>毕竟空中无所诤竞，<a id="a-3c"></a>令彼闻已斗诤心息，<a id="a-3d"></a>亦为宣扬所有等无间缘、<a id="a-3e"></a>所缘缘、<a id="a-3f"></a>增上缘及从诸缘所生诸法皆如幻化毕竟性空，<a id="a-3g"></a>毕竟空中无所诤竞，<a id="a-3h"></a>令彼闻已斗诤心息；<a id="a-3i"></a>或为宣扬所有无明皆如幻化毕竟性空，<a id="a-3j"></a>毕竟空中无所诤竞，<a id="a-3k"></a>令彼闻已斗诤心息，<a id="a-3l"></a>亦为宣扬所有行、<a id="a-3m"></a>识、<a id="a-3n"></a>名色、<a id="a-3o"></a>六处、<a id="a-3p"></a>触、<a id="a-3q"></a>受、<a id="a-3r"></a>爱、<a id="a-3s"></a>取、<a id="a-3t"></a>有、<a id="a-3u"></a>生、<a id="a-3v"></a>老死皆如幻化毕竟性空，<a id="a-3w"></a>毕竟空中无所诤竞，<a id="a-3x"></a>令彼闻已斗诤心息；<a id="a-3y"></a>或为宣扬所有欲界皆如幻化毕竟性空，<a id="a-3z"></a>毕竟空中无所诤竞，<a id="a-40"></a>令彼闻已斗诤心息，<a id="a-41"></a>亦为宣扬所有色界、<a id="a-42"></a>若无色界、<a id="a-43"></a>若无漏界皆如幻化毕竟性空，<a id="a-44"></a>毕竟空中无所诤竞，<a id="a-45"></a>令彼闻已斗诤心息。<a id="a-46"></a>’</p>
  <p id="a47">“如是菩萨作是思惟：<a id="a-48"></a>‘我证无上正等觉时，<a id="a-49"></a>为诸有情说如是法，<a id="a-4A"></a>令其永灭一切斗诤，<a id="a-4B"></a>其心平等犹若虚空，<a id="a-4C"></a>不相伺求种种瑕隙，<a id="a-4D"></a>由斯感得大士夫相所庄严身，<a id="a-4E"></a>一切有情见者欢喜互相饶益，<a id="a-4F"></a>乃至证得清凉涅槃，<a id="a-4G"></a>离诸戏论毕竟安乐。<a id="a-4H"></a>’”</p>
  <p id="a4I">尔时，<a id="a-4J"></a>舍利子问满慈子言：<a id="a-4K"></a>“菩萨、<a id="a-4L"></a>声闻二种安忍，<a id="a-4M"></a>应知何者广大、<a id="a-4N"></a>微妙、<a id="a-4O"></a>清净、<a id="a-4P"></a>殊胜？<a id="a-4Q"></a>”</p>
  <p id="a4R">时，<a id="a-4S"></a>满慈子便谓具寿舍利子言：<a id="a-4T"></a>“今以现事诘问尊者，<a id="a-4U"></a>随意为答。<a id="a-4V"></a>”</p>
  <p id="a4W">舍利子言：<a id="a-4X"></a>“随意诘问，<a id="a-4Y"></a>我当为答。<a id="a-4Z"></a>”</p>
  <p id="a4a">满慈子言：<a id="a-4b"></a>“世间铧铁与赡部金二种光彩，<a id="a-4c"></a>应知何者广大、<a id="a-4d"></a>微妙、<a id="a-4e"></a>清净、<a id="a-4f"></a>殊胜？<a id="a-4g"></a>”</p>
  <p id="a4h">舍利子言：<a id="a-4i"></a>“世间铧铁所有光彩，<a id="a-4j"></a>难可方比赡部真金，<a id="a-4k"></a>谓赡部金所有光彩广大、<a id="a-4l"></a>微妙、<a id="a-4m"></a>清净、<a id="a-4n"></a>殊胜。<a id="a-4o"></a>”</p>
  <p id="a4p">满慈子言：<a id="a-4q"></a>“声闻安忍如世铧铁所有光彩，<a id="a-4r"></a>菩萨安忍如赡部金所有光彩，<a id="a-4s"></a>应知二种安忍胜劣差别之相。<a id="a-4t"></a>何以故？<a id="a-4u"></a>舍利子，<a id="a-4v"></a>声闻乘人所有安忍，<a id="a-4w"></a>唯观色蕴乃至识蕴，<a id="a-4x"></a>无我、<a id="a-4y"></a>有情、<a id="a-4z"></a>命者、<a id="a-50"></a>生者、<a id="a-51"></a>养者、<a id="a-52"></a>士夫、<a id="a-53"></a>补特伽罗、<a id="a-54"></a>意生、<a id="a-55"></a>儒童、<a id="a-56"></a>作者、<a id="a-57"></a>受者、<a id="a-58"></a>知者、<a id="a-59"></a>见者之所引发；<a id="a-5A"></a>菩萨乘人所有安忍，<a id="a-5B"></a>亦观色蕴乃至识蕴，<a id="a-5C"></a>都无自性，<a id="a-5D"></a>无生无灭，<a id="a-5E"></a>无染无净，<a id="a-5F"></a>无增无减，<a id="a-5G"></a>本来寂静之所引发，<a id="a-5H"></a>是故菩萨所有安忍广大、<a id="a-5I"></a>微妙、<a id="a-5J"></a>清净、<a id="a-5K"></a>殊胜，<a id="a-5L"></a>过诸声闻所有安忍。<a id="a-5M"></a>声闻乘人所有安忍，<a id="a-5N"></a>唯观眼处乃至意处，<a id="a-5O"></a>无我、<a id="a-5P"></a>有情、<a id="a-5Q"></a>命者、<a id="a-5R"></a>生者、<a id="a-5S"></a>养者、<a id="a-5T"></a>士夫、<a id="a-5U"></a>补特伽罗、<a id="a-5V"></a>意生、<a id="a-5W"></a>儒童、<a id="a-5X"></a>作者、<a id="a-5Y"></a>受者、<a id="a-5Z"></a>知者、<a id="a-5a"></a>见者之所引发；<a id="a-5b"></a>菩萨乘人所有安忍，<a id="a-5c"></a>亦观眼处乃至意处，<a id="a-5d"></a>都无自性，<a id="a-5e"></a>无生无灭、<a id="a-5f"></a>无染无净，<a id="a-5g"></a>无增无减，<a id="a-5h"></a>本来寂静之所引发，<a id="a-5i"></a>是故菩萨所有安忍广大、<a id="a-5j"></a>微妙、<a id="a-5k"></a>清净、<a id="a-5l"></a>殊胜，<a id="a-5m"></a>过诸声闻所有安忍。<a id="a-5n"></a>声闻乘人所有安忍，<a id="a-5o"></a>唯观色处乃至法处，<a id="a-5p"></a>无我、<a id="a-5q"></a>有情、<a id="a-5r"></a>命者、<a id="a-5s"></a>生者、<a id="a-5t"></a>养者、<a id="a-5u"></a>士夫、<a id="a-5v"></a>补特伽罗、<a id="a-5w"></a>意生、<a id="a-5x"></a>儒童、<a id="a-5y"></a>作者、<a id="a-5z"></a>受者、<a id="a-60"></a>知者、<a id="a-61"></a>见者之所引发；<a id="a-62"></a>菩萨乘人所有安忍，<a id="a-63"></a>亦观色处乃至法处，<a id="a-64"></a>都无自性，<a id="a-65"></a>无生无灭，<a id="a-66"></a>无染无净，<a id="a-67"></a>无增无减，<a id="a-68"></a>本来寂静之所引发，<a id="a-69"></a>是故菩萨所有安忍广大、<a id="a-6A"></a>微妙、<a id="a-6B"></a>清净、<a id="a-6C"></a>殊胜，<a id="a-6D"></a>过诸声闻所有安忍。<a id="a-6E"></a>声闻乘人所有安忍，<a id="a-6F"></a>唯观眼界乃至意界，<a id="a-6G"></a>无我、<a id="a-6H"></a>有情、<a id="a-6I"></a>命者、<a id="a-6J"></a>生者、<a id="a-6K"></a>养者、<a id="a-6L"></a>士夫、<a id="a-6M"></a>补特伽罗、<a id="a-6N"></a>意生、<a id="a-6O"></a>儒童、<a id="a-6P"></a>作者、<a id="a-6Q"></a>受者、<a id="a-6R"></a>知者、<a id="a-6S"></a>见者之所引发；<a id="a-6T"></a>菩萨乘人所有安忍，<a id="a-6U"></a>亦观眼界乃至意界，<a id="a-6V"></a>都无自性，<a id="a-6W"></a>无生无灭，<a id="a-6X"></a>无染无净，<a id="a-6Y"></a>无增无减，<a id="a-6Z"></a>本来寂静之所引发，<a id="a-6a"></a>是故菩萨所有安忍广大、<a id="a-6b"></a>微妙、<a id="a-6c"></a>清净、<a id="a-6d"></a>殊胜，<a id="a-6e"></a>过诸声闻所有安忍。<a id="a-6f"></a>声闻乘人所有安忍，<a id="a-6g"></a>唯观色界乃至法界，<a id="a-6h"></a>无我、<a id="a-6i"></a>有情、<a id="a-6j"></a>命者、<a id="a-6k"></a>生者、<a id="a-6l"></a>养者、<a id="a-6m"></a>士夫、<a id="a-6n"></a>补特伽罗、<a id="a-6o"></a>意生、<a id="a-6p"></a>儒童、<a id="a-6q"></a>作者、<a id="a-6r"></a>受者、<a id="a-6s"></a>知者、<a id="a-6t"></a>见者之所引发；<a id="a-6u"></a>菩萨乘人所有安忍，<a id="a-6v"></a>亦观色界乃至法界，<a id="a-6w"></a>都无自性，<a id="a-6x"></a>无生无灭，<a id="a-6y"></a>无染无净，<a id="a-6z"></a>无增无减，<a id="a-70"></a>本来寂静之所引发，<a id="a-71"></a>是故菩萨所有安忍广大、<a id="a-72"></a>微妙、<a id="a-73"></a>清净、<a id="a-74"></a>殊胜，<a id="a-75"></a>过诸声闻所有安忍。<a id="a-76"></a>声闻乘人所有安忍，<a id="a-77"></a>唯观眼识界乃至意识界，<a id="a-78"></a>无我、<a id="a-79"></a>有情、<a id="a-7A"></a>命者、<a id="a-7B"></a>生者、<a id="a-7C"></a>养者、<a id="a-7D"></a>士夫、<a id="a-7E"></a>补特伽罗、<a id="a-7F"></a>意生、<a id="a-7G"></a>儒童、<a id="a-7H"></a>作者、<a id="a-7I"></a>受者、<a id="a-7J"></a>知者、<a id="a-7K"></a>见者之所引发；<a id="a-7L"></a>菩萨乘人所有安忍，<a id="a-7M"></a>亦观眼识界乃至意识界，<a id="a-7N"></a>都无自性，<a id="a-7O"></a>无生无灭，<a id="a-7P"></a>无染无净，<a id="a-7Q"></a>无增无减，<a id="a-7R"></a>本来寂静之所引发，<a id="a-7S"></a>是故菩萨所有安忍广大、<a id="a-7T"></a>微妙、<a id="a-7U"></a>清净、<a id="a-7V"></a>殊胜，<a id="a-7W"></a>过诸声闻所有安忍。<a id="a-7X"></a>声闻乘人所有安忍，<a id="a-7Y"></a>唯观眼触乃至意触，<a id="a-7Z"></a>无我、<a id="a-7a"></a>有情、<a id="a-7b"></a>命者、<a id="a-7c"></a>生者、<a id="a-7d"></a>养者、<a id="a-7e"></a>士夫、<a id="a-7f"></a>补特伽罗、<a id="a-7g"></a>意生、<a id="a-7h"></a>儒童、<a id="a-7i"></a>作者、<a id="a-7j"></a>受者、<a id="a-7k"></a>知者、<a id="a-7l"></a>见者之所引发；<a id="a-7m"></a>菩萨乘人所有安忍，<a id="a-7n"></a>亦观眼触乃至意触，<a id="a-7o"></a>都无自性，<a id="a-7p"></a>无生无灭，<a id="a-7q"></a>无染无净，<a id="a-7r"></a>无增无减，<a id="a-7s"></a>本来寂静之所引发，<a id="a-7t"></a>是故菩萨所有安忍广大、<a id="a-7u"></a>微妙、<a id="a-7v"></a>清净、<a id="a-7w"></a>殊胜，<a id="a-7x"></a>过诸声闻所有安忍。<a id="a-7y"></a>声闻乘人所有安忍，<a id="a-7z"></a>唯观眼触为缘所生诸受乃至意触为缘所生诸受，<a id="a-80"></a>无我、<a id="a-81"></a>有情、<a id="a-82"></a>命者、<a id="a-83"></a>生者、<a id="a-84"></a>养者、<a id="a-85"></a>士夫、<a id="a-86"></a>补特伽罗、<a id="a-87"></a>意生、<a id="a-88"></a>儒童、<a id="a-89"></a>作者、<a id="a-8A"></a>受者、<a id="a-8B"></a>知者、<a id="a-8C"></a>见者之所引发；<a id="a-8D"></a>菩萨乘人所有安忍，<a id="a-8E"></a>亦观眼触为缘所生诸受乃至意触为缘所生诸受，<a id="a-8F"></a>都无自性，<a id="a-8G"></a>无生无灭，<a id="a-8H"></a>无染无净，<a id="a-8I"></a>无增无减，<a id="a-8J"></a>本来寂静之所引发，<a id="a-8K"></a>是故菩萨所有安忍广大、<a id="a-8L"></a>微妙、<a id="a-8M"></a>清净、<a id="a-8N"></a>殊胜，<a id="a-8O"></a>过诸声闻所有安忍。<a id="a-8P"></a>声闻乘人所有安忍，<a id="a-8Q"></a>唯观地界乃至识界，<a id="a-8R"></a>无我、<a id="a-8S"></a>有情、<a id="a-8T"></a>命者、<a id="a-8U"></a>生者、<a id="a-8V"></a>养者、<a id="a-8W"></a>士夫、<a id="a-8X"></a>补特伽罗、<a id="a-8Y"></a>意生、<a id="a-8Z"></a>儒童、<a id="a-8a"></a>作者、<a id="a-8b"></a>受者、<a id="a-8c"></a>知者、<a id="a-8d"></a>见者之所引发；<a id="a-8e"></a>菩萨乘人所有安忍，<a id="a-8f"></a>亦观地界乃至识界，<a id="a-8g"></a>都无自性，<a id="a-8h"></a>无生无灭，<a id="a-8i"></a>无染无净，<a id="a-8j"></a>无增无减，<a id="a-8k"></a>本来寂静之所引发，<a id="a-8l"></a>是故菩萨所有安忍广大、<a id="a-8m"></a>微妙、<a id="a-8n"></a>清净、<a id="a-8o"></a>殊胜，<a id="a-8p"></a>过诸声闻所有安忍。<a id="a-8q"></a>声闻乘人所有安忍，<a id="a-8r"></a>唯观无明乃至老死，<a id="a-8s"></a>无我、<a id="a-8t"></a>有情、<a id="a-8u"></a>命者、<a id="a-8v"></a>生者、<a id="a-8w"></a>养者、<a id="a-8x"></a>士夫、<a id="a-8y"></a>补特伽罗、<a id="a-8z"></a>意生、<a id="a-90"></a>儒童、<a id="a-91"></a>作者、<a id="a-92"></a>受者、<a id="a-93"></a>知者、<a id="a-94"></a>见者之所引发；<a id="a-95"></a>菩萨乘人所有安忍，<a id="a-96"></a>亦观无明乃至老死，<a id="a-97"></a>都无自性，<a id="a-98"></a>无生无灭，<a id="a-99"></a>无染无净，<a id="a-9A"></a>无增无减，<a id="a-9B"></a>本来寂静之所引发，<a id="a-9C"></a>是故菩萨所有安忍广大、<a id="a-9D"></a>微妙、<a id="a-9E"></a>清净、<a id="a-9F"></a>殊胜，<a id="a-9G"></a>过诸声闻所有安忍。</p>
  <p id="a9H">“又，<a id="a-9I"></a>舍利子，<a id="a-9J"></a>若菩萨摩诃萨欲证无上正等菩提，<a id="a-9K"></a>若怨贼来解身支节，<a id="a-9L"></a>是菩萨摩诃萨应作是念：<a id="a-9M"></a>‘殑伽河沙可知数量，<a id="a-9N"></a>身之数量难可得知。<a id="a-9O"></a>若所解身、<a id="a-9P"></a>若能解者，<a id="a-9Q"></a>俱色摄故分数难知。<a id="a-9R"></a>所解身支分数极少，<a id="a-9S"></a>如何缘此应生忿恚？<a id="a-9T"></a>’是菩萨摩诃萨观如是义，<a id="a-9U"></a>虽遭怨贼解身支节而能忍受，<a id="a-9V"></a>都无瞋忿、<a id="a-9W"></a>怨恨之心。<a id="a-9X"></a>是诸菩萨摩诃萨众，<a id="a-9Y"></a>随所发起安忍之心，<a id="a-9Z"></a>回向趣求一切智智，<a id="a-9a"></a>摄受安忍波罗蜜多。<a id="a-9b"></a>如是菩萨摩诃萨众，<a id="a-9c"></a>应知安忍波罗蜜多，<a id="a-9d"></a>能一切时常不舍离。</p>
  <p id="a9e">“又，<a id="a-9f"></a>舍利子，<a id="a-9g"></a>若菩萨摩诃萨欲证无上正等菩提，<a id="a-9h"></a>若有人来捶打、<a id="a-9i"></a>诃骂，<a id="a-9j"></a>是菩萨摩诃萨应作是念：<a id="a-9k"></a>‘殑伽河沙可知数量，<a id="a-9l"></a>我身过患难可得知，<a id="a-9m"></a>谓无始来发起种种烦恼恶业违害理事，<a id="a-9n"></a>诸佛贤圣共所诃毁。<a id="a-9o"></a>今此人来捶打、<a id="a-9p"></a>诃骂，<a id="a-9q"></a>百分、<a id="a-9r"></a>千分乃至邬波尼杀昙分未得其一，<a id="a-9s"></a>如何缘此应生忿恚？<a id="a-9t"></a>’是菩萨摩诃萨观如是义，<a id="a-9u"></a>虽有人来捶打、<a id="a-9v"></a>诃骂而能忍受，<a id="a-9w"></a>都无瞋忿、<a id="a-9x"></a>怨恨之心。<a id="a-9y"></a>是诸菩萨摩诃萨众，<a id="a-9z"></a>随所发起安忍之心，<a id="a-A0"></a>回向趣求一切智智，<a id="a-A1"></a>摄受安忍波罗蜜多。<a id="a-A2"></a>如是菩萨摩诃萨众，<a id="a-A3"></a>应知安忍波罗蜜多，<a id="a-A4"></a>能一切时常不舍离。</p>
  <p id="aA5">“又，<a id="a-A6"></a>舍利子，<a id="a-A7"></a>若菩萨摩诃萨欲证无上正等菩提，<a id="a-A8"></a>若怨贼来劫夺财宝，<a id="a-A9"></a>是菩萨摩诃萨应作是念：<a id="a-AA"></a>‘如是财宝本性皆空无所系属，<a id="a-AB"></a>如何缘此应生忿恚？<a id="a-AC"></a>’是菩萨摩诃萨观如是义，<a id="a-AD"></a>虽遭怨贼劫夺财宝，<a id="a-AE"></a>而心都无瞋忿、<a id="a-AF"></a>怨恨。<a id="a-AG"></a>是诸菩萨摩诃萨众，<a id="a-AH"></a>随所发起安忍之心，<a id="a-AI"></a>回向趣求一切智智，<a id="a-AJ"></a>摄受安忍波罗蜜多。<a id="a-AK"></a>如是菩萨摩诃萨众，<a id="a-AL"></a>应知安忍波罗蜜多，<a id="a-AM"></a>能一切时常不舍离。</p>
  <p id="aAN">“又，<a id="a-AO"></a>舍利子，<a id="a-AP"></a>若菩萨摩诃萨欲证无上正等菩提，<a id="a-AQ"></a>应修其心令与地、<a id="a-AR"></a>水、<a id="a-AS"></a>火、<a id="a-AT"></a>风、<a id="a-AU"></a>空等。<a id="a-AV"></a>”</p>
  <p id="aAW">舍利子言：<a id="a-AX"></a>“云何菩萨摩诃萨众欲证无上正等菩提，<a id="a-AY"></a>应修其心令与地、<a id="a-AZ"></a>水、<a id="a-Aa"></a>火、<a id="a-Ab"></a>风、<a id="a-Ac"></a>空等？<a id="a-Ad"></a>”</p>
  <p id="aAe">满慈子言：<a id="a-Af"></a>“若诸菩萨摩诃萨众欲证无上正等菩提，<a id="a-Ag"></a>应修其心令如大地、<a id="a-Ah"></a>大水、<a id="a-Ai"></a>大火、<a id="a-Aj"></a>大风、<a id="a-Ak"></a>虚空无所分别。<a id="a-Al"></a>”</p>
  <p id="aAm">舍利子言：<a id="a-An"></a>“云何菩萨摩诃萨众欲证无上正等菩提，<a id="a-Ao"></a>应修其心令如大地无所分别？<a id="a-Ap"></a>”</p>
  <p id="aAq">满慈子言：<a id="a-Ar"></a>“譬如大地，<a id="a-As"></a>虽以可爱色、<a id="a-At"></a>香、<a id="a-Au"></a>味、<a id="a-Av"></a>触掷置其中，<a id="a-Aw"></a>而都不生高欣喜爱；<a id="a-Ax"></a>虽以非爱色、<a id="a-Ay"></a>香、<a id="a-Az"></a>味、<a id="a-B0"></a>触掷置其中，<a id="a-B1"></a>而都不生下戚忧恚。<a id="a-B2"></a>如是菩萨摩诃萨众虽遇种种可爱所缘，<a id="a-B3"></a>而不应生高欣喜爱；<a id="a-B4"></a>虽遇种种不可爱缘，<a id="a-B5"></a>而不应生下戚忧恚。<a id="a-B6"></a>安忍净信常现在前，<a id="a-B7"></a>犹如大地平等而转，<a id="a-B8"></a>故说菩萨摩诃萨众欲证无上正等菩提，<a id="a-B9"></a>应修其心令如大地无所分别。<a id="a-BA"></a>”</p>
  <p id="aBB">舍利子言：<a id="a-BC"></a>“云何菩萨摩诃萨众欲证无上正等菩提，<a id="a-BD"></a>应修其心令如大水无所分别？<a id="a-BE"></a>”</p>
  <p id="aBF">满慈子言：<a id="a-BG"></a>“譬如大水，<a id="a-BH"></a>虽以可爱色、<a id="a-BI"></a>香、<a id="a-BJ"></a>味、<a id="a-BK"></a>触掷置其中，<a id="a-BL"></a>而都不生高欣喜爱；<a id="a-BM"></a>虽以非爱色、<a id="a-BN"></a>香、<a id="a-BO"></a>味、<a id="a-BP"></a>触掷置其中，<a id="a-BQ"></a>而都不生下戚忧恚。<a id="a-BR"></a>如是菩萨摩诃萨众虽遇种种可爱所缘，<a id="a-BS"></a>而不应生高欣喜爱；<a id="a-BT"></a>虽遇种种不可爱缘，<a id="a-BU"></a>而不应生下戚忧恚。<a id="a-BV"></a>安忍净信常现在前，<a id="a-BW"></a>犹如大水平等而转，<a id="a-BX"></a>故说菩萨摩诃萨众欲证无上正等菩提，<a id="a-BY"></a>应修其心令如大水无所分别。<a id="a-BZ"></a>”</p>
  <p id="aBa">舍利子言：<a id="a-Bb"></a>“云何菩萨摩诃萨众欲证无上正等菩提，<a id="a-Bc"></a>应修其心令如大火无所分别？<a id="a-Bd"></a>”</p>
  <p id="aBe">满慈子言：<a id="a-Bf"></a>“譬如大火，<a id="a-Bg"></a>虽以可爱色、<a id="a-Bh"></a>香、<a id="a-Bi"></a>味、<a id="a-Bj"></a>触掷置其中，<a id="a-Bk"></a>而都不生高欣喜爱；<a id="a-Bl"></a>虽以非爱色、<a id="a-Bm"></a>香、<a id="a-Bn"></a>味、<a id="a-Bo"></a>触掷置其中，<a id="a-Bp"></a>而都不生下戚忧恚。<a id="a-Bq"></a>如是菩萨摩诃萨众虽遇种种可爱所缘，<a id="a-Br"></a>而不应生高欣喜爱；<a id="a-Bs"></a>虽遇种种不可爱缘，<a id="a-Bt"></a>而不应生下戚忧恚。<a id="a-Bu"></a>安忍净信常现在前，<a id="a-Bv"></a>犹如大火平等而转，<a id="a-Bw"></a>故说菩萨摩诃萨众欲证无上正等菩提，<a id="a-Bx"></a>应修其心令如大火无所分别。<a id="a-By"></a>”</p>
  <p id="aBz">舍利子言：<a id="a-C0"></a>“云何菩萨摩诃萨众欲证无上正等菩提，<a id="a-C1"></a>应修其心令如大风无所分别？<a id="a-C2"></a>”</p>
  <p id="aC3">满慈子言：<a id="a-C4"></a>“譬如大风，<a id="a-C5"></a>虽以可爱色、<a id="a-C6"></a>香、<a id="a-C7"></a>味、<a id="a-C8"></a>触掷置其中，<a id="a-C9"></a>而都不生高欣喜爱；<a id="a-CA"></a>虽以非爱色、<a id="a-CB"></a>香、<a id="a-CC"></a>味、<a id="a-CD"></a>触掷置其中，<a id="a-CE"></a>而都不生下戚忧恚。<a id="a-CF"></a>如是菩萨摩诃萨众虽遇种种可爱所缘，<a id="a-CG"></a>而不应生高欣喜爱；<a id="a-CH"></a>虽遇种种不可爱缘，<a id="a-CI"></a>而不应生下戚忧恚。<a id="a-CJ"></a>安忍净信常现在前，<a id="a-CK"></a>犹如大风平等而转，<a id="a-CL"></a>故说菩萨摩诃萨众欲证无上正等菩提，<a id="a-CM"></a>应修其心令如大风无所分别。<a id="a-CN"></a>”</p>
  <p id="aCO">舍利子言：<a id="a-CP"></a>“云何菩萨摩诃萨众欲证无上正等菩提，<a id="a-CQ"></a>应修其心令如虚空无所分别？<a id="a-CR"></a>”</p>
  <p id="aCS">满慈子言：<a id="a-CT"></a>“譬如虚空，<a id="a-CU"></a>虽以可爱色、<a id="a-CV"></a>香、<a id="a-CW"></a>味、<a id="a-CX"></a>触掷置其中，<a id="a-CY"></a>而都不生高欣喜爱；<a id="a-CZ"></a>虽以非爱色、<a id="a-Ca"></a>香、<a id="a-Cb"></a>味、<a id="a-Cc"></a>触掷置其中，<a id="a-Cd"></a>而都不生下戚忧恚。<a id="a-Ce"></a>如是菩萨摩诃萨众虽遇种种可爱所缘，<a id="a-Cf"></a>而不应生高欣喜爱；<a id="a-Cg"></a>虽遇种种不可爱缘，<a id="a-Ch"></a>而不应生下戚忧恚。<a id="a-Ci"></a>安忍净信常现在前，<a id="a-Cj"></a>犹如虚空平等而转，<a id="a-Ck"></a>故说菩萨摩诃萨众欲证无上正等菩提，<a id="a-Cl"></a>应修其心令如虚空无所分别。<a id="a-Cm"></a>”</p>
  <p id="aCn">时，<a id="a-Co"></a>舍利子便问具寿满慈子言：<a id="a-Cp"></a>“虚空无为，<a id="a-Cq"></a>诸菩萨众岂无为摄？<a id="a-Cr"></a>”</p>
  <p id="aCs">满慈子言：<a id="a-Ct"></a>“非菩萨众是无为摄。<a id="a-Cu"></a>然诸菩萨修行般若波罗蜜多方便善巧，<a id="a-Cv"></a>观察身心与虚空等，<a id="a-Cw"></a>令于境界无所分别，<a id="a-Cx"></a>堪修安忍波罗蜜多，<a id="a-Cy"></a>谓诸菩萨摩诃萨众方便善巧，<a id="a-Cz"></a>观察身心无性、<a id="a-D0"></a>无礙与虚空等，<a id="a-D1"></a>堪受种种刀杖等触。<a id="a-D2"></a>如是菩萨摩诃萨众方便善巧，<a id="a-D3"></a>依止般若波罗蜜多，<a id="a-D4"></a>观察身心与虚空等，<a id="a-D5"></a>摄受安忍波罗蜜多。<a id="a-D6"></a>假使恒时地狱猛火、<a id="a-D7"></a>地狱刀杖及余苦具逼迫其身，<a id="a-D8"></a>亦能忍受，<a id="a-D9"></a>其心平等无动无变。<a id="a-DA"></a>如是菩萨摩诃萨众修行般若波罗蜜多，<a id="a-DB"></a>摄受般若波罗蜜多，<a id="a-DC"></a>观察身心与虚空等，<a id="a-DD"></a>堪受众苦无动无变。<a id="a-DE"></a>如是菩萨摩诃萨众堪受众苦无动无变，<a id="a-DF"></a>即是安忍波罗蜜多。<a id="a-DG"></a>如是菩萨摩诃萨众修行般若波罗蜜多，<a id="a-DH"></a>重苦触时便作是念：<a id="a-DI"></a>‘我从无始生死已来，<a id="a-DJ"></a>虽受身心猛利众苦，<a id="a-DK"></a>而由此苦尚不能得若预流果、<a id="a-DL"></a>若一来果、<a id="a-DM"></a>若不还果、<a id="a-DN"></a>若阿罗汉果、<a id="a-DO"></a>若独觉菩提，<a id="a-DP"></a>况由此苦能证无上正等菩提？<a id="a-DQ"></a>今我身心所受众苦，<a id="a-DR"></a>既为利益诸有情故，<a id="a-DS"></a>定证无上正等菩提，<a id="a-DT"></a>是故我今应欢喜受。<a id="a-DU"></a>’如是菩萨摩诃萨众观此义故，<a id="a-DV"></a>虽受众苦而能发生增上猛利欢喜忍受。</p>
  <p id="aDW">“又，<a id="a-DX"></a>舍利子，<a id="a-DY"></a>譬如有人食百味食，<a id="a-DZ"></a>身心适悦生胜欢喜；<a id="a-Da"></a>如是菩萨见乞者来或求资财、<a id="a-Db"></a>或求身分，<a id="a-Dc"></a>或因舍施受种种苦，<a id="a-Dd"></a>欢喜忍受身心适悦，<a id="a-De"></a>过前适悦多百千倍。<a id="a-Df"></a>又，<a id="a-Dg"></a>舍利子，<a id="a-Dh"></a>如阿罗汉若见如来、<a id="a-Di"></a>应、<a id="a-Dj"></a>正等觉，<a id="a-Dk"></a>虽漏已尽而生殊胜信敬喜心。<a id="a-Dl"></a>如是菩萨摩诃萨众见来求者或乞资财、<a id="a-Dm"></a>或乞身分，<a id="a-Dn"></a>心生殊胜信敬欢喜，<a id="a-Do"></a>能深忍受彼所加害、<a id="a-Dp"></a>诃骂、<a id="a-Dq"></a>毁谤种种重苦，<a id="a-Dr"></a>随所发起安忍心时，<a id="a-Ds"></a>回向趣求一切智智。<a id="a-Dt"></a>如是菩萨摩诃萨众由随发起安忍心时，<a id="a-Du"></a>回向趣求一切智智，<a id="a-Dv"></a>常不远离所修安忍波罗蜜多，<a id="a-Dw"></a>与诸有情作大饶益恒无间断。</p>
  <p id="aDx">“又，<a id="a-Dy"></a>舍利子，<a id="a-Dz"></a>诸菩萨摩诃萨欲证无上正等菩提，<a id="a-E0"></a>于诸有情应修安忍，<a id="a-E1"></a>打不报打，<a id="a-E2"></a>骂不报骂，<a id="a-E3"></a>谤不报谤，<a id="a-E4"></a>瞋不报瞋，<a id="a-E5"></a>诃不报诃，<a id="a-E6"></a>忿不报忿，<a id="a-E7"></a>怒不报怒，<a id="a-E8"></a>害不报害，<a id="a-E9"></a>于诸恶事皆能忍受。<a id="a-EA"></a>何以故？<a id="a-EB"></a>舍利子，<a id="a-EC"></a>是诸菩萨摩诃萨众恒不舍离一切智心，<a id="a-ED"></a>于诸有情欲饶益故。<a id="a-EE"></a>若诸菩萨摩诃萨众恒不舍离一切智心，<a id="a-EF"></a>于诸有情欲作饶益，<a id="a-EG"></a>假使身受百千鉾[矛+賛]，<a id="a-EH"></a>而无一念报害之心，<a id="a-EI"></a>于彼常生净信安忍。<a id="a-EJ"></a>如是菩萨摩诃萨众修行安忍波罗蜜多，<a id="a-EK"></a>于诸有情欲作饶益，<a id="a-EL"></a>定当获得真金色身，<a id="a-EM"></a>相好庄严见者欢喜。</p>
  <p id="aEN">“是故，<a id="a-EO"></a>舍利子，<a id="a-EP"></a>菩萨摩诃萨皆应精勤修安忍力，<a id="a-EQ"></a>忍受一切加害等苦。<a id="a-ER"></a>若菩萨摩诃萨修安忍力忍受众苦，<a id="a-ES"></a>摄受安忍波罗蜜多，<a id="a-ET"></a>是菩萨摩诃萨远离生死近一切智，<a id="a-EU"></a>能与有情作大饶益。<a id="a-EV"></a>若菩萨摩诃萨爱乐声闻或独觉地，<a id="a-EW"></a>是菩萨摩诃萨当知退失菩萨安忍波罗蜜多。<a id="a-EX"></a>所以者何？<a id="a-EY"></a>诸菩萨摩诃萨宁以自身具受生死无边大苦，<a id="a-EZ"></a>而不爱著声闻、<a id="a-Ea"></a>独觉自利众善。<a id="a-Eb"></a>何以故？<a id="a-Ec"></a>舍利子，<a id="a-Ed"></a>若菩萨摩诃萨爱著声闻或独觉地，<a id="a-Ee"></a>是菩萨摩诃萨当知退失自所行处，<a id="a-Ef"></a>行他行处。<a id="a-Eg"></a>”</p>
  <p id="aEh">时，<a id="a-Ei"></a>舍利子便问具寿满慈子言：<a id="a-Ej"></a>“云何菩萨摩诃萨行他行处？<a id="a-Ek"></a>”</p>
  <p id="aEl">满慈子言：<a id="a-Em"></a>“若菩萨摩诃萨住声闻地或独觉地，<a id="a-En"></a>是菩萨摩诃萨行他行处；<a id="a-Eo"></a>若菩萨摩诃萨起声闻作意或独觉作意，<a id="a-Ep"></a>是菩萨摩诃萨行他行处；<a id="a-Eq"></a>若菩萨摩诃萨乐著声闻相应法教，<a id="a-Er"></a>或乐独觉相应言论，<a id="a-Es"></a>是菩萨摩诃萨行他行处。</p>
  <p id="aEt">“又，<a id="a-Eu"></a>舍利子，<a id="a-Ev"></a>若菩萨摩诃萨乐观色蕴若常若无常，<a id="a-Ew"></a>乐观受、<a id="a-Ex"></a>想、<a id="a-Ey"></a>行、<a id="a-Ez"></a>识蕴若常若无常，<a id="a-F0"></a>是菩萨摩诃萨行他行处。<a id="a-F1"></a>若菩萨摩诃萨乐观色蕴若乐若苦，<a id="a-F2"></a>乐观受、<a id="a-F3"></a>想、<a id="a-F4"></a>行、<a id="a-F5"></a>识蕴若乐若苦，<a id="a-F6"></a>是菩萨摩诃萨行他行处。<a id="a-F7"></a>若菩萨摩诃萨乐观色蕴若我若无我，<a id="a-F8"></a>乐观受、<a id="a-F9"></a>想、<a id="a-FA"></a>行、<a id="a-FB"></a>识蕴若我若无我，<a id="a-FC"></a>是菩萨摩诃萨行他行处。<a id="a-FD"></a>若菩萨摩诃萨乐观色蕴若净若不净，<a id="a-FE"></a>乐观受、<a id="a-FF"></a>想、<a id="a-FG"></a>行、<a id="a-FH"></a>识蕴若净若不净，<a id="a-FI"></a>是菩萨摩诃萨行他行处。</p>
  <p id="aFJ">“又，<a id="a-FK"></a>舍利子，<a id="a-FL"></a>若菩萨摩诃萨乐观眼处若常若无常，<a id="a-FM"></a>乐观耳、<a id="a-FN"></a>鼻、<a id="a-FO"></a>舌、<a id="a-FP"></a>身、<a id="a-FQ"></a>意处若常若无常，<a id="a-FR"></a>是菩萨摩诃萨行他行处。<a id="a-FS"></a>若菩萨摩诃萨乐观眼处若乐若苦，<a id="a-FT"></a>乐观耳、<a id="a-FU"></a>鼻、<a id="a-FV"></a>舌、<a id="a-FW"></a>身、<a id="a-FX"></a>意处若乐若苦，<a id="a-FY"></a>是菩萨摩诃萨行他行处。<a id="a-FZ"></a>若菩萨摩诃萨乐观眼处若我若无我，<a id="a-Fa"></a>乐观耳、<a id="a-Fb"></a>鼻、<a id="a-Fc"></a>舌、<a id="a-Fd"></a>身、<a id="a-Fe"></a>意处若我若无我，<a id="a-Ff"></a>是菩萨摩诃萨行他行处。<a id="a-Fg"></a>若菩萨摩诃萨乐观眼处若净若不净，<a id="a-Fh"></a>乐观耳、<a id="a-Fi"></a>鼻、<a id="a-Fj"></a>舌、<a id="a-Fk"></a>身、<a id="a-Fl"></a>意处若净若不净，<a id="a-Fm"></a>是菩萨摩诃萨行他行处。</p>
  <p id="aFn">“又，<a id="a-Fo"></a>舍利子，<a id="a-Fp"></a>若菩萨摩诃萨乐观色处若常若无常，<a id="a-Fq"></a>乐观声、<a id="a-Fr"></a>香、<a id="a-Fs"></a>味、<a id="a-Ft"></a>触、<a id="a-Fu"></a>法处若常若无常，<a id="a-Fv"></a>是菩萨摩诃萨行他行处。<a id="a-Fw"></a>若菩萨摩诃萨乐观色处若乐若苦，<a id="a-Fx"></a>乐观声、<a id="a-Fy"></a>香、<a id="a-Fz"></a>味、<a id="a-G0"></a>触、<a id="a-G1"></a>法处若乐若苦，<a id="a-G2"></a>是菩萨摩诃萨行他行处。<a id="a-G3"></a>若菩萨摩诃萨乐观色处若我若无我，<a id="a-G4"></a>乐观声、<a id="a-G5"></a>香、<a id="a-G6"></a>味、<a id="a-G7"></a>触、<a id="a-G8"></a>法处若我若无我，<a id="a-G9"></a>是菩萨摩诃萨行他行处。<a id="a-GA"></a>若菩萨摩诃萨乐观色处若净若不净，<a id="a-GB"></a>乐观声、<a id="a-GC"></a>香、<a id="a-GD"></a>味、<a id="a-GE"></a>触、<a id="a-GF"></a>法处若净若不净，<a id="a-GG"></a>是菩萨摩诃萨行他行处。</p>
  <p id="aGH">“又，<a id="a-GI"></a>舍利子，<a id="a-GJ"></a>若菩萨摩诃萨乐观眼界若常若无常，<a id="a-GK"></a>乐观耳、<a id="a-GL"></a>鼻、<a id="a-GM"></a>舌、<a id="a-GN"></a>身、<a id="a-GO"></a>意界若常若无常，<a id="a-GP"></a>是菩萨摩诃萨行他行处。<a id="a-GQ"></a>若菩萨摩诃萨乐观眼界若乐若苦，<a id="a-GR"></a>乐观耳、<a id="a-GS"></a>鼻、<a id="a-GT"></a>舌、<a id="a-GU"></a>身、<a id="a-GV"></a>意界若乐若苦，<a id="a-GW"></a>是菩萨摩诃萨行他行处。<a id="a-GX"></a>若菩萨摩诃萨乐观眼界若我若无我，<a id="a-GY"></a>乐观耳、<a id="a-GZ"></a>鼻、<a id="a-Ga"></a>舌、<a id="a-Gb"></a>身、<a id="a-Gc"></a>意界若我若无我，<a id="a-Gd"></a>是菩萨摩诃萨行他行处。<a id="a-Ge"></a>若菩萨摩诃萨乐观眼界若净若不净，<a id="a-Gf"></a>乐观耳、<a id="a-Gg"></a>鼻、<a id="a-Gh"></a>舌、<a id="a-Gi"></a>身、<a id="a-Gj"></a>意界若净若不净，<a id="a-Gk"></a>是菩萨摩诃萨行他行处。</p>
  <p id="aGl">“又，<a id="a-Gm"></a>舍利子，<a id="a-Gn"></a>若菩萨摩诃萨乐观色界若常若无常，<a id="a-Go"></a>乐观声、<a id="a-Gp"></a>香、<a id="a-Gq"></a>味、<a id="a-Gr"></a>触、<a id="a-Gs"></a>法界若常若无常，<a id="a-Gt"></a>是菩萨摩诃萨行他行处。<a id="a-Gu"></a>若菩萨摩诃萨乐观色界若乐若苦，<a id="a-Gv"></a>乐观声、<a id="a-Gw"></a>香、<a id="a-Gx"></a>味、<a id="a-Gy"></a>触、<a id="a-Gz"></a>法界若乐、<a id="a-H0"></a>若苦是菩萨摩诃萨行他行处。<a id="a-H1"></a>若菩萨摩诃萨乐观色界若我若无我，<a id="a-H2"></a>乐观声、<a id="a-H3"></a>香、<a id="a-H4"></a>味、<a id="a-H5"></a>触、<a id="a-H6"></a>法界若我若无我，<a id="a-H7"></a>是菩萨摩诃萨行他行处。<a id="a-H8"></a>若菩萨摩诃萨乐观色界若净若不净，<a id="a-H9"></a>乐观声、<a id="a-HA"></a>香、<a id="a-HB"></a>味、<a id="a-HC"></a>触、<a id="a-HD"></a>法界若净若不净，<a id="a-HE"></a>是菩萨摩诃萨行他行处。</p>
  <p id="aHF">“又，<a id="a-HG"></a>舍利子，<a id="a-HH"></a>若菩萨摩诃萨乐观眼识界若常若无常，<a id="a-HI"></a>乐观耳、<a id="a-HJ"></a>鼻、<a id="a-HK"></a>舌、<a id="a-HL"></a>身、<a id="a-HM"></a>意识界若常若无常，<a id="a-HN"></a>是菩萨摩诃萨行他行处。<a id="a-HO"></a>若菩萨摩诃萨乐观眼识界若乐若苦，<a id="a-HP"></a>乐观耳、<a id="a-HQ"></a>鼻、<a id="a-HR"></a>舌、<a id="a-HS"></a>身、<a id="a-HT"></a>意识界若乐若苦，<a id="a-HU"></a>是菩萨摩诃萨行他行处。<a id="a-HV"></a>若菩萨摩诃萨乐观眼识界若我若无我，<a id="a-HW"></a>乐观耳、<a id="a-HX"></a>鼻、<a id="a-HY"></a>舌、<a id="a-HZ"></a>身、<a id="a-Ha"></a>意识界若我若无我，<a id="a-Hb"></a>是菩萨摩诃萨行他行处。<a id="a-Hc"></a>若菩萨摩诃萨乐观眼识界若净若不净，<a id="a-Hd"></a>乐观耳、<a id="a-He"></a>鼻、<a id="a-Hf"></a>舌、<a id="a-Hg"></a>身、<a id="a-Hh"></a>意识界若净若不净，<a id="a-Hi"></a>是菩萨摩诃萨行他行处。<a id="a-Hj"></a>”</p>
  <p id="aHk">时，<a id="a-Hl"></a>舍利子复问具寿满慈子言：<a id="a-Hm"></a>“云何菩萨摩诃萨行自行处？<a id="a-Hn"></a>”</p>
  <p id="aHo">满慈子言：<a id="a-Hp"></a>“若菩萨摩诃萨修行六种波罗蜜多，<a id="a-Hq"></a>一切智智相应作意，<a id="a-Hr"></a>是菩萨摩诃萨行自行处。<a id="a-Hs"></a>若菩萨摩诃萨修行六种波罗蜜多，<a id="a-Ht"></a>一切恶魔不能得便。<a id="a-Hu"></a>譬如野干于诸龟、<a id="a-Hv"></a>鳖不能得便，<a id="a-Hw"></a>不得便故所行自在；<a id="a-Hx"></a>如是菩萨摩诃萨众修行六种波罗蜜多，<a id="a-Hy"></a>一切恶魔不能得便，<a id="a-Hz"></a>不得便故所行自在。</p>
  <p id="aI0">“又，<a id="a-I1"></a>舍利子，<a id="a-I2"></a>假使恶魔普化三千大千世界诸有情类皆为恶魔，<a id="a-I3"></a>一一恶魔各有尔所魔军眷属，<a id="a-I4"></a>前后围绕来至菩萨摩诃萨所。<a id="a-I5"></a>是菩萨摩诃萨修行六种波罗蜜多，<a id="a-I6"></a>彼诸恶魔不能得便，<a id="a-I7"></a>不得便故所行自在。<a id="a-I8"></a>譬如野干于诸龟、<a id="a-I9"></a>鳖不能得便，<a id="a-IA"></a>不得便故所行自在。</p>
  <p id="aIB">“是故，<a id="a-IC"></a>舍利子，<a id="a-ID"></a>菩萨摩诃萨应如是学：<a id="a-IE"></a>‘我心不应远离六种波罗蜜多。<a id="a-IF"></a>’若心不离如是六种波罗蜜多，<a id="a-IG"></a>一切恶魔不能得便，<a id="a-IH"></a>不得便故所行自在。<a id="a-II"></a>”</p>
  <p id="aIJ">时，<a id="a-IK"></a>舍利子复问具寿满慈子言：<a id="a-IL"></a>“云何菩萨摩诃萨于诸魔事应如实知？<a id="a-IM"></a>”</p>
  <p id="aIN">满慈子言：<a id="a-IO"></a>“若菩萨摩诃萨不乐听闻波罗蜜多相应法教，<a id="a-IP"></a>当知是为诸恶魔事。<a id="a-IQ"></a>又，<a id="a-IR"></a>舍利子，<a id="a-IS"></a>若菩萨摩诃萨不乐受持波罗蜜多相应法教，<a id="a-IT"></a>当知是为诸恶魔事。<a id="a-IU"></a>又，<a id="a-IV"></a>舍利子，<a id="a-IW"></a>若菩萨摩诃萨不乐读诵波罗蜜多相应法教，<a id="a-IX"></a>当知是为诸恶魔事。<a id="a-IY"></a>又，<a id="a-IZ"></a>舍利子，<a id="a-Ia"></a>若菩萨摩诃萨不乐思惟波罗蜜多相应法教，<a id="a-Ib"></a>当知是为诸恶魔事。<a id="a-Ic"></a>又，<a id="a-Id"></a>舍利子，<a id="a-Ie"></a>若菩萨摩诃萨不乐修行波罗蜜多相应法行，<a id="a-If"></a>当知是为诸恶魔事。<a id="a-Ig"></a>诸菩萨摩诃萨觉此事已，<a id="a-Ih"></a>作是思惟：<a id="a-Ii"></a>‘定是恶魔方便障礙我心所求一切智智，<a id="a-Ij"></a>我今不应随彼所欲，<a id="a-Ik"></a>应勤修学波罗蜜多。<a id="a-Il"></a>’是菩萨摩诃萨于彼恶魔不应忿恚，<a id="a-Im"></a>亦不应起不堪忍心，<a id="a-In"></a>若如是行即为安忍波罗蜜多。<a id="a-Io"></a>此菩萨摩诃萨应作是念：<a id="a-Ip"></a>‘我证无上正等觉时，<a id="a-Iq"></a>当为有情说能永断贪、<a id="a-Ir"></a>瞋、<a id="a-Is"></a>痴法，<a id="a-It"></a>是故今者于彼恶魔不应忿恚。<a id="a-Iu"></a>’若时菩萨摩诃萨得如是念，<a id="a-Iv"></a>尔时菩萨摩诃萨胜诸恶魔，<a id="a-Iw"></a>自在修行布施、<a id="a-Ix"></a>净戒、<a id="a-Iy"></a>安忍、<a id="a-Iz"></a>精进、<a id="a-J0"></a>静虑、<a id="a-J1"></a>般若波罗蜜多。<a id="a-J2"></a>若时菩萨摩诃萨一切智智相应作意不现在前，<a id="a-J3"></a>是时菩萨摩诃萨应作是念：<a id="a-J4"></a>‘我于今者勿行非处，<a id="a-J5"></a>令我不忆一切智智。<a id="a-J6"></a>’如是菩萨应自责心：<a id="a-J7"></a>‘我于今者虚费时日。<a id="a-J8"></a>’”</p>
  <p id="aJ9">时，<a id="a-JA"></a>舍利子便问具寿满慈子言：<a id="a-JB"></a>“齐何名为虚费时日？<a id="a-JC"></a>”</p>
  <p id="aJD">满慈子言：<a id="a-JE"></a>“若菩萨摩诃萨于此六种波罗蜜多随一现行，<a id="a-JF"></a>不能忆念一切智智，<a id="a-JG"></a>不能回向一切智智，<a id="a-JH"></a>是菩萨摩诃萨虚费时日，<a id="a-JI"></a>损时日果。<a id="a-JJ"></a>若菩萨摩诃萨于此六种波罗蜜多随一现行，<a id="a-JK"></a>或第二日或第三日，<a id="a-JL"></a>乃至忆念一切智智，<a id="a-JM"></a>及能回向一切智智，<a id="a-JN"></a>是菩萨摩诃萨虽有所犯，<a id="a-JO"></a>而得名为有时日果。<a id="a-JP"></a>”</p>
  <p id="aJQ">尔时，<a id="a-JR"></a>舍利子问满慈子言：<a id="a-JS"></a>“菩萨安忍与阿罗汉所有安忍有何差别？<a id="a-JT"></a>”</p>
  <p id="aJU">满慈子言：<a id="a-JV"></a>“今问尊者：<a id="a-JW"></a>妙高山王与小芥子，<a id="a-JX"></a>大小、<a id="a-JY"></a>高下、<a id="a-JZ"></a>轻重何别？<a id="a-Ja"></a>”</p>
  <p id="aJb">舍利子言：<a id="a-Jc"></a>“无量差别。<a id="a-Jd"></a>”</p>
  <p id="aJe">满慈子言：<a id="a-Jf"></a>“菩萨安忍与阿罗汉所有安忍亦复如是，<a id="a-Jg"></a>不应为问。<a id="a-Jh"></a>又，<a id="a-Ji"></a>舍利子，<a id="a-Jj"></a>于意云何？<a id="a-Jk"></a>大海中水、<a id="a-Jl"></a>一毛端水，<a id="a-Jm"></a>何者为多？<a id="a-Jn"></a>”</p>
  <p id="aJo">舍利子言：<a id="a-Jp"></a>“大海中水、<a id="a-Jq"></a>一毛端水，<a id="a-Jr"></a>百分、<a id="a-Js"></a>千分乃至邬波尼杀昙分亦未能比其量多少。<a id="a-Jt"></a>”</p>
  <p id="aJu">满慈子言：<a id="a-Jv"></a>“菩萨安忍与阿罗汉所有安忍亦复如是，<a id="a-Jw"></a>百分、<a id="a-Jx"></a>千分乃至邬波尼杀昙分亦未能比其量多少，<a id="a-Jy"></a>是故不应作如是问。<a id="a-Jz"></a>”</p>
  <p id="aK0">尔时，<a id="a-K1"></a>佛赞满慈子言：<a id="a-K2"></a>“善哉！<a id="a-K3"></a>善哉！<a id="a-K4"></a>如汝所说。<a id="a-K5"></a>汝承佛力善说安忍波罗蜜多。<a id="a-K6"></a>若取菩萨摩诃萨忍其量大小、<a id="a-K7"></a>校量声闻、<a id="a-K8"></a>独觉忍者，<a id="a-K9"></a>则为欲取如来之忍其量大小，<a id="a-KA"></a>校量声闻、<a id="a-KB"></a>独觉等忍。<a id="a-KC"></a>所以者何？<a id="a-KD"></a>诸菩萨众所成就忍其量无边，<a id="a-KE"></a>不应校量声闻等忍。<a id="a-KF"></a>”</p>
  <p id="aKG">尔时，<a id="a-KH"></a>佛告阿难陀言：<a id="a-KI"></a>“汝应受持如满慈子所说菩萨摩诃萨众所修安忍波罗蜜多，<a id="a-KJ"></a>勿令忘失！<a id="a-KK"></a>”</p>
  <p id="aKL">阿难陀曰：<a id="a-KM"></a>“唯然，<a id="a-KN"></a>世尊！<a id="a-KO"></a>我已受持如满慈子所说菩萨摩诃萨众所修安忍波罗蜜多，<a id="a-KP"></a>必不忘失！<a id="a-KQ"></a>”</p>
  <p id="aKR">时，<a id="a-KS"></a>薄伽梵说是经已，<a id="a-KT"></a>具寿满慈子、<a id="a-KU"></a>具寿舍利子、<a id="a-KV"></a>具寿阿难陀，<a id="a-KW"></a>及余声闻、<a id="a-KX"></a>诸菩萨众，<a id="a-KY"></a>并余一切天、<a id="a-KZ"></a>龙、<a id="a-Ka"></a>药叉、<a id="a-Kb"></a>阿素洛等，<a id="a-Kc"></a>闻佛所说皆大欢喜、<a id="a-Kd"></a>信受奉行。</p>
 </body>
</html>