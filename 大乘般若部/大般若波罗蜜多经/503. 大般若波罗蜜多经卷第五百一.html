<!doctype html>
<html id="z3IBT4R86" data-ver="1313">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百一</h1>
  <h2 id="a2">第三分现窣堵波品第五之二</h2>
  <p id="a3">“复次，<a id="a-4"></a>憍尸迦，<a id="a-5"></a>若善男子、<a id="a-6"></a>善女人等，<a id="a-7"></a>能于如是甚深般若波罗蜜多，<a id="a-8"></a>至心听闻、<a id="a-9"></a>受持读诵、<a id="a-A"></a>精勤修学、<a id="a-B"></a>如理思惟、<a id="a-C"></a>书写解说、<a id="a-D"></a>广令流布；<a id="a-E"></a>是善男子、<a id="a-F"></a>善女人等，<a id="a-G"></a>所获现法当来胜利，<a id="a-H"></a>汝应谛听，<a id="a-I"></a>极善思惟！<a id="a-J"></a>吾当为汝，<a id="a-K"></a>分别解说。<a id="a-L"></a>”</p>
  <p id="aM">天帝释言：<a id="a-N"></a>“唯然！<a id="a-O"></a>愿说！<a id="a-P"></a>我等乐闻。<a id="a-Q"></a>”</p>
  <p id="aR">佛言：<a id="a-S"></a>“憍尸迦，<a id="a-T"></a>若有诸恶外道梵志，<a id="a-U"></a>若诸恶魔及魔眷属，<a id="a-V"></a>若余暴恶增上慢者，<a id="a-W"></a>于是菩萨摩诃萨所，<a id="a-X"></a>欲作种种不饶益事；<a id="a-Y"></a>彼适兴心，<a id="a-Z"></a>速自遭祸，<a id="a-a"></a>必当殄灭，<a id="a-b"></a>不果所愿。<a id="a-c"></a>何以故？<a id="a-d"></a>憍尸迦，<a id="a-e"></a>是菩萨摩诃萨以应一切智智心，<a id="a-f"></a>用无所得为方便，<a id="a-g"></a>常修布施波罗蜜多乃至般若波罗蜜多，<a id="a-h"></a>以大悲愿而为上首。<a id="a-i"></a>若诸有情长夜悭贪兴诸斗诤，<a id="a-j"></a>是菩萨摩诃萨于内外法一切皆舍，<a id="a-k"></a>方便令彼安住布施波罗蜜多。<a id="a-l"></a>若诸有情长夜破戒作诸恶业，<a id="a-m"></a>是菩萨摩诃萨于内外法一切皆舍，<a id="a-n"></a>方便令彼安住净戒波罗蜜多。<a id="a-o"></a>若诸有情长夜忿恚更相损害，<a id="a-p"></a>是菩萨摩诃萨于内外法一切皆舍，<a id="a-q"></a>方便令彼安住安忍波罗蜜多。<a id="a-r"></a>若诸有情长夜懈怠舍诸善业，<a id="a-s"></a>是菩萨摩诃萨于内外法一切皆舍，<a id="a-t"></a>方便令彼安住精进波罗蜜多。<a id="a-u"></a>若诸有情长夜散乱，<a id="a-v"></a>心务嚣动，<a id="a-w"></a>是菩萨摩诃萨于内外法一切皆舍，<a id="a-x"></a>方便令彼安住静虑波罗蜜多。<a id="a-y"></a>若诸有情长夜愚痴不知善恶，<a id="a-z"></a>是菩萨摩诃萨于内外法一切皆舍，<a id="a-10"></a>方便令彼安住般若波罗蜜多。<a id="a-11"></a>若诸有情流转生死，<a id="a-12"></a>贪、<a id="a-13"></a>瞋、<a id="a-14"></a>痴等缠绕其心，<a id="a-15"></a>造作众多不饶益事，<a id="a-16"></a>是菩萨摩诃萨善权方便，<a id="a-17"></a>令彼伏灭贪、<a id="a-18"></a>瞋、<a id="a-19"></a>痴等生死因缘，<a id="a-1A"></a>或令安住四静虑、<a id="a-1B"></a>四无量、<a id="a-1C"></a>四无色定，<a id="a-1D"></a>或令安住四念住乃至八圣道支，<a id="a-1E"></a>或令安住空、<a id="a-1F"></a>无相、<a id="a-1G"></a>无愿解脱门，<a id="a-1H"></a>或令安住八解脱、<a id="a-1I"></a>九次第定，<a id="a-1J"></a>或令安住诸菩萨地，<a id="a-1K"></a>或令安住内空乃至无性自性空，<a id="a-1L"></a>或令安住真如乃至不思议界，<a id="a-1M"></a>或令安住断界乃至无为界，<a id="a-1N"></a>或令安住苦、<a id="a-1O"></a>集、<a id="a-1P"></a>灭、<a id="a-1Q"></a>道圣谛，<a id="a-1R"></a>或令安住净观地乃至如来地，<a id="a-1S"></a>或令安住五眼、<a id="a-1T"></a>六神通，<a id="a-1U"></a>或令安住如来十力乃至十八佛不共法，<a id="a-1V"></a>或令安住无忘失法、<a id="a-1W"></a>恒住舍性，<a id="a-1X"></a>或令安住一切陀罗尼门、<a id="a-1Y"></a>三摩地门，<a id="a-1Z"></a>或令安住一切智、<a id="a-1a"></a>道相智、<a id="a-1b"></a>一切相智，<a id="a-1c"></a>或令安住预流果乃至独觉菩提，<a id="a-1d"></a>或令安住一切菩萨摩诃萨行，<a id="a-1e"></a>或令安住诸佛无上正等菩提，<a id="a-1f"></a>或令安住诸余世间、<a id="a-1g"></a>出世善法。</p>
  <p id="a1h">“憍尸迦，<a id="a-1i"></a>如是名为于深般若波罗蜜多至心听闻、<a id="a-1j"></a>受持读诵、<a id="a-1k"></a>精勤修学、<a id="a-1l"></a>如理思惟、<a id="a-1m"></a>书写解说、<a id="a-1n"></a>广令流布，<a id="a-1o"></a>诸菩萨摩诃萨现法胜利。</p>
  <p id="a1p">“憍尸迦，<a id="a-1q"></a>是菩萨摩诃萨由此因缘，<a id="a-1r"></a>于当来世速证无上正等菩提，<a id="a-1s"></a>转妙法轮度无量众，<a id="a-1t"></a>随本所愿安立有情，<a id="a-1u"></a>令于三乘修学究竟，<a id="a-1v"></a>乃至证得无余涅槃。</p>
  <p id="a1w">“憍尸迦，<a id="a-1x"></a>如是名为于深般若波罗蜜多至心听闻、<a id="a-1y"></a>受持读诵、<a id="a-1z"></a>精勤修学、<a id="a-20"></a>如理思惟、<a id="a-21"></a>书写解说、<a id="a-22"></a>广令流布，<a id="a-23"></a>诸菩萨摩诃萨当来胜利。</p>
  <p id="a24">“复次，<a id="a-25"></a>憍尸迦，<a id="a-26"></a>若善男子、<a id="a-27"></a>善女人等，<a id="a-28"></a>于此般若波罗蜜多，<a id="a-29"></a>至心听闻、<a id="a-2A"></a>受持读诵、<a id="a-2B"></a>精勤修学、<a id="a-2C"></a>如理思惟、<a id="a-2D"></a>书写解说、<a id="a-2E"></a>广令流布，<a id="a-2F"></a>其地方所，<a id="a-2G"></a>若有恶魔及魔眷属，<a id="a-2H"></a>或有种种外道梵志，<a id="a-2I"></a>及余暴恶增上慢者，<a id="a-2J"></a>憎嫉般若波罗蜜多，<a id="a-2K"></a>欲为障礙、<a id="a-2L"></a>诘责、<a id="a-2M"></a>违拒、<a id="a-2N"></a>令速隐没，<a id="a-2O"></a>虽有此愿终不能成。<a id="a-2P"></a>彼因暂闻般若声故，<a id="a-2Q"></a>众恶渐灭，<a id="a-2R"></a>功德渐生，<a id="a-2S"></a>后依三乘得尽苦际，<a id="a-2T"></a>或脱恶趣生天人中。</p>
  <p id="a2U">“憍尸迦，<a id="a-2V"></a>如有妙药名曰莫耆，<a id="a-2W"></a>是药威势能销众毒，<a id="a-2X"></a>如是妙药随所在处，<a id="a-2Y"></a>诸毒虫类不能逼近。<a id="a-2Z"></a>有大毒蛇饥行求食，<a id="a-2a"></a>遇见生类欲螫啖之，<a id="a-2b"></a>其生怖死奔趣妙药，<a id="a-2c"></a>蛇闻药气寻便退走。<a id="a-2d"></a>何以故？<a id="a-2e"></a>憍尸迦，<a id="a-2f"></a>如是妙药具大威势，<a id="a-2g"></a>能益身命，<a id="a-2h"></a>销伏众毒。<a id="a-2i"></a>当知般若波罗蜜多具大威势亦复如是，<a id="a-2j"></a>若善男子、<a id="a-2k"></a>善女人等，<a id="a-2l"></a>至心听闻、<a id="a-2m"></a>受持读诵、<a id="a-2n"></a>精勤修学、<a id="a-2o"></a>如理思惟、<a id="a-2p"></a>书写解说、<a id="a-2q"></a>广令流布，<a id="a-2r"></a>诸恶魔等于此菩萨摩诃萨所欲为恶事，<a id="a-2s"></a>由此般若波罗蜜多威神力故，<a id="a-2t"></a>令彼恶事于其方所自当殄灭无所能为。<a id="a-2u"></a>何以故？<a id="a-2v"></a>憍尸迦，<a id="a-2w"></a>由此般若波罗蜜多具大威力，<a id="a-2x"></a>能摧众恶，<a id="a-2y"></a>增善法故。</p>
  <p id="a2z">“云何般若波罗蜜多能摧众恶，<a id="a-30"></a>增长诸善？<a id="a-31"></a>谓此般若波罗蜜多灭贪、<a id="a-32"></a>瞋、<a id="a-33"></a>痴，<a id="a-34"></a>无明乃至纯大苦蕴，<a id="a-35"></a>障盖、<a id="a-36"></a>随眠、<a id="a-37"></a>缠垢、<a id="a-38"></a>结缚，<a id="a-39"></a>我见、<a id="a-3A"></a>有情见乃至见者见，<a id="a-3B"></a>断见、<a id="a-3C"></a>常见、<a id="a-3D"></a>无见、<a id="a-3E"></a>有见乃至种种诸恶见趣，<a id="a-3F"></a>悭贪、<a id="a-3G"></a>破戒、<a id="a-3H"></a>忿恚、<a id="a-3I"></a>懈怠、<a id="a-3J"></a>散乱、<a id="a-3K"></a>愚痴，<a id="a-3L"></a>常想、<a id="a-3M"></a>乐想、<a id="a-3N"></a>我想、<a id="a-3O"></a>净想及余一切贪、<a id="a-3P"></a>瞋、<a id="a-3Q"></a>痴、<a id="a-3R"></a>慢、<a id="a-3S"></a>疑、<a id="a-3T"></a>见行等无不能灭，<a id="a-3U"></a>亦灭色执乃至识执，<a id="a-3V"></a>乃至亦灭一切相智执、<a id="a-3W"></a>菩提涅槃执。<a id="a-3X"></a>憍尸迦，<a id="a-3Y"></a>如是般若波罗蜜多，<a id="a-3Z"></a>能灭此等一切恶法，<a id="a-3a"></a>及能增长一切善事。<a id="a-3b"></a>是故般若波罗蜜多，<a id="a-3c"></a>有无数量大威神力。</p>
  <p id="a3d">“复次，<a id="a-3e"></a>憍尸迦，<a id="a-3f"></a>若善男子、<a id="a-3g"></a>善女人等，<a id="a-3h"></a>于此般若波罗蜜多，<a id="a-3i"></a>至心听闻、<a id="a-3j"></a>受持读诵、<a id="a-3k"></a>精勤修学、<a id="a-3l"></a>如理思惟、<a id="a-3m"></a>书写解说、<a id="a-3n"></a>广令流布；<a id="a-3o"></a>是菩萨摩诃萨常为三千大千世界，<a id="a-3p"></a>四大天王及天帝释、<a id="a-3q"></a>堪忍界主、<a id="a-3r"></a>大梵天王、<a id="a-3s"></a>净居天等并余善神常来拥护，<a id="a-3t"></a>不令一切灾横侵恼，<a id="a-3u"></a>如法所求无不满足。<a id="a-3v"></a>十方世界现在如来、<a id="a-3w"></a>应、<a id="a-3x"></a>正等觉亦常护念，<a id="a-3y"></a>令恶渐灭，<a id="a-3z"></a>善法渐增，<a id="a-40"></a>谓令增长布施波罗蜜多乃至般若波罗蜜多，<a id="a-41"></a>如是乃至亦令增长一切智、<a id="a-42"></a>道相智、<a id="a-43"></a>一切相智，<a id="a-44"></a>以无所得为方便故，<a id="a-45"></a>所修所住常无退减。<a id="a-46"></a>憍尸迦，<a id="a-47"></a>是菩萨摩诃萨由此因缘，<a id="a-48"></a>言词威肃，<a id="a-49"></a>闻皆敬爱，<a id="a-4A"></a>发言称量，<a id="a-4B"></a>语不喧杂，<a id="a-4C"></a>坚事善友，<a id="a-4D"></a>深知恩报，<a id="a-4E"></a>不为悭嫉、<a id="a-4F"></a>忿恨、<a id="a-4G"></a>覆恼、<a id="a-4H"></a>谄诳、<a id="a-4I"></a>憍等隐蔽其心。</p>
  <p id="a4J">“憍尸迦，<a id="a-4K"></a>是菩萨摩诃萨自能离断生命，<a id="a-4L"></a>亦劝他离断生命，<a id="a-4M"></a>无倒称扬离断生命法，<a id="a-4N"></a>欢喜赞叹离断生命者；<a id="a-4O"></a>如是乃至自能离邪见，<a id="a-4P"></a>亦劝他离邪见，<a id="a-4Q"></a>无倒称扬离邪见法，<a id="a-4R"></a>欢喜赞叹离邪见者。<a id="a-4S"></a>憍尸迦，<a id="a-4T"></a>是菩萨摩诃萨自能行布施乃至般若波罗蜜多，<a id="a-4U"></a>亦劝他行布施乃至般若波罗蜜多，<a id="a-4V"></a>无倒称扬行布施乃至般若波罗蜜多法，<a id="a-4W"></a>欢喜赞叹行布施乃至般若波罗蜜多者；<a id="a-4X"></a>如是乃至自能修一切智、<a id="a-4Y"></a>道相智、<a id="a-4Z"></a>一切相智，<a id="a-4a"></a>亦劝他修一切智、<a id="a-4b"></a>道相智、<a id="a-4c"></a>一切相智，<a id="a-4d"></a>无倒称扬修一切智、<a id="a-4e"></a>道相智、<a id="a-4f"></a>一切相智法，<a id="a-4g"></a>欢喜赞叹修一切智、<a id="a-4h"></a>道相智、<a id="a-4i"></a>一切相智者。</p>
  <p id="a4j">“憍尸迦，<a id="a-4k"></a>是菩萨摩诃萨修行布施乃至般若波罗蜜多，<a id="a-4l"></a>以无所得而为方便，<a id="a-4m"></a>与诸有情平等共有回向无上正等菩提。<a id="a-4n"></a>是菩萨摩诃萨常作是念：<a id="a-4o"></a>‘我若不能修行布施波罗蜜多，<a id="a-4p"></a>当生贫穷下贱种类；<a id="a-4q"></a>我若不能修行净戒波罗蜜多，<a id="a-4r"></a>闭人天门，<a id="a-4s"></a>堕诸恶趣；<a id="a-4t"></a>我若不能修行安忍波罗蜜多，<a id="a-4u"></a>当缺诸根，<a id="a-4v"></a>形貌丑陋，<a id="a-4w"></a>不具菩萨圆满色身；<a id="a-4x"></a>我若不能修行精进波罗蜜多，<a id="a-4y"></a>便不能修菩萨胜道，<a id="a-4z"></a>常怀懈怠，<a id="a-50"></a>众事不成；<a id="a-51"></a>我若不能修行静虑波罗蜜多，<a id="a-52"></a>便不能修菩萨胜定，<a id="a-53"></a>心恒散乱，<a id="a-54"></a>所欲不成；<a id="a-55"></a>我若不能修行般若波罗蜜多，<a id="a-56"></a>便不能得方便善巧超诸声闻、<a id="a-57"></a>独觉等地。<a id="a-58"></a>若有如是贫穷等事，<a id="a-59"></a>尚无势力成熟有情，<a id="a-5A"></a>亦复不能严净佛土，<a id="a-5B"></a>况当能得一切智智？<a id="a-5C"></a>’是菩萨摩诃萨常作是念：<a id="a-5D"></a>‘我不应随悭贪势力，<a id="a-5E"></a>若随彼力，<a id="a-5F"></a>则我布施波罗蜜多不得圆满。<a id="a-5G"></a>我不应随破戒势力，<a id="a-5H"></a>若随彼力，<a id="a-5I"></a>则我净戒波罗蜜多不得圆满。<a id="a-5J"></a>我不应随忿恚势力，<a id="a-5K"></a>若随彼力，<a id="a-5L"></a>则我安忍波罗蜜多不得圆满。<a id="a-5M"></a>我不应随懈怠势力，<a id="a-5N"></a>若随彼力，<a id="a-5O"></a>则我精进波罗蜜多不得圆满。<a id="a-5P"></a>我不应随散乱势力，<a id="a-5Q"></a>若随彼力，<a id="a-5R"></a>则我静虑波罗蜜多不得圆满。<a id="a-5S"></a>我不应随愚痴势力，<a id="a-5T"></a>若随彼力，<a id="a-5U"></a>则我般若波罗蜜多不得圆满。<a id="a-5V"></a>若我六种波罗蜜多不得圆满，<a id="a-5W"></a>终不能得一切智智，<a id="a-5X"></a>利益安乐一切有情。<a id="a-5Y"></a>’</p>
  <p id="a5Z">“憍尸迦，<a id="a-5a"></a>是菩萨摩诃萨不离一切智智心，<a id="a-5b"></a>以无所得为方便，<a id="a-5c"></a>于此般若波罗蜜多，<a id="a-5d"></a>至心听闻、<a id="a-5e"></a>受持读诵、<a id="a-5f"></a>精勤修学、<a id="a-5g"></a>如理思惟、<a id="a-5h"></a>书写解说、<a id="a-5i"></a>广令流布，<a id="a-5j"></a>得如是等现法当来世、<a id="a-5k"></a>出世间功德胜利。<a id="a-5l"></a>”</p>
  <p id="a5m">尔时，<a id="a-5n"></a>天帝释白佛言：<a id="a-5o"></a>“世尊，<a id="a-5p"></a>如是般若波罗蜜多甚奇希有，<a id="a-5q"></a>能调菩萨摩诃萨众令离高心，<a id="a-5r"></a>复能回向一切智智。<a id="a-5s"></a>”</p>
  <p id="a5t">尔时，<a id="a-5u"></a>佛告天帝释言：<a id="a-5v"></a>“憍尸迦，<a id="a-5w"></a>云何般若波罗蜜多甚奇希有，<a id="a-5x"></a>能调菩萨摩诃萨众令离高心，<a id="a-5y"></a>复能回向一切智智？<a id="a-5z"></a>”</p>
  <p id="a60">时，<a id="a-61"></a>天帝释白言：<a id="a-62"></a>“世尊，<a id="a-63"></a>诸菩萨摩诃萨行世间布施波罗蜜多时，<a id="a-64"></a>若于如来应正等觉及诸菩萨、<a id="a-65"></a>独觉、<a id="a-66"></a>声闻、<a id="a-67"></a>孤穷、<a id="a-68"></a>老病、<a id="a-69"></a>道行、<a id="a-6A"></a>乞者而行布施，<a id="a-6B"></a>便作是念：<a id="a-6C"></a>‘我能施佛乃至乞者。<a id="a-6D"></a>’是菩萨摩诃萨无方便善巧故，<a id="a-6E"></a>虽行布施波罗蜜多而起高心，<a id="a-6F"></a>不能回向一切智智。<a id="a-6G"></a>诸菩萨摩诃萨行世间净戒、<a id="a-6H"></a>安忍、<a id="a-6I"></a>精进、<a id="a-6J"></a>静虑、<a id="a-6K"></a>般若波罗蜜多时，<a id="a-6L"></a>便作是念：<a id="a-6M"></a>‘我能修行净戒乃至般若波罗蜜多。<a id="a-6N"></a>’亦作是念：<a id="a-6O"></a>‘我能圆满净戒乃至般若波罗蜜多。<a id="a-6P"></a>’是菩萨摩诃萨无方便善巧故，<a id="a-6Q"></a>虽行净戒乃至般若波罗蜜多而起高心，<a id="a-6R"></a>不能回向一切智智。<a id="a-6S"></a>如是乃至诸菩萨摩诃萨修行一切智、<a id="a-6T"></a>道相智、<a id="a-6U"></a>一切相智时，<a id="a-6V"></a>若作是念：<a id="a-6W"></a>‘我能修行一切智、<a id="a-6X"></a>道相智、<a id="a-6Y"></a>一切相智。<a id="a-6Z"></a>’亦作是念：<a id="a-6a"></a>‘我能圆满一切智、<a id="a-6b"></a>道相智、<a id="a-6c"></a>一切相智。<a id="a-6d"></a>’是菩萨摩诃萨无方便善巧故，<a id="a-6e"></a>虽修行一切智、<a id="a-6f"></a>道相智、<a id="a-6g"></a>一切相智而起高心，<a id="a-6h"></a>不能回向一切智智。<a id="a-6i"></a>诸菩萨摩诃萨成熟有情、<a id="a-6j"></a>严净佛土时，<a id="a-6k"></a>若作是念：<a id="a-6l"></a>‘我能成熟有情、<a id="a-6m"></a>严净佛土，<a id="a-6n"></a>余无此能。<a id="a-6o"></a>’是菩萨摩诃萨无方便善巧故，<a id="a-6p"></a>虽成熟有情、<a id="a-6q"></a>严净佛土而起高心，<a id="a-6r"></a>不能回向一切智智。</p>
  <p id="a6s">“世尊，<a id="a-6t"></a>如是菩萨摩诃萨众，<a id="a-6u"></a>依世间心修诸善法，<a id="a-6v"></a>无方便善巧故，<a id="a-6w"></a>我、<a id="a-6x"></a>我所执扰乱心故，<a id="a-6y"></a>虽修般若波罗蜜多而未得故，<a id="a-6z"></a>不能调伏高心，<a id="a-70"></a>亦不能回向一切智智。</p>
  <p id="a71">“世尊，<a id="a-72"></a>若菩萨摩诃萨行出世布施波罗蜜多时，<a id="a-73"></a>善修般若波罗蜜多故，<a id="a-74"></a>不得施者，<a id="a-75"></a>不得受者，<a id="a-76"></a>不得布施；<a id="a-77"></a>是菩萨摩诃萨依止般若波罗蜜多而行布施故，<a id="a-78"></a>能调伏高心，<a id="a-79"></a>亦能回向一切智智。<a id="a-7A"></a>若菩萨摩诃萨行出世净戒乃至般若波罗蜜多时，<a id="a-7B"></a>善修般若波罗蜜多故，<a id="a-7C"></a>不得净戒乃至般若及一切法；<a id="a-7D"></a>是菩萨摩诃萨依止般若波罗蜜多，<a id="a-7E"></a>而行净戒乃至般若故能调伏高心，<a id="a-7F"></a>亦能回向一切智智。<a id="a-7G"></a>如是乃至若菩萨摩诃萨修行一切智、<a id="a-7H"></a>道相智、<a id="a-7I"></a>一切相智时，<a id="a-7J"></a>善修般若波罗蜜多故，<a id="a-7K"></a>不得一切智、<a id="a-7L"></a>道相智、<a id="a-7M"></a>一切相智及一切法；<a id="a-7N"></a>是菩萨摩诃萨依止般若波罗蜜多，<a id="a-7O"></a>而修一切智、<a id="a-7P"></a>道相智、<a id="a-7Q"></a>一切相智故能调伏高心，<a id="a-7R"></a>亦能回向一切智智。<a id="a-7S"></a>若菩萨摩诃萨成熟有情、<a id="a-7T"></a>严净佛土时，<a id="a-7U"></a>善修般若波罗蜜多故，<a id="a-7V"></a>不得成熟有情、<a id="a-7W"></a>严净佛土及一切法；<a id="a-7X"></a>是菩萨摩诃萨依止般若波罗蜜多，<a id="a-7Y"></a>而成熟有情、<a id="a-7Z"></a>严净佛土故能调伏高心，<a id="a-7a"></a>亦能回向一切智智。</p>
  <p id="a7b">“世尊，<a id="a-7c"></a>由此因缘，<a id="a-7d"></a>我作是说：<a id="a-7e"></a>如是般若波罗蜜多甚奇希有，<a id="a-7f"></a>能调菩萨摩诃萨众令离高心，<a id="a-7g"></a>复能回向一切智智。<a id="a-7h"></a>”</p>
  <p id="a7i">尔时，<a id="a-7j"></a>佛告天帝释言：<a id="a-7k"></a>“憍尸迦，<a id="a-7l"></a>若善男子、<a id="a-7m"></a>善女人等，<a id="a-7n"></a>能于般若波罗蜜多甚深经典，<a id="a-7o"></a>不离一切智智心，<a id="a-7p"></a>以无所得为方便，<a id="a-7q"></a>至心听闻、<a id="a-7r"></a>受持读诵、<a id="a-7s"></a>精勤修学、<a id="a-7t"></a>如理思惟、<a id="a-7u"></a>书写解说、<a id="a-7v"></a>广令流布；<a id="a-7w"></a>是善男子、<a id="a-7x"></a>善女人等，<a id="a-7y"></a>身心安乐，<a id="a-7z"></a>不为一切灾横侵恼。<a id="a-80"></a>若在军旅交战阵时，<a id="a-81"></a>至心念诵如是般若波罗蜜多，<a id="a-82"></a>于诸有情慈悲护念，<a id="a-83"></a>不为刀杖之所伤杀，<a id="a-84"></a>所对怨敌皆起慈心，<a id="a-85"></a>设起恶心自然退败。<a id="a-86"></a>是善男子、<a id="a-87"></a>善女人等，<a id="a-88"></a>若在军旅，<a id="a-89"></a>刀箭所伤，<a id="a-8A"></a>失命丧身，<a id="a-8B"></a>终无是处。<a id="a-8C"></a>何以故？<a id="a-8D"></a>憍尸迦，<a id="a-8E"></a>是善男子、<a id="a-8F"></a>善女人等，<a id="a-8G"></a>不离一切智智心，<a id="a-8H"></a>以无所得为方便，<a id="a-8I"></a>长夜修行甚深般若波罗蜜多，<a id="a-8J"></a>自能降伏贪、<a id="a-8K"></a>瞋、<a id="a-8L"></a>痴、<a id="a-8M"></a>慢、<a id="a-8N"></a>恶见、<a id="a-8O"></a>随眠、<a id="a-8P"></a>缠垢、<a id="a-8Q"></a>恶业种种刀杖，<a id="a-8R"></a>亦能除他贪、<a id="a-8S"></a>瞋、<a id="a-8T"></a>痴、<a id="a-8U"></a>慢、<a id="a-8V"></a>恶见、<a id="a-8W"></a>随眠、<a id="a-8X"></a>缠垢、<a id="a-8Y"></a>恶业诸刀杖故。</p>
  <p id="a8Z">“复次，<a id="a-8a"></a>憍尸迦，<a id="a-8b"></a>若善男子、<a id="a-8c"></a>善女人等，<a id="a-8d"></a>能于般若波罗蜜多甚深经典，<a id="a-8e"></a>不离一切智智心，<a id="a-8f"></a>以无所得为方便，<a id="a-8g"></a>至心听闻、<a id="a-8h"></a>受持读诵、<a id="a-8i"></a>精勤修学、<a id="a-8j"></a>如理思惟、<a id="a-8k"></a>恭敬供养、<a id="a-8l"></a>尊重赞叹、<a id="a-8m"></a>书写解说、<a id="a-8n"></a>广令流布；<a id="a-8o"></a>是善男子、<a id="a-8p"></a>善女人等，<a id="a-8q"></a>一切毒药、<a id="a-8r"></a>蛊道、<a id="a-8s"></a>鬼魅、<a id="a-8t"></a>厌祷、<a id="a-8u"></a>咒术皆不能害，<a id="a-8v"></a>水不能溺，<a id="a-8w"></a>火不能烧，<a id="a-8x"></a>刀杖、<a id="a-8y"></a>恶兽、<a id="a-8z"></a>怨贼、<a id="a-90"></a>恶神、<a id="a-91"></a>众邪、<a id="a-92"></a>魍魉不能伤害。<a id="a-93"></a>何以故？<a id="a-94"></a>憍尸迦，<a id="a-95"></a>如是般若波罗蜜多是大神咒，<a id="a-96"></a>如是般若波罗蜜多是大明咒，<a id="a-97"></a>如是般若波罗蜜多是无上咒，<a id="a-98"></a>如是般若波罗蜜多是无等等咒，<a id="a-99"></a>如是般若波罗蜜多是一切咒王，<a id="a-9A"></a>最上最妙，<a id="a-9B"></a>无能及者，<a id="a-9C"></a>具大威力能伏一切，<a id="a-9D"></a>不为一切之所降伏。<a id="a-9E"></a>是善男子、<a id="a-9F"></a>善女人等，<a id="a-9G"></a>精勤修学如是咒王，<a id="a-9H"></a>不为自害，<a id="a-9I"></a>不为他害，<a id="a-9J"></a>不为俱害。<a id="a-9K"></a>何以故？<a id="a-9L"></a>憍尸迦，<a id="a-9M"></a>是善男子、<a id="a-9N"></a>善女人等，<a id="a-9O"></a>学此般若波罗蜜多，<a id="a-9P"></a>了自他俱不可得故。<a id="a-9Q"></a>憍尸迦，<a id="a-9R"></a>是善男子、<a id="a-9S"></a>善女人等，<a id="a-9T"></a>学此般若波罗蜜多大咒王时，<a id="a-9U"></a>不得我乃至见者，<a id="a-9V"></a>不得色乃至识，<a id="a-9W"></a>如是乃至不得一切智、<a id="a-9X"></a>道相智、<a id="a-9Y"></a>一切相智，<a id="a-9Z"></a>以于我等无所得故，<a id="a-9a"></a>不为自害，<a id="a-9b"></a>不为他害，<a id="a-9c"></a>不为俱害。</p>
  <p id="a9d">“憍尸迦，<a id="a-9e"></a>是善男子、<a id="a-9f"></a>善女人等，<a id="a-9g"></a>学此般若波罗蜜多大咒王时，<a id="a-9h"></a>于我及法虽无所得，<a id="a-9i"></a>而证无上正等菩提，<a id="a-9j"></a>观诸有情心行差别，<a id="a-9k"></a>随宜为转无上法轮，<a id="a-9l"></a>令如说行得大饶益。<a id="a-9m"></a>何以故？<a id="a-9n"></a>憍尸迦，<a id="a-9o"></a>过去、<a id="a-9p"></a>未来、<a id="a-9q"></a>现在菩萨摩诃萨众，<a id="a-9r"></a>皆于如是甚深般若波罗蜜多大神咒王精勤修学，<a id="a-9s"></a>已、<a id="a-9t"></a>当、<a id="a-9u"></a>现证无上菩提，<a id="a-9v"></a>转妙法轮度无量众。</p>
  <p id="a9w">“复次，<a id="a-9x"></a>憍尸迦，<a id="a-9y"></a>若善男子、<a id="a-9z"></a>善女人等，<a id="a-A0"></a>于此般若波罗蜜多甚深经典，<a id="a-A1"></a>不离一切智智心，<a id="a-A2"></a>以无所得为方便，<a id="a-A3"></a>至心听闻、<a id="a-A4"></a>受持读诵、<a id="a-A5"></a>精勤修学、<a id="a-A6"></a>如理思惟、<a id="a-A7"></a>书写解说、<a id="a-A8"></a>广令流布；<a id="a-A9"></a>是善男子、<a id="a-AA"></a>善女人等，<a id="a-AB"></a>随所居止国土、<a id="a-AC"></a>城邑、<a id="a-AD"></a>人及非人，<a id="a-AE"></a>不为一切灾横疾疫之所伤害。<a id="a-AF"></a>何以故？<a id="a-AG"></a>憍尸迦，<a id="a-AH"></a>是善男子、<a id="a-AI"></a>善女人等随所住处，<a id="a-AJ"></a>为此三千大千世界及余十方无量无数无边世界，<a id="a-AK"></a>所有四大王众天乃至色究竟天，<a id="a-AL"></a>并诸龙、<a id="a-AM"></a>神、<a id="a-AN"></a>阿素洛等，<a id="a-AO"></a>常来守护、<a id="a-AP"></a>恭敬供养、<a id="a-AQ"></a>尊重赞叹，<a id="a-AR"></a>不令般若波罗蜜多大神咒王有留难故。</p>
  <p id="aAS">“复次，<a id="a-AT"></a>憍尸迦，<a id="a-AU"></a>若善男子、<a id="a-AV"></a>善女人等，<a id="a-AW"></a>书此般若波罗蜜多大神咒王，<a id="a-AX"></a>置清净处恭敬供养、<a id="a-AY"></a>尊重赞叹，<a id="a-AZ"></a>虽不听闻、<a id="a-Aa"></a>受持读诵、<a id="a-Ab"></a>精勤修学、<a id="a-Ac"></a>如理思惟，<a id="a-Ad"></a>亦不为他开示分别，<a id="a-Ae"></a>而此住处国邑、<a id="a-Af"></a>王都、<a id="a-Ag"></a>人非人等，<a id="a-Ah"></a>不为一切灾横疾疫之所伤害。<a id="a-Ai"></a>何以故？<a id="a-Aj"></a>憍尸迦，<a id="a-Ak"></a>如是般若波罗蜜多大神咒王随所住处，<a id="a-Al"></a>为此三千大千世界及余十方无量无数无边世界，<a id="a-Am"></a>所有四大王众天乃至色究竟天并诸龙神、<a id="a-An"></a>阿素洛等，<a id="a-Ao"></a>常来守护、<a id="a-Ap"></a>恭敬供养、<a id="a-Aq"></a>尊重赞叹，<a id="a-Ar"></a>不令般若波罗蜜多大神咒王有留难故。</p>
  <p id="aAs">“憍尸迦，<a id="a-At"></a>是善男子，<a id="a-Au"></a>善女人等，<a id="a-Av"></a>但书般若波罗蜜多大神咒王，<a id="a-Aw"></a>置清净处恭敬供养、<a id="a-Ax"></a>尊重赞叹，<a id="a-Ay"></a>尚获如是现法胜利，<a id="a-Az"></a>况能听闻、<a id="a-B0"></a>受持读诵、<a id="a-B1"></a>精勤修学、<a id="a-B2"></a>如理思惟，<a id="a-B3"></a>及广为他开示分别！<a id="a-B4"></a>当知是辈功德无边，<a id="a-B5"></a>速证菩提，<a id="a-B6"></a>饶益一切。</p>
  <p id="aB7">“复次，<a id="a-B8"></a>憍尸迦，<a id="a-B9"></a>若善男子、<a id="a-BA"></a>善女人等，<a id="a-BB"></a>怖畏怨家、<a id="a-BC"></a>恶兽、<a id="a-BD"></a>灾横、<a id="a-BE"></a>厌祷、<a id="a-BF"></a>疾疫、<a id="a-BG"></a>毒药、<a id="a-BH"></a>咒等，<a id="a-BI"></a>应书般若波罗蜜多大神咒王，<a id="a-BJ"></a>随多少分香囊盛贮置宝筒中，<a id="a-BK"></a>恒随逐身供养恭敬、<a id="a-BL"></a>尊重赞叹，<a id="a-BM"></a>诸怖畏事皆自销除，<a id="a-BN"></a>天、<a id="a-BO"></a>龙、<a id="a-BP"></a>鬼、<a id="a-BQ"></a>神常守护故。<a id="a-BR"></a>憍尸迦，<a id="a-BS"></a>譬如有人或傍生类，<a id="a-BT"></a>入菩提树院，<a id="a-BU"></a>或至彼院边，<a id="a-BV"></a>人非人等不能伤害。<a id="a-BW"></a>何以故？<a id="a-BX"></a>憍尸迦，<a id="a-BY"></a>过去、<a id="a-BZ"></a>未来、<a id="a-Ba"></a>现在诸佛，<a id="a-Bb"></a>皆坐此处证得无上正等菩提；<a id="a-Bc"></a>得菩提已，<a id="a-Bd"></a>施诸有情，<a id="a-Be"></a>无恐、<a id="a-Bf"></a>无怖、<a id="a-Bg"></a>无怨、<a id="a-Bh"></a>无害，<a id="a-Bi"></a>身心安乐：<a id="a-Bj"></a>安立无量无数有情，<a id="a-Bk"></a>令住天人尊贵妙行；<a id="a-Bl"></a>安立无量无数有情，<a id="a-Bm"></a>令住三乘安乐妙行；<a id="a-Bn"></a>安立无量无数有情，<a id="a-Bo"></a>令现证得或预流果、<a id="a-Bp"></a>或一来果、<a id="a-Bq"></a>或不还果、<a id="a-Br"></a>或阿罗汉果；<a id="a-Bs"></a>安立无量无数有情，<a id="a-Bt"></a>令当证得独觉菩提；<a id="a-Bu"></a>安立无量无数有情，<a id="a-Bv"></a>令修菩萨摩诃萨行当得无上正等菩提。<a id="a-Bw"></a>如是胜事皆由般若波罗蜜多威神之力，<a id="a-Bx"></a>是故此处，<a id="a-By"></a>一切天、<a id="a-Bz"></a>龙、<a id="a-C0"></a>阿素洛等，<a id="a-C1"></a>皆同守护、<a id="a-C2"></a>恭敬供养、<a id="a-C3"></a>尊重赞叹。<a id="a-C4"></a>当知般若波罗蜜多甚深经典，<a id="a-C5"></a>随所住处亦复如是，<a id="a-C6"></a>一切天、<a id="a-C7"></a>龙、<a id="a-C8"></a>阿素洛等，<a id="a-C9"></a>常来守护、<a id="a-CA"></a>恭敬供养、<a id="a-CB"></a>尊重赞叹，<a id="a-CC"></a>不令般若波罗蜜多有留难故。</p>
  <p id="aCD">“憍尸迦，<a id="a-CE"></a>如是般若波罗蜜多甚深经典随所在处，<a id="a-CF"></a>当知是处即真制多，<a id="a-CG"></a>一切有情皆应敬礼，<a id="a-CH"></a>当以种种上妙花鬘、<a id="a-CI"></a>涂散等香、<a id="a-CJ"></a>衣服、<a id="a-CK"></a>璎珞、<a id="a-CL"></a>宝幢、<a id="a-CM"></a>幡盖、<a id="a-CN"></a>众妙珍奇、<a id="a-CO"></a>妓乐、<a id="a-CP"></a>灯明供养恭敬、<a id="a-CQ"></a>尊重赞叹。<a id="a-CR"></a>”</p>
  <p id="aCS">尔时，<a id="a-CT"></a>天帝释白佛言：<a id="a-CU"></a>“世尊，<a id="a-CV"></a>若善男子、<a id="a-CW"></a>善女人等，<a id="a-CX"></a>书此般若波罗蜜多甚深经典，<a id="a-CY"></a>种种庄严恭敬供养、<a id="a-CZ"></a>尊重赞叹，<a id="a-Ca"></a>复以种种上妙花鬘、<a id="a-Cb"></a>涂散等香、<a id="a-Cc"></a>衣服、<a id="a-Cd"></a>璎珞、<a id="a-Ce"></a>宝幢、<a id="a-Cf"></a>幡盖、<a id="a-Cg"></a>众妙珍奇、<a id="a-Ch"></a>妓乐、<a id="a-Ci"></a>灯明而为供养。<a id="a-Cj"></a>有善男子、<a id="a-Ck"></a>善女人等，<a id="a-Cl"></a>佛涅槃后，<a id="a-Cm"></a>起窣堵波，<a id="a-Cn"></a>七宝严饰，<a id="a-Co"></a>宝函盛贮佛设利罗安置其中，<a id="a-Cp"></a>恭敬供养、<a id="a-Cq"></a>尊重赞叹，<a id="a-Cr"></a>复以种种上妙花鬘、<a id="a-Cs"></a>涂散等香、<a id="a-Ct"></a>衣服、<a id="a-Cu"></a>璎珞、<a id="a-Cv"></a>宝幢、<a id="a-Cw"></a>幡盖、<a id="a-Cx"></a>众妙珍奇、<a id="a-Cy"></a>妓乐、<a id="a-Cz"></a>灯明而为供养。<a id="a-D0"></a>二所获福，<a id="a-D1"></a>何者为多？<a id="a-D2"></a>”</p>
  <p id="aD3">佛告憍尸迦：<a id="a-D4"></a>“我还问汝，<a id="a-D5"></a>当随意答。<a id="a-D6"></a>于意云何？<a id="a-D7"></a>如来所得一切智智及相好身，<a id="a-D8"></a>依何等法修学而得？<a id="a-D9"></a>”</p>
  <p id="aDA">天帝释言：<a id="a-DB"></a>“如来所得一切智智及相好身，<a id="a-DC"></a>依此般若波罗蜜多甚深经典修学而得。<a id="a-DD"></a>”</p>
  <p id="aDE">佛告憍尸迦：<a id="a-DF"></a>“如是，<a id="a-DG"></a>如是，<a id="a-DH"></a>如汝所说，<a id="a-DI"></a>我依般若波罗蜜多甚深经典修学故，<a id="a-DJ"></a>得一切智智及相好身。<a id="a-DK"></a>何以故？<a id="a-DL"></a>憍尸迦，<a id="a-DM"></a>不学般若波罗蜜多甚深经典，<a id="a-DN"></a>能得无上正等菩提，<a id="a-DO"></a>无有是处。</p>
  <p id="aDP">“憍尸迦，<a id="a-DQ"></a>非但获得相好身故说名如来、<a id="a-DR"></a>应、<a id="a-DS"></a>正等觉，<a id="a-DT"></a>要由证得一切智智说名如来、<a id="a-DU"></a>应、<a id="a-DV"></a>正等觉。<a id="a-DW"></a>憍尸迦，<a id="a-DX"></a>如来所得一切智智，<a id="a-DY"></a>要由般若波罗蜜多为因故起。<a id="a-DZ"></a>佛相好身但为依处，<a id="a-Da"></a>若不依止佛相好身，<a id="a-Db"></a>一切智智无由而起。<a id="a-Dc"></a>是故般若波罗蜜多正为因生一切智智，<a id="a-Dd"></a>欲令此智现前相续故，<a id="a-De"></a>复修集佛相好身。<a id="a-Df"></a>此相好身若非遍智所依处者，<a id="a-Dg"></a>一切天、<a id="a-Dh"></a>龙、<a id="a-Di"></a>阿素洛等，<a id="a-Dj"></a>不应竭诚供养恭敬；<a id="a-Dk"></a>以相好身与佛遍智为所依止故，<a id="a-Dl"></a>诸天、<a id="a-Dm"></a>龙神、<a id="a-Dn"></a>阿素洛等，<a id="a-Do"></a>供养恭敬。<a id="a-Dp"></a>由此缘故，<a id="a-Dq"></a>我涅槃后，<a id="a-Dr"></a>诸天、<a id="a-Ds"></a>龙神、<a id="a-Dt"></a>人非人等，<a id="a-Du"></a>供养恭敬我设利罗。</p>
  <p id="aDv">“憍尸迦，<a id="a-Dw"></a>若善男子、<a id="a-Dx"></a>善女人等，<a id="a-Dy"></a>但于般若波罗蜜多甚深经典恭敬供养、<a id="a-Dz"></a>尊重赞叹，<a id="a-E0"></a>则为供养一切智智，<a id="a-E1"></a>及所依止佛相好身，<a id="a-E2"></a>并涅槃后佛设利罗。<a id="a-E3"></a>何以故？<a id="a-E4"></a>憍尸迦，<a id="a-E5"></a>一切智智及相好身并设利罗，<a id="a-E6"></a>皆以般若波罗蜜多为根本故。<a id="a-E7"></a>憍尸迦，<a id="a-E8"></a>若善男子、<a id="a-E9"></a>善女人等，<a id="a-EA"></a>但于佛身及设利罗恭敬供养、<a id="a-EB"></a>尊重赞叹，<a id="a-EC"></a>非为供养一切智智及此般若波罗蜜多。<a id="a-ED"></a>何以故？<a id="a-EE"></a>憍尸迦，<a id="a-EF"></a>佛身遗体，<a id="a-EG"></a>非此般若波罗蜜多、<a id="a-EH"></a>一切智智之根本故。<a id="a-EI"></a>憍尸迦，<a id="a-EJ"></a>由此因缘，<a id="a-EK"></a>若善男子、<a id="a-EL"></a>善女人等，<a id="a-EM"></a>欲供养佛，<a id="a-EN"></a>若身若心及余功德，<a id="a-EO"></a>先当听闻、<a id="a-EP"></a>受持读诵、<a id="a-EQ"></a>精勤修学、<a id="a-ER"></a>如理思惟、<a id="a-ES"></a>书写解说如是般若波罗蜜多甚深经典，<a id="a-ET"></a>复以种种上妙花鬘、<a id="a-EU"></a>涂散等香、<a id="a-EV"></a>衣服、<a id="a-EW"></a>璎珞、<a id="a-EX"></a>宝幢、<a id="a-EY"></a>幡盖、<a id="a-EZ"></a>众妙珍奇、<a id="a-Ea"></a>妓乐、<a id="a-Eb"></a>灯明、<a id="a-Ec"></a>供养恭敬、<a id="a-Ed"></a>尊重赞叹。</p>
  <p id="aEe">“以是故，<a id="a-Ef"></a>憍尸迦，<a id="a-Eg"></a>若善男子、<a id="a-Eh"></a>善女人等，<a id="a-Ei"></a>书此般若波罗蜜多甚深经典，<a id="a-Ej"></a>种种庄严恭敬供养、<a id="a-Ek"></a>尊重赞叹，<a id="a-El"></a>复以种种上妙花鬘、<a id="a-Em"></a>涂散等香、<a id="a-En"></a>衣服、<a id="a-Eo"></a>璎珞、<a id="a-Ep"></a>宝幢、<a id="a-Eq"></a>幡盖、<a id="a-Er"></a>众妙珍奇、<a id="a-Es"></a>妓乐、<a id="a-Et"></a>灯明而为供养。<a id="a-Eu"></a>有善男子、<a id="a-Ev"></a>善女人等，<a id="a-Ew"></a>佛涅槃后，<a id="a-Ex"></a>起窣堵波，<a id="a-Ey"></a>七宝严饰，<a id="a-Ez"></a>宝函盛贮佛设利罗安置其中，<a id="a-F0"></a>恭敬供养、<a id="a-F1"></a>尊重赞叹，<a id="a-F2"></a>复以种种上妙花鬘、<a id="a-F3"></a>涂散等香、<a id="a-F4"></a>衣服、<a id="a-F5"></a>璎珞、<a id="a-F6"></a>宝幢、<a id="a-F7"></a>幡盖、<a id="a-F8"></a>众妙珍奇、<a id="a-F9"></a>妓乐、<a id="a-FA"></a>灯明而为供养。<a id="a-FB"></a>二所获福，<a id="a-FC"></a>前者为多无量倍数。</p>
  <p id="aFD">“何以故？<a id="a-FE"></a>憍尸迦，<a id="a-FF"></a>如是般若波罗蜜多甚深经典，<a id="a-FG"></a>速能成办布施波罗蜜多乃至般若波罗蜜多，<a id="a-FH"></a>内空乃至无性自性空，<a id="a-FI"></a>真如乃至不思议界，<a id="a-FJ"></a>断界乃至无为界，<a id="a-FK"></a>苦、<a id="a-FL"></a>集、<a id="a-FM"></a>灭、<a id="a-FN"></a>道圣谛，<a id="a-FO"></a>四念住乃至八圣道支，<a id="a-FP"></a>四静虑、<a id="a-FQ"></a>四无量、<a id="a-FR"></a>四无色定，<a id="a-FS"></a>八解脱、<a id="a-FT"></a>九次第定，<a id="a-FU"></a>空、<a id="a-FV"></a>无相、<a id="a-FW"></a>无愿解脱门，<a id="a-FX"></a>净观地乃至如来地，<a id="a-FY"></a>极喜地乃至法云地，<a id="a-FZ"></a>五眼、<a id="a-Fa"></a>六神通，<a id="a-Fb"></a>如来十力乃至十八佛不共法，<a id="a-Fc"></a>无忘失法、<a id="a-Fd"></a>恒住舍性，<a id="a-Fe"></a>一切陀罗尼门、<a id="a-Ff"></a>三摩地门，<a id="a-Fg"></a>一切智、<a id="a-Fh"></a>道相智、<a id="a-Fi"></a>一切相智，<a id="a-Fj"></a>成熟有情，<a id="a-Fk"></a>严净佛土，<a id="a-Fl"></a>亦能成办诸菩萨摩诃萨族姓圆满、<a id="a-Fm"></a>色力圆满、<a id="a-Fn"></a>财宝圆满、<a id="a-Fo"></a>眷属圆满，<a id="a-Fp"></a>亦能成办世间所有十善业道，<a id="a-Fq"></a>供养沙门、<a id="a-Fr"></a>父母、<a id="a-Fs"></a>师长，<a id="a-Ft"></a>施、<a id="a-Fu"></a>戒、<a id="a-Fv"></a>修等无量善法，<a id="a-Fw"></a>亦能成办刹帝利大族、<a id="a-Fx"></a>婆罗门大族、<a id="a-Fy"></a>长者大族、<a id="a-Fz"></a>居士大族、<a id="a-G0"></a>四大王众天乃至非想非非想处天，<a id="a-G1"></a>亦能成办预流、<a id="a-G2"></a>一来、<a id="a-G3"></a>不还、<a id="a-G4"></a>阿罗汉果、<a id="a-G5"></a>独觉菩提、<a id="a-G6"></a>一切菩萨摩诃萨行、<a id="a-G7"></a>诸佛无上正等菩提，<a id="a-G8"></a>亦能成办声闻、<a id="a-G9"></a>独觉、<a id="a-GA"></a>菩萨、<a id="a-GB"></a>如来应正等觉，<a id="a-GC"></a>亦能成办不可思量、<a id="a-GD"></a>不可宣说、<a id="a-GE"></a>无上无上上、<a id="a-GF"></a>无等无等等一切智智。<a id="a-GG"></a>”</p>
  <p id="aGH">时，<a id="a-GI"></a>天帝释复白佛言：<a id="a-GJ"></a>“赡部洲人于此般若波罗蜜多甚深经典不恭敬供养、<a id="a-GK"></a>尊重赞叹者，<a id="a-GL"></a>彼岂不知恭敬供养、<a id="a-GM"></a>尊重赞叹如是般若波罗蜜多甚深经典，<a id="a-GN"></a>获得种种功德胜利？<a id="a-GO"></a>”</p>
  <p id="aGP">佛告憍尸迦：<a id="a-GQ"></a>“我还问汝，<a id="a-GR"></a>随汝意答。<a id="a-GS"></a>于意云何？<a id="a-GT"></a>赡部洲内，<a id="a-GU"></a>有几许人成佛证净、<a id="a-GV"></a>成法证净、<a id="a-GW"></a>成僧证净？<a id="a-GX"></a>有几许人于佛无疑、<a id="a-GY"></a>于法无疑、<a id="a-GZ"></a>于僧无疑？<a id="a-Ga"></a>有几许人于佛究竟、<a id="a-Gb"></a>于法究竟、<a id="a-Gc"></a>于僧究竟？<a id="a-Gd"></a>有几许人修十善业道？<a id="a-Ge"></a>有几许人行施、<a id="a-Gf"></a>戒、<a id="a-Gg"></a>修？<a id="a-Gh"></a>有几许人得三十七菩提分法？<a id="a-Gi"></a>有几许人得三解脱门？<a id="a-Gj"></a>有几许人得八解脱？<a id="a-Gk"></a>有几许人得九次第定？<a id="a-Gl"></a>有几许人得四无礙解？<a id="a-Gm"></a>有几许人得六神通？<a id="a-Gn"></a>有几许人永断三结得预流果？<a id="a-Go"></a>有几许人薄贪、<a id="a-Gp"></a>瞋、<a id="a-Gq"></a>痴得一来果？<a id="a-Gr"></a>有几许人断五顺下分结得不还果？<a id="a-Gs"></a>有几许人断五顺上分结得阿罗汉果？<a id="a-Gt"></a>有几许人发心定趣独觉菩提？<a id="a-Gu"></a>有几许人发心定趣诸佛无上正等菩提？<a id="a-Gv"></a>”</p>
  <p id="aGw">天帝释言：<a id="a-Gx"></a>“赡部洲内，<a id="a-Gy"></a>有少分人成佛证净、<a id="a-Gz"></a>成法证净、<a id="a-H0"></a>成僧证净，<a id="a-H1"></a>如是乃至有少分人发心定趣诸佛无上正等菩提。<a id="a-H2"></a>”</p>
  <p id="aH3">尔时，<a id="a-H4"></a>佛告天帝释言：<a id="a-H5"></a>“如是，<a id="a-H6"></a>如是，<a id="a-H7"></a>如汝所说。<a id="a-H8"></a>憍尸迦，<a id="a-H9"></a>赡部洲内，<a id="a-HA"></a>极少分人成佛证净、<a id="a-HB"></a>成法证净、<a id="a-HC"></a>成僧证净，<a id="a-HD"></a>转少分人于佛无疑、<a id="a-HE"></a>于法无疑、<a id="a-HF"></a>于僧无疑，<a id="a-HG"></a>如是乃至转少分人发心定趣诸佛无上正等菩提，<a id="a-HH"></a>转少分人既发心已精勤修习趣菩提行，<a id="a-HI"></a>转少分人精勤修习趣菩提行能不退转证得无上正等菩提。<a id="a-HJ"></a>何以故？<a id="a-HK"></a>憍尸迦，<a id="a-HL"></a>诸有情类流转生死，<a id="a-HM"></a>无量世来多不见佛，<a id="a-HN"></a>不闻正法，<a id="a-HO"></a>不亲近僧，<a id="a-HP"></a>多不修行十善业道及施、<a id="a-HQ"></a>戒、<a id="a-HR"></a>修；<a id="a-HS"></a>不闻布施乃至般若波罗蜜多，<a id="a-HT"></a>不修布施乃至般若波罗蜜多；<a id="a-HU"></a>如是乃至不闻一切智、<a id="a-HV"></a>道相智、<a id="a-HW"></a>一切相智，<a id="a-HX"></a>不修一切智、<a id="a-HY"></a>道相智、<a id="a-HZ"></a>一切相智。<a id="a-Ha"></a>憍尸迦，<a id="a-Hb"></a>由是因缘，<a id="a-Hc"></a>当知于此赡部洲内，<a id="a-Hd"></a>极少分人成佛证净、<a id="a-He"></a>成法证净、<a id="a-Hf"></a>成僧证净，<a id="a-Hg"></a>转少分人于佛无疑、<a id="a-Hh"></a>于法无疑、<a id="a-Hi"></a>于僧无疑，<a id="a-Hj"></a>如是乃至转少分人发心定趣诸佛无上正等菩提，<a id="a-Hk"></a>转少分人既发心已精勤修习趣菩提行，<a id="a-Hl"></a>转少分人精勤修习趣菩提行能不退转证得无上正等菩提。</p>
  <p id="aHm">“复次，<a id="a-Hn"></a>憍尸迦，<a id="a-Ho"></a>我今问汝，<a id="a-Hp"></a>随汝意答。<a id="a-Hq"></a>于意云何？<a id="a-Hr"></a>置赡部洲所有人类，<a id="a-Hs"></a>于此三千大千世界，<a id="a-Ht"></a>几许有情供养恭敬父母、<a id="a-Hu"></a>师长？<a id="a-Hv"></a>几许有情供养沙门、<a id="a-Hw"></a>婆罗门？<a id="a-Hx"></a>几许有情布施、<a id="a-Hy"></a>持戒修诸福业？<a id="a-Hz"></a>几许有情行十善业道？<a id="a-I0"></a>几许有情于诸欲中住厌患想、<a id="a-I1"></a>无常想、<a id="a-I2"></a>苦想、<a id="a-I3"></a>无我想、<a id="a-I4"></a>不净想、<a id="a-I5"></a>厌食想、<a id="a-I6"></a>一切世间不可乐想？<a id="a-I7"></a>几许有情修四静虑、<a id="a-I8"></a>四无量、<a id="a-I9"></a>四无色定？<a id="a-IA"></a>几许有情成佛证净、<a id="a-IB"></a>成法证净、<a id="a-IC"></a>成僧证净？<a id="a-ID"></a>如是乃至几许有情发心定趣诸佛无上正等菩提？<a id="a-IE"></a>几许有情既发心已精勤修习趣菩提行？<a id="a-IF"></a>几许有情练磨长养趣菩提心？<a id="a-IG"></a>几许有情方便善巧修行般若波罗蜜多？<a id="a-IH"></a>几许有情得住菩萨不退转地？<a id="a-II"></a>几许有情疾证无上正等菩提？<a id="a-IJ"></a>”</p>
  <p id="aIK">天帝释言：<a id="a-IL"></a>“于此三千大千世界，<a id="a-IM"></a>少分有情供养恭敬父母、<a id="a-IN"></a>师长，<a id="a-IO"></a>如是乃至少分有情疾证无上正等菩提。<a id="a-IP"></a>”</p>
  <p id="aIQ">佛告憍尸迦：<a id="a-IR"></a>“如是，<a id="a-IS"></a>如是，<a id="a-IT"></a>如汝所说。<a id="a-IU"></a>憍尸迦，<a id="a-IV"></a>于此三千大千世界，<a id="a-IW"></a>极少有情供养恭敬父母、<a id="a-IX"></a>师长，<a id="a-IY"></a>转少有情供养恭敬沙门、<a id="a-IZ"></a>婆罗门，<a id="a-Ia"></a>如是乃至转少有情得住菩萨不退转地，<a id="a-Ib"></a>转少有情疾证无上正等菩提。</p>
  <p id="aIc">“复次，<a id="a-Id"></a>憍尸迦，<a id="a-Ie"></a>我以无障清净佛眼遍观十方无边世界，<a id="a-If"></a>虽有无量无数有情发菩提心修菩萨行，<a id="a-Ig"></a>而由远离甚深般若波罗蜜多方便善巧，<a id="a-Ih"></a>若一、<a id="a-Ii"></a>若二、<a id="a-Ij"></a>若三有情得住菩萨不退转地，<a id="a-Ik"></a>多分退堕声闻、<a id="a-Il"></a>独觉下意、<a id="a-Im"></a>下行、<a id="a-In"></a>下劣地中。<a id="a-Io"></a>何以故？<a id="a-Ip"></a>憍尸迦，<a id="a-Iq"></a>诸佛无上正等菩提功德无边甚难可证，<a id="a-Ir"></a>恶慧、<a id="a-Is"></a>懈怠、<a id="a-It"></a>下劣精进、<a id="a-Iu"></a>下劣胜解、<a id="a-Iv"></a>下劣有情不能得故。</p>
  <p id="aIw">“是故，<a id="a-Ix"></a>憍尸迦，<a id="a-Iy"></a>若善男子、<a id="a-Iz"></a>善女人等，<a id="a-J0"></a>发菩提心修菩萨行，<a id="a-J1"></a>欲住菩萨不退转地，<a id="a-J2"></a>疾证无上正等菩提无留难者，<a id="a-J3"></a>应于般若波罗蜜多甚深经典，<a id="a-J4"></a>数数听闻、<a id="a-J5"></a>受持读诵、<a id="a-J6"></a>精勤修学、<a id="a-J7"></a>如理思惟、<a id="a-J8"></a>好请问师、<a id="a-J9"></a>乐为他说；<a id="a-JA"></a>复应书写，<a id="a-JB"></a>众宝庄严、<a id="a-JC"></a>恭敬供养、<a id="a-JD"></a>尊重赞叹，<a id="a-JE"></a>复以种种上妙花鬘、<a id="a-JF"></a>涂散等香、<a id="a-JG"></a>衣服、<a id="a-JH"></a>璎珞、<a id="a-JI"></a>宝幢、<a id="a-JJ"></a>幡盖、<a id="a-JK"></a>众妙珍奇、<a id="a-JL"></a>妓乐、<a id="a-JM"></a>灯明而为供养。</p>
  <p id="aJN">“憍尸迦，<a id="a-JO"></a>是善男子、<a id="a-JP"></a>善女人等，<a id="a-JQ"></a>于余摄入甚深般若波罗蜜多诸胜善法，<a id="a-JR"></a>亦应听闻、<a id="a-JS"></a>受持读诵、<a id="a-JT"></a>精勤修学、<a id="a-JU"></a>如理思惟、<a id="a-JV"></a>好请问师、<a id="a-JW"></a>乐为他说，<a id="a-JX"></a>复应书写供养恭敬。<a id="a-JY"></a>何谓摄入甚深般若波罗蜜多余胜善法？<a id="a-JZ"></a>所谓布施乃至静虑波罗蜜多，<a id="a-Ja"></a>内空乃至无性自性空，<a id="a-Jb"></a>真如乃至不思议界，<a id="a-Jc"></a>断界乃至无为界，<a id="a-Jd"></a>苦、<a id="a-Je"></a>集、<a id="a-Jf"></a>灭、<a id="a-Jg"></a>道圣谛，<a id="a-Jh"></a>四念住乃至八圣道支，<a id="a-Ji"></a>四静虑、<a id="a-Jj"></a>四无量、<a id="a-Jk"></a>四无色定，<a id="a-Jl"></a>八解脱、<a id="a-Jm"></a>九次第定，<a id="a-Jn"></a>三解脱门，<a id="a-Jo"></a>极喜地乃至法云地，<a id="a-Jp"></a>五眼、<a id="a-Jq"></a>六神通，<a id="a-Jr"></a>如来十力乃至十八佛不共法，<a id="a-Js"></a>无忘失法、<a id="a-Jt"></a>恒住舍性，<a id="a-Ju"></a>陀罗尼门、<a id="a-Jv"></a>三摩地门，<a id="a-Jw"></a>一切智、<a id="a-Jx"></a>道相智、<a id="a-Jy"></a>一切相智，<a id="a-Jz"></a>若余无量无边佛法，<a id="a-K0"></a>是谓摄入甚深般若波罗蜜多余胜善法。</p>
  <p id="aK1">“憍尸迦，<a id="a-K2"></a>是善男子、<a id="a-K3"></a>善女人等，<a id="a-K4"></a>于余随顺甚深般若波罗蜜多蕴、<a id="a-K5"></a>处、<a id="a-K6"></a>界等无量法门，<a id="a-K7"></a>亦应听闻、<a id="a-K8"></a>受持读诵、<a id="a-K9"></a>如理思惟，<a id="a-KA"></a>不应非毁，<a id="a-KB"></a>令于无上正等菩提而作留难。<a id="a-KC"></a>何以故？<a id="a-KD"></a>憍尸迦，<a id="a-KE"></a>是善男子、<a id="a-KF"></a>善女人等，<a id="a-KG"></a>应作是念：<a id="a-KH"></a>‘如来昔住菩萨位时，<a id="a-KI"></a>常勤修学顺菩提法，<a id="a-KJ"></a>所谓般若乃至布施波罗蜜多，<a id="a-KK"></a>如是乃至一切智、<a id="a-KL"></a>道相智、<a id="a-KM"></a>一切相智，<a id="a-KN"></a>及余无量无边佛法，<a id="a-KO"></a>并余随顺甚深般若波罗蜜多蕴、<a id="a-KP"></a>处、<a id="a-KQ"></a>界等无量法门，<a id="a-KR"></a>由斯证得所求无上正等菩提。<a id="a-KS"></a>我等今者为求无上正等菩提，<a id="a-KT"></a>亦应随学。<a id="a-KU"></a>甚深般若波罗蜜多及余随顺诸胜善法，<a id="a-KV"></a>定是我等真实大师，<a id="a-KW"></a>我随彼学，<a id="a-KX"></a>所愿当满。<a id="a-KY"></a>定是诸佛真实法印，<a id="a-KZ"></a>一切如来、<a id="a-Ka"></a>应、<a id="a-Kb"></a>正等觉随彼学故，<a id="a-Kc"></a>证得无上正等菩提。<a id="a-Kd"></a>亦是一切声闻、<a id="a-Ke"></a>独觉真实法印，<a id="a-Kf"></a>皆随彼学，<a id="a-Kg"></a>得至涅槃究竟彼岸。<a id="a-Kh"></a>’</p>
  <p id="aKi">“是故，<a id="a-Kj"></a>憍尸迦，<a id="a-Kk"></a>诸善男子、<a id="a-Kl"></a>善女人等，<a id="a-Km"></a>若佛住世、<a id="a-Kn"></a>若涅槃后，<a id="a-Ko"></a>应依般若波罗蜜多，<a id="a-Kp"></a>广说乃至一切相智，<a id="a-Kq"></a>及余无量无边佛法，<a id="a-Kr"></a>蕴、<a id="a-Ks"></a>界、<a id="a-Kt"></a>处等无量法门，<a id="a-Ku"></a>常勤修学。<a id="a-Kv"></a>何以故？<a id="a-Kw"></a>憍尸迦，<a id="a-Kx"></a>如是般若波罗蜜多，<a id="a-Ky"></a>广说乃至一切相智，<a id="a-Kz"></a>及余无量无边佛法，<a id="a-L0"></a>蕴、<a id="a-L1"></a>界、<a id="a-L2"></a>处等无量法门，<a id="a-L3"></a>是诸声闻、<a id="a-L4"></a>缘觉、<a id="a-L5"></a>菩萨，<a id="a-L6"></a>及余天、<a id="a-L7"></a>人、<a id="a-L8"></a>阿素洛等，<a id="a-L9"></a>利益安乐所依处故。<a id="a-LA"></a>”</p>
 </body>
</html>