<!doctype html>
<html id="z3IBT588T" data-ver="1163">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百二十四</h1>
  <h2 id="a2">第三分方便善巧品第二十六之二</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>诸菩萨摩诃萨成就如是方便善巧，<a id="a-7"></a>发趣无上正等觉心已经几时？<a id="a-8"></a>”</p>
  <p id="a9">佛告善现：<a id="a-A"></a>“是菩萨摩诃萨发趣无上正等觉心，<a id="a-B"></a>已经无数百千俱胝那庾多劫。<a id="a-C"></a>”</p>
  <p id="aD">具寿善现复白佛言：<a id="a-E"></a>“诸菩萨摩诃萨成就如是方便善巧，<a id="a-F"></a>已曾亲近供养几佛？<a id="a-G"></a>”</p>
  <p id="aH">佛告善现：<a id="a-I"></a>“是菩萨摩诃萨已曾亲近供养殑伽沙数诸佛。<a id="a-J"></a>”</p>
  <p id="aK">具寿善现复白佛言：<a id="a-L"></a>“诸菩萨摩诃萨成就如是方便善巧，<a id="a-M"></a>已种何等微妙善根？<a id="a-N"></a>”</p>
  <p id="aO">佛告善现：<a id="a-P"></a>“是菩萨摩诃萨发心已来，<a id="a-Q"></a>无有布施波罗蜜多乃至般若波罗蜜多所引善根而不精勤修学圆满，<a id="a-R"></a>由此因缘，<a id="a-S"></a>成就如是方便善巧。<a id="a-T"></a>”</p>
  <p id="aU">具寿善现复白佛言：<a id="a-V"></a>“诸菩萨摩诃萨成就如是方便善巧，<a id="a-W"></a>甚为希有！<a id="a-X"></a>”</p>
  <p id="aY">佛告善现：<a id="a-Z"></a>“如是，<a id="a-a"></a>如是，<a id="a-b"></a>如汝所说，<a id="a-c"></a>诸菩萨摩诃萨成就如是方便善巧，<a id="a-d"></a>甚为希有！</p>
  <p id="ae">“善现当知，<a id="a-f"></a>如日月轮，<a id="a-g"></a>周行照烛四大洲界作诸事业，<a id="a-h"></a>其中所有情非情类，<a id="a-i"></a>随彼光明势力而转各成己事；<a id="a-j"></a>如是般若波罗蜜多，<a id="a-k"></a>照烛余五波罗蜜多作诸事业，<a id="a-l"></a>布施等五波罗蜜多，<a id="a-m"></a>随顺般若波罗蜜多势力而转各成己事。</p>
  <p id="an">“善现当知，<a id="a-o"></a>布施等五波罗蜜多，<a id="a-p"></a>皆由般若波罗蜜多所摄受故，<a id="a-q"></a>乃得名为波罗蜜多。<a id="a-r"></a>如转轮王，<a id="a-s"></a>若无七宝不名轮王，<a id="a-t"></a>要具七宝乃名轮王；<a id="a-u"></a>布施等五波罗蜜多亦复如是，<a id="a-v"></a>若离般若波罗蜜多，<a id="a-w"></a>不得名为波罗蜜多；<a id="a-x"></a>要由般若波罗蜜多所摄受故，<a id="a-y"></a>乃得名为波罗蜜多。</p>
  <p id="az">“善现当知，<a id="a-10"></a>如有女人端严巨富，<a id="a-11"></a>若无强夫所摄护者，<a id="a-12"></a>易为恶人之所凌辱；<a id="a-13"></a>若有强夫所摄护者，<a id="a-14"></a>不为恶人之所凌辱。<a id="a-15"></a>布施等五波罗蜜多亦复如是，<a id="a-16"></a>若无般若波罗蜜多力所摄护，<a id="a-17"></a>易为天魔及彼眷属之所沮坏；<a id="a-18"></a>若有般若波罗蜜多力所摄护，<a id="a-19"></a>一切天魔及彼眷属不能沮坏。</p>
  <p id="a1A">“善现当知，<a id="a-1B"></a>如勇军将妙闲兵法，<a id="a-1C"></a>善备种种坚固铠仗，<a id="a-1D"></a>邻国怨敌所不能害；<a id="a-1E"></a>布施等五波罗蜜多亦复如是，<a id="a-1F"></a>不离般若波罗蜜多，<a id="a-1G"></a>天魔眷属、<a id="a-1H"></a>增上慢人乃至菩萨旃荼罗等皆不能坏。</p>
  <p id="a1I">“善现当知，<a id="a-1J"></a>如赡部洲诸小王等，<a id="a-1K"></a>随时朝侍转轮圣王，<a id="a-1L"></a>依转轮王得游胜处；<a id="a-1M"></a>布施等五波罗蜜多亦复如是，<a id="a-1N"></a>随助般若波罗蜜多，<a id="a-1O"></a>由彼势力所引导故，<a id="a-1P"></a>速趣无上正等菩提。</p>
  <p id="a1Q">“善现当知，<a id="a-1R"></a>如赡部洲东方诸水，<a id="a-1S"></a>无不皆趣殑伽大河，<a id="a-1T"></a>随殑伽河流入大海；<a id="a-1U"></a>布施等五波罗蜜多亦复如是，<a id="a-1V"></a>皆为般若波罗蜜多所摄引故，<a id="a-1W"></a>能至无上正等菩提。</p>
  <p id="a1X">“善现当知，<a id="a-1Y"></a>如人右手能作众事，<a id="a-1Z"></a>如是般若波罗蜜多能引一切殊胜善法。<a id="a-1a"></a>善现当知，<a id="a-1b"></a>如人左手所作不便，<a id="a-1c"></a>如是前五波罗蜜多不能引生殊胜善法。</p>
  <p id="a1d">“善现当知，<a id="a-1e"></a>譬如众流随其大小，<a id="a-1f"></a>若入大海同一咸味；<a id="a-1g"></a>布施等五波罗蜜多亦复如是，<a id="a-1h"></a>要入般若波罗蜜多，<a id="a-1i"></a>乃能证得一切智智，<a id="a-1j"></a>由此得名到彼岸者。</p>
  <p id="a1k">“善现当知，<a id="a-1l"></a>如转轮王欲有所趣，<a id="a-1m"></a>四军导从，<a id="a-1n"></a>轮宝居先。<a id="a-1o"></a>王及四军念欲饮食，<a id="a-1p"></a>轮即为住；<a id="a-1q"></a>既饮食已，<a id="a-1r"></a>王念欲行，<a id="a-1s"></a>轮即前去。<a id="a-1t"></a>其轮去住随王意欲，<a id="a-1u"></a>至所趣方不复前去。<a id="a-1v"></a>布施等五波罗蜜多亦复如是，<a id="a-1w"></a>与诸善法欲趣无上正等菩提，<a id="a-1x"></a>要因般若波罗蜜多以为前导，<a id="a-1y"></a>进止俱随不相舍离，<a id="a-1z"></a>若至佛果更不前进。</p>
  <p id="a20">“善现当知，<a id="a-21"></a>如转轮王，<a id="a-22"></a>七宝具足，<a id="a-23"></a>欲有所至，<a id="a-24"></a>四军、<a id="a-25"></a>七宝前后导从。<a id="a-26"></a>尔时轮宝虽最居先，<a id="a-27"></a>而不分别前后之相。<a id="a-28"></a>如是前五波罗蜜多与诸善法欲趣无上正等菩提，<a id="a-29"></a>定以般若波罗蜜多为其前导，<a id="a-2A"></a>然此般若波罗蜜多不作是念：<a id="a-2B"></a>‘我于前五波罗蜜多最为前导，<a id="a-2C"></a>彼随从我。<a id="a-2D"></a>’布施等五波罗蜜多不作是念：<a id="a-2E"></a>‘甚深般若波罗蜜多居我等前，<a id="a-2F"></a>我随从彼。<a id="a-2G"></a>’所以者何？<a id="a-2H"></a>如是六种波罗蜜多及一切法，<a id="a-2I"></a>自性皆钝、<a id="a-2J"></a>无所能为、<a id="a-2K"></a>无有主宰、<a id="a-2L"></a>虚假不实、<a id="a-2M"></a>空无所有、<a id="a-2N"></a>不自在相，<a id="a-2O"></a>譬如阳焰、<a id="a-2P"></a>光影、<a id="a-2Q"></a>水月、<a id="a-2R"></a>幻事、<a id="a-2S"></a>梦等，<a id="a-2T"></a>其中都无分别作用真实体相。<a id="a-2U"></a>”</p>
  <p id="a2V">具寿善现复白佛言：<a id="a-2W"></a>“若一切法自性皆空，<a id="a-2X"></a>都无真实体相作用，<a id="a-2Y"></a>诸菩萨摩诃萨云何修学布施等六波罗蜜多，<a id="a-2Z"></a>能证无上正等菩提？<a id="a-2a"></a>”</p>
  <p id="a2b">佛告善现：<a id="a-2c"></a>“诸菩萨摩诃萨于此六种波罗蜜多勤修学时，<a id="a-2d"></a>常作是念：<a id="a-2e"></a>‘世间有情心恒颠倒，<a id="a-2f"></a>没生死苦不能自脱。<a id="a-2g"></a>我若不修巧便胜行，<a id="a-2h"></a>不能拔济彼生死苦。<a id="a-2i"></a>我当为彼诸有情类，<a id="a-2j"></a>勤修布施乃至般若波罗蜜多方便善巧，<a id="a-2k"></a>速趣无上正等菩提，<a id="a-2l"></a>拔诸有情生死大苦。<a id="a-2m"></a>’</p>
  <p id="a2n">“是菩萨摩诃萨作此念已，<a id="a-2o"></a>为诸有情舍内外物，<a id="a-2p"></a>舍已复作如是思惟：<a id="a-2q"></a>‘我于此物都无所舍。<a id="a-2r"></a>所以者何？<a id="a-2s"></a>此内外物自性皆空，<a id="a-2t"></a>不可舍施，<a id="a-2u"></a>非唯属我。<a id="a-2v"></a>’是菩萨摩诃萨由此观察，<a id="a-2w"></a>修行布施波罗蜜多速得圆满，<a id="a-2x"></a>疾证无上正等菩提。</p>
  <p id="a2y">“是菩萨摩诃萨为诸有情终不犯戒。<a id="a-2z"></a>所以者何？<a id="a-30"></a>是菩萨摩诃萨常作此念：<a id="a-31"></a>‘我为有情求趣无上正等菩提，<a id="a-32"></a>决定不应断众生命乃至邪见，<a id="a-33"></a>亦定不应求妙欲境及诸天乐，<a id="a-34"></a>亦定不应求二乘地唯自解脱。<a id="a-35"></a>’是菩萨摩诃萨由此观察，<a id="a-36"></a>修行净戒波罗蜜多速得圆满，<a id="a-37"></a>疾证无上正等菩提。</p>
  <p id="a38">“是菩萨摩诃萨为诸有情不起忿恚，<a id="a-39"></a>假使恒遭毁谤凌辱，<a id="a-3A"></a>分解支节受诸苦恼，<a id="a-3B"></a>亦不发起一念恶心。<a id="a-3C"></a>所以者何？<a id="a-3D"></a>是菩萨摩诃萨观察一切声如谷响、<a id="a-3E"></a>色如聚沫，<a id="a-3F"></a>不应于中妄生嗔恨。<a id="a-3G"></a>是菩萨摩诃萨由此观察，<a id="a-3H"></a>修行安忍波罗蜜多速得圆满，<a id="a-3I"></a>疾证无上正等菩提。</p>
  <p id="a3J">“是菩萨摩诃萨为诸有情勤求善法，<a id="a-3K"></a>乃至无上正等菩提，<a id="a-3L"></a>于其中间常不懈怠。<a id="a-3M"></a>所以者何？<a id="a-3N"></a>是菩萨摩诃萨常作是念：<a id="a-3O"></a>‘我若懈怠，<a id="a-3P"></a>不能济拔一切有情令其远离生死大苦，<a id="a-3Q"></a>亦不能得一切智智。<a id="a-3R"></a>’是菩萨摩诃萨由此观察，<a id="a-3S"></a>修行精进波罗蜜多速得圆满，<a id="a-3T"></a>疾证无上正等菩提。</p>
  <p id="a3U">“是菩萨摩诃萨为诸有情勤修胜定，<a id="a-3V"></a>乃至无上正等菩提，<a id="a-3W"></a>终不发起贪、<a id="a-3X"></a>瞋、<a id="a-3Y"></a>痴等散动之心。<a id="a-3Z"></a>所以者何？<a id="a-3a"></a>是菩萨摩诃萨常作此念：<a id="a-3b"></a>‘我若发起贪、<a id="a-3c"></a>瞋、<a id="a-3d"></a>痴等散动之心，<a id="a-3e"></a>则不能成饶益他事，<a id="a-3f"></a>亦不能证所求佛果。<a id="a-3g"></a>’是菩萨摩诃萨由此观察，<a id="a-3h"></a>修行静虑波罗蜜多速得圆满，<a id="a-3i"></a>疾证无上正等菩提。</p>
  <p id="a3j">“是菩萨摩诃萨为诸有情不离般若波罗蜜多，<a id="a-3k"></a>乃至无上正等菩提，<a id="a-3l"></a>常勤修学微妙胜慧。<a id="a-3m"></a>所以者何？<a id="a-3n"></a>是菩萨摩诃萨常作此念：<a id="a-3o"></a>‘若离般若波罗蜜多，<a id="a-3p"></a>于诸有情不能成熟，<a id="a-3q"></a>亦不能证无上菩提。<a id="a-3r"></a>’是菩萨摩诃萨由此观察，<a id="a-3s"></a>修行般若波罗蜜多速得圆满，<a id="a-3t"></a>疾证无上正等菩提。<a id="a-3u"></a>由此因缘，<a id="a-3v"></a>虽一切法自性皆空，<a id="a-3w"></a>都无真实体相作用，<a id="a-3x"></a>而诸菩萨摩诃萨众勤修六种波罗蜜多，<a id="a-3y"></a>证得无上正等菩提。<a id="a-3z"></a>”</p>
  <p id="a40">具寿善现复白佛言：<a id="a-41"></a>“若此六种波罗蜜多无差别性，<a id="a-42"></a>皆是般若波罗蜜多所摄受故，<a id="a-43"></a>云何可说般若波罗蜜多于五波罗蜜多，<a id="a-44"></a>为最为胜、<a id="a-45"></a>为尊为高、<a id="a-46"></a>为妙为微妙、<a id="a-47"></a>为上为无上？<a id="a-48"></a>”</p>
  <p id="a49">佛告善现：<a id="a-4A"></a>“如是，<a id="a-4B"></a>如是，<a id="a-4C"></a>如汝所说，<a id="a-4D"></a>布施等六波罗蜜多无差别性，<a id="a-4E"></a>皆是般若波罗蜜多所摄受故。<a id="a-4F"></a>若无般若波罗蜜多，<a id="a-4G"></a>布施等五不得名为波罗蜜多；<a id="a-4H"></a>要依般若波罗蜜多，<a id="a-4I"></a>布施等五乃得名为波罗蜜多。</p>
  <p id="a4J">“善现当知，<a id="a-4K"></a>如有情类，<a id="a-4L"></a>虽有种种身色差别，<a id="a-4M"></a>若往亲近妙高山王咸同一色；<a id="a-4N"></a>如是前五波罗蜜多，<a id="a-4O"></a>虽有种种品类差别，<a id="a-4P"></a>而为般若波罗蜜多所摄受故，<a id="a-4Q"></a>皆由般若波罗蜜多修成满故，<a id="a-4R"></a>皆入般若波罗蜜多，<a id="a-4S"></a>不可施设差别名姓。<a id="a-4T"></a>又前五种波罗蜜多依止般若波罗蜜多，<a id="a-4U"></a>方能证得一切智智，<a id="a-4V"></a>乃得名为到彼岸者，<a id="a-4W"></a>是故六种波罗蜜多皆同一味性无差别，<a id="a-4X"></a>不可施设此是布施乃至般若波罗蜜多。<a id="a-4Y"></a>所以者何？<a id="a-4Z"></a>如是六种波罗蜜多皆能证得一切智智，<a id="a-4a"></a>能到彼岸，<a id="a-4b"></a>性无差别。<a id="a-4c"></a>由是因缘，<a id="a-4d"></a>布施等六不可施设名姓有异。<a id="a-4e"></a>”</p>
  <p id="a4f">具寿善现复白佛言：<a id="a-4g"></a>“波罗蜜多及一切法若随实义，<a id="a-4h"></a>皆无此彼胜劣差别。<a id="a-4i"></a>何缘故说般若波罗蜜多于五波罗蜜多，<a id="a-4j"></a>为最为胜、<a id="a-4k"></a>为尊为高、<a id="a-4l"></a>为妙为微妙、<a id="a-4m"></a>为上为无上？<a id="a-4n"></a>”</p>
  <p id="a4o">佛告善现：<a id="a-4p"></a>“如是，<a id="a-4q"></a>如是，<a id="a-4r"></a>如汝所说，<a id="a-4s"></a>若随实义，<a id="a-4t"></a>波罗蜜多及一切法，<a id="a-4u"></a>皆无此彼胜劣差别。<a id="a-4v"></a>但依世俗言说作用，<a id="a-4w"></a>说有此彼胜劣差别，<a id="a-4x"></a>施设布施乃至般若波罗蜜多，<a id="a-4y"></a>为欲度脱诸有情类世俗作用生老病死，<a id="a-4z"></a>然诸有情生老病死皆非实有但假施设。<a id="a-50"></a>所以者何？<a id="a-51"></a>有情无故，<a id="a-52"></a>当知诸法亦无所有。<a id="a-53"></a>甚深般若波罗蜜多达一切法都无所有，<a id="a-54"></a>能拔有情世俗作用生老病死，<a id="a-55"></a>由此故说般若波罗蜜多于五波罗蜜多，<a id="a-56"></a>为最为胜、<a id="a-57"></a>为尊为高、<a id="a-58"></a>为妙为微妙、<a id="a-59"></a>为上为无上。</p>
  <p id="a5A">“善现当知，<a id="a-5B"></a>如转轮王所有女宝于人中女，<a id="a-5C"></a>为最为胜、<a id="a-5D"></a>为尊为高、<a id="a-5E"></a>为妙为微妙、<a id="a-5F"></a>为上为无上；<a id="a-5G"></a>如是般若波罗蜜多于前五种波罗蜜多，<a id="a-5H"></a>为最为胜、<a id="a-5I"></a>为尊为高、<a id="a-5J"></a>为妙为微妙、<a id="a-5K"></a>为上为无上。<a id="a-5L"></a>”</p>
  <p id="a5M">具寿善现复白佛言：<a id="a-5N"></a>“如来何缘但数赞说甚深般若波罗蜜多于布施等波罗蜜多，<a id="a-5O"></a>为最为胜、<a id="a-5P"></a>为尊为高、<a id="a-5Q"></a>为妙为微妙、<a id="a-5R"></a>为上为无上？<a id="a-5S"></a>”</p>
  <p id="a5T">佛告善现：<a id="a-5U"></a>“由此般若波罗蜜多普能摄受一切善法，<a id="a-5V"></a>和合趣入一切智智，<a id="a-5W"></a>安住不动，<a id="a-5X"></a>以无所得为方便故。<a id="a-5Y"></a>”</p>
  <p id="a5Z">具寿善现复白佛言：<a id="a-5a"></a>“如是般若波罗蜜多，<a id="a-5b"></a>于诸善法有取舍不？<a id="a-5c"></a>”</p>
  <p id="a5d">佛言：<a id="a-5e"></a>“不也，<a id="a-5f"></a>如是般若波罗蜜多，<a id="a-5g"></a>于一切法无取无舍。<a id="a-5h"></a>何以故？<a id="a-5i"></a>以一切法自性皆空，<a id="a-5j"></a>都无可取、<a id="a-5k"></a>不可舍故。<a id="a-5l"></a>”</p>
  <p id="a5m">具寿善现复白佛言：<a id="a-5n"></a>“如是般若波罗蜜多，<a id="a-5o"></a>于何等法无取无舍？<a id="a-5p"></a>”</p>
  <p id="a5q">佛告善现：<a id="a-5r"></a>“如是般若波罗蜜多，<a id="a-5s"></a>于色乃至一切智智无取无舍。<a id="a-5t"></a>”</p>
  <p id="a5u">具寿善现复白佛言：<a id="a-5v"></a>“如是般若波罗蜜多，<a id="a-5w"></a>云何于色广说乃至一切智智无取无舍？<a id="a-5x"></a>”</p>
  <p id="a5y">佛告善现：<a id="a-5z"></a>“如是般若波罗蜜多，<a id="a-60"></a>不思惟色广说乃至一切智智，<a id="a-61"></a>是故于色广说乃至一切智智无取无舍。<a id="a-62"></a>”</p>
  <p id="a63">具寿善现复白佛言：<a id="a-64"></a>“云何般若波罗蜜多，<a id="a-65"></a>不思惟色广说乃至一切智智？<a id="a-66"></a>”</p>
  <p id="a67">佛告善现：<a id="a-68"></a>“由此般若波罗蜜多于色乃至一切智智，<a id="a-69"></a>不思惟一切相，<a id="a-6A"></a>亦不思惟一切所缘，<a id="a-6B"></a>是故于色广说乃至一切智智皆不思惟。<a id="a-6C"></a>”</p>
  <p id="a6D">具寿善现复白佛言：<a id="a-6E"></a>“若菩萨摩诃萨不思惟色广说乃至一切智智，<a id="a-6F"></a>云何增长所种善根？<a id="a-6G"></a>若不增长所种善根，<a id="a-6H"></a>云何圆满波罗蜜多？<a id="a-6I"></a>若不圆满波罗蜜多，<a id="a-6J"></a>云何证得一切智智？<a id="a-6K"></a>”</p>
  <p id="a6L">佛告善现：<a id="a-6M"></a>“若菩萨摩诃萨不思惟色广说乃至一切智智，<a id="a-6N"></a>是菩萨摩诃萨便能增长所种善根；<a id="a-6O"></a>所种善根得增长故，<a id="a-6P"></a>便能圆满波罗蜜多；<a id="a-6Q"></a>波罗蜜多得圆满故，<a id="a-6R"></a>便能证得一切智智。<a id="a-6S"></a>所以者何？<a id="a-6T"></a>诸菩萨摩诃萨要于诸色广说乃至一切智智能不思惟，<a id="a-6U"></a>乃能具足修诸菩萨摩诃萨行，<a id="a-6V"></a>证得无上正等菩提。<a id="a-6W"></a>”</p>
  <p id="a6X">具寿善现复白佛言：<a id="a-6Y"></a>“何因缘故，<a id="a-6Z"></a>诸菩萨摩诃萨要于诸色广说乃至一切智智能不思惟，<a id="a-6a"></a>方能具足修诸菩萨摩诃萨行，<a id="a-6b"></a>证得无上正等菩提？<a id="a-6c"></a>”</p>
  <p id="a6d">佛告善现：<a id="a-6e"></a>“诸菩萨摩诃萨若思惟色广说乃至一切智智则有所得，<a id="a-6f"></a>有所得故便著三界；<a id="a-6g"></a>若著三界，<a id="a-6h"></a>不能具足修诸菩萨摩诃萨行，<a id="a-6i"></a>证得无上正等菩提。<a id="a-6j"></a>若菩萨摩诃萨不思惟色广说乃至一切智智便无所得，<a id="a-6k"></a>无所得故不著三界；<a id="a-6l"></a>以于三界不生著故，<a id="a-6m"></a>便能具足修诸菩萨摩诃萨行，<a id="a-6n"></a>证得无上正等菩提。<a id="a-6o"></a>是故，<a id="a-6p"></a>善现，<a id="a-6q"></a>若菩萨摩诃萨欲能具足修诸菩萨摩诃萨行，<a id="a-6r"></a>疾证无上正等菩提，<a id="a-6s"></a>当勤修学甚深般若波罗蜜多，<a id="a-6t"></a>不应思惟染著诸法。<a id="a-6u"></a>”</p>
  <p id="a6v">具寿善现复白佛言：<a id="a-6w"></a>“若菩萨摩诃萨欲勤修学甚深般若波罗蜜多，<a id="a-6x"></a>当于何住？<a id="a-6y"></a>”</p>
  <p id="a6z">佛告善现：<a id="a-70"></a>“若菩萨摩诃萨欲勤修学甚深般若波罗蜜多，<a id="a-71"></a>不应住色广说乃至一切智智。<a id="a-72"></a>”</p>
  <p id="a73">具寿善现复白佛言：<a id="a-74"></a>“何因缘故，<a id="a-75"></a>诸菩萨摩诃萨欲勤修学甚深般若波罗蜜多，<a id="a-76"></a>不应住色广说乃至一切智智？<a id="a-77"></a>”</p>
  <p id="a78">佛告善现：<a id="a-79"></a>“若菩萨摩诃萨能勤修学甚深般若波罗蜜多，<a id="a-7A"></a>于一切法无执著故，<a id="a-7B"></a>不应住色广说乃至一切智智。<a id="a-7C"></a>所以者何？<a id="a-7D"></a>是菩萨摩诃萨不见有法可于其中而起执著及可安住。<a id="a-7E"></a>如是，<a id="a-7F"></a>善现，<a id="a-7G"></a>诸菩萨摩诃萨以无执著及无安住而为方便，<a id="a-7H"></a>能勤修学甚深般若波罗蜜多。</p>
  <p id="a7I">“善现当知，<a id="a-7J"></a>若菩萨摩诃萨作如是念：<a id="a-7K"></a>‘若能如是无所执著、<a id="a-7L"></a>无所安住，<a id="a-7M"></a>精勤修学甚深般若波罗蜜多，<a id="a-7N"></a>是修般若波罗蜜多，<a id="a-7O"></a>是行般若波罗蜜多。<a id="a-7P"></a>我能如是无所执著、<a id="a-7Q"></a>无所安住，<a id="a-7R"></a>精勤修学甚深般若波罗蜜多，<a id="a-7S"></a>是修般若波罗蜜多，<a id="a-7T"></a>是行般若波罗蜜多。<a id="a-7U"></a>’是菩萨摩诃萨由如是念取相执著，<a id="a-7V"></a>远离般若波罗蜜多；<a id="a-7W"></a>若远离般若波罗蜜多，<a id="a-7X"></a>则远离布施波罗蜜多广说乃至一切智智。<a id="a-7Y"></a>所以者何？<a id="a-7Z"></a>甚深般若波罗蜜多于一切法无所执著，<a id="a-7a"></a>非深般若波罗蜜多有执著者及执著性。<a id="a-7b"></a>所以者何？<a id="a-7c"></a>甚深般若波罗蜜多都无自性可于诸法有所执著。<a id="a-7d"></a>是故，<a id="a-7e"></a>善现，<a id="a-7f"></a>诸菩萨摩诃萨行深般若波罗蜜多，<a id="a-7g"></a>于一切法及深般若波罗蜜多皆无执著。</p>
  <p id="a7h">“善现当知，<a id="a-7i"></a>若菩萨摩诃萨行深般若波罗蜜多时，<a id="a-7j"></a>起如是想：<a id="a-7k"></a>‘此是般若波罗蜜多，<a id="a-7l"></a>我行般若波罗蜜多，<a id="a-7m"></a>即是遍行诸法实相。<a id="a-7n"></a>’是菩萨摩诃萨由起此想，<a id="a-7o"></a>便退般若波罗蜜多；<a id="a-7p"></a>若退般若波罗蜜多，<a id="a-7q"></a>则退布施波罗蜜多广说乃至一切智智。<a id="a-7r"></a>所以者何？<a id="a-7s"></a>甚深般若波罗蜜多是一切种白法根本，<a id="a-7t"></a>若退般若波罗蜜多，<a id="a-7u"></a>则为退失一切白法。</p>
  <p id="a7v">“善现当知，<a id="a-7w"></a>若菩萨摩诃萨作如是念：<a id="a-7x"></a>‘甚深般若波罗蜜多，<a id="a-7y"></a>摄受布施波罗蜜多广说乃至一切智智。<a id="a-7z"></a>’是菩萨摩诃萨退失般若波罗蜜多，<a id="a-80"></a>若退失般若波罗蜜多，<a id="a-81"></a>则不能摄受布施波罗蜜多广说乃至一切智智。<a id="a-82"></a>所以者何？<a id="a-83"></a>非离般若波罗蜜多能遍摄受菩提分法，<a id="a-84"></a>及能证得一切智智。</p>
  <p id="a85">“善现当知，<a id="a-86"></a>若菩萨摩诃萨作如是念：<a id="a-87"></a>‘安住般若波罗蜜多，<a id="a-88"></a>便于无上正等菩提定得受记。<a id="a-89"></a>’是菩萨摩诃萨由作是念，<a id="a-8A"></a>退失般若波罗蜜多；<a id="a-8B"></a>若退失般若波罗蜜多，<a id="a-8C"></a>便于无上正等菩提不堪受记。<a id="a-8D"></a>所以者何？<a id="a-8E"></a>非离般若波罗蜜多可于无上正等菩提有得受记。</p>
  <p id="a8F">“善现当知，<a id="a-8G"></a>若菩萨摩诃萨作如是念：<a id="a-8H"></a>‘安住般若波罗蜜多，<a id="a-8I"></a>则能引发布施波罗蜜多，<a id="a-8J"></a>乃至能引发大慈、<a id="a-8K"></a>大悲、<a id="a-8L"></a>大喜、<a id="a-8M"></a>大舍。<a id="a-8N"></a>’是菩萨摩诃萨由如是念，<a id="a-8O"></a>则退失般若波罗蜜多；<a id="a-8P"></a>若退失般若波罗蜜多，<a id="a-8Q"></a>则不能引发布施波罗蜜多，<a id="a-8R"></a>乃至不能引发大慈、<a id="a-8S"></a>大悲、<a id="a-8T"></a>大喜、<a id="a-8U"></a>大舍。<a id="a-8V"></a>所以者何？<a id="a-8W"></a>非离般若波罗蜜多，<a id="a-8X"></a>而能引发安住胜法。</p>
  <p id="a8Y">“善现当知，<a id="a-8Z"></a>若菩萨摩诃萨作如是念：<a id="a-8a"></a>‘佛知诸法无摄受相，<a id="a-8b"></a>自证无上正等菩提；<a id="a-8c"></a>得菩提已，<a id="a-8d"></a>为诸有情宣说开示诸法实相。<a id="a-8e"></a>’是菩萨摩诃萨由如是念，<a id="a-8f"></a>则为退失甚深般若波罗蜜多。<a id="a-8g"></a>所以者何？<a id="a-8h"></a>如来于法无知、<a id="a-8i"></a>无觉、<a id="a-8j"></a>无说、<a id="a-8k"></a>无示。<a id="a-8l"></a>所以者何？<a id="a-8m"></a>诸法实性不可知觉、<a id="a-8n"></a>不可施设，<a id="a-8o"></a>云何得有知、<a id="a-8p"></a>觉、<a id="a-8q"></a>说、<a id="a-8r"></a>示一切法者？<a id="a-8s"></a>若言实有知觉说示一切法者，<a id="a-8t"></a>无有是处。<a id="a-8u"></a>”</p>
  <p id="a8v">尔时，<a id="a-8w"></a>具寿善现复白佛言：<a id="a-8x"></a>“世尊，<a id="a-8y"></a>诸菩萨摩诃萨行深般若波罗蜜多，<a id="a-8z"></a>云何当得离如是等种种过失？<a id="a-90"></a>”</p>
  <p id="a91">佛告善现：<a id="a-92"></a>“若菩萨摩诃萨行深般若波罗蜜多，<a id="a-93"></a>作如是念：<a id="a-94"></a>‘一切法无所有、<a id="a-95"></a>不可取，<a id="a-96"></a>若法无所有、<a id="a-97"></a>不可取，<a id="a-98"></a>则无有能现等觉者，<a id="a-99"></a>亦无有能宣说开示。<a id="a-9A"></a>’若能如是行，<a id="a-9B"></a>是行深般若波罗蜜多，<a id="a-9C"></a>离诸过失。<a id="a-9D"></a>若菩萨摩诃萨著无所有、<a id="a-9E"></a>不可取法，<a id="a-9F"></a>则离般若波罗蜜多。<a id="a-9G"></a>所以者何？<a id="a-9H"></a>甚深般若波罗蜜多，<a id="a-9I"></a>于一切法无所执著、<a id="a-9J"></a>无所摄受；<a id="a-9K"></a>若于诸法有所执著、<a id="a-9L"></a>有所摄受，<a id="a-9M"></a>则离般若波罗蜜多。<a id="a-9N"></a>”</p>
  <p id="a9O">具寿善现复白佛言：<a id="a-9P"></a>“般若波罗蜜多于般若波罗蜜多，<a id="a-9Q"></a>为远离、<a id="a-9R"></a>为不远离？<a id="a-9S"></a>乃至布施波罗蜜多于布施波罗蜜多，<a id="a-9T"></a>为远离、<a id="a-9U"></a>为不远离？<a id="a-9V"></a>广说乃至一切智智于一切智智，<a id="a-9W"></a>为远离、<a id="a-9X"></a>为不远离？<a id="a-9Y"></a>世尊，<a id="a-9Z"></a>若般若波罗蜜多于般若波罗蜜多，<a id="a-9a"></a>设远离、<a id="a-9b"></a>设不远离，<a id="a-9c"></a>云何菩萨摩诃萨能无执著引发般若波罗蜜多？<a id="a-9d"></a>如是乃至若布施波罗蜜多于布施波罗蜜多，<a id="a-9e"></a>设远离、<a id="a-9f"></a>设不远离，<a id="a-9g"></a>云何菩萨摩诃萨能无执著引发布施波罗蜜多？<a id="a-9h"></a>广说乃至若一切智智于一切智智，<a id="a-9i"></a>设远离、<a id="a-9j"></a>设不远离，<a id="a-9k"></a>云何菩萨摩诃萨能无执著引发一切智智？<a id="a-9l"></a>”</p>
  <p id="a9m">佛告善现：<a id="a-9n"></a>“般若波罗蜜多于般若波罗蜜多，<a id="a-9o"></a>非远离、<a id="a-9p"></a>非不远离，<a id="a-9q"></a>是故菩萨摩诃萨能无执著引发般若波罗蜜多；<a id="a-9r"></a>如是乃至布施波罗蜜多于布施波罗蜜多，<a id="a-9s"></a>非远离、<a id="a-9t"></a>非不远离，<a id="a-9u"></a>是故菩萨摩诃萨能无执著引发布施波罗蜜多；<a id="a-9v"></a>广说乃至一切智智于一切智智，<a id="a-9w"></a>非远离、<a id="a-9x"></a>非不远离，<a id="a-9y"></a>是故菩萨摩诃萨能无执著引发一切智智。<a id="a-9z"></a>所以者何？<a id="a-A0"></a>非即自性，<a id="a-A1"></a>非离自性，<a id="a-A2"></a>而能引发安住自性。</p>
  <p id="aA3">“复次，<a id="a-A4"></a>善现，<a id="a-A5"></a>诸菩萨摩诃萨行深般若波罗蜜多，<a id="a-A6"></a>不执著色，<a id="a-A7"></a>谓此是色、<a id="a-A8"></a>此色属彼，<a id="a-A9"></a>广说乃至亦不执著一切智智，<a id="a-AA"></a>谓此是一切智智、<a id="a-AB"></a>此一切智智属彼。<a id="a-AC"></a>是菩萨摩诃萨于如是一切法无执著故，<a id="a-AD"></a>便能引发般若波罗蜜多，<a id="a-AE"></a>乃至能引发一切智智。<a id="a-AF"></a>所以者何？<a id="a-AG"></a>若菩萨摩诃萨行深般若波罗蜜多，<a id="a-AH"></a>于诸法中有所执著，<a id="a-AI"></a>谓此是法、<a id="a-AJ"></a>此法属彼，<a id="a-AK"></a>则不能随意引发安住殊胜功德。</p>
  <p id="aAL">“复次，<a id="a-AM"></a>善现，<a id="a-AN"></a>诸菩萨摩诃萨行深般若波罗蜜多，<a id="a-AO"></a>不观色若常若无常、<a id="a-AP"></a>若乐若苦、<a id="a-AQ"></a>若我若无我、<a id="a-AR"></a>若净若不净、<a id="a-AS"></a>若空若不空、<a id="a-AT"></a>若远离若不远离，<a id="a-AU"></a>乃至不观一切智智若常若无常、<a id="a-AV"></a>若乐若苦、<a id="a-AW"></a>若我若无我、<a id="a-AX"></a>若净若不净、<a id="a-AY"></a>若空若不空、<a id="a-AZ"></a>若远离若不远离。<a id="a-Aa"></a>是菩萨摩诃萨于如是一切法不观察，<a id="a-Ab"></a>便引发般若波罗蜜多，<a id="a-Ac"></a>乃至能引发一切智智。<a id="a-Ad"></a>所以者何？<a id="a-Ae"></a>若菩萨摩诃萨行深般若波罗蜜多，<a id="a-Af"></a>于诸法中有所观察若常若无常、<a id="a-Ag"></a>若乐若苦、<a id="a-Ah"></a>若我若无我、<a id="a-Ai"></a>若净若不净、<a id="a-Aj"></a>若空若不空、<a id="a-Ak"></a>若远离若不远离，<a id="a-Al"></a>则不能随意引发安住殊胜功德。</p>
  <p id="aAm">“复次，<a id="a-An"></a>善现，<a id="a-Ao"></a>若菩萨摩诃萨行深般若波罗蜜多，<a id="a-Ap"></a>则为修行布施波罗蜜多，<a id="a-Aq"></a>广说乃至亦为修行一切智智。</p>
  <p id="aAr">“复次，<a id="a-As"></a>善现，<a id="a-At"></a>甚深般若波罗蜜多随所行处，<a id="a-Au"></a>一切所有波罗蜜多及余一切菩提分法皆悉随行；<a id="a-Av"></a>甚深般若波罗蜜多随所至处，<a id="a-Aw"></a>一切所有波罗蜜多及余一切菩提分法皆悉随至。<a id="a-Ax"></a>如转轮王随所行处，<a id="a-Ay"></a>四部勇军皆悉随行，<a id="a-Az"></a>如转轮王随所至处，<a id="a-B0"></a>四部勇军皆悉随至；<a id="a-B1"></a>甚深般若波罗蜜多亦复如是，<a id="a-B2"></a>随有所行及有所至，<a id="a-B3"></a>布施等五波罗蜜多及余一切菩提分法皆悉随逐，<a id="a-B4"></a>究竟至于一切智智。<a id="a-B5"></a>如善御者驾驷马车，<a id="a-B6"></a>令避险路行于正道，<a id="a-B7"></a>随本意欲能往所至；<a id="a-B8"></a>甚深般若波罗蜜多亦复如是，<a id="a-B9"></a>善御一切波罗蜜多及余所有菩提分法，<a id="a-BA"></a>令避生死涅槃险路，<a id="a-BB"></a>行于自利利他正道，<a id="a-BC"></a>至本所求一切智智。<a id="a-BD"></a>”</p>
  <p id="aBE">尔时，<a id="a-BF"></a>善现便白佛言：<a id="a-BG"></a>“诸菩萨摩诃萨云何为道？<a id="a-BH"></a>云何非道？<a id="a-BI"></a>”</p>
  <p id="aBJ">佛告善现：<a id="a-BK"></a>“若声闻道、<a id="a-BL"></a>若独觉道、<a id="a-BM"></a>若异生道，<a id="a-BN"></a>非诸菩萨摩诃萨道，<a id="a-BO"></a>依此不能往一切智智故；<a id="a-BP"></a>甚深般若波罗蜜多所引一切菩提分法，<a id="a-BQ"></a>是诸菩萨摩诃萨道，<a id="a-BR"></a>依此定能往一切智智故。<a id="a-BS"></a>”</p>
  <p id="aBT">具寿善现复白佛言：<a id="a-BU"></a>“甚深般若波罗蜜多出现世间能为大事，<a id="a-BV"></a>所谓示现一切菩萨摩诃萨众道、<a id="a-BW"></a>非道相，<a id="a-BX"></a>令诸菩萨摩诃萨众知道、<a id="a-BY"></a>非道，<a id="a-BZ"></a>疾能证得一切智智。<a id="a-Ba"></a>”</p>
  <p id="aBb">佛告善现：<a id="a-Bc"></a>“如是，<a id="a-Bd"></a>如是，<a id="a-Be"></a>如汝所说，<a id="a-Bf"></a>甚深般若波罗蜜多出现世间能为大事，<a id="a-Bg"></a>所谓示现一切菩萨摩诃萨众道、<a id="a-Bh"></a>非道相，<a id="a-Bi"></a>令诸菩萨摩诃萨众知道、<a id="a-Bj"></a>非道，<a id="a-Bk"></a>疾能证得一切智智。</p>
  <p id="aBl">“复次，<a id="a-Bm"></a>善现，<a id="a-Bn"></a>甚深般若波罗蜜多出现世间能为大事，<a id="a-Bo"></a>所谓度脱无量无数无边有情，<a id="a-Bp"></a>令获殊胜利益安乐。<a id="a-Bq"></a>善现当知，<a id="a-Br"></a>甚深般若波罗蜜多虽作无边利乐他事，<a id="a-Bs"></a>而于此事无所取著。<a id="a-Bt"></a>善现当知，<a id="a-Bu"></a>甚深般若波罗蜜多虽能示现所作事业，<a id="a-Bv"></a>而不取色、<a id="a-Bw"></a>受、<a id="a-Bx"></a>想、<a id="a-By"></a>行、<a id="a-Bz"></a>识，<a id="a-C0"></a>乃至不取一切智智，<a id="a-C1"></a>亦复不取声闻、<a id="a-C2"></a>独觉所作事业。<a id="a-C3"></a>善现当知，<a id="a-C4"></a>甚深般若波罗蜜多，<a id="a-C5"></a>虽能引导一切菩萨摩诃萨众令趣无上正等菩提，<a id="a-C6"></a>远离声闻、<a id="a-C7"></a>独觉等地，<a id="a-C8"></a>而于诸法无生无灭，<a id="a-C9"></a>以法住性是定量故。<a id="a-CA"></a>”</p>
  <p id="aCB">尔时，<a id="a-CC"></a>善现复白佛言：<a id="a-CD"></a>“甚深般若波罗蜜多若于诸法无生无灭，<a id="a-CE"></a>云何菩萨摩诃萨行深般若波罗蜜多时，<a id="a-CF"></a>为诸有情应行布施，<a id="a-CG"></a>应持净戒，<a id="a-CH"></a>应起安忍，<a id="a-CI"></a>应勤精进，<a id="a-CJ"></a>应入静虑，<a id="a-CK"></a>应修般若？<a id="a-CL"></a>”</p>
  <p id="aCM">佛告善现：<a id="a-CN"></a>“诸菩萨摩诃萨行深般若波罗蜜多时，<a id="a-CO"></a>缘一切智智，<a id="a-CP"></a>为诸有情应行布施，<a id="a-CQ"></a>应持净戒，<a id="a-CR"></a>应起安忍，<a id="a-CS"></a>应勤精进，<a id="a-CT"></a>应入静虑，<a id="a-CU"></a>应修般若。<a id="a-CV"></a>是菩萨摩诃萨持此善根，<a id="a-CW"></a>与诸有情平等共有回向无上正等菩提。<a id="a-CX"></a>是菩萨摩诃萨持此善根，<a id="a-CY"></a>回向无上正等觉故，<a id="a-CZ"></a>则修六种波罗蜜多速得圆满，<a id="a-Ca"></a>亦修菩萨慈、<a id="a-Cb"></a>悲、<a id="a-Cc"></a>喜、<a id="a-Cd"></a>舍速得圆满，<a id="a-Ce"></a>由斯疾得一切智智，<a id="a-Cf"></a>乃至安坐妙菩提座，<a id="a-Cg"></a>常不远离如是六种波罗蜜多。<a id="a-Ch"></a>若菩萨摩诃萨常不远离如是六种波罗蜜多，<a id="a-Ci"></a>则不远离一切智智。<a id="a-Cj"></a>是故，<a id="a-Ck"></a>善现，<a id="a-Cl"></a>若菩萨摩诃萨欲疾证得一切智智，<a id="a-Cm"></a>当勤精进修学六种波罗蜜多，<a id="a-Cn"></a>常勤精进修行六种波罗蜜多。<a id="a-Co"></a>若菩萨摩诃萨常勤精进修学、<a id="a-Cp"></a>修行如是六种波罗蜜多，<a id="a-Cq"></a>一切善根疾得圆满，<a id="a-Cr"></a>速证无上正等菩提。<a id="a-Cs"></a>是故，<a id="a-Ct"></a>善现，<a id="a-Cu"></a>诸菩萨摩诃萨应与六种波罗蜜多恒共相应，<a id="a-Cv"></a>无得暂舍。<a id="a-Cw"></a>”</p>
  <p id="aCx">尔时，<a id="a-Cy"></a>善现便白佛言：<a id="a-Cz"></a>“云何菩萨摩诃萨能与六种波罗蜜多常共相应，<a id="a-D0"></a>无时暂舍？<a id="a-D1"></a>”</p>
  <p id="aD2">佛告善现：<a id="a-D3"></a>“若菩萨摩诃萨如实观色非相应非不相应，<a id="a-D4"></a>如实观受、<a id="a-D5"></a>想、<a id="a-D6"></a>行、<a id="a-D7"></a>识非相应非不相应，<a id="a-D8"></a>广说乃至如实观一切智智非相应非不相应，<a id="a-D9"></a>是菩萨摩诃萨能与六种波罗蜜多常共相应，<a id="a-DA"></a>无时暂舍。</p>
  <p id="aDB">“复次，<a id="a-DC"></a>善现，<a id="a-DD"></a>若菩萨摩诃萨常作是念：<a id="a-DE"></a>‘我不应住色，<a id="a-DF"></a>亦不应住非色，<a id="a-DG"></a>广说乃至我不应住一切智智，<a id="a-DH"></a>亦不应住非一切智智。<a id="a-DI"></a>何以故？<a id="a-DJ"></a>色非能住、<a id="a-DK"></a>非所住，<a id="a-DL"></a>广说乃至一切智智亦非能住、<a id="a-DM"></a>非所住故。<a id="a-DN"></a>’是菩萨摩诃萨能与六种波罗蜜多常共相应，<a id="a-DO"></a>无时暂舍。</p>
  <p id="aDP">“善现当知，<a id="a-DQ"></a>若菩萨摩诃萨能以如是无住方便，<a id="a-DR"></a>修行六种波罗蜜多，<a id="a-DS"></a>是菩萨摩诃萨疾证无上正等菩提。</p>
  <p id="aDT">“善现当知，<a id="a-DU"></a>如人欲食庵没罗果、<a id="a-DV"></a>半娜娑果，<a id="a-DW"></a>先取其子种植良田，<a id="a-DX"></a>随时溉灌守视营理，<a id="a-DY"></a>渐次生长芽茎枝叶，<a id="a-DZ"></a>时节和合便有花果，<a id="a-Da"></a>果成熟已取而食之。<a id="a-Db"></a>如是，<a id="a-Dc"></a>善现，<a id="a-Dd"></a>诸菩萨摩诃萨欲得无上正等菩提，<a id="a-De"></a>先学六种波罗蜜多，<a id="a-Df"></a>复于有情或以布施、<a id="a-Dg"></a>或以爱语、<a id="a-Dh"></a>或以利行、<a id="a-Di"></a>或以同事而摄受之；<a id="a-Dj"></a>既摄受已，<a id="a-Dk"></a>教令安住布施、<a id="a-Dl"></a>净戒、<a id="a-Dm"></a>安忍、<a id="a-Dn"></a>精进、<a id="a-Do"></a>静虑、<a id="a-Dp"></a>般若波罗蜜多，<a id="a-Dq"></a>及令安住四念住等菩提分法；<a id="a-Dr"></a>既安住已，<a id="a-Ds"></a>解脱一切生死大苦，<a id="a-Dt"></a>证得常住永寂安乐。<a id="a-Du"></a>菩萨如是当得无上正等菩提，<a id="a-Dv"></a>能尽未来饶益一切。</p>
  <p id="aDw">“是故，<a id="a-Dx"></a>善现，<a id="a-Dy"></a>若菩萨摩诃萨欲于诸法不假他缘而自开悟，<a id="a-Dz"></a>欲能成熟一切有情，<a id="a-E0"></a>欲能严净所求佛土，<a id="a-E1"></a>欲疾安坐妙菩提座，<a id="a-E2"></a>欲能降伏诸恶魔军，<a id="a-E3"></a>欲疾证得一切智智，<a id="a-E4"></a>欲转法轮度有情众，<a id="a-E5"></a>应学六种波罗蜜多，<a id="a-E6"></a>以四摄事方便摄受诸有情类，<a id="a-E7"></a>令其解脱生死众苦。<a id="a-E8"></a>菩萨如是勤修学时，<a id="a-E9"></a>应于般若波罗蜜多常勤修学。<a id="a-EA"></a>”</p>
  <p id="aEB">具寿善现复白佛言：<a id="a-EC"></a>“佛说菩萨应于般若波罗蜜多勤修学耶？<a id="a-ED"></a>”</p>
  <p id="aEE">佛言：<a id="a-EF"></a>“善现，<a id="a-EG"></a>如是，<a id="a-EH"></a>如是，<a id="a-EI"></a>我说菩萨应于般若波罗蜜多常勤修学。</p>
  <p id="aEJ">“善现当知，<a id="a-EK"></a>若菩萨摩诃萨欲于诸法得大自在，<a id="a-EL"></a>当学般若波罗蜜多。<a id="a-EM"></a>所以者何？<a id="a-EN"></a>甚深般若波罗蜜多具大威力，<a id="a-EO"></a>能令菩萨摩诃萨众于一切法得大自在。<a id="a-EP"></a>善现当知，<a id="a-EQ"></a>甚深般若波罗蜜多是诸善法所趣向门，<a id="a-ER"></a>譬如大海是一切水所趣向门。<a id="a-ES"></a>是故，<a id="a-ET"></a>善现，<a id="a-EU"></a>若声闻乘善男子等，<a id="a-EV"></a>若独觉乘善男子等，<a id="a-EW"></a>若无上乘善男子等，<a id="a-EX"></a>皆应于此甚深般若波罗蜜多常勤修学。</p>
  <p id="aEY">“善现当知，<a id="a-EZ"></a>诸菩萨摩诃萨于深般若波罗蜜多勤修学时，<a id="a-Ea"></a>应于布施乃至般若波罗蜜多亦常修学，<a id="a-Eb"></a>乃至应于一切智智亦常修学。</p>
  <p id="aEc">“善现当知，<a id="a-Ed"></a>如善射人，<a id="a-Ee"></a>甲胄坚固，<a id="a-Ef"></a>执好弓箭，<a id="a-Eg"></a>不惧怨敌；<a id="a-Eh"></a>诸菩萨摩诃萨亦复如是，<a id="a-Ei"></a>摄受般若波罗蜜多广说乃至一切智智方便善巧，<a id="a-Ej"></a>一切魔军、<a id="a-Ek"></a>外道、<a id="a-El"></a>他论皆不能伏。<a id="a-Em"></a>是故，<a id="a-En"></a>善现，<a id="a-Eo"></a>若菩萨摩诃萨欲得无上正等菩提，<a id="a-Ep"></a>转妙法轮度有情众，<a id="a-Eq"></a>当勤修学甚深般若波罗蜜多。<a id="a-Er"></a>若菩萨摩诃萨常勤修学甚深般若波罗蜜多，<a id="a-Es"></a>便为过去、<a id="a-Et"></a>未来、<a id="a-Eu"></a>现在诸佛世尊常共护念。<a id="a-Ev"></a>”</p>
  <p id="aEw">具寿善现即白佛言：<a id="a-Ex"></a>“云何菩萨摩诃萨常勤修学甚深般若波罗蜜多，<a id="a-Ey"></a>便为过去、<a id="a-Ez"></a>未来、<a id="a-F0"></a>现在诸佛世尊常共护念？<a id="a-F1"></a>”</p>
  <p id="aF2">佛告善现：<a id="a-F3"></a>“若菩萨摩诃萨常勤修学甚深般若波罗蜜多，<a id="a-F4"></a>即能修行布施、<a id="a-F5"></a>净戒、<a id="a-F6"></a>安忍、<a id="a-F7"></a>精进、<a id="a-F8"></a>静虑、<a id="a-F9"></a>般若波罗蜜多广说乃至一切智智故，<a id="a-FA"></a>为过去、<a id="a-FB"></a>未来、<a id="a-FC"></a>现在诸佛世尊常共护念。<a id="a-FD"></a>”</p>
  <p id="aFE">具寿善现复白佛言：<a id="a-FF"></a>“是菩萨摩诃萨云何修行布施、<a id="a-FG"></a>净戒、<a id="a-FH"></a>安忍、<a id="a-FI"></a>精进、<a id="a-FJ"></a>静虑、<a id="a-FK"></a>般若波罗蜜多广说乃至一切智智，<a id="a-FL"></a>便为过去、<a id="a-FM"></a>未来、<a id="a-FN"></a>现在诸佛世尊常共护念？<a id="a-FO"></a>”</p>
  <p id="aFP">佛告善现：<a id="a-FQ"></a>“是菩萨摩诃萨修行布施波罗蜜多广说乃至一切智智时，<a id="a-FR"></a>观布施波罗蜜多乃至一切智智皆不可得故，<a id="a-FS"></a>为过去、<a id="a-FT"></a>未来、<a id="a-FU"></a>现在诸佛世尊常共护念。</p>
  <p id="aFV">“复次，<a id="a-FW"></a>善现，<a id="a-FX"></a>过去、<a id="a-FY"></a>未来、<a id="a-FZ"></a>现在诸佛，<a id="a-Fa"></a>于是菩萨摩诃萨所虽常护念，<a id="a-Fb"></a>而不以色、<a id="a-Fc"></a>受、<a id="a-Fd"></a>想、<a id="a-Fe"></a>行、<a id="a-Ff"></a>识广说乃至一切智智故兴护念，<a id="a-Fg"></a>以色乃至一切智智不可得故。<a id="a-Fh"></a>”</p>
  <p id="aFi">具寿善现复白佛言：<a id="a-Fj"></a>“诸菩萨摩诃萨虽多处学而无学处。<a id="a-Fk"></a>”</p>
  <p id="aFl">佛告善现：<a id="a-Fm"></a>“如是，<a id="a-Fn"></a>如是，<a id="a-Fo"></a>诸菩萨摩诃萨虽多处学而无学处。<a id="a-Fp"></a>所以者何？<a id="a-Fq"></a>实无有法可令菩萨摩诃萨众于中修学。<a id="a-Fr"></a>”</p>
  <p id="aFs">尔时，<a id="a-Ft"></a>善现复白佛言：<a id="a-Fu"></a>“佛为菩萨摩诃萨众，<a id="a-Fv"></a>或略或广宣说六种波罗蜜多相应之法。<a id="a-Fw"></a>若菩萨摩诃萨欲得无上正等菩提，<a id="a-Fx"></a>转妙法轮度有情众，<a id="a-Fy"></a>于此六种波罗蜜多相应法教，<a id="a-Fz"></a>若略若广皆应听闻、<a id="a-G0"></a>受持读诵、<a id="a-G1"></a>令极通利，<a id="a-G2"></a>既通利已如理思惟，<a id="a-G3"></a>既思惟已审正观察，<a id="a-G4"></a>既观察已，<a id="a-G5"></a>令心、<a id="a-G6"></a>心所于所缘相皆不复转。<a id="a-G7"></a>”</p>
  <p id="aG8">佛告善现：<a id="a-G9"></a>“如是，<a id="a-GA"></a>如是，<a id="a-GB"></a>如汝所说。<a id="a-GC"></a>复次，<a id="a-GD"></a>善现，<a id="a-GE"></a>诸菩萨摩诃萨于佛世尊所说六种波罗蜜多相应法教，<a id="a-GF"></a>若略若广勤修学时，<a id="a-GG"></a>应于诸法如实了知略广之相。<a id="a-GH"></a>”</p>
  <p id="aGI">尔时，<a id="a-GJ"></a>善现便白佛言：<a id="a-GK"></a>“云何菩萨摩诃萨于一切法如实了知略广之相？<a id="a-GL"></a>”</p>
  <p id="aGM">佛告善现：<a id="a-GN"></a>“若菩萨摩诃萨如实了知色真如相，<a id="a-GO"></a>如实了知受、<a id="a-GP"></a>想、<a id="a-GQ"></a>行、<a id="a-GR"></a>识真如相，<a id="a-GS"></a>广说乃至如实了知一切智智真如相，<a id="a-GT"></a>是菩萨摩诃萨于一切法如实了知略广之相。<a id="a-GU"></a>”</p>
  <p id="aGV">具寿善现复白佛言：<a id="a-GW"></a>“云何色真如相？<a id="a-GX"></a>云何受、<a id="a-GY"></a>想、<a id="a-GZ"></a>行、<a id="a-Ga"></a>识真如相？<a id="a-Gb"></a>广说乃至云何一切智智真如相？<a id="a-Gc"></a>诸菩萨摩诃萨如实了知而于中学，<a id="a-Gd"></a>于一切法如实了知略广之相？<a id="a-Ge"></a>”</p>
  <p id="aGf">佛告善现：<a id="a-Gg"></a>“色真如无生无灭，<a id="a-Gh"></a>亦无住异而可施设，<a id="a-Gi"></a>是名色真如相；<a id="a-Gj"></a>受、<a id="a-Gk"></a>想、<a id="a-Gl"></a>行、<a id="a-Gm"></a>识真如无生无灭，<a id="a-Gn"></a>亦无住异而可施设，<a id="a-Go"></a>是名受、<a id="a-Gp"></a>想、<a id="a-Gq"></a>行、<a id="a-Gr"></a>识真如相；<a id="a-Gs"></a>广说乃至一切智智真如无生无灭，<a id="a-Gt"></a>亦无住异而可施设，<a id="a-Gu"></a>是名一切智智真如相。<a id="a-Gv"></a>诸菩萨摩诃萨如实了知当于中学，<a id="a-Gw"></a>于一切法如实了知略广之相。</p>
  <p id="aGx">“复次，<a id="a-Gy"></a>善现，<a id="a-Gz"></a>若菩萨摩诃萨如实了知色实际相，<a id="a-H0"></a>如实了知受、<a id="a-H1"></a>想、<a id="a-H2"></a>行、<a id="a-H3"></a>识实际相，<a id="a-H4"></a>广说乃至如实了知一切智智实际相，<a id="a-H5"></a>是菩萨摩诃萨于一切法如实了知略广之相。<a id="a-H6"></a>”</p>
  <p id="aH7">尔时，<a id="a-H8"></a>善现便白佛言：<a id="a-H9"></a>“云何色实际相？<a id="a-HA"></a>云何受、<a id="a-HB"></a>想、<a id="a-HC"></a>行、<a id="a-HD"></a>识实际相？<a id="a-HE"></a>广说乃至云何一切智智实际相？<a id="a-HF"></a>诸菩萨摩诃萨如实了知而于中学，<a id="a-HG"></a>于一切法如实了知略广之相？<a id="a-HH"></a>”</p>
  <p id="aHI">佛告善现：<a id="a-HJ"></a>“无色际是名色实际相，<a id="a-HK"></a>无受、<a id="a-HL"></a>想、<a id="a-HM"></a>行、<a id="a-HN"></a>识际是名受、<a id="a-HO"></a>想、<a id="a-HP"></a>行、<a id="a-HQ"></a>识实际相，<a id="a-HR"></a>广说乃至无一切智智际是名一切智智实际相。<a id="a-HS"></a>诸菩萨摩诃萨如实了知当于中学，<a id="a-HT"></a>于一切法如实了知略广之相。</p>
  <p id="aHU">“复次，<a id="a-HV"></a>善现，<a id="a-HW"></a>若菩萨摩诃萨如实了知色法界相，<a id="a-HX"></a>如实了知受、<a id="a-HY"></a>想、<a id="a-HZ"></a>行、<a id="a-Ha"></a>识法界相，<a id="a-Hb"></a>广说乃至如实了知一切智智法界相，<a id="a-Hc"></a>是菩萨摩诃萨于一切法如实了知略广之相。<a id="a-Hd"></a>”</p>
  <p id="aHe">尔时，<a id="a-Hf"></a>善现便白佛言：<a id="a-Hg"></a>“云何色法界相？<a id="a-Hh"></a>云何受、<a id="a-Hi"></a>想、<a id="a-Hj"></a>行、<a id="a-Hk"></a>识法界相？<a id="a-Hl"></a>广说乃至云何一切智智法界相？<a id="a-Hm"></a>诸菩萨摩诃萨如实了知而于中学，<a id="a-Hn"></a>于一切法如实了知略广之相？<a id="a-Ho"></a>”</p>
  <p id="aHp">佛告善现：<a id="a-Hq"></a>“色如虚空，<a id="a-Hr"></a>无障无礙、<a id="a-Hs"></a>无生无灭、<a id="a-Ht"></a>无断无续而可施设，<a id="a-Hu"></a>是名色法界相；<a id="a-Hv"></a>受、<a id="a-Hw"></a>想、<a id="a-Hx"></a>行、<a id="a-Hy"></a>识如虚空，<a id="a-Hz"></a>无障无礙、<a id="a-I0"></a>无生无灭、<a id="a-I1"></a>无断无续而可施设，<a id="a-I2"></a>是名受、<a id="a-I3"></a>想、<a id="a-I4"></a>行、<a id="a-I5"></a>识法界相；<a id="a-I6"></a>广说乃至一切智智如虚空，<a id="a-I7"></a>无障无礙、<a id="a-I8"></a>无生无灭、<a id="a-I9"></a>无断无续而可施设，<a id="a-IA"></a>是名一切智智法界相。<a id="a-IB"></a>诸菩萨摩诃萨如实了知当于中学，<a id="a-IC"></a>于一切法如实了知略广之相。<a id="a-ID"></a>”</p>
  <p id="aIE">尔时，<a id="a-IF"></a>善现复白佛言：<a id="a-IG"></a>“诸菩萨摩诃萨复云何应知一切法略广之相？<a id="a-IH"></a>”</p>
  <p id="aII">佛告善现：<a id="a-IJ"></a>“若菩萨摩诃萨如实了知一切法不合不散，<a id="a-IK"></a>是菩萨摩诃萨应如是知一切法略广之相。<a id="a-IL"></a>”</p>
  <p id="aIM">具寿善现便白佛言：<a id="a-IN"></a>“何等一切法不合不散？<a id="a-IO"></a>”</p>
  <p id="aIP">佛告善现：<a id="a-IQ"></a>“色不合不散，<a id="a-IR"></a>受、<a id="a-IS"></a>想、<a id="a-IT"></a>行、<a id="a-IU"></a>识不合不散，<a id="a-IV"></a>广说乃至一切智智不合不散，<a id="a-IW"></a>贪欲、<a id="a-IX"></a>嗔恚、<a id="a-IY"></a>愚痴不合不散，<a id="a-IZ"></a>欲界、<a id="a-Ia"></a>色界、<a id="a-Ib"></a>无色界不合不散，<a id="a-Ic"></a>有为界、<a id="a-Id"></a>无为界不合不散。<a id="a-Ie"></a>所以者何？<a id="a-If"></a>如是诸法皆无自性，<a id="a-Ig"></a>若无自性则无所有，<a id="a-Ih"></a>若无所有则不可说有合有散。<a id="a-Ii"></a>诸菩萨摩诃萨于一切法如是了知，<a id="a-Ij"></a>则能了知略广之相。<a id="a-Ik"></a>”</p>
 </body>
</html>