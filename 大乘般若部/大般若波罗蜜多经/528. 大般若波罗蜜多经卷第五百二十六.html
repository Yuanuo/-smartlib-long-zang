<!doctype html>
<html id="z3IBT5B8V" data-ver="1342">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百二十六</h1>
  <h2 id="a2">第三分方便善巧品第二十六之四</h2>
  <p id="a3">尔时，<a id="a-4"></a>善现复白佛言：<a id="a-5"></a>“世尊常说甚深般若波罗蜜多，<a id="a-6"></a>甚深般若波罗蜜多依何义故名为般若波罗蜜多？<a id="a-7"></a>”</p>
  <p id="a8">佛告善现：<a id="a-9"></a>“由此般若波罗蜜多到一切法究竟彼岸，<a id="a-A"></a>依此义故，<a id="a-B"></a>名为般若波罗蜜多。</p>
  <p id="aC">“复次，<a id="a-D"></a>善现，<a id="a-E"></a>由此般若波罗蜜多，<a id="a-F"></a>声闻、<a id="a-G"></a>独觉、<a id="a-H"></a>菩萨、<a id="a-I"></a>如来能到彼岸，<a id="a-J"></a>依此义故名为般若波罗蜜多。</p>
  <p id="aK">“复次，<a id="a-L"></a>善现，<a id="a-M"></a>由此般若波罗蜜多依胜义理分析诸法，<a id="a-N"></a>乃至无有少分可得，<a id="a-O"></a>依此义故名为般若波罗蜜多。</p>
  <p id="aP">“复次，<a id="a-Q"></a>善现，<a id="a-R"></a>由此般若波罗蜜多摄藏真如、<a id="a-S"></a>法界、<a id="a-T"></a>法性广说乃至不思议界，<a id="a-U"></a>依此义故名为般若波罗蜜多。</p>
  <p id="aV">“复次，<a id="a-W"></a>善现，<a id="a-X"></a>由此般若波罗蜜多无有少法若相应若不相应、<a id="a-Y"></a>若有色若无色、<a id="a-Z"></a>若有见若无见、<a id="a-a"></a>若有对若无对，<a id="a-b"></a>依此义故名为般若波罗蜜多。<a id="a-c"></a>所以者何？<a id="a-d"></a>甚深般若波罗蜜多非相应非不相应、<a id="a-e"></a>无色、<a id="a-f"></a>无见、<a id="a-g"></a>无对、<a id="a-h"></a>一相，<a id="a-i"></a>所谓无相。</p>
  <p id="aj">“复次，<a id="a-k"></a>善现，<a id="a-l"></a>由此般若波罗蜜多能生一切殊胜善法，<a id="a-m"></a>能发一切智慧辩才，<a id="a-n"></a>能引一切世、<a id="a-o"></a>出世乐，<a id="a-p"></a>能照一切甚深义理，<a id="a-q"></a>依此义故名为般若波罗蜜多。</p>
  <p id="ar">“复次，<a id="a-s"></a>善现，<a id="a-t"></a>由此般若波罗蜜多理趣坚实不可动坏，<a id="a-u"></a>依此义故名为般若波罗蜜多。</p>
  <p id="av">“善现当知，<a id="a-w"></a>若菩萨摩诃萨行深般若波罗蜜多，<a id="a-x"></a>一切恶魔及彼眷属、<a id="a-y"></a>声闻、<a id="a-z"></a>独觉、<a id="a-10"></a>外道、<a id="a-11"></a>梵志、<a id="a-12"></a>恶友、<a id="a-13"></a>怨雠皆不能坏。<a id="a-14"></a>所以者何？<a id="a-15"></a>由此般若波罗蜜多甚深经中说一切法皆自相空，<a id="a-16"></a>诸恶魔等不得其便。<a id="a-17"></a>善现当知，<a id="a-18"></a>诸菩萨摩诃萨应随实义行深般若波罗蜜多，<a id="a-19"></a>谓一切法自相皆空，<a id="a-1A"></a>一切恶缘无能动坏。</p>
  <p id="a1B">“复次，<a id="a-1C"></a>善现，<a id="a-1D"></a>诸菩萨摩诃萨欲行般若波罗蜜多甚深义趣，<a id="a-1E"></a>以无所得而为方便，<a id="a-1F"></a>应行无常义、<a id="a-1G"></a>苦义、<a id="a-1H"></a>空义、<a id="a-1I"></a>无我义，<a id="a-1J"></a>亦应行苦智义、<a id="a-1K"></a>集智义、<a id="a-1L"></a>灭智义、<a id="a-1M"></a>道智义、<a id="a-1N"></a>法智义、<a id="a-1O"></a>类智义、<a id="a-1P"></a>世俗智义、<a id="a-1Q"></a>他心智义、<a id="a-1R"></a>尽智义、<a id="a-1S"></a>无生智义、<a id="a-1T"></a>如说智义。<a id="a-1U"></a>如是，<a id="a-1V"></a>善现，<a id="a-1W"></a>诸菩萨摩诃萨为行般若波罗蜜多甚深义趣，<a id="a-1X"></a>应行般若波罗蜜多。<a id="a-1Y"></a>”</p>
  <p id="a1Z">具寿善现即白佛言：<a id="a-1a"></a>“甚深般若波罗蜜多义与非义俱不可得，<a id="a-1b"></a>云何菩萨摩诃萨为行般若波罗蜜多甚深义趣，<a id="a-1c"></a>应行般若波罗蜜多？<a id="a-1d"></a>”</p>
  <p id="a1e">佛告善现：<a id="a-1f"></a>“诸菩萨摩诃萨为行般若波罗蜜多甚深义趣，<a id="a-1g"></a>应作是念：<a id="a-1h"></a>‘我不应行贪欲非义，<a id="a-1i"></a>我不应行瞋恚非义，<a id="a-1j"></a>我不应行愚痴非义，<a id="a-1k"></a>我不应行憍慢非义，<a id="a-1l"></a>我不应行邪见非义，<a id="a-1m"></a>我不应行乃至一切见趣非义，<a id="a-1n"></a>亦不应行贪欲、<a id="a-1o"></a>瞋恚、<a id="a-1p"></a>愚痴、<a id="a-1q"></a>憍慢、<a id="a-1r"></a>邪见、<a id="a-1s"></a>见趣及余法义。<a id="a-1t"></a>’所以者何？<a id="a-1u"></a>贪、<a id="a-1v"></a>瞋、<a id="a-1w"></a>痴等真如、<a id="a-1x"></a>实际，<a id="a-1y"></a>不与诸法为义、<a id="a-1z"></a>非义。</p>
  <p id="a20">“复次，<a id="a-21"></a>善现，<a id="a-22"></a>诸菩萨摩诃萨为行般若波罗蜜多甚深义趣，<a id="a-23"></a>应作是念：<a id="a-24"></a>‘我不应行色义非义，<a id="a-25"></a>我不应行受、<a id="a-26"></a>想、<a id="a-27"></a>行、<a id="a-28"></a>识义非义，<a id="a-29"></a>广说乃至我不应行诸佛无上正等菩提义非义，<a id="a-2A"></a>我不应行一切智智义非义。<a id="a-2B"></a>’所以者何？<a id="a-2C"></a>佛得无上正等觉时，<a id="a-2D"></a>求一切法义与非义都不可得。</p>
  <p id="a2E">“善现当知，<a id="a-2F"></a>诸佛出世、<a id="a-2G"></a>若不出世，<a id="a-2H"></a>诸法法界、<a id="a-2I"></a>法住、<a id="a-2J"></a>法定，<a id="a-2K"></a>法尔常住，<a id="a-2L"></a>无法于法为义非义。<a id="a-2M"></a>如是，<a id="a-2N"></a>善现，<a id="a-2O"></a>诸菩萨摩诃萨应离一切义非义执，<a id="a-2P"></a>当行般若波罗蜜多甚深义趣。<a id="a-2Q"></a>”</p>
  <p id="a2R">具寿善现复白佛言：<a id="a-2S"></a>“何因缘故，<a id="a-2T"></a>甚深般若波罗蜜多不与诸法为义非义？<a id="a-2U"></a>”</p>
  <p id="a2V">佛告善现：<a id="a-2W"></a>“甚深般若波罗蜜多于有为法及无为法俱无所作，<a id="a-2X"></a>非恩非怨，<a id="a-2Y"></a>无益无损，<a id="a-2Z"></a>由此因缘，<a id="a-2a"></a>不与诸法为义非义。<a id="a-2b"></a>”</p>
  <p id="a2c">具寿善现复白佛言：<a id="a-2d"></a>“岂不诸佛及佛弟子、<a id="a-2e"></a>一切贤圣皆以无为为所趣义？<a id="a-2f"></a>”</p>
  <p id="a2g">佛告善现：<a id="a-2h"></a>“如是，<a id="a-2i"></a>如是，<a id="a-2j"></a>如汝所说，<a id="a-2k"></a>一切贤圣皆以无为为所趣义，<a id="a-2l"></a>然无为法不与诸法为益为损。<a id="a-2m"></a>譬如虚空、<a id="a-2n"></a>真如、<a id="a-2o"></a>实际不与诸法为益为损，<a id="a-2p"></a>诸菩萨摩诃萨甚深般若波罗蜜多亦复如是，<a id="a-2q"></a>不与诸法为益为损，<a id="a-2r"></a>是故般若波罗蜜多不与诸法为义非义。<a id="a-2s"></a>”</p>
  <p id="a2t">具寿善现复白佛言：<a id="a-2u"></a>“诸菩萨摩诃萨岂不要学无为般若波罗蜜多，<a id="a-2v"></a>乃能证得一切智智？<a id="a-2w"></a>”</p>
  <p id="a2x">佛告善现：<a id="a-2y"></a>“如是，<a id="a-2z"></a>如是，<a id="a-30"></a>如汝所说，<a id="a-31"></a>诸菩萨摩诃萨要学甚深无为般若波罗蜜多，<a id="a-32"></a>乃能证得一切智智，<a id="a-33"></a>以不二法而为方便。<a id="a-34"></a>”</p>
  <p id="a35">善现复问：<a id="a-36"></a>“为以不二法得不二法耶？<a id="a-37"></a>”</p>
  <p id="a38">佛言：<a id="a-39"></a>“不尔。<a id="a-3A"></a>”</p>
  <p id="a3B">善现复问：<a id="a-3C"></a>“为以二法得不二法耶？<a id="a-3D"></a>”</p>
  <p id="a3E">佛言：<a id="a-3F"></a>“不尔。<a id="a-3G"></a>”</p>
  <p id="a3H">善现白言：<a id="a-3I"></a>“若无二法不以二法、<a id="a-3J"></a>不二法得，<a id="a-3K"></a>诸菩萨摩诃萨如何当得一切智智？<a id="a-3L"></a>”</p>
  <p id="a3M">佛告善现：<a id="a-3N"></a>“二、<a id="a-3O"></a>不二法俱不可得，<a id="a-3P"></a>是故所得一切智智不以二法、<a id="a-3Q"></a>不二法得，<a id="a-3R"></a>然无所得法能得无所得。<a id="a-3S"></a>所以者何？<a id="a-3T"></a>甚深般若波罗蜜多及一切智智俱不可得故，<a id="a-3U"></a>无得而得乃名真得。<a id="a-3V"></a>”</p>
  <p id="a3W">尔时，<a id="a-3X"></a>善现便白佛言：<a id="a-3Y"></a>“如是般若波罗蜜多最极甚深！<a id="a-3Z"></a>诸菩萨摩诃萨能为难事，<a id="a-3a"></a>不得有情，<a id="a-3b"></a>亦复不得有情施设，<a id="a-3c"></a>而为有情求趣无上正等菩提。<a id="a-3d"></a>譬如有人空中种树，<a id="a-3e"></a>甚为难事！<a id="a-3f"></a>诸菩萨摩诃萨亦复如是，<a id="a-3g"></a>不得有情及彼施设，<a id="a-3h"></a>而为有情求趣无上正等菩提，<a id="a-3i"></a>极为难事！<a id="a-3j"></a>”</p>
  <p id="a3k">佛告善现：<a id="a-3l"></a>“如是，<a id="a-3m"></a>如是，<a id="a-3n"></a>如汝所说，<a id="a-3o"></a>如是般若波罗蜜多最极甚深！<a id="a-3p"></a>诸菩萨摩诃萨能为难事，<a id="a-3q"></a>不得有情，<a id="a-3r"></a>亦复不得有情施设，<a id="a-3s"></a>而为有情求趣无上正等菩提。<a id="a-3t"></a>善现当知，<a id="a-3u"></a>诸菩萨摩诃萨虽不见有真实有情及彼施设，<a id="a-3v"></a>而诸有情愚痴颠倒执为实有，<a id="a-3w"></a>沉沦生死受苦无穷，<a id="a-3x"></a>为拔彼故求趣无上正等菩提，<a id="a-3y"></a>得菩提已方便善巧而度脱之。</p>
  <p id="a3z">“譬如有人良田种树，<a id="a-40"></a>是人虽复不识此树根茎、<a id="a-41"></a>枝叶、<a id="a-42"></a>花果、<a id="a-43"></a>受者，<a id="a-44"></a>而种树已随时溉灌勤加守护；<a id="a-45"></a>此树后时渐得生长，<a id="a-46"></a>根茎、<a id="a-47"></a>枝叶、<a id="a-48"></a>花果茂盛，<a id="a-49"></a>众人受用愈疾获安。<a id="a-4A"></a>诸菩萨摩诃萨亦复如是，<a id="a-4B"></a>虽不见有佛果、<a id="a-4C"></a>有情，<a id="a-4D"></a>而为有情求趣无上正等菩提，<a id="a-4E"></a>渐次修行六到彼岸及余无量菩提分法，<a id="a-4F"></a>既圆满已证得无上正等菩提，<a id="a-4G"></a>令诸有情受用佛树枝叶花果各得饶益。</p>
  <p id="a4H">“善现当知，<a id="a-4I"></a>枝叶饶益，<a id="a-4J"></a>谓诸有情依此佛树脱恶趣苦。<a id="a-4K"></a>其花饶益，<a id="a-4L"></a>谓诸有情依此佛树，<a id="a-4M"></a>或生刹帝利大族，<a id="a-4N"></a>乃至或生居士大族，<a id="a-4O"></a>或生四大王众天，<a id="a-4P"></a>乃至或生非想非非想处天。<a id="a-4Q"></a>其果饶益，<a id="a-4R"></a>谓诸有情依此佛树，<a id="a-4S"></a>或证预流果乃至或证独觉菩提，<a id="a-4T"></a>或证无上正等菩提；<a id="a-4U"></a>是诸有情得菩提已，<a id="a-4V"></a>复用佛树枝叶花果饶益有情，<a id="a-4W"></a>令诸有情脱恶趣苦得人天乐，<a id="a-4X"></a>渐次安立令入三乘般涅槃界。</p>
  <p id="a4Y">“善现当知，<a id="a-4Z"></a>诸菩萨摩诃萨虽作如是大饶益事，<a id="a-4a"></a>而都不见有实有情得涅槃者，<a id="a-4b"></a>但见妄想众苦寂灭。<a id="a-4c"></a>如是，<a id="a-4d"></a>善现，<a id="a-4e"></a>诸菩萨摩诃萨行深般若波罗蜜多，<a id="a-4f"></a>不得有情及彼施设，<a id="a-4g"></a>然为除彼妄想颠倒，<a id="a-4h"></a>求趣无上正等菩提，<a id="a-4i"></a>由此因缘极为难事。<a id="a-4j"></a>”</p>
  <p id="a4k">具寿善现复白佛言：<a id="a-4l"></a>“诸菩萨摩诃萨当知如佛。<a id="a-4m"></a>所以者何？<a id="a-4n"></a>依诸菩萨摩诃萨故便能永断一切地狱、<a id="a-4o"></a>傍生、<a id="a-4p"></a>鬼界，<a id="a-4q"></a>亦能永断一切无暇贫穷劣趣三界众苦。<a id="a-4r"></a>”</p>
  <p id="a4s">佛告善现：<a id="a-4t"></a>“如是，<a id="a-4u"></a>如是，<a id="a-4v"></a>如汝所说，<a id="a-4w"></a>诸菩萨摩诃萨应知如佛。<a id="a-4x"></a>世间若无诸菩萨众发趣无上正等菩提，<a id="a-4y"></a>则无十方三世诸佛，<a id="a-4z"></a>亦无独觉及诸声闻，<a id="a-50"></a>亦无有能永断地狱、<a id="a-51"></a>傍生、<a id="a-52"></a>鬼界及余无暇贫穷劣趣三界苦者。<a id="a-53"></a>是故，<a id="a-54"></a>善现，<a id="a-55"></a>如汝所说，<a id="a-56"></a>诸菩萨摩诃萨当知如佛。</p>
  <p id="a57">“复次，<a id="a-58"></a>善现当知，<a id="a-59"></a>菩萨摩诃萨众即是如来、<a id="a-5A"></a>应、<a id="a-5B"></a>正等觉。<a id="a-5C"></a>所以者何？<a id="a-5D"></a>若由此真如施设如来、<a id="a-5E"></a>应、<a id="a-5F"></a>正等觉，<a id="a-5G"></a>即由此真如施设独觉；<a id="a-5H"></a>若由此真如施设独觉，<a id="a-5I"></a>即由此真如施设声闻；<a id="a-5J"></a>若由此真如施设声闻，<a id="a-5K"></a>即由此真如施设一切贤圣；<a id="a-5L"></a>若由此真如施设一切贤圣，<a id="a-5M"></a>即由此真如施设色蕴；<a id="a-5N"></a>若由此真如施设色蕴，<a id="a-5O"></a>即由此真如施设受、<a id="a-5P"></a>想、<a id="a-5Q"></a>行、<a id="a-5R"></a>识蕴；<a id="a-5S"></a>若由此真如施设受、<a id="a-5T"></a>想、<a id="a-5U"></a>行、<a id="a-5V"></a>识蕴，<a id="a-5W"></a>即由此真如施设眼处；<a id="a-5X"></a>若由此真如施设眼处，<a id="a-5Y"></a>即由此真如施设耳、<a id="a-5Z"></a>鼻、<a id="a-5a"></a>舌、<a id="a-5b"></a>身、<a id="a-5c"></a>意处；<a id="a-5d"></a>如是展转广说乃至若由此真如施设诸佛无上正等菩提，<a id="a-5e"></a>即由此真如施设一切智智；<a id="a-5f"></a>若由此真如施设一切智智，<a id="a-5g"></a>即由此真如施设有为界；<a id="a-5h"></a>若由此真如施设有为界，<a id="a-5i"></a>即由此真如施设无为界；<a id="a-5j"></a>若由此真如施设无为界，<a id="a-5k"></a>即由此真如施设一切法；<a id="a-5l"></a>若由此真如施设一切法，<a id="a-5m"></a>即由此真如施设一切有情；<a id="a-5n"></a>若由此真如施设一切有情，<a id="a-5o"></a>即由此真如施设一切菩萨摩诃萨。<a id="a-5p"></a>如是，<a id="a-5q"></a>善现，<a id="a-5r"></a>若如来真如、<a id="a-5s"></a>若独觉真如、<a id="a-5t"></a>若声闻真如、<a id="a-5u"></a>若一切贤圣真如、<a id="a-5v"></a>若色等一切法真如、<a id="a-5w"></a>若有情真如、<a id="a-5x"></a>若菩萨摩诃萨真如，<a id="a-5y"></a>如是真如实皆无异，<a id="a-5z"></a>由无异故说名真如。<a id="a-60"></a>诸菩萨摩诃萨于此真如修学圆满，<a id="a-61"></a>证得无上正等菩提，<a id="a-62"></a>故名如来、<a id="a-63"></a>应、<a id="a-64"></a>正等觉。<a id="a-65"></a>是故，<a id="a-66"></a>善现当知，<a id="a-67"></a>菩萨摩诃萨众即是如来、<a id="a-68"></a>应、<a id="a-69"></a>正等觉，<a id="a-6A"></a>以一切法、<a id="a-6B"></a>一切有情皆以真如为定量故。</p>
  <p id="a6C">“如是，<a id="a-6D"></a>善现，<a id="a-6E"></a>诸菩萨摩诃萨应学真如甚深般若波罗蜜多。<a id="a-6F"></a>若学真如甚深般若波罗蜜多，<a id="a-6G"></a>即能学一切法真如；<a id="a-6H"></a>若能学一切法真如，<a id="a-6I"></a>则能圆满一切法真如；<a id="a-6J"></a>若能圆满一切法真如，<a id="a-6K"></a>则于一切法真如得自在；<a id="a-6L"></a>若于一切法真如得自在，<a id="a-6M"></a>则能善知一切有情根性胜劣；<a id="a-6N"></a>若能善知一切有情根性胜劣，<a id="a-6O"></a>则能审知一切有情胜解差别；<a id="a-6P"></a>若能审知一切有情胜解差别，<a id="a-6Q"></a>则知一切有情自业受果；<a id="a-6R"></a>若知一切有情自业受果，<a id="a-6S"></a>则愿智圆满；<a id="a-6T"></a>若愿智圆满，<a id="a-6U"></a>则能净修三世妙智；<a id="a-6V"></a>若能净修三世妙智，<a id="a-6W"></a>则能圆满一切智智；<a id="a-6X"></a>若能圆满一切智智，<a id="a-6Y"></a>则能无倒行菩萨行；<a id="a-6Z"></a>若能无倒行菩萨行，<a id="a-6a"></a>则能成熟有情；<a id="a-6b"></a>若能成熟有情，<a id="a-6c"></a>则能严净佛土；<a id="a-6d"></a>若能严净佛土，<a id="a-6e"></a>则能证得所求无上正等菩提；<a id="a-6f"></a>若能证得所求无上正等菩提，<a id="a-6g"></a>则能如实转妙法轮；<a id="a-6h"></a>若能如实转妙法轮，<a id="a-6i"></a>则能无倒安立有情于三乘道；<a id="a-6j"></a>若能无倒安立有情于三乘道，<a id="a-6k"></a>则令有情入无余依般涅槃界。<a id="a-6l"></a>如是，<a id="a-6m"></a>善现，<a id="a-6n"></a>诸菩萨摩诃萨见如是等自利利他一切功德，<a id="a-6o"></a>应发无上正等觉心，<a id="a-6p"></a>勇猛正勤行深般若波罗蜜多坚固无退。<a id="a-6q"></a>”</p>
  <p id="a6r">具寿善现便白佛言：<a id="a-6s"></a>“若菩萨摩诃萨为欲饶益诸有情故，<a id="a-6t"></a>能发无上正等觉心，<a id="a-6u"></a>如说修行甚深般若波罗蜜多，<a id="a-6v"></a>世间天、<a id="a-6w"></a>人、<a id="a-6x"></a>阿素洛等皆应礼敬。<a id="a-6y"></a>”</p>
  <p id="a6z">佛言：<a id="a-70"></a>“善现，<a id="a-71"></a>如是，<a id="a-72"></a>如是，<a id="a-73"></a>如汝所说，<a id="a-74"></a>若菩萨摩诃萨为欲饶益诸有情故，<a id="a-75"></a>能发无上正等觉心，<a id="a-76"></a>如说修行甚深般若波罗蜜多，<a id="a-77"></a>世间天、<a id="a-78"></a>人、<a id="a-79"></a>阿素洛等皆应礼敬。<a id="a-7A"></a>”</p>
  <p id="a7B">尔时，<a id="a-7C"></a>善现复白佛言：<a id="a-7D"></a>“若菩萨摩诃萨普为饶益诸有情类初发无上正等觉心，<a id="a-7E"></a>得几所福？<a id="a-7F"></a>”</p>
  <p id="a7G">佛告善现：<a id="a-7H"></a>“是菩萨摩诃萨得福无量，<a id="a-7I"></a>算数譬喻所不能及。<a id="a-7J"></a>善现当知，<a id="a-7K"></a>假使充满三千大千佛之世界一切有情皆趣声闻或独觉地。<a id="a-7L"></a>于意云何？<a id="a-7M"></a>是诸有情，<a id="a-7N"></a>其福多不？<a id="a-7O"></a>”</p>
  <p id="a7P">善现对曰：<a id="a-7Q"></a>“甚多，<a id="a-7R"></a>世尊！<a id="a-7S"></a>彼所获福无量无边。<a id="a-7T"></a>”</p>
  <p id="a7U">佛告善现：<a id="a-7V"></a>“彼所获福，<a id="a-7W"></a>于汝所问普为饶益诸有情类初发无上正等觉心一菩萨摩诃萨所获福聚，<a id="a-7X"></a>百分不及一，<a id="a-7Y"></a>千分不及一，<a id="a-7Z"></a>如是乃至百千俱胝那庾多分亦不及一。<a id="a-7a"></a>所以者何？<a id="a-7b"></a>声闻、<a id="a-7c"></a>独觉皆依菩萨摩诃萨有，<a id="a-7d"></a>非菩萨摩诃萨依诸声闻、<a id="a-7e"></a>独觉而有。</p>
  <p id="a7f">“复次，<a id="a-7g"></a>善现，<a id="a-7h"></a>置满三千大千世界一切有情皆趣声闻或独觉地所获福聚，<a id="a-7i"></a>设满三千大千世界一切有情皆住净观地。<a id="a-7j"></a>于意云何？<a id="a-7k"></a>是诸有情，<a id="a-7l"></a>其福多不？<a id="a-7m"></a>”</p>
  <p id="a7n">善现对言：<a id="a-7o"></a>“甚多，<a id="a-7p"></a>世尊！<a id="a-7q"></a>彼所获福无量无边。<a id="a-7r"></a>”</p>
  <p id="a7s">佛告善现：<a id="a-7t"></a>“彼所获福，<a id="a-7u"></a>于汝所问普为饶益诸有情类初发无上正等觉心一菩萨摩诃萨所获福聚，<a id="a-7v"></a>百分不及一，<a id="a-7w"></a>千分不及一，<a id="a-7x"></a>如是乃至百千俱胝那庾多分亦不及一。<a id="a-7y"></a>所以者何？<a id="a-7z"></a>声闻、<a id="a-80"></a>独觉皆依菩萨摩诃萨有，<a id="a-81"></a>非菩萨摩诃萨依诸声闻、<a id="a-82"></a>独觉而有。</p>
  <p id="a83">“复次，<a id="a-84"></a>善现，<a id="a-85"></a>置满三千大千世界一切有情皆住净观地所获福聚，<a id="a-86"></a>设满三千大千世界一切有情皆住种性地、<a id="a-87"></a>若第八地、<a id="a-88"></a>若具见地、<a id="a-89"></a>若薄地、<a id="a-8A"></a>若离欲地、<a id="a-8B"></a>若已办地、<a id="a-8C"></a>若独觉地。<a id="a-8D"></a>于意云何？<a id="a-8E"></a>是诸有情，<a id="a-8F"></a>其福多不？<a id="a-8G"></a>”</p>
  <p id="a8H">善现对曰：<a id="a-8I"></a>“甚多，<a id="a-8J"></a>世尊！<a id="a-8K"></a>彼所获福无量无边。<a id="a-8L"></a>”</p>
  <p id="a8M">佛告善现：<a id="a-8N"></a>“彼所获福，<a id="a-8O"></a>于汝所问普为饶益诸有情类初发无上正等觉心一菩萨摩诃萨所获福聚，<a id="a-8P"></a>百分不及一，<a id="a-8Q"></a>千分不及一，<a id="a-8R"></a>如是乃至百千俱胝那庾多分亦不及一。<a id="a-8S"></a>所以者何？<a id="a-8T"></a>声闻、<a id="a-8U"></a>独觉皆依菩萨摩诃萨有，<a id="a-8V"></a>非菩萨摩诃萨依诸声闻、<a id="a-8W"></a>独觉而有。</p>
  <p id="a8X">“复次，<a id="a-8Y"></a>善现，<a id="a-8Z"></a>假使充满三千大千佛之世界一切有情皆为饶益诸有情类初发无上正等觉心，<a id="a-8a"></a>是诸菩萨摩诃萨众所获福聚，<a id="a-8b"></a>于入菩萨正性离生一菩萨摩诃萨所获福聚，<a id="a-8c"></a>百分不及一，<a id="a-8d"></a>千分不及一，<a id="a-8e"></a>如是乃至百千俱胝那庾多分亦不及一。</p>
  <p id="a8f">“复次，<a id="a-8g"></a>善现，<a id="a-8h"></a>假使充满三千大千佛之世界一切有情皆入菩萨正性离生，<a id="a-8i"></a>是诸菩萨摩诃萨众所获福聚，<a id="a-8j"></a>于行菩提向一菩萨摩诃萨所获福聚，<a id="a-8k"></a>百分不及一，<a id="a-8l"></a>千分不及一，<a id="a-8m"></a>如是乃至百千俱胝那庾多分亦不及一。</p>
  <p id="a8n">“复次，<a id="a-8o"></a>善现，<a id="a-8p"></a>假使充满三千大千佛之世界一切有情皆行菩提向，<a id="a-8q"></a>是诸菩萨摩诃萨众所获福聚，<a id="a-8r"></a>于一如来、<a id="a-8s"></a>应、<a id="a-8t"></a>正等觉所有福聚，<a id="a-8u"></a>百分不及一，<a id="a-8v"></a>千分不及一，<a id="a-8w"></a>如是乃至百千俱胝那庾多分亦不及一。<a id="a-8x"></a>”</p>
  <p id="a8y">具寿善现复白佛言：<a id="a-8z"></a>“初发无上正等觉心诸菩萨摩诃萨何所思惟？<a id="a-90"></a>”</p>
  <p id="a91">佛告善现：<a id="a-92"></a>“是菩萨摩诃萨恒正思惟一切相智。<a id="a-93"></a>”</p>
  <p id="a94">具寿善现复白佛言：<a id="a-95"></a>“一切相智以何为性？<a id="a-96"></a>何所缘？<a id="a-97"></a>何增上？<a id="a-98"></a>何行相？<a id="a-99"></a>有何相？<a id="a-9A"></a>”</p>
  <p id="a9B">佛告善现：<a id="a-9C"></a>“一切相智无性为性，<a id="a-9D"></a>无相无因，<a id="a-9E"></a>无所警觉，<a id="a-9F"></a>无生无现。<a id="a-9G"></a>又汝所问‘一切相智何所缘？<a id="a-9H"></a>何增上？<a id="a-9I"></a>何行相？<a id="a-9J"></a>有何相？<a id="a-9K"></a>’者，<a id="a-9L"></a>善现当知，<a id="a-9M"></a>一切相智无性为所缘，<a id="a-9N"></a>正念为增上，<a id="a-9O"></a>寂静为行相，<a id="a-9P"></a>无相为相。<a id="a-9Q"></a>”</p>
  <p id="a9R">具寿善现复白佛言：<a id="a-9S"></a>“为但一切相智无性为性，<a id="a-9T"></a>为色、<a id="a-9U"></a>受、<a id="a-9V"></a>想、<a id="a-9W"></a>行、<a id="a-9X"></a>识亦无性为性？<a id="a-9Y"></a>广说乃至为诸佛无上正等菩提亦无性为性，<a id="a-9Z"></a>为有为界及无为界亦无性为性？<a id="a-9a"></a>”</p>
  <p id="a9b">佛告善现：<a id="a-9c"></a>“非但一切相智无性为性，<a id="a-9d"></a>色、<a id="a-9e"></a>受、<a id="a-9f"></a>想、<a id="a-9g"></a>行、<a id="a-9h"></a>识亦无性为性，<a id="a-9i"></a>乃至有为界及无为界亦无性为性。<a id="a-9j"></a>”</p>
  <p id="a9k">具寿善现复白佛言：<a id="a-9l"></a>“何因缘故，<a id="a-9m"></a>一切相智无性为性，<a id="a-9n"></a>色、<a id="a-9o"></a>受、<a id="a-9p"></a>想、<a id="a-9q"></a>行、<a id="a-9r"></a>识亦无性为性，<a id="a-9s"></a>乃至有为界及无为界亦无性为性？<a id="a-9t"></a>”</p>
  <p id="a9u">佛告善现：<a id="a-9v"></a>“一切相智自性无故，<a id="a-9w"></a>若法自性无，<a id="a-9x"></a>此法无性为性；<a id="a-9y"></a>色、<a id="a-9z"></a>受、<a id="a-A0"></a>想、<a id="a-A1"></a>行、<a id="a-A2"></a>识乃至有为界及无为界亦自性无故，<a id="a-A3"></a>若法自性无，<a id="a-A4"></a>此法无性为性。<a id="a-A5"></a>”</p>
  <p id="aA6">具寿善现复白佛言：<a id="a-A7"></a>“何因缘故，<a id="a-A8"></a>一切相智自性无，<a id="a-A9"></a>色、<a id="a-AA"></a>受、<a id="a-AB"></a>想、<a id="a-AC"></a>行、<a id="a-AD"></a>识乃至有为界及无为界亦自性无？<a id="a-AE"></a>”</p>
  <p id="aAF">佛告善现：<a id="a-AG"></a>“一切相智无和合自性故，<a id="a-AH"></a>若法无和合自性，<a id="a-AI"></a>此法则以无性为性；<a id="a-AJ"></a>色、<a id="a-AK"></a>受、<a id="a-AL"></a>想、<a id="a-AM"></a>行、<a id="a-AN"></a>识乃至有为界及无为界亦无和合自性故，<a id="a-AO"></a>若法无和合自性，<a id="a-AP"></a>此法则以无性为性。<a id="a-AQ"></a>由是因缘，<a id="a-AR"></a>诸菩萨摩诃萨应知一切法皆无性为性。<a id="a-AS"></a>复次，<a id="a-AT"></a>善现，<a id="a-AU"></a>一切法皆以空为自性、<a id="a-AV"></a>无相为自性、<a id="a-AW"></a>无愿为自性，<a id="a-AX"></a>由是因缘，<a id="a-AY"></a>诸菩萨摩诃萨应知一切法皆无性为性。<a id="a-AZ"></a>复次，<a id="a-Aa"></a>善现，<a id="a-Ab"></a>一切法皆以真如为自性、<a id="a-Ac"></a>广说乃至不思议界为自性，<a id="a-Ad"></a>由是因缘，<a id="a-Ae"></a>诸菩萨摩诃萨应知一切法皆无性为性。<a id="a-Af"></a>”</p>
  <p id="aAg">具寿善现复白佛言：<a id="a-Ah"></a>“若一切法皆无性者，<a id="a-Ai"></a>初发无上正等觉心诸菩萨摩诃萨，<a id="a-Aj"></a>成就何等方便善巧，<a id="a-Ak"></a>能行布施乃至般若波罗蜜多，<a id="a-Al"></a>成熟有情、<a id="a-Am"></a>严净佛土？<a id="a-An"></a>广说乃至成就何等方便善巧，<a id="a-Ao"></a>能行一切智智，<a id="a-Ap"></a>成熟有情、<a id="a-Aq"></a>严净佛土？<a id="a-Ar"></a>”</p>
  <p id="aAs">佛告善现：<a id="a-At"></a>“是菩萨摩诃萨成就微妙方便善巧，<a id="a-Au"></a>虽知一切法皆无性为性，<a id="a-Av"></a>而常精勤成熟有情、<a id="a-Aw"></a>严净佛土；<a id="a-Ax"></a>虽常精勤成熟有情、<a id="a-Ay"></a>严净佛土，<a id="a-Az"></a>而恒通达一切有情及诸佛土皆以无性而为自性。<a id="a-B0"></a>善现当知，<a id="a-B1"></a>是菩萨摩诃萨虽行布施乃至般若波罗蜜多学菩提道，<a id="a-B2"></a>而知布施乃至般若波罗蜜多及菩提道皆以无性而为自性，<a id="a-B3"></a>广说乃至虽行一切智智学菩提道，<a id="a-B4"></a>而知一切智智及菩提道皆以无性而为自性。</p>
  <p id="aB5">“善现当知，<a id="a-B6"></a>是菩萨摩诃萨如是修行六到彼岸学菩提道，<a id="a-B7"></a>广说乃至如是修行一切智智学菩提道，<a id="a-B8"></a>若未成就如来十力、<a id="a-B9"></a>四无所畏、<a id="a-BA"></a>四无礙解、<a id="a-BB"></a>大慈、<a id="a-BC"></a>大悲、<a id="a-BD"></a>大喜、<a id="a-BE"></a>大舍、<a id="a-BF"></a>十八佛不共法、<a id="a-BG"></a>无忘失法、<a id="a-BH"></a>恒住舍性、<a id="a-BI"></a>一切智、<a id="a-BJ"></a>道相智、<a id="a-BK"></a>一切相智及余无量无边佛法，<a id="a-BL"></a>皆名学菩提道未得圆满。<a id="a-BM"></a>若学此道已得圆满，<a id="a-BN"></a>则于一切波罗蜜多亦已圆满；<a id="a-BO"></a>波罗蜜多已圆满故，<a id="a-BP"></a>由一刹那相应般若，<a id="a-BQ"></a>便能证得一切相智。<a id="a-BR"></a>尔时，<a id="a-BS"></a>一切微细烦恼习气相续永不生故名无余断，<a id="a-BT"></a>则名如来、<a id="a-BU"></a>应、<a id="a-BV"></a>正等觉。<a id="a-BW"></a>复以无障清净佛眼，<a id="a-BX"></a>遍观十方三世等法，<a id="a-BY"></a>尚不得无，<a id="a-BZ"></a>况当得有？<a id="a-Ba"></a>如是，<a id="a-Bb"></a>善现，<a id="a-Bc"></a>诸菩萨摩诃萨应行般若波罗蜜多，<a id="a-Bd"></a>观一切法皆以无性而为自性。<a id="a-Be"></a>善现，<a id="a-Bf"></a>是名诸菩萨摩诃萨成就微妙方便善巧，<a id="a-Bg"></a>谓行般若波罗蜜多观一切法，<a id="a-Bh"></a>尚不得无，<a id="a-Bi"></a>况当得有？</p>
  <p id="aBj">“善现当知，<a id="a-Bk"></a>是菩萨摩诃萨行深般若波罗蜜多，<a id="a-Bl"></a>修布施时，<a id="a-Bm"></a>于此布施、<a id="a-Bn"></a>施者、<a id="a-Bo"></a>受者及所施物并菩提心，<a id="a-Bp"></a>尚不见无，<a id="a-Bq"></a>况见为有？<a id="a-Br"></a>修净戒时，<a id="a-Bs"></a>于此净戒、<a id="a-Bt"></a>护净戒处、<a id="a-Bu"></a>持净戒者、<a id="a-Bv"></a>守净戒心，<a id="a-Bw"></a>尚不见无，<a id="a-Bx"></a>况见为有？<a id="a-By"></a>修安忍时，<a id="a-Bz"></a>于此安忍、<a id="a-C0"></a>修安忍处、<a id="a-C1"></a>能安忍者、<a id="a-C2"></a>修安忍心，<a id="a-C3"></a>尚不见无，<a id="a-C4"></a>况见为有？<a id="a-C5"></a>修精进时，<a id="a-C6"></a>于此精进、<a id="a-C7"></a>修精进处、<a id="a-C8"></a>能精进者、<a id="a-C9"></a>修精进心，<a id="a-CA"></a>尚不见无，<a id="a-CB"></a>况见为有？<a id="a-CC"></a>修静虑时，<a id="a-CD"></a>于此静虑、<a id="a-CE"></a>修静虑处、<a id="a-CF"></a>能静虑者、<a id="a-CG"></a>修静虑心，<a id="a-CH"></a>尚不见无，<a id="a-CI"></a>况见为有？<a id="a-CJ"></a>修般若时，<a id="a-CK"></a>于此般若、<a id="a-CL"></a>修般若处、<a id="a-CM"></a>行般若者、<a id="a-CN"></a>修般若心，<a id="a-CO"></a>尚不见无，<a id="a-CP"></a>况见为有？<a id="a-CQ"></a>广说乃至得一切智智时，<a id="a-CR"></a>于此一切智智、<a id="a-CS"></a>若能得者、<a id="a-CT"></a>若由此得及得时处，<a id="a-CU"></a>尚不见无，<a id="a-CV"></a>况见为有？<a id="a-CW"></a>所以者何？<a id="a-CX"></a>是菩萨摩诃萨常作是念：<a id="a-CY"></a>‘诸法皆以无性为性。<a id="a-CZ"></a>如是无性本性自尔，<a id="a-Ca"></a>非佛所作、<a id="a-Cb"></a>非独觉作、<a id="a-Cc"></a>非声闻作、<a id="a-Cd"></a>亦非余作，<a id="a-Ce"></a>以一切法皆无作者，<a id="a-Cf"></a>离作者故。<a id="a-Cg"></a>’”</p>
  <p id="aCh">尔时，<a id="a-Ci"></a>善现复白佛言：<a id="a-Cj"></a>“岂不诸法离诸法性？<a id="a-Ck"></a>”</p>
  <p id="aCl">佛告善现：<a id="a-Cm"></a>“如是，<a id="a-Cn"></a>如是。<a id="a-Co"></a>”</p>
  <p id="aCp">善现复问：<a id="a-Cq"></a>“若一切法离法性者，<a id="a-Cr"></a>如何离法能知离法若有若无？<a id="a-Cs"></a>所以者何？<a id="a-Ct"></a>无法不应能知无法，<a id="a-Cu"></a>有法不应能知有法，<a id="a-Cv"></a>无法不应能知有法，<a id="a-Cw"></a>有法不应能知无法。<a id="a-Cx"></a>如是一切法皆无知为性，<a id="a-Cy"></a>云何菩萨摩诃萨行深般若波罗蜜多时，<a id="a-Cz"></a>显示诸法若有若无？<a id="a-D0"></a>”</p>
  <p id="aD1">佛告善现：<a id="a-D2"></a>“诸菩萨摩诃萨行深般若波罗蜜多，<a id="a-D3"></a>随世俗故，<a id="a-D4"></a>显示诸法若有若无，<a id="a-D5"></a>非随胜义。<a id="a-D6"></a>”</p>
  <p id="aD7">善现复问：<a id="a-D8"></a>“世俗、<a id="a-D9"></a>胜义为有异不？<a id="a-DA"></a>”</p>
  <p id="aDB">佛告善现：<a id="a-DC"></a>“非异世俗别有胜义。<a id="a-DD"></a>所以者何？<a id="a-DE"></a>世俗真如即是胜义。<a id="a-DF"></a>诸有情类颠倒妄执，<a id="a-DG"></a>于此真如不知不见；<a id="a-DH"></a>诸菩萨摩诃萨为饶益彼，<a id="a-DI"></a>随世俗相显示诸法若有若无，<a id="a-DJ"></a>非随胜义。<a id="a-DK"></a>复次，<a id="a-DL"></a>善现，<a id="a-DM"></a>诸有情类于五蕴等起实有想，<a id="a-DN"></a>不知非有；<a id="a-DO"></a>诸菩萨摩诃萨为饶益彼，<a id="a-DP"></a>显示蕴等若有若无，<a id="a-DQ"></a>令诸有情因斯了达蕴等诸法非有非无，<a id="a-DR"></a>非欲令执实有无相。<a id="a-DS"></a>如是，<a id="a-DT"></a>善现，<a id="a-DU"></a>诸菩萨摩诃萨应勤精进，<a id="a-DV"></a>离有无执，<a id="a-DW"></a>行深般若波罗蜜多，<a id="a-DX"></a>为诸有情作大饶益。<a id="a-DY"></a>”</p>
  <p id="aDZ">尔时，<a id="a-Da"></a>善现复白佛言：<a id="a-Db"></a>“如来常说诸菩萨行，<a id="a-Dc"></a>何等名为诸菩萨行？<a id="a-Dd"></a>”</p>
  <p id="aDe">佛告善现：<a id="a-Df"></a>“菩萨行者，<a id="a-Dg"></a>谓为无上菩提故行，<a id="a-Dh"></a>或为饶益诸有情故名菩萨行。<a id="a-Di"></a>”</p>
  <p id="aDj">具寿善现复白佛言：<a id="a-Dk"></a>“诸菩萨摩诃萨当于何处行菩萨行？<a id="a-Dl"></a>”</p>
  <p id="aDm">佛告善现：<a id="a-Dn"></a>“诸菩萨摩诃萨当于色空行菩萨行，<a id="a-Do"></a>当于受、<a id="a-Dp"></a>想、<a id="a-Dq"></a>行、<a id="a-Dr"></a>识空行菩萨行，<a id="a-Ds"></a>广说乃至当于一切智空行菩萨行，<a id="a-Dt"></a>当于道相智、<a id="a-Du"></a>一切相智空行菩萨行，<a id="a-Dv"></a>当于严净佛土空行菩萨行，<a id="a-Dw"></a>当于成熟有情空行菩萨行，<a id="a-Dx"></a>当于引发辩才陀罗尼空行菩萨行，<a id="a-Dy"></a>当于引发文字陀罗尼空行菩萨行，<a id="a-Dz"></a>当于悟入文字陀罗尼空行菩萨行，<a id="a-E0"></a>当于悟入无文字陀罗尼空行菩萨行，<a id="a-E1"></a>当于有为界空行菩萨行，<a id="a-E2"></a>当于无为界空行菩萨行。</p>
  <p id="aE3">“善现当知，<a id="a-E4"></a>诸菩萨摩诃萨如是修行菩萨行时，<a id="a-E5"></a>如佛无上正等菩提，<a id="a-E6"></a>于诸法中不作二相。<a id="a-E7"></a>善现当知，<a id="a-E8"></a>诸菩萨摩诃萨如是修行甚深般若波罗蜜多，<a id="a-E9"></a>名为无上正等菩提，<a id="a-EA"></a>及为有情行菩萨行。<a id="a-EB"></a>”</p>
  <p id="aEC">尔时，<a id="a-ED"></a>善现复白佛言：<a id="a-EE"></a>“如来处处常说佛陀，<a id="a-EF"></a>此佛陀名依何义说？<a id="a-EG"></a>”</p>
  <p id="aEH">佛告善现：<a id="a-EI"></a>“能觉实义，<a id="a-EJ"></a>故名佛陀。<a id="a-EK"></a>等觉实法，<a id="a-EL"></a>故名佛陀。<a id="a-EM"></a>于真实义能正通达，<a id="a-EN"></a>故名佛陀。<a id="a-EO"></a>于一切法如所有性、<a id="a-EP"></a>尽所有性能现等觉，<a id="a-EQ"></a>故名佛陀。<a id="a-ER"></a>如实开觉一切有情令离颠倒，<a id="a-ES"></a>故名佛陀。<a id="a-ET"></a>”</p>
  <p id="aEU">尔时，<a id="a-EV"></a>善现复白佛言：<a id="a-EW"></a>“如来处处常说菩提，<a id="a-EX"></a>此菩提名依何义说？<a id="a-EY"></a>”</p>
  <p id="aEZ">佛告善现：<a id="a-Ea"></a>“菩提者，<a id="a-Eb"></a>是空义、<a id="a-Ec"></a>是真如义、<a id="a-Ed"></a>是实际义、<a id="a-Ee"></a>是法界义、<a id="a-Ef"></a>是法性义。</p>
  <p id="aEg">“复次，<a id="a-Eh"></a>善现，<a id="a-Ei"></a>假立名相、<a id="a-Ej"></a>施设言说，<a id="a-Ek"></a>能真实觉最上最妙，<a id="a-El"></a>故名菩提。</p>
  <p id="aEm">“复次，<a id="a-En"></a>善现，<a id="a-Eo"></a>是真、<a id="a-Ep"></a>是实、<a id="a-Eq"></a>不虚妄、<a id="a-Er"></a>不变异，<a id="a-Es"></a>故名菩提。</p>
  <p id="aEt">“复次，<a id="a-Eu"></a>善现，<a id="a-Ev"></a>不可破坏、<a id="a-Ew"></a>无分别义，<a id="a-Ex"></a>是菩提义。</p>
  <p id="aEy">“复次，<a id="a-Ez"></a>善现，<a id="a-F0"></a>诸佛所有真净遍觉，<a id="a-F1"></a>故名菩提。</p>
  <p id="aF2">“复次，<a id="a-F3"></a>善现，<a id="a-F4"></a>诸佛由此于一切法、<a id="a-F5"></a>一切种相现等正觉，<a id="a-F6"></a>故名菩提。</p>
  <p id="aF7">“复次，<a id="a-F8"></a>善现，<a id="a-F9"></a>唯假施设世俗名言，<a id="a-FA"></a>无实可得，<a id="a-FB"></a>故名菩提。<a id="a-FC"></a>”</p>
  <p id="aFD">尔时，<a id="a-FE"></a>善现复白佛言：<a id="a-FF"></a>“诸菩萨摩诃萨为菩提故，<a id="a-FG"></a>修行六种波罗蜜多广说乃至一切智智集善根时，<a id="a-FH"></a>于何等法为益为损、<a id="a-FI"></a>为增为减、<a id="a-FJ"></a>为生为灭、<a id="a-FK"></a>为染为净？<a id="a-FL"></a>”</p>
  <p id="aFM">佛告善现：<a id="a-FN"></a>“诸菩萨摩诃萨为菩提故，<a id="a-FO"></a>修行六种波罗蜜多广说乃至一切智智集善根时，<a id="a-FP"></a>于一切法无益无损、<a id="a-FQ"></a>无增无减、<a id="a-FR"></a>无生无灭、<a id="a-FS"></a>无染无净。<a id="a-FT"></a>所以者何？<a id="a-FU"></a>是菩萨摩诃萨为菩提故，<a id="a-FV"></a>行深般若波罗蜜多，<a id="a-FW"></a>于一切法以无所缘而为方便，<a id="a-FX"></a>不为益损、<a id="a-FY"></a>不为增减、<a id="a-FZ"></a>不为生灭、<a id="a-Fa"></a>不为染净而现在前。<a id="a-Fb"></a>”</p>
  <p id="aFc">具寿善现复白佛言：<a id="a-Fd"></a>“若菩萨摩诃萨为菩提故，<a id="a-Fe"></a>行深般若波罗蜜多，<a id="a-Ff"></a>于一切法以无所缘而为方便，<a id="a-Fg"></a>不为益损、<a id="a-Fh"></a>不为增减、<a id="a-Fi"></a>不为生灭、<a id="a-Fj"></a>不为染净现在前者，<a id="a-Fk"></a>是菩萨摩诃萨行深般若波罗蜜多，<a id="a-Fl"></a>云何摄受布施、<a id="a-Fm"></a>净戒、<a id="a-Fn"></a>安忍、<a id="a-Fo"></a>精进、<a id="a-Fp"></a>静虑、<a id="a-Fq"></a>般若波罗蜜多？<a id="a-Fr"></a>广说乃至云何摄受一切相智？<a id="a-Fs"></a>云何能超声闻、<a id="a-Ft"></a>独觉及异生地，<a id="a-Fu"></a>趣入菩萨正性离生，<a id="a-Fv"></a>修行菩萨摩诃萨地，<a id="a-Fw"></a>渐次证得一切智智？<a id="a-Fx"></a>”</p>
  <p id="aFy">佛告善现：<a id="a-Fz"></a>“诸菩萨摩诃萨行深般若波罗蜜多，<a id="a-G0"></a>不以二故摄受布施乃至般若波罗蜜多，<a id="a-G1"></a>广说乃至不以二故渐次证得一切智智。<a id="a-G2"></a>”</p>
  <p id="aG3">具寿善现复白佛言：<a id="a-G4"></a>“若菩萨摩诃萨行深般若波罗蜜多，<a id="a-G5"></a>不以二故摄受布施乃至般若波罗蜜多，<a id="a-G6"></a>广说乃至不以二故渐次证得一切智智，<a id="a-G7"></a>云何菩萨摩诃萨从初发心乃至后心，<a id="a-G8"></a>恒时增长殊胜善法？<a id="a-G9"></a>”</p>
  <p id="aGA">佛告善现：<a id="a-GB"></a>“若菩萨摩诃萨以二故行，<a id="a-GC"></a>则诸善法不得增长。<a id="a-GD"></a>所以者何？<a id="a-GE"></a>愚夫异生皆依二故，<a id="a-GF"></a>所起善法不得增长；<a id="a-GG"></a>诸菩萨摩诃萨不行二故，<a id="a-GH"></a>从初发心乃至后心，<a id="a-GI"></a>恒时增长殊胜善法。<a id="a-GJ"></a>是故，<a id="a-GK"></a>善现，<a id="a-GL"></a>诸菩萨摩诃萨善根坚固不可屈伏，<a id="a-GM"></a>世间天、<a id="a-GN"></a>人、<a id="a-GO"></a>阿素洛等不能破坏令堕声闻、<a id="a-GP"></a>独觉等地；<a id="a-GQ"></a>世间种种恶不善法不能引夺，<a id="a-GR"></a>令行六种波罗蜜多广说乃至一切智智，<a id="a-GS"></a>所有善法不得增长。<a id="a-GT"></a>如是，<a id="a-GU"></a>善现，<a id="a-GV"></a>诸菩萨摩诃萨应行无二甚深般若波罗蜜多。<a id="a-GW"></a>”</p>
  <p id="aGX">具寿善现复白佛言：<a id="a-GY"></a>“诸菩萨摩诃萨为善根故行深般若波罗蜜多耶？<a id="a-GZ"></a>”</p>
  <p id="aGa">佛言：<a id="a-Gb"></a>“不尔。<a id="a-Gc"></a>善现当知，<a id="a-Gd"></a>诸菩萨摩诃萨不为善根故行深般若波罗蜜多，<a id="a-Ge"></a>亦不为不善根故行深般若波罗蜜多。<a id="a-Gf"></a>所以者何？<a id="a-Gg"></a>诸菩萨摩诃萨法应如是，<a id="a-Gh"></a>若未亲近供养恭敬诸佛世尊，<a id="a-Gi"></a>若诸善根未极圆满，<a id="a-Gj"></a>若真善友未多摄受，<a id="a-Gk"></a>终不能得一切智智。<a id="a-Gl"></a>”</p>
  <p id="aGm">具寿善现复白佛言：<a id="a-Gn"></a>“云何菩萨摩诃萨亲近供养诸佛世尊，<a id="a-Go"></a>令诸善根最极圆满，<a id="a-Gp"></a>得真善友多所摄受，<a id="a-Gq"></a>疾能证得一切智智？<a id="a-Gr"></a>”</p>
  <p id="aGs">佛告善现：<a id="a-Gt"></a>“诸菩萨摩诃萨从初发心，<a id="a-Gu"></a>亲近供养诸佛世尊，<a id="a-Gv"></a>从诸佛所闻说契经乃至论义，<a id="a-Gw"></a>闻已受持、<a id="a-Gx"></a>转读、<a id="a-Gy"></a>温习、<a id="a-Gz"></a>令善通利；<a id="a-H0"></a>既善通利如理思惟，<a id="a-H1"></a>既思惟已深见意趣，<a id="a-H2"></a>见意趣已能善通达，<a id="a-H3"></a>既善通达得陀罗尼，<a id="a-H4"></a>起无礙解乃至证得无上菩提，<a id="a-H5"></a>随所生处，<a id="a-H6"></a>于所闻持正法教义常不忘失。<a id="a-H7"></a>于诸佛所广殖善根，<a id="a-H8"></a>由善根力所任持故，<a id="a-H9"></a>不堕恶趣无暇处生。<a id="a-HA"></a>复由善根所摄受故，<a id="a-HB"></a>意乐清净，<a id="a-HC"></a>净意乐力所摄持故，<a id="a-HD"></a>常能无倒成熟有情、<a id="a-HE"></a>严净佛土。<a id="a-HF"></a>复由善根所摄受故，<a id="a-HG"></a>恒不远离真净善友，<a id="a-HH"></a>谓诸如来及诸菩萨、<a id="a-HI"></a>独觉、<a id="a-HJ"></a>声闻并余能赞佛、<a id="a-HK"></a>法、<a id="a-HL"></a>僧者。<a id="a-HM"></a>如是，<a id="a-HN"></a>善现，<a id="a-HO"></a>诸菩萨摩诃萨亲近供养诸佛世尊，<a id="a-HP"></a>令诸善根最极圆满，<a id="a-HQ"></a>得真善友多所摄受，<a id="a-HR"></a>疾能证得一切智智。<a id="a-HS"></a>是故，<a id="a-HT"></a>善现，<a id="a-HU"></a>若菩萨摩诃萨行深般若波罗蜜多，<a id="a-HV"></a>欲疾证得一切智智，<a id="a-HW"></a>当勤精进亲近供养诸佛世尊，<a id="a-HX"></a>摄受圆满胜妙善根，<a id="a-HY"></a>事真善友常无厌倦。<a id="a-HZ"></a>”</p>
  <p id="aHa">尔时，<a id="a-Hb"></a>善现便白佛言：<a id="a-Hc"></a>“诸菩萨摩诃萨若不亲近供养诸佛，<a id="a-Hd"></a>不能圆满胜妙善根，<a id="a-He"></a>不多承事真净善友，<a id="a-Hf"></a>岂不能得一切智智？<a id="a-Hg"></a>”</p>
  <p id="aHh">佛告善现：<a id="a-Hi"></a>“若不亲近供养诸佛，<a id="a-Hj"></a>不能圆满胜妙善根，<a id="a-Hk"></a>不多承事真净善友，<a id="a-Hl"></a>尚不应受摩诃萨名，<a id="a-Hm"></a>况能证得一切智智？<a id="a-Hn"></a>所以者何？<a id="a-Ho"></a>有菩萨摩诃萨亲近供养诸佛世尊、<a id="a-Hp"></a>广殖善根、<a id="a-Hq"></a>多事善友，<a id="a-Hr"></a>犹不能得一切智智，<a id="a-Hs"></a>况不亲近供养诸佛、<a id="a-Ht"></a>不殖善根、<a id="a-Hu"></a>不事善友，<a id="a-Hv"></a>而能证得一切智智？<a id="a-Hw"></a>彼若能得一切智智，<a id="a-Hx"></a>定无是处。<a id="a-Hy"></a>是故，<a id="a-Hz"></a>善现，<a id="a-I0"></a>若菩萨摩诃萨欲受菩萨摩诃萨名，<a id="a-I1"></a>欲疾证得一切智智，<a id="a-I2"></a>常应亲近供养诸佛，<a id="a-I3"></a>摄殖圆满殊胜善根，<a id="a-I4"></a>承事善友勿生厌倦。<a id="a-I5"></a>”</p>
  <p id="aI6">具寿善现复白佛言：<a id="a-I7"></a>“何因缘故，<a id="a-I8"></a>有菩萨摩诃萨虽能亲近供养诸佛、<a id="a-I9"></a>广殖善根、<a id="a-IA"></a>多事善友，<a id="a-IB"></a>而不能得一切智智？<a id="a-IC"></a>”</p>
  <p id="aID">佛告善现：<a id="a-IE"></a>“彼菩萨摩诃萨远离般若波罗蜜多方便善巧，<a id="a-IF"></a>虽能亲近供养诸佛、<a id="a-IG"></a>广殖善根、<a id="a-IH"></a>多事善友，<a id="a-II"></a>而不能得一切智智。<a id="a-IJ"></a>”</p>
  <p id="aIK">具寿善现复白佛言：<a id="a-IL"></a>“何等名为方便善巧？<a id="a-IM"></a>诸菩萨摩诃萨成就如是方便善巧，<a id="a-IN"></a>诸有所为定能证得一切智智？<a id="a-IO"></a>”</p>
  <p id="aIP">佛告善现：<a id="a-IQ"></a>“若菩萨摩诃萨从初发心，<a id="a-IR"></a>修行布施波罗蜜多时，<a id="a-IS"></a>以一切智智相应作意，<a id="a-IT"></a>或施诸佛，<a id="a-IU"></a>或施菩萨，<a id="a-IV"></a>或施独觉，<a id="a-IW"></a>或施声闻，<a id="a-IX"></a>或施诸余人非人等。<a id="a-IY"></a>是菩萨摩诃萨成就如是一切智智相应作意，<a id="a-IZ"></a>虽行布施而无施想、<a id="a-Ia"></a>无受者想，<a id="a-Ib"></a>亦无一切我、<a id="a-Ic"></a>我所想。<a id="a-Id"></a>所以者何？<a id="a-Ie"></a>是菩萨摩诃萨观一切法性相皆空，<a id="a-If"></a>无起、<a id="a-Ig"></a>无成、<a id="a-Ih"></a>无转、<a id="a-Ii"></a>无灭，<a id="a-Ij"></a>入诸法相；<a id="a-Ik"></a>知一切法无作、<a id="a-Il"></a>无能，<a id="a-Im"></a>入诸行相。<a id="a-In"></a>是菩萨摩诃萨成就如是方便善巧，<a id="a-Io"></a>恒时增长胜妙善根；<a id="a-Ip"></a>由此善根常增长故，<a id="a-Iq"></a>能行布施波罗蜜多，<a id="a-Ir"></a>成熟有情、<a id="a-Is"></a>严净佛土。<a id="a-It"></a>虽行布施而不希求施所得果，<a id="a-Iu"></a>谓不贪著生死胜报，<a id="a-Iv"></a>但为救护无救护者，<a id="a-Iw"></a>及欲解脱未解脱者，<a id="a-Ix"></a>勤修布施波罗蜜多。</p>
  <p id="aIy">“复次，<a id="a-Iz"></a>善现，<a id="a-J0"></a>若菩萨摩诃萨从初发心，<a id="a-J1"></a>修行净戒波罗蜜多时，<a id="a-J2"></a>以一切智智相应作意受持净戒，<a id="a-J3"></a>心常不起贪、<a id="a-J4"></a>瞋、<a id="a-J5"></a>痴等随眠、<a id="a-J6"></a>缠缚，<a id="a-J7"></a>亦复不起能障菩提余不善法，<a id="a-J8"></a>所谓悭吝、<a id="a-J9"></a>恶戒、<a id="a-JA"></a>忿恚、<a id="a-JB"></a>懈怠、<a id="a-JC"></a>劣心、<a id="a-JD"></a>乱心、<a id="a-JE"></a>恶慧及余慢等，<a id="a-JF"></a>亦常不起声闻、<a id="a-JG"></a>独觉相应作意。<a id="a-JH"></a>所以者何？<a id="a-JI"></a>是菩萨摩诃萨观一切法性相皆空，<a id="a-JJ"></a>无起、<a id="a-JK"></a>无成、<a id="a-JL"></a>无转、<a id="a-JM"></a>无灭，<a id="a-JN"></a>入诸法相；<a id="a-JO"></a>知一切法无作、<a id="a-JP"></a>无能，<a id="a-JQ"></a>入诸行相。<a id="a-JR"></a>是菩萨摩诃萨成就如是方便善巧，<a id="a-JS"></a>恒时增长胜妙善根；<a id="a-JT"></a>由此善根常增长故，<a id="a-JU"></a>能行净戒波罗蜜多，<a id="a-JV"></a>成熟有情、<a id="a-JW"></a>严净佛土。<a id="a-JX"></a>虽行净戒而不希求戒所得果，<a id="a-JY"></a>谓不贪著生死胜报，<a id="a-JZ"></a>但为救护无救护者，<a id="a-Ja"></a>及欲解脱未解脱者，<a id="a-Jb"></a>勤修净戒波罗蜜多乃至般若波罗蜜多，<a id="a-Jc"></a>一一皆应准前广说。</p>
  <p id="aJd">“复次，<a id="a-Je"></a>善现，<a id="a-Jf"></a>若菩萨摩诃萨从初发心方便善巧，<a id="a-Jg"></a>以一切智智相应作意，<a id="a-Jh"></a>入四静虑及四无量、<a id="a-Ji"></a>四无色定。<a id="a-Jj"></a>是菩萨摩诃萨虽于静虑、<a id="a-Jk"></a>无量、<a id="a-Jl"></a>无色入出自在，<a id="a-Jm"></a>而不摄受彼异熟果。<a id="a-Jn"></a>所以者何？<a id="a-Jo"></a>是菩萨摩诃萨成就最胜方便善巧，<a id="a-Jp"></a>观诸静虑、<a id="a-Jq"></a>无量、<a id="a-Jr"></a>无色性相皆空，<a id="a-Js"></a>无起、<a id="a-Jt"></a>无成、<a id="a-Ju"></a>无转、<a id="a-Jv"></a>无灭，<a id="a-Jw"></a>入诸法相；<a id="a-Jx"></a>知一切法无作、<a id="a-Jy"></a>无能，<a id="a-Jz"></a>入诸行相。<a id="a-K0"></a>是菩萨摩诃萨成就如是方便善巧，<a id="a-K1"></a>恒时增长胜妙善根；<a id="a-K2"></a>由此善根常增长故，<a id="a-K3"></a>能行静虑、<a id="a-K4"></a>无量、<a id="a-K5"></a>无色，<a id="a-K6"></a>由行静虑、<a id="a-K7"></a>无量、<a id="a-K8"></a>无色，<a id="a-K9"></a>便能自在成熟有情、<a id="a-KA"></a>严净佛土。</p>
  <p id="aKB">“复次，<a id="a-KC"></a>善现，<a id="a-KD"></a>若菩萨摩诃萨从初发心方便善巧，<a id="a-KE"></a>以一切智智相应作意，<a id="a-KF"></a>虽行见修所断法道，<a id="a-KG"></a>而能不取预流、<a id="a-KH"></a>一来、<a id="a-KI"></a>不还、<a id="a-KJ"></a>阿罗汉果、<a id="a-KK"></a>独觉菩提。<a id="a-KL"></a>所以者何？<a id="a-KM"></a>是菩萨摩诃萨观一切法性相皆空，<a id="a-KN"></a>无起、<a id="a-KO"></a>无成、<a id="a-KP"></a>无转、<a id="a-KQ"></a>无灭，<a id="a-KR"></a>入诸法相；<a id="a-KS"></a>知一切法无作、<a id="a-KT"></a>无能，<a id="a-KU"></a>入诸行相。<a id="a-KV"></a>是菩萨摩诃萨成就最胜方便善巧，<a id="a-KW"></a>恒时增长胜妙善根；<a id="a-KX"></a>由此善根常增长故，<a id="a-KY"></a>能行一切菩提分法，<a id="a-KZ"></a>超诸声闻、<a id="a-Ka"></a>独觉等地，<a id="a-Kb"></a>趣入菩萨正性离生，<a id="a-Kc"></a>是名菩萨无生法忍。<a id="a-Kd"></a>由此忍故，<a id="a-Ke"></a>常能自在成熟有情、<a id="a-Kf"></a>严净佛土。</p>
  <p id="aKg">“复次，<a id="a-Kh"></a>善现，<a id="a-Ki"></a>若菩萨摩诃萨行深般若波罗蜜多方便善巧，<a id="a-Kj"></a>以一切智智相应作意，<a id="a-Kk"></a>虽得自在顺逆入出八解脱定、<a id="a-Kl"></a>九次第定，<a id="a-Km"></a>而能不取预流、<a id="a-Kn"></a>一来、<a id="a-Ko"></a>不还、<a id="a-Kp"></a>阿罗汉果、<a id="a-Kq"></a>独觉菩提。<a id="a-Kr"></a>所以者何？<a id="a-Ks"></a>是菩萨摩诃萨观一切法性相皆空，<a id="a-Kt"></a>无起、<a id="a-Ku"></a>无成、<a id="a-Kv"></a>无转、<a id="a-Kw"></a>无灭，<a id="a-Kx"></a>入诸法相；<a id="a-Ky"></a>知一切法无作、<a id="a-Kz"></a>无能，<a id="a-L0"></a>入诸行相。<a id="a-L1"></a>是菩萨摩诃萨成就最胜方便善巧，<a id="a-L2"></a>恒时增长胜妙善根；<a id="a-L3"></a>由此善根常增长故，<a id="a-L4"></a>便能自在成熟有情、<a id="a-L5"></a>严净佛土，<a id="a-L6"></a>证入菩萨不退转地得受记忍。</p>
  <p id="aL7">“复次，<a id="a-L8"></a>善现，<a id="a-L9"></a>若菩萨摩诃萨修行般若波罗蜜多方便善巧，<a id="a-LA"></a>以一切智智相应作意，<a id="a-LB"></a>精进修行如来十力及余无量无边佛法，<a id="a-LC"></a>乃至未具成熟有情、<a id="a-LD"></a>严净佛土，<a id="a-LE"></a>犹未证得一切智智。<a id="a-LF"></a>所以者何？<a id="a-LG"></a>是菩萨摩诃萨观一切法性相皆空，<a id="a-LH"></a>无起、<a id="a-LI"></a>无成、<a id="a-LJ"></a>无转、<a id="a-LK"></a>无灭，<a id="a-LL"></a>入诸法相；<a id="a-LM"></a>知一切法无作、<a id="a-LN"></a>无能，<a id="a-LO"></a>入诸行相。<a id="a-LP"></a>是菩萨摩诃萨成就最胜方便善巧，<a id="a-LQ"></a>恒时增长胜妙善根；<a id="a-LR"></a>由此善根常增长故，<a id="a-LS"></a>便能具足成熟有情、<a id="a-LT"></a>严净佛土，<a id="a-LU"></a>渐次证得一切智智，<a id="a-LV"></a>如是名为方便善巧。<a id="a-LW"></a>若菩萨摩诃萨成就如是方便善巧，<a id="a-LX"></a>诸有所为定能证得一切智智。<a id="a-LY"></a>如是最胜方便善巧，<a id="a-LZ"></a>皆由般若波罗蜜多而得成就。<a id="a-La"></a>是故，<a id="a-Lb"></a>善现，<a id="a-Lc"></a>诸菩萨摩诃萨应勤修学甚深般若波罗蜜多。<a id="a-Ld"></a>”</p>
 </body>
</html>