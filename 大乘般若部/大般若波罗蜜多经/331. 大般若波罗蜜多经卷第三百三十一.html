<!doctype html>
<html id="z3IBSx75K" data-ver="1524">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百三十一</h1>
  <h2 id="a2">初分愿行品第五十一之二</h2>
  <p id="a3">“复次，<a id="a-4"></a>善现，<a id="a-5"></a>有菩萨摩诃萨具修六种波罗蜜多，<a id="a-6"></a>见诸有情系属主宰，<a id="a-7"></a>诸有所作不得自在。<a id="a-8"></a>善现，<a id="a-9"></a>是菩萨摩诃萨见此事已，<a id="a-A"></a>作是思惟：<a id="a-B"></a>‘我当云何方便拔济诸有情类令得自在？<a id="a-C"></a>’既思惟已，<a id="a-D"></a>作是愿言：<a id="a-E"></a>‘我当精勤不顾身命，<a id="a-F"></a>修行六种波罗蜜多，<a id="a-G"></a>成熟有情，<a id="a-H"></a>严净佛土，<a id="a-I"></a>令速圆满疾证无上正等菩提。<a id="a-J"></a>我佛土中诸有情类，<a id="a-K"></a>得无主宰，<a id="a-L"></a>诸有所作皆得自在，<a id="a-M"></a>乃至不见主宰形像，<a id="a-N"></a>亦复不闻主宰名字，<a id="a-O"></a>唯有如来、<a id="a-P"></a>应、<a id="a-Q"></a>正等觉，<a id="a-R"></a>以法统摄名为法王。<a id="a-S"></a>’善现，<a id="a-T"></a>是菩萨摩诃萨由此六种波罗蜜多，<a id="a-U"></a>速得圆满邻近无上正等菩提。</p>
  <p id="aV">“复次，<a id="a-W"></a>善现，<a id="a-X"></a>有菩萨摩诃萨具修六种波罗蜜多，<a id="a-Y"></a>见诸有情诸趣差别。<a id="a-Z"></a>善现，<a id="a-a"></a>是菩萨摩诃萨见此事已，<a id="a-b"></a>作是思惟：<a id="a-c"></a>‘我当云何方便拔济诸有情类，<a id="a-d"></a>令无善恶诸趣差别？<a id="a-e"></a>’既思惟已，<a id="a-f"></a>作是愿言：<a id="a-g"></a>‘我当精勤不顾身命，<a id="a-h"></a>修行六种波罗蜜多，<a id="a-i"></a>成熟有情，<a id="a-j"></a>严净佛土，<a id="a-k"></a>令速圆满疾证无上正等菩提。<a id="a-l"></a>我佛土中，<a id="a-m"></a>得无善恶诸趣差别，<a id="a-n"></a>乃至无有地狱、<a id="a-o"></a>傍生、<a id="a-p"></a>鬼界、<a id="a-q"></a>阿素洛、<a id="a-r"></a>人、<a id="a-s"></a>天名字，<a id="a-t"></a>一切有情皆同一类等修一业，<a id="a-u"></a>谓皆和合修行布施波罗蜜多，<a id="a-v"></a>修行净戒、<a id="a-w"></a>安忍、<a id="a-x"></a>精进、<a id="a-y"></a>静虑、<a id="a-z"></a>般若波罗蜜多；<a id="a-10"></a>安住内空，<a id="a-11"></a>安住外空、<a id="a-12"></a>内外空、<a id="a-13"></a>空空、<a id="a-14"></a>大空、<a id="a-15"></a>胜义空、<a id="a-16"></a>有为空、<a id="a-17"></a>无为空、<a id="a-18"></a>毕竟空、<a id="a-19"></a>无际空、<a id="a-1A"></a>散空、<a id="a-1B"></a>无变异空、<a id="a-1C"></a>本性空、<a id="a-1D"></a>自相空、<a id="a-1E"></a>共相空、<a id="a-1F"></a>一切法空、<a id="a-1G"></a>不可得空、<a id="a-1H"></a>无性空、<a id="a-1I"></a>自性空、<a id="a-1J"></a>无性自性空；<a id="a-1K"></a>安住真如，<a id="a-1L"></a>安住法界、<a id="a-1M"></a>法性、<a id="a-1N"></a>不虚妄性、<a id="a-1O"></a>不变异性、<a id="a-1P"></a>平等性、<a id="a-1Q"></a>离生性、<a id="a-1R"></a>法定、<a id="a-1S"></a>法住、<a id="a-1T"></a>实际、<a id="a-1U"></a>虚空界、<a id="a-1V"></a>不思议界；<a id="a-1W"></a>修行四念住，<a id="a-1X"></a>修行四正断、<a id="a-1Y"></a>四神足、<a id="a-1Z"></a>五根、<a id="a-1a"></a>五力、<a id="a-1b"></a>七等觉支、<a id="a-1c"></a>八圣道支；<a id="a-1d"></a>安住苦圣谛，<a id="a-1e"></a>安住集、<a id="a-1f"></a>灭、<a id="a-1g"></a>道圣谛；<a id="a-1h"></a>修行四静虑，<a id="a-1i"></a>修行四无量、<a id="a-1j"></a>四无色定；<a id="a-1k"></a>修行八解脱，<a id="a-1l"></a>修行八胜处、<a id="a-1m"></a>九次第定、<a id="a-1n"></a>十遍处；<a id="a-1o"></a>修行空解脱门，<a id="a-1p"></a>修行无相、<a id="a-1q"></a>无愿解脱门；<a id="a-1r"></a>修行五眼，<a id="a-1s"></a>修行六神通；<a id="a-1t"></a>修行三摩地门，<a id="a-1u"></a>修行陀罗尼门；<a id="a-1v"></a>修行佛十力，<a id="a-1w"></a>修行四无所畏、<a id="a-1x"></a>四无礙解、<a id="a-1y"></a>大慈、<a id="a-1z"></a>大悲、<a id="a-20"></a>大喜、<a id="a-21"></a>大舍、<a id="a-22"></a>十八佛不共法；<a id="a-23"></a>修行无忘失法，<a id="a-24"></a>修行恒住舍性；<a id="a-25"></a>修行一切智，<a id="a-26"></a>修行道相智、<a id="a-27"></a>一切相智；<a id="a-28"></a>修行菩萨摩诃萨行；<a id="a-29"></a>修行无上正等菩提。<a id="a-2A"></a>’善现，<a id="a-2B"></a>是菩萨摩诃萨由此六种波罗蜜多，<a id="a-2C"></a>速得圆满邻近无上正等菩提。</p>
  <p id="a2D">“复次，<a id="a-2E"></a>善现，<a id="a-2F"></a>有菩萨摩诃萨具修六种波罗蜜多，<a id="a-2G"></a>见诸有情四生差别。<a id="a-2H"></a>一者、<a id="a-2I"></a>卵生，<a id="a-2J"></a>二者、<a id="a-2K"></a>胎生，<a id="a-2L"></a>三者、<a id="a-2M"></a>湿生，<a id="a-2N"></a>四者、<a id="a-2O"></a>化生。<a id="a-2P"></a>善现，<a id="a-2Q"></a>是菩萨摩诃萨见此事已，<a id="a-2R"></a>作是思惟：<a id="a-2S"></a>‘我当云何方便拔济诸有情类，<a id="a-2T"></a>令无如是四生差别？<a id="a-2U"></a>’既思惟已，<a id="a-2V"></a>作是愿言：<a id="a-2W"></a>‘我当精勤不顾身命，<a id="a-2X"></a>修行六种波罗蜜多，<a id="a-2Y"></a>成熟有情，<a id="a-2Z"></a>严净佛土，<a id="a-2a"></a>令速圆满疾证无上正等菩提。<a id="a-2b"></a>我佛土中诸有情类，<a id="a-2c"></a>得无如是四生差别，<a id="a-2d"></a>诸有情类皆同化生。<a id="a-2e"></a>’善现，<a id="a-2f"></a>是菩萨摩诃萨由此六种波罗蜜多，<a id="a-2g"></a>速得圆满邻近无上正等菩提。</p>
  <p id="a2h">“复次，<a id="a-2i"></a>善现，<a id="a-2j"></a>有菩萨摩诃萨具修六种波罗蜜多，<a id="a-2k"></a>见诸有情无五神通，<a id="a-2l"></a>于所作事不得自在。<a id="a-2m"></a>善现，<a id="a-2n"></a>是菩萨摩诃萨见此事已，<a id="a-2o"></a>作是思惟：<a id="a-2p"></a>‘我当云何方便拔济诸有情类，<a id="a-2q"></a>皆令获得五神通慧？<a id="a-2r"></a>’既思惟已，<a id="a-2s"></a>作是愿言：<a id="a-2t"></a>‘我当精勤不顾身命，<a id="a-2u"></a>修行六种波罗蜜多，<a id="a-2v"></a>成熟有情，<a id="a-2w"></a>严净佛土，<a id="a-2x"></a>令速圆满疾证无上正等菩提。<a id="a-2y"></a>我佛土中诸有情类，<a id="a-2z"></a>五神通慧皆得自在。<a id="a-30"></a>’善现，<a id="a-31"></a>是菩萨摩诃萨由此六种波罗蜜多，<a id="a-32"></a>速得圆满邻近无上正等菩提。</p>
  <p id="a33">“复次，<a id="a-34"></a>善现，<a id="a-35"></a>有菩萨摩诃萨具修六种波罗蜜多，<a id="a-36"></a>见诸有情受用段食，<a id="a-37"></a>身有种种大小便利，<a id="a-38"></a>脓血臭秽，<a id="a-39"></a>深可厌舍。<a id="a-3A"></a>善现，<a id="a-3B"></a>是菩萨摩诃萨见此事已，<a id="a-3C"></a>作是思惟：<a id="a-3D"></a>‘我当云何拔济如是受用段食诸有情类，<a id="a-3E"></a>令其身中无诸便秽？<a id="a-3F"></a>’既思惟已，<a id="a-3G"></a>作是愿言：<a id="a-3H"></a>‘我当精勤不顾身命，<a id="a-3I"></a>修行六种波罗蜜多，<a id="a-3J"></a>成熟有情，<a id="a-3K"></a>严净佛土，<a id="a-3L"></a>令速圆满疾证无上正等菩提。<a id="a-3M"></a>我佛土中诸有情类，<a id="a-3N"></a>皆同受用妙法喜食，<a id="a-3O"></a>其身香洁无诸便秽。<a id="a-3P"></a>’善现，<a id="a-3Q"></a>是菩萨摩诃萨由此六种波罗蜜多，<a id="a-3R"></a>速得圆满邻近无上正等菩提。</p>
  <p id="a3S">“复次，<a id="a-3T"></a>善现，<a id="a-3U"></a>有菩萨摩诃萨具修六种波罗蜜多，<a id="a-3V"></a>见诸有情身无光明，<a id="a-3W"></a>诸有所作须求外照。<a id="a-3X"></a>善现，<a id="a-3Y"></a>是菩萨摩诃萨见此事已，<a id="a-3Z"></a>作是思惟：<a id="a-3a"></a>‘我当云何方便拔济诸有情类，<a id="a-3b"></a>令离如是无光明身？<a id="a-3c"></a>’既思惟已，<a id="a-3d"></a>作是愿言：<a id="a-3e"></a>‘我当精勤不顾身命，<a id="a-3f"></a>修行六种波罗蜜多，<a id="a-3g"></a>成熟有情，<a id="a-3h"></a>严净佛土，<a id="a-3i"></a>令速圆满疾证无上正等菩提。<a id="a-3j"></a>我佛土中诸有情类，<a id="a-3k"></a>身具光明不假外照。<a id="a-3l"></a>’善现，<a id="a-3m"></a>是菩萨摩诃萨由此六种波罗蜜多，<a id="a-3n"></a>速得圆满邻近无上正等菩提。</p>
  <p id="a3o">“复次，<a id="a-3p"></a>善现，<a id="a-3q"></a>有菩萨摩诃萨具修六种波罗蜜多，<a id="a-3r"></a>见诸有情所居之土，<a id="a-3s"></a>有昼、<a id="a-3t"></a>有夜、<a id="a-3u"></a>有月、<a id="a-3v"></a>半月，<a id="a-3w"></a>时节岁数转变非恒。<a id="a-3x"></a>善现，<a id="a-3y"></a>是菩萨摩诃萨见此事已，<a id="a-3z"></a>作是思惟：<a id="a-40"></a>‘我当云何方便拔济诸有情类，<a id="a-41"></a>令所居土无昼夜等诸变易事？<a id="a-42"></a>’既思惟已，<a id="a-43"></a>作是愿言：<a id="a-44"></a>‘我当精勤不顾身命，<a id="a-45"></a>修行六种波罗蜜多，<a id="a-46"></a>成熟有情，<a id="a-47"></a>严净佛土，<a id="a-48"></a>令速圆满疾证无上正等菩提。<a id="a-49"></a>我佛土中，<a id="a-4A"></a>得无昼夜及月半月时节岁数，<a id="a-4B"></a>乃至无有昼夜等名。<a id="a-4C"></a>’善现，<a id="a-4D"></a>是菩萨摩诃萨由此六种波罗蜜多，<a id="a-4E"></a>速得圆满邻近无上正等菩提。</p>
  <p id="a4F">“复次，<a id="a-4G"></a>善现，<a id="a-4H"></a>有菩萨摩诃萨具修六种波罗蜜多，<a id="a-4I"></a>见诸有情寿量短促。<a id="a-4J"></a>善现，<a id="a-4K"></a>是菩萨摩诃萨见此事已，<a id="a-4L"></a>作是思惟：<a id="a-4M"></a>‘我当云何方便拔济诸有情类，<a id="a-4N"></a>令离如是寿量短促？<a id="a-4O"></a>’既思惟已，<a id="a-4P"></a>作是愿言：<a id="a-4Q"></a>‘我当精勤不顾身命，<a id="a-4R"></a>修行六种波罗蜜多，<a id="a-4S"></a>成熟有情，<a id="a-4T"></a>严净佛土，<a id="a-4U"></a>令速圆满疾证无上正等菩提。<a id="a-4V"></a>我佛土中诸有情类，<a id="a-4W"></a>寿量长远，<a id="a-4X"></a>劫数难知。<a id="a-4Y"></a>’善现，<a id="a-4Z"></a>是菩萨摩诃萨由此六种波罗蜜多，<a id="a-4a"></a>速得圆满邻近无上正等菩提。</p>
  <p id="a4b">“复次，<a id="a-4c"></a>善现，<a id="a-4d"></a>有菩萨摩诃萨具修六种波罗蜜多，<a id="a-4e"></a>见诸有情无众相好。<a id="a-4f"></a>善现，<a id="a-4g"></a>是菩萨摩诃萨见此事已，<a id="a-4h"></a>作是思惟：<a id="a-4i"></a>‘我当云何方便拔济诸有情类令得相好？<a id="a-4j"></a>’既思惟已，<a id="a-4k"></a>作是愿言：<a id="a-4l"></a>‘我当精勤不顾身命，<a id="a-4m"></a>修行六种波罗蜜多，<a id="a-4n"></a>成熟有情，<a id="a-4o"></a>严净佛土，<a id="a-4p"></a>令速圆满疾证无上正等菩提。<a id="a-4q"></a>我佛土中诸有情类，<a id="a-4r"></a>具三十二大士夫相，<a id="a-4s"></a>八十随好圆满庄严，<a id="a-4t"></a>有情见之生净妙喜。<a id="a-4u"></a>’善现，<a id="a-4v"></a>是菩萨摩诃萨由此六种波罗蜜多，<a id="a-4w"></a>速得圆满邻近无上正等菩提。</p>
  <p id="a4x">“复次，<a id="a-4y"></a>善现，<a id="a-4z"></a>有菩萨摩诃萨具修六种波罗蜜多，<a id="a-50"></a>见有情类离诸善根。<a id="a-51"></a>善现，<a id="a-52"></a>是菩萨摩诃萨见此事已，<a id="a-53"></a>作是思惟：<a id="a-54"></a>‘我当云何拔济如是诸有情类令具善根？<a id="a-55"></a>’既思惟已，<a id="a-56"></a>作是愿言：<a id="a-57"></a>‘我当精勤不顾身命，<a id="a-58"></a>修行六种波罗蜜多，<a id="a-59"></a>成熟有情，<a id="a-5A"></a>严净佛土，<a id="a-5B"></a>令速圆满疾证无上正等菩提。<a id="a-5C"></a>我佛土中诸有情类，<a id="a-5D"></a>一切成就胜妙善根，<a id="a-5E"></a>由此善根能办种种上妙供具供养诸佛，<a id="a-5F"></a>乘斯福力随所生处，<a id="a-5G"></a>复能供养诸佛世尊。<a id="a-5H"></a>’善现，<a id="a-5I"></a>是菩萨摩诃萨由此六种波罗蜜多，<a id="a-5J"></a>速得圆满邻近无上正等菩提。</p>
  <p id="a5K">“复次，<a id="a-5L"></a>善现，<a id="a-5M"></a>有菩萨摩诃萨具修六种波罗蜜多，<a id="a-5N"></a>见诸有情具身心病。<a id="a-5O"></a>身病有四：<a id="a-5P"></a>一者、<a id="a-5Q"></a>风病，<a id="a-5R"></a>二者、<a id="a-5S"></a>热病，<a id="a-5T"></a>三者、<a id="a-5U"></a>痰病，<a id="a-5V"></a>四者、<a id="a-5W"></a>风等种种杂病。<a id="a-5X"></a>心病亦四：<a id="a-5Y"></a>一者、<a id="a-5Z"></a>贪病，<a id="a-5a"></a>二者、<a id="a-5b"></a>瞋病，<a id="a-5c"></a>三者、<a id="a-5d"></a>痴病，<a id="a-5e"></a>四者、<a id="a-5f"></a>慢等诸烦恼病。<a id="a-5g"></a>善现，<a id="a-5h"></a>是菩萨摩诃萨见此事已，<a id="a-5i"></a>作是思惟：<a id="a-5j"></a>‘我当云何拔济如是身心病苦诸有情类？<a id="a-5k"></a>’既思惟已，<a id="a-5l"></a>作是愿言：<a id="a-5m"></a>‘我当精勤不顾身命，<a id="a-5n"></a>修行六种波罗蜜多，<a id="a-5o"></a>成熟有情，<a id="a-5p"></a>严净佛土，<a id="a-5q"></a>令速圆满疾证无上正等菩提。<a id="a-5r"></a>我佛土中诸有情类，<a id="a-5s"></a>身心清净无诸病苦，<a id="a-5t"></a>乃至不闻风病、<a id="a-5u"></a>热病、<a id="a-5v"></a>痰病、<a id="a-5w"></a>风等杂病之名，<a id="a-5x"></a>亦复不闻贪病、<a id="a-5y"></a>瞋病、<a id="a-5z"></a>痴病、<a id="a-60"></a>慢等烦恼病名。<a id="a-61"></a>’善现，<a id="a-62"></a>是菩萨摩诃萨由此六种波罗蜜多，<a id="a-63"></a>速得圆满邻近无上正等菩提。</p>
  <p id="a64">“复次，<a id="a-65"></a>善现，<a id="a-66"></a>有菩萨摩诃萨具修六种波罗蜜多，<a id="a-67"></a>见诸有情种种意乐，<a id="a-68"></a>或有乐趣声闻乘者，<a id="a-69"></a>或有乐趣独觉乘者，<a id="a-6A"></a>或有乐趣无上乘者。<a id="a-6B"></a>善现，<a id="a-6C"></a>是菩萨摩诃萨见此事已，<a id="a-6D"></a>作是思惟：<a id="a-6E"></a>‘我当云何方便拔济诸有情类，<a id="a-6F"></a>令其弃舍乐趣声闻、<a id="a-6G"></a>独觉乘意，<a id="a-6H"></a>唯令乐趣无上大乘？<a id="a-6I"></a>’既思惟已，<a id="a-6J"></a>作是愿言：<a id="a-6K"></a>‘我当精勤不顾身命，<a id="a-6L"></a>修行六种波罗蜜多，<a id="a-6M"></a>成熟有情，<a id="a-6N"></a>严净佛土，<a id="a-6O"></a>令速圆满疾证无上正等菩提。<a id="a-6P"></a>我佛土中诸有情类，<a id="a-6Q"></a>唯求无上正等菩提，<a id="a-6R"></a>不乐声闻、<a id="a-6S"></a>独觉乘果，<a id="a-6T"></a>乃至无有二乘之名，<a id="a-6U"></a>唯闻大乘种种功德。<a id="a-6V"></a>’善现，<a id="a-6W"></a>是菩萨摩诃萨由此六种波罗蜜多，<a id="a-6X"></a>速得圆满邻近无上正等菩提。</p>
  <p id="a6Y">“复次，<a id="a-6Z"></a>善现，<a id="a-6a"></a>有菩萨摩诃萨具修六种波罗蜜多，<a id="a-6b"></a>见诸有情起增上慢，<a id="a-6c"></a>未能真实离断生命谓我真实离断生命，<a id="a-6d"></a>未能真实离不与取、<a id="a-6e"></a>离欲邪行谓我真实离不与取、<a id="a-6f"></a>离欲邪行；<a id="a-6g"></a>未能真实离虚诳语谓我真实离虚诳语，<a id="a-6h"></a>未能真实离粗恶语、<a id="a-6i"></a>离离间语、<a id="a-6j"></a>离杂秽语谓我真实离粗恶语、<a id="a-6k"></a>离离间语、<a id="a-6l"></a>离杂秽语；<a id="a-6m"></a>未能真实离于贪欲谓我真实离于贪欲，<a id="a-6n"></a>未能真实离于瞋恚及离邪见谓我真实离于瞋恚及离邪见；<a id="a-6o"></a>未得初静虑谓得初静虑，<a id="a-6p"></a>未得第二、<a id="a-6q"></a>第三、<a id="a-6r"></a>第四静虑谓得第二、<a id="a-6s"></a>第三、<a id="a-6t"></a>第四静虑；<a id="a-6u"></a>未得空无边处定谓得空无边处定，<a id="a-6v"></a>未得识无边处、<a id="a-6w"></a>无所有处、<a id="a-6x"></a>非想非非想处定谓得识无边处、<a id="a-6y"></a>无所有处、<a id="a-6z"></a>非想非非想处定；<a id="a-70"></a>未得慈无量谓得慈无量，<a id="a-71"></a>未得悲、<a id="a-72"></a>喜、<a id="a-73"></a>舍无量谓得悲、<a id="a-74"></a>喜、<a id="a-75"></a>舍无量；<a id="a-76"></a>未得神境智证通谓得神境智证通，<a id="a-77"></a>未得天眼、<a id="a-78"></a>天耳、<a id="a-79"></a>他心、<a id="a-7A"></a>宿住随念智证通谓得天眼、<a id="a-7B"></a>天耳、<a id="a-7C"></a>他心、<a id="a-7D"></a>宿住随念智证通；<a id="a-7E"></a>未得不净观谓得不净观，<a id="a-7F"></a>未得慈悲、<a id="a-7G"></a>念息、<a id="a-7H"></a>缘起、<a id="a-7I"></a>界差别观谓得慈悲、<a id="a-7J"></a>念息、<a id="a-7K"></a>缘起、<a id="a-7L"></a>界差别观；<a id="a-7M"></a>未得止观地谓得止观地，<a id="a-7N"></a>未得种性地、<a id="a-7O"></a>第八地、<a id="a-7P"></a>见地、<a id="a-7Q"></a>薄地、<a id="a-7R"></a>离欲地、<a id="a-7S"></a>已办地谓得种性地、<a id="a-7T"></a>第八地、<a id="a-7U"></a>见地、<a id="a-7V"></a>薄地、<a id="a-7W"></a>离欲地、<a id="a-7X"></a>已办地；<a id="a-7Y"></a>未得独觉菩提谓得独觉菩提；<a id="a-7Z"></a>未得布施波罗蜜多谓得布施波罗蜜多，<a id="a-7a"></a>未得净戒、<a id="a-7b"></a>安忍、<a id="a-7c"></a>精进、<a id="a-7d"></a>静虑、<a id="a-7e"></a>般若波罗蜜多谓得净戒、<a id="a-7f"></a>安忍、<a id="a-7g"></a>精进、<a id="a-7h"></a>静虑、<a id="a-7i"></a>般若波罗蜜多；<a id="a-7j"></a>未证内空谓证内空，<a id="a-7k"></a>未证外空、<a id="a-7l"></a>内外空、<a id="a-7m"></a>空空、<a id="a-7n"></a>大空、<a id="a-7o"></a>胜义空、<a id="a-7p"></a>有为空、<a id="a-7q"></a>无为空、<a id="a-7r"></a>毕竟空、<a id="a-7s"></a>无际空、<a id="a-7t"></a>散空、<a id="a-7u"></a>无变异空、<a id="a-7v"></a>本性空、<a id="a-7w"></a>自相空、<a id="a-7x"></a>共相空、<a id="a-7y"></a>一切法空、<a id="a-7z"></a>不可得空、<a id="a-80"></a>无性空、<a id="a-81"></a>自性空、<a id="a-82"></a>无性自性空谓证外空乃至无性自性空；<a id="a-83"></a>未证真如谓证真如，<a id="a-84"></a>未证法界、<a id="a-85"></a>法性、<a id="a-86"></a>不虚妄性、<a id="a-87"></a>不变异性、<a id="a-88"></a>平等性、<a id="a-89"></a>离生性、<a id="a-8A"></a>法定、<a id="a-8B"></a>法住、<a id="a-8C"></a>实际、<a id="a-8D"></a>虚空界、<a id="a-8E"></a>不思议界谓证法界乃至不思议界；<a id="a-8F"></a>未证苦圣谛谓证苦圣谛，<a id="a-8G"></a>未证集、<a id="a-8H"></a>灭、<a id="a-8I"></a>道圣谛谓证集、<a id="a-8J"></a>灭、<a id="a-8K"></a>道圣谛；<a id="a-8L"></a>未得四念住谓得四念住，<a id="a-8M"></a>未得四正断、<a id="a-8N"></a>四神足、<a id="a-8O"></a>五根、<a id="a-8P"></a>五力、<a id="a-8Q"></a>七等觉支、<a id="a-8R"></a>八圣道支谓得四正断乃至八圣道支；<a id="a-8S"></a>未得四静虑谓得四静虑，<a id="a-8T"></a>未得四无量、<a id="a-8U"></a>四无色定谓得四无量、<a id="a-8V"></a>四无色定；<a id="a-8W"></a>未得八解脱谓得八解脱，<a id="a-8X"></a>未得八胜处、<a id="a-8Y"></a>九次第定、<a id="a-8Z"></a>十遍处谓得八胜处、<a id="a-8a"></a>九次第定、<a id="a-8b"></a>十遍处；<a id="a-8c"></a>未得空解脱门谓得空解脱门，<a id="a-8d"></a>未得无相、<a id="a-8e"></a>无愿解脱门谓得无相、<a id="a-8f"></a>无愿解脱门；<a id="a-8g"></a>未得极喜地谓得极喜地，<a id="a-8h"></a>未得离垢地、<a id="a-8i"></a>发光地、<a id="a-8j"></a>焰慧地、<a id="a-8k"></a>极难胜地，<a id="a-8l"></a>现前地、<a id="a-8m"></a>远行地、<a id="a-8n"></a>不动地、<a id="a-8o"></a>善慧地、<a id="a-8p"></a>法云地谓得离垢地乃至法云地；<a id="a-8q"></a>未得五眼谓得五眼，<a id="a-8r"></a>未得六神通谓得六神通；<a id="a-8s"></a>未得三摩地门谓得三摩地门，<a id="a-8t"></a>未得陀罗尼门谓得陀罗尼门；<a id="a-8u"></a>未得佛十力谓得佛十力，<a id="a-8v"></a>未得四无所畏、<a id="a-8w"></a>四无礙解、<a id="a-8x"></a>大慈、<a id="a-8y"></a>大悲、<a id="a-8z"></a>大喜、<a id="a-90"></a>大舍、<a id="a-91"></a>十八佛不共法谓得四无所畏乃至十八佛不共法；<a id="a-92"></a>未得无忘失法谓得无忘失法，<a id="a-93"></a>未得恒住舍性谓得恒住舍性；<a id="a-94"></a>未得一切智谓得一切智，<a id="a-95"></a>未得道相智、<a id="a-96"></a>一切相智谓得道相智、<a id="a-97"></a>一切相智；<a id="a-98"></a>未严净佛土谓严净佛土，<a id="a-99"></a>未成熟有情谓成熟有情；<a id="a-9A"></a>未解世间工巧技艺谓解世间工巧技艺；<a id="a-9B"></a>未修菩萨摩诃萨行谓修菩萨摩诃萨行；<a id="a-9C"></a>未得无上正等菩提谓得无上正等菩提。</p>
  <p id="a9D">“善现，<a id="a-9E"></a>是菩萨摩诃萨见此事已，<a id="a-9F"></a>作是思惟：<a id="a-9G"></a>‘我当云何拔济如是诸有情类，<a id="a-9H"></a>令其远离增上慢结？<a id="a-9I"></a>’既思惟已，<a id="a-9J"></a>作是愿言：<a id="a-9K"></a>‘我当精勤不顾身命，<a id="a-9L"></a>修行六种波罗蜜多，<a id="a-9M"></a>成熟有情，<a id="a-9N"></a>严净佛土，<a id="a-9O"></a>令速圆满疾证无上正等菩提。<a id="a-9P"></a>我佛土中，<a id="a-9Q"></a>得无如是增上慢者，<a id="a-9R"></a>一切有情离增上慢。<a id="a-9S"></a>’善现，<a id="a-9T"></a>是菩萨摩诃萨由此六种波罗蜜多，<a id="a-9U"></a>速得圆满邻近无上正等菩提。</p>
  <p id="a9V">“复次，<a id="a-9W"></a>善现，<a id="a-9X"></a>有菩萨摩诃萨具修六种波罗蜜多，<a id="a-9Y"></a>见诸有情执著诸法，<a id="a-9Z"></a>谓执著色，<a id="a-9a"></a>执著受、<a id="a-9b"></a>想、<a id="a-9c"></a>行、<a id="a-9d"></a>识；<a id="a-9e"></a>执著眼处，<a id="a-9f"></a>执著耳、<a id="a-9g"></a>鼻、<a id="a-9h"></a>舌、<a id="a-9i"></a>身、<a id="a-9j"></a>意处；<a id="a-9k"></a>执著色处，<a id="a-9l"></a>执著声、<a id="a-9m"></a>香、<a id="a-9n"></a>味、<a id="a-9o"></a>触、<a id="a-9p"></a>法处；<a id="a-9q"></a>执著眼界，<a id="a-9r"></a>执著耳、<a id="a-9s"></a>鼻、<a id="a-9t"></a>舌、<a id="a-9u"></a>身、<a id="a-9v"></a>意界；<a id="a-9w"></a>执著色界，<a id="a-9x"></a>执著声、<a id="a-9y"></a>香、<a id="a-9z"></a>味、<a id="a-A0"></a>触、<a id="a-A1"></a>法界；<a id="a-A2"></a>执著眼识界，<a id="a-A3"></a>执著耳、<a id="a-A4"></a>鼻、<a id="a-A5"></a>舌、<a id="a-A6"></a>身、<a id="a-A7"></a>意识界；<a id="a-A8"></a>执著眼触，<a id="a-A9"></a>执著耳、<a id="a-AA"></a>鼻、<a id="a-AB"></a>舌、<a id="a-AC"></a>身、<a id="a-AD"></a>意触；<a id="a-AE"></a>执著眼触为缘所生诸受，<a id="a-AF"></a>执著耳、<a id="a-AG"></a>鼻、<a id="a-AH"></a>舌、<a id="a-AI"></a>身、<a id="a-AJ"></a>意触为缘所生诸受；<a id="a-AK"></a>执著地界，<a id="a-AL"></a>执著水、<a id="a-AM"></a>火、<a id="a-AN"></a>风、<a id="a-AO"></a>空、<a id="a-AP"></a>识界；<a id="a-AQ"></a>执著因缘性，<a id="a-AR"></a>执著等无间缘、<a id="a-AS"></a>所缘缘、<a id="a-AT"></a>增上缘性；<a id="a-AU"></a>执著无明，<a id="a-AV"></a>执著行、<a id="a-AW"></a>识、<a id="a-AX"></a>名色、<a id="a-AY"></a>六处、<a id="a-AZ"></a>触、<a id="a-Aa"></a>受、<a id="a-Ab"></a>爱、<a id="a-Ac"></a>取、<a id="a-Ad"></a>有、<a id="a-Ae"></a>生、<a id="a-Af"></a>老死；<a id="a-Ag"></a>执著我，<a id="a-Ah"></a>执著有情、<a id="a-Ai"></a>命者、<a id="a-Aj"></a>生者、<a id="a-Ak"></a>养者、<a id="a-Al"></a>士夫、<a id="a-Am"></a>补特伽罗、<a id="a-An"></a>意生、<a id="a-Ao"></a>儒童、<a id="a-Ap"></a>作者、<a id="a-Aq"></a>受者、<a id="a-Ar"></a>知者、<a id="a-As"></a>见者；<a id="a-At"></a>执著布施波罗蜜多，<a id="a-Au"></a>执著净戒、<a id="a-Av"></a>安忍、<a id="a-Aw"></a>精进、<a id="a-Ax"></a>静虑、<a id="a-Ay"></a>般若波罗蜜多；<a id="a-Az"></a>执著内空，<a id="a-B0"></a>执著外空、<a id="a-B1"></a>内外空、<a id="a-B2"></a>空空、<a id="a-B3"></a>大空、<a id="a-B4"></a>胜义空、<a id="a-B5"></a>有为空、<a id="a-B6"></a>无为空、<a id="a-B7"></a>毕竟空、<a id="a-B8"></a>无际空、<a id="a-B9"></a>散空、<a id="a-BA"></a>无变异空、<a id="a-BB"></a>本性空、<a id="a-BC"></a>自相空、<a id="a-BD"></a>共相空、<a id="a-BE"></a>一切法空、<a id="a-BF"></a>不可得空、<a id="a-BG"></a>无性空、<a id="a-BH"></a>自性空、<a id="a-BI"></a>无性自性空；<a id="a-BJ"></a>执著真如，<a id="a-BK"></a>执著法界、<a id="a-BL"></a>法性、<a id="a-BM"></a>不虚妄性、<a id="a-BN"></a>不变异性、<a id="a-BO"></a>平等性、<a id="a-BP"></a>离生性、<a id="a-BQ"></a>法定、<a id="a-BR"></a>法住、<a id="a-BS"></a>实际、<a id="a-BT"></a>虚空界、<a id="a-BU"></a>不思议界；<a id="a-BV"></a>执著苦圣谛，<a id="a-BW"></a>执著集、<a id="a-BX"></a>灭、<a id="a-BY"></a>道圣谛；<a id="a-BZ"></a>执著四念住，<a id="a-Ba"></a>执著四正断、<a id="a-Bb"></a>四神足、<a id="a-Bc"></a>五根、<a id="a-Bd"></a>五力、<a id="a-Be"></a>七等觉支、<a id="a-Bf"></a>八圣道支；<a id="a-Bg"></a>执著四静虑，<a id="a-Bh"></a>执著四无量、<a id="a-Bi"></a>四无色定；<a id="a-Bj"></a>执著八解脱，<a id="a-Bk"></a>执著八胜处、<a id="a-Bl"></a>九次第定、<a id="a-Bm"></a>十遍处；<a id="a-Bn"></a>执著空解脱门，<a id="a-Bo"></a>执著无相、<a id="a-Bp"></a>无愿解脱门；<a id="a-Bq"></a>执著极喜地，<a id="a-Br"></a>执著离垢地、<a id="a-Bs"></a>发光地、<a id="a-Bt"></a>焰慧地、<a id="a-Bu"></a>极难胜地、<a id="a-Bv"></a>现前地、<a id="a-Bw"></a>远行地、<a id="a-Bx"></a>不动地、<a id="a-By"></a>善慧地、<a id="a-Bz"></a>法云地；<a id="a-C0"></a>执著五眼，<a id="a-C1"></a>执著六神通；<a id="a-C2"></a>执著三摩地门，<a id="a-C3"></a>执著陀罗尼门；<a id="a-C4"></a>执著佛十力，<a id="a-C5"></a>执著四无所畏、<a id="a-C6"></a>四无礙解、<a id="a-C7"></a>大慈、<a id="a-C8"></a>大悲、<a id="a-C9"></a>大喜、<a id="a-CA"></a>大舍、<a id="a-CB"></a>十八佛不共法；<a id="a-CC"></a>执著无忘失法，<a id="a-CD"></a>执著恒住舍性；<a id="a-CE"></a>执著一切智，<a id="a-CF"></a>执著道相智、<a id="a-CG"></a>一切相智；<a id="a-CH"></a>执著预流果，<a id="a-CI"></a>执著一来、<a id="a-CJ"></a>不还、<a id="a-CK"></a>阿罗汉果；<a id="a-CL"></a>执著独觉菩提；<a id="a-CM"></a>执著菩萨摩诃萨行；<a id="a-CN"></a>执著无上正等菩提。</p>
  <p id="aCO">“善现，<a id="a-CP"></a>菩萨摩诃萨见此事已，<a id="a-CQ"></a>作是思惟：<a id="a-CR"></a>‘我当云何拔济如是诸有情类令离执著？<a id="a-CS"></a>’既思惟已，<a id="a-CT"></a>作是愿言：<a id="a-CU"></a>‘我当精勤不顾身命，<a id="a-CV"></a>修行六种波罗蜜多，<a id="a-CW"></a>成熟有情，<a id="a-CX"></a>严净佛土，<a id="a-CY"></a>令速圆满疾证无上正等菩提。<a id="a-CZ"></a>我佛土中诸有情类，<a id="a-Ca"></a>无如是等种种执著。<a id="a-Cb"></a>’善现，<a id="a-Cc"></a>是菩萨摩诃萨由此六种波罗蜜多，<a id="a-Cd"></a>速得圆满邻近无上正等菩提。</p>
  <p id="aCe">“复次，<a id="a-Cf"></a>善现，<a id="a-Cg"></a>有菩萨摩诃萨具修六种波罗蜜多，<a id="a-Ch"></a>见有如来、<a id="a-Ci"></a>应、<a id="a-Cj"></a>正等觉光明有量、<a id="a-Ck"></a>寿命有量，<a id="a-Cl"></a>诸弟子众数有分限。<a id="a-Cm"></a>善现，<a id="a-Cn"></a>是菩萨摩诃萨见此事已，<a id="a-Co"></a>作是思惟：<a id="a-Cp"></a>‘我当云何得光明无量、<a id="a-Cq"></a>寿命无量，<a id="a-Cr"></a>诸弟子众数无分限？<a id="a-Cs"></a>’既思惟已，<a id="a-Ct"></a>作是愿言：<a id="a-Cu"></a>‘我当精勤不顾身命，<a id="a-Cv"></a>修行六种波罗蜜多，<a id="a-Cw"></a>成熟有情，<a id="a-Cx"></a>严净佛土，<a id="a-Cy"></a>令速圆满疾证无上正等菩提。<a id="a-Cz"></a>尔时，<a id="a-D0"></a>我身光明无量、<a id="a-D1"></a>寿命无量，<a id="a-D2"></a>诸弟子众数无分限。<a id="a-D3"></a>’善现，<a id="a-D4"></a>是菩萨摩诃萨由此六种波罗蜜多，<a id="a-D5"></a>速得圆满邻近无上正等菩提。</p>
  <p id="aD6">“复次，<a id="a-D7"></a>善现，<a id="a-D8"></a>有菩萨摩诃萨具修六种波罗蜜多，<a id="a-D9"></a>见有如来、<a id="a-DA"></a>应、<a id="a-DB"></a>正等觉所居佛土周圆有量。<a id="a-DC"></a>善现，<a id="a-DD"></a>是菩萨摩诃萨见此事已，<a id="a-DE"></a>作是思惟：<a id="a-DF"></a>‘我当云何得所居佛土周圆无量？<a id="a-DG"></a>’既思惟已，<a id="a-DH"></a>作是愿言：<a id="a-DI"></a>‘我当精勤不顾身命，<a id="a-DJ"></a>修行六种波罗蜜多，<a id="a-DK"></a>成熟有情，<a id="a-DL"></a>严净佛土，<a id="a-DM"></a>令速圆满疾证无上正等菩提。<a id="a-DN"></a>十方各如殑伽沙数大千世界合为一土，<a id="a-DO"></a>我住其中，<a id="a-DP"></a>说法教化无量无数无边有情。<a id="a-DQ"></a>’善现，<a id="a-DR"></a>是菩萨摩诃萨由此六种波罗蜜多，<a id="a-DS"></a>速得圆满邻近无上正等菩提。</p>
  <p id="aDT">“复次，<a id="a-DU"></a>善现，<a id="a-DV"></a>有菩萨摩诃萨具修六种波罗蜜多，<a id="a-DW"></a>见诸有情生死长远，<a id="a-DX"></a>诸有情界其数无边。<a id="a-DY"></a>善现，<a id="a-DZ"></a>是菩萨摩诃萨见此事已，<a id="a-Da"></a>作是思惟：<a id="a-Db"></a>‘生死边际犹如虚空，<a id="a-Dc"></a>诸有情界亦复如是，<a id="a-Dd"></a>虽无真实诸有情类流转生死或得涅槃，<a id="a-De"></a>而诸有情妄执为有，<a id="a-Df"></a>轮回生死受苦无边，<a id="a-Dg"></a>我当云何方便拔济？<a id="a-Dh"></a>’既思惟已，<a id="a-Di"></a>作是愿言：<a id="a-Dj"></a>‘我当精勤不顾身命，<a id="a-Dk"></a>修行六种波罗蜜多，<a id="a-Dl"></a>成熟有情，<a id="a-Dm"></a>严净佛土，<a id="a-Dn"></a>令速圆满疾证无上正等菩提。<a id="a-Do"></a>为诸有情说无上法，<a id="a-Dp"></a>皆令解脱生死大苦，<a id="a-Dq"></a>亦令证知生死解脱都无所有皆毕竟空。<a id="a-Dr"></a>’善现，<a id="a-Ds"></a>是菩萨摩诃萨由此六种波罗蜜多，<a id="a-Dt"></a>速得圆满邻近无上正等菩提。<a id="a-Du"></a>”</p>
  <p data-pb></p>
  <h2 id="aDv">初分殑伽天品第五十二</h2>
  <p id="aDw">尔时，<a id="a-Dx"></a>会中有一天女名殑伽天，<a id="a-Dy"></a>从座而起，<a id="a-Dz"></a>偏覆左肩，<a id="a-E0"></a>右膝著地，<a id="a-E1"></a>合掌向佛，<a id="a-E2"></a>白言：<a id="a-E3"></a>“世尊，<a id="a-E4"></a>我当修行布施、<a id="a-E5"></a>净戒、<a id="a-E6"></a>安忍、<a id="a-E7"></a>精进、<a id="a-E8"></a>静虑、<a id="a-E9"></a>般若波罗蜜多，<a id="a-EA"></a>成熟有情、<a id="a-EB"></a>严净佛土。<a id="a-EC"></a>所求佛土，<a id="a-ED"></a>如今如来、<a id="a-EE"></a>应、<a id="a-EF"></a>正等觉，<a id="a-EG"></a>为诸大众于此般若波罗蜜多甚深经中所说土相一切具足。<a id="a-EH"></a>”</p>
  <p id="aEI">时，<a id="a-EJ"></a>殑伽天作是语已，<a id="a-EK"></a>即取种种金华、<a id="a-EL"></a>银华、<a id="a-EM"></a>水陆生华、<a id="a-EN"></a>诸庄严具，<a id="a-EO"></a>及持金色天衣一双，<a id="a-EP"></a>恭敬至诚而散佛上。<a id="a-EQ"></a>佛神力故，<a id="a-ER"></a>上涌虚空宛转右旋，<a id="a-ES"></a>于佛顶上变成四柱四角宝台，<a id="a-ET"></a>绮饰庄严甚可爱乐。<a id="a-EU"></a>于是天女持此宝台，<a id="a-EV"></a>与诸有情平等共有回向无上正等菩提。</p>
  <p id="aEW">尔时，<a id="a-EX"></a>如来知彼天女志愿深广，<a id="a-EY"></a>即便微笑。<a id="a-EZ"></a>诸佛法尔，<a id="a-Ea"></a>于微笑时，<a id="a-Eb"></a>有种种光从口而出。<a id="a-Ec"></a>今佛亦尔，<a id="a-Ed"></a>于其面门放种种光，<a id="a-Ee"></a>青黄赤白红碧紫绿，<a id="a-Ef"></a>遍照十方无量无边无数世界，<a id="a-Eg"></a>还来此土现大神变，<a id="a-Eh"></a>绕佛三匝入佛顶中。</p>
  <p id="aEi">尔时，<a id="a-Ej"></a>阿难睹斯事已，<a id="a-Ek"></a>从座而起，<a id="a-El"></a>右膝著地，<a id="a-Em"></a>合掌向佛，<a id="a-En"></a>白言：<a id="a-Eo"></a>“世尊，<a id="a-Ep"></a>何因何缘现此微笑？<a id="a-Eq"></a>诸佛微笑，<a id="a-Er"></a>非无因缘。<a id="a-Es"></a>”</p>
  <p id="aEt">佛告阿难：<a id="a-Eu"></a>“今此天女，<a id="a-Ev"></a>于未来世当得作佛，<a id="a-Ew"></a>劫名星喻，<a id="a-Ex"></a>佛号金华如来、<a id="a-Ey"></a>应、<a id="a-Ez"></a>正等觉、<a id="a-F0"></a>明行圆满、<a id="a-F1"></a>善逝、<a id="a-F2"></a>世间解、<a id="a-F3"></a>无上丈夫、<a id="a-F4"></a>调御士、<a id="a-F5"></a>天人师、<a id="a-F6"></a>佛、<a id="a-F7"></a>薄伽梵。<a id="a-F8"></a>阿难当知，<a id="a-F9"></a>今此天女即是最后所受女身，<a id="a-FA"></a>舍此身已便受男身，<a id="a-FB"></a>尽未来际不复作女。<a id="a-FC"></a>从此没已，<a id="a-FD"></a>生于东方不动如来、<a id="a-FE"></a>应、<a id="a-FF"></a>正等觉甚可爱乐佛世界中，<a id="a-FG"></a>于彼佛所勤修梵行。<a id="a-FH"></a>此女彼界亦号金华，<a id="a-FI"></a>修诸菩萨摩诃萨行。<a id="a-FJ"></a>阿难，<a id="a-FK"></a>此金华菩萨摩诃萨，<a id="a-FL"></a>于彼没已复生他方，<a id="a-FM"></a>从一佛土至一佛土，<a id="a-FN"></a>于生生处常不离佛。<a id="a-FO"></a>如转轮王，<a id="a-FP"></a>从一台观至一台观欢娱受乐，<a id="a-FQ"></a>乃至命终足不履地；<a id="a-FR"></a>金华菩萨亦复如是，<a id="a-FS"></a>从一佛国往一佛国，<a id="a-FT"></a>乃至无上正等菩提，<a id="a-FU"></a>于生生中常不离佛，<a id="a-FV"></a>听受正法，<a id="a-FW"></a>修菩萨行。<a id="a-FX"></a>”</p>
  <p id="aFY">尔时，<a id="a-FZ"></a>阿难窃作是念：<a id="a-Fa"></a>“金华菩萨当作佛时，<a id="a-Fb"></a>亦应宣说甚深般若波罗蜜多。<a id="a-Fc"></a>彼会菩萨摩诃萨众，<a id="a-Fd"></a>其数多少，<a id="a-Fe"></a>应如今佛菩萨众会。<a id="a-Ff"></a>”</p>
  <p id="aFg">佛知其念告阿难言：<a id="a-Fh"></a>“如是，<a id="a-Fi"></a>如是，<a id="a-Fj"></a>如汝所念。<a id="a-Fk"></a>金华菩萨当作佛时，<a id="a-Fl"></a>亦为众会宣说如是甚深般若波罗蜜多。<a id="a-Fm"></a>彼会菩萨摩诃萨众，<a id="a-Fn"></a>其数多少，<a id="a-Fo"></a>亦如今佛菩萨众会。<a id="a-Fp"></a>阿难当知，<a id="a-Fq"></a>是金华菩萨摩诃萨当作佛时，<a id="a-Fr"></a>彼佛世界出家弟子，<a id="a-Fs"></a>其量甚多不可称数，<a id="a-Ft"></a>谓不可数若百、<a id="a-Fu"></a>若千、<a id="a-Fv"></a>若百千、<a id="a-Fw"></a>若俱胝、<a id="a-Fx"></a>若百俱胝、<a id="a-Fy"></a>若千俱胝、<a id="a-Fz"></a>若百千俱胝、<a id="a-G0"></a>若那庾多、<a id="a-G1"></a>若百那庾多、<a id="a-G2"></a>若千那庾多、<a id="a-G3"></a>若百千那庾多大苾蒭众，<a id="a-G4"></a>但可总说无数、<a id="a-G5"></a>无量、<a id="a-G6"></a>无边百千俱胝那庾多大苾蒭众。<a id="a-G7"></a>阿难当知，<a id="a-G8"></a>是金华菩萨摩诃萨当作佛时，<a id="a-G9"></a>其土无有如此般若波罗蜜多经中所说众多过患。<a id="a-GA"></a>”</p>
  <p id="aGB">尔时，<a id="a-GC"></a>具寿阿难复白佛言：<a id="a-GD"></a>“世尊，<a id="a-GE"></a>今此天女，<a id="a-GF"></a>先于何佛已发无上正等觉心，<a id="a-GG"></a>种诸善根回向发愿，<a id="a-GH"></a>今得遇佛恭敬供养，<a id="a-GI"></a>而得受于不退转记？<a id="a-GJ"></a>”</p>
  <p id="aGK">佛告阿难：<a id="a-GL"></a>“今此天女，<a id="a-GM"></a>于燃灯佛已发无上正等觉心，<a id="a-GN"></a>种诸善根回向发愿，<a id="a-GO"></a>故今遇我恭敬供养，<a id="a-GP"></a>而得受于不退转记。<a id="a-GQ"></a>阿难当知，<a id="a-GR"></a>我于过去燃灯佛所，<a id="a-GS"></a>以五茎华奉散彼佛回向发愿，<a id="a-GT"></a>燃灯如来、<a id="a-GU"></a>应、<a id="a-GV"></a>正等觉知我根熟而授我记。<a id="a-GW"></a>天女尔时，<a id="a-GX"></a>闻佛授我大菩提记，<a id="a-GY"></a>欢喜踊跃，<a id="a-GZ"></a>即以金华奉散佛上，<a id="a-Ga"></a>便发无上正等觉心，<a id="a-Gb"></a>种诸善根回向发愿：<a id="a-Gc"></a>‘使我来世，<a id="a-Gd"></a>于此菩萨当作佛时，<a id="a-Ge"></a>亦如今佛现前授我大菩提记。<a id="a-Gf"></a>’故我今者与彼授记。<a id="a-Gg"></a>”</p>
  <p id="aGh">具寿阿难闻佛所说，<a id="a-Gi"></a>欢喜踊跃，<a id="a-Gj"></a>复白佛言：<a id="a-Gk"></a>“今此天女久为无上正等菩提植种德本，<a id="a-Gl"></a>今得成熟，<a id="a-Gm"></a>佛为授记。<a id="a-Gn"></a>”</p>
  <p id="aGo">佛告阿难：<a id="a-Gp"></a>“如是，<a id="a-Gq"></a>如是，<a id="a-Gr"></a>今此天女久为无上正等菩提植种德本，<a id="a-Gs"></a>今既成熟，<a id="a-Gt"></a>我为授记。<a id="a-Gu"></a>”</p>
  <p data-pb></p>
  <h2 id="aGv">初分善学品第五十三之一</h2>
  <p id="aGw">尔时，<a id="a-Gx"></a>具寿善现白佛言：<a id="a-Gy"></a>“世尊，<a id="a-Gz"></a>行深般若波罗蜜多诸菩萨摩诃萨，<a id="a-H0"></a>云何习近空三摩地？<a id="a-H1"></a>云何入空三摩地？<a id="a-H2"></a>云何习近无相三摩地？<a id="a-H3"></a>云何入无相三摩地？<a id="a-H4"></a>云何习近无愿三摩地？<a id="a-H5"></a>云何入无愿三摩地？<a id="a-H6"></a>云何习近四念住？<a id="a-H7"></a>云何修四念住？<a id="a-H8"></a>云何习近四正断、<a id="a-H9"></a>四神足、<a id="a-HA"></a>五根、<a id="a-HB"></a>五力、<a id="a-HC"></a>七等觉支、<a id="a-HD"></a>八圣道支？<a id="a-HE"></a>云何修四正断乃至八圣道支？<a id="a-HF"></a>云何习近佛十力？<a id="a-HG"></a>云何修佛十力？<a id="a-HH"></a>云何习近四无所畏、<a id="a-HI"></a>四无礙解、<a id="a-HJ"></a>大慈、<a id="a-HK"></a>大悲、<a id="a-HL"></a>大喜、<a id="a-HM"></a>大舍、<a id="a-HN"></a>十八佛不共法？<a id="a-HO"></a>云何修四无所畏乃至十八佛不共法？<a id="a-HP"></a>”</p>
  <p id="aHQ">佛言：<a id="a-HR"></a>“善现，<a id="a-HS"></a>行深般若波罗蜜多诸菩萨摩诃萨，<a id="a-HT"></a>应观色空，<a id="a-HU"></a>应观受、<a id="a-HV"></a>想、<a id="a-HW"></a>行、<a id="a-HX"></a>识空；<a id="a-HY"></a>应观眼处空，<a id="a-HZ"></a>应观耳、<a id="a-Ha"></a>鼻、<a id="a-Hb"></a>舌、<a id="a-Hc"></a>身、<a id="a-Hd"></a>意处空；<a id="a-He"></a>应观色处空，<a id="a-Hf"></a>应观声、<a id="a-Hg"></a>香、<a id="a-Hh"></a>味触、<a id="a-Hi"></a>法处空；<a id="a-Hj"></a>应观眼界空，<a id="a-Hk"></a>应观耳、<a id="a-Hl"></a>鼻、<a id="a-Hm"></a>舌、<a id="a-Hn"></a>身、<a id="a-Ho"></a>意界空；<a id="a-Hp"></a>应观色界空，<a id="a-Hq"></a>应观声、<a id="a-Hr"></a>香、<a id="a-Hs"></a>味、<a id="a-Ht"></a>触、<a id="a-Hu"></a>法界空；<a id="a-Hv"></a>应观眼识界空，<a id="a-Hw"></a>应观耳、<a id="a-Hx"></a>鼻、<a id="a-Hy"></a>舌、<a id="a-Hz"></a>身、<a id="a-I0"></a>意识界空；<a id="a-I1"></a>应观眼触空，<a id="a-I2"></a>应观耳、<a id="a-I3"></a>鼻、<a id="a-I4"></a>舌、<a id="a-I5"></a>身、<a id="a-I6"></a>意触空；<a id="a-I7"></a>应观眼触为缘所生诸受空，<a id="a-I8"></a>应观耳、<a id="a-I9"></a>鼻、<a id="a-IA"></a>舌、<a id="a-IB"></a>身、<a id="a-IC"></a>意触为缘所生诸受空；<a id="a-ID"></a>应观地界空，<a id="a-IE"></a>应观水、<a id="a-IF"></a>火、<a id="a-IG"></a>风、<a id="a-IH"></a>空、<a id="a-II"></a>识界空；<a id="a-IJ"></a>应观无明空，<a id="a-IK"></a>应观行、<a id="a-IL"></a>识、<a id="a-IM"></a>名色、<a id="a-IN"></a>六处、<a id="a-IO"></a>触、<a id="a-IP"></a>受、<a id="a-IQ"></a>爱、<a id="a-IR"></a>取、<a id="a-IS"></a>有、<a id="a-IT"></a>生、<a id="a-IU"></a>老死空；<a id="a-IV"></a>应观布施波罗蜜多空，<a id="a-IW"></a>应观净戒、<a id="a-IX"></a>安忍、<a id="a-IY"></a>精进、<a id="a-IZ"></a>静虑、<a id="a-Ia"></a>般若波罗蜜多空；<a id="a-Ib"></a>应观内空空，<a id="a-Ic"></a>应观外空、<a id="a-Id"></a>内外空、<a id="a-Ie"></a>空空、<a id="a-If"></a>大空、<a id="a-Ig"></a>胜义空、<a id="a-Ih"></a>有为空、<a id="a-Ii"></a>无为空、<a id="a-Ij"></a>毕竟空、<a id="a-Ik"></a>无际空、<a id="a-Il"></a>散空、<a id="a-Im"></a>无变异空、<a id="a-In"></a>本性空、<a id="a-Io"></a>自相空、<a id="a-Ip"></a>共相空、<a id="a-Iq"></a>一切法空、<a id="a-Ir"></a>不可得空、<a id="a-Is"></a>无性空、<a id="a-It"></a>自性空、<a id="a-Iu"></a>无性自性空空；<a id="a-Iv"></a>应观真如空，<a id="a-Iw"></a>应观法界、<a id="a-Ix"></a>法性、<a id="a-Iy"></a>不虚妄性、<a id="a-Iz"></a>不变异性、<a id="a-J0"></a>平等性、<a id="a-J1"></a>离生性、<a id="a-J2"></a>法定、<a id="a-J3"></a>法住、<a id="a-J4"></a>实际、<a id="a-J5"></a>虚空界、<a id="a-J6"></a>不思议界空；<a id="a-J7"></a>应观苦圣谛空，<a id="a-J8"></a>应观集、<a id="a-J9"></a>灭、<a id="a-JA"></a>道圣谛空；<a id="a-JB"></a>应观四静虑空，<a id="a-JC"></a>应观四无量、<a id="a-JD"></a>四无色定空；<a id="a-JE"></a>应观八解脱空，<a id="a-JF"></a>应观八胜处、<a id="a-JG"></a>九次第定、<a id="a-JH"></a>十遍处空；<a id="a-JI"></a>应观四念住空，<a id="a-JJ"></a>应观四正断、<a id="a-JK"></a>四神足、<a id="a-JL"></a>五根、<a id="a-JM"></a>五力、<a id="a-JN"></a>七等觉支、<a id="a-JO"></a>八圣道支空；<a id="a-JP"></a>应观空解脱门空，<a id="a-JQ"></a>应观无相、<a id="a-JR"></a>无愿解脱门空；<a id="a-JS"></a>应观三乘、<a id="a-JT"></a>菩萨十地空；<a id="a-JU"></a>应观五眼空，<a id="a-JV"></a>应观六神通空；<a id="a-JW"></a>应观佛十力空，<a id="a-JX"></a>应观四无所畏、<a id="a-JY"></a>四无礙解、<a id="a-JZ"></a>大慈、<a id="a-Ja"></a>大悲、<a id="a-Jb"></a>大喜、<a id="a-Jc"></a>大舍、<a id="a-Jd"></a>十八佛不共法空；<a id="a-Je"></a>应观无忘失法空，<a id="a-Jf"></a>应观恒住舍性空；<a id="a-Jg"></a>应观一切智空，<a id="a-Jh"></a>应观道相智、<a id="a-Ji"></a>一切相智空；<a id="a-Jj"></a>应观一切陀罗尼门空，<a id="a-Jk"></a>应观一切三摩地门空；<a id="a-Jl"></a>应观预流果空，<a id="a-Jm"></a>应观一来、<a id="a-Jn"></a>不还、<a id="a-Jo"></a>阿罗汉果空；<a id="a-Jp"></a>应观独觉菩提空；<a id="a-Jq"></a>应观一切菩萨摩诃萨行空；<a id="a-Jr"></a>应观诸佛无上正等菩提空；<a id="a-Js"></a>应观有漏法空，<a id="a-Jt"></a>应观无漏法空；<a id="a-Ju"></a>应观世间法空，<a id="a-Jv"></a>应观出世间法空；<a id="a-Jw"></a>应观有为法空，<a id="a-Jx"></a>应观无为法空；<a id="a-Jy"></a>应观过去法空，<a id="a-Jz"></a>应观未来、<a id="a-K0"></a>现在法空；<a id="a-K1"></a>应观善法空，<a id="a-K2"></a>应观不善、<a id="a-K3"></a>无记法空；<a id="a-K4"></a>应观欲界法空，<a id="a-K5"></a>应观色、<a id="a-K6"></a>无色界法空。</p>
  <p id="aK7">“善现，<a id="a-K8"></a>是菩萨摩诃萨作是观时不令心乱，<a id="a-K9"></a>若心不乱则不见法，<a id="a-KA"></a>若不见法则不作证。<a id="a-KB"></a>所以者何？<a id="a-KC"></a>善现，<a id="a-KD"></a>是菩萨摩诃萨善学诸法自相皆空，<a id="a-KE"></a>无法可增、<a id="a-KF"></a>无法可减，<a id="a-KG"></a>故于诸法不见不证。<a id="a-KH"></a>何以故？<a id="a-KI"></a>善现，<a id="a-KJ"></a>于一切法胜义谛中，<a id="a-KK"></a>能证、<a id="a-KL"></a>所证、<a id="a-KM"></a>证处、<a id="a-KN"></a>证时及由此证，<a id="a-KO"></a>若合若离，<a id="a-KP"></a>皆不可得、<a id="a-KQ"></a>不可见故。<a id="a-KR"></a>”</p>
  <p id="aKS">时，<a id="a-KT"></a>具寿善现白佛言：<a id="a-KU"></a>“世尊，<a id="a-KV"></a>如佛所言，<a id="a-KW"></a>诸菩萨摩诃萨于诸法空不应作证。<a id="a-KX"></a>世尊，<a id="a-KY"></a>云何诸菩萨摩诃萨住诸法空而不作证？<a id="a-KZ"></a>”</p>
  <p id="aKa">佛言：<a id="a-Kb"></a>“善现，<a id="a-Kc"></a>诸菩萨摩诃萨观法空时，<a id="a-Kd"></a>先作是念：<a id="a-Ke"></a>‘我应观法诸相皆空，<a id="a-Kf"></a>不应作证。<a id="a-Kg"></a>我为学故观诸法空，<a id="a-Kh"></a>不为证故观诸法空。<a id="a-Ki"></a>今是学时，<a id="a-Kj"></a>非为证时。<a id="a-Kk"></a>’善现，<a id="a-Kl"></a>是菩萨摩诃萨未入定位，<a id="a-Km"></a>系心于所缘；<a id="a-Kn"></a>已入定时，<a id="a-Ko"></a>不系心于境。</p>
  <p id="aKp">“善现，<a id="a-Kq"></a>是菩萨摩诃萨于此时中，<a id="a-Kr"></a>不退布施波罗蜜多不证漏尽，<a id="a-Ks"></a>不退净戒、<a id="a-Kt"></a>安忍、<a id="a-Ku"></a>精进、<a id="a-Kv"></a>静虑、<a id="a-Kw"></a>般若波罗蜜多不证漏尽；<a id="a-Kx"></a>不退内空不证漏尽，<a id="a-Ky"></a>不退外空、<a id="a-Kz"></a>内外空、<a id="a-L0"></a>空空、<a id="a-L1"></a>大空、<a id="a-L2"></a>胜义空、<a id="a-L3"></a>有为空、<a id="a-L4"></a>无为空、<a id="a-L5"></a>毕竟空、<a id="a-L6"></a>无际空、<a id="a-L7"></a>散空、<a id="a-L8"></a>无变异空、<a id="a-L9"></a>本性空、<a id="a-LA"></a>自相空、<a id="a-LB"></a>共相空、<a id="a-LC"></a>一切法空、<a id="a-LD"></a>不可得空、<a id="a-LE"></a>无性空、<a id="a-LF"></a>自性空、<a id="a-LG"></a>无性自性空不证漏尽；<a id="a-LH"></a>不退真如不证漏尽，<a id="a-LI"></a>不退法界、<a id="a-LJ"></a>法性、<a id="a-LK"></a>不虚妄性、<a id="a-LL"></a>不变异性、<a id="a-LM"></a>平等性、<a id="a-LN"></a>离生性、<a id="a-LO"></a>法定、<a id="a-LP"></a>法住、<a id="a-LQ"></a>实际、<a id="a-LR"></a>虚空界、<a id="a-LS"></a>不思议界不证漏尽；<a id="a-LT"></a>不退苦圣谛不证漏尽，<a id="a-LU"></a>不退集、<a id="a-LV"></a>灭、<a id="a-LW"></a>道圣谛不证漏尽；<a id="a-LX"></a>不退四静虑不证漏尽，<a id="a-LY"></a>不退四无量、<a id="a-LZ"></a>四无色定不证漏尽；<a id="a-La"></a>不退八解脱不证漏尽，<a id="a-Lb"></a>不退八胜处、<a id="a-Lc"></a>九次第定、<a id="a-Ld"></a>十遍处不证漏尽；<a id="a-Le"></a>不退四念住不证漏尽，<a id="a-Lf"></a>不退四正断、<a id="a-Lg"></a>四神足、<a id="a-Lh"></a>五根、<a id="a-Li"></a>五力、<a id="a-Lj"></a>七等觉支、<a id="a-Lk"></a>八圣道支不证漏尽；<a id="a-Ll"></a>不退空解脱门不证漏尽，<a id="a-Lm"></a>不退无相、<a id="a-Ln"></a>无愿解脱门不证漏尽；<a id="a-Lo"></a>不退五眼不证漏尽，<a id="a-Lp"></a>不退六神通不证漏尽；<a id="a-Lq"></a>不退佛十力不证漏尽，<a id="a-Lr"></a>不退四无所畏、<a id="a-Ls"></a>四无礙解、<a id="a-Lt"></a>大慈、<a id="a-Lu"></a>大悲、<a id="a-Lv"></a>大喜、<a id="a-Lw"></a>大舍、<a id="a-Lx"></a>十八佛不共法不证漏尽；<a id="a-Ly"></a>不退无忘失法不证漏尽，<a id="a-Lz"></a>不退恒住舍性不证漏尽；<a id="a-M0"></a>不退一切智不证漏尽，<a id="a-M1"></a>不退道相智、<a id="a-M2"></a>一切相智不证漏尽；<a id="a-M3"></a>不退一切陀罗尼门不证漏尽，<a id="a-M4"></a>不退一切三摩地门不证漏尽；<a id="a-M5"></a>不退菩萨摩诃萨行不证漏尽，<a id="a-M6"></a>不退无上正等菩提不证漏尽。<a id="a-M7"></a>何以故？<a id="a-M8"></a>善现，<a id="a-M9"></a>是菩萨摩诃萨成就如是微妙大智，<a id="a-MA"></a>善住法空及一切种菩提分法，<a id="a-MB"></a>作如是念：<a id="a-MC"></a>‘今时应学，<a id="a-MD"></a>非为证时。<a id="a-ME"></a>’</p>
  <p id="aMF">“善现，<a id="a-MG"></a>是菩萨摩诃萨行深般若波罗蜜多应作是念：<a id="a-MH"></a>‘我于布施波罗蜜多，<a id="a-MI"></a>今时应学，<a id="a-MJ"></a>不应作证；<a id="a-MK"></a>我于净戒、<a id="a-ML"></a>安忍、<a id="a-MM"></a>精进、<a id="a-MN"></a>静虑、<a id="a-MO"></a>般若波罗蜜多，<a id="a-MP"></a>今时应学，<a id="a-MQ"></a>不应作证。<a id="a-MR"></a>我于内空，<a id="a-MS"></a>今时应学，<a id="a-MT"></a>不应作证；<a id="a-MU"></a>我于外空、<a id="a-MV"></a>内外空、<a id="a-MW"></a>空空、<a id="a-MX"></a>大空、<a id="a-MY"></a>胜义空、<a id="a-MZ"></a>有为空、<a id="a-Ma"></a>无为空、<a id="a-Mb"></a>毕竟空、<a id="a-Mc"></a>无际空、<a id="a-Md"></a>散空、<a id="a-Me"></a>无变异空、<a id="a-Mf"></a>本性空、<a id="a-Mg"></a>自相空、<a id="a-Mh"></a>共相空、<a id="a-Mi"></a>一切法空、<a id="a-Mj"></a>不可得空、<a id="a-Mk"></a>无性空、<a id="a-Ml"></a>自性空、<a id="a-Mm"></a>无性自性空，<a id="a-Mn"></a>今时应学，<a id="a-Mo"></a>不应作证。<a id="a-Mp"></a>我于真如，<a id="a-Mq"></a>今时应学，<a id="a-Mr"></a>不应作证；<a id="a-Ms"></a>我于法界、<a id="a-Mt"></a>法性、<a id="a-Mu"></a>不虚妄性、<a id="a-Mv"></a>不变异性、<a id="a-Mw"></a>平等性、<a id="a-Mx"></a>离生性、<a id="a-My"></a>法定、<a id="a-Mz"></a>法住、<a id="a-N0"></a>实际、<a id="a-N1"></a>虚空界、<a id="a-N2"></a>不思议界，<a id="a-N3"></a>今时应学，<a id="a-N4"></a>不应作证。<a id="a-N5"></a>我于苦圣谛，<a id="a-N6"></a>今时应学，<a id="a-N7"></a>不应作证；<a id="a-N8"></a>我于集、<a id="a-N9"></a>灭、<a id="a-NA"></a>道圣谛，<a id="a-NB"></a>今时应学，<a id="a-NC"></a>不应作证。<a id="a-ND"></a>我于四静虑，<a id="a-NE"></a>今时应学，<a id="a-NF"></a>不应作证；<a id="a-NG"></a>我于四无量、<a id="a-NH"></a>四无色定，<a id="a-NI"></a>今时应学，<a id="a-NJ"></a>不应作证。<a id="a-NK"></a>我于八解脱，<a id="a-NL"></a>今时应学，<a id="a-NM"></a>不应作证；<a id="a-NN"></a>我于八胜处、<a id="a-NO"></a>九次第定、<a id="a-NP"></a>十遍处，<a id="a-NQ"></a>今时应学，<a id="a-NR"></a>不应作证。<a id="a-NS"></a>我于四念住，<a id="a-NT"></a>今时应学，<a id="a-NU"></a>不应作证；<a id="a-NV"></a>我于四正断、<a id="a-NW"></a>四神足、<a id="a-NX"></a>五根、<a id="a-NY"></a>五力、<a id="a-NZ"></a>七等觉支、<a id="a-Na"></a>八圣道支，<a id="a-Nb"></a>今时应学，<a id="a-Nc"></a>不应作证。<a id="a-Nd"></a>我于空解脱门，<a id="a-Ne"></a>今时应学，<a id="a-Nf"></a>不应作证；<a id="a-Ng"></a>我于无相、<a id="a-Nh"></a>无愿解脱门，<a id="a-Ni"></a>今时应学，<a id="a-Nj"></a>不应作证。<a id="a-Nk"></a>我于五眼，<a id="a-Nl"></a>今时应学，<a id="a-Nm"></a>不应作证；<a id="a-Nn"></a>我于六神通，<a id="a-No"></a>今时应学，<a id="a-Np"></a>不应作证。<a id="a-Nq"></a>我于佛十力，<a id="a-Nr"></a>今时应学，<a id="a-Ns"></a>不应作证；<a id="a-Nt"></a>我于四无所畏、<a id="a-Nu"></a>四无礙解、<a id="a-Nv"></a>大慈、<a id="a-Nw"></a>大悲、<a id="a-Nx"></a>大喜、<a id="a-Ny"></a>大舍、<a id="a-Nz"></a>十八佛不共法，<a id="a-O0"></a>今时应学，<a id="a-O1"></a>不应作证。<a id="a-O2"></a>我于无忘失法，<a id="a-O3"></a>今时应学，<a id="a-O4"></a>不应作证；<a id="a-O5"></a>我于恒住舍性，<a id="a-O6"></a>今时应学，<a id="a-O7"></a>不应作证。<a id="a-O8"></a>我于一切智，<a id="a-O9"></a>今时应学，<a id="a-OA"></a>不应作证；<a id="a-OB"></a>我于道相智、<a id="a-OC"></a>一切相智，<a id="a-OD"></a>今时应学，<a id="a-OE"></a>不应作证。<a id="a-OF"></a>我于一切陀罗尼门，<a id="a-OG"></a>今时应学，<a id="a-OH"></a>不应作证；<a id="a-OI"></a>我于一切三摩地门，<a id="a-OJ"></a>今时应学，<a id="a-OK"></a>不应作证。<a id="a-OL"></a>我于一切菩萨摩诃萨行，<a id="a-OM"></a>今时应学，<a id="a-ON"></a>不应作证。<a id="a-OO"></a>我于无上正等菩提，<a id="a-OP"></a>今时应学，<a id="a-OQ"></a>不应作证。<a id="a-OR"></a>我今应学一切智智，<a id="a-OS"></a>不应证预流果；<a id="a-OT"></a>我今应学一切智智，<a id="a-OU"></a>不应证一来、<a id="a-OV"></a>不还、<a id="a-OW"></a>阿罗汉果。<a id="a-OX"></a>我今应学一切智智，<a id="a-OY"></a>不应证独觉菩提。<a id="a-OZ"></a>”</p>
 </body>
</html>