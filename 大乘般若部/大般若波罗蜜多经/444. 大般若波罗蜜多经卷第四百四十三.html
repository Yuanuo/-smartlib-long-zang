<!doctype html>
<html id="z3IBT1M79" data-ver="1646">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百四十三</h1>
  <h2 id="a2">第二分示相品第四十七之二</h2>
  <p id="a3">尔时，<a id="a-4"></a>佛告诸天众言：<a id="a-5"></a>“如是，<a id="a-6"></a>如是，<a id="a-7"></a>如汝所说。<a id="a-8"></a>诸天当知，<a id="a-9"></a>一切法相，<a id="a-A"></a>如来如实觉为无相，<a id="a-B"></a>谓变礙是色相，<a id="a-C"></a>如来如实觉为无相；<a id="a-D"></a>领纳是受相，<a id="a-E"></a>如来如实觉为无相；<a id="a-F"></a>取像是想相，<a id="a-G"></a>如来如实觉为无相；<a id="a-H"></a>造作是行相，<a id="a-I"></a>如来如实觉为无相；<a id="a-J"></a>了别是识相，<a id="a-K"></a>如来如实觉为无相；<a id="a-L"></a>苦恼聚是蕴相，<a id="a-M"></a>如来如实觉为无相；<a id="a-N"></a>生长门是处相，<a id="a-O"></a>如来如实觉为无相；<a id="a-P"></a>多毒害是界相，<a id="a-Q"></a>如来如实觉为无相；<a id="a-R"></a>能惠舍是布施波罗蜜多相，<a id="a-S"></a>如来如实觉为无相；<a id="a-T"></a>无热恼是净戒波罗蜜多相，<a id="a-U"></a>如来如实觉为无相；<a id="a-V"></a>不忿恚是安忍波罗蜜多相，<a id="a-W"></a>如来如实觉为无相；<a id="a-X"></a>不可屈是精进波罗蜜多相，<a id="a-Y"></a>如来如实觉为无相；<a id="a-Z"></a>无散乱是静虑波罗蜜多相，<a id="a-a"></a>如来如实觉为无相；<a id="a-b"></a>无执著是般若波罗蜜多相，<a id="a-c"></a>如来如实觉为无相；<a id="a-d"></a>无所有是内空等相，<a id="a-e"></a>如来如实觉为无相；<a id="a-f"></a>不颠倒是真如等相，<a id="a-g"></a>如来如实觉为无相；<a id="a-h"></a>不虚妄是四圣谛相，<a id="a-i"></a>如来如实觉为无相；<a id="a-j"></a>无扰恼是四静虑相，<a id="a-k"></a>如来如实觉为无相；<a id="a-l"></a>无限礙是四无量相，<a id="a-m"></a>如来如实觉为无相；<a id="a-n"></a>无喧杂是四无色定相，<a id="a-o"></a>如来如实觉为无相；<a id="a-p"></a>无系缚是八解脱相，<a id="a-q"></a>如来如实觉为无相；<a id="a-r"></a>能制伏是八胜处相，<a id="a-s"></a>如来如实觉为无相；<a id="a-t"></a>能寂静是九次第定相，<a id="a-u"></a>如来如实觉为无相；<a id="a-v"></a>无边际是十遍处相，<a id="a-w"></a>如来如实觉为无相；<a id="a-x"></a>能出离是三十七菩提分法相，<a id="a-y"></a>如来如实觉为无相；<a id="a-z"></a>能远离是空解脱门相，<a id="a-10"></a>如来如实觉为无相；<a id="a-11"></a>无取著是无相解脱门相，<a id="a-12"></a>如来如实觉为无相；<a id="a-13"></a>无所求是无愿解脱门相，<a id="a-14"></a>如来如实觉为无相；<a id="a-15"></a>摄净住是三乘十地相，<a id="a-16"></a>如来如实觉为无相；<a id="a-17"></a>趣大觉是菩萨十地相，<a id="a-18"></a>如来如实觉为无相；<a id="a-19"></a>能观照是五眼相，<a id="a-1A"></a>如来如实觉为无相；<a id="a-1B"></a>无滞礙是六神通相，<a id="a-1C"></a>如来如实觉为无相；<a id="a-1D"></a>难屈伏是如来十力相，<a id="a-1E"></a>如来如实觉为无相；<a id="a-1F"></a>无怯惧是四无所畏相，<a id="a-1G"></a>如来如实觉为无相；<a id="a-1H"></a>无断绝是四无礙解相，<a id="a-1I"></a>如来如实觉为无相；<a id="a-1J"></a>与利乐是大慈相，<a id="a-1K"></a>如来如实觉为无相；<a id="a-1L"></a>拔衰苦是大悲相，<a id="a-1M"></a>如来如实觉为无相；<a id="a-1N"></a>庆善事是大喜相，<a id="a-1O"></a>如来如实觉为无相；<a id="a-1P"></a>弃杂秽是大舍相，<a id="a-1Q"></a>如来如实觉为无相；<a id="a-1R"></a>余绝分是十八佛不共法相，<a id="a-1S"></a>如来如实觉为无相；<a id="a-1T"></a>能严饰是相好相，<a id="a-1U"></a>如来如实觉为无相；<a id="a-1V"></a>能忆念是无忘失法相，<a id="a-1W"></a>如来如实觉为无相；<a id="a-1X"></a>无所执是恒住舍性相，<a id="a-1Y"></a>如来如实觉为无相；<a id="a-1Z"></a>遍摄持是一切陀罗尼门相，<a id="a-1a"></a>如来如实觉为无相；<a id="a-1b"></a>遍摄受是一切三摩地门相，<a id="a-1c"></a>如来如实觉为无相；<a id="a-1d"></a>善受教是四沙门果相，<a id="a-1e"></a>如来如实觉为无相；<a id="a-1f"></a>自开悟是独觉菩提相，<a id="a-1g"></a>如来如实觉为无相；<a id="a-1h"></a>能办大事是一切菩萨摩诃萨行相，<a id="a-1i"></a>如来如实觉为无相；<a id="a-1j"></a>具大作用是诸佛无上正等菩提相，<a id="a-1k"></a>如来如实觉为无相；<a id="a-1l"></a>现正等觉是一切智相，<a id="a-1m"></a>如来如实觉为无相；<a id="a-1n"></a>极善通达是道相智相，<a id="a-1o"></a>如来如实觉为无相；<a id="a-1p"></a>现等别觉是一切相智相，<a id="a-1q"></a>如来如实觉为无相。</p>
  <p id="a1r">“诸天当知，<a id="a-1s"></a>一切如来、<a id="a-1t"></a>应、<a id="a-1u"></a>正等觉，<a id="a-1v"></a>于如是等一切法相，<a id="a-1w"></a>皆能如实觉为无相。<a id="a-1x"></a>是故我说一切如来、<a id="a-1y"></a>应、<a id="a-1z"></a>正等觉智见无礙，<a id="a-20"></a>无与等者。<a id="a-21"></a>”</p>
  <p id="a22">尔时，<a id="a-23"></a>世尊告具寿善现曰：<a id="a-24"></a>“善现当知，<a id="a-25"></a>甚深般若波罗蜜多是诸佛母，<a id="a-26"></a>甚深般若波罗蜜多能示世间诸法实相。<a id="a-27"></a>是故如来、<a id="a-28"></a>应、<a id="a-29"></a>正等觉依法而住，<a id="a-2A"></a>供养恭敬、<a id="a-2B"></a>尊重赞叹、<a id="a-2C"></a>摄受护持所依住法，<a id="a-2D"></a>此法即是甚深般若波罗蜜多。<a id="a-2E"></a>一切如来、<a id="a-2F"></a>应、<a id="a-2G"></a>正等觉无不依止甚深般若波罗蜜多，<a id="a-2H"></a>供养恭敬、<a id="a-2I"></a>尊重赞叹、<a id="a-2J"></a>摄受护持。<a id="a-2K"></a>何以故？<a id="a-2L"></a>善现，<a id="a-2M"></a>一切如来、<a id="a-2N"></a>应、<a id="a-2O"></a>正等觉皆因如是甚深般若波罗蜜多而得生长。<a id="a-2P"></a>甚深般若波罗蜜多，<a id="a-2Q"></a>与诸如来、<a id="a-2R"></a>应、<a id="a-2S"></a>正等觉作所依处，<a id="a-2T"></a>能示世间诸法实相。</p>
  <p id="a2U">“善现当知，<a id="a-2V"></a>一切如来、<a id="a-2W"></a>应、<a id="a-2X"></a>正等觉是知恩者、<a id="a-2Y"></a>能报恩者。<a id="a-2Z"></a>善现，<a id="a-2a"></a>若有问言：<a id="a-2b"></a>‘谁是知恩能报恩者？<a id="a-2c"></a>’应正答言：<a id="a-2d"></a>‘佛是知恩能报恩者。<a id="a-2e"></a>’何以故？<a id="a-2f"></a>一切世间知恩报恩，<a id="a-2g"></a>无过佛故。<a id="a-2h"></a>”</p>
  <p id="a2i">时，<a id="a-2j"></a>具寿善现白佛言：<a id="a-2k"></a>“世尊，<a id="a-2l"></a>云何如来、<a id="a-2m"></a>应、<a id="a-2n"></a>正等觉知恩报恩？<a id="a-2o"></a>”</p>
  <p id="a2p">佛言：<a id="a-2q"></a>“善现，<a id="a-2r"></a>一切如来、<a id="a-2s"></a>应、<a id="a-2t"></a>正等觉，<a id="a-2u"></a>乘如是乘，<a id="a-2v"></a>行如是道，<a id="a-2w"></a>来至无上正等菩提。<a id="a-2x"></a>得菩提已，<a id="a-2y"></a>于一切时供养恭敬、<a id="a-2z"></a>尊重赞叹、<a id="a-30"></a>摄受护持是乘、<a id="a-31"></a>是道，<a id="a-32"></a>常无暂废。<a id="a-33"></a>此乘、<a id="a-34"></a>此道，<a id="a-35"></a>当知即是甚深般若波罗蜜多。<a id="a-36"></a>善现，<a id="a-37"></a>是名如来、<a id="a-38"></a>应、<a id="a-39"></a>正等觉知恩报恩。</p>
  <p id="a3A">“复次，<a id="a-3B"></a>善现，<a id="a-3C"></a>一切如来、<a id="a-3D"></a>应、<a id="a-3E"></a>正等觉，<a id="a-3F"></a>无不皆依甚深般若波罗蜜多，<a id="a-3G"></a>觉一切法皆无作用，<a id="a-3H"></a>以能作者无所有故。<a id="a-3I"></a>一切如来、<a id="a-3J"></a>应、<a id="a-3K"></a>正等觉，<a id="a-3L"></a>无不皆依甚深般若波罗蜜多，<a id="a-3M"></a>觉一切法无所成办，<a id="a-3N"></a>以诸形质不可得故。<a id="a-3O"></a>善现，<a id="a-3P"></a>以诸如来、<a id="a-3Q"></a>应、<a id="a-3R"></a>正等觉知依如是甚深般若波罗蜜多，<a id="a-3S"></a>觉一切法皆无作用、<a id="a-3T"></a>无所成办，<a id="a-3U"></a>于一切时供养恭敬、<a id="a-3V"></a>尊重赞叹、<a id="a-3W"></a>摄受护持曾无间断，<a id="a-3X"></a>故名真实知恩报恩。</p>
  <p id="a3Y">“复次，<a id="a-3Z"></a>善现，<a id="a-3a"></a>一切如来、<a id="a-3b"></a>应、<a id="a-3c"></a>正等觉，<a id="a-3d"></a>无不皆依甚深般若波罗蜜多，<a id="a-3e"></a>于一切法无作、<a id="a-3f"></a>无成、<a id="a-3g"></a>无生智转，<a id="a-3h"></a>复能知此无转因缘。<a id="a-3i"></a>是故应知，<a id="a-3j"></a>甚深般若波罗蜜多能生如来、<a id="a-3k"></a>应、<a id="a-3l"></a>正等觉，<a id="a-3m"></a>亦能如实示世间相。<a id="a-3n"></a>”</p>
  <p id="a3o">尔时，<a id="a-3p"></a>具寿善现白佛言：<a id="a-3q"></a>“世尊，<a id="a-3r"></a>如来常说一切法性无生无起、<a id="a-3s"></a>无知无见，<a id="a-3t"></a>如何可说甚深般若波罗蜜多能生如来、<a id="a-3u"></a>应、<a id="a-3v"></a>正等觉，<a id="a-3w"></a>能示世间诸法实相？<a id="a-3x"></a>”</p>
  <p id="a3y">佛告善现：<a id="a-3z"></a>“如是，<a id="a-40"></a>如是，<a id="a-41"></a>如汝所说，<a id="a-42"></a>一切如来、<a id="a-43"></a>应、<a id="a-44"></a>正等觉，<a id="a-45"></a>说一切法无生无起、<a id="a-46"></a>无知无见。<a id="a-47"></a>依世俗说，<a id="a-48"></a>甚深般若波罗蜜多能生如来、<a id="a-49"></a>应、<a id="a-4A"></a>正等觉，<a id="a-4B"></a>亦能如实示世间相。<a id="a-4C"></a>”</p>
  <p id="a4D">时，<a id="a-4E"></a>具寿善现白佛言：<a id="a-4F"></a>“世尊，<a id="a-4G"></a>云何诸法无生无起、<a id="a-4H"></a>无知无见？<a id="a-4I"></a>”</p>
  <p id="a4J">佛言：<a id="a-4K"></a>“善现，<a id="a-4L"></a>以一切法空无所有，<a id="a-4M"></a>皆不自在、<a id="a-4N"></a>虚诳不坚故，<a id="a-4O"></a>一切法无生无起、<a id="a-4P"></a>无知无见。<a id="a-4Q"></a>复次，<a id="a-4R"></a>善现，<a id="a-4S"></a>一切法性无所依止、<a id="a-4T"></a>无所系属，<a id="a-4U"></a>由此因缘，<a id="a-4V"></a>无生无起、<a id="a-4W"></a>无知无见。<a id="a-4X"></a>善现当知，<a id="a-4Y"></a>甚深般若波罗蜜多虽生如来、<a id="a-4Z"></a>应、<a id="a-4a"></a>正等觉，<a id="a-4b"></a>亦能示现世间实相，<a id="a-4c"></a>而无所生亦无所示。</p>
  <p id="a4d">“善现当知，<a id="a-4e"></a>甚深般若波罗蜜多，<a id="a-4f"></a>不见色故名示色相，<a id="a-4g"></a>不见受、<a id="a-4h"></a>想、<a id="a-4i"></a>行、<a id="a-4j"></a>识故名示受、<a id="a-4k"></a>想、<a id="a-4l"></a>行、<a id="a-4m"></a>识相；<a id="a-4n"></a>不见眼处故名示眼处相，<a id="a-4o"></a>不见耳、<a id="a-4p"></a>鼻、<a id="a-4q"></a>舌、<a id="a-4r"></a>身、<a id="a-4s"></a>意处故名示耳、<a id="a-4t"></a>鼻、<a id="a-4u"></a>舌、<a id="a-4v"></a>身、<a id="a-4w"></a>意处相；<a id="a-4x"></a>不见色处故名示色处相，<a id="a-4y"></a>不见声、<a id="a-4z"></a>香、<a id="a-50"></a>味、<a id="a-51"></a>触、<a id="a-52"></a>法处故名示声、<a id="a-53"></a>香、<a id="a-54"></a>味、<a id="a-55"></a>触、<a id="a-56"></a>法处相；<a id="a-57"></a>不见眼界故名示眼界相，<a id="a-58"></a>不见耳、<a id="a-59"></a>鼻、<a id="a-5A"></a>舌、<a id="a-5B"></a>身、<a id="a-5C"></a>意界故名示耳、<a id="a-5D"></a>鼻、<a id="a-5E"></a>舌、<a id="a-5F"></a>身、<a id="a-5G"></a>意界相；<a id="a-5H"></a>不见色界故名示色界相，<a id="a-5I"></a>不见声、<a id="a-5J"></a>香、<a id="a-5K"></a>味、<a id="a-5L"></a>触、<a id="a-5M"></a>法界故名示声、<a id="a-5N"></a>香、<a id="a-5O"></a>味、<a id="a-5P"></a>触、<a id="a-5Q"></a>法界相；<a id="a-5R"></a>不见眼识界故名示眼识界相，<a id="a-5S"></a>不见耳、<a id="a-5T"></a>鼻、<a id="a-5U"></a>舌、<a id="a-5V"></a>身、<a id="a-5W"></a>意识界故名示耳、<a id="a-5X"></a>鼻、<a id="a-5Y"></a>舌、<a id="a-5Z"></a>身、<a id="a-5a"></a>意识界相；<a id="a-5b"></a>不见眼触故名示眼触相，<a id="a-5c"></a>不见耳、<a id="a-5d"></a>鼻、<a id="a-5e"></a>舌、<a id="a-5f"></a>身、<a id="a-5g"></a>意触故名示耳、<a id="a-5h"></a>鼻、<a id="a-5i"></a>舌、<a id="a-5j"></a>身、<a id="a-5k"></a>意触相；<a id="a-5l"></a>不见眼触为缘所生诸受故名示眼触为缘所生诸受相，<a id="a-5m"></a>不见耳、<a id="a-5n"></a>鼻、<a id="a-5o"></a>舌、<a id="a-5p"></a>身、<a id="a-5q"></a>意触为缘所生诸受故名示耳、<a id="a-5r"></a>鼻、<a id="a-5s"></a>舌、<a id="a-5t"></a>身、<a id="a-5u"></a>意触为缘所生诸受相；<a id="a-5v"></a>不见地界故名示地界相，<a id="a-5w"></a>不见水、<a id="a-5x"></a>火、<a id="a-5y"></a>风、<a id="a-5z"></a>空、<a id="a-60"></a>识界故名示水、<a id="a-61"></a>火、<a id="a-62"></a>风、<a id="a-63"></a>空、<a id="a-64"></a>识界相；<a id="a-65"></a>不见无明故名示无明相，<a id="a-66"></a>不见行、<a id="a-67"></a>识、<a id="a-68"></a>名色、<a id="a-69"></a>六处、<a id="a-6A"></a>触、<a id="a-6B"></a>受、<a id="a-6C"></a>爱、<a id="a-6D"></a>取、<a id="a-6E"></a>有、<a id="a-6F"></a>生、<a id="a-6G"></a>老死愁叹苦忧恼故名示行乃至老死愁叹苦忧恼相；<a id="a-6H"></a>不见布施波罗蜜多故名示布施波罗蜜多相，<a id="a-6I"></a>不见净戒、<a id="a-6J"></a>安忍、<a id="a-6K"></a>精进、<a id="a-6L"></a>静虑、<a id="a-6M"></a>般若波罗蜜多故名示净戒乃至般若波罗蜜多相；<a id="a-6N"></a>不见内空故名示内空相，<a id="a-6O"></a>不见外空、<a id="a-6P"></a>内外空、<a id="a-6Q"></a>空空、<a id="a-6R"></a>大空、<a id="a-6S"></a>胜义空、<a id="a-6T"></a>有为空、<a id="a-6U"></a>无为空、<a id="a-6V"></a>毕竟空、<a id="a-6W"></a>无际空、<a id="a-6X"></a>散无散空、<a id="a-6Y"></a>本性空、<a id="a-6Z"></a>自共相空、<a id="a-6a"></a>一切法空、<a id="a-6b"></a>不可得空、<a id="a-6c"></a>无性空、<a id="a-6d"></a>自性空、<a id="a-6e"></a>无性自性空故名示外空乃至无性自性空相；<a id="a-6f"></a>不见真如故名示真如相，<a id="a-6g"></a>不见法界、<a id="a-6h"></a>法性、<a id="a-6i"></a>不虚妄性、<a id="a-6j"></a>不变异性、<a id="a-6k"></a>平等性、<a id="a-6l"></a>离生性、<a id="a-6m"></a>法定、<a id="a-6n"></a>法住、<a id="a-6o"></a>实际、<a id="a-6p"></a>虚空界、<a id="a-6q"></a>不思议界故名示法界乃至不思议界相；<a id="a-6r"></a>不见苦圣谛故名示苦圣谛相，<a id="a-6s"></a>不见集、<a id="a-6t"></a>灭、<a id="a-6u"></a>道圣谛故名示集、<a id="a-6v"></a>灭、<a id="a-6w"></a>道圣谛相；<a id="a-6x"></a>不见四静虑故名示四静虑相，<a id="a-6y"></a>不见四无量、<a id="a-6z"></a>四无色定故名示四无量、<a id="a-70"></a>四无色定相；<a id="a-71"></a>不见八解脱故名示八解脱相，<a id="a-72"></a>不见八胜处、<a id="a-73"></a>九次第定、<a id="a-74"></a>十遍处故名示八胜处、<a id="a-75"></a>九次第定、<a id="a-76"></a>十遍处相；<a id="a-77"></a>不见四念住故名示四念住相，<a id="a-78"></a>不见四正断、<a id="a-79"></a>四神足、<a id="a-7A"></a>五根、<a id="a-7B"></a>五力、<a id="a-7C"></a>七等觉支、<a id="a-7D"></a>八圣道支故名示四正断乃至八圣道支相；<a id="a-7E"></a>不见空解脱门故名示空解脱门相，<a id="a-7F"></a>不见无相、<a id="a-7G"></a>无愿解脱门故名示无相、<a id="a-7H"></a>无愿解脱门相；<a id="a-7I"></a>不见三乘十地故名示三乘十地相，<a id="a-7J"></a>不见菩萨十地故名示菩萨十地相；<a id="a-7K"></a>不见五眼故名示五眼相，<a id="a-7L"></a>不见六神通故名示六神通相；<a id="a-7M"></a>不见如来十力故名示如来十力相，<a id="a-7N"></a>不见四无所畏、<a id="a-7O"></a>四无礙解、<a id="a-7P"></a>大慈、<a id="a-7Q"></a>大悲、<a id="a-7R"></a>大喜、<a id="a-7S"></a>大舍、<a id="a-7T"></a>十八佛不共法故名示四无所畏乃至十八佛不共法相；<a id="a-7U"></a>不见三十二大士相故名示三十二大士相相，<a id="a-7V"></a>不见八十随好故名示八十随好相；<a id="a-7W"></a>不见无忘失法故名示无忘失法相，<a id="a-7X"></a>不见恒住舍性故名示恒住舍性相；<a id="a-7Y"></a>不见一切陀罗尼门故名示一切陀罗尼门相，<a id="a-7Z"></a>不见一切三摩地门故名示一切三摩地门相；<a id="a-7a"></a>不见预流果故名示预流果相，<a id="a-7b"></a>不见一来、<a id="a-7c"></a>不还、<a id="a-7d"></a>阿罗汉果、<a id="a-7e"></a>独觉菩提故名示一来、<a id="a-7f"></a>不还、<a id="a-7g"></a>阿罗汉果、<a id="a-7h"></a>独觉菩提相；<a id="a-7i"></a>不见一切菩萨摩诃萨行故名示一切菩萨摩诃萨行相，<a id="a-7j"></a>不见诸佛无上正等菩提故名示诸佛无上正等菩提相；<a id="a-7k"></a>不见一切智故名示一切智相，<a id="a-7l"></a>不见道相智、<a id="a-7m"></a>一切相智故名示道相智、<a id="a-7n"></a>一切相智相。<a id="a-7o"></a>善现，<a id="a-7p"></a>由如是义，<a id="a-7q"></a>甚深般若波罗蜜多，<a id="a-7r"></a>能示世间诸法实相，<a id="a-7s"></a>名如来母，<a id="a-7t"></a>能生如来。<a id="a-7u"></a>”</p>
  <p id="a7v">尔时，<a id="a-7w"></a>具寿善现白佛言：<a id="a-7x"></a>“世尊，<a id="a-7y"></a>云何如是甚深般若波罗蜜多，<a id="a-7z"></a>不见色故名示色相，<a id="a-80"></a>不见受、<a id="a-81"></a>想、<a id="a-82"></a>行、<a id="a-83"></a>识故名示受、<a id="a-84"></a>想、<a id="a-85"></a>行、<a id="a-86"></a>识相？<a id="a-87"></a>如是乃至不见一切智故名示一切智相，<a id="a-88"></a>不见道相智、<a id="a-89"></a>一切相智故名示道相智、<a id="a-8A"></a>一切相智相？<a id="a-8B"></a>”</p>
  <p id="a8C">佛告善现：<a id="a-8D"></a>“甚深般若波罗蜜多，<a id="a-8E"></a>由不缘色而生于识，<a id="a-8F"></a>是为不见色故名示色相；<a id="a-8G"></a>不缘受、<a id="a-8H"></a>想、<a id="a-8I"></a>行、<a id="a-8J"></a>识而生于识，<a id="a-8K"></a>是为不见受、<a id="a-8L"></a>想、<a id="a-8M"></a>行、<a id="a-8N"></a>识故名示受、<a id="a-8O"></a>想、<a id="a-8P"></a>行、<a id="a-8Q"></a>识相；<a id="a-8R"></a>如是乃至由不缘一切智而生于识，<a id="a-8S"></a>是为不见一切智故名示一切智相，<a id="a-8T"></a>不缘道相智、<a id="a-8U"></a>一切相智而生于识，<a id="a-8V"></a>是为不见道相智、<a id="a-8W"></a>一切相智故名示道相智、<a id="a-8X"></a>一切相智相。<a id="a-8Y"></a>善现，<a id="a-8Z"></a>由如是义，<a id="a-8a"></a>甚深般若波罗蜜多，<a id="a-8b"></a>能示世间诸法实相，<a id="a-8c"></a>名如来母，<a id="a-8d"></a>能生如来。</p>
  <p id="a8e">“复次，<a id="a-8f"></a>善现，<a id="a-8g"></a>甚深般若波罗蜜多，<a id="a-8h"></a>能为如来显世间空故，<a id="a-8i"></a>名如来母，<a id="a-8j"></a>能示如来世间实相。<a id="a-8k"></a>”</p>
  <p id="a8l">时，<a id="a-8m"></a>具寿善现白佛言：<a id="a-8n"></a>“世尊，<a id="a-8o"></a>云何如是甚深般若波罗蜜多，<a id="a-8p"></a>能为如来显世间空？<a id="a-8q"></a>”</p>
  <p id="a8r">佛言：<a id="a-8s"></a>“善现，<a id="a-8t"></a>甚深般若波罗蜜多，<a id="a-8u"></a>能为如来显色世间空，<a id="a-8v"></a>显受、<a id="a-8w"></a>想、<a id="a-8x"></a>行、<a id="a-8y"></a>识世间空；<a id="a-8z"></a>显眼处世间空，<a id="a-90"></a>显耳、<a id="a-91"></a>鼻、<a id="a-92"></a>舌、<a id="a-93"></a>身、<a id="a-94"></a>意处世间空；<a id="a-95"></a>显色处世间空，<a id="a-96"></a>显声、<a id="a-97"></a>香、<a id="a-98"></a>味、<a id="a-99"></a>触、<a id="a-9A"></a>法处世间空；<a id="a-9B"></a>显眼界世间空，<a id="a-9C"></a>显耳、<a id="a-9D"></a>鼻、<a id="a-9E"></a>舌、<a id="a-9F"></a>身、<a id="a-9G"></a>意界世间空；<a id="a-9H"></a>显色界世间空，<a id="a-9I"></a>显声、<a id="a-9J"></a>香、<a id="a-9K"></a>味、<a id="a-9L"></a>触、<a id="a-9M"></a>法界世间空；<a id="a-9N"></a>显眼识界世间空，<a id="a-9O"></a>显耳、<a id="a-9P"></a>鼻、<a id="a-9Q"></a>舌、<a id="a-9R"></a>身、<a id="a-9S"></a>意识界世间空；<a id="a-9T"></a>显眼触世间空，<a id="a-9U"></a>显耳、<a id="a-9V"></a>鼻、<a id="a-9W"></a>舌、<a id="a-9X"></a>身、<a id="a-9Y"></a>意触世间空；<a id="a-9Z"></a>显眼触为缘所生诸受世间空，<a id="a-9a"></a>显耳、<a id="a-9b"></a>鼻、<a id="a-9c"></a>舌、<a id="a-9d"></a>身、<a id="a-9e"></a>意触为缘所生诸受世间空；<a id="a-9f"></a>显地界世间空，<a id="a-9g"></a>显水、<a id="a-9h"></a>火、<a id="a-9i"></a>风、<a id="a-9j"></a>空、<a id="a-9k"></a>识界世间空；<a id="a-9l"></a>显十二支缘起世间空；<a id="a-9m"></a>显我见为根本六十二见世间空；<a id="a-9n"></a>显十善业道世间空；<a id="a-9o"></a>显四静虑世间空，<a id="a-9p"></a>显四无量、<a id="a-9q"></a>四无色定世间空；<a id="a-9r"></a>显布施波罗蜜多世间空，<a id="a-9s"></a>乃至显般若波罗蜜多世间空；<a id="a-9t"></a>显内空世间空，<a id="a-9u"></a>乃至显无性自性空世间空；<a id="a-9v"></a>显苦圣谛世间空，<a id="a-9w"></a>显集、<a id="a-9x"></a>灭、<a id="a-9y"></a>道圣谛世间空；<a id="a-9z"></a>显八解脱世间空，<a id="a-A0"></a>显八胜处、<a id="a-A1"></a>九次第定、<a id="a-A2"></a>十遍处世间空；<a id="a-A3"></a>显四念住世间空，<a id="a-A4"></a>乃至显八圣道支世间空；<a id="a-A5"></a>显空解脱门世间空，<a id="a-A6"></a>显无相、<a id="a-A7"></a>无愿解脱门世间空；<a id="a-A8"></a>显三乘十地世间空，<a id="a-A9"></a>显菩萨十地世间空；<a id="a-AA"></a>显五眼世间空，<a id="a-AB"></a>显六神通世间空；<a id="a-AC"></a>显佛十力世间空，<a id="a-AD"></a>乃至显十八佛不共法世间空；<a id="a-AE"></a>显三十二大士相世间空，<a id="a-AF"></a>显八十随好世间空；<a id="a-AG"></a>显无忘失法世间空，<a id="a-AH"></a>显恒住舍性世间空；<a id="a-AI"></a>显一切陀罗尼门世间空，<a id="a-AJ"></a>显一切三摩地门世间空；<a id="a-AK"></a>显预流果世间空，<a id="a-AL"></a>乃至显独觉菩提世间空；<a id="a-AM"></a>显一切菩萨摩诃萨行世间空，<a id="a-AN"></a>显诸佛无上正等菩提世间空；<a id="a-AO"></a>显一切智世间空，<a id="a-AP"></a>显道相智、<a id="a-AQ"></a>一切相智世间空。<a id="a-AR"></a>善现，<a id="a-AS"></a>由如是义，<a id="a-AT"></a>甚深般若波罗蜜多能示如来世间实相，<a id="a-AU"></a>名如来母，<a id="a-AV"></a>能生如来。</p>
  <p id="aAW">“复次，<a id="a-AX"></a>善现，<a id="a-AY"></a>一切如来、<a id="a-AZ"></a>应、<a id="a-Aa"></a>正等觉依深般若波罗蜜多，<a id="a-Ab"></a>能为世间显色世间空，<a id="a-Ac"></a>显受、<a id="a-Ad"></a>想、<a id="a-Ae"></a>行识世间空，<a id="a-Af"></a>如是乃至显一切智世间空，<a id="a-Ag"></a>显道相智、<a id="a-Ah"></a>一切相智世间空，<a id="a-Ai"></a>令诸世间受世间空、<a id="a-Aj"></a>想世间空、<a id="a-Ak"></a>思世间空、<a id="a-Al"></a>了世间空。<a id="a-Am"></a>善现，<a id="a-An"></a>由如是义，<a id="a-Ao"></a>甚深般若波罗蜜多，<a id="a-Ap"></a>能示如来、<a id="a-Aq"></a>应、<a id="a-Ar"></a>正等觉世间实相，<a id="a-As"></a>名如来母，<a id="a-At"></a>能生如来。</p>
  <p id="aAu">“复次，<a id="a-Av"></a>善现，<a id="a-Aw"></a>甚深般若波罗蜜多，<a id="a-Ax"></a>能使如来、<a id="a-Ay"></a>应、<a id="a-Az"></a>正等觉见世间空。<a id="a-B0"></a>见何等世间空？<a id="a-B1"></a>谓见色世间空，<a id="a-B2"></a>见受、<a id="a-B3"></a>想、<a id="a-B4"></a>行、<a id="a-B5"></a>识世间空，<a id="a-B6"></a>如是乃至见一切智世间空，<a id="a-B7"></a>见道相智、<a id="a-B8"></a>一切相智世间空。<a id="a-B9"></a>善现，<a id="a-BA"></a>由如是义，<a id="a-BB"></a>甚深般若波罗蜜多，<a id="a-BC"></a>能示如来、<a id="a-BD"></a>应、<a id="a-BE"></a>正等觉世间实相，<a id="a-BF"></a>名如来母，<a id="a-BG"></a>能生如来。</p>
  <p id="aBH">“复次，<a id="a-BI"></a>善现，<a id="a-BJ"></a>甚深般若波罗蜜多，<a id="a-BK"></a>能示如来、<a id="a-BL"></a>应、<a id="a-BM"></a>正等觉世间不可思议相，<a id="a-BN"></a>名如来母，<a id="a-BO"></a>能示如来世间实相。<a id="a-BP"></a>”</p>
  <p id="aBQ">时，<a id="a-BR"></a>具寿善现白佛言：<a id="a-BS"></a>“世尊，<a id="a-BT"></a>云何如是甚深般若波罗蜜多，<a id="a-BU"></a>能示如来、<a id="a-BV"></a>应、<a id="a-BW"></a>正等觉世间不可思议相？<a id="a-BX"></a>”</p>
  <p id="aBY">佛言：<a id="a-BZ"></a>“善现，<a id="a-Ba"></a>甚深般若波罗蜜多，<a id="a-Bb"></a>能示如来、<a id="a-Bc"></a>应、<a id="a-Bd"></a>正等觉色世间不可思议相，<a id="a-Be"></a>受、<a id="a-Bf"></a>想、<a id="a-Bg"></a>行、<a id="a-Bh"></a>识世间不可思议相，<a id="a-Bi"></a>如是乃至一切智世间不可思议相，<a id="a-Bj"></a>道相智、<a id="a-Bk"></a>一切相智世间不可思议相。<a id="a-Bl"></a>善现，<a id="a-Bm"></a>由如是义，<a id="a-Bn"></a>甚深般若波罗蜜多，<a id="a-Bo"></a>能示如来、<a id="a-Bp"></a>应、<a id="a-Bq"></a>正等觉世间实相，<a id="a-Br"></a>名如来母，<a id="a-Bs"></a>能生如来。</p>
  <p id="aBt">“复次，<a id="a-Bu"></a>善现，<a id="a-Bv"></a>甚深般若波罗蜜多，<a id="a-Bw"></a>能示如来、<a id="a-Bx"></a>应、<a id="a-By"></a>正等觉世间远离相，<a id="a-Bz"></a>名如来母，<a id="a-C0"></a>能示如来世间实相。<a id="a-C1"></a>”</p>
  <p id="aC2">时，<a id="a-C3"></a>具寿善现白佛言：<a id="a-C4"></a>“世尊，<a id="a-C5"></a>云何如是甚深般若波罗蜜多，<a id="a-C6"></a>能示如来、<a id="a-C7"></a>应、<a id="a-C8"></a>正等觉世间远离相？<a id="a-C9"></a>”</p>
  <p id="aCA">佛言：<a id="a-CB"></a>“善现，<a id="a-CC"></a>甚深般若波罗蜜多，<a id="a-CD"></a>能示如来、<a id="a-CE"></a>应、<a id="a-CF"></a>正等觉色世间远离相，<a id="a-CG"></a>受、<a id="a-CH"></a>想、<a id="a-CI"></a>行、<a id="a-CJ"></a>识世间远离相，<a id="a-CK"></a>如是乃至一切智世间远离相，<a id="a-CL"></a>道相智、<a id="a-CM"></a>一切相智世间远离相。<a id="a-CN"></a>善现，<a id="a-CO"></a>由如是义，<a id="a-CP"></a>甚深般若波罗蜜多，<a id="a-CQ"></a>能示如来、<a id="a-CR"></a>应、<a id="a-CS"></a>正等觉世间实相，<a id="a-CT"></a>名如来母，<a id="a-CU"></a>能生如来。</p>
  <p id="aCV">“复次，<a id="a-CW"></a>善现，<a id="a-CX"></a>甚深般若波罗蜜多，<a id="a-CY"></a>能示如来、<a id="a-CZ"></a>应、<a id="a-Ca"></a>正等觉世间寂静相，<a id="a-Cb"></a>名如来母，<a id="a-Cc"></a>能示如来世间实相。<a id="a-Cd"></a>”</p>
  <p id="aCe">时，<a id="a-Cf"></a>具寿善现白佛言：<a id="a-Cg"></a>“世尊，<a id="a-Ch"></a>云何如是甚深般若波罗蜜多，<a id="a-Ci"></a>能示如来、<a id="a-Cj"></a>应、<a id="a-Ck"></a>正等觉世间寂静相？<a id="a-Cl"></a>”</p>
  <p id="aCm">佛言：<a id="a-Cn"></a>“善现，<a id="a-Co"></a>甚深般若波罗蜜多，<a id="a-Cp"></a>能示如来、<a id="a-Cq"></a>应、<a id="a-Cr"></a>正等觉色世间寂静相，<a id="a-Cs"></a>受、<a id="a-Ct"></a>想、<a id="a-Cu"></a>行、<a id="a-Cv"></a>识世间寂静相，<a id="a-Cw"></a>如是乃至一切智世间寂静相，<a id="a-Cx"></a>道相智、<a id="a-Cy"></a>一切相智世间寂静相。<a id="a-Cz"></a>善现，<a id="a-D0"></a>由如是义，<a id="a-D1"></a>甚深般若波罗蜜多，<a id="a-D2"></a>能示如来、<a id="a-D3"></a>应、<a id="a-D4"></a>正等觉世间实相，<a id="a-D5"></a>名如来母，<a id="a-D6"></a>能生如来。</p>
  <p id="aD7">“复次，<a id="a-D8"></a>善现，<a id="a-D9"></a>甚深般若波罗蜜多，<a id="a-DA"></a>能示如来、<a id="a-DB"></a>应、<a id="a-DC"></a>正等觉世间毕竟空相，<a id="a-DD"></a>名如来母，<a id="a-DE"></a>能示如来世间实相。<a id="a-DF"></a>”</p>
  <p id="aDG">时，<a id="a-DH"></a>具寿善现白佛言：<a id="a-DI"></a>“世尊，<a id="a-DJ"></a>云何如是甚深般若波罗蜜多，<a id="a-DK"></a>能示如来、<a id="a-DL"></a>应、<a id="a-DM"></a>正等觉世间毕竟空相？<a id="a-DN"></a>”</p>
  <p id="aDO">佛言：<a id="a-DP"></a>“善现，<a id="a-DQ"></a>甚深般若波罗蜜多，<a id="a-DR"></a>能示如来、<a id="a-DS"></a>应、<a id="a-DT"></a>正等觉色世间毕竟空相，<a id="a-DU"></a>受、<a id="a-DV"></a>想、<a id="a-DW"></a>行、<a id="a-DX"></a>识世间毕竟空相，<a id="a-DY"></a>如是乃至一切智世间毕竟空相，<a id="a-DZ"></a>道相智、<a id="a-Da"></a>一切相智世间毕竟空相。<a id="a-Db"></a>善现，<a id="a-Dc"></a>由如是义，<a id="a-Dd"></a>甚深般若波罗蜜多，<a id="a-De"></a>能示如来、<a id="a-Df"></a>应、<a id="a-Dg"></a>正等觉世间实相，<a id="a-Dh"></a>名如来母，<a id="a-Di"></a>能生如来。</p>
  <p id="aDj">“复次，<a id="a-Dk"></a>善现，<a id="a-Dl"></a>甚深般若波罗蜜多，<a id="a-Dm"></a>能示如来、<a id="a-Dn"></a>应、<a id="a-Do"></a>正等觉世间无性空相，<a id="a-Dp"></a>名如来母，<a id="a-Dq"></a>能示如来世间实相。<a id="a-Dr"></a>”</p>
  <p id="aDs">时，<a id="a-Dt"></a>具寿善现白佛言：<a id="a-Du"></a>“世尊，<a id="a-Dv"></a>云何如是甚深般若波罗蜜多，<a id="a-Dw"></a>能示如来、<a id="a-Dx"></a>应、<a id="a-Dy"></a>正等觉世间无性空相？<a id="a-Dz"></a>”</p>
  <p id="aE0">佛言：<a id="a-E1"></a>“善现，<a id="a-E2"></a>甚深般若波罗蜜多，<a id="a-E3"></a>能示如来、<a id="a-E4"></a>应、<a id="a-E5"></a>正等觉色世间无性空相，<a id="a-E6"></a>受、<a id="a-E7"></a>想、<a id="a-E8"></a>行、<a id="a-E9"></a>识世间无性空相，<a id="a-EA"></a>如是乃至一切智世间无性空相，<a id="a-EB"></a>道相智、<a id="a-EC"></a>一切相智世间无性空相。<a id="a-ED"></a>善现，<a id="a-EE"></a>由如是义，<a id="a-EF"></a>甚深般若波罗蜜多，<a id="a-EG"></a>能示如来、<a id="a-EH"></a>应、<a id="a-EI"></a>正等觉世间实相，<a id="a-EJ"></a>名如来母，<a id="a-EK"></a>能生如来。</p>
  <p id="aEL">“复次，<a id="a-EM"></a>善现，<a id="a-EN"></a>甚深般若波罗蜜多，<a id="a-EO"></a>能示如来、<a id="a-EP"></a>应、<a id="a-EQ"></a>正等觉世间自性空相，<a id="a-ER"></a>名如来母，<a id="a-ES"></a>能示如来世间实相。<a id="a-ET"></a>”</p>
  <p id="aEU">时，<a id="a-EV"></a>具寿善现白佛言：<a id="a-EW"></a>“世尊，<a id="a-EX"></a>云何如是甚深般若波罗蜜多，<a id="a-EY"></a>能示如来、<a id="a-EZ"></a>应、<a id="a-Ea"></a>正等觉世间自性空相？<a id="a-Eb"></a>”</p>
  <p id="aEc">佛言：<a id="a-Ed"></a>“善现，<a id="a-Ee"></a>甚深般若波罗蜜多，<a id="a-Ef"></a>能示如来、<a id="a-Eg"></a>应、<a id="a-Eh"></a>正等觉色世间自性空相，<a id="a-Ei"></a>受、<a id="a-Ej"></a>想、<a id="a-Ek"></a>行、<a id="a-El"></a>识世间自性空相，<a id="a-Em"></a>如是乃至一切智世间自性空相，<a id="a-En"></a>道相智、<a id="a-Eo"></a>一切相智世间自性空相。<a id="a-Ep"></a>善现，<a id="a-Eq"></a>由如是义，<a id="a-Er"></a>甚深般若波罗蜜多，<a id="a-Es"></a>能示如来、<a id="a-Et"></a>应、<a id="a-Eu"></a>正等觉世间实相，<a id="a-Ev"></a>名如来母，<a id="a-Ew"></a>能生如来。</p>
  <p id="aEx">“复次，<a id="a-Ey"></a>善现，<a id="a-Ez"></a>甚深般若波罗蜜多，<a id="a-F0"></a>能示如来、<a id="a-F1"></a>应、<a id="a-F2"></a>正等觉世间无性自性空相，<a id="a-F3"></a>名如来母，<a id="a-F4"></a>能示如来世间实相。<a id="a-F5"></a>”</p>
  <p id="aF6">时，<a id="a-F7"></a>具寿善现白佛言：<a id="a-F8"></a>“世尊，<a id="a-F9"></a>云何如是甚深般若波罗蜜多，<a id="a-FA"></a>能示如来、<a id="a-FB"></a>应、<a id="a-FC"></a>正等觉世间无性自性空相？<a id="a-FD"></a>”</p>
  <p id="aFE">佛言：<a id="a-FF"></a>“善现，<a id="a-FG"></a>甚深般若波罗蜜多，<a id="a-FH"></a>能示如来、<a id="a-FI"></a>应、<a id="a-FJ"></a>正等觉色世间无性自性空相，<a id="a-FK"></a>受、<a id="a-FL"></a>想、<a id="a-FM"></a>行、<a id="a-FN"></a>识世间无性自性空相，<a id="a-FO"></a>如是乃至一切智世间无性自性空相，<a id="a-FP"></a>道相智、<a id="a-FQ"></a>一切相智世间无性自性空相。<a id="a-FR"></a>善现，<a id="a-FS"></a>由如是义，<a id="a-FT"></a>甚深般若波罗蜜多，<a id="a-FU"></a>能示如来、<a id="a-FV"></a>应、<a id="a-FW"></a>正等觉世间实相，<a id="a-FX"></a>名如来母，<a id="a-FY"></a>能生如来。</p>
  <p id="aFZ">“复次，<a id="a-Fa"></a>善现，<a id="a-Fb"></a>甚深般若波罗蜜多，<a id="a-Fc"></a>能示如来、<a id="a-Fd"></a>应、<a id="a-Fe"></a>正等觉世间纯空相，<a id="a-Ff"></a>名如来母，<a id="a-Fg"></a>能示如来世间实相。<a id="a-Fh"></a>”</p>
  <p id="aFi">时，<a id="a-Fj"></a>具寿善现白佛言：<a id="a-Fk"></a>“世尊，<a id="a-Fl"></a>云何如是甚深般若波罗蜜多，<a id="a-Fm"></a>能示如来、<a id="a-Fn"></a>应、<a id="a-Fo"></a>正等觉世间纯空相？<a id="a-Fp"></a>”</p>
  <p id="aFq">佛言：<a id="a-Fr"></a>“善现，<a id="a-Fs"></a>甚深般若波罗蜜多，<a id="a-Ft"></a>能示如来、<a id="a-Fu"></a>应、<a id="a-Fv"></a>正等觉色世间纯空相，<a id="a-Fw"></a>受、<a id="a-Fx"></a>想、<a id="a-Fy"></a>行、<a id="a-Fz"></a>识世间纯空相，<a id="a-G0"></a>如是乃至一切智世间纯空相，<a id="a-G1"></a>道相智、<a id="a-G2"></a>一切相智世间纯空相。<a id="a-G3"></a>善现，<a id="a-G4"></a>由如是义，<a id="a-G5"></a>甚深般若波罗蜜多，<a id="a-G6"></a>能示如来、<a id="a-G7"></a>应、<a id="a-G8"></a>正等觉世间实相，<a id="a-G9"></a>名如来母，<a id="a-GA"></a>能生如来。</p>
  <p id="aGB">“复次，<a id="a-GC"></a>善现，<a id="a-GD"></a>甚深般若波罗蜜多，<a id="a-GE"></a>能示如来、<a id="a-GF"></a>应、<a id="a-GG"></a>正等觉世间无我相，<a id="a-GH"></a>名如来母，<a id="a-GI"></a>能示如来世间实相。<a id="a-GJ"></a>”</p>
  <p id="aGK">时，<a id="a-GL"></a>具寿善现白佛言：<a id="a-GM"></a>“世尊，<a id="a-GN"></a>云何如是甚深般若波罗蜜多，<a id="a-GO"></a>能示如来、<a id="a-GP"></a>应、<a id="a-GQ"></a>正等觉世间无我相？<a id="a-GR"></a>”</p>
  <p id="aGS">佛言：<a id="a-GT"></a>“善现，<a id="a-GU"></a>甚深般若波罗蜜多，<a id="a-GV"></a>能示如来、<a id="a-GW"></a>应、<a id="a-GX"></a>正等觉色世间无我相，<a id="a-GY"></a>受、<a id="a-GZ"></a>想、<a id="a-Ga"></a>行、<a id="a-Gb"></a>识世间无我相，<a id="a-Gc"></a>如是乃至一切智世间无我相，<a id="a-Gd"></a>道相智、<a id="a-Ge"></a>一切相智世间无我相。<a id="a-Gf"></a>善现，<a id="a-Gg"></a>由如是义，<a id="a-Gh"></a>甚深般若波罗蜜多，<a id="a-Gi"></a>能示如来、<a id="a-Gj"></a>应、<a id="a-Gk"></a>正等觉世间实相，<a id="a-Gl"></a>名如来母，<a id="a-Gm"></a>能生如来。</p>
  <p id="aGn">“复次，<a id="a-Go"></a>善现，<a id="a-Gp"></a>甚深般若波罗蜜多，<a id="a-Gq"></a>能示如来、<a id="a-Gr"></a>应、<a id="a-Gs"></a>正等觉世间相者，<a id="a-Gt"></a>谓令不起此世间想，<a id="a-Gu"></a>亦令不起他世间想。<a id="a-Gv"></a>所以者何？<a id="a-Gw"></a>以一切法皆无所有实不可得，<a id="a-Gx"></a>无可依彼起此世间、<a id="a-Gy"></a>他世间想。<a id="a-Gz"></a>”</p>
  <p id="aH0">尔时，<a id="a-H1"></a>具寿善现白佛言：<a id="a-H2"></a>“世尊，<a id="a-H3"></a>甚深般若波罗蜜多，<a id="a-H4"></a>为大事故出现世间，<a id="a-H5"></a>为不可思议事故出现世间，<a id="a-H6"></a>为不可称量事故出现世间，<a id="a-H7"></a>为无数量事故出现世间，<a id="a-H8"></a>为无等等事故出现世间。<a id="a-H9"></a>”</p>
  <p id="aHA">佛言：<a id="a-HB"></a>“善现，<a id="a-HC"></a>如是，<a id="a-HD"></a>如是，<a id="a-HE"></a>如汝所说，<a id="a-HF"></a>甚深般若波罗蜜多，<a id="a-HG"></a>为大事故出现世间，<a id="a-HH"></a>为不可思议事故出现世间，<a id="a-HI"></a>为不可称量事故出现世间，<a id="a-HJ"></a>为无数量事故出现世间，<a id="a-HK"></a>为无等等事故出现世间。</p>
  <p id="aHL">“善现，<a id="a-HM"></a>云何如是甚深般若波罗蜜多，<a id="a-HN"></a>为大事故出现世间？<a id="a-HO"></a>善现，<a id="a-HP"></a>一切如来、<a id="a-HQ"></a>应、<a id="a-HR"></a>正等觉，<a id="a-HS"></a>皆以救拔一切有情无时暂舍而为大事；<a id="a-HT"></a>甚深般若波罗蜜多，<a id="a-HU"></a>为此大事故出现世间。</p>
  <p id="aHV">“善现，<a id="a-HW"></a>云何如是甚深般若波罗蜜多，<a id="a-HX"></a>为不可思议事故出现世间？<a id="a-HY"></a>善现，<a id="a-HZ"></a>一切如来、<a id="a-Ha"></a>应、<a id="a-Hb"></a>正等觉所有正等觉性、<a id="a-Hc"></a>如来性、<a id="a-Hd"></a>自然觉性、<a id="a-He"></a>一切智性，<a id="a-Hf"></a>皆不可思议；<a id="a-Hg"></a>甚深般若波罗蜜多，<a id="a-Hh"></a>为此不可思议事故出现世间。</p>
  <p id="aHi">“善现，<a id="a-Hj"></a>云何如是甚深般若波罗蜜多，<a id="a-Hk"></a>为不可称量事故出现世间？<a id="a-Hl"></a>善现，<a id="a-Hm"></a>一切如来、<a id="a-Hn"></a>应、<a id="a-Ho"></a>正等觉所有正等觉性、<a id="a-Hp"></a>如来性、<a id="a-Hq"></a>自然觉性、<a id="a-Hr"></a>一切智性，<a id="a-Hs"></a>定无有情有情数摄三界、<a id="a-Ht"></a>五趣、<a id="a-Hu"></a>四生摄者可能称量；<a id="a-Hv"></a>甚深般若波罗蜜多，<a id="a-Hw"></a>为此不可称量事故出现世间。</p>
  <p id="aHx">“善现，<a id="a-Hy"></a>云何如是甚深般若波罗蜜多，<a id="a-Hz"></a>为无数量事故出现世间？<a id="a-I0"></a>善现，<a id="a-I1"></a>一切如来、<a id="a-I2"></a>应、<a id="a-I3"></a>正等觉所有正等觉性、<a id="a-I4"></a>如来性、<a id="a-I5"></a>自然觉性、<a id="a-I6"></a>一切智性，<a id="a-I7"></a>定无有情有情数摄三界、<a id="a-I8"></a>五趣、<a id="a-I9"></a>四生摄者知其数量；<a id="a-IA"></a>甚深般若波罗蜜多，<a id="a-IB"></a>为此无数量事故出现世间。</p>
  <p id="aIC">“善现，<a id="a-ID"></a>云何如是甚深般若波罗蜜多，<a id="a-IE"></a>为无等等事故出现世间？<a id="a-IF"></a>善现，<a id="a-IG"></a>一切如来、<a id="a-IH"></a>应、<a id="a-II"></a>正等觉，<a id="a-IJ"></a>所有正等觉性、<a id="a-IK"></a>如来性、<a id="a-IL"></a>自然觉性、<a id="a-IM"></a>一切智性，<a id="a-IN"></a>一切世间有情及法，<a id="a-IO"></a>尚无等者，<a id="a-IP"></a>况有能过？<a id="a-IQ"></a>甚深般若波罗蜜多，<a id="a-IR"></a>为此无等等事故出现世间。<a id="a-IS"></a>”</p>
  <p id="aIT">时，<a id="a-IU"></a>具寿善现复白佛言：<a id="a-IV"></a>“世尊，<a id="a-IW"></a>为但如来、<a id="a-IX"></a>应、<a id="a-IY"></a>正等觉所有正等觉性、<a id="a-IZ"></a>如来性、<a id="a-Ia"></a>自然觉性、<a id="a-Ib"></a>一切智性，<a id="a-Ic"></a>不可思议、<a id="a-Id"></a>不可称量、<a id="a-Ie"></a>无数量、<a id="a-If"></a>无等等，<a id="a-Ig"></a>为更有余法耶？<a id="a-Ih"></a>”</p>
  <p id="aIi">佛言：<a id="a-Ij"></a>“善现，<a id="a-Ik"></a>非但如来、<a id="a-Il"></a>应、<a id="a-Im"></a>正等觉所有正等觉性、<a id="a-In"></a>如来性、<a id="a-Io"></a>自然觉性、<a id="a-Ip"></a>一切智性，<a id="a-Iq"></a>不可思议、<a id="a-Ir"></a>不可称量、<a id="a-Is"></a>无数量、<a id="a-It"></a>无等等，<a id="a-Iu"></a>亦有余法不可思议、<a id="a-Iv"></a>不可称量、<a id="a-Iw"></a>无数量、<a id="a-Ix"></a>无等等。<a id="a-Iy"></a>善现，<a id="a-Iz"></a>谓色亦不可思议、<a id="a-J0"></a>不可称量、<a id="a-J1"></a>无数量、<a id="a-J2"></a>无等等，<a id="a-J3"></a>受、<a id="a-J4"></a>想、<a id="a-J5"></a>行、<a id="a-J6"></a>识亦不可思议、<a id="a-J7"></a>不可称量、<a id="a-J8"></a>无数量、<a id="a-J9"></a>无等等；<a id="a-JA"></a>如是乃至一切智亦不可思议、<a id="a-JB"></a>不可称量、<a id="a-JC"></a>无数量、<a id="a-JD"></a>无等等，<a id="a-JE"></a>道相智、<a id="a-JF"></a>一切相智亦不可思议、<a id="a-JG"></a>不可称量、<a id="a-JH"></a>无数量、<a id="a-JI"></a>无等等。<a id="a-JJ"></a>善现，<a id="a-JK"></a>一切法亦不可思议、<a id="a-JL"></a>不可称量、<a id="a-JM"></a>无数量、<a id="a-JN"></a>无等等。<a id="a-JO"></a>善现，<a id="a-JP"></a>于一切法真法性中，<a id="a-JQ"></a>心及心所皆不可得。</p>
  <p id="aJR">“复次，<a id="a-JS"></a>善现，<a id="a-JT"></a>色不可施设不可思议、<a id="a-JU"></a>不可称量、<a id="a-JV"></a>无数量、<a id="a-JW"></a>无等等性，<a id="a-JX"></a>受、<a id="a-JY"></a>想、<a id="a-JZ"></a>行、<a id="a-Ja"></a>识亦不可施设不可思议、<a id="a-Jb"></a>不可称量、<a id="a-Jc"></a>无数量、<a id="a-Jd"></a>无等等性，<a id="a-Je"></a>如是乃至一切智不可施设不可思议、<a id="a-Jf"></a>不可称量、<a id="a-Jg"></a>无数量、<a id="a-Jh"></a>无等等性，<a id="a-Ji"></a>道相智、<a id="a-Jj"></a>一切相智亦不可施设不可思议、<a id="a-Jk"></a>不可称量、<a id="a-Jl"></a>无数量、<a id="a-Jm"></a>无等等性。<a id="a-Jn"></a>”</p>
  <p id="aJo">尔时，<a id="a-Jp"></a>具寿善现白佛言：<a id="a-Jq"></a>“世尊，<a id="a-Jr"></a>何因缘故，<a id="a-Js"></a>色不可施设不可思议、<a id="a-Jt"></a>不可称量、<a id="a-Ju"></a>无数量、<a id="a-Jv"></a>无等等性？<a id="a-Jw"></a>受、<a id="a-Jx"></a>想、<a id="a-Jy"></a>行、<a id="a-Jz"></a>识亦不可施设不可思议、<a id="a-K0"></a>不可称量、<a id="a-K1"></a>无数量、<a id="a-K2"></a>无等等性？<a id="a-K3"></a>如是乃至一切智不可施设不可思议、<a id="a-K4"></a>不可称量、<a id="a-K5"></a>无数量、<a id="a-K6"></a>无等等性，<a id="a-K7"></a>道相智、<a id="a-K8"></a>一切相智亦不可施设不可思议、<a id="a-K9"></a>不可称量、<a id="a-KA"></a>无数量、<a id="a-KB"></a>无等等性？<a id="a-KC"></a>”</p>
  <p id="aKD">佛言：<a id="a-KE"></a>“善现，<a id="a-KF"></a>色不可施设思议、<a id="a-KG"></a>称量、<a id="a-KH"></a>数量、<a id="a-KI"></a>平等不平等性故，<a id="a-KJ"></a>受、<a id="a-KK"></a>想、<a id="a-KL"></a>行、<a id="a-KM"></a>识亦不可施设思议、<a id="a-KN"></a>称量、<a id="a-KO"></a>数量、<a id="a-KP"></a>平等不平等性故，<a id="a-KQ"></a>如是乃至一切智不可施设思议、<a id="a-KR"></a>称量、<a id="a-KS"></a>数量、<a id="a-KT"></a>平等不平等性故，<a id="a-KU"></a>道相智、<a id="a-KV"></a>一切相智亦不可施设思议、<a id="a-KW"></a>称量、<a id="a-KX"></a>数量、<a id="a-KY"></a>平等不平等性故。<a id="a-KZ"></a>”</p>
  <p id="aKa">时，<a id="a-Kb"></a>具寿善现白佛言：<a id="a-Kc"></a>“世尊，<a id="a-Kd"></a>何因缘故，<a id="a-Ke"></a>色不可施设思议、<a id="a-Kf"></a>称量、<a id="a-Kg"></a>数量、<a id="a-Kh"></a>平等不平等性，<a id="a-Ki"></a>受、<a id="a-Kj"></a>想、<a id="a-Kk"></a>行、<a id="a-Kl"></a>识亦不可施设思议、<a id="a-Km"></a>称量、<a id="a-Kn"></a>数量、<a id="a-Ko"></a>平等不平等性，<a id="a-Kp"></a>如是乃至一切智不可施设思议、<a id="a-Kq"></a>称量、<a id="a-Kr"></a>数量、<a id="a-Ks"></a>平等不平等性，<a id="a-Kt"></a>道相智、<a id="a-Ku"></a>一切相智亦不可施设思议、<a id="a-Kv"></a>称量、<a id="a-Kw"></a>数量、<a id="a-Kx"></a>平等不平等性？<a id="a-Ky"></a>”</p>
  <p id="aKz">佛言：<a id="a-L0"></a>“善现，<a id="a-L1"></a>色自性不可思议、<a id="a-L2"></a>不可称量、<a id="a-L3"></a>无数量、<a id="a-L4"></a>无等等、<a id="a-L5"></a>无自性故，<a id="a-L6"></a>色不可施设思议、<a id="a-L7"></a>称量、<a id="a-L8"></a>数量、<a id="a-L9"></a>平等不平等性；<a id="a-LA"></a>受、<a id="a-LB"></a>想、<a id="a-LC"></a>行、<a id="a-LD"></a>识自性亦不可思议、<a id="a-LE"></a>不可称量、<a id="a-LF"></a>无数量、<a id="a-LG"></a>无等等、<a id="a-LH"></a>无自性故，<a id="a-LI"></a>受、<a id="a-LJ"></a>想、<a id="a-LK"></a>行、<a id="a-LL"></a>识亦不可施设思议、<a id="a-LM"></a>称量、<a id="a-LN"></a>数量、<a id="a-LO"></a>平等不平等性；<a id="a-LP"></a>如是乃至一切智自性不可思议、<a id="a-LQ"></a>不可称量、<a id="a-LR"></a>无数量、<a id="a-LS"></a>无等等、<a id="a-LT"></a>无自性故，<a id="a-LU"></a>一切智不可施设思议、<a id="a-LV"></a>称量、<a id="a-LW"></a>数量、<a id="a-LX"></a>平等不平等性；<a id="a-LY"></a>道相智、<a id="a-LZ"></a>一切相智自性亦不可思议、<a id="a-La"></a>不可称量、<a id="a-Lb"></a>无数量、<a id="a-Lc"></a>无等等、<a id="a-Ld"></a>无自性故，<a id="a-Le"></a>道相智、<a id="a-Lf"></a>一切相智亦不可施设思议、<a id="a-Lg"></a>称量、<a id="a-Lh"></a>数量、<a id="a-Li"></a>平等不平等性。</p>
  <p id="aLj">“复次，<a id="a-Lk"></a>善现，<a id="a-Ll"></a>色不可得故不可思议、<a id="a-Lm"></a>不可称量、<a id="a-Ln"></a>无数量、<a id="a-Lo"></a>无等等，<a id="a-Lp"></a>受、<a id="a-Lq"></a>想、<a id="a-Lr"></a>行、<a id="a-Ls"></a>识亦不可得故不可思议、<a id="a-Lt"></a>不可称量、<a id="a-Lu"></a>无数量、<a id="a-Lv"></a>无等等，<a id="a-Lw"></a>如是乃至一切智不可得故不可思议、<a id="a-Lx"></a>不可称量、<a id="a-Ly"></a>无数量、<a id="a-Lz"></a>无等等，<a id="a-M0"></a>道相智、<a id="a-M1"></a>一切相智亦不可得故不可思议、<a id="a-M2"></a>不可称量、<a id="a-M3"></a>无数量、<a id="a-M4"></a>无等等。<a id="a-M5"></a>”</p>
  <p id="aM6">时，<a id="a-M7"></a>具寿善现白佛言：<a id="a-M8"></a>“世尊，<a id="a-M9"></a>以何因缘，<a id="a-MA"></a>色不可得故不可思议、<a id="a-MB"></a>不可称量、<a id="a-MC"></a>无数量、<a id="a-MD"></a>无等等，<a id="a-ME"></a>受、<a id="a-MF"></a>想、<a id="a-MG"></a>行、<a id="a-MH"></a>识亦不可得故不可思议、<a id="a-MI"></a>不可称量、<a id="a-MJ"></a>无数量、<a id="a-MK"></a>无等等，<a id="a-ML"></a>如是乃至一切智不可得故不可思议、<a id="a-MM"></a>不可称量、<a id="a-MN"></a>无数量、<a id="a-MO"></a>无等等，<a id="a-MP"></a>道相智、<a id="a-MQ"></a>一切相智亦不可得故不可思议、<a id="a-MR"></a>不可称量、<a id="a-MS"></a>无数量、<a id="a-MT"></a>无等等？<a id="a-MU"></a>”</p>
  <p id="aMV">佛言：<a id="a-MW"></a>“善现，<a id="a-MX"></a>色无限量故不可得，<a id="a-MY"></a>不可得故不可思议、<a id="a-MZ"></a>不可称量、<a id="a-Ma"></a>无数量、<a id="a-Mb"></a>无等等；<a id="a-Mc"></a>受、<a id="a-Md"></a>想、<a id="a-Me"></a>行、<a id="a-Mf"></a>识亦无限量故不可得，<a id="a-Mg"></a>不可得故不可思议、<a id="a-Mh"></a>不可称量、<a id="a-Mi"></a>无数量、<a id="a-Mj"></a>无等等；<a id="a-Mk"></a>如是乃至一切智无限量故不可得，<a id="a-Ml"></a>不可得故不可思议、<a id="a-Mm"></a>不可称量、<a id="a-Mn"></a>无数量、<a id="a-Mo"></a>无等等；<a id="a-Mp"></a>道相智、<a id="a-Mq"></a>一切相智亦无限量故不可得，<a id="a-Mr"></a>不可得故不可思议、<a id="a-Ms"></a>不可称量、<a id="a-Mt"></a>无数量、<a id="a-Mu"></a>无等等。<a id="a-Mv"></a>”</p>
  <p id="aMw">时，<a id="a-Mx"></a>具寿善现白佛言：<a id="a-My"></a>“世尊，<a id="a-Mz"></a>复何因缘，<a id="a-N0"></a>色无限量故不可得，<a id="a-N1"></a>受、<a id="a-N2"></a>想、<a id="a-N3"></a>行、<a id="a-N4"></a>识亦无限量故不可得，<a id="a-N5"></a>如是乃至一切智无限量故不可得，<a id="a-N6"></a>道相智、<a id="a-N7"></a>一切相智亦无限量故不可得？<a id="a-N8"></a>”</p>
  <p id="aN9">佛言：<a id="a-NA"></a>“善现，<a id="a-NB"></a>色相不可思议、<a id="a-NC"></a>不可称量、<a id="a-ND"></a>无数量、<a id="a-NE"></a>无等等故无限量，<a id="a-NF"></a>受、<a id="a-NG"></a>想、<a id="a-NH"></a>行、<a id="a-NI"></a>识相亦不可思议、<a id="a-NJ"></a>不可称量、<a id="a-NK"></a>无数量、<a id="a-NL"></a>无等等故无限量，<a id="a-NM"></a>如是乃至一切智相不可思议、<a id="a-NN"></a>不可称量、<a id="a-NO"></a>无数量、<a id="a-NP"></a>无等等故无限量，<a id="a-NQ"></a>道相智、<a id="a-NR"></a>一切相智相亦不可思议、<a id="a-NS"></a>不可称量、<a id="a-NT"></a>无数量、<a id="a-NU"></a>无等等故无限量。</p>
  <p id="aNV">“复次，<a id="a-NW"></a>善现，<a id="a-NX"></a>于意云何？<a id="a-NY"></a>色不可思议、<a id="a-NZ"></a>不可称量、<a id="a-Na"></a>无数量、<a id="a-Nb"></a>无等等中，<a id="a-Nc"></a>色可得不？<a id="a-Nd"></a>受、<a id="a-Ne"></a>想、<a id="a-Nf"></a>行、<a id="a-Ng"></a>识不可思议、<a id="a-Nh"></a>不可称量、<a id="a-Ni"></a>无数量、<a id="a-Nj"></a>无等等中，<a id="a-Nk"></a>受、<a id="a-Nl"></a>想、<a id="a-Nm"></a>行、<a id="a-Nn"></a>识可得不？<a id="a-No"></a>如是乃至一切智不可思议、<a id="a-Np"></a>不可称量、<a id="a-Nq"></a>无数量、<a id="a-Nr"></a>无等等中，<a id="a-Ns"></a>一切智可得不？<a id="a-Nt"></a>道相智、<a id="a-Nu"></a>一切相智不可思议、<a id="a-Nv"></a>不可称量、<a id="a-Nw"></a>无数量、<a id="a-Nx"></a>无等等中，<a id="a-Ny"></a>道相智、<a id="a-Nz"></a>一切相智可得不？<a id="a-O0"></a>”</p>
  <p id="aO1">善现对曰：<a id="a-O2"></a>“不也，<a id="a-O3"></a>世尊。<a id="a-O4"></a>不也，<a id="a-O5"></a>善逝。<a id="a-O6"></a>”</p>
  <p id="aO7">佛言：<a id="a-O8"></a>“善现，<a id="a-O9"></a>如是，<a id="a-OA"></a>如是，<a id="a-OB"></a>由此因缘，<a id="a-OC"></a>一切法皆不可思议、<a id="a-OD"></a>不可称量、<a id="a-OE"></a>无数量、<a id="a-OF"></a>无等等。<a id="a-OG"></a>善现，<a id="a-OH"></a>以一切法皆不可思议、<a id="a-OI"></a>不可称量、<a id="a-OJ"></a>无数量、<a id="a-OK"></a>无等等故，<a id="a-OL"></a>一切如来、<a id="a-OM"></a>应、<a id="a-ON"></a>正等觉所有正等觉法、<a id="a-OO"></a>如来法、<a id="a-OP"></a>自然觉法、<a id="a-OQ"></a>一切智法，<a id="a-OR"></a>亦不可思议、<a id="a-OS"></a>不可称量、<a id="a-OT"></a>无数量、<a id="a-OU"></a>无等等。<a id="a-OV"></a>善现，<a id="a-OW"></a>一切如来、<a id="a-OX"></a>应、<a id="a-OY"></a>正等觉所有正等觉法、<a id="a-OZ"></a>如来法、<a id="a-Oa"></a>自然觉法、<a id="a-Ob"></a>一切智法皆不可思议，<a id="a-Oc"></a>思议灭故；<a id="a-Od"></a>不可称量，<a id="a-Oe"></a>称量灭故；<a id="a-Of"></a>无数量，<a id="a-Og"></a>数量灭故；<a id="a-Oh"></a>无等等，<a id="a-Oi"></a>等等灭故。<a id="a-Oj"></a>善现，<a id="a-Ok"></a>由此因缘，<a id="a-Ol"></a>一切法亦不可思议、<a id="a-Om"></a>不可称量、<a id="a-On"></a>无数量、<a id="a-Oo"></a>无等等。</p>
  <p id="aOp">“善现，<a id="a-Oq"></a>一切如来、<a id="a-Or"></a>应、<a id="a-Os"></a>正等觉所有正等觉法、<a id="a-Ot"></a>如来法、<a id="a-Ou"></a>自然觉法、<a id="a-Ov"></a>一切智法皆不可思议，<a id="a-Ow"></a>过思议故；<a id="a-Ox"></a>不可称量，<a id="a-Oy"></a>过称量故；<a id="a-Oz"></a>无数量，<a id="a-P0"></a>过数量故；<a id="a-P1"></a>无等等，<a id="a-P2"></a>过等等故。<a id="a-P3"></a>善现，<a id="a-P4"></a>由此因缘，<a id="a-P5"></a>一切法亦不可思议、<a id="a-P6"></a>不可称量、<a id="a-P7"></a>无数量、<a id="a-P8"></a>无等等。</p>
  <p id="aP9">“善现，<a id="a-PA"></a>不可思议者，<a id="a-PB"></a>但有不可思议增语；<a id="a-PC"></a>不可称量者，<a id="a-PD"></a>但有不可称量增语；<a id="a-PE"></a>无数量者，<a id="a-PF"></a>但有无数量增语；<a id="a-PG"></a>无等等者，<a id="a-PH"></a>但有无等等增语。<a id="a-PI"></a>善现，<a id="a-PJ"></a>由此因缘，<a id="a-PK"></a>一切如来、<a id="a-PL"></a>应、<a id="a-PM"></a>正等觉所有正等觉法、<a id="a-PN"></a>如来法、<a id="a-PO"></a>自然觉法、<a id="a-PP"></a>一切智法，<a id="a-PQ"></a>皆不可思议、<a id="a-PR"></a>不可称量、<a id="a-PS"></a>无数量、<a id="a-PT"></a>无等等。</p>
  <p id="aPU">“善现，<a id="a-PV"></a>不可思议者，<a id="a-PW"></a>如虚空不可思议故；<a id="a-PX"></a>不可称量者，<a id="a-PY"></a>如虚空不可称量故；<a id="a-PZ"></a>无数量者，<a id="a-Pa"></a>如虚空无数量故；<a id="a-Pb"></a>无等等者，<a id="a-Pc"></a>如虚空无等等故。<a id="a-Pd"></a>善现，<a id="a-Pe"></a>由此因缘，<a id="a-Pf"></a>一切如来、<a id="a-Pg"></a>应、<a id="a-Ph"></a>正等觉所有正等觉法、<a id="a-Pi"></a>如来法、<a id="a-Pj"></a>自然觉法、<a id="a-Pk"></a>一切智法，<a id="a-Pl"></a>皆不可思议、<a id="a-Pm"></a>不可称量、<a id="a-Pn"></a>无数量、<a id="a-Po"></a>无等等。</p>
  <p id="aPp">“善现，<a id="a-Pq"></a>一切如来、<a id="a-Pr"></a>应、<a id="a-Ps"></a>正等觉所有正等觉法、<a id="a-Pt"></a>如来法、<a id="a-Pu"></a>自然觉法、<a id="a-Pv"></a>一切智法，<a id="a-Pw"></a>声闻、<a id="a-Px"></a>独觉、<a id="a-Py"></a>世间天、<a id="a-Pz"></a>人、<a id="a-Q0"></a>阿素洛等，<a id="a-Q1"></a>皆悉不能思议、<a id="a-Q2"></a>称量、<a id="a-Q3"></a>数量、<a id="a-Q4"></a>等等。<a id="a-Q5"></a>善现，<a id="a-Q6"></a>由此因缘，<a id="a-Q7"></a>一切如来、<a id="a-Q8"></a>应、<a id="a-Q9"></a>正等觉所有正等觉法、<a id="a-QA"></a>如来法、<a id="a-QB"></a>自然觉法、<a id="a-QC"></a>一切智法，<a id="a-QD"></a>皆不可思议、<a id="a-QE"></a>不可称量、<a id="a-QF"></a>无数量、<a id="a-QG"></a>无等等。<a id="a-QH"></a>”</p>
  <p id="aQI">佛说如是不可思议、<a id="a-QJ"></a>不可称量、<a id="a-QK"></a>无数量、<a id="a-QL"></a>无等等品时，<a id="a-QM"></a>众中有五百苾蒭不受诸漏，<a id="a-QN"></a>心得解脱。<a id="a-QO"></a>复有二百苾蒭尼皆不受诸漏，<a id="a-QP"></a>心得解脱。<a id="a-QQ"></a>复有六百邬波索迦，<a id="a-QR"></a>于诸法中远尘离垢，<a id="a-QS"></a>生净法眼。<a id="a-QT"></a>复有三百邬波斯迦，<a id="a-QU"></a>亦于诸法中远尘离垢，<a id="a-QV"></a>生净法眼。<a id="a-QW"></a>复有二千菩萨摩诃萨得无生法忍，<a id="a-QX"></a>于贤劫中当受佛记。</p>
 </body>
</html>