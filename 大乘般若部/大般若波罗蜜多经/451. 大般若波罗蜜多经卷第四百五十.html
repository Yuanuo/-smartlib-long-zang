<!doctype html>
<html id="z3IBT1Y7G" data-ver="1129">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百五十</h1>
  <h2 id="a2">第二分甚深义品第五十五之二</h2>
  <p id="a3">尔时，<a id="a-4"></a>具寿善现复白佛言：<a id="a-5"></a>“世尊，<a id="a-6"></a>云何色亦名甚深？<a id="a-7"></a>云何受、<a id="a-8"></a>想、<a id="a-9"></a>行、<a id="a-A"></a>识亦名甚深？<a id="a-B"></a>如是乃至云何一切菩萨摩诃萨行亦名甚深？<a id="a-C"></a>云何诸佛无上正等菩提亦名甚深？<a id="a-D"></a>”</p>
  <p id="aE">佛告善现：<a id="a-F"></a>“色真如甚深故，<a id="a-G"></a>色亦名甚深；<a id="a-H"></a>受、<a id="a-I"></a>想、<a id="a-J"></a>行、<a id="a-K"></a>识真如甚深故，<a id="a-L"></a>受、<a id="a-M"></a>想、<a id="a-N"></a>行、<a id="a-O"></a>识亦名甚深；<a id="a-P"></a>如是乃至一切菩萨摩诃萨行真如甚深故，<a id="a-Q"></a>一切菩萨摩诃萨行亦名甚深；<a id="a-R"></a>诸佛无上正等菩提真如甚深故，<a id="a-S"></a>诸佛无上正等菩提亦名甚深。<a id="a-T"></a>”</p>
  <p id="aU">尔时，<a id="a-V"></a>善现复白佛言：<a id="a-W"></a>“云何色真如甚深？<a id="a-X"></a>云何受、<a id="a-Y"></a>想、<a id="a-Z"></a>行、<a id="a-a"></a>识真如甚深？<a id="a-b"></a>如是乃至云何一切菩萨摩诃萨行真如甚深？<a id="a-c"></a>云何诸佛无上正等菩提真如甚深？<a id="a-d"></a>”</p>
  <p id="ae">佛告善现：<a id="a-f"></a>“色真如，<a id="a-g"></a>非即色，<a id="a-h"></a>非离色，<a id="a-i"></a>是故甚深；<a id="a-j"></a>受、<a id="a-k"></a>想、<a id="a-l"></a>行、<a id="a-m"></a>识真如，<a id="a-n"></a>非即受、<a id="a-o"></a>想、<a id="a-p"></a>行、<a id="a-q"></a>识，<a id="a-r"></a>非离受、<a id="a-s"></a>想、<a id="a-t"></a>行、<a id="a-u"></a>识，<a id="a-v"></a>是故甚深；<a id="a-w"></a>如是乃至一切菩萨摩诃萨行真如，<a id="a-x"></a>非即一切菩萨摩诃萨行，<a id="a-y"></a>非离一切菩萨摩诃萨行，<a id="a-z"></a>是故甚深；<a id="a-10"></a>诸佛无上正等菩提真如，<a id="a-11"></a>非即诸佛无上正等菩提，<a id="a-12"></a>非离诸佛无上正等菩提，<a id="a-13"></a>是故甚深。<a id="a-14"></a>”</p>
  <p id="a15">具寿善现复白佛言：<a id="a-16"></a>“如来甚奇微妙方便，<a id="a-17"></a>为不退转地菩萨摩诃萨遮遣诸色显示涅槃，<a id="a-18"></a>遮遣受、<a id="a-19"></a>想、<a id="a-1A"></a>行、<a id="a-1B"></a>识显示涅槃，<a id="a-1C"></a>如是乃至遮遣一切菩萨摩诃萨行显示涅槃，<a id="a-1D"></a>遮遣诸佛无上正等菩提显示涅槃。<a id="a-1E"></a>世尊甚奇微妙方便，<a id="a-1F"></a>为不退转地菩萨摩诃萨遮遣一切若色若非色、<a id="a-1G"></a>若有见若无见、<a id="a-1H"></a>若有对若无对、<a id="a-1I"></a>若世间若出世间、<a id="a-1J"></a>若共若不共、<a id="a-1K"></a>若有漏若无漏、<a id="a-1L"></a>若有为若无为法显示涅槃。<a id="a-1M"></a>”</p>
  <p id="a1N">佛告善现：<a id="a-1O"></a>“如是，<a id="a-1P"></a>如是，<a id="a-1Q"></a>如汝所说，<a id="a-1R"></a>如来甚奇微妙方便，<a id="a-1S"></a>为不退转地菩萨摩诃萨遮遣诸色显示涅槃，<a id="a-1T"></a>遮遣受、<a id="a-1U"></a>想、<a id="a-1V"></a>行、<a id="a-1W"></a>识显示涅槃，<a id="a-1X"></a>乃至世尊甚奇微妙方便，<a id="a-1Y"></a>为不退转地菩萨摩诃萨遮遣一切若色若非色、<a id="a-1Z"></a>若有见若无见、<a id="a-1a"></a>若有对若无对、<a id="a-1b"></a>若世间若出世间、<a id="a-1c"></a>若共若不共、<a id="a-1d"></a>若有漏若无漏、<a id="a-1e"></a>若有为若无为法显示涅槃。</p>
  <p id="a1f">“复次，<a id="a-1g"></a>善现，<a id="a-1h"></a>诸菩萨摩诃萨应于如是诸甚深处，<a id="a-1i"></a>依止般若波罗蜜多相应理趣，<a id="a-1j"></a>审谛思惟、<a id="a-1k"></a>称量观察，<a id="a-1l"></a>应作是念：<a id="a-1m"></a>‘我今应如甚深般若波罗蜜多所教而住，<a id="a-1n"></a>我今应如甚深般若波罗蜜多所说而学。<a id="a-1o"></a>’善现，<a id="a-1p"></a>若菩萨摩诃萨能于如是诸甚深处，<a id="a-1q"></a>依止般若波罗蜜多相应理趣，<a id="a-1r"></a>审谛思惟、<a id="a-1s"></a>称量观察，<a id="a-1t"></a>如深般若波罗蜜多所教而住，<a id="a-1u"></a>如深般若波罗蜜多所说而学；<a id="a-1v"></a>是菩萨摩诃萨由能如是精勤修学，<a id="a-1w"></a>依深般若波罗蜜多起一念心，<a id="a-1x"></a>尚能摄取无数无量无边善根，<a id="a-1y"></a>超无量劫生死流转，<a id="a-1z"></a>疾证无上正等菩提，<a id="a-20"></a>况能无间常修般若波罗蜜多，<a id="a-21"></a>恒住菩提相应作意！</p>
  <p id="a22">“善现，<a id="a-23"></a>如多欲人与端严女，<a id="a-24"></a>更相爱染共为期契，<a id="a-25"></a>彼女限礙不获赴期，<a id="a-26"></a>此人欲心炽盛流注。<a id="a-27"></a>善现，<a id="a-28"></a>于意云何？<a id="a-29"></a>其人欲念于何处转？<a id="a-2A"></a>”</p>
  <p id="a2B">“世尊，<a id="a-2C"></a>此人欲念于女处转，<a id="a-2D"></a>谓作是念：<a id="a-2E"></a>‘彼何当来，<a id="a-2F"></a>共会于此，<a id="a-2G"></a>欢娱戏乐？<a id="a-2H"></a>’”</p>
  <p id="a2I">“善现，<a id="a-2J"></a>于意云何？<a id="a-2K"></a>其人昼夜几欲心生？<a id="a-2L"></a>”</p>
  <p id="a2M">“世尊，<a id="a-2N"></a>是人昼夜欲念甚多。<a id="a-2O"></a>”</p>
  <p id="a2P">佛告善现：<a id="a-2Q"></a>“若菩萨摩诃萨依深般若波罗蜜多起一念心，<a id="a-2R"></a>如深般若波罗蜜多所说而学，<a id="a-2S"></a>所超生死流转劫数，<a id="a-2T"></a>与多欲人经一昼夜所起欲念，<a id="a-2U"></a>其数量等。<a id="a-2V"></a>善现，<a id="a-2W"></a>是菩萨摩诃萨随依般若波罗蜜多所说义趣思惟修学，<a id="a-2X"></a>随能解脱能破无上正等菩提所有过罪，<a id="a-2Y"></a>是故菩萨依深般若波罗蜜多精勤修学，<a id="a-2Z"></a>疾证无上正等菩提。<a id="a-2a"></a>善现，<a id="a-2b"></a>若菩萨摩诃萨如深般若波罗蜜多所说而住，<a id="a-2c"></a>经一昼夜所获功德，<a id="a-2d"></a>若此功德有形量者，<a id="a-2e"></a>殑伽沙等三千大千诸佛世界不能容受。<a id="a-2f"></a>假使充满如殑伽沙三千大千佛之世界诸余功德比此功德，<a id="a-2g"></a>百分不及一，<a id="a-2h"></a>千分不及一，<a id="a-2i"></a>百千分不及一，<a id="a-2j"></a>乃至邬波尼杀昙分亦不及一。</p>
  <p id="a2k">“复次，<a id="a-2l"></a>善现，<a id="a-2m"></a>若菩萨摩诃萨远离般若波罗蜜多，<a id="a-2n"></a>设经殑伽沙数大劫，<a id="a-2o"></a>布施供养佛、<a id="a-2p"></a>法、<a id="a-2q"></a>僧宝。<a id="a-2r"></a>善现，<a id="a-2s"></a>于意云何？<a id="a-2t"></a>是菩萨摩诃萨，<a id="a-2u"></a>由此因缘得福多不？<a id="a-2v"></a>”</p>
  <p id="a2w">善现对曰：<a id="a-2x"></a>“甚多，<a id="a-2y"></a>世尊！<a id="a-2z"></a>其福无数无量无边。<a id="a-30"></a>”</p>
  <p id="a31">佛告善现：<a id="a-32"></a>“若菩萨摩诃萨依深般若波罗蜜多，<a id="a-33"></a>经一昼夜如说而学，<a id="a-34"></a>所获功德甚多于彼。<a id="a-35"></a>所以者何？<a id="a-36"></a>善现，<a id="a-37"></a>甚深般若波罗蜜多，<a id="a-38"></a>是诸菩萨摩诃萨众所乘之道。<a id="a-39"></a>诸菩萨摩诃萨乘此道故，<a id="a-3A"></a>疾至无上正等菩提。</p>
  <p id="a3B">“复次，<a id="a-3C"></a>善现，<a id="a-3D"></a>若菩萨摩诃萨远离般若波罗蜜多，<a id="a-3E"></a>设经殑伽沙数大劫，<a id="a-3F"></a>布施供养预流、<a id="a-3G"></a>一来、<a id="a-3H"></a>不还、<a id="a-3I"></a>阿罗汉、<a id="a-3J"></a>独觉、<a id="a-3K"></a>菩萨及诸如来应正等觉。<a id="a-3L"></a>善现，<a id="a-3M"></a>于意云何？<a id="a-3N"></a>是菩萨摩诃萨，<a id="a-3O"></a>由此因缘得福多不？<a id="a-3P"></a>”</p>
  <p id="a3Q">善现对曰：<a id="a-3R"></a>“甚多，<a id="a-3S"></a>世尊！<a id="a-3T"></a>其福无数无量无边。<a id="a-3U"></a>”</p>
  <p id="a3V">佛告善现：<a id="a-3W"></a>“若菩萨摩诃萨依深般若波罗蜜多，<a id="a-3X"></a>经一昼夜如说而学，<a id="a-3Y"></a>所获功德甚多于彼。<a id="a-3Z"></a>所以者何？<a id="a-3a"></a>善现，<a id="a-3b"></a>诸菩萨摩诃萨行深般若波罗蜜多，<a id="a-3c"></a>超诸声闻及独觉地，<a id="a-3d"></a>速入菩萨正性离生，<a id="a-3e"></a>复渐修行诸菩萨行，<a id="a-3f"></a>速证无上正等菩提。</p>
  <p id="a3g">“复次，<a id="a-3h"></a>善现，<a id="a-3i"></a>若菩萨摩诃萨远离般若波罗蜜多，<a id="a-3j"></a>设经殑伽沙数大劫，<a id="a-3k"></a>精勤修学布施、<a id="a-3l"></a>净戒、<a id="a-3m"></a>安忍、<a id="a-3n"></a>精进、<a id="a-3o"></a>静虑、<a id="a-3p"></a>般若。<a id="a-3q"></a>善现，<a id="a-3r"></a>于意云何？<a id="a-3s"></a>是菩萨摩诃萨，<a id="a-3t"></a>由此因缘得福多不？<a id="a-3u"></a>”</p>
  <p id="a3v">善现对曰：<a id="a-3w"></a>“甚多，<a id="a-3x"></a>世尊！<a id="a-3y"></a>其福无数无量无边。<a id="a-3z"></a>”</p>
  <p id="a40">佛告善现：<a id="a-41"></a>“若菩萨摩诃萨依深般若波罗蜜多所说而住，<a id="a-42"></a>经一昼夜精勤修学布施、<a id="a-43"></a>净戒、<a id="a-44"></a>安忍、<a id="a-45"></a>精进、<a id="a-46"></a>静虑、<a id="a-47"></a>般若，<a id="a-48"></a>所获功德甚多于彼。<a id="a-49"></a>所以者何？<a id="a-4A"></a>善现，<a id="a-4B"></a>甚深般若波罗蜜多，<a id="a-4C"></a>是诸菩萨摩诃萨母。<a id="a-4D"></a>何以故？<a id="a-4E"></a>甚深般若波罗蜜多能生菩萨摩诃萨众，<a id="a-4F"></a>一切菩萨摩诃萨众依深般若波罗蜜多，<a id="a-4G"></a>速能圆满诸佛法故。</p>
  <p id="a4H">“复次，<a id="a-4I"></a>善现，<a id="a-4J"></a>若菩萨摩诃萨远离般若波罗蜜多，<a id="a-4K"></a>设经殑伽沙数大劫，<a id="a-4L"></a>以法布施一切有情。<a id="a-4M"></a>善现，<a id="a-4N"></a>于意云何？<a id="a-4O"></a>是菩萨摩诃萨，<a id="a-4P"></a>由此因缘得福多不？<a id="a-4Q"></a>”</p>
  <p id="a4R">善现对曰：<a id="a-4S"></a>“甚多，<a id="a-4T"></a>世尊！<a id="a-4U"></a>其福无数无量无边。<a id="a-4V"></a>”</p>
  <p id="a4W">佛告善现：<a id="a-4X"></a>“若菩萨摩诃萨依深般若波罗蜜多所说而住，<a id="a-4Y"></a>经一昼夜以法布施一切有情，<a id="a-4Z"></a>所获功德甚多于彼。<a id="a-4a"></a>所以者何？<a id="a-4b"></a>善现，<a id="a-4c"></a>若菩萨摩诃萨远离般若波罗蜜多，<a id="a-4d"></a>则为远离一切智智。<a id="a-4e"></a>若菩萨摩诃萨不离般若波罗蜜多，<a id="a-4f"></a>则为不离一切智智。<a id="a-4g"></a>是故，<a id="a-4h"></a>善现，<a id="a-4i"></a>若菩萨摩诃萨欲得无上正等菩提，<a id="a-4j"></a>常应不离甚深般若波罗蜜多。</p>
  <p id="a4k">“复次，<a id="a-4l"></a>善现，<a id="a-4m"></a>若菩萨摩诃萨远离般若波罗蜜多，<a id="a-4n"></a>设经殑伽沙数大劫，<a id="a-4o"></a>修行布施波罗蜜多乃至般若波罗蜜多，<a id="a-4p"></a>安住内空乃至无性自性空，<a id="a-4q"></a>安住真如乃至不思议界，<a id="a-4r"></a>安住苦、<a id="a-4s"></a>集、<a id="a-4t"></a>灭、<a id="a-4u"></a>道圣谛，<a id="a-4v"></a>修行四念住乃至八圣道支，<a id="a-4w"></a>修行四静虑、<a id="a-4x"></a>四无量、<a id="a-4y"></a>四无色定，<a id="a-4z"></a>修行八解脱、<a id="a-50"></a>八胜处、<a id="a-51"></a>九次第定、<a id="a-52"></a>十遍处，<a id="a-53"></a>修行空、<a id="a-54"></a>无相、<a id="a-55"></a>无愿解脱门，<a id="a-56"></a>修行极喜地乃至法云地，<a id="a-57"></a>修行一切陀罗尼门、<a id="a-58"></a>三摩地门，<a id="a-59"></a>修行五眼、<a id="a-5A"></a>六神通，<a id="a-5B"></a>修行佛十力乃至十八佛不共法，<a id="a-5C"></a>修行无忘失法、<a id="a-5D"></a>恒住舍性，<a id="a-5E"></a>修行一切智、<a id="a-5F"></a>道相智、<a id="a-5G"></a>一切相智。<a id="a-5H"></a>善现，<a id="a-5I"></a>于意云何？<a id="a-5J"></a>是菩萨摩诃萨，<a id="a-5K"></a>由此因缘得福多不？<a id="a-5L"></a>”</p>
  <p id="a5M">善现对曰：<a id="a-5N"></a>“甚多，<a id="a-5O"></a>世尊！<a id="a-5P"></a>其福无数无量无边。<a id="a-5Q"></a>”</p>
  <p id="a5R">佛告善现：<a id="a-5S"></a>“若菩萨摩诃萨依深般若波罗蜜多所说而住，<a id="a-5T"></a>经一昼夜修行布施波罗蜜多乃至修行一切相智，<a id="a-5U"></a>所获功德甚多于彼。<a id="a-5V"></a>所以者何？<a id="a-5W"></a>善现，<a id="a-5X"></a>若菩萨摩诃萨不远离般若波罗蜜多，<a id="a-5Y"></a>于一切智智而有退转，<a id="a-5Z"></a>无有是处。<a id="a-5a"></a>若菩萨摩诃萨远离般若波罗蜜多，<a id="a-5b"></a>于一切智智而有退转，<a id="a-5c"></a>斯有是处。<a id="a-5d"></a>是故，<a id="a-5e"></a>善现，<a id="a-5f"></a>若菩萨摩诃萨欲得无上正等菩提，<a id="a-5g"></a>常应不离甚深般若波罗蜜多。</p>
  <p id="a5h">“复次，<a id="a-5i"></a>善现，<a id="a-5j"></a>若菩萨摩诃萨远离般若波罗蜜多，<a id="a-5k"></a>设经殑伽沙数大劫，<a id="a-5l"></a>修行种种财施、<a id="a-5m"></a>法施，<a id="a-5n"></a>住空闲处系念思惟先所修福，<a id="a-5o"></a>与一切有情平等共有回向无上正等菩提。<a id="a-5p"></a>善现，<a id="a-5q"></a>于意云何？<a id="a-5r"></a>是菩萨摩诃萨，<a id="a-5s"></a>由此因缘得福多不？<a id="a-5t"></a>”</p>
  <p id="a5u">善现对曰：<a id="a-5v"></a>“甚多，<a id="a-5w"></a>世尊！<a id="a-5x"></a>其福无数无量无边。<a id="a-5y"></a>”</p>
  <p id="a5z">佛告善现：<a id="a-60"></a>“若菩萨摩诃萨依深般若波罗蜜多所说而住，<a id="a-61"></a>经一昼夜修行种种财施、<a id="a-62"></a>法施，<a id="a-63"></a>住空闲处系念思惟先所修福，<a id="a-64"></a>与一切有情平等共有回向无上正等菩提，<a id="a-65"></a>所获功德甚多于彼。<a id="a-66"></a>所以者何？<a id="a-67"></a>善现，<a id="a-68"></a>依深般若波罗蜜多所起回向，<a id="a-69"></a>当知是为最胜回向；<a id="a-6A"></a>远离般若波罗蜜多所起回向，<a id="a-6B"></a>当知是为下劣回向。<a id="a-6C"></a>何以故？<a id="a-6D"></a>善现，<a id="a-6E"></a>甚深般若波罗蜜多，<a id="a-6F"></a>能与一切菩提分法为导首故。<a id="a-6G"></a>是故，<a id="a-6H"></a>善现，<a id="a-6I"></a>若菩萨摩诃萨欲得无上正等菩提，<a id="a-6J"></a>常应不离甚深般若波罗蜜多，<a id="a-6K"></a>以所修行种种功德与诸有情平等共有回向无上正等菩提。</p>
  <p id="a6L">“复次，<a id="a-6M"></a>善现，<a id="a-6N"></a>若菩萨摩诃萨远离般若波罗蜜多，<a id="a-6O"></a>设经殑伽沙数大劫，<a id="a-6P"></a>普缘过去、<a id="a-6Q"></a>未来、<a id="a-6R"></a>现在一切如来、<a id="a-6S"></a>应、<a id="a-6T"></a>正等觉，<a id="a-6U"></a>及诸弟子功德善根和合随喜，<a id="a-6V"></a>与诸有情平等共有回向无上正等菩提，<a id="a-6W"></a>善现，<a id="a-6X"></a>于意云何？<a id="a-6Y"></a>是菩萨摩诃萨，<a id="a-6Z"></a>由此因缘得福多不？<a id="a-6a"></a>”</p>
  <p id="a6b">善现对曰：<a id="a-6c"></a>“甚多，<a id="a-6d"></a>世尊！<a id="a-6e"></a>其福无数无量无边。<a id="a-6f"></a>”</p>
  <p id="a6g">佛告善现：<a id="a-6h"></a>“若菩萨摩诃萨依深般若波罗蜜多所说而住，<a id="a-6i"></a>经一昼夜普缘过去、<a id="a-6j"></a>未来、<a id="a-6k"></a>现在一切如来、<a id="a-6l"></a>应、<a id="a-6m"></a>正等觉，<a id="a-6n"></a>及诸弟子功德善根和合随喜，<a id="a-6o"></a>与诸有情平等共有回向无上正等菩提，<a id="a-6p"></a>所获功德甚多于彼。<a id="a-6q"></a>所以者何？<a id="a-6r"></a>善现，<a id="a-6s"></a>一切随喜回向功德善根，<a id="a-6t"></a>皆以甚深般若波罗蜜多而为上首。<a id="a-6u"></a>是故，<a id="a-6v"></a>善现，<a id="a-6w"></a>若菩萨摩诃萨欲得无上正等菩提，<a id="a-6x"></a>常应不离甚深般若波罗蜜多，<a id="a-6y"></a>于诸善根随喜回向所求无上正等菩提。<a id="a-6z"></a>”</p>
  <p id="a70">尔时，<a id="a-71"></a>具寿善现白佛言：<a id="a-72"></a>“世尊，<a id="a-73"></a>如佛所说，<a id="a-74"></a>诸行皆是分别所作，<a id="a-75"></a>从妄想生都非实有。<a id="a-76"></a>以何因缘，<a id="a-77"></a>是诸菩萨摩诃萨等行财施等，<a id="a-78"></a>获福无数无量无边？<a id="a-79"></a>世尊，<a id="a-7A"></a>分别所作财施等福，<a id="a-7B"></a>应不能起真实正见，<a id="a-7C"></a>不能趣入正性离生，<a id="a-7D"></a>不能得预流果、<a id="a-7E"></a>或一来果、<a id="a-7F"></a>或不还果、<a id="a-7G"></a>或阿罗汉果、<a id="a-7H"></a>或独觉菩提，<a id="a-7I"></a>亦不能得所求无上正等菩提。<a id="a-7J"></a>”</p>
  <p id="a7K">佛言善现：<a id="a-7L"></a>“如是，<a id="a-7M"></a>如是，<a id="a-7N"></a>如汝所说，<a id="a-7O"></a>诸行皆是分别所作，<a id="a-7P"></a>从妄想生都非实有；<a id="a-7Q"></a>分别所作财施等福，<a id="a-7R"></a>不能发起真实正见，<a id="a-7S"></a>不能趣入正性离生，<a id="a-7T"></a>不能得预流果，<a id="a-7U"></a>乃至不能得无上正等菩提。<a id="a-7V"></a>善现，<a id="a-7W"></a>诸菩萨摩诃萨行深般若波罗蜜多，<a id="a-7X"></a>知一切种分别所作财施等法空无所有、<a id="a-7Y"></a>虚妄不实。<a id="a-7Z"></a>所以者何？<a id="a-7a"></a>善现，<a id="a-7b"></a>我说一切分别所作财施等法，<a id="a-7c"></a>无不皆空、<a id="a-7d"></a>性相非有，<a id="a-7e"></a>是虚妄、<a id="a-7f"></a>非坚实。<a id="a-7g"></a>何以故？<a id="a-7h"></a>善现，<a id="a-7i"></a>诸菩萨摩诃萨善学内空乃至善学无性自性空，<a id="a-7j"></a>如佛所说而通达故。<a id="a-7k"></a>善现，<a id="a-7l"></a>是菩萨摩诃萨安住空已，<a id="a-7m"></a>如如观察分别所作财施等福空无所有、<a id="a-7n"></a>虚妄不实，<a id="a-7o"></a>如是，<a id="a-7p"></a>如是，<a id="a-7q"></a>能不远离甚深般若波罗蜜多；<a id="a-7r"></a>如如不离甚深般若波罗蜜多，<a id="a-7s"></a>如是，<a id="a-7t"></a>如是，<a id="a-7u"></a>获福无数无量无边；<a id="a-7v"></a>由此因缘起实正见，<a id="a-7w"></a>亦能趣入正性离生，<a id="a-7x"></a>乃至能证所求无上正等菩提。<a id="a-7y"></a>”</p>
  <p id="a7z">尔时，<a id="a-80"></a>善现复白佛言：<a id="a-81"></a>“所说无数、<a id="a-82"></a>无量、<a id="a-83"></a>无边有何差别？<a id="a-84"></a>”</p>
  <p id="a85">佛告善现：<a id="a-86"></a>“言无数者，<a id="a-87"></a>数不可得，<a id="a-88"></a>不可数在有为界中，<a id="a-89"></a>不可数在无为界中。<a id="a-8A"></a>言无量者，<a id="a-8B"></a>量不可得，<a id="a-8C"></a>不可量在过去法中，<a id="a-8D"></a>不可量在未来法中，<a id="a-8E"></a>不可量在现在法中。<a id="a-8F"></a>言无边者，<a id="a-8G"></a>边不可得，<a id="a-8H"></a>不可测度彼边际故。<a id="a-8I"></a>”</p>
  <p id="a8J">具寿善现白言：<a id="a-8K"></a>“世尊，<a id="a-8L"></a>颇有因缘，<a id="a-8M"></a>色亦说无数无量无边，<a id="a-8N"></a>受、<a id="a-8O"></a>想、<a id="a-8P"></a>行、<a id="a-8Q"></a>识亦说无数无量无边不？<a id="a-8R"></a>”</p>
  <p id="a8S">佛告善现：<a id="a-8T"></a>“有因缘故，<a id="a-8U"></a>色亦说无数无量无边，<a id="a-8V"></a>受、<a id="a-8W"></a>想、<a id="a-8X"></a>行、<a id="a-8Y"></a>识亦说无数无量无边。<a id="a-8Z"></a>”</p>
  <p id="a8a">尔时，<a id="a-8b"></a>善现复白佛言：<a id="a-8c"></a>“何因缘故，<a id="a-8d"></a>色亦说无数无量无边，<a id="a-8e"></a>受、<a id="a-8f"></a>想、<a id="a-8g"></a>行、<a id="a-8h"></a>识亦说无数无量无边？<a id="a-8i"></a>”</p>
  <p id="a8j">佛告善现：<a id="a-8k"></a>“色自性空故亦说无数无量无边，<a id="a-8l"></a>受、<a id="a-8m"></a>想、<a id="a-8n"></a>行、<a id="a-8o"></a>识自性空故亦说无数无量无边。<a id="a-8p"></a>”</p>
  <p id="a8q">具寿善现复白佛言：<a id="a-8r"></a>“为但色自性空，<a id="a-8s"></a>受、<a id="a-8t"></a>想、<a id="a-8u"></a>行、<a id="a-8v"></a>识自性空，<a id="a-8w"></a>为一切法亦皆自性空耶？<a id="a-8x"></a>”</p>
  <p id="a8y">佛告善现：<a id="a-8z"></a>“我先岂不说一切法皆自性空？<a id="a-90"></a>”</p>
  <p id="a91">善现对曰：<a id="a-92"></a>“佛虽常说一切法皆自性空，<a id="a-93"></a>而我亦已了，<a id="a-94"></a>而诸有情不知、<a id="a-95"></a>见、<a id="a-96"></a>觉，<a id="a-97"></a>故我今者复作是问。<a id="a-98"></a>世尊，<a id="a-99"></a>一切法自性空即是无尽，<a id="a-9A"></a>亦是无数，<a id="a-9B"></a>亦是无量，<a id="a-9C"></a>亦是无边。<a id="a-9D"></a>世尊，<a id="a-9E"></a>一切法自性空中，<a id="a-9F"></a>尽不可得、<a id="a-9G"></a>数不可得、<a id="a-9H"></a>量不可得，<a id="a-9I"></a>边不可得。<a id="a-9J"></a>由此因缘，<a id="a-9K"></a>无尽、<a id="a-9L"></a>无数、<a id="a-9M"></a>无量、<a id="a-9N"></a>无边，<a id="a-9O"></a>若义若文俱无差别。<a id="a-9P"></a>”</p>
  <p id="a9Q">佛告善现：<a id="a-9R"></a>“如是，<a id="a-9S"></a>如是，<a id="a-9T"></a>如汝所说，<a id="a-9U"></a>无尽、<a id="a-9V"></a>无数、<a id="a-9W"></a>无量、<a id="a-9X"></a>无边，<a id="a-9Y"></a>若义若文俱无差别，<a id="a-9Z"></a>皆共显了诸法空故。<a id="a-9a"></a>善现，<a id="a-9b"></a>一切法空皆不可说，<a id="a-9c"></a>如来方便说为无尽，<a id="a-9d"></a>或说无数，<a id="a-9e"></a>或说无量，<a id="a-9f"></a>或说无边，<a id="a-9g"></a>或说为空，<a id="a-9h"></a>或说无相，<a id="a-9i"></a>或说无愿，<a id="a-9j"></a>或说无作，<a id="a-9k"></a>或说无生，<a id="a-9l"></a>或说无灭，<a id="a-9m"></a>或说离染，<a id="a-9n"></a>或说寂灭，<a id="a-9o"></a>或说涅槃，<a id="a-9p"></a>或说真如，<a id="a-9q"></a>或说实际，<a id="a-9r"></a>如是等义皆是如来方便演说。<a id="a-9s"></a>”</p>
  <p id="a9t">尔时，<a id="a-9u"></a>善现复白佛言：<a id="a-9v"></a>“世尊，<a id="a-9w"></a>甚奇方便善巧！<a id="a-9x"></a>诸法实相不可宣说，<a id="a-9y"></a>而为有情方便显示。<a id="a-9z"></a>世尊，<a id="a-A0"></a>如我解佛所说义者，<a id="a-A1"></a>一切法性皆不可说。<a id="a-A2"></a>”</p>
  <p id="aA3">佛告善现：<a id="a-A4"></a>“如是，<a id="a-A5"></a>如是，<a id="a-A6"></a>一切法性皆不可说。<a id="a-A7"></a>何以故？<a id="a-A8"></a>一切法性皆毕竟空，<a id="a-A9"></a>无能宣说毕竟空者。<a id="a-AA"></a>”</p>
  <p id="aAB">具寿善现复白佛言：<a id="a-AC"></a>“不可说义有增减不？<a id="a-AD"></a>”</p>
  <p id="aAE">佛告善现：<a id="a-AF"></a>“不可说义无增无减。<a id="a-AG"></a>”</p>
  <p id="aAH">尔时，<a id="a-AI"></a>善现复白佛言：<a id="a-AJ"></a>“若不可说义无增无减者，<a id="a-AK"></a>则布施波罗蜜多乃至般若波罗蜜多亦应无增无减，<a id="a-AL"></a>四念住乃至八圣道支亦应无增无减，<a id="a-AM"></a>四静虑、<a id="a-AN"></a>四无量、<a id="a-AO"></a>四无色定亦应无增无减，<a id="a-AP"></a>八解脱、<a id="a-AQ"></a>八胜处、<a id="a-AR"></a>九次第定、<a id="a-AS"></a>十遍处亦应无增无减，<a id="a-AT"></a>空、<a id="a-AU"></a>无相、<a id="a-AV"></a>无愿解脱门亦应无增无减，<a id="a-AW"></a>极喜地乃至法云地亦应无增无减，<a id="a-AX"></a>陀罗尼门、<a id="a-AY"></a>三摩地门亦应无增无减，<a id="a-AZ"></a>五眼、<a id="a-Aa"></a>六神通亦应无增无减，<a id="a-Ab"></a>如来十力乃至十八佛不共法亦应无增无减，<a id="a-Ac"></a>无忘失法、<a id="a-Ad"></a>恒住舍性亦应无增无减，<a id="a-Ae"></a>一切智、<a id="a-Af"></a>道相智、<a id="a-Ag"></a>一切相智亦应无增无减。<a id="a-Ah"></a>世尊，<a id="a-Ai"></a>若六波罗蜜多无增无减乃至一切智、<a id="a-Aj"></a>道相智、<a id="a-Ak"></a>一切相智亦无增无减，<a id="a-Al"></a>则应六波罗蜜多无所有乃至一切智、<a id="a-Am"></a>道相智、<a id="a-An"></a>一切相智亦无所有。<a id="a-Ao"></a>若六波罗蜜多无所有乃至一切智、<a id="a-Ap"></a>道相智、<a id="a-Aq"></a>一切相智亦无所有，<a id="a-Ar"></a>云何菩萨摩诃萨修行六波罗蜜多乃至一切智、<a id="a-As"></a>道相智、<a id="a-At"></a>一切相智，<a id="a-Au"></a>证得无上正等菩提？<a id="a-Av"></a>”</p>
  <p id="aAw">佛告善现：<a id="a-Ax"></a>“如是，<a id="a-Ay"></a>如是，<a id="a-Az"></a>不可说义无增无减，<a id="a-B0"></a>六波罗蜜多亦无增无减，<a id="a-B1"></a>乃至一切智、<a id="a-B2"></a>道相智、<a id="a-B3"></a>一切相智亦无增无减。<a id="a-B4"></a>不可说义无所有，<a id="a-B5"></a>六波罗蜜多亦无所有，<a id="a-B6"></a>乃至一切智、<a id="a-B7"></a>道相智、<a id="a-B8"></a>一切相智亦无所有。<a id="a-B9"></a>善现，<a id="a-BA"></a>诸菩萨摩诃萨修行般若波罗蜜多，<a id="a-BB"></a>安住般若波罗蜜多，<a id="a-BC"></a>方便善巧，<a id="a-BD"></a>不作是念：<a id="a-BE"></a>‘我于般若波罗蜜多乃至布施波罗蜜多若增若减。<a id="a-BF"></a>’但作是念：<a id="a-BG"></a>‘唯有名想谓为般若波罗蜜多乃至布施波罗蜜多。<a id="a-BH"></a>’善现，<a id="a-BI"></a>是菩萨摩诃萨修行布施波罗蜜多时，<a id="a-BJ"></a>持此布施波罗蜜多俱行作意，<a id="a-BK"></a>并依此起心及善根，<a id="a-BL"></a>与诸有情平等共有回向无上正等菩提，<a id="a-BM"></a>如佛无上正等菩提微妙甚深而起回向；<a id="a-BN"></a>如是乃至修行般若波罗蜜多时，<a id="a-BO"></a>持此般若波罗蜜多俱行作意，<a id="a-BP"></a>并依此起心及善根，<a id="a-BQ"></a>与诸有情平等共有回向无上正等菩提，<a id="a-BR"></a>如佛无上正等菩提微妙甚深而起回向，<a id="a-BS"></a>由此回向巧方便力证得无上正等菩提。<a id="a-BT"></a>”</p>
  <p id="aBU">尔时，<a id="a-BV"></a>具寿善现白佛言：<a id="a-BW"></a>“世尊，<a id="a-BX"></a>何谓无上正等菩提？<a id="a-BY"></a>”</p>
  <p id="aBZ">佛告善现：<a id="a-Ba"></a>“一切法真如是谓无上正等菩提。<a id="a-Bb"></a>”</p>
  <p id="aBc">尔时，<a id="a-Bd"></a>善现复白佛言：<a id="a-Be"></a>“何谓一切法真如，<a id="a-Bf"></a>而说一切法真如是谓无上正等菩提？<a id="a-Bg"></a>”</p>
  <p id="aBh">佛告善现：<a id="a-Bi"></a>“诸色真如、<a id="a-Bj"></a>受、<a id="a-Bk"></a>想、<a id="a-Bl"></a>行、<a id="a-Bm"></a>识真如是谓无上正等菩提，<a id="a-Bn"></a>眼处真如乃至意处真如是谓无上正等菩提，<a id="a-Bo"></a>色处真如乃至法处真如是谓无上正等菩提，<a id="a-Bp"></a>眼界真如乃至意界真如是谓无上正等菩提，<a id="a-Bq"></a>色界真如乃至法界真如是谓无上正等菩提，<a id="a-Br"></a>眼识界真如乃至意识界真如是谓无上正等菩提，<a id="a-Bs"></a>眼触真如乃至意触真如是谓无上正等菩提，<a id="a-Bt"></a>眼触为缘所生诸受真如乃至意触为缘所生诸受真如是谓无上正等菩提，<a id="a-Bu"></a>地界真如乃至识界真如是谓无上正等菩提，<a id="a-Bv"></a>无明真如乃至老死真如是谓无上正等菩提，<a id="a-Bw"></a>布施波罗蜜多真如乃至般若波罗蜜多真如是谓无上正等菩提，<a id="a-Bx"></a>内空真如乃至无性自性空真如是谓无上正等菩提，<a id="a-By"></a>苦圣谛真如、<a id="a-Bz"></a>集、<a id="a-C0"></a>灭、<a id="a-C1"></a>道圣谛真如是谓无上正等菩提，<a id="a-C2"></a>四念住真如乃至八圣道支真如是谓无上正等菩提，<a id="a-C3"></a>四静虑真如、<a id="a-C4"></a>四无量、<a id="a-C5"></a>四无色定真如是谓无上正等菩提，<a id="a-C6"></a>八解脱真如、<a id="a-C7"></a>八胜处、<a id="a-C8"></a>九次第定、<a id="a-C9"></a>十遍处真如是谓无上正等菩提，<a id="a-CA"></a>空解脱门真如、<a id="a-CB"></a>无相、<a id="a-CC"></a>无愿解脱门真如是谓无上正等菩提，<a id="a-CD"></a>净观地真如乃至如来地真如是谓无上正等菩提，<a id="a-CE"></a>极喜地真如乃至法云地真如是谓无上正等菩提，<a id="a-CF"></a>陀罗尼门真如、<a id="a-CG"></a>三摩地门真如是谓无上正等菩提，<a id="a-CH"></a>五眼真如、<a id="a-CI"></a>六神通真如是谓无上正等菩提，<a id="a-CJ"></a>佛十力真如乃至十八佛不共法真如是谓无上正等菩提，<a id="a-CK"></a>无忘失法真如、<a id="a-CL"></a>恒住舍性真如是谓无上正等菩提，<a id="a-CM"></a>预流果真如乃至独觉菩提真如是谓无上正等菩提，<a id="a-CN"></a>一切智真如、<a id="a-CO"></a>道相智、<a id="a-CP"></a>一切相智真如是谓无上正等菩提，<a id="a-CQ"></a>生死真如、<a id="a-CR"></a>涅槃真如是谓无上正等菩提。</p>
  <p id="aCS">“善现，<a id="a-CT"></a>一切真如无增无减故，<a id="a-CU"></a>诸佛无上正等菩提亦无增无减。<a id="a-CV"></a>善现，<a id="a-CW"></a>诸菩萨摩诃萨不离般若波罗蜜多，<a id="a-CX"></a>常乐安住诸法真如，<a id="a-CY"></a>都不见法有增有减。<a id="a-CZ"></a>由此因缘不可说义无增无减，<a id="a-Ca"></a>布施波罗蜜多亦无增无减，<a id="a-Cb"></a>净戒、<a id="a-Cc"></a>安忍、<a id="a-Cd"></a>精进、<a id="a-Ce"></a>静虑、<a id="a-Cf"></a>般若波罗蜜多亦无增无减，<a id="a-Cg"></a>乃至一切智亦无增无减，<a id="a-Ch"></a>道相智、<a id="a-Ci"></a>一切相智亦无增无减。<a id="a-Cj"></a>不可说义无所有，<a id="a-Ck"></a>六波罗蜜多亦无所有，<a id="a-Cl"></a>乃至一切智、<a id="a-Cm"></a>道相智、<a id="a-Cn"></a>一切相智亦无所有。<a id="a-Co"></a>善现，<a id="a-Cp"></a>诸菩萨摩诃萨依止无增减、<a id="a-Cq"></a>无所有为方便，<a id="a-Cr"></a>修行般若波罗蜜多，<a id="a-Cs"></a>由此为门集诸功德，<a id="a-Ct"></a>便证无上正等菩提。<a id="a-Cu"></a>”</p>
  <p id="aCv">尔时，<a id="a-Cw"></a>具寿善现白佛言：<a id="a-Cx"></a>“世尊，<a id="a-Cy"></a>若菩萨摩诃萨依止无增减、<a id="a-Cz"></a>无所有为方便，<a id="a-D0"></a>修行般若波罗蜜多，<a id="a-D1"></a>由此为门集诸功德，<a id="a-D2"></a>便证无上正等觉者，<a id="a-D3"></a>是菩萨摩诃萨为初心起能证无上正等菩提？<a id="a-D4"></a>为后心起能证无上正等菩提？<a id="a-D5"></a>世尊，<a id="a-D6"></a>是菩萨摩诃萨若初心起能证无上正等菩提，<a id="a-D7"></a>初心起时，<a id="a-D8"></a>后心未起，<a id="a-D9"></a>无和合义。<a id="a-DA"></a>若后心起能证无上正等菩提，<a id="a-DB"></a>后心起时，<a id="a-DC"></a>前心已灭，<a id="a-DD"></a>无和合义。<a id="a-DE"></a>如是前、<a id="a-DF"></a>后心、<a id="a-DG"></a>心所法进退推徵，<a id="a-DH"></a>无和合义，<a id="a-DI"></a>云何可得积集善根？<a id="a-DJ"></a>若诸善根不可积集，<a id="a-DK"></a>则诸胜智无由得生，<a id="a-DL"></a>胜智不生，<a id="a-DM"></a>如何菩萨能证无上正等菩提？<a id="a-DN"></a>”</p>
  <p id="aDO">佛告善现：<a id="a-DP"></a>“吾当为汝略说譬喻，<a id="a-DQ"></a>令有智者于所说义易可得解。<a id="a-DR"></a>善现，<a id="a-DS"></a>于意云何？<a id="a-DT"></a>如然灯时，<a id="a-DU"></a>为初焰能燋炷？<a id="a-DV"></a>为后焰能燋炷？<a id="a-DW"></a>”</p>
  <p id="aDX">善现对曰：<a id="a-DY"></a>“如我意解，<a id="a-DZ"></a>非初焰能燋炷，<a id="a-Da"></a>亦非离初焰能燋炷；<a id="a-Db"></a>非后焰能燋炷，<a id="a-Dc"></a>亦非离后焰能燋炷。<a id="a-Dd"></a>”</p>
  <p id="aDe">佛告善现：<a id="a-Df"></a>“于意云何？<a id="a-Dg"></a>于然灯时，<a id="a-Dh"></a>炷为燋不？<a id="a-Di"></a>”</p>
  <p id="aDj">善现对曰：<a id="a-Dk"></a>“世间现见，<a id="a-Dl"></a>其炷实燋。<a id="a-Dm"></a>”</p>
  <p id="aDn">佛告善现：<a id="a-Do"></a>“诸菩萨摩诃萨修行般若波罗蜜多，<a id="a-Dp"></a>证得无上正等菩提亦复如是。<a id="a-Dq"></a>非初心起能证无上正等菩提，<a id="a-Dr"></a>亦非离初心起能证无上正等菩提；<a id="a-Ds"></a>非后心起能证无上正等菩提，<a id="a-Dt"></a>亦非离后心起能证无上正等菩提，<a id="a-Du"></a>而诸菩萨摩诃萨修行般若波罗蜜多，<a id="a-Dv"></a>令诸善根渐渐增长，<a id="a-Dw"></a>证得无上正等菩提。</p>
  <p id="aDx">“复次，<a id="a-Dy"></a>善现，<a id="a-Dz"></a>诸菩萨摩诃萨从初发心修行般若波罗蜜多，<a id="a-E0"></a>圆满十地证得无上正等菩提。<a id="a-E1"></a>”</p>
  <p id="aE2">尔时，<a id="a-E3"></a>善现白言：<a id="a-E4"></a>“世尊，<a id="a-E5"></a>诸菩萨摩诃萨修学何等十地圆满，<a id="a-E6"></a>证得无上正等菩提？<a id="a-E7"></a>”</p>
  <p id="aE8">佛告善现：<a id="a-E9"></a>“诸菩萨摩诃萨修行极喜地乃至法云地，<a id="a-EA"></a>令其圆满证得无上正等菩提；<a id="a-EB"></a>亦学净观地乃至如来地，<a id="a-EC"></a>令其圆满证得无上正等菩提。<a id="a-ED"></a>善现，<a id="a-EE"></a>诸菩萨摩诃萨于此十地精勤修学得圆满时，<a id="a-EF"></a>非初心起能证无上正等菩提，<a id="a-EG"></a>亦非离初心起能证无上正等菩提；<a id="a-EH"></a>非后心起能证无上正等菩提，<a id="a-EI"></a>亦非离后心起能证无上正等菩提，<a id="a-EJ"></a>而诸菩萨摩诃萨精勤修学十地圆满，<a id="a-EK"></a>证得无上正等菩提。<a id="a-EL"></a>”</p>
  <p id="aEM">尔时，<a id="a-EN"></a>具寿善现白佛言：<a id="a-EO"></a>“世尊，<a id="a-EP"></a>如来所说缘起理趣极为甚深，<a id="a-EQ"></a>谓诸菩萨摩诃萨非初心起能证无上正等菩提，<a id="a-ER"></a>亦非离初心起能证无上正等菩提；<a id="a-ES"></a>非后心起能证无上正等菩提，<a id="a-ET"></a>亦非离后心起能证无上正等菩提，<a id="a-EU"></a>而诸菩萨摩诃萨修行般若波罗蜜多，<a id="a-EV"></a>令诸善根渐渐增长圆满十地，<a id="a-EW"></a>证得无上正等菩提。<a id="a-EX"></a>”</p>
  <p id="aEY">佛告善现：<a id="a-EZ"></a>“于意云何？<a id="a-Ea"></a>若心已灭，<a id="a-Eb"></a>更可生不？<a id="a-Ec"></a>”</p>
  <p id="aEd">善现对曰：<a id="a-Ee"></a>“不也，<a id="a-Ef"></a>世尊。<a id="a-Eg"></a>”</p>
  <p id="aEh">佛告善现：<a id="a-Ei"></a>“于意云何？<a id="a-Ej"></a>若心已生，<a id="a-Ek"></a>有灭法不？<a id="a-El"></a>”</p>
  <p id="aEm">善现对曰：<a id="a-En"></a>“如是，<a id="a-Eo"></a>世尊，<a id="a-Ep"></a>若心已生，<a id="a-Eq"></a>定有灭法。<a id="a-Er"></a>”</p>
  <p id="aEs">佛告善现：<a id="a-Et"></a>“于意云何？<a id="a-Eu"></a>有灭法心非当灭不？<a id="a-Ev"></a>”</p>
  <p id="aEw">善现对曰：<a id="a-Ex"></a>“不也，<a id="a-Ey"></a>世尊。<a id="a-Ez"></a>”</p>
  <p id="aF0">佛告善现：<a id="a-F1"></a>“于意云何？<a id="a-F2"></a>心住为如心真如不？<a id="a-F3"></a>”</p>
  <p id="aF4">善现对曰：<a id="a-F5"></a>“如是，<a id="a-F6"></a>世尊，<a id="a-F7"></a>如心真如，<a id="a-F8"></a>心如是住。<a id="a-F9"></a>”</p>
  <p id="aFA">佛告善现：<a id="a-FB"></a>“于意云何？<a id="a-FC"></a>若心住如真如，<a id="a-FD"></a>是心为如真如常不？<a id="a-FE"></a>”</p>
  <p id="aFF">善现对曰：<a id="a-FG"></a>“不也，<a id="a-FH"></a>世尊。<a id="a-FI"></a>”</p>
  <p id="aFJ">佛告善现：<a id="a-FK"></a>“于意云何？<a id="a-FL"></a>诸法真如为甚深不？<a id="a-FM"></a>”</p>
  <p id="aFN">善现对曰：<a id="a-FO"></a>“如是，<a id="a-FP"></a>世尊，<a id="a-FQ"></a>诸法真如极为甚深。<a id="a-FR"></a>”</p>
  <p id="aFS">佛告善现：<a id="a-FT"></a>“于意云何？<a id="a-FU"></a>即真如是心不？<a id="a-FV"></a>”</p>
  <p id="aFW">善现对曰：<a id="a-FX"></a>“不也，<a id="a-FY"></a>世尊。<a id="a-FZ"></a>”</p>
  <p id="aFa">佛告善现：<a id="a-Fb"></a>“于意云何？<a id="a-Fc"></a>离真如有心不？<a id="a-Fd"></a>”</p>
  <p id="aFe">善现对曰：<a id="a-Ff"></a>“不也，<a id="a-Fg"></a>世尊。<a id="a-Fh"></a>”</p>
  <p id="aFi">佛告善现：<a id="a-Fj"></a>“于意云何？<a id="a-Fk"></a>即心是真如不？<a id="a-Fl"></a>”</p>
  <p id="aFm">善现对曰：<a id="a-Fn"></a>“不也，<a id="a-Fo"></a>世尊。<a id="a-Fp"></a>”</p>
  <p id="aFq">佛告善现：<a id="a-Fr"></a>“于意云何？<a id="a-Fs"></a>离心有真如不？<a id="a-Ft"></a>”</p>
  <p id="aFu">善现对曰：<a id="a-Fv"></a>“不也，<a id="a-Fw"></a>世尊。<a id="a-Fx"></a>”</p>
  <p id="aFy">佛告善现：<a id="a-Fz"></a>“于意云何？<a id="a-G0"></a>真如为能见真如不？<a id="a-G1"></a>”</p>
  <p id="aG2">善现对曰：<a id="a-G3"></a>“不也，<a id="a-G4"></a>世尊。<a id="a-G5"></a>”</p>
  <p id="aG6">佛告善现：<a id="a-G7"></a>“于意云何？<a id="a-G8"></a>若菩萨摩诃萨能如是行，<a id="a-G9"></a>是行深般若波罗蜜多不？<a id="a-GA"></a>”</p>
  <p id="aGB">善现对曰：<a id="a-GC"></a>“如是，<a id="a-GD"></a>世尊，<a id="a-GE"></a>若菩萨摩诃萨能如是行，<a id="a-GF"></a>是行深般若波罗蜜多。<a id="a-GG"></a>”</p>
  <p id="aGH">佛告善现：<a id="a-GI"></a>“于意云何？<a id="a-GJ"></a>若菩萨摩诃萨能如是行，<a id="a-GK"></a>为行何处？<a id="a-GL"></a>”</p>
  <p id="aGM">善现对曰：<a id="a-GN"></a>“若菩萨摩诃萨能如是行，<a id="a-GO"></a>都无行处。<a id="a-GP"></a>所以者何？<a id="a-GQ"></a>世尊，<a id="a-GR"></a>若菩萨摩诃萨行深般若波罗蜜多，<a id="a-GS"></a>无心现行，<a id="a-GT"></a>无现行处。<a id="a-GU"></a>何以故？<a id="a-GV"></a>世尊，<a id="a-GW"></a>若菩萨摩诃萨行深般若波罗蜜多时住真如中，<a id="a-GX"></a>都无现行及现行处、<a id="a-GY"></a>现行者故。<a id="a-GZ"></a>”</p>
  <p id="aGa">佛告善现：<a id="a-Gb"></a>“于意云何？<a id="a-Gc"></a>若菩萨摩诃萨行深般若波罗蜜多时，<a id="a-Gd"></a>为何所行？<a id="a-Ge"></a>”</p>
  <p id="aGf">善现对曰：<a id="a-Gg"></a>“若菩萨摩诃萨行深般若波罗蜜多时，<a id="a-Gh"></a>行胜义谛。<a id="a-Gi"></a>此中现行及现行处俱无所有，<a id="a-Gj"></a>能取、<a id="a-Gk"></a>所取不可得故。<a id="a-Gl"></a>”</p>
  <p id="aGm">佛告善现：<a id="a-Gn"></a>“于意云何？<a id="a-Go"></a>若菩萨摩诃萨行深般若波罗蜜多时，<a id="a-Gp"></a>行胜义谛中，<a id="a-Gq"></a>虽不取相而行相不？<a id="a-Gr"></a>”</p>
  <p id="aGs">善现对曰：<a id="a-Gt"></a>“不也，<a id="a-Gu"></a>世尊。<a id="a-Gv"></a>”</p>
  <p id="aGw">佛告善现：<a id="a-Gx"></a>“于意云何？<a id="a-Gy"></a>是菩萨摩诃萨行深般若波罗蜜多时，<a id="a-Gz"></a>行胜义谛中为遣相不？<a id="a-H0"></a>”</p>
  <p id="aH1">善现对曰：<a id="a-H2"></a>“不也，<a id="a-H3"></a>世尊。<a id="a-H4"></a>”</p>
  <p id="aH5">佛告善现：<a id="a-H6"></a>“于意云何？<a id="a-H7"></a>是菩萨摩诃萨行深般若波罗蜜多时，<a id="a-H8"></a>行胜义谛中遣相想不？<a id="a-H9"></a>”</p>
  <p id="aHA">善现对曰：<a id="a-HB"></a>“不也，<a id="a-HC"></a>世尊。<a id="a-HD"></a>”</p>
  <p id="aHE">佛告善现：<a id="a-HF"></a>“是菩萨摩诃萨行深般若波罗蜜多时，<a id="a-HG"></a>云何不遣相亦不遣相想？<a id="a-HH"></a>”</p>
  <p id="aHI">善现对曰：<a id="a-HJ"></a>“是菩萨摩诃萨行深般若波罗蜜多时，<a id="a-HK"></a>不作是念：<a id="a-HL"></a>‘我当遣相及遣相想。<a id="a-HM"></a>’亦不作是念：<a id="a-HN"></a>‘我当遣无相及遣无相想。<a id="a-HO"></a>’于一切种无分别故。<a id="a-HP"></a>世尊，<a id="a-HQ"></a>是菩萨摩诃萨行深般若波罗蜜多，<a id="a-HR"></a>虽能如是离诸分别，<a id="a-HS"></a>而佛十力、<a id="a-HT"></a>四无所畏、<a id="a-HU"></a>四无礙解、<a id="a-HV"></a>大慈、<a id="a-HW"></a>大悲、<a id="a-HX"></a>大喜、<a id="a-HY"></a>大舍、<a id="a-HZ"></a>十八佛不共法等无量无边殊胜功德未圆满故，<a id="a-Ha"></a>未证无上正等菩提。<a id="a-Hb"></a>世尊，<a id="a-Hc"></a>是菩萨摩诃萨成就微妙方便善巧，<a id="a-Hd"></a>由此微妙方便善巧，<a id="a-He"></a>于一切法不成不坏、<a id="a-Hf"></a>不取不遣。<a id="a-Hg"></a>何以故？<a id="a-Hh"></a>世尊，<a id="a-Hi"></a>是菩萨摩诃萨达一切法自相空故。<a id="a-Hj"></a>世尊，<a id="a-Hk"></a>是菩萨摩诃萨住一切法自相空中，<a id="a-Hl"></a>为度诸有情入三三摩地，<a id="a-Hm"></a>大悲愿力所引逼故，<a id="a-Hn"></a>依此三定成熟有情。<a id="a-Ho"></a>”</p>
  <p id="aHp">佛告善现：<a id="a-Hq"></a>“如是，<a id="a-Hr"></a>如是，<a id="a-Hs"></a>如汝所说。<a id="a-Ht"></a>”</p>
  <p id="aHu">具寿善现即白佛言：<a id="a-Hv"></a>“是菩萨摩诃萨云何入此三三摩地成熟有情？<a id="a-Hw"></a>”</p>
  <p id="aHx">佛告善现：<a id="a-Hy"></a>“是菩萨摩诃萨安住空三摩地，<a id="a-Hz"></a>见诸有情多执我、<a id="a-I0"></a>我所者，<a id="a-I1"></a>以方便力教令安住空三摩地。<a id="a-I2"></a>是菩萨摩诃萨安住无相三摩地，<a id="a-I3"></a>见诸有情多行诸法相者，<a id="a-I4"></a>以方便力教令安住无相三摩地。<a id="a-I5"></a>是菩萨摩诃萨安住无愿三摩地，<a id="a-I6"></a>见诸有情多有所愿乐者，<a id="a-I7"></a>以方便力教令安住无愿三摩地。<a id="a-I8"></a>善现，<a id="a-I9"></a>是菩萨摩诃萨行深般若波罗蜜多时，<a id="a-IA"></a>如是入此三三摩地，<a id="a-IB"></a>随其所应方便成熟一切有情。<a id="a-IC"></a>”</p>
 </body>
</html>