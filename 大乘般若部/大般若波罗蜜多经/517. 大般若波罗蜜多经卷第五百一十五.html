<!doctype html>
<html id="z3IBT4r8K" data-ver="1237">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百一十五</h1>
  <h2 id="a2">第三分不退相品第二十之二</h2>
  <p id="a3">“复次，<a id="a-4"></a>善现，<a id="a-5"></a>一切不退转菩萨摩诃萨，<a id="a-6"></a>设有恶魔来至其所，<a id="a-7"></a>欲令厌背无上菩提，<a id="a-8"></a>作如是言：<a id="a-9"></a>‘一切智智与虚空等，<a id="a-A"></a>无性为性，<a id="a-B"></a>自相本空；<a id="a-C"></a>诸法亦尔，<a id="a-D"></a>与虚空等，<a id="a-E"></a>无性为性。<a id="a-F"></a>自相空中，<a id="a-G"></a>无有一法可名能证，<a id="a-H"></a>无有一法可名所证，<a id="a-I"></a>证处、<a id="a-J"></a>证时及由此证亦不可得。<a id="a-K"></a>既一切法与虚空等，<a id="a-L"></a>无性为性，<a id="a-M"></a>自相本空，<a id="a-N"></a>汝等云何唐受勤苦求证无上正等菩提？<a id="a-O"></a>汝先所闻诸菩萨众应求无上正等菩提，<a id="a-P"></a>皆是魔说，<a id="a-Q"></a>非真佛语。<a id="a-R"></a>汝等应舍求证无上正等觉心，<a id="a-S"></a>勿于长夜徒为利乐一切有情自受勤苦，<a id="a-T"></a>虽行种种难行苦行，<a id="a-U"></a>欲求菩提终不能得。<a id="a-V"></a>’是菩萨摩诃萨闻说如是呵谏语时，<a id="a-W"></a>能审观察：<a id="a-X"></a>‘此恶魔事，<a id="a-Y"></a>欲退败我大菩提心，<a id="a-Z"></a>我今不应信受彼说。<a id="a-a"></a>虽一切法与虚空等，<a id="a-b"></a>无性为性，<a id="a-c"></a>自相本空，<a id="a-d"></a>而诸有情生死长夜不知不见，<a id="a-e"></a>颠倒放逸，<a id="a-f"></a>造作诸业受生死苦。<a id="a-g"></a>我当被戴性相皆空如太虚空功德甲胄，<a id="a-h"></a>速趣无上正等菩提，<a id="a-i"></a>为诸有情如应说法，<a id="a-j"></a>令其解脱生死众苦得预流果、<a id="a-k"></a>或一来果、<a id="a-l"></a>或不还果、<a id="a-m"></a>或阿罗汉果、<a id="a-n"></a>或独觉菩提、<a id="a-o"></a>或证无上正等菩提，<a id="a-p"></a>能尽未来利乐一切。<a id="a-q"></a>’是菩萨摩诃萨从初发心已闻此法，<a id="a-r"></a>其心坚固不动不转，<a id="a-s"></a>依斯坚固不动转心，<a id="a-t"></a>恒正修行六到彼岸，<a id="a-u"></a>已入菩萨正性离生；<a id="a-v"></a>复正修行六到彼岸，<a id="a-w"></a>渐次圆满伏诸缠结，<a id="a-x"></a>由斯得入不退转地。<a id="a-y"></a>是故恶魔虽设种种退败方便，<a id="a-z"></a>而不能退菩萨所发大菩提心。<a id="a-10"></a>若菩萨摩诃萨成就如是诸行、<a id="a-11"></a>状、<a id="a-12"></a>相，<a id="a-13"></a>知是不退转菩萨摩诃萨。<a id="a-14"></a>”</p>
  <p id="a15">具寿善现即白佛言：<a id="a-16"></a>“是菩萨摩诃萨为不退转故名不退转，<a id="a-17"></a>为退转故名不退转耶？<a id="a-18"></a>”</p>
  <p id="a19">佛告善现：<a id="a-1A"></a>“是菩萨摩诃萨以不退转故名不退转，<a id="a-1B"></a>亦以退转故名不退转。<a id="a-1C"></a>”</p>
  <p id="a1D">尔时，<a id="a-1E"></a>善现复白佛言：<a id="a-1F"></a>“是菩萨摩诃萨云何以不退转故名不退转？<a id="a-1G"></a>云何亦以退转故名不退转耶？<a id="a-1H"></a>”</p>
  <p id="a1I">佛告善现：<a id="a-1J"></a>“是菩萨摩诃萨超过声闻及独觉地，<a id="a-1K"></a>不复退堕彼二地中，<a id="a-1L"></a>由斯故说不退转故名不退转。<a id="a-1M"></a>是菩萨摩诃萨远离声闻及独觉地，<a id="a-1N"></a>于彼二地决定退舍，<a id="a-1O"></a>由斯故说以退转故名不退转。<a id="a-1P"></a>故此菩萨得二种名，<a id="a-1Q"></a>非如余位唯名退转。<a id="a-1R"></a>若菩萨摩诃萨成就如是诸行、<a id="a-1S"></a>状、<a id="a-1T"></a>相，<a id="a-1U"></a>定得无上正等菩提，<a id="a-1V"></a>诸恶魔军不能退败。</p>
  <p id="a1W">“复次，<a id="a-1X"></a>善现，<a id="a-1Y"></a>一切不退转菩萨摩诃萨欲入初静虑乃至第四静虑即随意能入，<a id="a-1Z"></a>欲入慈无量乃至舍无量即随意能入，<a id="a-1a"></a>欲入空无边处定乃至非想非非想处定即随意能入，<a id="a-1b"></a>欲入四念住乃至八圣道支即随意能入，<a id="a-1c"></a>欲入初解脱乃至灭想受解脱即随意能入，<a id="a-1d"></a>欲入初胜处乃至第八胜处即随意能入，<a id="a-1e"></a>欲入初静虑定乃至灭想受定即随意能入，<a id="a-1f"></a>欲入初遍处乃至第十遍处即随意能入，<a id="a-1g"></a>欲入空、<a id="a-1h"></a>无相、<a id="a-1i"></a>无愿解脱门即随意能入，<a id="a-1j"></a>欲引发五神通即随意能引发。</p>
  <p id="a1k">“善现当知，<a id="a-1l"></a>是菩萨摩诃萨虽入四静虑乃至引发五神通而不受彼果，<a id="a-1m"></a>由此因缘，<a id="a-1n"></a>不随静虑、<a id="a-1o"></a>无量、<a id="a-1p"></a>等至乃至灭定及余功德势力而生，<a id="a-1q"></a>亦不取预流果、<a id="a-1r"></a>或一来果、<a id="a-1s"></a>或不还果、<a id="a-1t"></a>或阿罗汉果、<a id="a-1u"></a>或独觉菩提，<a id="a-1v"></a>为欲利乐诸有情故，<a id="a-1w"></a>随欲摄受所应受身，<a id="a-1x"></a>即随所愿皆能摄受，<a id="a-1y"></a>作所作已即便舍之。<a id="a-1z"></a>若菩萨摩诃萨成就如是诸行、<a id="a-20"></a>状、<a id="a-21"></a>相，<a id="a-22"></a>知是不退转菩萨摩诃萨。</p>
  <p id="a23">“复次，<a id="a-24"></a>善现，<a id="a-25"></a>一切不退转菩萨摩诃萨成就无上菩提作意，<a id="a-26"></a>恒不远离大菩提心，<a id="a-27"></a>不贵色蕴乃至识蕴，<a id="a-28"></a>不贵眼处乃至意处，<a id="a-29"></a>不贵色处乃至法处，<a id="a-2A"></a>不贵眼界乃至意界，<a id="a-2B"></a>不贵色界乃至法界，<a id="a-2C"></a>不贵眼识界乃至意识界，<a id="a-2D"></a>不贵眼触乃至意触，<a id="a-2E"></a>不贵眼触为缘所生诸受乃至意触为缘所生诸受，<a id="a-2F"></a>不贵地界乃至识界，<a id="a-2G"></a>不贵因缘乃至增上缘，<a id="a-2H"></a>不贵一切缘性缘起，<a id="a-2I"></a>不贵诸相，<a id="a-2J"></a>不贵随好，<a id="a-2K"></a>不贵所依，<a id="a-2L"></a>不贵有色无色法，<a id="a-2M"></a>不贵有见无见法，<a id="a-2N"></a>不贵有对无对法，<a id="a-2O"></a>不贵有漏无漏法，<a id="a-2P"></a>不贵有为无为法，<a id="a-2Q"></a>不贵世间、<a id="a-2R"></a>出世间法，<a id="a-2S"></a>不贵我，<a id="a-2T"></a>不贵有情，<a id="a-2U"></a>乃至不贵知者、<a id="a-2V"></a>见者，<a id="a-2W"></a>不贵徒众，<a id="a-2X"></a>不贵眷属，<a id="a-2Y"></a>不贵禄位，<a id="a-2Z"></a>不贵财宝，<a id="a-2a"></a>不贵布施波罗蜜多乃至般若波罗蜜多，<a id="a-2b"></a>不贵内空乃至无性自性空，<a id="a-2c"></a>不贵真如乃至不思议界，<a id="a-2d"></a>不贵苦、<a id="a-2e"></a>集、<a id="a-2f"></a>灭、<a id="a-2g"></a>道圣谛，<a id="a-2h"></a>不贵十善业道，<a id="a-2i"></a>不贵四静虑、<a id="a-2j"></a>四无量、<a id="a-2k"></a>四无色定，<a id="a-2l"></a>不贵五神通，<a id="a-2m"></a>不贵四念住乃至八圣道支，<a id="a-2n"></a>不贵空、<a id="a-2o"></a>无相、<a id="a-2p"></a>无愿解脱门，<a id="a-2q"></a>不贵八解脱乃至十遍处，<a id="a-2r"></a>不贵净观地乃至如来地，<a id="a-2s"></a>不贵极喜地乃至法云地，<a id="a-2t"></a>不贵陀罗尼门、<a id="a-2u"></a>三摩地门，<a id="a-2v"></a>不贵五眼、<a id="a-2w"></a>六神通，<a id="a-2x"></a>不贵如来十力乃至十八佛不共法，<a id="a-2y"></a>不贵大慈、<a id="a-2z"></a>大悲、<a id="a-30"></a>大喜、<a id="a-31"></a>大舍，<a id="a-32"></a>不贵无忘失法、<a id="a-33"></a>恒住舍性，<a id="a-34"></a>不贵一切智、<a id="a-35"></a>道相智、<a id="a-36"></a>一切相智，<a id="a-37"></a>不贵预流果乃至独觉菩提，<a id="a-38"></a>不贵一切菩萨摩诃萨行，<a id="a-39"></a>不贵诸佛无上正等菩提，<a id="a-3A"></a>不贵严净佛土，<a id="a-3B"></a>不贵成熟有情，<a id="a-3C"></a>不贵多见诸佛，<a id="a-3D"></a>不贵种植善根。<a id="a-3E"></a>所以者何？<a id="a-3F"></a>是菩萨摩诃萨达一切法与虚空等，<a id="a-3G"></a>无性为性，<a id="a-3H"></a>自相皆空，<a id="a-3I"></a>不见有法可生贵重，<a id="a-3J"></a>能生、<a id="a-3K"></a>所生、<a id="a-3L"></a>生时、<a id="a-3M"></a>生处、<a id="a-3N"></a>由此而生皆不可得。<a id="a-3O"></a>所以者何？<a id="a-3P"></a>是一切法与虚空等，<a id="a-3Q"></a>性相皆空，<a id="a-3R"></a>无生义故。<a id="a-3S"></a>是菩萨摩诃萨成就无上菩提作意，<a id="a-3T"></a>恒不远离大菩提心，<a id="a-3U"></a>身四威仪往来入出，<a id="a-3V"></a>举足下足心无散乱，<a id="a-3W"></a>行住坐卧进止威仪，<a id="a-3X"></a>所作事业皆住正念。<a id="a-3Y"></a>若菩萨摩诃萨成就如是诸行、<a id="a-3Z"></a>状、<a id="a-3a"></a>相，<a id="a-3b"></a>知是不退转菩萨摩诃萨。</p>
  <p id="a3c">“复次，<a id="a-3d"></a>善现，<a id="a-3e"></a>一切不退转菩萨摩诃萨为欲利乐诸有情故，<a id="a-3f"></a>现处居家，<a id="a-3g"></a>方便善巧。<a id="a-3h"></a>虽现摄受五欲乐具，<a id="a-3i"></a>而于其中不生染著，<a id="a-3j"></a>皆为济给诸有情故，<a id="a-3k"></a>谓诸有情须食与食，<a id="a-3l"></a>须饮与饮，<a id="a-3m"></a>须衣与衣，<a id="a-3n"></a>须乘与乘，<a id="a-3o"></a>乃至一切所须之物皆济给之，<a id="a-3p"></a>令其意满。<a id="a-3q"></a>是菩萨摩诃萨自行布施乃至般若波罗蜜多，<a id="a-3r"></a>亦劝他行布施乃至般若波罗蜜多，<a id="a-3s"></a>恒正称扬行布施乃至般若波罗蜜多法，<a id="a-3t"></a>欢喜赞叹行布施乃至般若波罗蜜多者。<a id="a-3u"></a>是菩萨摩诃萨现处居家，<a id="a-3v"></a>以神通力或大愿力，<a id="a-3w"></a>摄受种种珍宝资具满赡部洲乃至三千大千世界，<a id="a-3x"></a>持以供养佛、<a id="a-3y"></a>法、<a id="a-3z"></a>僧宝，<a id="a-40"></a>及施贫乏诸有情类。<a id="a-41"></a>是菩萨摩诃萨虽现处居家而常修梵行，<a id="a-42"></a>终不受用诸妙欲境。<a id="a-43"></a>虽现摄受种种珍财，<a id="a-44"></a>而于其中不起染著；<a id="a-45"></a>又于摄受诸欲乐具及珍财时，<a id="a-46"></a>终不逼迫诸有情类令生忧苦。<a id="a-47"></a>若菩萨摩诃萨成就如是诸行、<a id="a-48"></a>状、<a id="a-49"></a>相，<a id="a-4A"></a>知是不退转菩萨摩诃萨。</p>
  <p id="a4B">“复次，<a id="a-4C"></a>善现，<a id="a-4D"></a>一切不退转菩萨摩诃萨，<a id="a-4E"></a>有执金刚药叉神王常随左右密为守护，<a id="a-4F"></a>恒作是念：<a id="a-4G"></a>‘此菩萨摩诃萨不久当证无上菩提！<a id="a-4H"></a>愿我常随，<a id="a-4I"></a>密为守护。<a id="a-4J"></a>’乃至无上正等菩提，<a id="a-4K"></a>吾执金刚药叉神族常随守护，<a id="a-4L"></a>时无暂舍，<a id="a-4M"></a>人非人等不能损害。<a id="a-4N"></a>诸天、<a id="a-4O"></a>魔、<a id="a-4P"></a>梵及余世间，<a id="a-4Q"></a>亦无有能以法破坏所发无上正等觉心。<a id="a-4R"></a>由此因缘，<a id="a-4S"></a>是诸菩萨乃至无上正等菩提，<a id="a-4T"></a>身意泰然，<a id="a-4U"></a>常无扰恼。<a id="a-4V"></a>是菩萨摩诃萨世间五根常无缺减，<a id="a-4W"></a>所谓眼、<a id="a-4X"></a>耳、<a id="a-4Y"></a>鼻、<a id="a-4Z"></a>舌、<a id="a-4a"></a>身根，<a id="a-4b"></a>出世五根亦无缺减，<a id="a-4c"></a>谓信、<a id="a-4d"></a>精进、<a id="a-4e"></a>念、<a id="a-4f"></a>定、<a id="a-4g"></a>慧根。<a id="a-4h"></a>是菩萨摩诃萨身支圆满，<a id="a-4i"></a>相好庄严，<a id="a-4j"></a>心诸功德念念增进，<a id="a-4k"></a>乃至无上正等菩提。<a id="a-4l"></a>若菩萨摩诃萨成就如是诸行、<a id="a-4m"></a>状、<a id="a-4n"></a>相，<a id="a-4o"></a>知是不退转菩萨摩诃萨。</p>
  <p id="a4p">“复次，<a id="a-4q"></a>善现，<a id="a-4r"></a>一切不退转菩萨摩诃萨，<a id="a-4s"></a>常为上士，<a id="a-4t"></a>不为下士。<a id="a-4u"></a>”</p>
  <p id="a4v">具寿善现即白佛言：<a id="a-4w"></a>“是菩萨摩诃萨云何当得常为上士，<a id="a-4x"></a>不为下士？<a id="a-4y"></a>”</p>
  <p id="a4z">佛告善现：<a id="a-50"></a>“是菩萨摩诃萨一切烦恼不复现前，<a id="a-51"></a>刹那刹那善法增进，<a id="a-52"></a>乃至无上正等菩提，<a id="a-53"></a>于一切时心无散乱，<a id="a-54"></a>是故我说此菩萨摩诃萨常为上士，<a id="a-55"></a>不为下士。<a id="a-56"></a>若菩萨摩诃萨成就如是诸行、<a id="a-57"></a>状、<a id="a-58"></a>相，<a id="a-59"></a>知是不退转菩萨摩诃萨。</p>
  <p id="a5A">“复次，<a id="a-5B"></a>善现，<a id="a-5C"></a>一切不退转菩萨摩诃萨成就无上菩提作意，<a id="a-5D"></a>恒不远离大菩提心，<a id="a-5E"></a>恒修净命，<a id="a-5F"></a>不行咒术、<a id="a-5G"></a>医药、<a id="a-5H"></a>占卜诸邪命事，<a id="a-5I"></a>不为名利咒诸鬼神，<a id="a-5J"></a>令著男女问其凶吉，<a id="a-5K"></a>亦不咒禁男女、<a id="a-5L"></a>大小、<a id="a-5M"></a>傍生、<a id="a-5N"></a>鬼等现希有事，<a id="a-5O"></a>亦不占相寿量长短、<a id="a-5P"></a>财位、<a id="a-5Q"></a>男女诸善恶事，<a id="a-5R"></a>亦不悬记寒热、<a id="a-5S"></a>丰俭、<a id="a-5T"></a>吉凶、<a id="a-5U"></a>好恶惑乱有情，<a id="a-5V"></a>亦不咒禁合和汤药、<a id="a-5W"></a>左道疗疾、<a id="a-5X"></a>结好贵人，<a id="a-5Y"></a>亦不为他通致使命、<a id="a-5Z"></a>现亲友相徇利求名。<a id="a-5a"></a>尚不染心观视男女，<a id="a-5b"></a>戏笑与语，<a id="a-5c"></a>况有余事？<a id="a-5d"></a>亦不恭敬供养鬼神。<a id="a-5e"></a>是故我说常为上士，<a id="a-5f"></a>不为下士。<a id="a-5g"></a>所以者何？<a id="a-5h"></a>是菩萨摩诃萨知一切法性相皆空，<a id="a-5i"></a>性相空中不见有相，<a id="a-5j"></a>不见相故远离种种邪命、<a id="a-5k"></a>咒术、<a id="a-5l"></a>医药、<a id="a-5m"></a>占相，<a id="a-5n"></a>唯求无上正等菩提，<a id="a-5o"></a>与诸有情常作饶益。<a id="a-5p"></a>若菩萨摩诃萨成就如是诸行、<a id="a-5q"></a>状、<a id="a-5r"></a>相，<a id="a-5s"></a>知是不退转菩萨摩诃萨。</p>
  <p id="a5t">“复次，<a id="a-5u"></a>善现，<a id="a-5v"></a>一切不退转菩萨摩诃萨于诸世间文章技艺，<a id="a-5w"></a>虽得善巧而不爱著。<a id="a-5x"></a>所以者何？<a id="a-5y"></a>是菩萨摩诃萨达一切法皆毕竟空，<a id="a-5z"></a>毕竟空中世间所有文章技艺皆不可得，<a id="a-60"></a>又诸世间文章技艺，<a id="a-61"></a>皆杂秽语邪命所摄，<a id="a-62"></a>是故菩萨知而不为。<a id="a-63"></a>善现当知，<a id="a-64"></a>是菩萨摩诃萨于诸世俗外道书论，<a id="a-65"></a>虽亦善知而不乐著。<a id="a-66"></a>所以者何？<a id="a-67"></a>是菩萨摩诃萨达一切法性相皆空，<a id="a-68"></a>性相空中一切书论皆不可得。<a id="a-69"></a>又诸世俗外道书论，<a id="a-6A"></a>所说理事多有增减，<a id="a-6B"></a>于菩萨道非为随顺，<a id="a-6C"></a>皆是戏论杂秽语摄，<a id="a-6D"></a>故诸菩萨知而不乐。<a id="a-6E"></a>若菩萨摩诃萨成就如是诸行、<a id="a-6F"></a>状、<a id="a-6G"></a>相，<a id="a-6H"></a>知是不退转菩萨摩诃萨。</p>
  <p id="a6I">“复次，<a id="a-6J"></a>善现，<a id="a-6K"></a>一切不退转菩萨摩诃萨，<a id="a-6L"></a>复有所余诸行、<a id="a-6M"></a>状、<a id="a-6N"></a>相，<a id="a-6O"></a>知是不退转菩萨摩诃萨。<a id="a-6P"></a>吾当为汝分别解说，<a id="a-6Q"></a>汝应谛听，<a id="a-6R"></a>极善思惟！<a id="a-6S"></a>”</p>
  <p id="a6T">善现请言：<a id="a-6U"></a>“唯然！<a id="a-6V"></a>愿说！<a id="a-6W"></a>我等今者，<a id="a-6X"></a>专意乐闻。<a id="a-6Y"></a>”</p>
  <p id="a6Z">佛告善现：<a id="a-6a"></a>“所有不退转菩萨摩诃萨行深般若波罗蜜多，<a id="a-6b"></a>通达诸法皆无所有，<a id="a-6c"></a>恒不远离大菩提心，<a id="a-6d"></a>不乐观察论说诸蕴、<a id="a-6e"></a>诸处、<a id="a-6f"></a>诸界。<a id="a-6g"></a>所以者何？<a id="a-6h"></a>是菩萨摩诃萨于蕴、<a id="a-6i"></a>处、<a id="a-6j"></a>界性相空理，<a id="a-6k"></a>已善思惟、<a id="a-6l"></a>善通达故。</p>
  <p id="a6m">“善现当知，<a id="a-6n"></a>是菩萨摩诃萨不乐观察论说众事。<a id="a-6o"></a>所以者何？<a id="a-6p"></a>是菩萨摩诃萨于一切众性相空理，<a id="a-6q"></a>已善思惟、<a id="a-6r"></a>善通达故。</p>
  <p id="a6s">“善现当知，<a id="a-6t"></a>是菩萨摩诃萨不乐观察论说王事。<a id="a-6u"></a>所以者何？<a id="a-6v"></a>是菩萨摩诃萨住本性空，<a id="a-6w"></a>不见少法有胜有劣贵贱相故。</p>
  <p id="a6x">“善现当知，<a id="a-6y"></a>是菩萨摩诃萨不乐观察论说贼事。<a id="a-6z"></a>所以者何？<a id="a-70"></a>是菩萨摩诃萨住自相空，<a id="a-71"></a>不见少法有得有失与夺相故。</p>
  <p id="a72">“善现当知，<a id="a-73"></a>是菩萨摩诃萨不乐观察论说军事。<a id="a-74"></a>所以者何？<a id="a-75"></a>是菩萨摩诃萨住本性空，<a id="a-76"></a>不见诸法有多有少聚散相故。</p>
  <p id="a77">“善现当知，<a id="a-78"></a>是菩萨摩诃萨不乐观察论说斗战。<a id="a-79"></a>所以者何？<a id="a-7A"></a>是菩萨摩诃萨善住诸法真如空理，<a id="a-7B"></a>不见少法有强有弱爱恚相故。</p>
  <p id="a7C">“善现当知，<a id="a-7D"></a>是菩萨摩诃萨不乐观察论说男女。<a id="a-7E"></a>所以者何？<a id="a-7F"></a>是菩萨摩诃萨住诸法空，<a id="a-7G"></a>不见少法有好有丑爱憎相故。</p>
  <p id="a7H">“善现当知，<a id="a-7I"></a>是菩萨摩诃萨不乐观察论说聚落。<a id="a-7J"></a>所以者何？<a id="a-7K"></a>是菩萨摩诃萨住诸法空，<a id="a-7L"></a>不见少法有增有减合离相故。</p>
  <p id="a7M">“善现当知，<a id="a-7N"></a>是菩萨摩诃萨不乐观察论说城邑。<a id="a-7O"></a>所以者何？<a id="a-7P"></a>是菩萨摩诃萨住诸法空，<a id="a-7Q"></a>不见少法有摄不摄好恶相故。</p>
  <p id="a7R">“善现当知，<a id="a-7S"></a>是菩萨摩诃萨不乐观察论说国土。<a id="a-7T"></a>所以者何？<a id="a-7U"></a>是菩萨摩诃萨安住实际，<a id="a-7V"></a>不见诸法有属不属此彼相故。</p>
  <p id="a7W">“善现当知，<a id="a-7X"></a>是菩萨摩诃萨不乐观察论说相好。<a id="a-7Y"></a>所以者何？<a id="a-7Z"></a>是菩萨摩诃萨安住无相，<a id="a-7a"></a>不见诸法有好有丑差别相故。</p>
  <p id="a7b">“善现当知，<a id="a-7c"></a>是菩萨摩诃萨不乐观察论说是我、<a id="a-7d"></a>是有情，<a id="a-7e"></a>乃至是知者、<a id="a-7f"></a>是见者。<a id="a-7g"></a>所以者何？<a id="a-7h"></a>是菩萨摩诃萨住毕竟空，<a id="a-7i"></a>都不见我乃至见者若有若无差别相故。</p>
  <p id="a7j">“善现当知，<a id="a-7k"></a>是菩萨摩诃萨不乐观察论说世间如是等事，<a id="a-7l"></a>但乐观察论说般若波罗蜜多。<a id="a-7m"></a>所以者何？<a id="a-7n"></a>甚深般若波罗蜜多远离众相，<a id="a-7o"></a>能证无上大菩提故。</p>
  <p id="a7p">“善现当知，<a id="a-7q"></a>是菩萨摩诃萨常不远离一切智智相应作意，<a id="a-7r"></a>修行布施波罗蜜多离悭贪事，<a id="a-7s"></a>修行净戒波罗蜜多离犯戒事，<a id="a-7t"></a>修行安忍波罗蜜多离忿诤事，<a id="a-7u"></a>修行精进波罗蜜多离懈怠事，<a id="a-7v"></a>修行静虑波罗蜜多离散乱事，<a id="a-7w"></a>修行般若波罗蜜多离恶慧事。</p>
  <p id="a7x">“善现当知，<a id="a-7y"></a>是菩萨摩诃萨虽住一切法空，<a id="a-7z"></a>而爱乐正法，<a id="a-80"></a>不乐非法；<a id="a-81"></a>虽住不可得空，<a id="a-82"></a>而常称赞三宝功德。</p>
  <p id="a83">“善现当知，<a id="a-84"></a>是菩萨摩诃萨虽行诸法真如法界一味之相，<a id="a-85"></a>而乐称扬真如法界种种功德。</p>
  <p id="a86">“善现当知，<a id="a-87"></a>是菩萨摩诃萨虽知诸法皆毕竟空，<a id="a-88"></a>而爱善友，<a id="a-89"></a>不乐恶友。<a id="a-8A"></a>言善友者，<a id="a-8B"></a>谓诸如来、<a id="a-8C"></a>应、<a id="a-8D"></a>正等觉及诸菩萨摩诃萨众。<a id="a-8E"></a>若诸声闻、<a id="a-8F"></a>独觉乘等，<a id="a-8G"></a>善能教化安立有情，<a id="a-8H"></a>令趣无上正等菩提，<a id="a-8I"></a>亦名善友。</p>
  <p id="a8J">“善现当知，<a id="a-8K"></a>是菩萨摩诃萨常乐亲觐一切如来、<a id="a-8L"></a>应、<a id="a-8M"></a>正等觉听闻正法。<a id="a-8N"></a>若闻如来、<a id="a-8O"></a>应、<a id="a-8P"></a>正等觉在余世界现说正法，<a id="a-8Q"></a>即以愿力往生彼界，<a id="a-8R"></a>供养恭敬、<a id="a-8S"></a>尊重赞叹、<a id="a-8T"></a>听受正法。</p>
  <p id="a8U">“善现当知，<a id="a-8V"></a>是菩萨摩诃萨若昼若夜恒不远离念佛作意，<a id="a-8W"></a>亦不远离闻法作意，<a id="a-8X"></a>由此因缘，<a id="a-8Y"></a>随诸国土有佛世尊现说正法，<a id="a-8Z"></a>即乘愿力往彼受生，<a id="a-8a"></a>或乘神通往彼听法。<a id="a-8b"></a>由是因缘，<a id="a-8c"></a>此诸菩萨生生之处常不离佛，<a id="a-8d"></a>恒闻正法无间无断。</p>
  <p id="a8e">“善现当知，<a id="a-8f"></a>是菩萨摩诃萨恒为利乐诸有情故，<a id="a-8g"></a>虽能现起静虑、<a id="a-8h"></a>无色诸甚深定，<a id="a-8i"></a>而巧方便起欲界心，<a id="a-8j"></a>教诸有情十善业道，<a id="a-8k"></a>亦随愿力现生欲界有佛国土，<a id="a-8l"></a>供养恭敬、<a id="a-8m"></a>尊重赞叹诸佛世尊，<a id="a-8n"></a>听闻正法修诸胜行。<a id="a-8o"></a>若菩萨摩诃萨成就如是诸行、<a id="a-8p"></a>状、<a id="a-8q"></a>相，<a id="a-8r"></a>知是不退转菩萨摩诃萨。</p>
  <p id="a8s">“复次，<a id="a-8t"></a>善现，<a id="a-8u"></a>一切不退转菩萨摩诃萨，<a id="a-8v"></a>常行布施波罗蜜多乃至般若波罗蜜多，<a id="a-8w"></a>常行内空乃至无性自性空，<a id="a-8x"></a>常行真如乃至不思议界，<a id="a-8y"></a>常行苦、<a id="a-8z"></a>集、<a id="a-90"></a>灭、<a id="a-91"></a>道圣谛，<a id="a-92"></a>常行四念住乃至八圣道支，<a id="a-93"></a>常行四静虑、<a id="a-94"></a>四无量、<a id="a-95"></a>四无色定，<a id="a-96"></a>常行空、<a id="a-97"></a>无相、<a id="a-98"></a>无愿解脱门，<a id="a-99"></a>常行八解脱乃至十遍处，<a id="a-9A"></a>常行殊胜诸菩萨地，<a id="a-9B"></a>常行一切陀罗尼门、<a id="a-9C"></a>三摩地门，<a id="a-9D"></a>常行五眼、<a id="a-9E"></a>六神通，<a id="a-9F"></a>常行如来十力乃至十八佛不共法，<a id="a-9G"></a>常行大慈、<a id="a-9H"></a>大悲、<a id="a-9I"></a>大喜、<a id="a-9J"></a>大舍，<a id="a-9K"></a>常行无忘失法、<a id="a-9L"></a>恒住舍性，<a id="a-9M"></a>常行一切智、<a id="a-9N"></a>道相智、<a id="a-9O"></a>一切相智，<a id="a-9P"></a>常行一切菩萨摩诃萨行，<a id="a-9Q"></a>常求诸佛无上正等菩提。</p>
  <p id="a9R">“善现当知，<a id="a-9S"></a>是菩萨摩诃萨恒于自地不起疑惑，<a id="a-9T"></a>不作是念：<a id="a-9U"></a>‘我是不退转，<a id="a-9V"></a>我非不退转。<a id="a-9W"></a>’所以者何？<a id="a-9X"></a>是菩萨摩诃萨不见少法可于无上正等菩提说有退转、<a id="a-9Y"></a>说无退转。</p>
  <p id="a9Z">“善现当知，<a id="a-9a"></a>是菩萨摩诃萨于自地法无惑无疑。<a id="a-9b"></a>所以者何？<a id="a-9c"></a>是菩萨摩诃萨于自地法，<a id="a-9d"></a>已善了知、<a id="a-9e"></a>善通达故。</p>
  <p id="a9f">“善现当知，<a id="a-9g"></a>如预流者住预流果，<a id="a-9h"></a>于自果法无惑无疑；<a id="a-9i"></a>一来、<a id="a-9j"></a>不还、<a id="a-9k"></a>阿罗汉、<a id="a-9l"></a>独觉及诸如来、<a id="a-9m"></a>应、<a id="a-9n"></a>正等觉，<a id="a-9o"></a>各住自果于自果法无惑无疑；<a id="a-9p"></a>是菩萨摩诃萨亦复如是，<a id="a-9q"></a>于自所住不退转地所摄诸法，<a id="a-9r"></a>现知现见，<a id="a-9s"></a>无惑无疑。</p>
  <p id="a9t">“善现当知，<a id="a-9u"></a>是菩萨摩诃萨住此地中，<a id="a-9v"></a>成熟有情、<a id="a-9w"></a>严净佛土、<a id="a-9x"></a>修诸功德，<a id="a-9y"></a>有魔事起即能觉知，<a id="a-9z"></a>不随魔事势力而转，<a id="a-A0"></a>善能摧灭种种魔事，<a id="a-A1"></a>令不障礙所修功德。</p>
  <p id="aA2">“善现当知，<a id="a-A3"></a>如有造作无间业者，<a id="a-A4"></a>彼无间心恒常随逐，<a id="a-A5"></a>乃至命终亦不能舍。<a id="a-A6"></a>所以者何？<a id="a-A7"></a>彼能等起无间业缠增上势力恒常随转，<a id="a-A8"></a>乃至命尽亦不能伏，<a id="a-A9"></a>设有余心不能遮礙。<a id="a-AA"></a>此菩萨摩诃萨亦复如是，<a id="a-AB"></a>安住自地其心不动无所分别，<a id="a-AC"></a>世间天、<a id="a-AD"></a>人、<a id="a-AE"></a>阿素洛等皆不能转。<a id="a-AF"></a>所以者何？<a id="a-AG"></a>是菩萨摩诃萨其心坚固，<a id="a-AH"></a>超诸世间天、<a id="a-AI"></a>人、<a id="a-AJ"></a>魔、<a id="a-AK"></a>梵、<a id="a-AL"></a>阿素洛等，<a id="a-AM"></a>已入菩萨正性离生住不退地，<a id="a-AN"></a>已得菩萨殊胜神通，<a id="a-AO"></a>成熟有情，<a id="a-AP"></a>严净佛土，<a id="a-AQ"></a>从一佛国趣一佛国，<a id="a-AR"></a>供养恭敬、<a id="a-AS"></a>尊重赞叹诸佛世尊及佛弟子，<a id="a-AT"></a>听闻正法，<a id="a-AU"></a>于诸佛所种诸善根，<a id="a-AV"></a>请问菩萨所学法义。</p>
  <p id="aAW">“善现当知，<a id="a-AX"></a>是菩萨摩诃萨安住自地，<a id="a-AY"></a>有魔事起即能觉知，<a id="a-AZ"></a>终不随顺魔事而转，<a id="a-Aa"></a>方便善巧集诸魔事置实际中方便除灭，<a id="a-Ab"></a>于自地法无惑无疑。<a id="a-Ac"></a>所以者何？<a id="a-Ad"></a>是菩萨摩诃萨知一切法皆入实际，<a id="a-Ae"></a>通达实际非一非多，<a id="a-Af"></a>于实际中无所分别；<a id="a-Ag"></a>以于实际无惑无疑，<a id="a-Ah"></a>于自地法亦无犹豫。</p>
  <p id="aAi">“善现当知，<a id="a-Aj"></a>是菩萨摩诃萨设转受生，<a id="a-Ak"></a>亦于实际无复退转，<a id="a-Al"></a>终不发起趣向声闻、<a id="a-Am"></a>独觉地意。<a id="a-An"></a>所以者何？<a id="a-Ao"></a>是菩萨摩诃萨知一切法自相皆空，<a id="a-Ap"></a>于此空中不见有法若生若灭、<a id="a-Aq"></a>若染若净。</p>
  <p id="aAr">“善现当知，<a id="a-As"></a>是菩萨摩诃萨乃至转身，<a id="a-At"></a>亦不疑惑当得无上正等菩提为不当得。<a id="a-Au"></a>所以者何？<a id="a-Av"></a>是菩萨摩诃萨通达诸法自相皆空，<a id="a-Aw"></a>即是无上正等菩提。</p>
  <p id="aAx">“善现当知，<a id="a-Ay"></a>是菩萨摩诃萨安住自地不随他缘，<a id="a-Az"></a>于自地法无能坏者。<a id="a-B0"></a>所以者何？<a id="a-B1"></a>是菩萨摩诃萨成就无动无退转智，<a id="a-B2"></a>一切恶缘不能倾动。<a id="a-B3"></a>若菩萨摩诃萨成就如是诸行、<a id="a-B4"></a>状、<a id="a-B5"></a>相，<a id="a-B6"></a>知是不退转菩萨摩诃萨。</p>
  <p id="aB7">“复次，<a id="a-B8"></a>善现，<a id="a-B9"></a>一切不退转菩萨摩诃萨，<a id="a-BA"></a>设有恶魔作佛形像，<a id="a-BB"></a>来到其所作如是言：<a id="a-BC"></a>‘汝今应求阿罗汉果，<a id="a-BD"></a>永尽诸漏证般涅槃。<a id="a-BE"></a>汝未堪受大菩提记，<a id="a-BF"></a>亦未证得无生法忍，<a id="a-BG"></a>汝今未有不退转地诸行、<a id="a-BH"></a>状、<a id="a-BI"></a>相，<a id="a-BJ"></a>如来不应授汝无上大菩提记，<a id="a-BK"></a>要有具足不退转地诸行、<a id="a-BL"></a>状、<a id="a-BM"></a>相，<a id="a-BN"></a>乃可蒙佛授与无上大菩提记。<a id="a-BO"></a>’是菩萨摩诃萨闻彼语已，<a id="a-BP"></a>心无变动，<a id="a-BQ"></a>不退不没、<a id="a-BR"></a>无惊无怖。<a id="a-BS"></a>是菩萨摩诃萨应自证知：<a id="a-BT"></a>‘我于过去诸如来所，<a id="a-BU"></a>必已受得大菩提记。<a id="a-BV"></a>所以者何？<a id="a-BW"></a>菩萨成就如是胜法，<a id="a-BX"></a>定蒙诸佛授菩提记。<a id="a-BY"></a>我已成就如是胜法，<a id="a-BZ"></a>云何世尊不授我记？<a id="a-Ba"></a>故我过去于如来所，<a id="a-Bb"></a>定已受得大菩提记。<a id="a-Bc"></a>’若菩萨摩诃萨成就如是诸行、<a id="a-Bd"></a>状、<a id="a-Be"></a>相，<a id="a-Bf"></a>知是不退转菩萨摩诃萨。</p>
  <p id="aBg">“复次，<a id="a-Bh"></a>善现，<a id="a-Bi"></a>一切不退转菩萨摩诃萨，<a id="a-Bj"></a>设有恶魔或魔使者作佛形像，<a id="a-Bk"></a>来授菩萨声闻地记，<a id="a-Bl"></a>或授菩萨独觉地记，<a id="a-Bm"></a>告菩萨言：<a id="a-Bn"></a>‘咄！<a id="a-Bo"></a>善男子，<a id="a-Bp"></a>何用无上正等菩提，<a id="a-Bq"></a>生死轮回久受大苦？<a id="a-Br"></a>宜自速证无余涅槃，<a id="a-Bs"></a>永离生死毕竟安乐。<a id="a-Bt"></a>’是菩萨摩诃萨闻彼语已，<a id="a-Bu"></a>作是念言：<a id="a-Bv"></a>‘此定恶魔或魔使者诈现佛像扰乱我心，<a id="a-Bw"></a>授我声闻、<a id="a-Bx"></a>独觉地记，<a id="a-By"></a>令退无上正等菩提。<a id="a-Bz"></a>所以者何？<a id="a-C0"></a>定无诸佛教诸菩萨趣向声闻或独觉地，<a id="a-C1"></a>弃舍无上正等菩提。<a id="a-C2"></a>’若菩萨摩诃萨成就如是诸行、<a id="a-C3"></a>状、<a id="a-C4"></a>相，<a id="a-C5"></a>知是不退转菩萨摩诃萨。</p>
  <p id="aC6">“复次，<a id="a-C7"></a>善现，<a id="a-C8"></a>一切不退转菩萨摩诃萨，<a id="a-C9"></a>设有恶魔或魔使者诈现佛像，<a id="a-CA"></a>告菩萨言：<a id="a-CB"></a>‘汝所受持大乘经典非佛所说，<a id="a-CC"></a>亦非如来弟子所说，<a id="a-CD"></a>是诸恶魔或诸外道，<a id="a-CE"></a>为诳惑汝作如是说。<a id="a-CF"></a>汝今不应受持读诵。<a id="a-CG"></a>’是菩萨摩诃萨闻彼语已，<a id="a-CH"></a>作是念言：<a id="a-CI"></a>‘此定恶魔或魔眷属，<a id="a-CJ"></a>令我厌舍无上菩提故，<a id="a-CK"></a>说大乘甚深经典非佛所说，<a id="a-CL"></a>亦非如来弟子所说。<a id="a-CM"></a>所以者何？<a id="a-CN"></a>离此经典能得无上正等菩提，<a id="a-CO"></a>必无是处。<a id="a-CP"></a>’</p>
  <p id="aCQ">“善现当知，<a id="a-CR"></a>是菩萨摩诃萨定已安住不退转地，<a id="a-CS"></a>过去诸佛久已授彼大菩提记。<a id="a-CT"></a>所以者何？<a id="a-CU"></a>是菩萨摩诃萨具足成就不退转地诸行、<a id="a-CV"></a>状、<a id="a-CW"></a>相，<a id="a-CX"></a>若诸菩萨成就如是诸行、<a id="a-CY"></a>状、<a id="a-CZ"></a>相，<a id="a-Ca"></a>当知已受大菩提记，<a id="a-Cb"></a>必已安住不退转地，<a id="a-Cc"></a>故能觉知恶魔事业。<a id="a-Cd"></a>若菩萨摩诃萨成就如是诸行、<a id="a-Ce"></a>状、<a id="a-Cf"></a>相，<a id="a-Cg"></a>知是不退转菩萨摩诃萨。</p>
  <p id="aCh">“复次，<a id="a-Ci"></a>善现，<a id="a-Cj"></a>一切不退转菩萨摩诃萨行深般若波罗蜜多时，<a id="a-Ck"></a>摄护正法不惜身命，<a id="a-Cl"></a>况余珍财、<a id="a-Cm"></a>朋友、<a id="a-Cn"></a>眷属？<a id="a-Co"></a>是菩萨摩诃萨恒作是念：<a id="a-Cp"></a>‘我宁弃舍亲友、<a id="a-Cq"></a>珍财及自身命，<a id="a-Cr"></a>终不弃舍诸佛正法。<a id="a-Cs"></a>所以者何？<a id="a-Ct"></a>亲友、<a id="a-Cu"></a>珍财及自身命，<a id="a-Cv"></a>生生常有甚为易得；<a id="a-Cw"></a>诸佛正法，<a id="a-Cx"></a>百千俱胝那庾多劫乃得一遇，<a id="a-Cy"></a>遇以长夜获大利乐故。<a id="a-Cz"></a>我定应精勤摄护，<a id="a-D0"></a>不顾身命、<a id="a-D1"></a>亲友、<a id="a-D2"></a>珍财。<a id="a-D3"></a>’善现当知，<a id="a-D4"></a>是菩萨摩诃萨摄护法时，<a id="a-D5"></a>应作是念：<a id="a-D6"></a>‘我今不为摄护一佛、<a id="a-D7"></a>二佛、<a id="a-D8"></a>三佛乃至百千诸佛正法，<a id="a-D9"></a>普为摄护十方三世诸佛正法令不亏损。<a id="a-DA"></a>’”</p>
  <p id="aDB">具寿善现便白佛言：<a id="a-DC"></a>“何等名为诸佛正法？<a id="a-DD"></a>是菩萨摩诃萨云何摄护不惜珍财、<a id="a-DE"></a>亲友、<a id="a-DF"></a>身命？<a id="a-DG"></a>”</p>
  <p id="aDH">佛告善现：<a id="a-DI"></a>“一切如来、<a id="a-DJ"></a>应、<a id="a-DK"></a>正等觉为诸菩萨说诸法空，<a id="a-DL"></a>如是名为诸佛正法。<a id="a-DM"></a>有愚痴类诽谤毁訾，<a id="a-DN"></a>言此非法、<a id="a-DO"></a>非毗奈耶、<a id="a-DP"></a>非天人师所说圣教，<a id="a-DQ"></a>修学此法不得无上正等菩提，<a id="a-DR"></a>不证涅槃永寂安乐。<a id="a-DS"></a>是菩萨摩诃萨摄护此法，<a id="a-DT"></a>不惜珍财、<a id="a-DU"></a>亲友、<a id="a-DV"></a>身命，<a id="a-DW"></a>常作是念：<a id="a-DX"></a>‘如来所说一切法空，<a id="a-DY"></a>是诸有情真归依处。<a id="a-DZ"></a>菩萨修学疾证无上正等菩提，<a id="a-Da"></a>拔诸有情生老病死，<a id="a-Db"></a>令得毕竟常乐涅槃，<a id="a-Dc"></a>故我今应不惜身命、<a id="a-Dd"></a>珍财、<a id="a-De"></a>亲友摄护此法。<a id="a-Df"></a>’又作是念：<a id="a-Dg"></a>‘我亦堕在未来佛数，<a id="a-Dh"></a>佛已授我大菩提记。<a id="a-Di"></a>由此因缘，<a id="a-Dj"></a>诸佛正法即是我法，<a id="a-Dk"></a>我应摄护不惜身命、<a id="a-Dl"></a>珍财、<a id="a-Dm"></a>亲友。<a id="a-Dn"></a>我未来世得作佛时，<a id="a-Do"></a>亦为有情宣说如是诸法空故。<a id="a-Dp"></a>’善现当知，<a id="a-Dq"></a>是菩萨摩诃萨见斯义利，<a id="a-Dr"></a>摄护如来所说正法，<a id="a-Ds"></a>不惜身命、<a id="a-Dt"></a>亲友、<a id="a-Du"></a>珍财乃至菩提，<a id="a-Dv"></a>常无懈惓。<a id="a-Dw"></a>若菩萨摩诃萨成就如是诸行、<a id="a-Dx"></a>状、<a id="a-Dy"></a>相，<a id="a-Dz"></a>知是不退转菩萨摩诃萨。</p>
  <p id="aE0">“复次，<a id="a-E1"></a>善现，<a id="a-E2"></a>一切不退转菩萨摩诃萨闻诸如来、<a id="a-E3"></a>应、<a id="a-E4"></a>正等觉所说正法无惑无疑，<a id="a-E5"></a>闻已受持能不忘失，<a id="a-E6"></a>乃至无上正等菩提。<a id="a-E7"></a>所以者何？<a id="a-E8"></a>是菩萨摩诃萨已得善巧陀罗尼故。<a id="a-E9"></a>”</p>
  <p id="aEA">具寿善现便白佛言：<a id="a-EB"></a>“是菩萨摩诃萨已得何等陀罗尼故，<a id="a-EC"></a>闻诸如来、<a id="a-ED"></a>应、<a id="a-EE"></a>正等觉所说正法无惑无疑，<a id="a-EF"></a>闻已受持常不忘失？<a id="a-EG"></a>”</p>
  <p id="aEH">佛告善现：<a id="a-EI"></a>“是菩萨摩诃萨已得闻持陀罗尼等方便善巧，<a id="a-EJ"></a>闻诸如来、<a id="a-EK"></a>应、<a id="a-EL"></a>正等觉所说正法无惑无疑，<a id="a-EM"></a>闻已受持能不忘失，<a id="a-EN"></a>乃至无上正等菩提，<a id="a-EO"></a>常如现前闻佛所说。<a id="a-EP"></a>”</p>
  <p id="aEQ">尔时，<a id="a-ER"></a>善现复白佛言：<a id="a-ES"></a>“是菩萨摩诃萨但闻如来、<a id="a-ET"></a>应、<a id="a-EU"></a>正等觉所说正法无惑无疑，<a id="a-EV"></a>闻已受持常不忘失？<a id="a-EW"></a>为闻菩萨、<a id="a-EX"></a>独觉、<a id="a-EY"></a>声闻、<a id="a-EZ"></a>天、<a id="a-Ea"></a>龙、<a id="a-Eb"></a>药叉、<a id="a-Ec"></a>人非人等所说正法，<a id="a-Ed"></a>亦能于彼无惑无疑，<a id="a-Ee"></a>闻已受持常不忘失？<a id="a-Ef"></a>”</p>
  <p id="aEg">佛告善现：<a id="a-Eh"></a>“是菩萨摩诃萨普闻一切有情言音文字义理，<a id="a-Ei"></a>皆能通达无惑无疑，<a id="a-Ej"></a>穷未来际常不忘失。<a id="a-Ek"></a>所以者何？<a id="a-El"></a>是菩萨摩诃萨已得闻持陀罗尼等方便善巧，<a id="a-Em"></a>任持所说令不失故。<a id="a-En"></a>若菩萨摩诃萨成就如是诸行、<a id="a-Eo"></a>状、<a id="a-Ep"></a>相，<a id="a-Eq"></a>知是不退转菩萨摩诃萨。<a id="a-Er"></a>”</p>
  <p data-pb></p>
  <h2 id="aEs">第三分空相品第二十一之一</h2>
  <p id="aEt">尔时，<a id="a-Eu"></a>具寿善现复白佛言：<a id="a-Ev"></a>“世尊，<a id="a-Ew"></a>如是不退转菩萨摩诃萨，<a id="a-Ex"></a>成就广大、<a id="a-Ey"></a>无量无边、<a id="a-Ez"></a>不可思议希有功德。<a id="a-F0"></a>”</p>
  <p id="aF1">佛告善现：<a id="a-F2"></a>“如是，<a id="a-F3"></a>如是，<a id="a-F4"></a>如汝所说。<a id="a-F5"></a>所以者何？<a id="a-F6"></a>是菩萨摩诃萨已得殊胜无量无边不共声闻及独觉智，<a id="a-F7"></a>住此智中引发殊胜四无礙解；<a id="a-F8"></a>由此殊胜四无礙解，<a id="a-F9"></a>世间天、<a id="a-FA"></a>人、<a id="a-FB"></a>阿素洛等无能问难，<a id="a-FC"></a>令此菩萨智慧辩才至穷尽者。<a id="a-FD"></a>”</p>
  <p id="aFE">具寿善现复白佛言：<a id="a-FF"></a>“世尊能如殑伽沙劫宣说不退转菩萨摩诃萨诸行、<a id="a-FG"></a>状、<a id="a-FH"></a>相，<a id="a-FI"></a>由佛所说诸行、<a id="a-FJ"></a>状、<a id="a-FK"></a>相，<a id="a-FL"></a>显示不退转菩萨摩诃萨成就无量殊胜功德。<a id="a-FM"></a>唯愿如来、<a id="a-FN"></a>应、<a id="a-FO"></a>正等觉，<a id="a-FP"></a>复为宣说甚深义处，<a id="a-FQ"></a>令诸菩萨安住其中，<a id="a-FR"></a>能行布施波罗蜜多乃至般若波罗蜜多令速圆满，<a id="a-FS"></a>能行内空乃至无性自性空令速圆满，<a id="a-FT"></a>能行真如乃至不思议界令速圆满，<a id="a-FU"></a>能行苦、<a id="a-FV"></a>集、<a id="a-FW"></a>灭、<a id="a-FX"></a>道圣谛令速圆满，<a id="a-FY"></a>能行四念住乃至八圣道支令速圆满，<a id="a-FZ"></a>能行四静虑、<a id="a-Fa"></a>四无量、<a id="a-Fb"></a>四无色定令速圆满，<a id="a-Fc"></a>能行八解脱乃至十遍处令速圆满，<a id="a-Fd"></a>能行空、<a id="a-Fe"></a>无相、<a id="a-Ff"></a>无愿解脱门令速圆满，<a id="a-Fg"></a>能行菩萨摩诃萨地令速圆满，<a id="a-Fh"></a>能行一切陀罗尼门、<a id="a-Fi"></a>三摩地门令速圆满，<a id="a-Fj"></a>能行五眼、<a id="a-Fk"></a>六神通令速圆满，<a id="a-Fl"></a>能行如来十力乃至十八佛不共法令速圆满，<a id="a-Fm"></a>能行大慈、<a id="a-Fn"></a>大悲、<a id="a-Fo"></a>大喜、<a id="a-Fp"></a>大舍令速圆满，<a id="a-Fq"></a>能行三十二相、<a id="a-Fr"></a>八十随好令速圆满，<a id="a-Fs"></a>能行无忘失法、<a id="a-Ft"></a>恒住舍性令速圆满，<a id="a-Fu"></a>能行一切智、<a id="a-Fv"></a>道相智、<a id="a-Fw"></a>一切相智令速圆满。<a id="a-Fx"></a>”</p>
  <p id="aFy">佛告善现：<a id="a-Fz"></a>“善哉！<a id="a-G0"></a>善哉！<a id="a-G1"></a>汝今乃能为诸菩萨摩诃萨众，<a id="a-G2"></a>请问如来、<a id="a-G3"></a>应、<a id="a-G4"></a>正等觉甚深义处，<a id="a-G5"></a>令诸菩萨安住其中，<a id="a-G6"></a>行诸功德令速圆满。<a id="a-G7"></a>善现当知，<a id="a-G8"></a>甚深义处，<a id="a-G9"></a>谓空、<a id="a-GA"></a>无相、<a id="a-GB"></a>无愿、<a id="a-GC"></a>无作、<a id="a-GD"></a>无生、<a id="a-GE"></a>无灭、<a id="a-GF"></a>离染、<a id="a-GG"></a>涅槃、<a id="a-GH"></a>真如、<a id="a-GI"></a>法界、<a id="a-GJ"></a>法性、<a id="a-GK"></a>实际，<a id="a-GL"></a>如是等名甚深义处。<a id="a-GM"></a>善现当知，<a id="a-GN"></a>如是所说甚深义处种种增语，<a id="a-GO"></a>皆显涅槃为甚深义。<a id="a-GP"></a>”</p>
  <p id="aGQ">具寿善现复白佛言：<a id="a-GR"></a>“为但涅槃名甚深义，<a id="a-GS"></a>为诸余法亦名甚深？<a id="a-GT"></a>”</p>
  <p id="aGU">佛告善现：<a id="a-GV"></a>“余一切法亦名甚深，<a id="a-GW"></a>所谓色蕴乃至识蕴亦名甚深，<a id="a-GX"></a>眼处乃至意处亦名甚深，<a id="a-GY"></a>色处乃至法处亦名甚深，<a id="a-GZ"></a>眼界乃至意界亦名甚深，<a id="a-Ga"></a>色界乃至法界亦名甚深，<a id="a-Gb"></a>眼识界乃至意识界亦名甚深，<a id="a-Gc"></a>眼触乃至意触亦名甚深，<a id="a-Gd"></a>眼触为缘所生诸受乃至意触为缘所生诸受亦名甚深，<a id="a-Ge"></a>地界乃至识界亦名甚深，<a id="a-Gf"></a>因缘乃至增上缘亦名甚深，<a id="a-Gg"></a>无明乃至老死亦名甚深，<a id="a-Gh"></a>布施波罗蜜多乃至般若波罗蜜多亦名甚深，<a id="a-Gi"></a>内空乃至无性自性空亦名甚深，<a id="a-Gj"></a>真如乃至不思议界亦名甚深，<a id="a-Gk"></a>苦、<a id="a-Gl"></a>集、<a id="a-Gm"></a>灭、<a id="a-Gn"></a>道圣谛亦名甚深，<a id="a-Go"></a>四念住乃至八圣道支亦名甚深，<a id="a-Gp"></a>四静虑、<a id="a-Gq"></a>四无量、<a id="a-Gr"></a>四无色定亦名甚深，<a id="a-Gs"></a>八解脱乃至十遍处亦名甚深，<a id="a-Gt"></a>空、<a id="a-Gu"></a>无相、<a id="a-Gv"></a>无愿解脱门亦名甚深，<a id="a-Gw"></a>净观地乃至如来地亦名甚深，<a id="a-Gx"></a>极喜地乃至法云地亦名甚深，<a id="a-Gy"></a>陀罗尼门、<a id="a-Gz"></a>三摩地门亦名甚深，<a id="a-H0"></a>五眼、<a id="a-H1"></a>六神通亦名甚深，<a id="a-H2"></a>如来十力乃至十八佛不共法亦名甚深，<a id="a-H3"></a>大慈、<a id="a-H4"></a>大悲、<a id="a-H5"></a>大喜、<a id="a-H6"></a>大舍亦名甚深，<a id="a-H7"></a>三十二相、<a id="a-H8"></a>八十随好亦名甚深，<a id="a-H9"></a>无忘失法、<a id="a-HA"></a>恒住舍性亦名甚深，<a id="a-HB"></a>一切智、<a id="a-HC"></a>道相智、<a id="a-HD"></a>一切相智亦名甚深，<a id="a-HE"></a>预流果乃至独觉菩提亦名甚深，<a id="a-HF"></a>一切菩萨摩诃萨行、<a id="a-HG"></a>诸佛无上正等菩提亦名甚深。<a id="a-HH"></a>”</p>
  <p id="aHI">尔时，<a id="a-HJ"></a>善现复白佛言：<a id="a-HK"></a>“云何色蕴亦名甚深？<a id="a-HL"></a>云何受、<a id="a-HM"></a>想、<a id="a-HN"></a>行、<a id="a-HO"></a>识蕴亦名甚深？<a id="a-HP"></a>广说乃至云何一切菩萨摩诃萨行亦名甚深？<a id="a-HQ"></a>云何诸佛无上正等菩提亦名甚深？<a id="a-HR"></a>”</p>
  <p id="aHS">佛告善现：<a id="a-HT"></a>“色蕴真如甚深故，<a id="a-HU"></a>色蕴亦名甚深；<a id="a-HV"></a>受、<a id="a-HW"></a>想、<a id="a-HX"></a>行、<a id="a-HY"></a>识蕴真如甚深故，<a id="a-HZ"></a>受、<a id="a-Ha"></a>想、<a id="a-Hb"></a>行、<a id="a-Hc"></a>识蕴亦名甚深；<a id="a-Hd"></a>广说乃至一切菩萨摩诃萨行真如甚深故，<a id="a-He"></a>一切菩萨摩诃萨行亦名甚深；<a id="a-Hf"></a>诸佛无上正等菩提真如甚深故，<a id="a-Hg"></a>诸佛无上正等菩提亦名甚深。<a id="a-Hh"></a>”</p>
  <p id="aHi">具寿善现复白佛言：<a id="a-Hj"></a>“云何色蕴真如甚深？<a id="a-Hk"></a>云何受、<a id="a-Hl"></a>想、<a id="a-Hm"></a>行、<a id="a-Hn"></a>识蕴真如甚深？<a id="a-Ho"></a>广说乃至云何一切菩萨摩诃萨行真如甚深？<a id="a-Hp"></a>云何诸佛无上正等菩提真如甚深？<a id="a-Hq"></a>”</p>
  <p id="aHr">佛告善现：<a id="a-Hs"></a>“色蕴真如，<a id="a-Ht"></a>非即色蕴，<a id="a-Hu"></a>非离色蕴，<a id="a-Hv"></a>是故甚深；<a id="a-Hw"></a>受、<a id="a-Hx"></a>想、<a id="a-Hy"></a>行、<a id="a-Hz"></a>识蕴真如，<a id="a-I0"></a>非即受、<a id="a-I1"></a>想、<a id="a-I2"></a>行、<a id="a-I3"></a>识蕴，<a id="a-I4"></a>非离受、<a id="a-I5"></a>想、<a id="a-I6"></a>行、<a id="a-I7"></a>识蕴，<a id="a-I8"></a>是故甚深；<a id="a-I9"></a>广说乃至一切菩萨摩诃萨行真如，<a id="a-IA"></a>非即一切菩萨摩诃萨行，<a id="a-IB"></a>非离一切菩萨摩诃萨行，<a id="a-IC"></a>是故甚深；<a id="a-ID"></a>诸佛无上正等菩提真如，<a id="a-IE"></a>非即诸佛无上正等菩提，<a id="a-IF"></a>非离诸佛无上正等菩提，<a id="a-IG"></a>是故甚深。<a id="a-IH"></a>”</p>
  <p id="aII">尔时，<a id="a-IJ"></a>善现复白佛言：<a id="a-IK"></a>“世尊甚奇微妙方便，<a id="a-IL"></a>为不退转地菩萨摩诃萨遮遣色蕴显示涅槃，<a id="a-IM"></a>遮遣受、<a id="a-IN"></a>想、<a id="a-IO"></a>行、<a id="a-IP"></a>识蕴显示涅槃，<a id="a-IQ"></a>广说乃至遮遣一切菩萨摩诃萨行显示涅槃，<a id="a-IR"></a>遮遣诸佛无上正等菩提显示涅槃。<a id="a-IS"></a>世尊甚奇微妙方便，<a id="a-IT"></a>为不退转地菩萨摩诃萨遮遣一切若世间法若出世间法、<a id="a-IU"></a>若共法若不共法、<a id="a-IV"></a>若有漏法若无漏法、<a id="a-IW"></a>若有诤法若无诤法、<a id="a-IX"></a>若有罪法若无罪法、<a id="a-IY"></a>若有为法若无为法显示涅槃。<a id="a-IZ"></a>”</p>
  <p id="aIa">佛告善现：<a id="a-Ib"></a>“如是，<a id="a-Ic"></a>如是，<a id="a-Id"></a>如汝所说：<a id="a-Ie"></a>世尊甚奇微妙方便，<a id="a-If"></a>为不退转地菩萨摩诃萨遮遣色蕴显示涅槃，<a id="a-Ig"></a>遮遣受、<a id="a-Ih"></a>想、<a id="a-Ii"></a>行、<a id="a-Ij"></a>识蕴显示涅槃，<a id="a-Ik"></a>广说乃至遮遣一切菩萨摩诃萨行显示涅槃，<a id="a-Il"></a>遮遣诸佛无上正等菩提显示涅槃。<a id="a-Im"></a>世尊甚奇微妙方便，<a id="a-In"></a>为不退转地菩萨摩诃萨遮遣一切若世间法若出世间法、<a id="a-Io"></a>若共法若不共法、<a id="a-Ip"></a>若有漏法若无漏法、<a id="a-Iq"></a>若有诤法若无诤法、<a id="a-Ir"></a>若有罪法若无罪法、<a id="a-Is"></a>若有为法若无为法显示涅槃。</p>
  <p id="aIt">“复次，<a id="a-Iu"></a>善现，<a id="a-Iv"></a>诸菩萨摩诃萨应于如是甚深义处，<a id="a-Iw"></a>依深般若波罗蜜多相应理趣，<a id="a-Ix"></a>审谛思惟、<a id="a-Iy"></a>筹量观察，<a id="a-Iz"></a>应作是念：<a id="a-J0"></a>‘我今应如甚深般若波罗蜜多所教而住，<a id="a-J1"></a>我今应如甚深般若波罗蜜多所说而学。<a id="a-J2"></a>’</p>
  <p id="aJ3">“善现当知，<a id="a-J4"></a>若菩萨摩诃萨能于如是甚深义处，<a id="a-J5"></a>依深般若波罗蜜多相应理趣，<a id="a-J6"></a>审谛思惟、<a id="a-J7"></a>筹量观察，<a id="a-J8"></a>如深般若波罗蜜多所教而住，<a id="a-J9"></a>如深般若波罗蜜多所说而学。<a id="a-JA"></a>是菩萨摩诃萨由能如是精勤修学，<a id="a-JB"></a>依深般若波罗蜜多起一念心，<a id="a-JC"></a>尚能摄受无量无数无边善根，<a id="a-JD"></a>超无量劫生死流转，<a id="a-JE"></a>速证无上正等菩提，<a id="a-JF"></a>况能无间常修般若波罗蜜多，<a id="a-JG"></a>恒住菩提相应作意！</p>
  <p id="aJH">“如耽欲人与端正女，<a id="a-JI"></a>更相爱染共为期契，<a id="a-JJ"></a>彼女限礙不获赴期，<a id="a-JK"></a>此人欲心炽盛流注。<a id="a-JL"></a>善现，<a id="a-JM"></a>于意云何？<a id="a-JN"></a>其人欲心于何处转？<a id="a-JO"></a>”</p>
  <p id="aJP">“世尊，<a id="a-JQ"></a>此人欲心于女处转，<a id="a-JR"></a>谓作是念：<a id="a-JS"></a>‘彼何当来，<a id="a-JT"></a>共会于此，<a id="a-JU"></a>欢娱戏乐？<a id="a-JV"></a>’”</p>
  <p id="aJW">“善现，<a id="a-JX"></a>于意云何？<a id="a-JY"></a>其人昼夜几欲念生？<a id="a-JZ"></a>”</p>
  <p id="aJa">“世尊，<a id="a-Jb"></a>此人昼夜欲念甚多。<a id="a-Jc"></a>”</p>
  <p id="aJd">佛告善现：<a id="a-Je"></a>“若菩萨摩诃萨依深般若波罗蜜多起一念心，<a id="a-Jf"></a>如深般若波罗蜜多所说而学，<a id="a-Jg"></a>所超生死流转劫数，<a id="a-Jh"></a>与耽欲人经一昼夜所起欲念，<a id="a-Ji"></a>其数量等。<a id="a-Jj"></a>善现当知，<a id="a-Jk"></a>是菩萨摩诃萨随依般若波罗蜜多甚深义趣思惟修学，<a id="a-Jl"></a>随能解脱能礙无上正等菩提所有过失。<a id="a-Jm"></a>是故菩萨依深般若波罗蜜多精勤修学，<a id="a-Jn"></a>速证无上正等菩提。<a id="a-Jo"></a>善现当知，<a id="a-Jp"></a>若菩萨摩诃萨如深般若波罗蜜多所说而住，<a id="a-Jq"></a>经一昼夜所获功德，<a id="a-Jr"></a>若此功德有形礙者，<a id="a-Js"></a>殑伽沙等三千大千诸佛世界不能容受。<a id="a-Jt"></a>假使充满如殑伽沙三千大千佛之世界诸余功德比此功德，<a id="a-Ju"></a>百分不及一，<a id="a-Jv"></a>千分不及一，<a id="a-Jw"></a>乃至邬波尼杀昙分亦不及一。</p>
 </body>
</html>