<!doctype html>
<html id="z3IBSwN52" data-ver="1285">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百一十三</h1>
  <h2 id="a2">初分众喻品第四十四之三</h2>
  <p id="a3">具寿善现复白佛言：<a id="a-4"></a>“世尊，<a id="a-5"></a>云何住菩萨乘补特伽罗无方便善巧？<a id="a-6"></a>”</p>
  <p id="a7">佛言：<a id="a-8"></a>“善现，<a id="a-9"></a>若菩萨乘补特伽罗，<a id="a-A"></a>从初发心无方便善巧修行布施波罗蜜多，<a id="a-B"></a>无方便善巧修行净戒波罗蜜多，<a id="a-C"></a>无方便善巧修行安忍波罗蜜多，<a id="a-D"></a>无方便善巧修行精进波罗蜜多，<a id="a-E"></a>无方便善巧修行静虑波罗蜜多，<a id="a-F"></a>无方便善巧修行般若波罗蜜多。<a id="a-G"></a>善现，<a id="a-H"></a>此菩萨乘补特伽罗，<a id="a-I"></a>修布施时作如是念：<a id="a-J"></a>‘我能行施，<a id="a-K"></a>彼受我所施，<a id="a-L"></a>我施如是物。<a id="a-M"></a>’修净戒时作如是念：<a id="a-N"></a>‘我能持戒，<a id="a-O"></a>戒是我所持，<a id="a-P"></a>我成就是戒。<a id="a-Q"></a>’修安忍时作如是念：<a id="a-R"></a>‘我能修忍，<a id="a-S"></a>彼是我所忍，<a id="a-T"></a>我成就是忍。<a id="a-U"></a>’修精进时作如是念：<a id="a-V"></a>‘我能精进，<a id="a-W"></a>我为此精进，<a id="a-X"></a>我具是精进。<a id="a-Y"></a>’修静虑时作如是念：<a id="a-Z"></a>‘我能修定，<a id="a-a"></a>我为此修定，<a id="a-b"></a>我成就是定。<a id="a-c"></a>’修般若时作如是念：<a id="a-d"></a>‘我能修慧，<a id="a-e"></a>我为此修慧，<a id="a-f"></a>我成就是慧。<a id="a-g"></a>’</p>
  <p id="ah">“复次，<a id="a-i"></a>善现，<a id="a-j"></a>此菩萨乘补特伽罗，<a id="a-k"></a>修布施时执有是布施，<a id="a-l"></a>执由此布施，<a id="a-m"></a>执布施为我所而生憍慢；<a id="a-n"></a>修净戒时执有是净戒，<a id="a-o"></a>执由此净戒，<a id="a-p"></a>执净戒为我所而生憍慢；<a id="a-q"></a>修安忍时执有是安忍，<a id="a-r"></a>执由此安忍，<a id="a-s"></a>执安忍为我所而生憍慢；<a id="a-t"></a>修精进时执有是精进，<a id="a-u"></a>执由此精进，<a id="a-v"></a>执精进为我所而生憍慢；<a id="a-w"></a>修静虑时执有是静虑，<a id="a-x"></a>执由此静虑，<a id="a-y"></a>执静虑为我所而生憍慢；<a id="a-z"></a>修般若时执有是般若，<a id="a-10"></a>执由此般若，<a id="a-11"></a>执般若为我所而生憍慢。<a id="a-12"></a>所以者何？<a id="a-13"></a>布施波罗蜜多中无如是分别，<a id="a-14"></a>亦不如彼所分别。<a id="a-15"></a>何以故？<a id="a-16"></a>非至此、<a id="a-17"></a>彼岸是布施波罗蜜多相故。<a id="a-18"></a>净戒波罗蜜多中无如是分别，<a id="a-19"></a>亦不如彼所分别。<a id="a-1A"></a>何以故？<a id="a-1B"></a>非至此、<a id="a-1C"></a>彼岸是净戒波罗蜜多相故。<a id="a-1D"></a>安忍波罗蜜多中无如是分别，<a id="a-1E"></a>亦不如彼所分别。<a id="a-1F"></a>何以故？<a id="a-1G"></a>非至此、<a id="a-1H"></a>彼岸是安忍波罗蜜多相故。<a id="a-1I"></a>精进波罗蜜多中无如是分别，<a id="a-1J"></a>亦不如彼所分别。<a id="a-1K"></a>何以故？<a id="a-1L"></a>非至此、<a id="a-1M"></a>彼岸是精进波罗蜜多相故。<a id="a-1N"></a>静虑波罗蜜多中无如是分别，<a id="a-1O"></a>亦不如彼所分别。<a id="a-1P"></a>何以故？<a id="a-1Q"></a>非至此、<a id="a-1R"></a>彼岸是静虑波罗蜜多相故。<a id="a-1S"></a>般若波罗蜜多中无如是分别，<a id="a-1T"></a>亦不如彼所分别。<a id="a-1U"></a>何以故？<a id="a-1V"></a>非至此、<a id="a-1W"></a>彼岸是般若波罗蜜多相故。</p>
  <p id="a1X">“善现，<a id="a-1Y"></a>此菩萨乘补特伽罗，<a id="a-1Z"></a>不知此岸、<a id="a-1a"></a>彼岸相故，<a id="a-1b"></a>不能摄受布施波罗蜜多，<a id="a-1c"></a>不能摄受净戒、<a id="a-1d"></a>安忍、<a id="a-1e"></a>精进、<a id="a-1f"></a>静虑、<a id="a-1g"></a>般若波罗蜜多；<a id="a-1h"></a>不能摄受方便善巧；<a id="a-1i"></a>不能摄受内空，<a id="a-1j"></a>不能摄受外空、<a id="a-1k"></a>内外空、<a id="a-1l"></a>空空、<a id="a-1m"></a>大空、<a id="a-1n"></a>胜义空、<a id="a-1o"></a>有为空、<a id="a-1p"></a>无为空、<a id="a-1q"></a>毕竟空、<a id="a-1r"></a>无际空、<a id="a-1s"></a>散空、<a id="a-1t"></a>无变异空、<a id="a-1u"></a>本性空、<a id="a-1v"></a>自相空、<a id="a-1w"></a>共相空、<a id="a-1x"></a>一切法空、<a id="a-1y"></a>不可得空、<a id="a-1z"></a>无性空、<a id="a-20"></a>自性空、<a id="a-21"></a>无性自性空；<a id="a-22"></a>不能摄受真如，<a id="a-23"></a>不能摄受法界、<a id="a-24"></a>法性、<a id="a-25"></a>不虚妄性、<a id="a-26"></a>不变异性、<a id="a-27"></a>平等性、<a id="a-28"></a>离生性、<a id="a-29"></a>法定、<a id="a-2A"></a>法住、<a id="a-2B"></a>实际、<a id="a-2C"></a>虚空界、<a id="a-2D"></a>不思议界；<a id="a-2E"></a>不能摄受苦圣谛，<a id="a-2F"></a>不能摄受集、<a id="a-2G"></a>灭、<a id="a-2H"></a>道圣谛；<a id="a-2I"></a>不能摄受四静虑，<a id="a-2J"></a>不能摄受四无量、<a id="a-2K"></a>四无色定；<a id="a-2L"></a>不能摄受八解脱，<a id="a-2M"></a>不能摄受八胜处、<a id="a-2N"></a>九次第定、<a id="a-2O"></a>十遍处；<a id="a-2P"></a>不能摄受四念住，<a id="a-2Q"></a>不能摄受四正断、<a id="a-2R"></a>四神足、<a id="a-2S"></a>五根、<a id="a-2T"></a>五力、<a id="a-2U"></a>七等觉支、<a id="a-2V"></a>八圣道支；<a id="a-2W"></a>不能摄受空解脱门，<a id="a-2X"></a>不能摄受无相、<a id="a-2Y"></a>无愿解脱门；<a id="a-2Z"></a>不能摄受菩萨十地；<a id="a-2a"></a>不能摄受五眼，<a id="a-2b"></a>不能摄受六神通；<a id="a-2c"></a>不能摄受佛十力，<a id="a-2d"></a>不能摄受四无所畏、<a id="a-2e"></a>四无礙解、<a id="a-2f"></a>大慈、<a id="a-2g"></a>大悲、<a id="a-2h"></a>大喜、<a id="a-2i"></a>大舍、<a id="a-2j"></a>十八佛不共法；<a id="a-2k"></a>不能摄受无忘失法，<a id="a-2l"></a>不能摄受恒住舍性；<a id="a-2m"></a>不能摄受一切智，<a id="a-2n"></a>不能摄受道相智、<a id="a-2o"></a>一切相智；<a id="a-2p"></a>不能摄受一切陀罗尼门，<a id="a-2q"></a>不能摄受一切三摩地门；<a id="a-2r"></a>不能摄受一切菩萨摩诃萨行；<a id="a-2s"></a>不能摄受诸佛无上正等菩提。<a id="a-2t"></a>善现，<a id="a-2u"></a>由是因缘，<a id="a-2v"></a>此菩萨乘补特伽罗，<a id="a-2w"></a>堕声闻地或独觉地，<a id="a-2x"></a>不证无上正等菩提。</p>
  <p id="a2y">“如是，<a id="a-2z"></a>善现，<a id="a-30"></a>住菩萨乘诸善男子、<a id="a-31"></a>善女人等，<a id="a-32"></a>由不摄受甚深般若波罗蜜多，<a id="a-33"></a>亦不摄受方便善巧故，<a id="a-34"></a>退堕声闻及独觉地，<a id="a-35"></a>不证无上正等菩提。<a id="a-36"></a>”</p>
  <p id="a37">尔时，<a id="a-38"></a>具寿善现白佛言：<a id="a-39"></a>“世尊，<a id="a-3A"></a>云何住菩萨乘诸善男子、<a id="a-3B"></a>善女人等，<a id="a-3C"></a>以能摄受甚深般若波罗蜜多，<a id="a-3D"></a>亦能摄受方便善巧故，<a id="a-3E"></a>不堕声闻及独觉地，<a id="a-3F"></a>疾证无上正等菩提？<a id="a-3G"></a>”</p>
  <p id="a3H">佛言：<a id="a-3I"></a>“善现，<a id="a-3J"></a>有菩萨乘诸善男子、<a id="a-3K"></a>善女人等，<a id="a-3L"></a>从初发心离我、<a id="a-3M"></a>我所执修行布施波罗蜜多，<a id="a-3N"></a>离我、<a id="a-3O"></a>我所执修行净戒波罗蜜多，<a id="a-3P"></a>离我、<a id="a-3Q"></a>我所执修行安忍波罗蜜多，<a id="a-3R"></a>离我、<a id="a-3S"></a>我所执修行精进波罗蜜多，<a id="a-3T"></a>离我、<a id="a-3U"></a>我所执修行静虑波罗蜜多，<a id="a-3V"></a>离我、<a id="a-3W"></a>我所执修行般若波罗蜜多。</p>
  <p id="a3X">“善现，<a id="a-3Y"></a>此善男子、<a id="a-3Z"></a>善女人等，<a id="a-3a"></a>修布施时不作是念：<a id="a-3b"></a>‘我能行施，<a id="a-3c"></a>彼受我所施，<a id="a-3d"></a>我施如是物。<a id="a-3e"></a>’修净戒时不作是念：<a id="a-3f"></a>‘我能持戒，<a id="a-3g"></a>戒是我所持，<a id="a-3h"></a>我成就是戒。<a id="a-3i"></a>’修安忍时不作是念：<a id="a-3j"></a>‘我能修忍，<a id="a-3k"></a>彼是我所忍，<a id="a-3l"></a>我成就是忍。<a id="a-3m"></a>’修精进时不作是念：<a id="a-3n"></a>‘我能修精进，<a id="a-3o"></a>我为此精进，<a id="a-3p"></a>我具是精进。<a id="a-3q"></a>’修静虑时不作是念：<a id="a-3r"></a>‘我能修定，<a id="a-3s"></a>我为此修定，<a id="a-3t"></a>我成就是定。<a id="a-3u"></a>’修般若时不作是念：<a id="a-3v"></a>‘我能修慧，<a id="a-3w"></a>我为此修慧，<a id="a-3x"></a>我成就是慧。<a id="a-3y"></a>’</p>
  <p id="a3z">“复次，<a id="a-40"></a>善现，<a id="a-41"></a>此菩萨乘诸善男子、<a id="a-42"></a>善女人等，<a id="a-43"></a>修布施时不执有布施，<a id="a-44"></a>不执由此布施，<a id="a-45"></a>不执布施为我所；<a id="a-46"></a>修净戒时不执有净戒，<a id="a-47"></a>不执由此净戒，<a id="a-48"></a>不执净戒为我所；<a id="a-49"></a>修安忍时不执有安忍，<a id="a-4A"></a>不执由此安忍，<a id="a-4B"></a>不执安忍为我所；<a id="a-4C"></a>修精进时不执有精进，<a id="a-4D"></a>不执由此精进，<a id="a-4E"></a>不执精进为我所；<a id="a-4F"></a>修静虑时不执有静虑，<a id="a-4G"></a>不执由此静虑，<a id="a-4H"></a>不执静虑为我所；<a id="a-4I"></a>修般若时不执有般若，<a id="a-4J"></a>不执由此般若，<a id="a-4K"></a>不执般若为我所。<a id="a-4L"></a>所以者何？<a id="a-4M"></a>布施波罗蜜多中无如是分别可起此执。<a id="a-4N"></a>何以故？<a id="a-4O"></a>远离此、<a id="a-4P"></a>彼岸是布施波罗蜜多相故。<a id="a-4Q"></a>净戒波罗蜜多中无如是分别可起此执。<a id="a-4R"></a>何以故？<a id="a-4S"></a>远离此、<a id="a-4T"></a>彼岸是净戒波罗蜜多相故。<a id="a-4U"></a>安忍波罗蜜多中无如是分别可起此执。<a id="a-4V"></a>何以故？<a id="a-4W"></a>远离此、<a id="a-4X"></a>彼岸是安忍波罗蜜多相故。<a id="a-4Y"></a>精进波罗蜜多中无如是分别可起此执。<a id="a-4Z"></a>何以故？<a id="a-4a"></a>远离此、<a id="a-4b"></a>彼岸是精进波罗蜜多相故。<a id="a-4c"></a>静虑波罗蜜多中无如是分别可起此执。<a id="a-4d"></a>何以故？<a id="a-4e"></a>远离此、<a id="a-4f"></a>彼岸是静虑波罗蜜多相故。<a id="a-4g"></a>般若波罗蜜多中无如是分别可起此执。<a id="a-4h"></a>何以故？<a id="a-4i"></a>远离此、<a id="a-4j"></a>彼岸是般若波罗蜜多相故。</p>
  <p id="a4k">“善现，<a id="a-4l"></a>此菩萨乘诸善男子、<a id="a-4m"></a>善女人等，<a id="a-4n"></a>了知此岸、<a id="a-4o"></a>彼岸相故，<a id="a-4p"></a>便能摄受布施、<a id="a-4q"></a>净戒、<a id="a-4r"></a>安忍、<a id="a-4s"></a>精进、<a id="a-4t"></a>静虑、<a id="a-4u"></a>般若波罗蜜多，<a id="a-4v"></a>不堕声闻及独觉地，<a id="a-4w"></a>疾证无上正等菩提；<a id="a-4x"></a>复能摄受内空、<a id="a-4y"></a>外空、<a id="a-4z"></a>内外空、<a id="a-50"></a>空空、<a id="a-51"></a>大空、<a id="a-52"></a>胜义空、<a id="a-53"></a>有为空、<a id="a-54"></a>无为空、<a id="a-55"></a>毕竟空、<a id="a-56"></a>无际空、<a id="a-57"></a>散空、<a id="a-58"></a>无变异空、<a id="a-59"></a>本性空、<a id="a-5A"></a>自相空、<a id="a-5B"></a>共相空、<a id="a-5C"></a>一切法空、<a id="a-5D"></a>不可得空、<a id="a-5E"></a>无性空、<a id="a-5F"></a>自性空、<a id="a-5G"></a>无性自性空，<a id="a-5H"></a>不堕声闻及独觉地，<a id="a-5I"></a>疾证无上正等菩提；<a id="a-5J"></a>复能摄受真如、<a id="a-5K"></a>法界、<a id="a-5L"></a>法性、<a id="a-5M"></a>不虚妄性、<a id="a-5N"></a>不变异性、<a id="a-5O"></a>平等性、<a id="a-5P"></a>离生性、<a id="a-5Q"></a>法定、<a id="a-5R"></a>法住、<a id="a-5S"></a>实际、<a id="a-5T"></a>虚空界、<a id="a-5U"></a>不思议界，<a id="a-5V"></a>不堕声闻及独觉地，<a id="a-5W"></a>疾证无上正等菩提；<a id="a-5X"></a>复能摄受苦圣谛、<a id="a-5Y"></a>集圣谛、<a id="a-5Z"></a>灭圣谛、<a id="a-5a"></a>道圣谛，<a id="a-5b"></a>不堕声闻及独觉地，<a id="a-5c"></a>疾证无上正等菩提；<a id="a-5d"></a>复能摄受四静虑、<a id="a-5e"></a>四无量、<a id="a-5f"></a>四无色定，<a id="a-5g"></a>不堕声闻及独觉地，<a id="a-5h"></a>疾证无上正等菩提；<a id="a-5i"></a>复能摄受八解脱、<a id="a-5j"></a>八胜处、<a id="a-5k"></a>九次第定、<a id="a-5l"></a>十遍处，<a id="a-5m"></a>不堕声闻及独觉地，<a id="a-5n"></a>疾证无上正等菩提；<a id="a-5o"></a>复能摄受四念住、<a id="a-5p"></a>四正断、<a id="a-5q"></a>四神足、<a id="a-5r"></a>五根、<a id="a-5s"></a>五力、<a id="a-5t"></a>七等觉支、<a id="a-5u"></a>八圣道支，<a id="a-5v"></a>不堕声闻及独觉地，<a id="a-5w"></a>疾证无上正等菩提；<a id="a-5x"></a>复能摄受空解脱门、<a id="a-5y"></a>无相解脱门、<a id="a-5z"></a>无愿解脱门，<a id="a-60"></a>不堕声闻及独觉地，<a id="a-61"></a>疾证无上正等菩提；<a id="a-62"></a>复能摄受菩萨十地，<a id="a-63"></a>不堕声闻及独觉地，<a id="a-64"></a>疾证无上正等菩提；<a id="a-65"></a>复能摄受五眼、<a id="a-66"></a>六神通，<a id="a-67"></a>不堕声闻及独觉地，<a id="a-68"></a>疾证无上正等菩提；<a id="a-69"></a>复能摄受佛十力、<a id="a-6A"></a>四无所畏、<a id="a-6B"></a>四无礙解、<a id="a-6C"></a>大慈、<a id="a-6D"></a>大悲、<a id="a-6E"></a>大喜、<a id="a-6F"></a>大舍、<a id="a-6G"></a>十八佛不共法，<a id="a-6H"></a>不堕声闻及独觉地，<a id="a-6I"></a>疾证无上正等菩提；<a id="a-6J"></a>复能摄受无忘失法、<a id="a-6K"></a>恒住舍性，<a id="a-6L"></a>不堕声闻及独觉地，<a id="a-6M"></a>疾证无上正等菩提；<a id="a-6N"></a>复能摄受一切智、<a id="a-6O"></a>道相智、<a id="a-6P"></a>一切相智，<a id="a-6Q"></a>不堕声闻及独觉地，<a id="a-6R"></a>疾证无上正等菩提；<a id="a-6S"></a>复能摄受一切陀罗尼门、<a id="a-6T"></a>一切三摩地门，<a id="a-6U"></a>不堕声闻及独觉地，<a id="a-6V"></a>疾证无上正等菩提；<a id="a-6W"></a>复能摄受一切菩萨摩诃萨行，<a id="a-6X"></a>不堕声闻及独觉地，<a id="a-6Y"></a>疾证无上正等菩提；<a id="a-6Z"></a>复能摄受诸佛无上正等菩提，<a id="a-6a"></a>不堕声闻及独觉地，<a id="a-6b"></a>疾证无上正等菩提。<a id="a-6c"></a>”</p>
  <p id="a6d">具寿善现复白佛言：<a id="a-6e"></a>“世尊，<a id="a-6f"></a>云何住菩萨乘补特伽罗有方便善巧？<a id="a-6g"></a>”</p>
  <p id="a6h">佛言：<a id="a-6i"></a>“善现，<a id="a-6j"></a>若菩萨乘补特伽罗，<a id="a-6k"></a>从初发心有方便善巧修行布施波罗蜜多，<a id="a-6l"></a>有方便善巧修行净戒波罗蜜多，<a id="a-6m"></a>有方便善巧修行安忍波罗蜜多，<a id="a-6n"></a>有方便善巧修行精进波罗蜜多，<a id="a-6o"></a>有方便善巧修行静虑波罗蜜多，<a id="a-6p"></a>有方便善巧修行般若波罗蜜多。</p>
  <p id="a6q">“善现，<a id="a-6r"></a>此菩萨乘补特伽罗，<a id="a-6s"></a>修布施时不作是念：<a id="a-6t"></a>‘我能行施，<a id="a-6u"></a>彼受我所施，<a id="a-6v"></a>我施如是物。<a id="a-6w"></a>’修净戒时不作是念：<a id="a-6x"></a>‘我能持戒，<a id="a-6y"></a>戒是我所持，<a id="a-6z"></a>我成就是戒。<a id="a-70"></a>’修安忍时不作是念：<a id="a-71"></a>‘我能修忍，<a id="a-72"></a>彼是我所忍，<a id="a-73"></a>我成就是忍。<a id="a-74"></a>’修精进时不作是念：<a id="a-75"></a>‘我能精进，<a id="a-76"></a>我为此精进，<a id="a-77"></a>我具是精进。<a id="a-78"></a>’修静虑时不作是念：<a id="a-79"></a>‘我能修定，<a id="a-7A"></a>我为此修定，<a id="a-7B"></a>我成就是定。<a id="a-7C"></a>’修般若时不作是念：<a id="a-7D"></a>‘我能修慧，<a id="a-7E"></a>我为此修慧，<a id="a-7F"></a>我成就是慧。<a id="a-7G"></a>’</p>
  <p id="a7H">“复次，<a id="a-7I"></a>善现，<a id="a-7J"></a>此菩萨乘补特伽罗，<a id="a-7K"></a>修布施时不执有布施，<a id="a-7L"></a>不执由此布施，<a id="a-7M"></a>不执布施为我所亦不憍慢；<a id="a-7N"></a>修净戒时不执有净戒，<a id="a-7O"></a>不执由此净戒，<a id="a-7P"></a>不执净戒为我所亦不憍慢；<a id="a-7Q"></a>修安忍时不执有安忍，<a id="a-7R"></a>不执由此安忍，<a id="a-7S"></a>不执安忍为我所亦不憍慢；<a id="a-7T"></a>修精进时不执有精进，<a id="a-7U"></a>不执由此精进，<a id="a-7V"></a>不执精进为我所亦不憍慢；<a id="a-7W"></a>修静虑时不执有静虑，<a id="a-7X"></a>不执由此静虑，<a id="a-7Y"></a>不执静虑为我所亦不憍慢；<a id="a-7Z"></a>修般若时不执有般若，<a id="a-7a"></a>不执由此般若，<a id="a-7b"></a>不执般若为我所亦不憍慢。<a id="a-7c"></a>所以者何？<a id="a-7d"></a>布施波罗蜜多中无如是分别，<a id="a-7e"></a>亦不如彼所分别。<a id="a-7f"></a>何以故？<a id="a-7g"></a>非至此、<a id="a-7h"></a>彼岸是布施波罗蜜多相故。<a id="a-7i"></a>净戒波罗蜜多中无如是分别，<a id="a-7j"></a>亦不如彼所分别。<a id="a-7k"></a>何以故？<a id="a-7l"></a>非至此、<a id="a-7m"></a>彼岸是净戒波罗蜜多相故。<a id="a-7n"></a>安忍波罗蜜多中无如是分别，<a id="a-7o"></a>亦不如彼所分别。<a id="a-7p"></a>何以故？<a id="a-7q"></a>非至此、<a id="a-7r"></a>彼岸是安忍波罗蜜多相故。<a id="a-7s"></a>精进波罗蜜多中无如是分别，<a id="a-7t"></a>亦不如彼所分别。<a id="a-7u"></a>何以故？<a id="a-7v"></a>非至此、<a id="a-7w"></a>彼岸是精进波罗蜜多相故。<a id="a-7x"></a>静虑波罗蜜多中无如是分别，<a id="a-7y"></a>亦不如彼所分别。<a id="a-7z"></a>何以故？<a id="a-80"></a>非至此、<a id="a-81"></a>彼岸是静虑波罗蜜多相故。<a id="a-82"></a>般若波罗蜜多中无如是分别，<a id="a-83"></a>亦不如彼所分别。<a id="a-84"></a>何以故？<a id="a-85"></a>非至此、<a id="a-86"></a>彼岸是般若波罗蜜多相故。</p>
  <p id="a87">“善现，<a id="a-88"></a>此菩萨乘补特伽罗，<a id="a-89"></a>了知此岸、<a id="a-8A"></a>彼岸相故，<a id="a-8B"></a>便能摄受布施、<a id="a-8C"></a>净戒、<a id="a-8D"></a>安忍、<a id="a-8E"></a>精进、<a id="a-8F"></a>静虑、<a id="a-8G"></a>般若波罗蜜多，<a id="a-8H"></a>不堕声闻及独觉地，<a id="a-8I"></a>疾证无上正等菩提；<a id="a-8J"></a>复能摄受方便善巧，<a id="a-8K"></a>不堕声闻及独觉地，<a id="a-8L"></a>疾证无上正等菩提；<a id="a-8M"></a>复能摄受内空、<a id="a-8N"></a>外空、<a id="a-8O"></a>内外空、<a id="a-8P"></a>空空、<a id="a-8Q"></a>大空、<a id="a-8R"></a>胜义空、<a id="a-8S"></a>有为空、<a id="a-8T"></a>无为空、<a id="a-8U"></a>毕竟空、<a id="a-8V"></a>无际空、<a id="a-8W"></a>散空、<a id="a-8X"></a>无变异空、<a id="a-8Y"></a>本性空、<a id="a-8Z"></a>自相空、<a id="a-8a"></a>共相空、<a id="a-8b"></a>一切法空、<a id="a-8c"></a>不可得空、<a id="a-8d"></a>无性空、<a id="a-8e"></a>自性空、<a id="a-8f"></a>无性自性空，<a id="a-8g"></a>不堕声闻及独觉地，<a id="a-8h"></a>疾证无上正等菩提；<a id="a-8i"></a>复能摄受真如、<a id="a-8j"></a>法界、<a id="a-8k"></a>法性、<a id="a-8l"></a>不虚妄性、<a id="a-8m"></a>不变异性、<a id="a-8n"></a>平等性、<a id="a-8o"></a>离生性、<a id="a-8p"></a>法定、<a id="a-8q"></a>法住、<a id="a-8r"></a>实际、<a id="a-8s"></a>虚空界、<a id="a-8t"></a>不思议界，<a id="a-8u"></a>不堕声闻及独觉地，<a id="a-8v"></a>疾证无上正等菩提；<a id="a-8w"></a>复能摄受苦圣谛、<a id="a-8x"></a>集圣谛、<a id="a-8y"></a>灭圣谛、<a id="a-8z"></a>道圣谛，<a id="a-90"></a>不堕声闻及独觉地，<a id="a-91"></a>疾证无上正等菩提；<a id="a-92"></a>复能摄受四静虑、<a id="a-93"></a>四无量、<a id="a-94"></a>四无色定，<a id="a-95"></a>不堕声闻及独觉地，<a id="a-96"></a>疾证无上正等菩提；<a id="a-97"></a>复能摄受八解脱、<a id="a-98"></a>八胜处、<a id="a-99"></a>九次第定、<a id="a-9A"></a>十遍处，<a id="a-9B"></a>不堕声闻及独觉地，<a id="a-9C"></a>疾证无上正等菩提；<a id="a-9D"></a>复能摄受四念住、<a id="a-9E"></a>四正断、<a id="a-9F"></a>四神足、<a id="a-9G"></a>五根、<a id="a-9H"></a>五力、<a id="a-9I"></a>七等觉支、<a id="a-9J"></a>八圣道支，<a id="a-9K"></a>不堕声闻及独觉地，<a id="a-9L"></a>疾证无上正等菩提；<a id="a-9M"></a>复能摄受空解脱门、<a id="a-9N"></a>无相解脱门、<a id="a-9O"></a>无愿解脱门，<a id="a-9P"></a>不堕声闻及独觉地，<a id="a-9Q"></a>疾证无上正等菩提；<a id="a-9R"></a>复能摄受菩萨十地，<a id="a-9S"></a>不堕声闻及独觉地，<a id="a-9T"></a>疾证无上正等菩提；<a id="a-9U"></a>复能摄受五眼、<a id="a-9V"></a>六神通，<a id="a-9W"></a>不堕声闻及独觉地，<a id="a-9X"></a>疾证无上正等菩提；<a id="a-9Y"></a>复能摄受佛十力、<a id="a-9Z"></a>四无所畏、<a id="a-9a"></a>四无礙解、<a id="a-9b"></a>大慈、<a id="a-9c"></a>大悲、<a id="a-9d"></a>大喜、<a id="a-9e"></a>大舍、<a id="a-9f"></a>十八佛不共法，<a id="a-9g"></a>不堕声闻及独觉地，<a id="a-9h"></a>疾证无上正等菩提；<a id="a-9i"></a>复能摄受无忘失法、<a id="a-9j"></a>恒住舍性，<a id="a-9k"></a>不堕声闻及独觉地，<a id="a-9l"></a>疾证无上正等菩提；<a id="a-9m"></a>复能摄受一切智、<a id="a-9n"></a>道相智、<a id="a-9o"></a>一切相智，<a id="a-9p"></a>不堕声闻及独觉地，<a id="a-9q"></a>疾证无上正等菩提；<a id="a-9r"></a>复能摄受一切陀罗尼门、<a id="a-9s"></a>一切三摩地门，<a id="a-9t"></a>不堕声闻及独觉地，<a id="a-9u"></a>疾证无上正等菩提；<a id="a-9v"></a>复能摄受一切菩萨摩诃萨行，<a id="a-9w"></a>不堕声闻及独觉地，<a id="a-9x"></a>疾证无上正等菩提；<a id="a-9y"></a>复能摄受诸佛无上正等菩提，<a id="a-9z"></a>不堕声闻及独觉地，<a id="a-A0"></a>疾证无上正等菩提。<a id="a-A1"></a>如是，<a id="a-A2"></a>善现，<a id="a-A3"></a>住菩萨乘诸善男子、<a id="a-A4"></a>善女人等，<a id="a-A5"></a>以能摄受甚深般若波罗蜜多，<a id="a-A6"></a>亦能摄受方便善巧故，<a id="a-A7"></a>不堕声闻及独觉地，<a id="a-A8"></a>疾证无上正等菩提。<a id="a-A9"></a>”</p>
  <p data-pb></p>
  <h2 id="aAA">初分真善友品第四十五之一</h2>
  <p id="aAB">尔时，<a id="a-AC"></a>具寿善现白佛言：<a id="a-AD"></a>“世尊，<a id="a-AE"></a>初业菩萨摩诃萨，<a id="a-AF"></a>应云何学般若波罗蜜多？<a id="a-AG"></a>应云何学静虑波罗蜜多？<a id="a-AH"></a>应云何学精进波罗蜜多？<a id="a-AI"></a>应云何学安忍波罗蜜多？<a id="a-AJ"></a>应云何学净戒波罗蜜多？<a id="a-AK"></a>应云何学布施波罗蜜多？<a id="a-AL"></a>”</p>
  <p id="aAM">佛言：<a id="a-AN"></a>“善现，<a id="a-AO"></a>初业菩萨摩诃萨，<a id="a-AP"></a>若欲修学般若、<a id="a-AQ"></a>静虑、<a id="a-AR"></a>精进、<a id="a-AS"></a>安忍、<a id="a-AT"></a>净戒、<a id="a-AU"></a>布施波罗蜜多，<a id="a-AV"></a>应先亲近供养恭敬能善宣说般若、<a id="a-AW"></a>静虑、<a id="a-AX"></a>精进、<a id="a-AY"></a>安忍、<a id="a-AZ"></a>净戒、<a id="a-Aa"></a>布施波罗蜜多真善知识，<a id="a-Ab"></a>谓说般若波罗蜜多甚深经时，<a id="a-Ac"></a>作如是言：<a id="a-Ad"></a>‘来！<a id="a-Ae"></a>善男子，<a id="a-Af"></a>汝布施时应作是念：<a id="a-Ag"></a>“所修布施普施一切有情，<a id="a-Ah"></a>同共回向无上正等菩提。<a id="a-Ai"></a>”汝持戒时应作是念：<a id="a-Aj"></a>“所修净戒普施一切有情，<a id="a-Ak"></a>同共回向无上正等菩提。<a id="a-Al"></a>”汝修忍时应作是念：<a id="a-Am"></a>“所修安忍普施一切有情，<a id="a-An"></a>同共回向无上正等菩提。<a id="a-Ao"></a>”汝精进时应作是念：<a id="a-Ap"></a>“所修精进普施一切有情，<a id="a-Aq"></a>同共回向无上正等菩提。<a id="a-Ar"></a>”汝修定时应作是念：<a id="a-As"></a>“所修静虑普施一切有情，<a id="a-At"></a>同共回向无上正等菩提。<a id="a-Au"></a>”汝修慧时应作是念：<a id="a-Av"></a>“所修般若普施一切有情，<a id="a-Aw"></a>同共回向无上正等菩提。<a id="a-Ax"></a>”</p>
  <p id="aAy">“‘善男子，<a id="a-Az"></a>汝不应以色而取无上正等菩提，<a id="a-B0"></a>亦不应以受、<a id="a-B1"></a>想、<a id="a-B2"></a>行、<a id="a-B3"></a>识而取无上正等菩提。<a id="a-B4"></a>所以者何？<a id="a-B5"></a>若不取色便得无上正等菩提，<a id="a-B6"></a>不取受、<a id="a-B7"></a>想、<a id="a-B8"></a>行、<a id="a-B9"></a>识便得无上正等菩提故。</p>
  <p id="aBA">“‘善男子，<a id="a-BB"></a>汝不应以眼处而取无上正等菩提，<a id="a-BC"></a>亦不应以耳、<a id="a-BD"></a>鼻、<a id="a-BE"></a>舌、<a id="a-BF"></a>身、<a id="a-BG"></a>意处而取无上正等菩提。<a id="a-BH"></a>所以者何？<a id="a-BI"></a>若不取眼处便得无上正等菩提，<a id="a-BJ"></a>不取耳、<a id="a-BK"></a>鼻、<a id="a-BL"></a>舌、<a id="a-BM"></a>身、<a id="a-BN"></a>意处便得无上正等菩提故。</p>
  <p id="aBO">“‘善男子，<a id="a-BP"></a>汝不应以色处而取无上正等菩提，<a id="a-BQ"></a>亦不应以声、<a id="a-BR"></a>香、<a id="a-BS"></a>味、<a id="a-BT"></a>触、<a id="a-BU"></a>法处而取无上正等菩提。<a id="a-BV"></a>所以者何？<a id="a-BW"></a>若不取色处便得无上正等菩提，<a id="a-BX"></a>不取声、<a id="a-BY"></a>香、<a id="a-BZ"></a>味、<a id="a-Ba"></a>触、<a id="a-Bb"></a>法处便得无上正等菩提故。</p>
  <p id="aBc">“‘善男子，<a id="a-Bd"></a>汝不应以眼界而取无上正等菩提，<a id="a-Be"></a>亦不应以色界、<a id="a-Bf"></a>眼识界及眼触、<a id="a-Bg"></a>眼触为缘所生诸受而取无上正等菩提。<a id="a-Bh"></a>所以者何？<a id="a-Bi"></a>若不取眼界便得无上正等菩提，<a id="a-Bj"></a>不取色界乃至眼触为缘所生诸受便得无上正等菩提故。</p>
  <p id="aBk">“‘善男子，<a id="a-Bl"></a>汝不应以耳界而取无上正等菩提，<a id="a-Bm"></a>亦不应以声界、<a id="a-Bn"></a>耳识界及耳触、<a id="a-Bo"></a>耳触为缘所生诸受而取无上正等菩提。<a id="a-Bp"></a>所以者何？<a id="a-Bq"></a>若不取耳界便得无上正等菩提，<a id="a-Br"></a>不取声界乃至耳触为缘所生诸受便得无上正等菩提故。</p>
  <p id="aBs">“‘善男子，<a id="a-Bt"></a>汝不应以鼻界而取无上正等菩提，<a id="a-Bu"></a>亦不应以香界、<a id="a-Bv"></a>鼻识界及鼻触、<a id="a-Bw"></a>鼻触为缘所生诸受而取无上正等菩提。<a id="a-Bx"></a>所以者何？<a id="a-By"></a>若不取鼻界便得无上正等菩提，<a id="a-Bz"></a>不取香界乃至鼻触为缘所生诸受便得无上正等菩提故。</p>
  <p id="aC0">“‘善男子，<a id="a-C1"></a>汝不应以舌界而取无上正等菩提，<a id="a-C2"></a>亦不应以味界、<a id="a-C3"></a>舌识界及舌触、<a id="a-C4"></a>舌触为缘所生诸受而取无上正等菩提。<a id="a-C5"></a>所以者何？<a id="a-C6"></a>若不取舌界便得无上正等菩提，<a id="a-C7"></a>不取味界乃至舌触为缘所生诸受便得无上正等菩提故。</p>
  <p id="aC8">“‘善男子，<a id="a-C9"></a>汝不应以身界而取无上正等菩提，<a id="a-CA"></a>亦不应以触界、<a id="a-CB"></a>身识界及身触、<a id="a-CC"></a>身触为缘所生诸受而取无上正等菩提。<a id="a-CD"></a>所以者何？<a id="a-CE"></a>若不取身界便得无上正等菩提，<a id="a-CF"></a>不取触界乃至身触为缘所生诸受便得无上正等菩提故。</p>
  <p id="aCG">“‘善男子，<a id="a-CH"></a>汝不应以意界而取无上正等菩提，<a id="a-CI"></a>亦不应以法界、<a id="a-CJ"></a>意识界及意触、<a id="a-CK"></a>意触为缘所生诸受而取无上正等菩提。<a id="a-CL"></a>所以者何？<a id="a-CM"></a>若不取意界便得无上正等菩提，<a id="a-CN"></a>不取法界乃至意触为缘所生诸受便得无上正等菩提故。</p>
  <p id="aCO">“‘善男子，<a id="a-CP"></a>汝不应以地界而取无上正等菩提，<a id="a-CQ"></a>亦不应以水、<a id="a-CR"></a>火、<a id="a-CS"></a>风、<a id="a-CT"></a>空、<a id="a-CU"></a>识界而取无上正等菩提。<a id="a-CV"></a>所以者何？<a id="a-CW"></a>若不取地界便得无上正等菩提，<a id="a-CX"></a>不取水、<a id="a-CY"></a>火、<a id="a-CZ"></a>风、<a id="a-Ca"></a>空、<a id="a-Cb"></a>识界便得无上正等菩提故。</p>
  <p id="aCc">“‘善男子，<a id="a-Cd"></a>汝不应以无明而取无上正等菩提，<a id="a-Ce"></a>亦不应以行、<a id="a-Cf"></a>识、<a id="a-Cg"></a>名色、<a id="a-Ch"></a>六处、<a id="a-Ci"></a>触、<a id="a-Cj"></a>受、<a id="a-Ck"></a>爱、<a id="a-Cl"></a>取、<a id="a-Cm"></a>有、<a id="a-Cn"></a>生、<a id="a-Co"></a>老死愁叹苦忧恼而取无上正等菩提。<a id="a-Cp"></a>所以者何？<a id="a-Cq"></a>若不取无明便得无上正等菩提，<a id="a-Cr"></a>不取行乃至老死愁叹苦忧恼便得无上正等菩提故。</p>
  <p id="aCs">“‘善男子，<a id="a-Ct"></a>汝不应以布施波罗蜜多而取无上正等菩提，<a id="a-Cu"></a>亦不应以净戒、<a id="a-Cv"></a>安忍、<a id="a-Cw"></a>精进、<a id="a-Cx"></a>静虑、<a id="a-Cy"></a>般若波罗蜜多而取无上正等菩提。<a id="a-Cz"></a>所以者何？<a id="a-D0"></a>若不取布施波罗蜜多便得无上正等菩提，<a id="a-D1"></a>不取净戒乃至般若波罗蜜多便得无上正等菩提故。</p>
  <p id="aD2">“‘善男子，<a id="a-D3"></a>汝不应以内空而取无上正等菩提，<a id="a-D4"></a>亦不应以外空、<a id="a-D5"></a>内外空、<a id="a-D6"></a>空空、<a id="a-D7"></a>大空、<a id="a-D8"></a>胜义空、<a id="a-D9"></a>有为空、<a id="a-DA"></a>无为空、<a id="a-DB"></a>毕竟空、<a id="a-DC"></a>无际空、<a id="a-DD"></a>散空、<a id="a-DE"></a>无变异空、<a id="a-DF"></a>本性空、<a id="a-DG"></a>自相空、<a id="a-DH"></a>共相空、<a id="a-DI"></a>一切法空、<a id="a-DJ"></a>不可得空、<a id="a-DK"></a>无性空、<a id="a-DL"></a>自性空、<a id="a-DM"></a>无性自性空而取无上正等菩提。<a id="a-DN"></a>所以者何？<a id="a-DO"></a>若不取内空便得无上正等菩提，<a id="a-DP"></a>不取外空乃至无性自性空便得无上正等菩提故。</p>
  <p id="aDQ">“‘善男子，<a id="a-DR"></a>汝不应以真如而取无上正等菩提，<a id="a-DS"></a>亦不应以法界、<a id="a-DT"></a>法性、<a id="a-DU"></a>不虚妄性、<a id="a-DV"></a>不变异性、<a id="a-DW"></a>平等性、<a id="a-DX"></a>离生性、<a id="a-DY"></a>法定、<a id="a-DZ"></a>法住、<a id="a-Da"></a>实际、<a id="a-Db"></a>虚空界、<a id="a-Dc"></a>不思议界而取无上正等菩提。<a id="a-Dd"></a>所以者何？<a id="a-De"></a>若不取真如便得无上正等菩提，<a id="a-Df"></a>不取法界乃至不思议界便得无上正等菩提故。</p>
  <p id="aDg">“‘善男子，<a id="a-Dh"></a>汝不应以苦圣谛而取无上正等菩提，<a id="a-Di"></a>亦不应以集、<a id="a-Dj"></a>灭、<a id="a-Dk"></a>道圣谛而取无上正等菩提。<a id="a-Dl"></a>所以者何？<a id="a-Dm"></a>若不取苦圣谛便得无上正等菩提，<a id="a-Dn"></a>不取集、<a id="a-Do"></a>灭、<a id="a-Dp"></a>道圣谛便得无上正等菩提故。</p>
  <p id="aDq">“‘善男子，<a id="a-Dr"></a>汝不应以四静虑而取无上正等菩提，<a id="a-Ds"></a>亦不应以四无量、<a id="a-Dt"></a>四无色定而取无上正等菩提。<a id="a-Du"></a>所以者何？<a id="a-Dv"></a>若不取四静虑便得无上正等菩提，<a id="a-Dw"></a>不取四无量、<a id="a-Dx"></a>四无色定便得无上正等菩提故。</p>
  <p id="aDy">“‘善男子，<a id="a-Dz"></a>汝不应以八解脱而取无上正等菩提，<a id="a-E0"></a>亦不应以八胜处、<a id="a-E1"></a>九次第定、<a id="a-E2"></a>十遍处而取无上正等菩提。<a id="a-E3"></a>所以者何？<a id="a-E4"></a>若不取八解脱便得无上正等菩提，<a id="a-E5"></a>不取八胜处、<a id="a-E6"></a>九次第定、<a id="a-E7"></a>十遍处便得无上正等菩提故。</p>
  <p id="aE8">“‘善男子，<a id="a-E9"></a>汝不应以四念住而取无上正等菩提，<a id="a-EA"></a>亦不应以四正断、<a id="a-EB"></a>四神足、<a id="a-EC"></a>五根、<a id="a-ED"></a>五力、<a id="a-EE"></a>七等觉支、<a id="a-EF"></a>八圣道支而取无上正等菩提。<a id="a-EG"></a>所以者何？<a id="a-EH"></a>若不取四念住便得无上正等菩提，<a id="a-EI"></a>不取四正断乃至八圣道支便得无上正等菩提故。</p>
  <p id="aEJ">“‘善男子，<a id="a-EK"></a>汝不应以空解脱门而取无上正等菩提，<a id="a-EL"></a>亦不应以无相、<a id="a-EM"></a>无愿解脱门而取无上正等菩提。<a id="a-EN"></a>所以者何？<a id="a-EO"></a>若不取空解脱门便得无上正等菩提，<a id="a-EP"></a>不取无相、<a id="a-EQ"></a>无愿解脱门便得无上正等菩提故。</p>
  <p id="aER">“‘善男子，<a id="a-ES"></a>汝不应以菩萨十地而取无上正等菩提。<a id="a-ET"></a>所以者何？<a id="a-EU"></a>若不取菩萨十地便得无上正等菩提故。</p>
  <p id="aEV">“‘善男子，<a id="a-EW"></a>汝不应以五眼而取无上正等菩提，<a id="a-EX"></a>亦不应以六神通而取无上正等菩提。<a id="a-EY"></a>所以者何？<a id="a-EZ"></a>若不取五眼便得无上正等菩提，<a id="a-Ea"></a>不取六神通便得无上正等菩提故。</p>
  <p id="aEb">“‘善男子，<a id="a-Ec"></a>汝不应以佛十力而取无上正等菩提，<a id="a-Ed"></a>亦不应以四无所畏、<a id="a-Ee"></a>四无礙解、<a id="a-Ef"></a>大慈、<a id="a-Eg"></a>大悲、<a id="a-Eh"></a>大喜、<a id="a-Ei"></a>大舍、<a id="a-Ej"></a>十八佛不共法而取无上正等菩提。<a id="a-Ek"></a>所以者何？<a id="a-El"></a>若不取佛十力便得无上正等菩提，<a id="a-Em"></a>不取四无所畏乃至十八佛不共法便得无上正等菩提故。</p>
  <p id="aEn">“‘善男子，<a id="a-Eo"></a>汝不应以无忘失法而取无上正等菩提，<a id="a-Ep"></a>亦不应以恒住舍性而取无上正等菩提。<a id="a-Eq"></a>所以者何？<a id="a-Er"></a>若不取无忘失法便得无上正等菩提，<a id="a-Es"></a>不取恒住舍性便得无上正等菩提故。</p>
  <p id="aEt">“‘善男子，<a id="a-Eu"></a>汝不应以一切智而取无上正等菩提，<a id="a-Ev"></a>亦不应以道相智、<a id="a-Ew"></a>一切相智而取无上正等菩提。<a id="a-Ex"></a>所以者何？<a id="a-Ey"></a>若不取一切智便得无上正等菩提，<a id="a-Ez"></a>不取道相智、<a id="a-F0"></a>一切相智便得无上正等菩提故。</p>
  <p id="aF1">“‘善男子，<a id="a-F2"></a>汝不应以一切陀罗尼门而取无上正等菩提，<a id="a-F3"></a>亦不应以一切三摩地门而取无上正等菩提。<a id="a-F4"></a>所以者何？<a id="a-F5"></a>若不取一切陀罗尼门便得无上正等菩提，<a id="a-F6"></a>不取一切三摩地门便得无上正等菩提故。</p>
  <p id="aF7">“‘善男子，<a id="a-F8"></a>汝不应以预流果而取无上正等菩提，<a id="a-F9"></a>亦不应以一来、<a id="a-FA"></a>不还、<a id="a-FB"></a>阿罗汉果而取无上正等菩提。<a id="a-FC"></a>所以者何？<a id="a-FD"></a>若不取预流果便得无上正等菩提，<a id="a-FE"></a>不取一来、<a id="a-FF"></a>不还、<a id="a-FG"></a>阿罗汉果便得无上正等菩提故。</p>
  <p id="aFH">“‘善男子，<a id="a-FI"></a>汝不应以独觉菩提而取无上正等菩提。<a id="a-FJ"></a>所以者何？<a id="a-FK"></a>若不取独觉菩提便得无上正等菩提故。</p>
  <p id="aFL">“‘善男子，<a id="a-FM"></a>汝不应以一切菩萨摩诃萨行而取无上正等菩提。<a id="a-FN"></a>所以者何？<a id="a-FO"></a>若不取一切菩萨摩诃萨行便得无上正等菩提故。</p>
  <p id="aFP">“‘善男子，<a id="a-FQ"></a>汝不应以诸佛无上正等菩提而取无上正等菩提。<a id="a-FR"></a>所以者何？<a id="a-FS"></a>若不取诸佛无上正等菩提便得无上正等菩提故。</p>
  <p id="aFT">“‘善男子，<a id="a-FU"></a>汝勿于色而生贪爱，<a id="a-FV"></a>亦勿于受、<a id="a-FW"></a>想、<a id="a-FX"></a>行、<a id="a-FY"></a>识而生贪爱。<a id="a-FZ"></a>所以者何？<a id="a-Fa"></a>以色、<a id="a-Fb"></a>受、<a id="a-Fc"></a>想、<a id="a-Fd"></a>行、<a id="a-Fe"></a>识非可贪爱。<a id="a-Ff"></a>何以故？<a id="a-Fg"></a>以一切法自性空故。</p>
  <p id="aFh">“‘善男子，<a id="a-Fi"></a>汝勿于眼处而生贪爱，<a id="a-Fj"></a>亦勿于耳、<a id="a-Fk"></a>鼻、<a id="a-Fl"></a>舌、<a id="a-Fm"></a>身、<a id="a-Fn"></a>意处而生贪爱。<a id="a-Fo"></a>所以者何？<a id="a-Fp"></a>以眼、<a id="a-Fq"></a>耳、<a id="a-Fr"></a>鼻、<a id="a-Fs"></a>舌、<a id="a-Ft"></a>身、<a id="a-Fu"></a>意处非可贪爱。<a id="a-Fv"></a>何以故？<a id="a-Fw"></a>以一切法自性空故。</p>
  <p id="aFx">“‘善男子，<a id="a-Fy"></a>汝勿于色处而生贪爱，<a id="a-Fz"></a>亦勿于声、<a id="a-G0"></a>香、<a id="a-G1"></a>味、<a id="a-G2"></a>触、<a id="a-G3"></a>法处而生贪爱。<a id="a-G4"></a>所以者何？<a id="a-G5"></a>以色、<a id="a-G6"></a>声、<a id="a-G7"></a>香、<a id="a-G8"></a>味、<a id="a-G9"></a>触、<a id="a-GA"></a>法处非可贪爱。<a id="a-GB"></a>何以故？<a id="a-GC"></a>以一切法自性空故。</p>
  <p id="aGD">“‘善男子，<a id="a-GE"></a>汝勿于眼界而生贪爱，<a id="a-GF"></a>亦勿于色界、<a id="a-GG"></a>眼识界及眼触、<a id="a-GH"></a>眼触为缘所生诸受而生贪爱。<a id="a-GI"></a>所以者何？<a id="a-GJ"></a>以眼界乃至眼触为缘所生诸受非可贪爱。<a id="a-GK"></a>何以故？<a id="a-GL"></a>以一切法自性空故。</p>
  <p id="aGM">“‘善男子，<a id="a-GN"></a>汝勿于耳界而生贪爱，<a id="a-GO"></a>亦勿于声界、<a id="a-GP"></a>耳识界及耳触、<a id="a-GQ"></a>耳触为缘所生诸受而生贪爱。<a id="a-GR"></a>所以者何？<a id="a-GS"></a>以耳界乃至耳触为缘所生诸受非可贪爱。<a id="a-GT"></a>何以故？<a id="a-GU"></a>以一切法自性空故。</p>
  <p id="aGV">“‘善男子，<a id="a-GW"></a>汝勿于鼻界而生贪爱，<a id="a-GX"></a>亦勿于香界、<a id="a-GY"></a>鼻识界及鼻触、<a id="a-GZ"></a>鼻触为缘所生诸受而生贪爱。<a id="a-Ga"></a>所以者何？<a id="a-Gb"></a>以鼻界乃至鼻触为缘所生诸受非可贪爱。<a id="a-Gc"></a>何以故？<a id="a-Gd"></a>以一切法自性空故。</p>
  <p id="aGe">“‘善男子，<a id="a-Gf"></a>汝勿于舌界而生贪爱，<a id="a-Gg"></a>亦勿于味界、<a id="a-Gh"></a>舌识界及舌触、<a id="a-Gi"></a>舌触为缘所生诸受而生贪爱。<a id="a-Gj"></a>所以者何？<a id="a-Gk"></a>以舌界乃至舌触为缘所生诸受非可贪爱。<a id="a-Gl"></a>何以故？<a id="a-Gm"></a>以一切法自性空故。</p>
  <p id="aGn">“‘善男子，<a id="a-Go"></a>汝勿于身界而生贪爱，<a id="a-Gp"></a>亦勿于触界、<a id="a-Gq"></a>身识界及身触、<a id="a-Gr"></a>身触为缘所生诸受而生贪爱。<a id="a-Gs"></a>所以者何？<a id="a-Gt"></a>以身界乃至身触为缘所生诸受非可贪爱。<a id="a-Gu"></a>何以故？<a id="a-Gv"></a>以一切法自性空故。</p>
  <p id="aGw">“‘善男子，<a id="a-Gx"></a>汝勿于意界而生贪爱，<a id="a-Gy"></a>亦勿于法界、<a id="a-Gz"></a>意识界及意触、<a id="a-H0"></a>意触为缘所生诸受而生贪爱。<a id="a-H1"></a>所以者何？<a id="a-H2"></a>以意界乃至意触为缘所生诸受非可贪爱。<a id="a-H3"></a>何以故？<a id="a-H4"></a>以一切法自性空故。</p>
  <p id="aH5">“‘善男子，<a id="a-H6"></a>汝勿于地界而生贪爱，<a id="a-H7"></a>亦勿于水、<a id="a-H8"></a>火、<a id="a-H9"></a>风、<a id="a-HA"></a>空、<a id="a-HB"></a>识界而生贪爱。<a id="a-HC"></a>所以者何？<a id="a-HD"></a>以地、<a id="a-HE"></a>水、<a id="a-HF"></a>火、<a id="a-HG"></a>风、<a id="a-HH"></a>空、<a id="a-HI"></a>识界非可贪爱。<a id="a-HJ"></a>何以故？<a id="a-HK"></a>以一切法自性空故。</p>
  <p id="aHL">“‘善男子，<a id="a-HM"></a>汝勿于无明而生贪爱，<a id="a-HN"></a>亦勿于行、<a id="a-HO"></a>识、<a id="a-HP"></a>名色、<a id="a-HQ"></a>六处、<a id="a-HR"></a>触、<a id="a-HS"></a>受、<a id="a-HT"></a>爱、<a id="a-HU"></a>取、<a id="a-HV"></a>有、<a id="a-HW"></a>生、<a id="a-HX"></a>老死愁叹苦忧恼而生贪爱。<a id="a-HY"></a>所以者何？<a id="a-HZ"></a>以无明乃至老死愁叹苦忧恼非可贪爱。<a id="a-Ha"></a>何以故？<a id="a-Hb"></a>以一切法自性空故。</p>
  <p id="aHc">“‘善男子，<a id="a-Hd"></a>汝勿于布施波罗蜜多而生贪爱，<a id="a-He"></a>亦勿于净戒、<a id="a-Hf"></a>安忍、<a id="a-Hg"></a>精进、<a id="a-Hh"></a>静虑、<a id="a-Hi"></a>般若波罗蜜多而生贪爱。<a id="a-Hj"></a>所以者何？<a id="a-Hk"></a>以布施乃至般若波罗蜜多非可贪爱。<a id="a-Hl"></a>何以故？<a id="a-Hm"></a>以一切法自性空故。</p>
  <p id="aHn">“‘善男子，<a id="a-Ho"></a>汝勿于内空而生贪爱，<a id="a-Hp"></a>亦勿于外空、<a id="a-Hq"></a>内外空、<a id="a-Hr"></a>空空、<a id="a-Hs"></a>大空、<a id="a-Ht"></a>胜义空、<a id="a-Hu"></a>有为空、<a id="a-Hv"></a>无为空、<a id="a-Hw"></a>毕竟空、<a id="a-Hx"></a>无际空、<a id="a-Hy"></a>散空、<a id="a-Hz"></a>无变异空、<a id="a-I0"></a>本性空、<a id="a-I1"></a>自相空、<a id="a-I2"></a>共相空、<a id="a-I3"></a>一切法空、<a id="a-I4"></a>不可得空、<a id="a-I5"></a>无性空、<a id="a-I6"></a>自性空、<a id="a-I7"></a>无性自性空而生贪爱。<a id="a-I8"></a>所以者何？<a id="a-I9"></a>以内空乃至无性自性空非可贪爱。<a id="a-IA"></a>何以故？<a id="a-IB"></a>以一切法自性空故。</p>
  <p id="aIC">“‘善男子，<a id="a-ID"></a>汝勿于真如而生贪爱，<a id="a-IE"></a>亦勿于法界、<a id="a-IF"></a>法性、<a id="a-IG"></a>不虚妄性、<a id="a-IH"></a>不变异性、<a id="a-II"></a>平等性、<a id="a-IJ"></a>离生性、<a id="a-IK"></a>法定、<a id="a-IL"></a>法住、<a id="a-IM"></a>实际、<a id="a-IN"></a>虚空界、<a id="a-IO"></a>不思议界而生贪爱。<a id="a-IP"></a>所以者何？<a id="a-IQ"></a>以真如乃至不思议界非可贪爱。<a id="a-IR"></a>何以故？<a id="a-IS"></a>以一切法自性空故。</p>
  <p id="aIT">“‘善男子，<a id="a-IU"></a>汝勿于苦圣谛而生贪爱，<a id="a-IV"></a>亦勿于集、<a id="a-IW"></a>灭、<a id="a-IX"></a>道圣谛而生贪爱。<a id="a-IY"></a>所以者何？<a id="a-IZ"></a>以苦、<a id="a-Ia"></a>集、<a id="a-Ib"></a>灭、<a id="a-Ic"></a>道圣谛非可贪爱。<a id="a-Id"></a>何以故？<a id="a-Ie"></a>以一切法自性空故。</p>
  <p id="aIf">“‘善男子，<a id="a-Ig"></a>汝勿于四静虑而生贪爱，<a id="a-Ih"></a>亦勿于四无量、<a id="a-Ii"></a>四无色定而生贪爱。<a id="a-Ij"></a>所以者何？<a id="a-Ik"></a>以四静虑、<a id="a-Il"></a>四无量、<a id="a-Im"></a>四无色定非可贪爱。<a id="a-In"></a>何以故？<a id="a-Io"></a>以一切法自性空故。</p>
  <p id="aIp">“‘善男子，<a id="a-Iq"></a>汝勿于八解脱而生贪爱，<a id="a-Ir"></a>亦勿于八胜处、<a id="a-Is"></a>九次第定、<a id="a-It"></a>十遍处而生贪爱。<a id="a-Iu"></a>所以者何？<a id="a-Iv"></a>以八解脱、<a id="a-Iw"></a>八胜处、<a id="a-Ix"></a>九次第定、<a id="a-Iy"></a>十遍处非可贪爱。<a id="a-Iz"></a>何以故？<a id="a-J0"></a>以一切法自性空故。</p>
  <p id="aJ1">“‘善男子，<a id="a-J2"></a>汝勿于四念住而生贪爱，<a id="a-J3"></a>亦勿于四正断、<a id="a-J4"></a>四神足、<a id="a-J5"></a>五根、<a id="a-J6"></a>五力、<a id="a-J7"></a>七等觉支、<a id="a-J8"></a>八圣道支而生贪爱。<a id="a-J9"></a>所以者何？<a id="a-JA"></a>以四念住乃至八圣道支非可贪爱。<a id="a-JB"></a>何以故？<a id="a-JC"></a>以一切法自性空故。</p>
  <p id="aJD">“‘善男子，<a id="a-JE"></a>汝勿于空解脱门而生贪爱，<a id="a-JF"></a>亦勿于无相、<a id="a-JG"></a>无愿解脱门而生贪爱。<a id="a-JH"></a>所以者何？<a id="a-JI"></a>以空、<a id="a-JJ"></a>无相、<a id="a-JK"></a>无愿解脱门非可贪爱。<a id="a-JL"></a>何以故？<a id="a-JM"></a>以一切法自性空故。</p>
  <p id="aJN">“‘善男子，<a id="a-JO"></a>汝勿于菩萨十地而生贪爱。<a id="a-JP"></a>所以者何？<a id="a-JQ"></a>以菩萨十地非可贪爱。<a id="a-JR"></a>何以故？<a id="a-JS"></a>以一切法自性空故。</p>
  <p id="aJT">“‘善男子，<a id="a-JU"></a>汝勿于五眼而生贪爱，<a id="a-JV"></a>亦勿于六神通而生贪爱。<a id="a-JW"></a>所以者何？<a id="a-JX"></a>以五眼、<a id="a-JY"></a>六神通非可贪爱。<a id="a-JZ"></a>何以故？<a id="a-Ja"></a>以一切法自性空故。</p>
  <p id="aJb">“‘善男子，<a id="a-Jc"></a>汝勿于佛十力而生贪爱，<a id="a-Jd"></a>亦勿于四无所畏、<a id="a-Je"></a>四无礙解、<a id="a-Jf"></a>大慈、<a id="a-Jg"></a>大悲、<a id="a-Jh"></a>大喜、<a id="a-Ji"></a>大舍、<a id="a-Jj"></a>十八佛不共法而生贪爱。<a id="a-Jk"></a>所以者何？<a id="a-Jl"></a>以佛十力乃至十八佛不共法非可贪爱。<a id="a-Jm"></a>何以故？<a id="a-Jn"></a>以一切法自性空故。</p>
  <p id="aJo">“‘善男子，<a id="a-Jp"></a>汝勿于无忘失法而生贪爱，<a id="a-Jq"></a>亦勿于恒住舍性而生贪爱。<a id="a-Jr"></a>所以者何？<a id="a-Js"></a>以无忘失法、<a id="a-Jt"></a>恒住舍性非可贪爱。<a id="a-Ju"></a>何以故？<a id="a-Jv"></a>以一切法自性空故。</p>
  <p id="aJw">“‘善男子，<a id="a-Jx"></a>汝勿于一切智而生贪爱，<a id="a-Jy"></a>亦勿于道相智、<a id="a-Jz"></a>一切相智而生贪爱。<a id="a-K0"></a>所以者何？<a id="a-K1"></a>以一切智、<a id="a-K2"></a>道相智、<a id="a-K3"></a>一切相智非可贪爱。<a id="a-K4"></a>何以故？<a id="a-K5"></a>以一切法自性空故。</p>
  <p id="aK6">“‘善男子，<a id="a-K7"></a>汝勿于一切陀罗尼门而生贪爱，<a id="a-K8"></a>亦勿于一切三摩地门而生贪爱。<a id="a-K9"></a>所以者何？<a id="a-KA"></a>以一切陀罗尼门、<a id="a-KB"></a>一切三摩地门非可贪爱。<a id="a-KC"></a>何以故？<a id="a-KD"></a>以一切法自性空故。</p>
  <p id="aKE">“‘善男子，<a id="a-KF"></a>汝勿于预流果而生贪爱，<a id="a-KG"></a>亦勿于一来、<a id="a-KH"></a>不还、<a id="a-KI"></a>阿罗汉果而生贪爱。<a id="a-KJ"></a>所以者何？<a id="a-KK"></a>以预流、<a id="a-KL"></a>一来、<a id="a-KM"></a>不还、<a id="a-KN"></a>阿罗汉果非可贪爱。<a id="a-KO"></a>何以故？<a id="a-KP"></a>以一切法自性空故。</p>
  <p id="aKQ">“‘善男子，<a id="a-KR"></a>汝勿于独觉菩提而生贪爱。<a id="a-KS"></a>所以者何？<a id="a-KT"></a>以独觉菩提非可贪爱。<a id="a-KU"></a>何以故？<a id="a-KV"></a>以一切法自性空故。</p>
  <p id="aKW">“‘善男子，<a id="a-KX"></a>汝勿于一切菩萨摩诃萨行而生贪爱。<a id="a-KY"></a>所以者何？<a id="a-KZ"></a>以一切菩萨摩诃萨行非可贪爱。<a id="a-Ka"></a>何以故？<a id="a-Kb"></a>以一切法自性空故。</p>
  <p id="aKc">“‘善男子，<a id="a-Kd"></a>汝勿于诸佛无上正等菩提而生贪爱。<a id="a-Ke"></a>所以者何？<a id="a-Kf"></a>以诸佛无上正等菩提非可贪爱。<a id="a-Kg"></a>何以故？<a id="a-Kh"></a>以一切法自性空故。<a id="a-Ki"></a>’”</p>
 </body>
</html>