<!doctype html>
<html id="z3IBSw14r" data-ver="1325">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百二</h1>
  <h2 id="a2">初分难闻功德品第三十九之六</h2>
  <p id="a3">具寿善现复白佛言：<a id="a-4"></a>“世尊，<a id="a-5"></a>如是般若波罗蜜多是清净聚。<a id="a-6"></a>”</p>
  <p id="a7">佛言：<a id="a-8"></a>“如是，<a id="a-9"></a>善现，<a id="a-A"></a>色清净故般若波罗蜜多清净，<a id="a-B"></a>受、<a id="a-C"></a>想、<a id="a-D"></a>行、<a id="a-E"></a>识清净故般若波罗蜜多清净。</p>
  <p id="aF">“善现，<a id="a-G"></a>眼处清净故般若波罗蜜多清净，<a id="a-H"></a>耳、<a id="a-I"></a>鼻、<a id="a-J"></a>舌、<a id="a-K"></a>身、<a id="a-L"></a>意处清净故般若波罗蜜多清净。</p>
  <p id="aM">“善现，<a id="a-N"></a>色处清净故般若波罗蜜多清净，<a id="a-O"></a>声、<a id="a-P"></a>香、<a id="a-Q"></a>味、<a id="a-R"></a>触、<a id="a-S"></a>法处清净故般若波罗蜜多清净。</p>
  <p id="aT">“善现，<a id="a-U"></a>眼界清净故般若波罗蜜多清净，<a id="a-V"></a>色界、<a id="a-W"></a>眼识界及眼触、<a id="a-X"></a>眼触为缘所生诸受清净故般若波罗蜜多清净。</p>
  <p id="aY">“善现，<a id="a-Z"></a>耳界清净故般若波罗蜜多清净，<a id="a-a"></a>声界、<a id="a-b"></a>耳识界及耳触、<a id="a-c"></a>耳触为缘所生诸受清净故般若波罗蜜多清净。</p>
  <p id="ad">“善现，<a id="a-e"></a>鼻界清净故般若波罗蜜多清净，<a id="a-f"></a>香界、<a id="a-g"></a>鼻识界及鼻触、<a id="a-h"></a>鼻触为缘所生诸受清净故般若波罗蜜多清净。</p>
  <p id="ai">“善现，<a id="a-j"></a>舌界清净故般若波罗蜜多清净，<a id="a-k"></a>味界、<a id="a-l"></a>舌识界及舌触、<a id="a-m"></a>舌触为缘所生诸受清净故般若波罗蜜多清净。</p>
  <p id="an">“善现，<a id="a-o"></a>身界清净故般若波罗蜜多清净，<a id="a-p"></a>触界、<a id="a-q"></a>身识界及身触、<a id="a-r"></a>身触为缘所生诸受清净故般若波罗蜜多清净。</p>
  <p id="as">“善现，<a id="a-t"></a>意界清净故般若波罗蜜多清净，<a id="a-u"></a>法界、<a id="a-v"></a>意识界及意触、<a id="a-w"></a>意触为缘所生诸受清净故般若波罗蜜多清净。</p>
  <p id="ax">“善现，<a id="a-y"></a>地界清净故般若波罗蜜多清净，<a id="a-z"></a>水、<a id="a-10"></a>火、<a id="a-11"></a>风、<a id="a-12"></a>空、<a id="a-13"></a>识界清净故般若波罗蜜多清净。</p>
  <p id="a14">“善现，<a id="a-15"></a>无明清净故般若波罗蜜多清净，<a id="a-16"></a>行、<a id="a-17"></a>识、<a id="a-18"></a>名色、<a id="a-19"></a>六处、<a id="a-1A"></a>触、<a id="a-1B"></a>受、<a id="a-1C"></a>爱、<a id="a-1D"></a>取、<a id="a-1E"></a>有、<a id="a-1F"></a>生、<a id="a-1G"></a>老死愁叹苦忧恼清净故般若波罗蜜多清净。</p>
  <p id="a1H">“善现，<a id="a-1I"></a>布施波罗蜜多清净故般若波罗蜜多清净，<a id="a-1J"></a>净戒、<a id="a-1K"></a>安忍、<a id="a-1L"></a>精进、<a id="a-1M"></a>静虑波罗蜜多清净故般若波罗蜜多清净。</p>
  <p id="a1N">“善现，<a id="a-1O"></a>内空清净故般若波罗蜜多清净，<a id="a-1P"></a>外空、<a id="a-1Q"></a>内外空、<a id="a-1R"></a>空空、<a id="a-1S"></a>大空、<a id="a-1T"></a>胜义空、<a id="a-1U"></a>有为空、<a id="a-1V"></a>无为空、<a id="a-1W"></a>毕竟空、<a id="a-1X"></a>无际空、<a id="a-1Y"></a>散空、<a id="a-1Z"></a>无变异空、<a id="a-1a"></a>本性空、<a id="a-1b"></a>自相空、<a id="a-1c"></a>共相空、<a id="a-1d"></a>一切法空、<a id="a-1e"></a>不可得空、<a id="a-1f"></a>无性空、<a id="a-1g"></a>自性空、<a id="a-1h"></a>无性自性空清净故般若波罗蜜多清净。</p>
  <p id="a1i">“善现，<a id="a-1j"></a>真如清净故般若波罗蜜多清净，<a id="a-1k"></a>法界、<a id="a-1l"></a>法性、<a id="a-1m"></a>不虚妄性、<a id="a-1n"></a>不变异性、<a id="a-1o"></a>平等性、<a id="a-1p"></a>离生性、<a id="a-1q"></a>法定、<a id="a-1r"></a>法住、<a id="a-1s"></a>实际、<a id="a-1t"></a>虚空界、<a id="a-1u"></a>不思议界清净故般若波罗蜜多清净。</p>
  <p id="a1v">“善现，<a id="a-1w"></a>苦圣谛清净故般若波罗蜜多清净，<a id="a-1x"></a>集、<a id="a-1y"></a>灭、<a id="a-1z"></a>道圣谛清净故般若波罗蜜多清净。</p>
  <p id="a20">“善现，<a id="a-21"></a>四静虑清净故般若波罗蜜多清净，<a id="a-22"></a>四无量、<a id="a-23"></a>四无色定清净故般若波罗蜜多清净。</p>
  <p id="a24">“善现，<a id="a-25"></a>八解脱清净故般若波罗蜜多清净，<a id="a-26"></a>八胜处、<a id="a-27"></a>九次第定、<a id="a-28"></a>十遍处清净故般若波罗蜜多清净。</p>
  <p id="a29">“善现，<a id="a-2A"></a>四念住清净故般若波罗蜜多清净，<a id="a-2B"></a>四正断、<a id="a-2C"></a>四神足、<a id="a-2D"></a>五根、<a id="a-2E"></a>五力、<a id="a-2F"></a>七等觉支、<a id="a-2G"></a>八圣道支清净故般若波罗蜜多清净。</p>
  <p id="a2H">“善现，<a id="a-2I"></a>空解脱门清净故般若波罗蜜多清净，<a id="a-2J"></a>无相、<a id="a-2K"></a>无愿解脱门清净故般若波罗蜜多清净。</p>
  <p id="a2L">“善现，<a id="a-2M"></a>菩萨十地清净故般若波罗蜜多清净。</p>
  <p id="a2N">“善现，<a id="a-2O"></a>五眼清净故般若波罗蜜多清净，<a id="a-2P"></a>六神通清净故般若波罗蜜多清净。</p>
  <p id="a2Q">“善现，<a id="a-2R"></a>佛十力清净故般若波罗蜜多清净，<a id="a-2S"></a>四无所畏、<a id="a-2T"></a>四无礙解、<a id="a-2U"></a>大慈、<a id="a-2V"></a>大悲、<a id="a-2W"></a>大喜、<a id="a-2X"></a>大舍、<a id="a-2Y"></a>十八佛不共法清净故般若波罗蜜多清净。</p>
  <p id="a2Z">“善现，<a id="a-2a"></a>无忘失法清净故般若波罗蜜多清净，<a id="a-2b"></a>恒住舍性清净故般若波罗蜜多清净。</p>
  <p id="a2c">“善现，<a id="a-2d"></a>一切智清净故般若波罗蜜多清净，<a id="a-2e"></a>道相智、<a id="a-2f"></a>一切相智清净故般若波罗蜜多清净。</p>
  <p id="a2g">“善现，<a id="a-2h"></a>一切陀罗尼门清净故般若波罗蜜多清净，<a id="a-2i"></a>一切三摩地门清净故般若波罗蜜多清净。</p>
  <p id="a2j">“善现，<a id="a-2k"></a>预流果清净故般若波罗蜜多清净，<a id="a-2l"></a>一来、<a id="a-2m"></a>不还、<a id="a-2n"></a>阿罗汉果清净故般若波罗蜜多清净。</p>
  <p id="a2o">“善现，<a id="a-2p"></a>独觉菩提清净故般若波罗蜜多清净。</p>
  <p id="a2q">“善现，<a id="a-2r"></a>一切菩萨摩诃萨行清净故般若波罗蜜多清净。</p>
  <p id="a2s">“善现，<a id="a-2t"></a>诸佛无上正等菩提清净故般若波罗蜜多清净。</p>
  <p id="a2u">“是故般若波罗蜜多名清净聚。<a id="a-2v"></a>”</p>
  <p id="a2w">具寿善现复白佛言：<a id="a-2x"></a>“甚奇，<a id="a-2y"></a>世尊！<a id="a-2z"></a>希有，<a id="a-30"></a>善逝！<a id="a-31"></a>如是般若波罗蜜多，<a id="a-32"></a>以极甚深多诸留难，<a id="a-33"></a>而今广说，<a id="a-34"></a>留难不生。<a id="a-35"></a>”</p>
  <p id="a36">佛言：<a id="a-37"></a>“善现，<a id="a-38"></a>如是，<a id="a-39"></a>如是，<a id="a-3A"></a>甚深般若波罗蜜多多诸留难，<a id="a-3B"></a>佛神力故，<a id="a-3C"></a>今虽广说，<a id="a-3D"></a>留难不生。<a id="a-3E"></a>是故大乘诸善男子、<a id="a-3F"></a>善女人等，<a id="a-3G"></a>于此般若波罗蜜多，<a id="a-3H"></a>若欲书写应疾书写，<a id="a-3I"></a>若欲读诵应疾读诵，<a id="a-3J"></a>若欲受持应疾受持，<a id="a-3K"></a>若欲修习应疾修习，<a id="a-3L"></a>若欲思惟应疾思惟，<a id="a-3M"></a>若欲宣说应疾宣说。<a id="a-3N"></a>何以故？<a id="a-3O"></a>善现，<a id="a-3P"></a>甚深般若波罗蜜多多诸留难，<a id="a-3Q"></a>勿令书写、<a id="a-3R"></a>读诵、<a id="a-3S"></a>受持、<a id="a-3T"></a>修习、<a id="a-3U"></a>思惟、<a id="a-3V"></a>为他说者留难事起不究竟故。</p>
  <p id="a3W">“善现，<a id="a-3X"></a>是善男子、<a id="a-3Y"></a>善女人等，<a id="a-3Z"></a>若欲一月、<a id="a-3a"></a>或二、<a id="a-3b"></a>或三、<a id="a-3c"></a>或四、<a id="a-3d"></a>或五、<a id="a-3e"></a>或六、<a id="a-3f"></a>或七、<a id="a-3g"></a>乃至一岁，<a id="a-3h"></a>书写如是甚深般若波罗蜜多能究竟者，<a id="a-3i"></a>应勤精进系念书写，<a id="a-3j"></a>经尔所时令得究竟。<a id="a-3k"></a>善现，<a id="a-3l"></a>是善男子、<a id="a-3m"></a>善女人等，<a id="a-3n"></a>若欲一月、<a id="a-3o"></a>或二、<a id="a-3p"></a>或三、<a id="a-3q"></a>或四、<a id="a-3r"></a>或五、<a id="a-3s"></a>或六、<a id="a-3t"></a>或七、<a id="a-3u"></a>乃至一岁，<a id="a-3v"></a>于此般若波罗蜜多受持、<a id="a-3w"></a>读诵、<a id="a-3x"></a>修习、<a id="a-3y"></a>思惟、<a id="a-3z"></a>为他宣说能究竟者，<a id="a-40"></a>应勤精进系念受持乃至宣说，<a id="a-41"></a>经尔所时令得究竟。<a id="a-42"></a>何以故？<a id="a-43"></a>善现，<a id="a-44"></a>甚深般若波罗蜜多无价宝珠多留难故。<a id="a-45"></a>”</p>
  <p id="a46">尔时，<a id="a-47"></a>善现复白佛言：<a id="a-48"></a>“甚奇，<a id="a-49"></a>世尊！<a id="a-4A"></a>希有，<a id="a-4B"></a>善逝！<a id="a-4C"></a>甚深般若波罗蜜多无价宝珠多诸留难，<a id="a-4D"></a>而有书写受持、<a id="a-4E"></a>读诵修习、<a id="a-4F"></a>思惟、<a id="a-4G"></a>为他说者，<a id="a-4H"></a>恶魔于彼欲作留难，<a id="a-4I"></a>令不书写乃至演说。<a id="a-4J"></a>”</p>
  <p id="a4K">佛言：<a id="a-4L"></a>“善现，<a id="a-4M"></a>恶魔于此甚深般若波罗蜜多，<a id="a-4N"></a>虽欲留难令不书写受持、<a id="a-4O"></a>读诵修习、<a id="a-4P"></a>思惟、<a id="a-4Q"></a>为他演说，<a id="a-4R"></a>而彼无力可能留难是菩萨摩诃萨书写受持般若等事。<a id="a-4S"></a>”</p>
  <p id="a4T">尔时，<a id="a-4U"></a>舍利子白佛言：<a id="a-4V"></a>“世尊，<a id="a-4W"></a>是谁神力，<a id="a-4X"></a>令彼恶魔不能留难诸菩萨摩诃萨书写受持、<a id="a-4Y"></a>读诵修习、<a id="a-4Z"></a>思惟广说甚深般若波罗蜜多？<a id="a-4a"></a>”</p>
  <p id="a4b">佛言：<a id="a-4c"></a>“舍利子，<a id="a-4d"></a>是佛神力，<a id="a-4e"></a>令彼恶魔不能留难诸菩萨摩诃萨书写受持、<a id="a-4f"></a>读诵修习、<a id="a-4g"></a>思惟广说甚深般若波罗蜜多。<a id="a-4h"></a>又，<a id="a-4i"></a>舍利子，<a id="a-4j"></a>亦是十方一切世界诸佛神力，<a id="a-4k"></a>令彼恶魔不能留难诸菩萨摩诃萨书写受持、<a id="a-4l"></a>读诵修习、<a id="a-4m"></a>思惟广说甚深般若波罗蜜多。<a id="a-4n"></a>又，<a id="a-4o"></a>舍利子，<a id="a-4p"></a>诸佛世尊皆共护念修行般若波罗蜜多诸菩萨故，<a id="a-4q"></a>令彼恶魔不能留难一切菩萨摩诃萨众令不书写受持、<a id="a-4r"></a>读诵修习、<a id="a-4s"></a>思惟、<a id="a-4t"></a>广为他说甚深般若波罗蜜多。<a id="a-4u"></a>何以故？<a id="a-4v"></a>舍利子，<a id="a-4w"></a>诸佛世尊皆共护念修行般若波罗蜜多诸菩萨众所作善业，<a id="a-4x"></a>令彼恶魔不能留难。</p>
  <p id="a4y">“舍利子，<a id="a-4z"></a>若菩萨摩诃萨能于如是甚深般若波罗蜜多书写受持、<a id="a-50"></a>读诵修习、<a id="a-51"></a>思惟广说，<a id="a-52"></a>法尔应为十方世界无量无数无边如来、<a id="a-53"></a>应、<a id="a-54"></a>正等觉现说法者之所护念。<a id="a-55"></a>若蒙诸佛所护念者，<a id="a-56"></a>法尔恶魔不能留难。<a id="a-57"></a>舍利子，<a id="a-58"></a>若善男子、<a id="a-59"></a>善女人等，<a id="a-5A"></a>能于如是甚深般若波罗蜜多书写受持、<a id="a-5B"></a>读诵修习、<a id="a-5C"></a>思惟广说，<a id="a-5D"></a>应作是念：<a id="a-5E"></a>‘我今书写受持、<a id="a-5F"></a>读诵修习、<a id="a-5G"></a>思惟、<a id="a-5H"></a>广为他说甚深般若波罗蜜多，<a id="a-5I"></a>皆是十方无量无数无边如来、<a id="a-5J"></a>应、<a id="a-5K"></a>正等觉现说法者神力护念。<a id="a-5L"></a>’”</p>
  <p id="a5M">时，<a id="a-5N"></a>舍利子复白佛言：<a id="a-5O"></a>“世尊，<a id="a-5P"></a>若善男子、<a id="a-5Q"></a>善女人等，<a id="a-5R"></a>能于如是甚深般若波罗蜜多书写受持、<a id="a-5S"></a>读诵修习、<a id="a-5T"></a>思惟广说，<a id="a-5U"></a>一切皆是十方世界诸佛如来神力护念，<a id="a-5V"></a>令彼所作殊胜善业，<a id="a-5W"></a>一切恶魔不能留难。<a id="a-5X"></a>”</p>
  <p id="a5Y">佛言：<a id="a-5Z"></a>“舍利子，<a id="a-5a"></a>如是，<a id="a-5b"></a>如是，<a id="a-5c"></a>如汝所说。<a id="a-5d"></a>舍利子，<a id="a-5e"></a>若善男子、<a id="a-5f"></a>善女人等，<a id="a-5g"></a>能于如是甚深般若波罗蜜多书写受持、<a id="a-5h"></a>读诵修习、<a id="a-5i"></a>思惟广说，<a id="a-5j"></a>当知皆是一切如来、<a id="a-5k"></a>应、<a id="a-5l"></a>正等觉神力护念。<a id="a-5m"></a>”</p>
  <p id="a5n">时，<a id="a-5o"></a>舍利子复白佛言：<a id="a-5p"></a>“世尊，<a id="a-5q"></a>若善男子、<a id="a-5r"></a>善女人等，<a id="a-5s"></a>能于如是甚深般若波罗蜜多书写受持、<a id="a-5t"></a>读诵修习、<a id="a-5u"></a>思惟广说；<a id="a-5v"></a>十方世界无量无数无边如来、<a id="a-5w"></a>应、<a id="a-5x"></a>正等觉现说法者，<a id="a-5y"></a>皆共识知是善男子、<a id="a-5z"></a>善女人等书写受持、<a id="a-60"></a>读诵修习、<a id="a-61"></a>思惟广说甚深般若波罗蜜多，<a id="a-62"></a>由此因缘欢喜护念。</p>
  <p id="a63">“世尊，<a id="a-64"></a>若善男子、<a id="a-65"></a>善女人等，<a id="a-66"></a>能于如是甚深般若波罗蜜多书写受持、<a id="a-67"></a>读诵修习、<a id="a-68"></a>思惟广说；<a id="a-69"></a>是善男子、<a id="a-6A"></a>善女人等，<a id="a-6B"></a>恒为十方无量无数无边世界一切如来、<a id="a-6C"></a>应、<a id="a-6D"></a>正等觉现说法者佛眼观见，<a id="a-6E"></a>由此因缘慈悲护念。<a id="a-6F"></a>”</p>
  <p id="a6G">佛言：<a id="a-6H"></a>“舍利子，<a id="a-6I"></a>如是，<a id="a-6J"></a>如是，<a id="a-6K"></a>如汝所说。<a id="a-6L"></a>舍利子，<a id="a-6M"></a>若善男子、<a id="a-6N"></a>善女人等，<a id="a-6O"></a>书写受持、<a id="a-6P"></a>读诵修习、<a id="a-6Q"></a>思惟广说甚深般若波罗蜜多；<a id="a-6R"></a>是善男子、<a id="a-6S"></a>善女人等，<a id="a-6T"></a>恒为十方无量无数无边世界一切如来、<a id="a-6U"></a>应、<a id="a-6V"></a>正等觉现说法者佛眼观见、<a id="a-6W"></a>识知护念，<a id="a-6X"></a>令诸恶魔不能娆恼，<a id="a-6Y"></a>所修善业速得成办。<a id="a-6Z"></a>舍利子，<a id="a-6a"></a>住菩萨乘诸善男子、<a id="a-6b"></a>善女人等，<a id="a-6c"></a>若能于此甚深般若波罗蜜多书写受持、<a id="a-6d"></a>读诵修习、<a id="a-6e"></a>思惟广说；<a id="a-6f"></a>当知是善男子、<a id="a-6g"></a>善女人等，<a id="a-6h"></a>已近无上正等菩提，<a id="a-6i"></a>诸恶魔怨不能留难。</p>
  <p id="a6j">“复次，<a id="a-6k"></a>舍利子，<a id="a-6l"></a>住菩萨乘诸善男子、<a id="a-6m"></a>善女人等，<a id="a-6n"></a>若能书写甚深般若波罗蜜多，<a id="a-6o"></a>种种庄严，<a id="a-6p"></a>受持读诵；<a id="a-6q"></a>当知是善男子、<a id="a-6r"></a>善女人等，<a id="a-6s"></a>于此般若波罗蜜多深生信解。<a id="a-6t"></a>若复于此甚深般若波罗蜜多，<a id="a-6u"></a>以诸华香、<a id="a-6v"></a>宝幢、<a id="a-6w"></a>幡盖、<a id="a-6x"></a>衣服、<a id="a-6y"></a>璎珞、<a id="a-6z"></a>伎乐、<a id="a-70"></a>灯明供养恭敬、<a id="a-71"></a>尊重赞叹；<a id="a-72"></a>当知是善男子、<a id="a-73"></a>善女人等，<a id="a-74"></a>常为如来、<a id="a-75"></a>应、<a id="a-76"></a>正等觉佛眼观见识知护念，<a id="a-77"></a>由是因缘定当获得大财、<a id="a-78"></a>大胜利、<a id="a-79"></a>大果、<a id="a-7A"></a>大异熟。</p>
  <p id="a7B">“舍利子，<a id="a-7C"></a>是善男子、<a id="a-7D"></a>善女人等，<a id="a-7E"></a>以能书写、<a id="a-7F"></a>受持读诵、<a id="a-7G"></a>供养恭敬、<a id="a-7H"></a>尊重赞叹甚深般若波罗蜜多，<a id="a-7I"></a>由此善根乃至获得不退转地，<a id="a-7J"></a>于其中间常不离佛，<a id="a-7K"></a>恒闻正法不堕恶趣。</p>
  <p id="a7L">“舍利子，<a id="a-7M"></a>是善男子、<a id="a-7N"></a>善女人等，<a id="a-7O"></a>由此善根乃至无上正等菩提，<a id="a-7P"></a>常不远离布施波罗蜜多，<a id="a-7Q"></a>常不远离净戒、<a id="a-7R"></a>安忍、<a id="a-7S"></a>精进、<a id="a-7T"></a>静虑、<a id="a-7U"></a>般若波罗蜜多。</p>
  <p id="a7V">“舍利子，<a id="a-7W"></a>是善男子、<a id="a-7X"></a>善女人等，<a id="a-7Y"></a>由此善根乃至无上正等菩提，<a id="a-7Z"></a>常不远离内空，<a id="a-7a"></a>常不远离外空、<a id="a-7b"></a>内外空、<a id="a-7c"></a>空空、<a id="a-7d"></a>大空、<a id="a-7e"></a>胜义空、<a id="a-7f"></a>有为空、<a id="a-7g"></a>无为空、<a id="a-7h"></a>毕竟空、<a id="a-7i"></a>无际空、<a id="a-7j"></a>散空、<a id="a-7k"></a>无变异空、<a id="a-7l"></a>本性空、<a id="a-7m"></a>自相空、<a id="a-7n"></a>共相空、<a id="a-7o"></a>一切法空、<a id="a-7p"></a>不可得空、<a id="a-7q"></a>无性空、<a id="a-7r"></a>自性空、<a id="a-7s"></a>无性自性空。</p>
  <p id="a7t">“舍利子，<a id="a-7u"></a>是善男子、<a id="a-7v"></a>善女人等，<a id="a-7w"></a>由此善根乃至无上正等菩提，<a id="a-7x"></a>常不远离真如，<a id="a-7y"></a>常不远离法界、<a id="a-7z"></a>法性、<a id="a-80"></a>不虚妄性、<a id="a-81"></a>不变异性、<a id="a-82"></a>平等性、<a id="a-83"></a>离生性、<a id="a-84"></a>法定、<a id="a-85"></a>法住、<a id="a-86"></a>实际、<a id="a-87"></a>虚空界、<a id="a-88"></a>不思议界。</p>
  <p id="a89">“舍利子，<a id="a-8A"></a>是善男子、<a id="a-8B"></a>善女人等，<a id="a-8C"></a>由此善根乃至无上正等菩提，<a id="a-8D"></a>常不远离苦圣谛，<a id="a-8E"></a>常不远离集、<a id="a-8F"></a>灭、<a id="a-8G"></a>道圣谛。</p>
  <p id="a8H">“舍利子，<a id="a-8I"></a>是善男子、<a id="a-8J"></a>善女人等，<a id="a-8K"></a>由此善根乃至无上正等菩提，<a id="a-8L"></a>常不远离四静虑，<a id="a-8M"></a>常不远离四无量、<a id="a-8N"></a>四无色定。</p>
  <p id="a8O">“舍利子，<a id="a-8P"></a>是善男子、<a id="a-8Q"></a>善女人等，<a id="a-8R"></a>由此善根乃至无上正等菩提，<a id="a-8S"></a>常不远离八解脱，<a id="a-8T"></a>常不远离八胜处、<a id="a-8U"></a>九次第定、<a id="a-8V"></a>十遍处。</p>
  <p id="a8W">“舍利子，<a id="a-8X"></a>是善男子、<a id="a-8Y"></a>善女人等，<a id="a-8Z"></a>由此善根乃至无上正等菩提，<a id="a-8a"></a>常不远离四念住，<a id="a-8b"></a>常不远离四正断、<a id="a-8c"></a>四神足、<a id="a-8d"></a>五根、<a id="a-8e"></a>五力、<a id="a-8f"></a>七等觉支、<a id="a-8g"></a>八圣道支。</p>
  <p id="a8h">“舍利子，<a id="a-8i"></a>是善男子、<a id="a-8j"></a>善女人等，<a id="a-8k"></a>由此善根乃至无上正等菩提，<a id="a-8l"></a>常不远离空解脱门，<a id="a-8m"></a>常不远离无相、<a id="a-8n"></a>无愿解脱门。</p>
  <p id="a8o">“舍利子，<a id="a-8p"></a>是善男子、<a id="a-8q"></a>善女人等，<a id="a-8r"></a>由此善根乃至无上正等菩提，<a id="a-8s"></a>常不远离修五眼，<a id="a-8t"></a>常不远离修六神通。</p>
  <p id="a8u">“舍利子，<a id="a-8v"></a>是善男子、<a id="a-8w"></a>善女人等，<a id="a-8x"></a>由此善根乃至无上正等菩提，<a id="a-8y"></a>常不远离修佛十力，<a id="a-8z"></a>常不远离修四无所畏、<a id="a-90"></a>四无礙解、<a id="a-91"></a>大慈、<a id="a-92"></a>大悲、<a id="a-93"></a>大喜、<a id="a-94"></a>大舍、<a id="a-95"></a>十八佛不共法。</p>
  <p id="a96">“舍利子，<a id="a-97"></a>是善男子、<a id="a-98"></a>善女人等，<a id="a-99"></a>由此善根乃至无上正等菩提，<a id="a-9A"></a>常不远离修无忘失法，<a id="a-9B"></a>常不远离修恒住舍性。</p>
  <p id="a9C">“舍利子，<a id="a-9D"></a>是善男子、<a id="a-9E"></a>善女人等，<a id="a-9F"></a>由此善根乃至无上正等菩提，<a id="a-9G"></a>常不远离修一切智，<a id="a-9H"></a>常不远离修道相智、<a id="a-9I"></a>一切相智。</p>
  <p id="a9J">“舍利子，<a id="a-9K"></a>是善男子、<a id="a-9L"></a>善女人等，<a id="a-9M"></a>由此善根乃至无上正等菩提，<a id="a-9N"></a>常不远离修一切陀罗尼门，<a id="a-9O"></a>常不远离修一切三摩地门。</p>
  <p id="a9P">“舍利子，<a id="a-9Q"></a>是善男子、<a id="a-9R"></a>善女人等，<a id="a-9S"></a>由此善根乃至无上正等菩提，<a id="a-9T"></a>常不远离方便善巧，<a id="a-9U"></a>教诸有情得预流果而自不证；<a id="a-9V"></a>常不远离方便善巧，<a id="a-9W"></a>教诸有情得一来、<a id="a-9X"></a>不还、<a id="a-9Y"></a>阿罗汉果而自不证。</p>
  <p id="a9Z">“舍利子，<a id="a-9a"></a>是善男子、<a id="a-9b"></a>善女人等，<a id="a-9c"></a>由此善根乃至无上正等菩提，<a id="a-9d"></a>常不远离方便善巧，<a id="a-9e"></a>教诸有情得独觉菩提而自不证。</p>
  <p id="a9f">“舍利子，<a id="a-9g"></a>是善男子、<a id="a-9h"></a>善女人等，<a id="a-9i"></a>由此善根乃至无上正等菩提，<a id="a-9j"></a>常不远离游戏菩萨自在神通，<a id="a-9k"></a>从一佛国至一佛国，<a id="a-9l"></a>供养恭敬、<a id="a-9m"></a>尊重赞叹诸佛世尊及诸菩萨摩诃萨众。</p>
  <p id="a9n">“舍利子，<a id="a-9o"></a>是善男子、<a id="a-9p"></a>善女人等，<a id="a-9q"></a>由此善根乃至无上正等菩提，<a id="a-9r"></a>常不远离严净佛土，<a id="a-9s"></a>成熟有情。</p>
  <p id="a9t">“舍利子，<a id="a-9u"></a>是善男子、<a id="a-9v"></a>善女人等，<a id="a-9w"></a>由此善根乃至无上正等菩提，<a id="a-9x"></a>常不远离自在神通游诸佛土，<a id="a-9y"></a>劝请诸佛转妙法轮度无量众。</p>
  <p id="a9z">“舍利子，<a id="a-A0"></a>是善男子、<a id="a-A1"></a>善女人等，<a id="a-A2"></a>由此善根乃至无上正等菩提，<a id="a-A3"></a>常不远离一切菩萨摩诃萨行。</p>
  <p id="aA4">“舍利子，<a id="a-A5"></a>由此因缘，<a id="a-A6"></a>住菩萨乘诸善男子、<a id="a-A7"></a>善女人等，<a id="a-A8"></a>于此般若波罗蜜多应勤书写受持、<a id="a-A9"></a>读诵修习、<a id="a-AA"></a>思惟、<a id="a-AB"></a>为他广说。<a id="a-AC"></a>”</p>
  <p id="aAD">尔时，<a id="a-AE"></a>舍利子白佛言：<a id="a-AF"></a>“世尊，<a id="a-AG"></a>甚深般若波罗蜜多，<a id="a-AH"></a>佛灭度后，<a id="a-AI"></a>何方兴盛？<a id="a-AJ"></a>”</p>
  <p id="aAK">佛言：<a id="a-AL"></a>“舍利子，<a id="a-AM"></a>甚深般若波罗蜜多，<a id="a-AN"></a>我灭度后，<a id="a-AO"></a>至东南方当渐兴盛。<a id="a-AP"></a>彼方当有住菩萨乘苾蒭、<a id="a-AQ"></a>苾蒭尼、<a id="a-AR"></a>邬波索迦、<a id="a-AS"></a>邬波斯迦、<a id="a-AT"></a>国王、<a id="a-AU"></a>大臣、<a id="a-AV"></a>长者、<a id="a-AW"></a>居士，<a id="a-AX"></a>能于如是甚深般若波罗蜜多深生信解，<a id="a-AY"></a>书写受持、<a id="a-AZ"></a>读诵修习、<a id="a-Aa"></a>思惟广说，<a id="a-Ab"></a>复以种种上妙华鬘、<a id="a-Ac"></a>涂散等香、<a id="a-Ad"></a>衣服、<a id="a-Ae"></a>璎珞、<a id="a-Af"></a>宝幢、<a id="a-Ag"></a>幡盖、<a id="a-Ah"></a>伎乐、<a id="a-Ai"></a>灯明，<a id="a-Aj"></a>供养恭敬、<a id="a-Ak"></a>尊重赞叹如是般若波罗蜜多。<a id="a-Al"></a>彼由如是胜善根故，<a id="a-Am"></a>毕竟不堕诸险恶趣，<a id="a-An"></a>常生天人中受富贵妙乐，<a id="a-Ao"></a>由斯势力增益六种波罗蜜多令速圆满，<a id="a-Ap"></a>因此复能供养恭敬、<a id="a-Aq"></a>尊重赞叹诸佛世尊，<a id="a-Ar"></a>后随所应依三乘法，<a id="a-As"></a>渐深修习而趣出离。</p>
  <p id="aAt">“舍利子，<a id="a-Au"></a>甚深般若波罗蜜多，<a id="a-Av"></a>我灭度后，<a id="a-Aw"></a>从东南方转至南方渐当兴盛。<a id="a-Ax"></a>彼方当有住菩萨乘苾蒭、<a id="a-Ay"></a>苾蒭尼、<a id="a-Az"></a>邬波索迦、<a id="a-B0"></a>邬波斯迦、<a id="a-B1"></a>国王、<a id="a-B2"></a>大臣、<a id="a-B3"></a>长者、<a id="a-B4"></a>居士，<a id="a-B5"></a>能于如是甚深般若波罗蜜多深生信解，<a id="a-B6"></a>书写受持、<a id="a-B7"></a>读诵修习、<a id="a-B8"></a>思惟广说，<a id="a-B9"></a>复以种种上妙华鬘、<a id="a-BA"></a>涂散等香、<a id="a-BB"></a>衣服、<a id="a-BC"></a>璎珞、<a id="a-BD"></a>宝幢、<a id="a-BE"></a>幡盖、<a id="a-BF"></a>伎乐、<a id="a-BG"></a>灯明，<a id="a-BH"></a>供养恭敬、<a id="a-BI"></a>尊重赞叹如是般若波罗蜜多。<a id="a-BJ"></a>彼由如是胜善根故，<a id="a-BK"></a>毕竟不堕诸险恶趣，<a id="a-BL"></a>常生天人中受富贵妙乐，<a id="a-BM"></a>由斯势力增益六种波罗蜜多令速圆满，<a id="a-BN"></a>因此复能供养恭敬、<a id="a-BO"></a>尊重赞叹诸佛世尊，<a id="a-BP"></a>后随所应依三乘法，<a id="a-BQ"></a>渐次修习而趣出离。</p>
  <p id="aBR">“舍利子，<a id="a-BS"></a>甚深般若波罗蜜多，<a id="a-BT"></a>我灭度后，<a id="a-BU"></a>复从南方至西南方当渐兴盛。<a id="a-BV"></a>彼方当有住菩萨乘苾蒭、<a id="a-BW"></a>苾蒭尼、<a id="a-BX"></a>邬波索迦、<a id="a-BY"></a>邬波斯迦、<a id="a-BZ"></a>国王、<a id="a-Ba"></a>大臣、<a id="a-Bb"></a>长者、<a id="a-Bc"></a>居士，<a id="a-Bd"></a>能于如是甚深般若波罗蜜多深生信解，<a id="a-Be"></a>书写受持、<a id="a-Bf"></a>读诵修习、<a id="a-Bg"></a>思惟广说，<a id="a-Bh"></a>复以种种上妙华鬘、<a id="a-Bi"></a>涂散等香、<a id="a-Bj"></a>衣服、<a id="a-Bk"></a>璎珞、<a id="a-Bl"></a>宝幢、<a id="a-Bm"></a>幡盖、<a id="a-Bn"></a>伎乐、<a id="a-Bo"></a>灯明，<a id="a-Bp"></a>供养恭敬、<a id="a-Bq"></a>尊重赞叹如是般若波罗蜜多。<a id="a-Br"></a>彼由如是胜善根故，<a id="a-Bs"></a>毕竟不堕诸险恶趣，<a id="a-Bt"></a>常生天人中受富贵妙乐，<a id="a-Bu"></a>由斯势力增益六种波罗蜜多令速圆满，<a id="a-Bv"></a>因此复能供养恭敬、<a id="a-Bw"></a>尊重赞叹诸佛世尊，<a id="a-Bx"></a>后随所应依三乘法，<a id="a-By"></a>渐次修习而趣出离。</p>
  <p id="aBz">“舍利子，<a id="a-C0"></a>甚深般若波罗蜜多，<a id="a-C1"></a>我灭度后，<a id="a-C2"></a>从西南方至西北方当渐兴盛。<a id="a-C3"></a>彼方当有住菩萨乘苾蒭、<a id="a-C4"></a>苾蒭尼、<a id="a-C5"></a>邬波索迦、<a id="a-C6"></a>邬波斯迦、<a id="a-C7"></a>国王、<a id="a-C8"></a>大臣、<a id="a-C9"></a>长者、<a id="a-CA"></a>居士，<a id="a-CB"></a>能于如是甚深般若波罗蜜多深生信解，<a id="a-CC"></a>书写受持、<a id="a-CD"></a>读诵修习、<a id="a-CE"></a>思惟广说，<a id="a-CF"></a>复以种种上妙华鬘、<a id="a-CG"></a>涂散等香、<a id="a-CH"></a>衣服、<a id="a-CI"></a>璎珞、<a id="a-CJ"></a>宝幢、<a id="a-CK"></a>幡盖、<a id="a-CL"></a>伎乐、<a id="a-CM"></a>灯明，<a id="a-CN"></a>供养恭敬、<a id="a-CO"></a>尊重赞叹如是般若波罗蜜多。<a id="a-CP"></a>彼由如是胜善根故，<a id="a-CQ"></a>毕竟不堕诸险恶趣，<a id="a-CR"></a>常生天人中受富贵妙乐，<a id="a-CS"></a>由斯势力增益六种波罗蜜多令速圆满，<a id="a-CT"></a>因此复能供养恭敬、<a id="a-CU"></a>尊重赞叹诸佛世尊，<a id="a-CV"></a>后随所应依三乘法，<a id="a-CW"></a>渐次修习而趣出离。</p>
  <p id="aCX">“舍利子，<a id="a-CY"></a>甚深般若波罗蜜多，<a id="a-CZ"></a>我灭度后，<a id="a-Ca"></a>从西北方转至北方当渐兴盛。<a id="a-Cb"></a>彼方当有住菩萨乘苾蒭、<a id="a-Cc"></a>苾蒭尼、<a id="a-Cd"></a>邬波索迦、<a id="a-Ce"></a>邬波斯迦、<a id="a-Cf"></a>国王、<a id="a-Cg"></a>大臣、<a id="a-Ch"></a>长者、<a id="a-Ci"></a>居士，<a id="a-Cj"></a>能于如是甚深般若波罗蜜多深生信解，<a id="a-Ck"></a>书写受持、<a id="a-Cl"></a>读诵修习、<a id="a-Cm"></a>思惟广说，<a id="a-Cn"></a>复以种种上妙华鬘、<a id="a-Co"></a>涂散等香、<a id="a-Cp"></a>衣服、<a id="a-Cq"></a>璎珞、<a id="a-Cr"></a>宝幢、<a id="a-Cs"></a>幡盖、<a id="a-Ct"></a>伎乐、<a id="a-Cu"></a>灯明，<a id="a-Cv"></a>供养恭敬，<a id="a-Cw"></a>尊重赞叹如是般若波罗蜜多。<a id="a-Cx"></a>彼由如是胜善根故，<a id="a-Cy"></a>毕竟不堕诸险恶趣，<a id="a-Cz"></a>常生天人中受富贵妙乐，<a id="a-D0"></a>由斯势力增益六种波罗蜜多令速圆满，<a id="a-D1"></a>因此复能供养恭敬、<a id="a-D2"></a>尊重赞叹诸佛世尊，<a id="a-D3"></a>后随所应依三乘法，<a id="a-D4"></a>渐次修习而趣出离。</p>
  <p id="aD5">“舍利子，<a id="a-D6"></a>甚深般若波罗蜜多，<a id="a-D7"></a>我灭度后，<a id="a-D8"></a>复从北方至东北方当渐兴盛。<a id="a-D9"></a>彼方当有住菩萨乘苾蒭、<a id="a-DA"></a>苾蒭尼、<a id="a-DB"></a>邬波索迦、<a id="a-DC"></a>邬波斯迦、<a id="a-DD"></a>国王、<a id="a-DE"></a>大臣、<a id="a-DF"></a>长者、<a id="a-DG"></a>居士，<a id="a-DH"></a>能于如是甚深般若波罗蜜多深生信解，<a id="a-DI"></a>书写受持、<a id="a-DJ"></a>读诵修习、<a id="a-DK"></a>思惟广说，<a id="a-DL"></a>复以种种上妙华鬘、<a id="a-DM"></a>涂散等香、<a id="a-DN"></a>衣服、<a id="a-DO"></a>璎珞、<a id="a-DP"></a>宝幢、<a id="a-DQ"></a>幡盖、<a id="a-DR"></a>伎乐、<a id="a-DS"></a>灯明，<a id="a-DT"></a>供养恭敬、<a id="a-DU"></a>尊重赞叹如是般若波罗蜜多。<a id="a-DV"></a>彼由如是胜善根故，<a id="a-DW"></a>毕竟不堕诸险恶趣，<a id="a-DX"></a>常生天人中受富贵妙乐，<a id="a-DY"></a>由斯势力增益六种波罗蜜多令速圆满，<a id="a-DZ"></a>因此复能供养恭敬、<a id="a-Da"></a>尊重赞叹诸佛世尊，<a id="a-Db"></a>后随所应依三乘法，<a id="a-Dc"></a>渐次修习而趣出离。</p>
  <p id="aDd">“舍利子，<a id="a-De"></a>我灭度已，<a id="a-Df"></a>后时、<a id="a-Dg"></a>后分、<a id="a-Dh"></a>后五百岁，<a id="a-Di"></a>甚深般若波罗蜜多于东北方大作佛事。<a id="a-Dj"></a>何以故？<a id="a-Dk"></a>舍利子，<a id="a-Dl"></a>一切如来、<a id="a-Dm"></a>应、<a id="a-Dn"></a>正等觉所尊重法即是般若波罗蜜多，<a id="a-Do"></a>如是般若波罗蜜多一切如来、<a id="a-Dp"></a>应、<a id="a-Dq"></a>正等觉共所护念。<a id="a-Dr"></a>舍利子，<a id="a-Ds"></a>非佛所得法、<a id="a-Dt"></a>毗奈耶无上正法有灭没相，<a id="a-Du"></a>诸佛所得法、<a id="a-Dv"></a>毗奈耶无上正法即是般若波罗蜜多。<a id="a-Dw"></a>舍利子，<a id="a-Dx"></a>彼东北方诸善男子、<a id="a-Dy"></a>善女人等，<a id="a-Dz"></a>若能于此甚深般若波罗蜜多信解、<a id="a-E0"></a>受持读诵、<a id="a-E1"></a>修习思惟、<a id="a-E2"></a>广说，<a id="a-E3"></a>我常护念是善男子、<a id="a-E4"></a>善女人等令无恼害。</p>
  <p id="aE5">“舍利子，<a id="a-E6"></a>彼东北方诸善男子、<a id="a-E7"></a>善女人等，<a id="a-E8"></a>若能书写甚深般若波罗蜜多，<a id="a-E9"></a>复以种种上妙华鬘、<a id="a-EA"></a>涂散等香、<a id="a-EB"></a>衣服、<a id="a-EC"></a>璎珞、<a id="a-ED"></a>宝幢、<a id="a-EE"></a>幡盖、<a id="a-EF"></a>伎乐、<a id="a-EG"></a>灯明供养恭敬、<a id="a-EH"></a>尊重赞叹甚深般若波罗蜜多。<a id="a-EI"></a>我定说彼诸善男子、<a id="a-EJ"></a>善女人等，<a id="a-EK"></a>由此善根毕竟不堕诸险恶趣，<a id="a-EL"></a>生天人中常受妙乐，<a id="a-EM"></a>由斯势力增益六种波罗蜜多，<a id="a-EN"></a>因此复能供养恭敬、<a id="a-EO"></a>尊重赞叹诸佛世尊，<a id="a-EP"></a>后随所应依三乘法，<a id="a-EQ"></a>渐次修习而般涅槃。<a id="a-ER"></a>何以故？<a id="a-ES"></a>舍利子，<a id="a-ET"></a>我以佛眼观见证知、<a id="a-EU"></a>称誉赞叹是善男子、<a id="a-EV"></a>善女人等所获功德，<a id="a-EW"></a>东西南北、<a id="a-EX"></a>四维、<a id="a-EY"></a>上下无量无数无边世界一切如来、<a id="a-EZ"></a>应、<a id="a-Ea"></a>正等觉安隐住持现说法者，<a id="a-Eb"></a>亦以佛眼观见证知、<a id="a-Ec"></a>称誉赞叹是善男子、<a id="a-Ed"></a>善女人等所获功德。<a id="a-Ee"></a>”</p>
  <p id="aEf">尔时，<a id="a-Eg"></a>舍利子白佛言：<a id="a-Eh"></a>“世尊，<a id="a-Ei"></a>甚深般若波罗蜜多，<a id="a-Ej"></a>佛灭度已，<a id="a-Ek"></a>后时、<a id="a-El"></a>后分、<a id="a-Em"></a>后五百岁，<a id="a-En"></a>于东北方广流布耶？<a id="a-Eo"></a>”</p>
  <p id="aEp">佛言：<a id="a-Eq"></a>“舍利子，<a id="a-Er"></a>如是，<a id="a-Es"></a>如是，<a id="a-Et"></a>甚深般若波罗蜜多，<a id="a-Eu"></a>我灭度已，<a id="a-Ev"></a>后时、<a id="a-Ew"></a>后分、<a id="a-Ex"></a>后五百岁，<a id="a-Ey"></a>于东北方当广流布。<a id="a-Ez"></a>舍利子，<a id="a-F0"></a>我灭度已，<a id="a-F1"></a>后时、<a id="a-F2"></a>后分、<a id="a-F3"></a>后五百岁，<a id="a-F4"></a>彼东北方诸善男子、<a id="a-F5"></a>善女人等，<a id="a-F6"></a>若得闻此甚深般若波罗蜜多深生信解，<a id="a-F7"></a>书写受持、<a id="a-F8"></a>读诵修习、<a id="a-F9"></a>思惟广说；<a id="a-FA"></a>当知彼善男子、<a id="a-FB"></a>善女人等，<a id="a-FC"></a>久发无上正等觉心，<a id="a-FD"></a>久修菩萨摩诃萨行，<a id="a-FE"></a>多供养诸佛，<a id="a-FF"></a>多事诸善友，<a id="a-FG"></a>所种善根皆已成熟，<a id="a-FH"></a>由斯福力得闻如是甚深般若波罗蜜多深生信解，<a id="a-FI"></a>复能书写、<a id="a-FJ"></a>受持读诵、<a id="a-FK"></a>修习思惟、<a id="a-FL"></a>为他广说。<a id="a-FM"></a>”</p>
  <p id="aFN">时，<a id="a-FO"></a>舍利子复白佛言：<a id="a-FP"></a>“世尊，<a id="a-FQ"></a>佛灭度已，<a id="a-FR"></a>后时、<a id="a-FS"></a>后分、<a id="a-FT"></a>后五百岁，<a id="a-FU"></a>于东北方当有几许住菩萨乘诸善男子、<a id="a-FV"></a>善女人等，<a id="a-FW"></a>得闻如是甚深般若波罗蜜多深生信解，<a id="a-FX"></a>复能书写、<a id="a-FY"></a>受持读诵、<a id="a-FZ"></a>修习思惟、<a id="a-Fa"></a>为他广说？<a id="a-Fb"></a>”</p>
  <p id="aFc">佛言：<a id="a-Fd"></a>“舍利子，<a id="a-Fe"></a>我灭度已，<a id="a-Ff"></a>后时、<a id="a-Fg"></a>后分、<a id="a-Fh"></a>后五百岁，<a id="a-Fi"></a>于东北方虽有无量住菩萨乘诸善男子、<a id="a-Fj"></a>善女人等，<a id="a-Fk"></a>而少得闻甚深般若波罗蜜多深生信解，<a id="a-Fl"></a>其心不惊、<a id="a-Fm"></a>不恐、<a id="a-Fn"></a>不怖亦无忧悔，<a id="a-Fo"></a>复能书写、<a id="a-Fp"></a>受持读诵、<a id="a-Fq"></a>修习思惟、<a id="a-Fr"></a>为他广说。<a id="a-Fs"></a>舍利子，<a id="a-Ft"></a>彼善男子、<a id="a-Fu"></a>善女人等，<a id="a-Fv"></a>闻此般若波罗蜜多，<a id="a-Fw"></a>其心不惊、<a id="a-Fx"></a>不恐、<a id="a-Fy"></a>不怖亦无忧悔，<a id="a-Fz"></a>深生信解，<a id="a-G0"></a>书写受持、<a id="a-G1"></a>读诵修习、<a id="a-G2"></a>思惟广说，<a id="a-G3"></a>甚为希有。<a id="a-G4"></a>何以故？<a id="a-G5"></a>舍利子，<a id="a-G6"></a>是善男子、<a id="a-G7"></a>善女人等，<a id="a-G8"></a>已曾亲近、<a id="a-G9"></a>供养恭敬、<a id="a-GA"></a>尊重赞叹无量如来、<a id="a-GB"></a>应、<a id="a-GC"></a>正等觉及诸菩萨摩诃萨众，<a id="a-GD"></a>请问如是甚深般若波罗蜜多相应义趣。</p>
  <p id="aGE">“舍利子，<a id="a-GF"></a>是善男子、<a id="a-GG"></a>善女人等，<a id="a-GH"></a>不久定当圆满布施波罗蜜多，<a id="a-GI"></a>不久定当圆满净戒、<a id="a-GJ"></a>安忍、<a id="a-GK"></a>精进、<a id="a-GL"></a>静虑、<a id="a-GM"></a>般若波罗蜜多。</p>
  <p id="aGN">“舍利子，<a id="a-GO"></a>是善男子、<a id="a-GP"></a>善女人等，<a id="a-GQ"></a>不久定当圆满内空，<a id="a-GR"></a>不久定当圆满外空、<a id="a-GS"></a>内外空、<a id="a-GT"></a>空空、<a id="a-GU"></a>大空、<a id="a-GV"></a>胜义空、<a id="a-GW"></a>有为空、<a id="a-GX"></a>无为空、<a id="a-GY"></a>毕竟空、<a id="a-GZ"></a>无际空、<a id="a-Ga"></a>散空、<a id="a-Gb"></a>无变异空、<a id="a-Gc"></a>本性空、<a id="a-Gd"></a>自相空、<a id="a-Ge"></a>共相空、<a id="a-Gf"></a>一切法空、<a id="a-Gg"></a>不可得空、<a id="a-Gh"></a>无性空、<a id="a-Gi"></a>自性空、<a id="a-Gj"></a>无性自性空。</p>
  <p id="aGk">“舍利子，<a id="a-Gl"></a>是善男子、<a id="a-Gm"></a>善女人等，<a id="a-Gn"></a>不久定当圆满真如，<a id="a-Go"></a>不久定当圆满法界、<a id="a-Gp"></a>法性、<a id="a-Gq"></a>不虚妄性、<a id="a-Gr"></a>不变异性、<a id="a-Gs"></a>平等性、<a id="a-Gt"></a>离生性、<a id="a-Gu"></a>法定、<a id="a-Gv"></a>法住、<a id="a-Gw"></a>实际、<a id="a-Gx"></a>虚空界、<a id="a-Gy"></a>不思议界。</p>
  <p id="aGz">“舍利子，<a id="a-H0"></a>是善男子、<a id="a-H1"></a>善女人等，<a id="a-H2"></a>不久定当圆满苦圣谛，<a id="a-H3"></a>不久定当圆满集、<a id="a-H4"></a>灭、<a id="a-H5"></a>道圣谛。</p>
  <p id="aH6">“舍利子，<a id="a-H7"></a>是善男子、<a id="a-H8"></a>善女人等，<a id="a-H9"></a>不久定当圆满四静虑，<a id="a-HA"></a>不久定当圆满四无量、<a id="a-HB"></a>四无色定。</p>
  <p id="aHC">“舍利子，<a id="a-HD"></a>是善男子、<a id="a-HE"></a>善女人等，<a id="a-HF"></a>不久定当圆满八解脱，<a id="a-HG"></a>不久定当圆满八胜处、<a id="a-HH"></a>九次第定、<a id="a-HI"></a>十遍处。</p>
  <p id="aHJ">“舍利子，<a id="a-HK"></a>是善男子、<a id="a-HL"></a>善女人等，<a id="a-HM"></a>不久定当圆满四念住，<a id="a-HN"></a>不久定当圆满四正断、<a id="a-HO"></a>四神足、<a id="a-HP"></a>五根、<a id="a-HQ"></a>五力、<a id="a-HR"></a>七等觉支、<a id="a-HS"></a>八圣道支。</p>
  <p id="aHT">“舍利子，<a id="a-HU"></a>是善男子、<a id="a-HV"></a>善女人等，<a id="a-HW"></a>不久定当圆满空解脱门，<a id="a-HX"></a>不久定当圆满无相、<a id="a-HY"></a>无愿解脱门。</p>
  <p id="aHZ">“舍利子，<a id="a-Ha"></a>是善男子、<a id="a-Hb"></a>善女人等，<a id="a-Hc"></a>不久定当圆满菩萨十地。</p>
  <p id="aHd">“舍利子，<a id="a-He"></a>是善男子、<a id="a-Hf"></a>善女人等，<a id="a-Hg"></a>不久定当圆满五眼，<a id="a-Hh"></a>不久定当圆满六神通。</p>
  <p id="aHi">“舍利子，<a id="a-Hj"></a>是善男子、<a id="a-Hk"></a>善女人等，<a id="a-Hl"></a>不久定当圆满佛十力，<a id="a-Hm"></a>不久定当圆满四无所畏、<a id="a-Hn"></a>四无礙解、<a id="a-Ho"></a>大慈、<a id="a-Hp"></a>大悲、<a id="a-Hq"></a>大喜、<a id="a-Hr"></a>大舍、<a id="a-Hs"></a>十八佛不共法。</p>
  <p id="aHt">“舍利子，<a id="a-Hu"></a>是善男子、<a id="a-Hv"></a>善女人等，<a id="a-Hw"></a>不久定当圆满无忘失法，<a id="a-Hx"></a>不久定当圆满恒住舍性。</p>
  <p id="aHy">“舍利子，<a id="a-Hz"></a>是善男子、<a id="a-I0"></a>善女人等，<a id="a-I1"></a>不久定当圆满一切智，<a id="a-I2"></a>不久定当圆满道相智、<a id="a-I3"></a>一切相智。</p>
  <p id="aI4">“舍利子，<a id="a-I5"></a>是善男子、<a id="a-I6"></a>善女人等，<a id="a-I7"></a>不久定当圆满一切陀罗尼门，<a id="a-I8"></a>不久定当圆满一切三摩地门。</p>
  <p id="aI9">“舍利子，<a id="a-IA"></a>是善男子、<a id="a-IB"></a>善女人等，<a id="a-IC"></a>不久定当圆满一切菩萨摩诃萨行。</p>
  <p id="aID">“舍利子，<a id="a-IE"></a>是善男子、<a id="a-IF"></a>善女人等，<a id="a-IG"></a>不久定当圆满阿耨多罗三藐三菩提。</p>
  <p id="aIH">“复次，<a id="a-II"></a>舍利子，<a id="a-IJ"></a>彼善男子、<a id="a-IK"></a>善女人等，<a id="a-IL"></a>一切如来所护念故，<a id="a-IM"></a>无量善友所摄受故，<a id="a-IN"></a>殊胜善根所住持故，<a id="a-IO"></a>为欲饶益多众生故，<a id="a-IP"></a>求趣无上正等菩提。<a id="a-IQ"></a>何以故？<a id="a-IR"></a>舍利子，<a id="a-IS"></a>我常为彼诸善男子、<a id="a-IT"></a>善女人等，<a id="a-IU"></a>说一切智智相应之法；<a id="a-IV"></a>过去如来、<a id="a-IW"></a>应、<a id="a-IX"></a>正等觉，<a id="a-IY"></a>亦常为彼诸善男子、<a id="a-IZ"></a>善女人等，<a id="a-Ia"></a>说一切智智相应之法。<a id="a-Ib"></a>由此因缘，<a id="a-Ic"></a>彼善男子、<a id="a-Id"></a>善女人等，<a id="a-Ie"></a>后生复能求趣无上正等菩提，<a id="a-If"></a>亦能为他如应说法，<a id="a-Ig"></a>令趣无上正等菩提。</p>
  <p id="aIh">“舍利子，<a id="a-Ii"></a>彼善男子、<a id="a-Ij"></a>善女人等，<a id="a-Ik"></a>身心安定，<a id="a-Il"></a>诸恶魔王及彼眷属尚不能坏求趣无上正等觉心，<a id="a-Im"></a>何况其余乐行恶者毁谤般若波罗蜜多，<a id="a-In"></a>能沮其心不令求趣无上正觉？</p>
  <p id="aIo">“舍利子，<a id="a-Ip"></a>如是大乘诸善男子、<a id="a-Iq"></a>善女人等，<a id="a-Ir"></a>闻我说此甚深般若波罗蜜多，<a id="a-Is"></a>心得广大妙法喜乐，<a id="a-It"></a>亦能安立无量众生于胜善法，<a id="a-Iu"></a>令趣无上正等菩提。</p>
  <p id="aIv">“舍利子，<a id="a-Iw"></a>是善男子、<a id="a-Ix"></a>善女人等，<a id="a-Iy"></a>今于我前发弘誓愿：<a id="a-Iz"></a>‘我当安立无量百千俱胝那庾多诸有情类，<a id="a-J0"></a>令发无上正等觉心，<a id="a-J1"></a>修诸菩萨摩诃萨行，<a id="a-J2"></a>示现劝导赞励庆喜，<a id="a-J3"></a>令于无上正等菩提乃至得受不退转记。<a id="a-J4"></a>’舍利子，<a id="a-J5"></a>我于彼愿深生随喜。<a id="a-J6"></a>何以故？<a id="a-J7"></a>舍利子，<a id="a-J8"></a>我观如是住菩萨乘诸善男子、<a id="a-J9"></a>善女人等，<a id="a-JA"></a>所发弘愿心语相应；<a id="a-JB"></a>彼善男子、<a id="a-JC"></a>善女人等，<a id="a-JD"></a>于当来世定能安立无量百千俱胝那庾多诸有情类，<a id="a-JE"></a>令发无上正等觉心，<a id="a-JF"></a>修诸菩萨摩诃萨行，<a id="a-JG"></a>示现劝导赞励庆喜，<a id="a-JH"></a>令于无上正等菩提乃至得受不退转记。</p>
  <p id="aJI">“舍利子，<a id="a-JJ"></a>是善男子、<a id="a-JK"></a>善女人等，<a id="a-JL"></a>亦于过去无量佛前发弘誓愿：<a id="a-JM"></a>‘我当安立无量百千俱胝那庾多诸有情类，<a id="a-JN"></a>令发无上正等觉心，<a id="a-JO"></a>修诸菩萨摩诃萨行，<a id="a-JP"></a>示现劝导赞励庆喜，<a id="a-JQ"></a>令于无上正等菩提乃至得受不退转记。<a id="a-JR"></a>’舍利子，<a id="a-JS"></a>过去诸佛亦于彼愿深生随喜。<a id="a-JT"></a>何以故？<a id="a-JU"></a>舍利子，<a id="a-JV"></a>过去诸佛亦观如是住菩萨乘诸善男子、<a id="a-JW"></a>善女人等，<a id="a-JX"></a>所发弘愿心语相应；<a id="a-JY"></a>彼善男子、<a id="a-JZ"></a>善女人等，<a id="a-Ja"></a>于当来世定能安立无量百千俱胝那庾多诸有情类，<a id="a-Jb"></a>令发无上正等觉心，<a id="a-Jc"></a>修诸菩萨摩诃萨行，<a id="a-Jd"></a>示现劝导赞励庆喜，<a id="a-Je"></a>令于无上正等菩提乃至得受不退转记。</p>
  <p id="aJf">“舍利子，<a id="a-Jg"></a>是善男子、<a id="a-Jh"></a>善女人等信解广大，<a id="a-Ji"></a>能依妙色、<a id="a-Jj"></a>声、<a id="a-Jk"></a>香、<a id="a-Jl"></a>味、<a id="a-Jm"></a>触修广大施，<a id="a-Jn"></a>修此施已复能种植广大善根，<a id="a-Jo"></a>因此善根复能摄受广大果报，<a id="a-Jp"></a>摄受如是广大果报专为利乐一切有情，<a id="a-Jq"></a>于诸有情能舍内外一切所有。<a id="a-Jr"></a>彼回如是所种善根，<a id="a-Js"></a>愿生他方诸佛国土现有如来、<a id="a-Jt"></a>应、<a id="a-Ju"></a>正等觉宣说如是甚深般若波罗蜜多无上法处；<a id="a-Jv"></a>彼闻如是甚深般若波罗蜜多无上法已，<a id="a-Jw"></a>复能安立彼佛土中无量百千俱胝那庾多诸有情类，<a id="a-Jx"></a>令发无上正等觉心，<a id="a-Jy"></a>修诸菩萨摩诃萨行，<a id="a-Jz"></a>示现劝导赞励庆喜，<a id="a-K0"></a>令于无上正等菩提得不退转。<a id="a-K1"></a>”</p>
  <p id="aK2">时，<a id="a-K3"></a>舍利子复白佛言：<a id="a-K4"></a>“甚奇，<a id="a-K5"></a>世尊！<a id="a-K6"></a>希有，<a id="a-K7"></a>善逝！<a id="a-K8"></a>佛于过去、<a id="a-K9"></a>未来、<a id="a-KA"></a>现在诸所有法无不证知，<a id="a-KB"></a>于一切法、<a id="a-KC"></a>真如、<a id="a-KD"></a>法界及法性等无不证知，<a id="a-KE"></a>于诸法教无不证知，<a id="a-KF"></a>于诸有情心行差别无不证知，<a id="a-KG"></a>于过去佛、<a id="a-KH"></a>菩萨、<a id="a-KI"></a>声闻及佛土等无不证知，<a id="a-KJ"></a>于未来佛、<a id="a-KK"></a>菩萨、<a id="a-KL"></a>声闻及佛土等无不证知，<a id="a-KM"></a>于现在佛、<a id="a-KN"></a>菩萨、<a id="a-KO"></a>声闻及佛土等无不证知，<a id="a-KP"></a>于十方界一切如来、<a id="a-KQ"></a>应、<a id="a-KR"></a>正等觉及所说法菩萨、<a id="a-KS"></a>声闻、<a id="a-KT"></a>佛土等事无不证知。</p>
  <p id="aKU">“世尊，<a id="a-KV"></a>若菩萨摩诃萨于六波罗蜜多，<a id="a-KW"></a>勇猛精进恒求不息；<a id="a-KX"></a>彼于此六波罗蜜多，<a id="a-KY"></a>为有得时、<a id="a-KZ"></a>不得时不？<a id="a-Ka"></a>”</p>
  <p id="aKb">佛言：<a id="a-Kc"></a>“舍利子，<a id="a-Kd"></a>彼善男子、<a id="a-Ke"></a>善女人等，<a id="a-Kf"></a>恒于此六波罗蜜多，<a id="a-Kg"></a>勇猛精进欣求不息，<a id="a-Kh"></a>一切时得，<a id="a-Ki"></a>无不得时。<a id="a-Kj"></a>何以故？<a id="a-Kk"></a>舍利子，<a id="a-Kl"></a>彼善男子、<a id="a-Km"></a>善女人等，<a id="a-Kn"></a>恒于此六波罗蜜多，<a id="a-Ko"></a>勇猛精进欣求不息，<a id="a-Kp"></a>诸佛菩萨常护念故。<a id="a-Kq"></a>”</p>
  <p id="aKr">舍利子言：<a id="a-Ks"></a>“世尊，<a id="a-Kt"></a>彼善男子、<a id="a-Ku"></a>善女人等，<a id="a-Kv"></a>若不得六波罗蜜多相应经时，<a id="a-Kw"></a>如何可说彼得此六波罗蜜多？<a id="a-Kx"></a>”</p>
  <p id="aKy">佛言：<a id="a-Kz"></a>“舍利子，<a id="a-L0"></a>彼善男子、<a id="a-L1"></a>善女人等，<a id="a-L2"></a>恒于此六波罗蜜多，<a id="a-L3"></a>勇猛信求不顾身命，<a id="a-L4"></a>有时不得此相应经，<a id="a-L5"></a>无有是处。<a id="a-L6"></a>何以故？<a id="a-L7"></a>舍利子，<a id="a-L8"></a>彼善男子、<a id="a-L9"></a>善女人等，<a id="a-LA"></a>为求无上正等菩提，<a id="a-LB"></a>示现劝导赞励庆喜诸有情类，<a id="a-LC"></a>令于此六波罗蜜多相应经典受持读诵、<a id="a-LD"></a>思惟修学，<a id="a-LE"></a>由此善根随所生处，<a id="a-LF"></a>常得此六波罗蜜多相应契经，<a id="a-LG"></a>受持读诵、<a id="a-LH"></a>勇猛精进、<a id="a-LI"></a>如教修行，<a id="a-LJ"></a>成熟有情，<a id="a-LK"></a>严净佛土，<a id="a-LL"></a>速证无上正等菩提。<a id="a-LM"></a>”</p>
 </body>
</html>