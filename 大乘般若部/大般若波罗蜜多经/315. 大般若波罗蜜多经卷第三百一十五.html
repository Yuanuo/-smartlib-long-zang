<!doctype html>
<html id="z3IBSwS54" data-ver="1231">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百一十五</h1>
  <h2 id="a2">初分真善友品第四十五之三</h2>
  <p id="a3">佛言：<a id="a-4"></a>“善现，<a id="a-5"></a>如是，<a id="a-6"></a>如是，<a id="a-7"></a>如汝所说。</p>
  <p id="a8">“善现，<a id="a-9"></a>色究竟中无如是分别，<a id="a-A"></a>谓此是色；<a id="a-B"></a>受、<a id="a-C"></a>想、<a id="a-D"></a>行、<a id="a-E"></a>识究竟中亦无如是分别，<a id="a-F"></a>谓此是受、<a id="a-G"></a>想、<a id="a-H"></a>行、<a id="a-I"></a>识。</p>
  <p id="aJ">“善现，<a id="a-K"></a>眼处究竟中无如是分别，<a id="a-L"></a>谓此是眼处；<a id="a-M"></a>耳、<a id="a-N"></a>鼻、<a id="a-O"></a>舌、<a id="a-P"></a>身、<a id="a-Q"></a>意处究竟中亦无如是分别，<a id="a-R"></a>谓此是耳、<a id="a-S"></a>鼻、<a id="a-T"></a>舌、<a id="a-U"></a>身、<a id="a-V"></a>意处。</p>
  <p id="aW">“善现，<a id="a-X"></a>色处究竟中无如是分别，<a id="a-Y"></a>谓此是色处；<a id="a-Z"></a>声、<a id="a-a"></a>香、<a id="a-b"></a>味、<a id="a-c"></a>触、<a id="a-d"></a>法处究竟中亦无如是分别，<a id="a-e"></a>谓此是声、<a id="a-f"></a>香、<a id="a-g"></a>味、<a id="a-h"></a>触、<a id="a-i"></a>法处。</p>
  <p id="aj">“善现，<a id="a-k"></a>眼界究竟中无如是分别，<a id="a-l"></a>谓此是眼界；<a id="a-m"></a>色界、<a id="a-n"></a>眼识界及眼触、<a id="a-o"></a>眼触为缘所生诸受究竟中亦无如是分别，<a id="a-p"></a>谓此是色界乃至眼触为缘所生诸受。</p>
  <p id="aq">“善现，<a id="a-r"></a>耳界究竟中无如是分别，<a id="a-s"></a>谓此是耳界；<a id="a-t"></a>声界、<a id="a-u"></a>耳识界及耳触、<a id="a-v"></a>耳触为缘所生诸受究竟中亦无如是分别，<a id="a-w"></a>谓此是声界乃至耳触为缘所生诸受。</p>
  <p id="ax">“善现，<a id="a-y"></a>鼻界究竟中无如是分别，<a id="a-z"></a>谓此是鼻界；<a id="a-10"></a>香界、<a id="a-11"></a>鼻识界及鼻触、<a id="a-12"></a>鼻触为缘所生诸受究竟中亦无如是分别，<a id="a-13"></a>谓此是香界乃至鼻触为缘所生诸受。</p>
  <p id="a14">“善现，<a id="a-15"></a>舌界究竟中无如是分别，<a id="a-16"></a>谓此是舌界；<a id="a-17"></a>味界、<a id="a-18"></a>舌识界及舌触、<a id="a-19"></a>舌触为缘所生诸受究竟中亦无如是分别，<a id="a-1A"></a>谓此是味界乃至舌触为缘所生诸受。</p>
  <p id="a1B">“善现，<a id="a-1C"></a>身界究竟中无如是分别，<a id="a-1D"></a>谓此是身界；<a id="a-1E"></a>触界、<a id="a-1F"></a>身识界及身触、<a id="a-1G"></a>身触为缘所生诸受究竟中亦无如是分别，<a id="a-1H"></a>谓此是触界乃至身触为缘所生诸受。</p>
  <p id="a1I">“善现，<a id="a-1J"></a>意界究竟中无如是分别，<a id="a-1K"></a>谓此是意界；<a id="a-1L"></a>法界、<a id="a-1M"></a>意识界及意触、<a id="a-1N"></a>意触为缘所生诸受究竟中亦无如是分别，<a id="a-1O"></a>谓此是法界乃至意触为缘所生诸受。</p>
  <p id="a1P">“善现，<a id="a-1Q"></a>地界究竟中无如是分别，<a id="a-1R"></a>谓此是地界；<a id="a-1S"></a>水、<a id="a-1T"></a>火、<a id="a-1U"></a>风、<a id="a-1V"></a>空、<a id="a-1W"></a>识界究竟中亦无如是分别，<a id="a-1X"></a>谓此是水、<a id="a-1Y"></a>火、<a id="a-1Z"></a>风、<a id="a-1a"></a>空、<a id="a-1b"></a>识界。</p>
  <p id="a1c">“善现，<a id="a-1d"></a>无明究竟中无如是分别，<a id="a-1e"></a>谓此是无明；<a id="a-1f"></a>行、<a id="a-1g"></a>识、<a id="a-1h"></a>名色、<a id="a-1i"></a>六处、<a id="a-1j"></a>触、<a id="a-1k"></a>受、<a id="a-1l"></a>爱、<a id="a-1m"></a>取、<a id="a-1n"></a>有、<a id="a-1o"></a>生、<a id="a-1p"></a>老死愁叹苦忧恼究竟中亦无如是分别，<a id="a-1q"></a>谓此是行乃至老死愁叹苦忧恼。</p>
  <p id="a1r">“善现，<a id="a-1s"></a>布施波罗蜜多究竟中无如是分别，<a id="a-1t"></a>谓此是布施波罗蜜多；<a id="a-1u"></a>净戒、<a id="a-1v"></a>安忍、<a id="a-1w"></a>精进、<a id="a-1x"></a>静虑、<a id="a-1y"></a>般若波罗蜜多究竟中亦无如是分别，<a id="a-1z"></a>谓此是净戒乃至般若波罗蜜多。</p>
  <p id="a20">“善现，<a id="a-21"></a>内空究竟中无如是分别，<a id="a-22"></a>谓此是内空；<a id="a-23"></a>外空、<a id="a-24"></a>内外空、<a id="a-25"></a>空空、<a id="a-26"></a>大空、<a id="a-27"></a>胜义空、<a id="a-28"></a>有为空、<a id="a-29"></a>无为空、<a id="a-2A"></a>毕竟空、<a id="a-2B"></a>无际空、<a id="a-2C"></a>散空、<a id="a-2D"></a>无变异空、<a id="a-2E"></a>本性空、<a id="a-2F"></a>自相空、<a id="a-2G"></a>共相空、<a id="a-2H"></a>一切法空、<a id="a-2I"></a>不可得空、<a id="a-2J"></a>无性空、<a id="a-2K"></a>自性空、<a id="a-2L"></a>无性自性空究竟中亦无如是分别，<a id="a-2M"></a>谓此是外空乃至无性自性空。</p>
  <p id="a2N">“善现，<a id="a-2O"></a>真如究竟中无如是分别，<a id="a-2P"></a>谓此是真如；<a id="a-2Q"></a>法界、<a id="a-2R"></a>法性、<a id="a-2S"></a>不虚妄性、<a id="a-2T"></a>不变异性、<a id="a-2U"></a>平等性、<a id="a-2V"></a>离生性、<a id="a-2W"></a>法定、<a id="a-2X"></a>法住、<a id="a-2Y"></a>实际、<a id="a-2Z"></a>虚空界、<a id="a-2a"></a>不思议界究竟中亦无如是分别，<a id="a-2b"></a>谓此是法界乃至不思议界。</p>
  <p id="a2c">“善现，<a id="a-2d"></a>苦圣谛究竟中无如是分别，<a id="a-2e"></a>谓此是苦圣谛；<a id="a-2f"></a>集、<a id="a-2g"></a>灭、<a id="a-2h"></a>道圣谛究竟中亦无如是分别，<a id="a-2i"></a>谓此是集、<a id="a-2j"></a>灭、<a id="a-2k"></a>道圣谛。</p>
  <p id="a2l">“善现，<a id="a-2m"></a>四静虑究竟中无如是分别，<a id="a-2n"></a>谓此是四静虑；<a id="a-2o"></a>四无量、<a id="a-2p"></a>四无色定究竟中亦无如是分别，<a id="a-2q"></a>谓此是四无量、<a id="a-2r"></a>四无色定。</p>
  <p id="a2s">“善现，<a id="a-2t"></a>八解脱究竟中无如是分别，<a id="a-2u"></a>谓此是八解脱；<a id="a-2v"></a>八胜处、<a id="a-2w"></a>九次第定、<a id="a-2x"></a>十遍处究竟中亦无如是分别，<a id="a-2y"></a>谓此是八胜处、<a id="a-2z"></a>九次第定、<a id="a-30"></a>十遍处。</p>
  <p id="a31">“善现，<a id="a-32"></a>四念住究竟中无如是分别，<a id="a-33"></a>谓此是四念住；<a id="a-34"></a>四正断、<a id="a-35"></a>四神足、<a id="a-36"></a>五根、<a id="a-37"></a>五力、<a id="a-38"></a>七等觉支、<a id="a-39"></a>八圣道支究竟中亦无如是分别，<a id="a-3A"></a>谓此是四正断乃至八圣道支。</p>
  <p id="a3B">“善现，<a id="a-3C"></a>空解脱门究竟中无如是分别，<a id="a-3D"></a>谓此是空解脱门；<a id="a-3E"></a>无相、<a id="a-3F"></a>无愿解脱门究竟中亦无如是分别，<a id="a-3G"></a>谓此是无相、<a id="a-3H"></a>无愿解脱门。</p>
  <p id="a3I">“善现，<a id="a-3J"></a>菩萨十地究竟中无如是分别，<a id="a-3K"></a>谓此是菩萨十地。</p>
  <p id="a3L">“善现，<a id="a-3M"></a>五眼究竟中无如是分别，<a id="a-3N"></a>谓此是五眼；<a id="a-3O"></a>六神通究竟中亦无如是分别，<a id="a-3P"></a>谓此是六神通。</p>
  <p id="a3Q">“善现，<a id="a-3R"></a>佛十力究竟中无如是分别，<a id="a-3S"></a>谓此是佛十力；<a id="a-3T"></a>四无所畏、<a id="a-3U"></a>四无礙解、<a id="a-3V"></a>大慈、<a id="a-3W"></a>大悲、<a id="a-3X"></a>大喜、<a id="a-3Y"></a>大舍、<a id="a-3Z"></a>十八佛不共法究竟中亦无如是分别，<a id="a-3a"></a>谓此是四无所畏乃至十八佛不共法。</p>
  <p id="a3b">“善现，<a id="a-3c"></a>无忘失法究竟中无如是分别，<a id="a-3d"></a>谓此是无忘失法；<a id="a-3e"></a>恒住舍性究竟中亦无如是分别，<a id="a-3f"></a>谓此是恒住舍性。</p>
  <p id="a3g">“善现，<a id="a-3h"></a>一切智究竟中无如是分别，<a id="a-3i"></a>谓此是一切智；<a id="a-3j"></a>道相智、<a id="a-3k"></a>一切相智究竟中亦无如是分别，<a id="a-3l"></a>谓此是道相智、<a id="a-3m"></a>一切相智。</p>
  <p id="a3n">“善现，<a id="a-3o"></a>一切陀罗尼门究竟中无如是分别，<a id="a-3p"></a>谓此是一切陀罗尼门；<a id="a-3q"></a>一切三摩地门究竟中亦无如是分别，<a id="a-3r"></a>谓此是一切三摩地门。</p>
  <p id="a3s">“善现，<a id="a-3t"></a>预流果究竟中无如是分别，<a id="a-3u"></a>谓此是预流果；<a id="a-3v"></a>一来、<a id="a-3w"></a>不还、<a id="a-3x"></a>阿罗汉果究竟中亦无如是分别，<a id="a-3y"></a>谓此是一来、<a id="a-3z"></a>不还、<a id="a-40"></a>阿罗汉果。</p>
  <p id="a41">“善现，<a id="a-42"></a>独觉菩提究竟中无如是分别，<a id="a-43"></a>谓此是独觉菩提。</p>
  <p id="a44">“善现，<a id="a-45"></a>一切菩萨摩诃萨行究竟中无如是分别，<a id="a-46"></a>谓此是一切菩萨摩诃萨行。</p>
  <p id="a47">“善现，<a id="a-48"></a>诸佛无上正等菩提究竟中无如是分别，<a id="a-49"></a>谓此是诸佛无上正等菩提。</p>
  <p id="a4A">“善现，<a id="a-4B"></a>是为菩萨摩诃萨难事，<a id="a-4C"></a>谓虽观一切法皆寂灭相而心不沉没，<a id="a-4D"></a>作是念言：<a id="a-4E"></a>‘我于是法现等觉已证得无上正等菩提，<a id="a-4F"></a>为诸有情宣说开示如是寂灭微妙之法。<a id="a-4G"></a>’</p>
  <p id="a4H">“善现，<a id="a-4I"></a>是为菩萨摩诃萨欲作世间究竟道故，<a id="a-4J"></a>发趣无上正等菩提。<a id="a-4K"></a>”</p>
  <p id="a4L">具寿善现白佛言：<a id="a-4M"></a>“世尊，<a id="a-4N"></a>云何菩萨摩诃萨为与世间作洲渚故，<a id="a-4O"></a>发趣无上正等菩提？<a id="a-4P"></a>”</p>
  <p id="a4Q">佛言：<a id="a-4R"></a>“善现，<a id="a-4S"></a>譬如巨海、<a id="a-4T"></a>大小河中高显可居，<a id="a-4U"></a>周回水断，<a id="a-4V"></a>说名洲渚。<a id="a-4W"></a>如是，<a id="a-4X"></a>善现，<a id="a-4Y"></a>色前后际断，<a id="a-4Z"></a>受、<a id="a-4a"></a>想、<a id="a-4b"></a>行、<a id="a-4c"></a>识前后际断；<a id="a-4d"></a>眼处前后际断，<a id="a-4e"></a>耳、<a id="a-4f"></a>鼻、<a id="a-4g"></a>舌、<a id="a-4h"></a>身、<a id="a-4i"></a>意处前后际断；<a id="a-4j"></a>色处前后际断，<a id="a-4k"></a>声、<a id="a-4l"></a>香、<a id="a-4m"></a>味、<a id="a-4n"></a>触、<a id="a-4o"></a>法处前后际断；<a id="a-4p"></a>眼界前后际断，<a id="a-4q"></a>色界、<a id="a-4r"></a>眼识界及眼触、<a id="a-4s"></a>眼触为缘所生诸受前后际断；<a id="a-4t"></a>耳界前后际断，<a id="a-4u"></a>声界、<a id="a-4v"></a>耳识界及耳触、<a id="a-4w"></a>耳触为缘所生诸受前后际断；<a id="a-4x"></a>鼻界前后际断，<a id="a-4y"></a>香界、<a id="a-4z"></a>鼻识界及鼻触、<a id="a-50"></a>鼻触为缘所生诸受前后际断；<a id="a-51"></a>舌界前后际断，<a id="a-52"></a>味界、<a id="a-53"></a>舌识界及舌触、<a id="a-54"></a>舌触为缘所生诸受前后际断；<a id="a-55"></a>身界前后际断，<a id="a-56"></a>触界、<a id="a-57"></a>身识界及身触、<a id="a-58"></a>身触为缘所生诸受前后际断；<a id="a-59"></a>意界前后际断，<a id="a-5A"></a>法界、<a id="a-5B"></a>意识界及意触、<a id="a-5C"></a>意触为缘所生诸受前后际断；<a id="a-5D"></a>地界前后际断，<a id="a-5E"></a>水、<a id="a-5F"></a>火、<a id="a-5G"></a>风、<a id="a-5H"></a>空、<a id="a-5I"></a>识界前后际断；<a id="a-5J"></a>无明前后际断，<a id="a-5K"></a>行、<a id="a-5L"></a>识、<a id="a-5M"></a>名色、<a id="a-5N"></a>六处、<a id="a-5O"></a>触、<a id="a-5P"></a>受、<a id="a-5Q"></a>爱、<a id="a-5R"></a>取、<a id="a-5S"></a>有、<a id="a-5T"></a>生、<a id="a-5U"></a>老死愁叹苦忧恼前后际断；<a id="a-5V"></a>布施波罗蜜多前后际断，<a id="a-5W"></a>净戒、<a id="a-5X"></a>安忍、<a id="a-5Y"></a>精进、<a id="a-5Z"></a>静虑、<a id="a-5a"></a>般若波罗蜜多前后际断；<a id="a-5b"></a>内空前后际断，<a id="a-5c"></a>外空、<a id="a-5d"></a>内外空、<a id="a-5e"></a>空空、<a id="a-5f"></a>大空、<a id="a-5g"></a>胜义空、<a id="a-5h"></a>有为空、<a id="a-5i"></a>无为空、<a id="a-5j"></a>毕竟空、<a id="a-5k"></a>无际空、<a id="a-5l"></a>散空、<a id="a-5m"></a>无变异空、<a id="a-5n"></a>本性空、<a id="a-5o"></a>自相空、<a id="a-5p"></a>共相空、<a id="a-5q"></a>一切法空、<a id="a-5r"></a>不可得空、<a id="a-5s"></a>无性空、<a id="a-5t"></a>自性空、<a id="a-5u"></a>无性自性空前后际断；<a id="a-5v"></a>真如前后际断，<a id="a-5w"></a>法界、<a id="a-5x"></a>法性、<a id="a-5y"></a>不虚妄性、<a id="a-5z"></a>不变异性、<a id="a-60"></a>平等性、<a id="a-61"></a>离生性、<a id="a-62"></a>法定、<a id="a-63"></a>法住、<a id="a-64"></a>实际、<a id="a-65"></a>虚空界、<a id="a-66"></a>不思议界前后际断；<a id="a-67"></a>苦圣谛前后际断，<a id="a-68"></a>集、<a id="a-69"></a>灭、<a id="a-6A"></a>道圣谛前后际断；<a id="a-6B"></a>四静虑前后际断，<a id="a-6C"></a>四无量、<a id="a-6D"></a>四无色定前后际断；<a id="a-6E"></a>八解脱前后际断，<a id="a-6F"></a>八胜处、<a id="a-6G"></a>九次第定、<a id="a-6H"></a>十遍处前后际断；<a id="a-6I"></a>四念住前后际断，<a id="a-6J"></a>四正断、<a id="a-6K"></a>四神足、<a id="a-6L"></a>五根、<a id="a-6M"></a>五力、<a id="a-6N"></a>七等觉支、<a id="a-6O"></a>八圣道支前后际断；<a id="a-6P"></a>空解脱门前后际断，<a id="a-6Q"></a>无相、<a id="a-6R"></a>无愿解脱门前后际断；<a id="a-6S"></a>菩萨十地前后际断；<a id="a-6T"></a>五眼前后际断，<a id="a-6U"></a>六神通前后际断；<a id="a-6V"></a>佛十力前后际断，<a id="a-6W"></a>四无所畏、<a id="a-6X"></a>四无礙解、<a id="a-6Y"></a>大慈、<a id="a-6Z"></a>大悲、<a id="a-6a"></a>大喜、<a id="a-6b"></a>大舍、<a id="a-6c"></a>十八佛不共法前后际断；<a id="a-6d"></a>无忘失法前后际断，<a id="a-6e"></a>恒住舍性前后际断；<a id="a-6f"></a>一切智前后际断，<a id="a-6g"></a>道相智、<a id="a-6h"></a>一切相智前后际断；<a id="a-6i"></a>一切陀罗尼门前后际断，<a id="a-6j"></a>一切三摩地门前后际断；<a id="a-6k"></a>预流果前后际断，<a id="a-6l"></a>一来、<a id="a-6m"></a>不还、<a id="a-6n"></a>阿罗汉果前后际断；<a id="a-6o"></a>独觉菩提前后际断；<a id="a-6p"></a>一切菩萨摩诃萨行前后际断；<a id="a-6q"></a>诸佛无上正等菩提前后际断。</p>
  <p id="a6r">“善现，<a id="a-6s"></a>由此前际后际断故，<a id="a-6t"></a>一切法断。<a id="a-6u"></a>善现，<a id="a-6v"></a>此一切法前后际断，<a id="a-6w"></a>即是寂灭，<a id="a-6x"></a>即是微妙，<a id="a-6y"></a>即是如实，<a id="a-6z"></a>谓空无所得、<a id="a-70"></a>道断、<a id="a-71"></a>爱尽无余、<a id="a-72"></a>离染永灭、<a id="a-73"></a>涅槃。<a id="a-74"></a>善现，<a id="a-75"></a>菩萨摩诃萨求证无上正等菩提，<a id="a-76"></a>欲为有情宣说开示如是寂灭微妙之法。</p>
  <p id="a77">“善现，<a id="a-78"></a>是为菩萨摩诃萨为与世间作洲渚故，<a id="a-79"></a>发趣无上正等菩提。<a id="a-7A"></a>”</p>
  <p id="a7B">具寿善现白佛言：<a id="a-7C"></a>“世尊，<a id="a-7D"></a>云何菩萨摩诃萨为与世间作光明故，<a id="a-7E"></a>发趣无上正等菩提？<a id="a-7F"></a>”</p>
  <p id="a7G">佛言：<a id="a-7H"></a>“善现，<a id="a-7I"></a>菩萨摩诃萨为破长夜无明㲉卵所覆有情重黑暗故，<a id="a-7J"></a>为疗有情无知翳目令清朗故，<a id="a-7K"></a>为与一切愚冥有情作照明故，<a id="a-7L"></a>发趣无上正等菩提。<a id="a-7M"></a>善现，<a id="a-7N"></a>是为菩萨摩诃萨为与世间作光明故，<a id="a-7O"></a>发趣无上正等菩提。<a id="a-7P"></a>”</p>
  <p id="a7Q">具寿善现白佛言：<a id="a-7R"></a>“世尊，<a id="a-7S"></a>云何菩萨摩诃萨为与世间作灯炬故，<a id="a-7T"></a>发趣无上正等菩提？<a id="a-7U"></a>”</p>
  <p id="a7V">佛言：<a id="a-7W"></a>“善现，<a id="a-7X"></a>菩萨摩诃萨欲为有情宣说六种波罗蜜多，<a id="a-7Y"></a>及四摄事相应经典真实义趣，<a id="a-7Z"></a>方便教导劝令修学，<a id="a-7a"></a>发趣无上正等菩提。<a id="a-7b"></a>善现，<a id="a-7c"></a>是为菩萨摩诃萨为与世间作焰炬故，<a id="a-7d"></a>发趣无上正等菩提。<a id="a-7e"></a>”</p>
  <p id="a7f">具寿善现白佛言：<a id="a-7g"></a>“世尊，<a id="a-7h"></a>云何菩萨摩诃萨为与世间作导师故，<a id="a-7i"></a>发趣无上正等菩提？<a id="a-7j"></a>”</p>
  <p id="a7k">佛言：<a id="a-7l"></a>“善现，<a id="a-7m"></a>菩萨摩诃萨欲令趣向邪道有情，<a id="a-7n"></a>离行四种不应行处，<a id="a-7o"></a>为说一道令归正故，<a id="a-7p"></a>为杂染者得清净故，<a id="a-7q"></a>为愁恼者得欢悦故，<a id="a-7r"></a>为忧苦者得喜乐故，<a id="a-7s"></a>为非理有情证如理法故，<a id="a-7t"></a>为流转有情得般涅槃故，<a id="a-7u"></a>发趣无上正等菩提。<a id="a-7v"></a>善现，<a id="a-7w"></a>是为菩萨摩诃萨为与世间作导师故，<a id="a-7x"></a>发趣无上正等菩提。<a id="a-7y"></a>”</p>
  <p id="a7z">具寿善现白佛言：<a id="a-80"></a>“世尊，<a id="a-81"></a>云何菩萨摩诃萨为与世间作将帅故，<a id="a-82"></a>发趣无上正等菩提？<a id="a-83"></a>”</p>
  <p id="a84">佛言：<a id="a-85"></a>“善现，<a id="a-86"></a>菩萨摩诃萨希求无上正等菩提，<a id="a-87"></a>欲为有情宣说开示色无生无灭、<a id="a-88"></a>无染无净，<a id="a-89"></a>受、<a id="a-8A"></a>想、<a id="a-8B"></a>行、<a id="a-8C"></a>识无生无灭、<a id="a-8D"></a>无染无净；<a id="a-8E"></a>欲为有情宣说开示眼处无生无灭、<a id="a-8F"></a>无染无净，<a id="a-8G"></a>耳、<a id="a-8H"></a>鼻、<a id="a-8I"></a>舌、<a id="a-8J"></a>身、<a id="a-8K"></a>意处无生无灭、<a id="a-8L"></a>无染无净；<a id="a-8M"></a>欲为有情宣说开示色处无生无灭、<a id="a-8N"></a>无染无净，<a id="a-8O"></a>声、<a id="a-8P"></a>香、<a id="a-8Q"></a>味、<a id="a-8R"></a>触、<a id="a-8S"></a>法处无生无灭、<a id="a-8T"></a>无染无净；<a id="a-8U"></a>欲为有情宣说开示眼界无生无灭、<a id="a-8V"></a>无染无净，<a id="a-8W"></a>色界、<a id="a-8X"></a>眼识界及眼触、<a id="a-8Y"></a>眼触为缘所生诸受无生无灭、<a id="a-8Z"></a>无染无净；<a id="a-8a"></a>欲为有情宣说开示耳界无生无灭、<a id="a-8b"></a>无染无净，<a id="a-8c"></a>声界、<a id="a-8d"></a>耳识界及耳触、<a id="a-8e"></a>耳触为缘所生诸受无生无灭、<a id="a-8f"></a>无染无净；<a id="a-8g"></a>欲为有情宣说开示鼻界无生无灭、<a id="a-8h"></a>无染无净，<a id="a-8i"></a>香界、<a id="a-8j"></a>鼻识界及鼻触、<a id="a-8k"></a>鼻触为缘所生诸受无生无灭、<a id="a-8l"></a>无染无净；<a id="a-8m"></a>欲为有情宣说开示舌界无生无灭、<a id="a-8n"></a>无染无净，<a id="a-8o"></a>味界、<a id="a-8p"></a>舌识界及舌触、<a id="a-8q"></a>舌触为缘所生诸受无生无灭、<a id="a-8r"></a>无染无净；<a id="a-8s"></a>欲为有情宣说开示身界无生无灭、<a id="a-8t"></a>无染无净，<a id="a-8u"></a>触界、<a id="a-8v"></a>身识界及身触、<a id="a-8w"></a>身触为缘所生诸受无生无灭、<a id="a-8x"></a>无染无净；<a id="a-8y"></a>欲为有情宣说开示意界无生无灭、<a id="a-8z"></a>无染无净，<a id="a-90"></a>法界、<a id="a-91"></a>意识界及意触、<a id="a-92"></a>意触为缘所生诸受无生无灭、<a id="a-93"></a>无染无净；<a id="a-94"></a>欲为有情宣说开示地界无生无灭、<a id="a-95"></a>无染无净，<a id="a-96"></a>水、<a id="a-97"></a>火、<a id="a-98"></a>风、<a id="a-99"></a>空、<a id="a-9A"></a>识界无生无灭、<a id="a-9B"></a>无染无净；<a id="a-9C"></a>欲为有情宣说开示无明无生无灭、<a id="a-9D"></a>无染无净，<a id="a-9E"></a>行、<a id="a-9F"></a>识、<a id="a-9G"></a>名色、<a id="a-9H"></a>六处、<a id="a-9I"></a>触、<a id="a-9J"></a>受、<a id="a-9K"></a>爱、<a id="a-9L"></a>取、<a id="a-9M"></a>有、<a id="a-9N"></a>生、<a id="a-9O"></a>老死愁叹苦忧恼无生无灭、<a id="a-9P"></a>无染无净；<a id="a-9Q"></a>欲为有情宣说开示布施波罗蜜多无生无灭、<a id="a-9R"></a>无染无净；<a id="a-9S"></a>欲为有情宣说开示净戒波罗蜜多无生无灭、<a id="a-9T"></a>无染无净；<a id="a-9U"></a>欲为有情宣说开示安忍波罗蜜多无生无灭、<a id="a-9V"></a>无染无净；<a id="a-9W"></a>欲为有情宣说开示精进波罗蜜多无生无灭、<a id="a-9X"></a>无染无净；<a id="a-9Y"></a>欲为有情宣说开示静虑波罗蜜多无生无灭、<a id="a-9Z"></a>无染无净；<a id="a-9a"></a>欲为有情宣说开示般若波罗蜜多无生无灭、<a id="a-9b"></a>无染无净；<a id="a-9c"></a>欲为有情宣说开示方便善巧波罗蜜多无生无灭、<a id="a-9d"></a>无染无净；<a id="a-9e"></a>欲为有情宣说开示愿波罗蜜多无生无灭、<a id="a-9f"></a>无染无净；<a id="a-9g"></a>欲为有情宣说开示力波罗蜜多无生无灭、<a id="a-9h"></a>无染无净；<a id="a-9i"></a>欲为有情宣说开示智波罗蜜多无生无灭、<a id="a-9j"></a>无染无净；<a id="a-9k"></a>欲为有情宣说开示内空无生无灭、<a id="a-9l"></a>无染无净，<a id="a-9m"></a>外空、<a id="a-9n"></a>内外空、<a id="a-9o"></a>空空、<a id="a-9p"></a>大空、<a id="a-9q"></a>胜义空、<a id="a-9r"></a>有为空、<a id="a-9s"></a>无为空、<a id="a-9t"></a>毕竟空、<a id="a-9u"></a>无际空、<a id="a-9v"></a>散空、<a id="a-9w"></a>无变异空、<a id="a-9x"></a>本性空、<a id="a-9y"></a>自相空、<a id="a-9z"></a>共相空、<a id="a-A0"></a>一切法空、<a id="a-A1"></a>不可得空、<a id="a-A2"></a>无性空、<a id="a-A3"></a>自性空、<a id="a-A4"></a>无性自性空无生无灭、<a id="a-A5"></a>无染无净；<a id="a-A6"></a>欲为有情宣说开示真如无生无灭、<a id="a-A7"></a>无染无净，<a id="a-A8"></a>法界、<a id="a-A9"></a>法性、<a id="a-AA"></a>不虚妄性、<a id="a-AB"></a>不变异性、<a id="a-AC"></a>平等性、<a id="a-AD"></a>离生性、<a id="a-AE"></a>法定、<a id="a-AF"></a>法住、<a id="a-AG"></a>实际、<a id="a-AH"></a>虚空界、<a id="a-AI"></a>不思议界无生无灭、<a id="a-AJ"></a>无染无净；<a id="a-AK"></a>欲为有情宣说开示苦圣谛无生无灭、<a id="a-AL"></a>无染无净；<a id="a-AM"></a>集、<a id="a-AN"></a>灭、<a id="a-AO"></a>道圣谛无生无灭、<a id="a-AP"></a>无染无净；<a id="a-AQ"></a>欲为有情宣说开示四静虑无生无灭、<a id="a-AR"></a>无染无净；<a id="a-AS"></a>四无量、<a id="a-AT"></a>四无色定无生无灭、<a id="a-AU"></a>无染无净；<a id="a-AV"></a>欲为有情宣说开示八解脱无生无灭、<a id="a-AW"></a>无染无净，<a id="a-AX"></a>八胜处、<a id="a-AY"></a>九次第定、<a id="a-AZ"></a>十遍处无生无灭、<a id="a-Aa"></a>无染无净；<a id="a-Ab"></a>欲为有情宣说开示四念住无生无灭、<a id="a-Ac"></a>无染无净，<a id="a-Ad"></a>四正断、<a id="a-Ae"></a>四神足、<a id="a-Af"></a>五根、<a id="a-Ag"></a>五力、<a id="a-Ah"></a>七等觉支、<a id="a-Ai"></a>八圣道支无生无灭、<a id="a-Aj"></a>无染无净；<a id="a-Ak"></a>欲为有情宣说开示空解脱门无生无灭、<a id="a-Al"></a>无染无净，<a id="a-Am"></a>无相、<a id="a-An"></a>无愿解脱门无生无灭、<a id="a-Ao"></a>无染无净；<a id="a-Ap"></a>欲为有情宣说开示菩萨十地无生无灭、<a id="a-Aq"></a>无染无净；<a id="a-Ar"></a>欲为有情宣说开示五眼无生无灭、<a id="a-As"></a>无染无净，<a id="a-At"></a>六神通无生无灭、<a id="a-Au"></a>无染无净；<a id="a-Av"></a>欲为有情宣说开示佛十力无生无灭、<a id="a-Aw"></a>无染无净，<a id="a-Ax"></a>四无所畏、<a id="a-Ay"></a>四无礙解、<a id="a-Az"></a>大慈、<a id="a-B0"></a>大悲、<a id="a-B1"></a>大喜、<a id="a-B2"></a>大舍、<a id="a-B3"></a>十八佛不共法无生无灭、<a id="a-B4"></a>无染无净；<a id="a-B5"></a>欲为有情宣说开示无忘失法无生无灭、<a id="a-B6"></a>无染无净，<a id="a-B7"></a>恒住舍性无生无灭、<a id="a-B8"></a>无染无净；<a id="a-B9"></a>欲为有情宣说开示一切智无生无灭、<a id="a-BA"></a>无染无净，<a id="a-BB"></a>道相智、<a id="a-BC"></a>一切相智无生无灭、<a id="a-BD"></a>无染无净；<a id="a-BE"></a>欲为有情宣说开示一切陀罗尼门无生无灭、<a id="a-BF"></a>无染无净，<a id="a-BG"></a>一切三摩地门无生无灭、<a id="a-BH"></a>无染无净；<a id="a-BI"></a>欲为有情宣说开示预流果无生无灭、<a id="a-BJ"></a>无染无净，<a id="a-BK"></a>一来果、<a id="a-BL"></a>不还果、<a id="a-BM"></a>阿罗汉果无生无灭、<a id="a-BN"></a>无染无净；<a id="a-BO"></a>欲为有情宣说开示独觉菩提无生无灭、<a id="a-BP"></a>无染无净；<a id="a-BQ"></a>欲为有情宣说开示一切菩萨摩诃萨行无生无灭、<a id="a-BR"></a>无染无净；<a id="a-BS"></a>欲为有情宣说开示诸佛无上正等菩提无生无灭、<a id="a-BT"></a>无染无净。</p>
  <p id="aBU">“善现，<a id="a-BV"></a>是为菩萨摩诃萨为与世间作将帅故，<a id="a-BW"></a>发趣无上正等菩提。<a id="a-BX"></a>”</p>
  <p id="aBY">具寿善现白佛言：<a id="a-BZ"></a>“世尊，<a id="a-Ba"></a>云何菩萨摩诃萨为与世间作所趣故，<a id="a-Bb"></a>发趣无上正等菩提？<a id="a-Bc"></a>”</p>
  <p id="aBd">佛言：<a id="a-Be"></a>“善现，<a id="a-Bf"></a>菩萨摩诃萨希求无上正等菩提，<a id="a-Bg"></a>欲为有情宣说开示色以虚空为所趣，<a id="a-Bh"></a>受、<a id="a-Bi"></a>想、<a id="a-Bj"></a>行、<a id="a-Bk"></a>识亦以虚空为所趣；<a id="a-Bl"></a>欲为有情宣说开示眼处以虚空为所趣，<a id="a-Bm"></a>耳、<a id="a-Bn"></a>鼻、<a id="a-Bo"></a>舌、<a id="a-Bp"></a>身、<a id="a-Bq"></a>意处亦以虚空为所趣；<a id="a-Br"></a>欲为有情宣说开示色处以虚空为所趣，<a id="a-Bs"></a>声、<a id="a-Bt"></a>香、<a id="a-Bu"></a>味、<a id="a-Bv"></a>触、<a id="a-Bw"></a>法处亦以虚空为所趣；<a id="a-Bx"></a>欲为有情宣说开示眼界以虚空为所趣，<a id="a-By"></a>色界、<a id="a-Bz"></a>眼识界及眼触、<a id="a-C0"></a>眼触为缘所生诸受亦以虚空为所趣；<a id="a-C1"></a>欲为有情宣说开示耳界以虚空为所趣，<a id="a-C2"></a>声界、<a id="a-C3"></a>耳识界及耳触、<a id="a-C4"></a>耳触为缘所生诸受亦以虚空为所趣；<a id="a-C5"></a>欲为有情宣说开示鼻界以虚空为所趣，<a id="a-C6"></a>香界、<a id="a-C7"></a>鼻识界及鼻触、<a id="a-C8"></a>鼻触为缘所生诸受亦以虚空为所趣；<a id="a-C9"></a>欲为有情宣说开示舌界以虚空为所趣，<a id="a-CA"></a>味界、<a id="a-CB"></a>舌识界及舌触、<a id="a-CC"></a>舌触为缘所生诸受亦以虚空为所趣；<a id="a-CD"></a>欲为有情宣说开示身界以虚空为所趣，<a id="a-CE"></a>触界、<a id="a-CF"></a>身识界及身触、<a id="a-CG"></a>身触为缘所生诸受亦以虚空为所趣；<a id="a-CH"></a>欲为有情宣说开示意界以虚空为所趣，<a id="a-CI"></a>法界、<a id="a-CJ"></a>意识界及意触、<a id="a-CK"></a>意触为缘所生诸受亦以虚空为所趣；<a id="a-CL"></a>欲为有情宣说开示地界以虚空为所趣，<a id="a-CM"></a>水、<a id="a-CN"></a>火、<a id="a-CO"></a>风、<a id="a-CP"></a>空、<a id="a-CQ"></a>识界亦以虚空为所趣；<a id="a-CR"></a>欲为有情宣说开示无明以虚空为所趣，<a id="a-CS"></a>行、<a id="a-CT"></a>识、<a id="a-CU"></a>名色、<a id="a-CV"></a>六处、<a id="a-CW"></a>触、<a id="a-CX"></a>受、<a id="a-CY"></a>爱、<a id="a-CZ"></a>取、<a id="a-Ca"></a>有、<a id="a-Cb"></a>生、<a id="a-Cc"></a>老死愁叹苦忧恼亦以虚空为所趣；<a id="a-Cd"></a>欲为有情宣说开示布施波罗蜜多以虚空为所趣；<a id="a-Ce"></a>欲为有情宣说开示净戒波罗蜜多以虚空为所趣；<a id="a-Cf"></a>欲为有情宣说开示安忍波罗蜜多以虚空为所趣；<a id="a-Cg"></a>欲为有情宣说开示精进波罗蜜多以虚空为所趣；<a id="a-Ch"></a>欲为有情宣说开示静虑波罗蜜多以虚空为所趣；<a id="a-Ci"></a>欲为有情宣说开示般若波罗蜜多以虚空为所趣；<a id="a-Cj"></a>欲为有情宣说开示方便善巧波罗蜜多以虚空为所趣；<a id="a-Ck"></a>欲为有情宣说开示愿波罗蜜多以虚空为所趣；<a id="a-Cl"></a>欲为有情宣说开示力波罗蜜多以虚空为所趣；<a id="a-Cm"></a>欲为有情宣说开示智波罗蜜多以虚空为所趣；<a id="a-Cn"></a>欲为有情宣说开示内空以虚空为所趣，<a id="a-Co"></a>外空、<a id="a-Cp"></a>内外空、<a id="a-Cq"></a>空空、<a id="a-Cr"></a>大空、<a id="a-Cs"></a>胜义空、<a id="a-Ct"></a>有为空、<a id="a-Cu"></a>无为空、<a id="a-Cv"></a>毕竟空、<a id="a-Cw"></a>无际空、<a id="a-Cx"></a>散空、<a id="a-Cy"></a>无变异空、<a id="a-Cz"></a>本性空、<a id="a-D0"></a>自相空、<a id="a-D1"></a>共相空、<a id="a-D2"></a>一切法空、<a id="a-D3"></a>不可得空、<a id="a-D4"></a>无性空、<a id="a-D5"></a>自性空、<a id="a-D6"></a>无性自性空亦以虚空为所趣；<a id="a-D7"></a>欲为有情宣说开示真如以虚空为所趣，<a id="a-D8"></a>法界、<a id="a-D9"></a>法性、<a id="a-DA"></a>不虚妄性、<a id="a-DB"></a>不变异性、<a id="a-DC"></a>平等性、<a id="a-DD"></a>离生性、<a id="a-DE"></a>法定、<a id="a-DF"></a>法住、<a id="a-DG"></a>实际、<a id="a-DH"></a>虚空界、<a id="a-DI"></a>不思议界亦以虚空为所趣；<a id="a-DJ"></a>欲为有情宣说开示苦圣谛以虚空为所趣，<a id="a-DK"></a>集、<a id="a-DL"></a>灭、<a id="a-DM"></a>道圣谛亦以虚空为所趣；<a id="a-DN"></a>欲为有情宣说开示四静虑以虚空为所趣，<a id="a-DO"></a>四无量、<a id="a-DP"></a>四无色定亦以虚空为所趣；<a id="a-DQ"></a>欲为有情宣说开示八解脱以虚空为所趣，<a id="a-DR"></a>八胜处、<a id="a-DS"></a>九次第定、<a id="a-DT"></a>十遍处亦以虚空为所趣；<a id="a-DU"></a>欲为有情宣说开示四念住以虚空为所趣，<a id="a-DV"></a>四正断、<a id="a-DW"></a>四神足、<a id="a-DX"></a>五根、<a id="a-DY"></a>五力、<a id="a-DZ"></a>七等觉支、<a id="a-Da"></a>八圣道支亦以虚空为所趣；<a id="a-Db"></a>欲为有情宣说开示空解脱门以虚空为所趣，<a id="a-Dc"></a>无相、<a id="a-Dd"></a>无愿解脱门亦以虚空为所趣；<a id="a-De"></a>欲为有情宣说开示菩萨十地以虚空为所趣；<a id="a-Df"></a>欲为有情宣说开示五眼以虚空为所趣，<a id="a-Dg"></a>六神通亦以虚空为所趣；<a id="a-Dh"></a>欲为有情宣说开示佛十力以虚空为所趣，<a id="a-Di"></a>四无所畏、<a id="a-Dj"></a>四无礙解、<a id="a-Dk"></a>大慈、<a id="a-Dl"></a>大悲、<a id="a-Dm"></a>大喜、<a id="a-Dn"></a>大舍、<a id="a-Do"></a>十八佛不共法亦以虚空为所趣；<a id="a-Dp"></a>欲为有情宣说开示无忘失法以虚空为所趣，<a id="a-Dq"></a>恒住舍性亦以虚空为所趣；<a id="a-Dr"></a>欲为有情宣说开示一切智以虚空为所趣，<a id="a-Ds"></a>道相智、<a id="a-Dt"></a>一切相智亦以虚空为所趣；<a id="a-Du"></a>欲为有情宣说开示一切陀罗尼门以虚空为所趣，<a id="a-Dv"></a>一切三摩地门亦以虚空为所趣；<a id="a-Dw"></a>欲为有情宣说开示预流果以虚空为所趣，<a id="a-Dx"></a>一来、<a id="a-Dy"></a>不还、<a id="a-Dz"></a>阿罗汉果亦以虚空为所趣；<a id="a-E0"></a>欲为有情宣说开示独觉菩提以虚空为所趣；<a id="a-E1"></a>欲为有情宣说开示一切菩萨摩诃萨行以虚空为所趣；<a id="a-E2"></a>欲为有情宣说开示诸佛无上正等菩提以虚空为所趣。</p>
  <p id="aE3">“为诸有情宣说开示色非趣非不趣。<a id="a-E4"></a>何以故？<a id="a-E5"></a>以色性空，<a id="a-E6"></a>空中无趣无不趣故。<a id="a-E7"></a>受、<a id="a-E8"></a>想、<a id="a-E9"></a>行、<a id="a-EA"></a>识亦非趣非不趣。<a id="a-EB"></a>何以故？<a id="a-EC"></a>以受、<a id="a-ED"></a>想、<a id="a-EE"></a>行、<a id="a-EF"></a>识性空，<a id="a-EG"></a>空中无趣无不趣故。</p>
  <p id="aEH">“为诸有情宣说开示眼处非趣非不趣。<a id="a-EI"></a>何以故？<a id="a-EJ"></a>以眼处性空，<a id="a-EK"></a>空中无趣无不趣故。<a id="a-EL"></a>耳、<a id="a-EM"></a>鼻、<a id="a-EN"></a>舌、<a id="a-EO"></a>身、<a id="a-EP"></a>意处亦非趣非不趣。<a id="a-EQ"></a>何以故？<a id="a-ER"></a>以耳、<a id="a-ES"></a>鼻、<a id="a-ET"></a>舌、<a id="a-EU"></a>身、<a id="a-EV"></a>意处性空，<a id="a-EW"></a>空中无趣无不趣故。</p>
  <p id="aEX">“为诸有情宣说开示色处非趣非不趣。<a id="a-EY"></a>何以故？<a id="a-EZ"></a>以色处性空，<a id="a-Ea"></a>空中无趣无不趣故。<a id="a-Eb"></a>声、<a id="a-Ec"></a>香、<a id="a-Ed"></a>味、<a id="a-Ee"></a>触、<a id="a-Ef"></a>法处亦非趣非不趣。<a id="a-Eg"></a>何以故？<a id="a-Eh"></a>以声、<a id="a-Ei"></a>香、<a id="a-Ej"></a>味、<a id="a-Ek"></a>触、<a id="a-El"></a>法处性空，<a id="a-Em"></a>空中无趣无不趣故。</p>
  <p id="aEn">“为诸有情宣说开示眼界非趣非不趣。<a id="a-Eo"></a>何以故？<a id="a-Ep"></a>以眼界性空，<a id="a-Eq"></a>空中无趣无不趣故。<a id="a-Er"></a>色界、<a id="a-Es"></a>眼识界及眼触、<a id="a-Et"></a>眼触为缘所生诸受亦非趣非不趣。<a id="a-Eu"></a>何以故？<a id="a-Ev"></a>以色界乃至眼触为缘所生诸受性空，<a id="a-Ew"></a>空中无趣无不趣故。</p>
  <p id="aEx">“为诸有情宣说开示耳界非趣非不趣。<a id="a-Ey"></a>何以故？<a id="a-Ez"></a>以耳界性空，<a id="a-F0"></a>空中无趣无不趣故。<a id="a-F1"></a>声界、<a id="a-F2"></a>耳识界及耳触、<a id="a-F3"></a>耳触为缘所生诸受亦非趣非不趣。<a id="a-F4"></a>何以故？<a id="a-F5"></a>以声界乃至耳触为缘所生诸受性空，<a id="a-F6"></a>空中无趣无不趣故。</p>
  <p id="aF7">“为诸有情宣说开示鼻界非趣非不趣。<a id="a-F8"></a>何以故？<a id="a-F9"></a>以鼻界性空，<a id="a-FA"></a>空中无趣无不趣故。<a id="a-FB"></a>香界、<a id="a-FC"></a>鼻识界及鼻触、<a id="a-FD"></a>鼻触为缘所生诸受亦非趣非不趣。<a id="a-FE"></a>何以故？<a id="a-FF"></a>以香界乃至鼻触为缘所生诸受性空，<a id="a-FG"></a>空中无趣无不趣故。</p>
  <p id="aFH">“为诸有情宣说开示舌界非趣非不趣。<a id="a-FI"></a>何以故？<a id="a-FJ"></a>以舌界性空，<a id="a-FK"></a>空中无趣无不趣故。<a id="a-FL"></a>味界、<a id="a-FM"></a>舌识界及舌触、<a id="a-FN"></a>舌触为缘所生诸受亦非趣非不趣。<a id="a-FO"></a>何以故？<a id="a-FP"></a>以味界乃至舌触为缘所生诸受性空，<a id="a-FQ"></a>空中无趣无不趣故。</p>
  <p id="aFR">“为诸有情宣说开示身界非趣非不趣。<a id="a-FS"></a>何以故？<a id="a-FT"></a>以身界性空，<a id="a-FU"></a>空中无趣无不趣故。<a id="a-FV"></a>触界、<a id="a-FW"></a>身识界及身触、<a id="a-FX"></a>身触为缘所生诸受亦非趣非不趣。<a id="a-FY"></a>何以故？<a id="a-FZ"></a>以触界乃至身触为缘所生诸受性空，<a id="a-Fa"></a>空中无趣无不趣故。</p>
  <p id="aFb">“为诸有情宣说开示意界非趣非不趣。<a id="a-Fc"></a>何以故？<a id="a-Fd"></a>以意界性空，<a id="a-Fe"></a>空中无趣无不趣故。<a id="a-Ff"></a>法界、<a id="a-Fg"></a>意识界及意触、<a id="a-Fh"></a>意触为缘所生诸受亦非趣非不趣。<a id="a-Fi"></a>何以故？<a id="a-Fj"></a>以法界乃至意触为缘所生诸受性空，<a id="a-Fk"></a>空中无趣无不趣故。</p>
  <p id="aFl">“为诸有情宣说开示地界非趣非不趣。<a id="a-Fm"></a>何以故？<a id="a-Fn"></a>以地界性空，<a id="a-Fo"></a>空中无趣无不趣故。<a id="a-Fp"></a>水、<a id="a-Fq"></a>火、<a id="a-Fr"></a>风、<a id="a-Fs"></a>空、<a id="a-Ft"></a>识界亦非趣非不趣。<a id="a-Fu"></a>何以故？<a id="a-Fv"></a>以水、<a id="a-Fw"></a>火、<a id="a-Fx"></a>风、<a id="a-Fy"></a>空、<a id="a-Fz"></a>识界性空，<a id="a-G0"></a>空中无趣无不趣故。</p>
  <p id="aG1">“为诸有情宣说开示无明非趣非不趣。<a id="a-G2"></a>何以故？<a id="a-G3"></a>以无明性空，<a id="a-G4"></a>空中无趣无不趣故。<a id="a-G5"></a>行、<a id="a-G6"></a>识、<a id="a-G7"></a>名色、<a id="a-G8"></a>六处、<a id="a-G9"></a>触、<a id="a-GA"></a>受、<a id="a-GB"></a>爱、<a id="a-GC"></a>取、<a id="a-GD"></a>有、<a id="a-GE"></a>生、<a id="a-GF"></a>老死愁叹苦忧恼亦非趣非不趣。<a id="a-GG"></a>何以故？<a id="a-GH"></a>以行乃至老死愁叹苦忧恼性空，<a id="a-GI"></a>空中无趣无不趣故。</p>
  <p id="aGJ">“为诸有情宣说开示布施波罗蜜多非趣非不趣。<a id="a-GK"></a>何以故？<a id="a-GL"></a>以布施波罗蜜多性空，<a id="a-GM"></a>空中无趣无不趣故。</p>
  <p id="aGN">“为诸有情宣说开示净戒波罗蜜多非趣非不趣。<a id="a-GO"></a>何以故？<a id="a-GP"></a>以净戒波罗蜜多性空，<a id="a-GQ"></a>空中无趣无不趣故。</p>
  <p id="aGR">“为诸有情宣说开示安忍波罗蜜多非趣非不趣。<a id="a-GS"></a>何以故？<a id="a-GT"></a>以安忍波罗蜜多性空，<a id="a-GU"></a>空中无趣无不趣故。</p>
  <p id="aGV">“为诸有情宣说开示精进波罗蜜多非趣非不趣。<a id="a-GW"></a>何以故？<a id="a-GX"></a>以精进波罗蜜多性空，<a id="a-GY"></a>空中无趣无不趣故。</p>
  <p id="aGZ">“为诸有情宣说开示静虑波罗蜜多非趣非不趣。<a id="a-Ga"></a>何以故？<a id="a-Gb"></a>以静虑波罗蜜多性空，<a id="a-Gc"></a>空中无趣无不趣故。</p>
  <p id="aGd">“为诸有情宣说开示般若波罗蜜多非趣非不趣。<a id="a-Ge"></a>何以故？<a id="a-Gf"></a>以般若波罗蜜多性空，<a id="a-Gg"></a>空中无趣无不趣故。</p>
  <p id="aGh">“为诸有情宣说开示方便善巧波罗蜜多非趣非不趣。<a id="a-Gi"></a>何以故？<a id="a-Gj"></a>以方便善巧波罗蜜多性空，<a id="a-Gk"></a>空中无趣无不趣故。</p>
  <p id="aGl">“为诸有情宣说开示愿波罗蜜多非趣非不趣。<a id="a-Gm"></a>何以故？<a id="a-Gn"></a>以愿波罗蜜多性空，<a id="a-Go"></a>空中无趣无不趣故。</p>
  <p id="aGp">“为诸有情宣说开示力波罗蜜多非趣非不趣。<a id="a-Gq"></a>何以故？<a id="a-Gr"></a>以力波罗蜜多性空，<a id="a-Gs"></a>空中无趣无不趣故。</p>
  <p id="aGt">“为诸有情宣说开示智波罗蜜多非趣非不趣。<a id="a-Gu"></a>何以故？<a id="a-Gv"></a>以智波罗蜜多性空，<a id="a-Gw"></a>空中无趣无不趣故。</p>
  <p id="aGx">“为诸有情宣说开示内空非趣非不趣。<a id="a-Gy"></a>何以故？<a id="a-Gz"></a>以内空性空，<a id="a-H0"></a>空中无趣无不趣故。<a id="a-H1"></a>外空、<a id="a-H2"></a>内外空、<a id="a-H3"></a>空空、<a id="a-H4"></a>大空、<a id="a-H5"></a>胜义空、<a id="a-H6"></a>有为空、<a id="a-H7"></a>无为空、<a id="a-H8"></a>毕竟空、<a id="a-H9"></a>无际空、<a id="a-HA"></a>散空、<a id="a-HB"></a>无变异空、<a id="a-HC"></a>本性空、<a id="a-HD"></a>自相空、<a id="a-HE"></a>共相空、<a id="a-HF"></a>一切法空、<a id="a-HG"></a>不可得空、<a id="a-HH"></a>无性空、<a id="a-HI"></a>自性空、<a id="a-HJ"></a>无性自性空亦非趣非不趣。<a id="a-HK"></a>何以故？<a id="a-HL"></a>以外空乃至无性自性空性空，<a id="a-HM"></a>空中无趣无不趣故。</p>
  <p id="aHN">“为诸有情宣说开示真如非趣非不趣。<a id="a-HO"></a>何以故？<a id="a-HP"></a>以真如性空，<a id="a-HQ"></a>空中无趣无不趣故。<a id="a-HR"></a>法界、<a id="a-HS"></a>法性、<a id="a-HT"></a>不虚妄性、<a id="a-HU"></a>不变异性、<a id="a-HV"></a>平等性、<a id="a-HW"></a>离生性、<a id="a-HX"></a>法定、<a id="a-HY"></a>法住、<a id="a-HZ"></a>实际、<a id="a-Ha"></a>虚空界、<a id="a-Hb"></a>不思议界亦非趣非不趣。<a id="a-Hc"></a>何以故？<a id="a-Hd"></a>以法界乃至不思议界性空，<a id="a-He"></a>空中无趣无不趣故。</p>
  <p id="aHf">“为诸有情宣说开示苦圣谛非趣非不趣。<a id="a-Hg"></a>何以故？<a id="a-Hh"></a>以苦圣谛性空，<a id="a-Hi"></a>空中无趣无不趣故。<a id="a-Hj"></a>集、<a id="a-Hk"></a>灭、<a id="a-Hl"></a>道圣谛亦非趣非不趣。<a id="a-Hm"></a>何以故？<a id="a-Hn"></a>以集、<a id="a-Ho"></a>灭、<a id="a-Hp"></a>道圣谛性空，<a id="a-Hq"></a>空中无趣无不趣故。</p>
  <p id="aHr">“为诸有情宣说开示四静虑非趣非不趣。<a id="a-Hs"></a>何以故？<a id="a-Ht"></a>以四静虑性空，<a id="a-Hu"></a>空中无趣无不趣故。<a id="a-Hv"></a>四无量、<a id="a-Hw"></a>四无色定亦非趣非不趣。<a id="a-Hx"></a>何以故？<a id="a-Hy"></a>以四无量、<a id="a-Hz"></a>四无色定性空，<a id="a-I0"></a>空中无趣无不趣故。</p>
  <p id="aI1">“为诸有情宣说开示八解脱非趣非不趣。<a id="a-I2"></a>何以故？<a id="a-I3"></a>以八解脱性空，<a id="a-I4"></a>空中无趣无不趣故。<a id="a-I5"></a>八胜处、<a id="a-I6"></a>九次第定、<a id="a-I7"></a>十遍处亦非趣非不趣。<a id="a-I8"></a>何以故？<a id="a-I9"></a>以八胜处、<a id="a-IA"></a>九次第定、<a id="a-IB"></a>十遍处性空，<a id="a-IC"></a>空中无趣无不趣故。</p>
  <p id="aID">“为诸有情宣说开示四念住非趣非不趣。<a id="a-IE"></a>何以故？<a id="a-IF"></a>以四念住性空，<a id="a-IG"></a>空中无趣无不趣故。<a id="a-IH"></a>四正断、<a id="a-II"></a>四神足、<a id="a-IJ"></a>五根、<a id="a-IK"></a>五力、<a id="a-IL"></a>七等觉支、<a id="a-IM"></a>八圣道支亦非趣非不趣。<a id="a-IN"></a>何以故？<a id="a-IO"></a>以四正断乃至八圣道支性空，<a id="a-IP"></a>空中无趣无不趣故。</p>
  <p id="aIQ">“为诸有情宣说开示空解脱门非趣非不趣。<a id="a-IR"></a>何以故？<a id="a-IS"></a>以空解脱门性空，<a id="a-IT"></a>空中无趣无不趣故。<a id="a-IU"></a>无相、<a id="a-IV"></a>无愿解脱门亦非趣非不趣。<a id="a-IW"></a>何以故？<a id="a-IX"></a>以无相、<a id="a-IY"></a>无愿解脱门性空，<a id="a-IZ"></a>空中无趣无不趣故。</p>
  <p id="aIa">“为诸有情宣说开示菩萨十地非趣非不趣。<a id="a-Ib"></a>何以故？<a id="a-Ic"></a>以菩萨十地性空，<a id="a-Id"></a>空中无趣无不趣故。</p>
  <p id="aIe">“为诸有情宣说开示五眼非趣非不趣。<a id="a-If"></a>何以故？<a id="a-Ig"></a>以五眼性空，<a id="a-Ih"></a>空中无趣无不趣故。<a id="a-Ii"></a>六神通亦非趣非不趣。<a id="a-Ij"></a>何以故？<a id="a-Ik"></a>以六神通性空，<a id="a-Il"></a>空中无趣无不趣故。</p>
  <p id="aIm">“为诸有情宣说开示佛十力非趣非不趣。<a id="a-In"></a>何以故？<a id="a-Io"></a>以佛十力性空，<a id="a-Ip"></a>空中无趣无不趣故。<a id="a-Iq"></a>四无所畏、<a id="a-Ir"></a>四无礙解、<a id="a-Is"></a>大慈、<a id="a-It"></a>大悲、<a id="a-Iu"></a>大喜、<a id="a-Iv"></a>大舍、<a id="a-Iw"></a>十八佛不共法亦非趣非不趣。<a id="a-Ix"></a>何以故？<a id="a-Iy"></a>以四无所畏乃至十八佛不共法性空，<a id="a-Iz"></a>空中无趣无不趣故。</p>
  <p id="aJ0">“为诸有情宣说开示无忘失法非趣非不趣。<a id="a-J1"></a>何以故？<a id="a-J2"></a>以无忘失法性空，<a id="a-J3"></a>空中无趣无不趣故。<a id="a-J4"></a>恒住舍性亦非趣非不趣。<a id="a-J5"></a>何以故？<a id="a-J6"></a>以恒住舍性性空，<a id="a-J7"></a>空中无趣无不趣故。</p>
  <p id="aJ8">“为诸有情宣说开示一切智非趣非不趣。<a id="a-J9"></a>何以故？<a id="a-JA"></a>以一切智性空，<a id="a-JB"></a>空中无趣无不趣故。<a id="a-JC"></a>道相智、<a id="a-JD"></a>一切相智亦非趣非不趣。<a id="a-JE"></a>何以故？<a id="a-JF"></a>以道相智、<a id="a-JG"></a>一切相智性空，<a id="a-JH"></a>空中无趣无不趣故。</p>
  <p id="aJI">“为诸有情宣说开示一切陀罗尼门非趣非不趣。<a id="a-JJ"></a>何以故？<a id="a-JK"></a>以一切陀罗尼门性空，<a id="a-JL"></a>空中无趣无不趣故。<a id="a-JM"></a>一切三摩地门亦非趣非不趣。<a id="a-JN"></a>何以故？<a id="a-JO"></a>以一切三摩地门性空，<a id="a-JP"></a>空中无趣无不趣故。</p>
  <p id="aJQ">“为诸有情宣说开示预流果非趣非不趣。<a id="a-JR"></a>何以故？<a id="a-JS"></a>以预流果性空，<a id="a-JT"></a>空中无趣无不趣故。<a id="a-JU"></a>一来、<a id="a-JV"></a>不还、<a id="a-JW"></a>阿罗汉果亦非趣非不趣。<a id="a-JX"></a>何以故？<a id="a-JY"></a>以一来、<a id="a-JZ"></a>不还、<a id="a-Ja"></a>阿罗汉果性空，<a id="a-Jb"></a>空中无趣无不趣故。</p>
  <p id="aJc">“为诸有情宣说开示独觉菩提非趣非不趣。<a id="a-Jd"></a>何以故？<a id="a-Je"></a>以独觉菩提性空，<a id="a-Jf"></a>空中无趣无不趣故。</p>
  <p id="aJg">“为诸有情宣说开示一切菩萨摩诃萨行非趣非不趣。<a id="a-Jh"></a>何以故？<a id="a-Ji"></a>以一切菩萨摩诃萨行性空、<a id="a-Jj"></a>空中无趣无不趣故。</p>
  <p id="aJk">“为诸有情宣说开示诸佛无上正等菩提非趣非不趣。<a id="a-Jl"></a>何以故？<a id="a-Jm"></a>以诸佛无上正等菩提性空，<a id="a-Jn"></a>空中无趣无不趣故。</p>
  <p id="aJo">“善现，<a id="a-Jp"></a>是为菩萨摩诃萨为与世间作所趣故，<a id="a-Jq"></a>发趣无上正等菩提。</p>
 </body>
</html>