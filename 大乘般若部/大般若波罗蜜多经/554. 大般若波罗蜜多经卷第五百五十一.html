<!doctype html>
<html id="z3IBT698v" data-ver="1249">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百五十一</h1>
  <h2 id="a2">第四分觉魔事品第二十一之二</h2>
  <p id="a3">“复次，<a id="a-4"></a>善现，<a id="a-5"></a>若诸菩萨欲证无上正等菩提，<a id="a-6"></a>应审请问诸余菩萨：<a id="a-7"></a>‘云何菩萨修习一切菩提分法，<a id="a-8"></a>引发何心，<a id="a-9"></a>能令菩萨习空、<a id="a-A"></a>无相、<a id="a-B"></a>无愿、<a id="a-C"></a>无作、<a id="a-D"></a>无生、<a id="a-E"></a>无灭、<a id="a-F"></a>无起、<a id="a-G"></a>无尽、<a id="a-H"></a>无性、<a id="a-I"></a>实际而不作证，<a id="a-J"></a>然修般若波罗蜜多？<a id="a-K"></a>’善现当知，<a id="a-L"></a>若余菩萨得此问时作如是答：<a id="a-M"></a>‘诸菩萨摩诃萨但应思惟若空、<a id="a-N"></a>若无相乃至若实际。<a id="a-O"></a>’不为显示应念不舍一切有情，<a id="a-P"></a>摄受殊胜方便善巧，<a id="a-Q"></a>当知彼菩萨先未蒙诸佛授与无上正等菩提不退转记。<a id="a-R"></a>所以者何？<a id="a-S"></a>彼诸菩萨未能开示、<a id="a-T"></a>记莂、<a id="a-U"></a>显了不退转地诸菩萨众不共法相，<a id="a-V"></a>不如实知他所请问不退转地诸行、<a id="a-W"></a>状、<a id="a-X"></a>相，<a id="a-Y"></a>亦不能答。<a id="a-Z"></a>”</p>
  <p id="aa">尔时，<a id="a-b"></a>善现便白佛言：<a id="a-c"></a>“颇有因缘知诸菩萨不退转不？<a id="a-d"></a>”</p>
  <p id="ae">佛告善现：<a id="a-f"></a>“亦有因缘知诸菩萨是不退转，<a id="a-g"></a>谓有菩萨于深般若波罗蜜多，<a id="a-h"></a>若闻、<a id="a-i"></a>不闻能如实答先所请问，<a id="a-j"></a>能如实行不退转地诸菩萨行，<a id="a-k"></a>由此因缘知彼菩萨是不退转。<a id="a-l"></a>”</p>
  <p id="am">具寿善现复白佛言：<a id="a-n"></a>“以何因缘，<a id="a-o"></a>有多菩萨求学无上正等菩提，<a id="a-p"></a>少有能作如实答者？<a id="a-q"></a>”</p>
  <p id="ar">佛告善现：<a id="a-s"></a>“虽多菩萨求学无上正等菩提，<a id="a-t"></a>而少菩萨得受如是不退转地微妙慧记。<a id="a-u"></a>若有得受如是记者，<a id="a-v"></a>皆能于此作如实答。<a id="a-w"></a>善现当知，<a id="a-x"></a>是诸菩萨善根明净智慧深广，<a id="a-y"></a>世间天、<a id="a-z"></a>人、<a id="a-10"></a>阿素洛等不能破坏，<a id="a-11"></a>必证无上正等菩提。</p>
  <p id="a12">“复次，<a id="a-13"></a>善现，<a id="a-14"></a>若诸菩萨乃至梦中，<a id="a-15"></a>亦不爱乐三界诸法，<a id="a-16"></a>亦不称赞一切声闻、<a id="a-17"></a>独觉地法，<a id="a-18"></a>虽观诸法如梦所见，<a id="a-19"></a>而于实际不证不取，<a id="a-1A"></a>当知是为不退转地诸菩萨相。</p>
  <p id="a1B">“复次，<a id="a-1C"></a>善现，<a id="a-1D"></a>若诸菩萨梦见如来、<a id="a-1E"></a>应、<a id="a-1F"></a>正等觉坐师子座，<a id="a-1G"></a>有无数量百千俱胝苾蒭众等恭敬围绕而为说法，<a id="a-1H"></a>或见自身有如是事，<a id="a-1I"></a>当知是为不退转地诸菩萨相。</p>
  <p id="a1J">“复次，<a id="a-1K"></a>善现，<a id="a-1L"></a>若诸菩萨梦见如来、<a id="a-1M"></a>应、<a id="a-1N"></a>正等觉，<a id="a-1O"></a>三十二相、<a id="a-1P"></a>八十随好圆满庄严，<a id="a-1Q"></a>常光一寻周匝照曜，<a id="a-1R"></a>与无量众踊在虚空现大神通说正法要，<a id="a-1S"></a>化作化士令往他方无边佛土施作佛事，<a id="a-1T"></a>或见自身有如是事，<a id="a-1U"></a>当知是为不退转地诸菩萨相。</p>
  <p id="a1V">“复次，<a id="a-1W"></a>善现，<a id="a-1X"></a>若诸菩萨梦见狂贼破坏村城，<a id="a-1Y"></a>或见火起焚烧聚落，<a id="a-1Z"></a>或见师子、<a id="a-1a"></a>虎狼、<a id="a-1b"></a>猛兽、<a id="a-1c"></a>毒蛇、<a id="a-1d"></a>恶蝎欲来害身，<a id="a-1e"></a>或见怨家欲斩其首，<a id="a-1f"></a>或见父母、<a id="a-1g"></a>妻子、<a id="a-1h"></a>眷属临当命终，<a id="a-1i"></a>或见自身有余苦事欲相逼迫；<a id="a-1j"></a>虽见此等诸怖畏事，<a id="a-1k"></a>而不惊惧亦不忧恼，<a id="a-1l"></a>从梦觉已即能思惟：<a id="a-1m"></a>‘三界非真皆如梦见，<a id="a-1n"></a>我得无上正等觉时，<a id="a-1o"></a>当为有情说三界法一切虚妄皆如梦境。<a id="a-1p"></a>’当知是为不退转地诸菩萨相。</p>
  <p id="a1q">“复次，<a id="a-1r"></a>善现，<a id="a-1s"></a>若诸菩萨乃至梦中见有地狱、<a id="a-1t"></a>傍生、<a id="a-1u"></a>鬼界诸有情类，<a id="a-1v"></a>便作是念：<a id="a-1w"></a>‘我当精勤修诸菩萨摩诃萨行，<a id="a-1x"></a>速趣无上正等菩提，<a id="a-1y"></a>我佛土中得无地狱、<a id="a-1z"></a>傍生、<a id="a-20"></a>鬼界恶趣及名。<a id="a-21"></a>’从梦觉已亦作是念。<a id="a-22"></a>善现当知，<a id="a-23"></a>是诸菩萨当作佛时国土清净，<a id="a-24"></a>定无恶趣及恶趣名，<a id="a-25"></a>当知是为不退转地诸菩萨相。</p>
  <p id="a26">“复次，<a id="a-27"></a>善现，<a id="a-28"></a>若诸菩萨梦中见火烧地狱等诸有情类，<a id="a-29"></a>或复见烧城邑聚落，<a id="a-2A"></a>便发誓愿：<a id="a-2B"></a>‘我若已受不退转记当证无上正等菩提，<a id="a-2C"></a>愿此大火即时顿灭变为清凉。<a id="a-2D"></a>’若此菩萨作是愿已，<a id="a-2E"></a>梦中见火即时顿灭，<a id="a-2F"></a>当知已受不退转记；<a id="a-2G"></a>若此菩萨作是愿已，<a id="a-2H"></a>梦中见火不即顿灭，<a id="a-2I"></a>当知未受不退转记。</p>
  <p id="a2J">“复次，<a id="a-2K"></a>善现，<a id="a-2L"></a>若诸菩萨觉时现见大火卒起，<a id="a-2M"></a>烧诸城邑或烧聚落，<a id="a-2N"></a>便作是念：<a id="a-2O"></a>‘我在梦中或在觉位，<a id="a-2P"></a>曾见自有不退转地诸行、<a id="a-2Q"></a>状、<a id="a-2R"></a>相，<a id="a-2S"></a>未审虚实？<a id="a-2T"></a>若我所见是实有者，<a id="a-2U"></a>愿此大火即时顿灭变为清凉。<a id="a-2V"></a>’善现当知，<a id="a-2W"></a>若此菩萨作是誓愿发诚谛言，<a id="a-2X"></a>尔时大火即为顿灭，<a id="a-2Y"></a>当知已受不退转记；<a id="a-2Z"></a>若此菩萨作是誓愿发诚谛言，<a id="a-2a"></a>火不顿灭，<a id="a-2b"></a>当知未受不退转记。</p>
  <p id="a2c">“复次，<a id="a-2d"></a>善现，<a id="a-2e"></a>若诸菩萨觉时见火烧诸城邑或烧聚落，<a id="a-2f"></a>便作是念：<a id="a-2g"></a>‘我在梦中或在觉位，<a id="a-2h"></a>曾见自有不退转地诸行、<a id="a-2i"></a>状、<a id="a-2j"></a>相。<a id="a-2k"></a>若我所见定是实有，<a id="a-2l"></a>必证无上正等菩提，<a id="a-2m"></a>愿此大火即时顿灭变为清凉。<a id="a-2n"></a>’善现当知，<a id="a-2o"></a>此诸菩萨发是誓愿诚谛言已，<a id="a-2p"></a>尔时大火不为顿灭，<a id="a-2q"></a>然烧一家越置一家复烧一家，<a id="a-2r"></a>或烧一巷越置一巷复烧一巷，<a id="a-2s"></a>如是展转其火乃灭，<a id="a-2t"></a>是诸菩萨决定已受不退转记。<a id="a-2u"></a>然被烧者，<a id="a-2v"></a>由彼有情造作增长坏正法业，<a id="a-2w"></a>彼由此业先堕恶趣，<a id="a-2x"></a>无量劫中受正苦果，<a id="a-2y"></a>今生人趣受彼余殃，<a id="a-2z"></a>或由此业当堕恶趣，<a id="a-30"></a>经无量劫受正苦果，<a id="a-31"></a>今在人趣先现少殃。<a id="a-32"></a>当知是为不退转地诸菩萨相。</p>
  <p id="a33">“复次，<a id="a-34"></a>善现，<a id="a-35"></a>更有所余诸行、<a id="a-36"></a>状、<a id="a-37"></a>相，<a id="a-38"></a>知是不退转菩萨摩诃萨。<a id="a-39"></a>吾当为汝分别解说，<a id="a-3A"></a>汝应谛听，<a id="a-3B"></a>极善思惟。<a id="a-3C"></a>”</p>
  <p id="a3D">善现答言：<a id="a-3E"></a>“唯然！<a id="a-3F"></a>愿说！<a id="a-3G"></a>我等乐闻。<a id="a-3H"></a>”</p>
  <p id="a3I">佛告善现：<a id="a-3J"></a>“若诸菩萨见有男子、<a id="a-3K"></a>或有女人、<a id="a-3L"></a>或有童男、<a id="a-3M"></a>或有童女现为非人之所魅著，<a id="a-3N"></a>受诸苦恼不能远离，<a id="a-3O"></a>便作是念：<a id="a-3P"></a>‘若诸如来、<a id="a-3Q"></a>应、<a id="a-3R"></a>正等觉知我已得清净意乐，<a id="a-3S"></a>授我无上正等菩提不退转记；<a id="a-3T"></a>若我久发清净意乐，<a id="a-3U"></a>求证无上正等菩提，<a id="a-3V"></a>远离声闻、<a id="a-3W"></a>独觉作意，<a id="a-3X"></a>不以声闻、<a id="a-3Y"></a>独觉作意求证无上正等菩提；<a id="a-3Z"></a>若我当来必得无上正等菩提，<a id="a-3a"></a>能尽未来利益安乐诸有情类；<a id="a-3b"></a>若十方界现在实有无量如来、<a id="a-3c"></a>应、<a id="a-3d"></a>正等觉说正法要饶益有情，<a id="a-3e"></a>彼诸如来、<a id="a-3f"></a>应、<a id="a-3g"></a>正等觉无所不见、<a id="a-3h"></a>无所不知、<a id="a-3i"></a>无所不解、<a id="a-3j"></a>无所不证，<a id="a-3k"></a>现知见觉一切有情意乐差别，<a id="a-3l"></a>愿垂照察我心所念及诚谛言：<a id="a-3m"></a>若我实能修菩萨行，<a id="a-3n"></a>必证无上正等菩提救拔有情生死苦者，<a id="a-3o"></a>愿是男子、<a id="a-3p"></a>或此女人、<a id="a-3q"></a>或此童男、<a id="a-3r"></a>或此童女不为非人之所扰恼，<a id="a-3s"></a>彼随我语即当舍去。<a id="a-3t"></a>’是诸菩萨作此语时，<a id="a-3u"></a>若彼非人不为去者，<a id="a-3v"></a>当知未受不退转记。<a id="a-3w"></a>若彼非人即为去者，<a id="a-3x"></a>当知已受不退转记。</p>
  <p id="a3y">“复次，<a id="a-3z"></a>善现，<a id="a-40"></a>有诸菩萨未具修行一切佛法，<a id="a-41"></a>未入菩萨正性离生，<a id="a-42"></a>未免恶魔之所扰乱，<a id="a-43"></a>于诸魔事未能觉知，<a id="a-44"></a>未受菩提不退转记，<a id="a-45"></a>不能自审善根厚薄，<a id="a-46"></a>于少所修起增上慢，<a id="a-47"></a>学诸菩萨发诚谛言，<a id="a-48"></a>便为恶魔之所诳惑。<a id="a-49"></a>谓彼菩萨见有男子、<a id="a-4A"></a>或有女人、<a id="a-4B"></a>或有童男、<a id="a-4C"></a>或有童女现为非人之所魅著，<a id="a-4D"></a>受诸苦恼不能远离，<a id="a-4E"></a>即便轻尔发诚谛言：<a id="a-4F"></a>‘我若已从过去诸佛受得无上正等菩提不退转记，<a id="a-4G"></a>令此男子或女人等不为非人之所扰恼，<a id="a-4H"></a>彼随我语速当舍去。<a id="a-4I"></a>’是诸菩萨作此语已，<a id="a-4J"></a>尔时恶魔为诳惑故，<a id="a-4K"></a>即便驱迫非人令去。<a id="a-4L"></a>所以者何？<a id="a-4M"></a>恶魔威力胜彼非人，<a id="a-4N"></a>是故非人受魔教敕即便舍去。<a id="a-4O"></a>时，<a id="a-4P"></a>彼菩萨见此事已，<a id="a-4Q"></a>欢喜踊跃作是念言：<a id="a-4R"></a>‘非人今去是吾威力。<a id="a-4S"></a>所以者何？<a id="a-4T"></a>非人随我所发誓愿即便放此诸男女等，<a id="a-4U"></a>无别缘故。<a id="a-4V"></a>’是诸菩萨不能觉知恶魔所作，<a id="a-4W"></a>谓是己力妄生欢喜，<a id="a-4X"></a>恃此轻弄诸余菩萨言：<a id="a-4Y"></a>‘我已从过去诸佛受得无上正等菩提不退转记，<a id="a-4Z"></a>所发誓愿皆不唐捐。<a id="a-4a"></a>汝等未蒙诸佛授记，<a id="a-4b"></a>不应相学发诚谛言，<a id="a-4c"></a>设有要期必空无果。<a id="a-4d"></a>’是诸菩萨轻弄毁蔑余菩萨故，<a id="a-4e"></a>妄恃少能于诸功德生长多种增上慢故，<a id="a-4f"></a>远离无上正等菩提，<a id="a-4g"></a>不能证得一切智智。<a id="a-4h"></a>是诸菩萨以无方便善巧力故，<a id="a-4i"></a>生长多种增上慢故，<a id="a-4j"></a>毁訾轻蔑余菩萨故，<a id="a-4k"></a>虽勤精进而堕声闻或独觉地。<a id="a-4l"></a>是诸菩萨薄福德故，<a id="a-4m"></a>所作善业发诚谛言皆动魔事。<a id="a-4n"></a>是诸菩萨不能亲近、<a id="a-4o"></a>供养恭敬、<a id="a-4p"></a>尊重赞叹真善知识，<a id="a-4q"></a>不能请问得不退转菩萨行相，<a id="a-4r"></a>不能谘受诸恶魔军所作事业，<a id="a-4s"></a>由斯魔缚转复坚牢。<a id="a-4t"></a>所以者何？<a id="a-4u"></a>是诸菩萨不久修行六到彼岸，<a id="a-4v"></a>远离般若波罗蜜多方便善巧，<a id="a-4w"></a>故为恶魔之所诳惑。<a id="a-4x"></a>是故，<a id="a-4y"></a>菩萨应善觉知诸恶魔事，<a id="a-4z"></a>勤修善业。</p>
  <p id="a50">“复次，<a id="a-51"></a>善现，<a id="a-52"></a>有诸菩萨未久修行六到彼岸，<a id="a-53"></a>远离般若波罗蜜多方便善巧，<a id="a-54"></a>故为恶魔之所诳惑。<a id="a-55"></a>谓有恶魔为诳惑故，<a id="a-56"></a>方便化作种种形像，<a id="a-57"></a>至菩萨所作如是言：<a id="a-58"></a>‘咄！<a id="a-59"></a>善男子，<a id="a-5A"></a>汝自知耶？<a id="a-5B"></a>过去诸佛已曾授汝大菩提记，<a id="a-5C"></a>汝于无上正等菩提决定当得不复退转。<a id="a-5D"></a>汝身父母、<a id="a-5E"></a>兄弟、<a id="a-5F"></a>姊妹、<a id="a-5G"></a>亲友、<a id="a-5H"></a>眷属乃至七世名字差别我悉善知，<a id="a-5I"></a>汝身生在某方、<a id="a-5J"></a>某国、<a id="a-5K"></a>某城、<a id="a-5L"></a>某邑、<a id="a-5M"></a>某聚落中，<a id="a-5N"></a>汝在某年、<a id="a-5O"></a>某月、<a id="a-5P"></a>某日、<a id="a-5Q"></a>某时、<a id="a-5R"></a>某宿相王中生。<a id="a-5S"></a>’如是恶魔若见菩萨禀性柔软、<a id="a-5T"></a>诸根昧钝，<a id="a-5U"></a>便诈记言：<a id="a-5V"></a>‘汝于先世所禀根性已曾如是。<a id="a-5W"></a>’若见菩萨禀性刚强、<a id="a-5X"></a>诸根明利，<a id="a-5Y"></a>便诈记言：<a id="a-5Z"></a>‘汝于先世所禀根性亦曾如是。<a id="a-5a"></a>’若见菩萨居阿练若，<a id="a-5b"></a>或常乞食，<a id="a-5c"></a>或受一食，<a id="a-5d"></a>或一坐食，<a id="a-5e"></a>或一钵食，<a id="a-5f"></a>或居冢间，<a id="a-5g"></a>或居露地，<a id="a-5h"></a>或居树下，<a id="a-5i"></a>或粪扫衣，<a id="a-5j"></a>或但三衣，<a id="a-5k"></a>或常坐不卧，<a id="a-5l"></a>或如旧敷具，<a id="a-5m"></a>或少欲，<a id="a-5n"></a>或喜足，<a id="a-5o"></a>或乐远离，<a id="a-5p"></a>或乐寂定，<a id="a-5q"></a>或具正念，<a id="a-5r"></a>或具妙慧，<a id="a-5s"></a>或不重利养，<a id="a-5t"></a>或不贵名誉，<a id="a-5u"></a>或好廉俭不涂其足，<a id="a-5v"></a>或省睡眠，<a id="a-5w"></a>或离掉举，<a id="a-5x"></a>或好少言，<a id="a-5y"></a>或乐软语。<a id="a-5z"></a>如是恶魔见此菩萨种种行已，<a id="a-60"></a>便诈记言：<a id="a-61"></a>‘汝于先世亦曾如是。<a id="a-62"></a>所以者何？<a id="a-63"></a>汝今成就如是如是殊胜功德，<a id="a-64"></a>世间同见，<a id="a-65"></a>先世定应亦有如是殊胜功德，<a id="a-66"></a>应自庆慰勿得自轻。<a id="a-67"></a>’</p>
  <p id="a68">“时，<a id="a-69"></a>彼菩萨闻此恶魔说其过去、<a id="a-6A"></a>当来功德，<a id="a-6B"></a>及说现在亲友自身名等功德，<a id="a-6C"></a>兼叹种种殊胜善根，<a id="a-6D"></a>欢喜踊跃起增上慢，<a id="a-6E"></a>凌蔑毁骂诸余菩萨。<a id="a-6F"></a>尔时，<a id="a-6G"></a>恶魔知其暗钝，<a id="a-6H"></a>生增上慢凌蔑他人，<a id="a-6I"></a>复告之言：<a id="a-6J"></a>‘汝定成就殊胜功德，<a id="a-6K"></a>过去如来已授汝记，<a id="a-6L"></a>汝于无上正等菩提定当证得不复退转，<a id="a-6M"></a>已有如是瑞相现前。<a id="a-6N"></a>’尔时，<a id="a-6O"></a>恶魔为扰乱故，<a id="a-6P"></a>或矫现作出家形像，<a id="a-6Q"></a>或矫现作在家形像，<a id="a-6R"></a>或矫现作父母、<a id="a-6S"></a>兄弟、<a id="a-6T"></a>姊妹、<a id="a-6U"></a>亲友、<a id="a-6V"></a>梵志、<a id="a-6W"></a>师主、<a id="a-6X"></a>天、<a id="a-6Y"></a>龙、<a id="a-6Z"></a>药叉、<a id="a-6a"></a>人非人等种种形像，<a id="a-6b"></a>至此菩萨所居之处，<a id="a-6c"></a>作如是言：<a id="a-6d"></a>‘过去如来久已授汝大菩提记，<a id="a-6e"></a>汝于无上正等菩提决定当得不复退转。<a id="a-6f"></a>所以者何？<a id="a-6g"></a>不退转地菩萨行相汝皆具有，<a id="a-6h"></a>应自尊重莫生疑惑。<a id="a-6i"></a>’时，<a id="a-6j"></a>此菩萨闻彼语已，<a id="a-6k"></a>增上慢心转复坚固。</p>
  <p id="a6l">“善现当知，<a id="a-6m"></a>如我所说不退转地诸行、<a id="a-6n"></a>状、<a id="a-6o"></a>相，<a id="a-6p"></a>是诸菩萨实皆未有。<a id="a-6q"></a>善现当知，<a id="a-6r"></a>是诸菩萨魔所执持，<a id="a-6s"></a>为魔所娆不得自在。<a id="a-6t"></a>所以者何？<a id="a-6u"></a>是诸菩萨于不退转诸行、<a id="a-6v"></a>状、<a id="a-6w"></a>相实皆非有，<a id="a-6x"></a>但闻恶魔诈说其德及名字等，<a id="a-6y"></a>生增上慢，<a id="a-6z"></a>凌蔑毁骂诸余菩萨。<a id="a-70"></a>是故，<a id="a-71"></a>善现，<a id="a-72"></a>若诸菩萨欲得无上正等菩提，<a id="a-73"></a>应善觉知诸恶魔事。</p>
  <p id="a74">“复次，<a id="a-75"></a>善现，<a id="a-76"></a>有诸菩萨魔所执持、<a id="a-77"></a>为魔所魅，<a id="a-78"></a>但闻名字妄生执著。<a id="a-79"></a>所以者何？<a id="a-7A"></a>是诸菩萨未善修行六到彼岸及余无量无边佛法，<a id="a-7B"></a>由此因缘令魔得便。<a id="a-7C"></a>是诸菩萨不能了知四魔行相，<a id="a-7D"></a>由此因缘令魔得便。<a id="a-7E"></a>是诸菩萨不能了知五取蕴等无量法门，<a id="a-7F"></a>亦不了知有情诸法名字实相，<a id="a-7G"></a>由此因缘令魔得便，<a id="a-7H"></a>方便化作种种形像，<a id="a-7I"></a>告菩萨言：<a id="a-7J"></a>‘汝所修行愿行已满，<a id="a-7K"></a>当得无上正等菩提，<a id="a-7L"></a>汝成佛时当得如是功德名号。<a id="a-7M"></a>’谓彼恶魔知此菩萨长夜思愿：<a id="a-7N"></a>‘我成佛时当得如是功德名号。<a id="a-7O"></a>’随其思愿而记说之。</p>
  <p id="a7P">“时，<a id="a-7Q"></a>此菩萨远离般若波罗蜜多方便善巧，<a id="a-7R"></a>闻魔记说，<a id="a-7S"></a>作是念言：<a id="a-7T"></a>‘此人奇哉！<a id="a-7U"></a>为我记说当得成佛功德名号，<a id="a-7V"></a>与我长夜思愿相应。<a id="a-7W"></a>由此故知，<a id="a-7X"></a>过去诸佛必已授我大菩提记，<a id="a-7Y"></a>我于无上正等菩提决定当得不复退转，<a id="a-7Z"></a>我成佛时必定当得如是功德尊贵名号。<a id="a-7a"></a>’是诸菩萨如是恶魔、<a id="a-7b"></a>或魔眷属、<a id="a-7c"></a>或魔所执诸沙门等记说当来成佛名号，<a id="a-7d"></a>如是如是憍慢转增：<a id="a-7e"></a>‘我于未来定当作佛，<a id="a-7f"></a>获得如是功德名号，<a id="a-7g"></a>诸余菩萨无与我等。<a id="a-7h"></a>’</p>
  <p id="a7i">“善现当知，<a id="a-7j"></a>如我所说不退转地诸行、<a id="a-7k"></a>状、<a id="a-7l"></a>相，<a id="a-7m"></a>此诸菩萨皆未成就，<a id="a-7n"></a>但闻魔说成佛虚名，<a id="a-7o"></a>便生憍慢轻弄、<a id="a-7p"></a>毁蔑余菩萨众。<a id="a-7q"></a>由此因缘，<a id="a-7r"></a>是诸菩萨远离无上正等菩提。<a id="a-7s"></a>是诸菩萨远离般若波罗蜜多方便善巧，<a id="a-7t"></a>弃舍善友，<a id="a-7u"></a>为恶知识所摄受故，<a id="a-7v"></a>当堕声闻或独觉地。</p>
  <p id="a7w">“善现当知，<a id="a-7x"></a>是诸菩萨或有此身，<a id="a-7y"></a>还得正念，<a id="a-7z"></a>至诚悔过，<a id="a-80"></a>舍憍慢心，<a id="a-81"></a>亲近供养真净善友；<a id="a-82"></a>彼虽流转生死多时，<a id="a-83"></a>而后复依甚深般若波罗蜜多渐次修学，<a id="a-84"></a>当证无上正等菩提。<a id="a-85"></a>善现当知，<a id="a-86"></a>是诸菩萨若有此身，<a id="a-87"></a>不得正念，<a id="a-88"></a>不能悔过，<a id="a-89"></a>不舍慢心，<a id="a-8A"></a>不乐亲承真净善友；<a id="a-8B"></a>彼定流转生死多时，<a id="a-8C"></a>后虽精进修诸善业，<a id="a-8D"></a>而堕声闻或独觉地。<a id="a-8E"></a>譬如苾蒭求声闻果，<a id="a-8F"></a>于四重罪若随犯一，<a id="a-8G"></a>便非沙门、<a id="a-8H"></a>非释迦子，<a id="a-8I"></a>彼于现在定不能得预流等果；<a id="a-8J"></a>妄执虚名菩萨亦尔，<a id="a-8K"></a>但闻魔说成佛空名，<a id="a-8L"></a>便起慢心轻弄、<a id="a-8M"></a>毁蔑余菩萨众，<a id="a-8N"></a>当知此罪过彼苾蒭所犯四重无边倍数。<a id="a-8O"></a>置彼苾蒭所犯四重，<a id="a-8P"></a>此菩萨罪过五无间亦无量倍。<a id="a-8Q"></a>所以者何？<a id="a-8R"></a>是诸菩萨实不成就殊胜功德，<a id="a-8S"></a>闻恶魔说成佛虚名，<a id="a-8T"></a>便自憍慢轻余菩萨，<a id="a-8U"></a>是故此罪过五无间无量倍数。</p>
  <p id="a8V">“由此当知，<a id="a-8W"></a>若诸菩萨欲证无上正等菩提，<a id="a-8X"></a>应善觉知如是记说虚名号等微细魔事。</p>
  <p id="a8Y">“复次，<a id="a-8Z"></a>善现，<a id="a-8a"></a>有诸菩萨修远离行，<a id="a-8b"></a>谓隐山林、<a id="a-8c"></a>空泽、<a id="a-8d"></a>旷野，<a id="a-8e"></a>居阿练若宴坐思惟。<a id="a-8f"></a>时，<a id="a-8g"></a>有恶魔来至其所，<a id="a-8h"></a>恭敬赞叹远离功德，<a id="a-8i"></a>谓作是言：<a id="a-8j"></a>‘善哉！<a id="a-8k"></a>大士，<a id="a-8l"></a>能修如是真远离行。<a id="a-8m"></a>此远离行一切如来、<a id="a-8n"></a>应、<a id="a-8o"></a>正等觉共所称赞，<a id="a-8p"></a>天帝释等诸天神仙皆共守护、<a id="a-8q"></a>供养尊重，<a id="a-8r"></a>应常住此勿往余处。<a id="a-8s"></a>’善现当知，<a id="a-8t"></a>我不称叹诸菩萨众常乐寂静，<a id="a-8u"></a>居阿练若、<a id="a-8v"></a>旷野、<a id="a-8w"></a>山林宴坐思惟修远离行。<a id="a-8x"></a>”</p>
  <p id="a8y">尔时，<a id="a-8z"></a>善现便白佛言：<a id="a-90"></a>“诸菩萨众应修何等真远离行？<a id="a-91"></a>而佛世尊今作是说：<a id="a-92"></a>‘我不称叹诸菩萨众常乐寂静，<a id="a-93"></a>居阿练若、<a id="a-94"></a>旷野、<a id="a-95"></a>山林宴坐思惟修远离行。<a id="a-96"></a>’”</p>
  <p id="a97">佛告善现：<a id="a-98"></a>“若诸菩萨或居山林、<a id="a-99"></a>空泽、<a id="a-9A"></a>旷野、<a id="a-9B"></a>阿练若处，<a id="a-9C"></a>或住城邑、<a id="a-9D"></a>聚落、<a id="a-9E"></a>王都、<a id="a-9F"></a>喧杂之处，<a id="a-9G"></a>但能远离烦恼恶业及诸声闻、<a id="a-9H"></a>独觉作意，<a id="a-9I"></a>行深般若波罗蜜多方便善巧，<a id="a-9J"></a>及修诸余殊胜功德，<a id="a-9K"></a>是名菩萨真远离行。<a id="a-9L"></a>此远离行，<a id="a-9M"></a>一切如来、<a id="a-9N"></a>应、<a id="a-9O"></a>正等觉共所称叹，<a id="a-9P"></a>诸佛世尊皆共开许。<a id="a-9Q"></a>诸菩萨众常应修学，<a id="a-9R"></a>若昼若夜应正思惟，<a id="a-9S"></a>精进修行此远离法，<a id="a-9T"></a>是名菩萨修远离行。<a id="a-9U"></a>此远离行不杂声闻、<a id="a-9V"></a>独觉作意，<a id="a-9W"></a>不杂一切烦恼恶业，<a id="a-9X"></a>离诸喧杂毕竟清净，<a id="a-9Y"></a>令诸菩萨疾证无上正等菩提，<a id="a-9Z"></a>能尽未来度有情众。</p>
  <p id="a9a">“善现当知，<a id="a-9b"></a>魔所称赞隐于山林、<a id="a-9c"></a>空泽、<a id="a-9d"></a>旷野、<a id="a-9e"></a>阿练若处，<a id="a-9f"></a>弃胜卧具宴坐思惟，<a id="a-9g"></a>非诸菩萨真远离行。<a id="a-9h"></a>所以者何？<a id="a-9i"></a>彼远离行犹有喧杂，<a id="a-9j"></a>谓彼或杂恶业烦恼，<a id="a-9k"></a>或杂声闻、<a id="a-9l"></a>独觉作意，<a id="a-9m"></a>于深般若波罗蜜多方便善巧不能精进信受修学，<a id="a-9n"></a>不能圆满一切智智。</p>
  <p id="a9o">“善现当知，<a id="a-9p"></a>有诸菩萨虽乐修行魔所称赞远离行法，<a id="a-9q"></a>而起憍慢不清净心，<a id="a-9r"></a>轻蔑毁訾诸余菩萨摩诃萨众。<a id="a-9s"></a>谓有菩萨摩诃萨众虽居城邑、<a id="a-9t"></a>聚落、<a id="a-9u"></a>王都而心清净，<a id="a-9v"></a>不杂种种烦恼恶业及诸声闻、<a id="a-9w"></a>独觉作意，<a id="a-9x"></a>精勤修学波罗蜜多及余无量菩提分法，<a id="a-9y"></a>成熟有情，<a id="a-9z"></a>严净佛土，<a id="a-A0"></a>虽居愦闹而心寂静，<a id="a-A1"></a>常乐修习真远离行。<a id="a-A2"></a>彼于如是真净菩萨摩诃萨众，<a id="a-A3"></a>心生憍慢轻弄、<a id="a-A4"></a>毁訾、<a id="a-A5"></a>诽谤、<a id="a-A6"></a>凌蔑。</p>
  <p id="aA7">“善现当知，<a id="a-A8"></a>是诸菩萨远离般若波罗蜜多方便善巧，<a id="a-A9"></a>虽居旷野百踰缮那，<a id="a-AA"></a>其中绝无诸恶禽兽、<a id="a-AB"></a>蛇蝎、<a id="a-AC"></a>盗贼，<a id="a-AD"></a>唯有鬼神、<a id="a-AE"></a>罗刹娑等游止其中。<a id="a-AF"></a>彼居如是阿练若处，<a id="a-AG"></a>虽经一年，<a id="a-AH"></a>或五、<a id="a-AI"></a>或十、<a id="a-AJ"></a>或复乃至百千俱胝若过是数修远离行，<a id="a-AK"></a>而不了知真远离行，<a id="a-AL"></a>谓诸菩萨虽居愦闹而心寂静，<a id="a-AM"></a>远离种种烦恼恶业及诸声闻、<a id="a-AN"></a>独觉作意，<a id="a-AO"></a>发趣无上正等菩提。</p>
  <p id="aAP">“善现当知，<a id="a-AQ"></a>是诸菩萨虽居旷野经历多时，<a id="a-AR"></a>而杂声闻、<a id="a-AS"></a>独觉作意，<a id="a-AT"></a>于彼二地深生乐著，<a id="a-AU"></a>依二地法修远离行，<a id="a-AV"></a>复于此行深生耽染。<a id="a-AW"></a>彼虽如是修远离行，<a id="a-AX"></a>而不称顺诸佛之心。</p>
  <p id="aAY">“善现当知，<a id="a-AZ"></a>我所称叹诸菩萨众真远离行，<a id="a-Aa"></a>是诸菩萨都不成就。<a id="a-Ab"></a>彼于真净远离行中，<a id="a-Ac"></a>亦不见有相似行相。<a id="a-Ad"></a>所以者何？<a id="a-Ae"></a>彼于如是真远离行不生爱乐，<a id="a-Af"></a>但乐勤修声闻、<a id="a-Ag"></a>独觉空远离行。</p>
  <p id="aAh">“善现当知，<a id="a-Ai"></a>是诸菩萨修不真净远离行时，<a id="a-Aj"></a>魔来空中欢喜赞叹，<a id="a-Ak"></a>告言：<a id="a-Al"></a>‘大士，<a id="a-Am"></a>善哉！<a id="a-An"></a>善哉！<a id="a-Ao"></a>汝能勤修真远离行。<a id="a-Ap"></a>此远离行一切如来、<a id="a-Aq"></a>应、<a id="a-Ar"></a>正等觉共所称叹，<a id="a-As"></a>汝于此行精勤修学，<a id="a-At"></a>疾证无上正等菩提。<a id="a-Au"></a>’</p>
  <p id="aAv">“善现当知，<a id="a-Aw"></a>是诸菩萨执著如是二乘所修远离行法以为最胜，<a id="a-Ax"></a>轻弄毁蔑住菩萨乘虽居愦闹而心寂静成调善法诸苾蒭等言：<a id="a-Ay"></a>‘彼不能修远离行，<a id="a-Az"></a>身居愦闹心不寂静，<a id="a-B0"></a>无调善法。<a id="a-B1"></a>’</p>
  <p id="aB2">“善现当知，<a id="a-B3"></a>是诸菩萨于佛所赞住真远离行菩萨摩诃萨轻弄毁訾，<a id="a-B4"></a>谓居愦闹心不寂静，<a id="a-B5"></a>不能勤修真远离行；<a id="a-B6"></a>于诸如来所不称赞住真喧杂行菩萨摩诃萨尊重赞叹，<a id="a-B7"></a>谓不喧杂其心寂静，<a id="a-B8"></a>能正修行真远离行。</p>
  <p id="aB9">“善现当知，<a id="a-BA"></a>是诸菩萨于应亲近、<a id="a-BB"></a>恭敬供养如世尊者，<a id="a-BC"></a>而不亲近、<a id="a-BD"></a>供养恭敬，<a id="a-BE"></a>反加轻蔑；<a id="a-BF"></a>于应远离，<a id="a-BG"></a>不应亲近、<a id="a-BH"></a>恭敬供养如恶友者，<a id="a-BI"></a>而反亲近、<a id="a-BJ"></a>供养恭敬如事世尊。</p>
  <p id="aBK">“善现当知，<a id="a-BL"></a>是诸菩萨远离般若波罗蜜多方便善巧，<a id="a-BM"></a>妄起种种分别执著。<a id="a-BN"></a>所以者何？<a id="a-BO"></a>彼作是念：<a id="a-BP"></a>‘我所修学是真远离，<a id="a-BQ"></a>故为非人称赞护念。<a id="a-BR"></a>居城邑者身心扰乱，<a id="a-BS"></a>谁当护念、<a id="a-BT"></a>称赞、<a id="a-BU"></a>敬重？<a id="a-BV"></a>’是诸菩萨由此因缘心多憍慢，<a id="a-BW"></a>轻蔑毁訾诸余菩萨，<a id="a-BX"></a>烦恼恶业昼夜增长。</p>
  <p id="aBY">“善现当知，<a id="a-BZ"></a>是诸菩萨于余菩萨为旃荼罗，<a id="a-Ba"></a>秽污菩萨摩诃萨众，<a id="a-Bb"></a>虽似菩萨摩诃萨相，<a id="a-Bc"></a>而是天上、<a id="a-Bd"></a>人中大贼，<a id="a-Be"></a>诳惑天、<a id="a-Bf"></a>人、<a id="a-Bg"></a>阿素洛等，<a id="a-Bh"></a>其身虽服沙门法衣，<a id="a-Bi"></a>而心常怀盗贼意乐。<a id="a-Bj"></a>诸有发趣菩萨乘者，<a id="a-Bk"></a>不应亲近、<a id="a-Bl"></a>供养恭敬、<a id="a-Bm"></a>尊重赞叹如是恶人。<a id="a-Bn"></a>所以者何？<a id="a-Bo"></a>此诸人等怀增上慢，<a id="a-Bp"></a>外似菩萨内多烦恼。<a id="a-Bq"></a>是故，<a id="a-Br"></a>善现，<a id="a-Bs"></a>若菩萨摩诃萨真实不舍一切智智，<a id="a-Bt"></a>不弃无上正等菩提，<a id="a-Bu"></a>深心欣求一切智智，<a id="a-Bv"></a>欲得无上正等菩提，<a id="a-Bw"></a>普为利乐诸有情者，<a id="a-Bx"></a>不应亲近、<a id="a-By"></a>供养恭敬、<a id="a-Bz"></a>尊重赞叹如是恶人。</p>
  <p id="aC0">“善现当知，<a id="a-C1"></a>诸菩萨摩诃萨常应精进修自事业，<a id="a-C2"></a>厌离生死不著三界，<a id="a-C3"></a>于彼恶贼旃荼罗人，<a id="a-C4"></a>常应发心慈、<a id="a-C5"></a>悲、<a id="a-C6"></a>喜、<a id="a-C7"></a>舍，<a id="a-C8"></a>应作是念：<a id="a-C9"></a>‘我不应起如彼恶人所起过患，<a id="a-CA"></a>设当失念如彼暂起，<a id="a-CB"></a>即应觉知令速除灭。<a id="a-CC"></a>’是故，<a id="a-CD"></a>善现，<a id="a-CE"></a>诸菩萨摩诃萨欲证无上正等菩提，<a id="a-CF"></a>当善觉知诸恶魔事，<a id="a-CG"></a>应勤精进远离、<a id="a-CH"></a>除灭如彼菩萨所起过患，<a id="a-CI"></a>勤求无上正等菩提。</p>
  <p id="aCJ">“善现当知，<a id="a-CK"></a>如是学者，<a id="a-CL"></a>是为菩萨方便善巧，<a id="a-CM"></a>如实觉知诸恶魔事。<a id="a-CN"></a>”</p>
  <p data-pb></p>
  <h2 id="aCO">第四分善友品第二十二之一</h2>
  <p id="aCP">尔时，<a id="a-CQ"></a>世尊复告善现：<a id="a-CR"></a>“若菩萨摩诃萨深心欲证无上菩提，<a id="a-CS"></a>常应亲近、<a id="a-CT"></a>供养恭敬、<a id="a-CU"></a>尊重赞叹真净善友。<a id="a-CV"></a>”</p>
  <p id="aCW">具寿善现便白佛言：<a id="a-CX"></a>“何等名为诸菩萨摩诃萨真净善友？<a id="a-CY"></a>”</p>
  <p id="aCZ">佛告善现：<a id="a-Ca"></a>“一切如来、<a id="a-Cb"></a>应、<a id="a-Cc"></a>正等觉，<a id="a-Cd"></a>是诸菩萨摩诃萨众真净善友。<a id="a-Ce"></a>一切不退转菩萨摩诃萨，<a id="a-Cf"></a>亦是菩萨摩诃萨众真净善友。<a id="a-Cg"></a>若余菩萨及诸声闻并余善士，<a id="a-Ch"></a>能为菩萨宣说开示甚深般若波罗蜜多相应法门，<a id="a-Ci"></a>教诫教授诸菩萨众令种善根修菩萨行速圆满者，<a id="a-Cj"></a>亦是菩萨摩诃萨众真净善友。<a id="a-Ck"></a>甚深般若波罗蜜多相应经典，<a id="a-Cl"></a>亦是菩萨摩诃萨众真净善友。</p>
  <p id="aCm">“复次，<a id="a-Cn"></a>善现，<a id="a-Co"></a>布施、<a id="a-Cp"></a>净戒、<a id="a-Cq"></a>安忍、<a id="a-Cr"></a>精进、<a id="a-Cs"></a>静虑、<a id="a-Ct"></a>般若波罗蜜多，<a id="a-Cu"></a>当知亦是诸菩萨众真净善友。<a id="a-Cv"></a>善现当知，<a id="a-Cw"></a>如是六种波罗蜜多亦是菩萨摩诃萨师，<a id="a-Cx"></a>如是六种波罗蜜多亦是菩萨摩诃萨导，<a id="a-Cy"></a>如是六种波罗蜜多亦是菩萨摩诃萨明，<a id="a-Cz"></a>如是六种波罗蜜多亦是菩萨摩诃萨照，<a id="a-D0"></a>如是六种波罗蜜多亦是菩萨摩诃萨舍，<a id="a-D1"></a>如是六种波罗蜜多亦是菩萨摩诃萨护，<a id="a-D2"></a>如是六种波罗蜜多亦是菩萨摩诃萨归，<a id="a-D3"></a>如是六种波罗蜜多亦是菩萨摩诃萨趣，<a id="a-D4"></a>如是六种波罗蜜多亦是菩萨摩诃萨洲，<a id="a-D5"></a>如是六种波罗蜜多亦是菩萨摩诃萨父，<a id="a-D6"></a>如是六种波罗蜜多亦是菩萨摩诃萨母，<a id="a-D7"></a>如是六种波罗蜜多，<a id="a-D8"></a>能令菩萨摩诃萨众得微妙智、<a id="a-D9"></a>生如实觉，<a id="a-DA"></a>疾证无上正等菩提。<a id="a-DB"></a>所以者何？<a id="a-DC"></a>一切菩萨摩诃萨众，<a id="a-DD"></a>皆因六种波罗蜜多，<a id="a-DE"></a>修习般若波罗蜜多究竟圆满。</p>
  <p id="aDF">“善现当知，<a id="a-DG"></a>过去如来、<a id="a-DH"></a>应、<a id="a-DI"></a>正等觉，<a id="a-DJ"></a>已证无上正等菩提、<a id="a-DK"></a>已般涅槃，<a id="a-DL"></a>彼佛世尊皆依六种波罗蜜多生一切智；<a id="a-DM"></a>未来如来、<a id="a-DN"></a>应、<a id="a-DO"></a>正等觉，<a id="a-DP"></a>当证无上正等菩提、<a id="a-DQ"></a>当般涅槃，<a id="a-DR"></a>彼佛世尊亦依六种波罗蜜多生一切智；<a id="a-DS"></a>现在十方无量无数无边世界一切如来、<a id="a-DT"></a>应、<a id="a-DU"></a>正等觉，<a id="a-DV"></a>现证无上正等菩提，<a id="a-DW"></a>现为有情宣说正法，<a id="a-DX"></a>彼佛世尊亦依六种波罗蜜多生一切智；<a id="a-DY"></a>今我如来、<a id="a-DZ"></a>应、<a id="a-Da"></a>正等觉，<a id="a-Db"></a>现证无上正等菩提，<a id="a-Dc"></a>现为有情宣说正法，<a id="a-Dd"></a>亦依六种波罗蜜多生一切智。<a id="a-De"></a>何以故？<a id="a-Df"></a>如是六种波罗蜜多，<a id="a-Dg"></a>普能摄受三十七种菩提分法，<a id="a-Dh"></a>若四梵住，<a id="a-Di"></a>若四摄事，<a id="a-Dj"></a>若余无量无边佛法，<a id="a-Dk"></a>若诸佛智，<a id="a-Dl"></a>若自然智、<a id="a-Dm"></a>不思议智、<a id="a-Dn"></a>无敌对智、<a id="a-Do"></a>一切智智，<a id="a-Dp"></a>悉皆摄在如是六种波罗蜜多。<a id="a-Dq"></a>是故我说如是六种波罗蜜多，<a id="a-Dr"></a>是诸菩萨摩诃萨众真净善友，<a id="a-Ds"></a>与诸菩萨摩诃萨众为师为导，<a id="a-Dt"></a>为明为照，<a id="a-Du"></a>为舍为护，<a id="a-Dv"></a>为归为趣，<a id="a-Dw"></a>为洲、<a id="a-Dx"></a>为父为母，<a id="a-Dy"></a>能令菩萨摩诃萨众得微妙智、<a id="a-Dz"></a>生如实觉，<a id="a-E0"></a>疾证无上正等菩提，<a id="a-E1"></a>作诸有情不希报友。<a id="a-E2"></a>是故，<a id="a-E3"></a>善现，<a id="a-E4"></a>诸菩萨摩诃萨应学六种波罗蜜多。</p>
  <p id="aE5">“复次，<a id="a-E6"></a>善现，<a id="a-E7"></a>诸菩萨摩诃萨欲学六种波罗蜜多，<a id="a-E8"></a>应于般若波罗蜜多甚深经典，<a id="a-E9"></a>至心听闻、<a id="a-EA"></a>受持读诵、<a id="a-EB"></a>观察义趣、<a id="a-EC"></a>请决所疑。<a id="a-ED"></a>所以者何？<a id="a-EE"></a>如是般若波罗蜜多，<a id="a-EF"></a>能与六种波罗蜜多，<a id="a-EG"></a>为尊、<a id="a-EH"></a>为导、<a id="a-EI"></a>能示、<a id="a-EJ"></a>能转，<a id="a-EK"></a>为生养母。<a id="a-EL"></a>所以者何？<a id="a-EM"></a>若离般若波罗蜜多，<a id="a-EN"></a>则无前五波罗蜜多，<a id="a-EO"></a>虽有布施、<a id="a-EP"></a>净戒、<a id="a-EQ"></a>安忍、<a id="a-ER"></a>精进、<a id="a-ES"></a>静虑，<a id="a-ET"></a>而不名为能到彼岸。<a id="a-EU"></a>是故，<a id="a-EV"></a>善现，<a id="a-EW"></a>诸菩萨摩诃萨欲得不随他教行，<a id="a-EX"></a>欲住不随他教地，<a id="a-EY"></a>欲断一切有情疑，<a id="a-EZ"></a>欲满一切有情愿，<a id="a-Ea"></a>欲严净佛土，<a id="a-Eb"></a>欲成就有情，<a id="a-Ec"></a>应学般若波罗蜜多。<a id="a-Ed"></a>所以者何？<a id="a-Ee"></a>于此般若波罗蜜多甚深经中，<a id="a-Ef"></a>广说菩萨摩诃萨众所应学法。<a id="a-Eg"></a>一切菩萨摩诃萨众皆于其中应勤修学，<a id="a-Eh"></a>若勤修学甚深般若波罗蜜多方便善巧，<a id="a-Ei"></a>定证无上正等菩提，<a id="a-Ej"></a>能尽未来利乐一切。<a id="a-Ek"></a>”</p>
  <p id="aEl">尔时，<a id="a-Em"></a>善现便白佛言：<a id="a-En"></a>“甚深般若波罗蜜多以何为相？<a id="a-Eo"></a>”</p>
  <p id="aEp">佛告善现：<a id="a-Eq"></a>“甚深般若波罗蜜多无著为相。<a id="a-Er"></a>”</p>
  <p id="aEs">具寿善现复白佛言：<a id="a-Et"></a>“颇有因缘，<a id="a-Eu"></a>甚深般若波罗蜜多无著之相，<a id="a-Ev"></a>余一切法可说亦有无著相耶？<a id="a-Ew"></a>”</p>
  <p id="aEx">佛告善现：<a id="a-Ey"></a>“如是，<a id="a-Ez"></a>如是，<a id="a-F0"></a>有因缘故，<a id="a-F1"></a>甚深般若波罗蜜多无著之相，<a id="a-F2"></a>余一切法亦可说有此无著相。<a id="a-F3"></a>所以者何？<a id="a-F4"></a>以一切法无不皆如甚深般若波罗蜜多是空、<a id="a-F5"></a>远离。<a id="a-F6"></a>是故，<a id="a-F7"></a>善现，<a id="a-F8"></a>甚深般若波罗蜜多由无著相是空、<a id="a-F9"></a>远离，<a id="a-FA"></a>余一切法由无著相亦空、<a id="a-FB"></a>远离。<a id="a-FC"></a>”</p>
  <p id="aFD">具寿善现复白佛言：<a id="a-FE"></a>“若一切法皆空、<a id="a-FF"></a>远离，<a id="a-FG"></a>云何有情可得施设有染有净？<a id="a-FH"></a>世尊，<a id="a-FI"></a>非空、<a id="a-FJ"></a>远离法可说有染有净。<a id="a-FK"></a>世尊，<a id="a-FL"></a>非空、<a id="a-FM"></a>远离能证无上正等菩提，<a id="a-FN"></a>非离空、<a id="a-FO"></a>远离有别法可得能证无上正等菩提。<a id="a-FP"></a>世尊，<a id="a-FQ"></a>云何令我解佛所说甚深义趣？<a id="a-FR"></a>”</p>
  <p id="aFS">佛告善现：<a id="a-FT"></a>“于意云何？<a id="a-FU"></a>有情长夜有我、<a id="a-FV"></a>我所，<a id="a-FW"></a>心执我、<a id="a-FX"></a>我所不？<a id="a-FY"></a>”</p>
  <p id="aFZ">善现答言：<a id="a-Fa"></a>“如是，<a id="a-Fb"></a>世尊。<a id="a-Fc"></a>如是，<a id="a-Fd"></a>善逝。<a id="a-Fe"></a>有情长夜有我、<a id="a-Ff"></a>我所，<a id="a-Fg"></a>心执著我、<a id="a-Fh"></a>我所。<a id="a-Fi"></a>”</p>
  <p id="aFj">佛告善现：<a id="a-Fk"></a>“于意云何？<a id="a-Fl"></a>有情所执我及我所空、<a id="a-Fm"></a>远离不？<a id="a-Fn"></a>”</p>
  <p id="aFo">善现答言：<a id="a-Fp"></a>“如是，<a id="a-Fq"></a>世尊。<a id="a-Fr"></a>如是，<a id="a-Fs"></a>善逝。<a id="a-Ft"></a>有情所执我及我所皆空、<a id="a-Fu"></a>远离。<a id="a-Fv"></a>”</p>
  <p id="aFw">佛告善现：<a id="a-Fx"></a>“于意云何？<a id="a-Fy"></a>岂不有情由我、<a id="a-Fz"></a>我所执流转生死？<a id="a-G0"></a>”</p>
  <p id="aG1">善现答言：<a id="a-G2"></a>“如是，<a id="a-G3"></a>世尊。<a id="a-G4"></a>如是，<a id="a-G5"></a>善逝。<a id="a-G6"></a>诸有情类由我、<a id="a-G7"></a>我所执流转生死。<a id="a-G8"></a>”</p>
  <p id="aG9">佛告善现：<a id="a-GA"></a>“如是有情流转生死，<a id="a-GB"></a>施设杂染及清净者：<a id="a-GC"></a>由诸有情虚妄执著我及我所说有杂染，<a id="a-GD"></a>而于其中无杂染者；<a id="a-GE"></a>由诸有情不妄执著我及我所说有清净，<a id="a-GF"></a>而于其中无清净者。<a id="a-GG"></a>是故，<a id="a-GH"></a>善现，<a id="a-GI"></a>虽一切法皆空、<a id="a-GJ"></a>远离，<a id="a-GK"></a>而诸有情亦可施设有染有净。<a id="a-GL"></a>善现当知，<a id="a-GM"></a>若菩萨摩诃萨能如是行，<a id="a-GN"></a>名行般若波罗蜜多。<a id="a-GO"></a>”</p>
  <p id="aGP">具寿善现便白佛言：<a id="a-GQ"></a>“甚奇，<a id="a-GR"></a>世尊！<a id="a-GS"></a>希有，<a id="a-GT"></a>善逝！<a id="a-GU"></a>虽一切法皆空、<a id="a-GV"></a>远离，<a id="a-GW"></a>而诸有情有染有净。<a id="a-GX"></a>世尊，<a id="a-GY"></a>若菩萨摩诃萨能如是行，<a id="a-GZ"></a>则不行色，<a id="a-Ga"></a>亦不行受、<a id="a-Gb"></a>想、<a id="a-Gc"></a>行、<a id="a-Gd"></a>识。<a id="a-Ge"></a>世尊，<a id="a-Gf"></a>若菩萨摩诃萨能如是行，<a id="a-Gg"></a>世间天、<a id="a-Gh"></a>人、<a id="a-Gi"></a>阿素洛等皆不能伏。<a id="a-Gj"></a>世尊，<a id="a-Gk"></a>若菩萨摩诃萨能如是行，<a id="a-Gl"></a>便胜一切声闻、<a id="a-Gm"></a>独觉所行之行至无胜处。<a id="a-Gn"></a>所以者何？<a id="a-Go"></a>以诸佛性及如来性、<a id="a-Gp"></a>自然觉性、<a id="a-Gq"></a>一切智性皆不可胜。<a id="a-Gr"></a>世尊，<a id="a-Gs"></a>诸菩萨摩诃萨由此般若波罗蜜多相应作意，<a id="a-Gt"></a>昼夜安住方便善巧，<a id="a-Gu"></a>趣向无上正等菩提，<a id="a-Gv"></a>疾证无上正等菩提。<a id="a-Gw"></a>”</p>
  <p id="aGx">佛告善现：<a id="a-Gy"></a>“如是，<a id="a-Gz"></a>如是，<a id="a-H0"></a>如汝所说。</p>
  <p id="aH1">“复次，<a id="a-H2"></a>善现，<a id="a-H3"></a>于意云何？<a id="a-H4"></a>假使于此赡部洲中一切有情，<a id="a-H5"></a>非前非后皆得人身，<a id="a-H6"></a>得人身已皆发无上正等觉心，<a id="a-H7"></a>既发心已修诸菩萨摩诃萨行，<a id="a-H8"></a>皆证无上正等菩提。<a id="a-H9"></a>有善男子、<a id="a-HA"></a>善女人等尽其形寿，<a id="a-HB"></a>以诸世间上妙乐具，<a id="a-HC"></a>供养恭敬、<a id="a-HD"></a>尊重赞叹此诸如来、<a id="a-HE"></a>应、<a id="a-HF"></a>正等觉，<a id="a-HG"></a>复持如是所集善根，<a id="a-HH"></a>与诸有情平等共有回向无上正等菩提。<a id="a-HI"></a>是善男子、<a id="a-HJ"></a>善女人等，<a id="a-HK"></a>由此因缘得福多不？<a id="a-HL"></a>”</p>
  <p id="aHM">善现答言：<a id="a-HN"></a>“甚多，<a id="a-HO"></a>世尊！<a id="a-HP"></a>甚多，<a id="a-HQ"></a>善逝！<a id="a-HR"></a>”</p>
  <p id="aHS">佛告善现：<a id="a-HT"></a>“若善男子、<a id="a-HU"></a>善女人等，<a id="a-HV"></a>于大众中宣说如是甚深般若波罗蜜多，<a id="a-HW"></a>施设、<a id="a-HX"></a>建立、<a id="a-HY"></a>分别、<a id="a-HZ"></a>开示令其易解，<a id="a-Ha"></a>及住如是甚深般若波罗蜜多相应作意。<a id="a-Hb"></a>此善男子、<a id="a-Hc"></a>善女人等，<a id="a-Hd"></a>由是因缘所获功德甚多于前无量无数。</p>
  <p id="aHe">“复次，<a id="a-Hf"></a>善现，<a id="a-Hg"></a>于意云何？<a id="a-Hh"></a>假使于此赡部洲中一切有情，<a id="a-Hi"></a>非前非后皆得人身，<a id="a-Hj"></a>得人身已皆发无上正等觉心，<a id="a-Hk"></a>既发心已尽其形寿，<a id="a-Hl"></a>以诸世间一切乐具，<a id="a-Hm"></a>恭敬布施一切有情，<a id="a-Hn"></a>复持如是布施善根，<a id="a-Ho"></a>与诸有情平等共有回向无上正等菩提。<a id="a-Hp"></a>是诸菩萨摩诃萨众，<a id="a-Hq"></a>由此因缘得福多不？<a id="a-Hr"></a>”</p>
  <p id="aHs">善现答言：<a id="a-Ht"></a>“甚多，<a id="a-Hu"></a>世尊！<a id="a-Hv"></a>甚多，<a id="a-Hw"></a>善逝！<a id="a-Hx"></a>”</p>
  <p id="aHy">佛告善现：<a id="a-Hz"></a>“若菩萨摩诃萨下至一日安住般若波罗蜜多相应作意，<a id="a-I0"></a>所获功德甚多于前无量无数。<a id="a-I1"></a>所以者何？<a id="a-I2"></a>诸菩萨摩诃萨如如昼夜安住般若波罗蜜多相应作意，<a id="a-I3"></a>如是如是堪为一切有情福田。<a id="a-I4"></a>所以者何？<a id="a-I5"></a>是菩萨摩诃萨所起慈心，<a id="a-I6"></a>诸有情类无能及者，<a id="a-I7"></a>唯除如来、<a id="a-I8"></a>应、<a id="a-I9"></a>正等觉。<a id="a-IA"></a>何以故？<a id="a-IB"></a>一切如来、<a id="a-IC"></a>应、<a id="a-ID"></a>正等觉无与等故，<a id="a-IE"></a>一切如来、<a id="a-IF"></a>应、<a id="a-IG"></a>正等觉无譬喻故，<a id="a-IH"></a>一切如来、<a id="a-II"></a>应、<a id="a-IJ"></a>正等觉所成就法不思议故。</p>
  <p id="aIK">“善现，<a id="a-IL"></a>云何是菩萨摩诃萨能引尔许殊胜功德？<a id="a-IM"></a>善现当知，<a id="a-IN"></a>是菩萨摩诃萨成就如是殊胜般若波罗蜜多，<a id="a-IO"></a>由此般若波罗蜜多，<a id="a-IP"></a>见诸有情受诸苦恼如被刑戮，<a id="a-IQ"></a>起大悲心。<a id="a-IR"></a>复以天眼观诸世间，<a id="a-IS"></a>见有无边诸有情类，<a id="a-IT"></a>成无间业堕无暇处受诸剧苦，<a id="a-IU"></a>或为见网之所覆蔽不得正道；<a id="a-IV"></a>或复见有诸有情类，<a id="a-IW"></a>堕无暇处离诸有暇。<a id="a-IX"></a>见如是等诸有情已，<a id="a-IY"></a>生大厌怖，<a id="a-IZ"></a>普缘一切有情世间，<a id="a-Ia"></a>起大慈悲相应作意：<a id="a-Ib"></a>‘我当普为一切有情作大依护，<a id="a-Ic"></a>我当解脱一切有情所受苦恼。<a id="a-Id"></a>’虽作是念，<a id="a-Ie"></a>而不住此想亦不住余想。<a id="a-If"></a>善现当知，<a id="a-Ig"></a>是名菩萨摩诃萨众大慧光明，<a id="a-Ih"></a>能证无上正等菩提。</p>
  <p id="aIi">“善现当知，<a id="a-Ij"></a>是菩萨摩诃萨由住此住，<a id="a-Ik"></a>能作一切世间福田，<a id="a-Il"></a>虽未证得一切智智，<a id="a-Im"></a>而于无上正等菩提得不退转，<a id="a-In"></a>堪受施主衣服、<a id="a-Io"></a>饮食、<a id="a-Ip"></a>卧具、<a id="a-Iq"></a>医药及余资具。<a id="a-Ir"></a>善现当知，<a id="a-Is"></a>是菩萨摩诃萨善住般若波罗蜜多故，<a id="a-It"></a>能毕竟报施主恩，<a id="a-Iu"></a>亦能亲近一切智智。<a id="a-Iv"></a>是故，<a id="a-Iw"></a>善现，<a id="a-Ix"></a>若菩萨摩诃萨欲不虚受国王、<a id="a-Iy"></a>大臣及诸有情所有信施，<a id="a-Iz"></a>欲示有情真净道路，<a id="a-J0"></a>欲为有情作大明照，<a id="a-J1"></a>欲脱有情生死牢狱，<a id="a-J2"></a>欲施有情清净法眼，<a id="a-J3"></a>应常安住甚深般若波罗蜜多相应作意。</p>
  <p id="aJ4">“善现当知，<a id="a-J5"></a>若菩萨摩诃萨常住般若波罗蜜多相应作意，<a id="a-J6"></a>是菩萨摩诃萨于此作意恒时忆念，<a id="a-J7"></a>不令诸余作意暂起，<a id="a-J8"></a>所有言说亦与般若波罗蜜多理趣相应。<a id="a-J9"></a>善现当知，<a id="a-JA"></a>是菩萨摩诃萨昼夜精勤，<a id="a-JB"></a>恒住般若波罗蜜多相应作意无时暂舍。<a id="a-JC"></a>譬如有人先未曾有末尼宝珠，<a id="a-JD"></a>后时遇得欢喜自庆，<a id="a-JE"></a>遇缘还失生大忧恼，<a id="a-JF"></a>常怀叹惜未尝离念，<a id="a-JG"></a>思当何计还得此珠。<a id="a-JH"></a>彼人由是相应作意，<a id="a-JI"></a>缘此宝珠无时暂舍。<a id="a-JJ"></a>诸菩萨摩诃萨亦复如是，<a id="a-JK"></a>应常安住甚深般若波罗蜜多相应作意，<a id="a-JL"></a>若不安住甚深般若波罗蜜多相应作意，<a id="a-JM"></a>则为丧失一切智智相应作意。<a id="a-JN"></a>是故，<a id="a-JO"></a>善现，<a id="a-JP"></a>诸菩萨摩诃萨于深般若波罗蜜多相应作意，<a id="a-JQ"></a>应常安住无得暂舍。<a id="a-JR"></a>”</p>
  <p id="aJS">尔时，<a id="a-JT"></a>善现便白佛言：<a id="a-JU"></a>“若一切法及诸作意皆离自性，<a id="a-JV"></a>空无所有，<a id="a-JW"></a>云何菩萨摩诃萨不离般若波罗蜜多一切智智相应作意？<a id="a-JX"></a>”</p>
  <p id="aJY">佛告善现：<a id="a-JZ"></a>“若菩萨摩诃萨知一切法及诸作意皆离自性，<a id="a-Ja"></a>空无所有，<a id="a-Jb"></a>是菩萨摩诃萨不离般若波罗蜜多一切智智相应作意。<a id="a-Jc"></a>所以者何？<a id="a-Jd"></a>甚深般若波罗蜜多一切智智及诸作意皆离自性，<a id="a-Je"></a>空无所有，<a id="a-Jf"></a>此中一切增减俱无，<a id="a-Jg"></a>若正通达即名不离。<a id="a-Jh"></a>”</p>
  <p id="aJi">具寿善现复白佛言：<a id="a-Jj"></a>“若深般若波罗蜜多自性常空，<a id="a-Jk"></a>无增无减，<a id="a-Jl"></a>云何菩萨摩诃萨众修证般若波罗蜜多，<a id="a-Jm"></a>便得无上正等菩提？<a id="a-Jn"></a>”</p>
  <p id="aJo">佛告善现：<a id="a-Jp"></a>“诸菩萨摩诃萨修证般若波罗蜜多，<a id="a-Jq"></a>于一切法无增无减，<a id="a-Jr"></a>于菩萨摩诃萨亦无增减，<a id="a-Js"></a>如深般若波罗蜜多自性空故无增无减，<a id="a-Jt"></a>诸佛菩萨亦复如是。<a id="a-Ju"></a>若菩萨摩诃萨能如是知，<a id="a-Jv"></a>是则名为修证般若波罗蜜多，<a id="a-Jw"></a>由此因缘，<a id="a-Jx"></a>能疾证得所求无上正等菩提。</p>
  <p id="aJy">“善现当知，<a id="a-Jz"></a>若菩萨摩诃萨闻说如是甚深般若波罗蜜多无增减时，<a id="a-K0"></a>不惊、<a id="a-K1"></a>不怖、<a id="a-K2"></a>不沉、<a id="a-K3"></a>不没亦不犹豫，<a id="a-K4"></a>是菩萨摩诃萨行深般若波罗蜜多已到究竟，<a id="a-K5"></a>安住菩萨不退转地，<a id="a-K6"></a>疾证无上正等菩提，<a id="a-K7"></a>能尽未来度有情众。<a id="a-K8"></a>”</p>
 </body>
</html>