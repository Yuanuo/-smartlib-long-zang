<!doctype html>
<html id="z3IBT0z6y" data-ver="1023">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百三十二</h1>
  <h2 id="a2">第二分经文品第三十六之二</h2>
  <p id="a3">“复次，<a id="a-4"></a>憍尸迦，<a id="a-5"></a>若善男子、<a id="a-6"></a>善女人等，<a id="a-7"></a>教赡部洲诸有情类皆发无上正等觉心。<a id="a-8"></a>于意云何？<a id="a-9"></a>是善男子、<a id="a-A"></a>善女人等，<a id="a-B"></a>由此因缘得福多不？<a id="a-C"></a>”</p>
  <p id="aD">天帝释言：<a id="a-E"></a>“甚多，<a id="a-F"></a>世尊！<a id="a-G"></a>甚多，<a id="a-H"></a>善逝！<a id="a-I"></a>”</p>
  <p id="aJ">佛言：<a id="a-K"></a>“憍尸迦，<a id="a-L"></a>若善男子、<a id="a-M"></a>善女人等，<a id="a-N"></a>于此般若波罗蜜多，<a id="a-O"></a>以无量门巧妙文义为他广说，<a id="a-P"></a>宣示开演、<a id="a-Q"></a>显了解释，<a id="a-R"></a>分别义趣令其易解，<a id="a-S"></a>复作是言：<a id="a-T"></a>‘来！<a id="a-U"></a>善男子，<a id="a-V"></a>汝当于此甚深般若波罗蜜多，<a id="a-W"></a>至心听闻、<a id="a-X"></a>受持读诵、<a id="a-Y"></a>令善通利、<a id="a-Z"></a>如理思惟，<a id="a-a"></a>随此般若波罗蜜多所说法门应正信解，<a id="a-b"></a>若正信解则能修学如是般若波罗蜜多，<a id="a-c"></a>若能修学如是般若波罗蜜多则能证得一切智法，<a id="a-d"></a>若能证得一切智法则修般若波罗蜜多增益圆满，<a id="a-e"></a>若修般若波罗蜜多增益圆满便证无上正等菩提。<a id="a-f"></a>’憍尸迦，<a id="a-g"></a>是善男子、<a id="a-h"></a>善女人等，<a id="a-i"></a>所获功德甚多于前。<a id="a-j"></a>何以故？<a id="a-k"></a>憍尸迦，<a id="a-l"></a>一切初发无上正等觉心菩萨摩诃萨乃至住十地菩萨摩诃萨，<a id="a-m"></a>皆是般若波罗蜜多所流出故。</p>
  <p id="an">“复次，<a id="a-o"></a>憍尸迦，<a id="a-p"></a>置赡部洲诸有情类，<a id="a-q"></a>若善男子、<a id="a-r"></a>善女人等，<a id="a-s"></a>教四大洲一切有情，<a id="a-t"></a>若小千界一切有情，<a id="a-u"></a>若中千界一切有情，<a id="a-v"></a>若此三千大千世界一切有情，<a id="a-w"></a>若复十方各如殑伽沙等世界一切有情，<a id="a-x"></a>皆发无上正等觉心。<a id="a-y"></a>于意云何？<a id="a-z"></a>是善男子、<a id="a-10"></a>善女人等，<a id="a-11"></a>由此因缘得福多不？<a id="a-12"></a>”</p>
  <p id="a13">天帝释言：<a id="a-14"></a>“甚多，<a id="a-15"></a>世尊！<a id="a-16"></a>甚多，<a id="a-17"></a>善逝！<a id="a-18"></a>”</p>
  <p id="a19">佛言：<a id="a-1A"></a>“憍尸迦，<a id="a-1B"></a>若善男子、<a id="a-1C"></a>善女人等，<a id="a-1D"></a>于此般若波罗蜜多，<a id="a-1E"></a>以无量门巧妙文义为他广说，<a id="a-1F"></a>宣示开演、<a id="a-1G"></a>显了解释，<a id="a-1H"></a>分别义趣令其易解，<a id="a-1I"></a>复作是言：<a id="a-1J"></a>‘来！<a id="a-1K"></a>善男子，<a id="a-1L"></a>汝当于此甚深般若波罗蜜多，<a id="a-1M"></a>至心听闻、<a id="a-1N"></a>受持读诵、<a id="a-1O"></a>令善通利、<a id="a-1P"></a>如理思惟，<a id="a-1Q"></a>随此般若波罗蜜多所说法门应正信解，<a id="a-1R"></a>若正信解则能修学如是般若波罗蜜多，<a id="a-1S"></a>若能修学如是般若波罗蜜多则能证得一切智法，<a id="a-1T"></a>若能证得一切智法则修般若波罗蜜多增益圆满，<a id="a-1U"></a>若修学般若波罗蜜多增益圆满便证无上正等菩提。<a id="a-1V"></a>’憍尸迦，<a id="a-1W"></a>是善男子、<a id="a-1X"></a>善女人等，<a id="a-1Y"></a>所获功德甚多于前。<a id="a-1Z"></a>何以故？<a id="a-1a"></a>憍尸迦，<a id="a-1b"></a>一切初发无上正等觉心菩萨摩诃萨乃至住十地菩萨摩诃萨，<a id="a-1c"></a>皆是般若波罗蜜多所流出故。</p>
  <p id="a1d">“复次，<a id="a-1e"></a>憍尸迦，<a id="a-1f"></a>若善男子、<a id="a-1g"></a>善女人等，<a id="a-1h"></a>教赡部洲诸有情类皆住菩萨不退转地。<a id="a-1i"></a>于意云何？<a id="a-1j"></a>是善男子、<a id="a-1k"></a>善女人等，<a id="a-1l"></a>由此因缘得福多不？<a id="a-1m"></a>”</p>
  <p id="a1n">天帝释言：<a id="a-1o"></a>“甚多，<a id="a-1p"></a>世尊！<a id="a-1q"></a>甚多，<a id="a-1r"></a>善逝！<a id="a-1s"></a>”</p>
  <p id="a1t">佛言：<a id="a-1u"></a>“憍尸迦，<a id="a-1v"></a>若善男子、<a id="a-1w"></a>善女人等，<a id="a-1x"></a>于此般若波罗蜜多，<a id="a-1y"></a>以无量门巧妙文义为他广说，<a id="a-1z"></a>宣示开演、<a id="a-20"></a>显了解释，<a id="a-21"></a>分别义趣令其易解，<a id="a-22"></a>复作是言：<a id="a-23"></a>‘来！<a id="a-24"></a>善男子，<a id="a-25"></a>汝当于此甚深般若波罗蜜多，<a id="a-26"></a>至心听闻、<a id="a-27"></a>受持读诵、<a id="a-28"></a>令善通利、<a id="a-29"></a>如理思惟，<a id="a-2A"></a>随此般若波罗蜜多所说法门应正信解，<a id="a-2B"></a>若正信解则能修学如是般若波罗蜜多，<a id="a-2C"></a>若能修学如是般若波罗蜜多则能证得一切智法，<a id="a-2D"></a>若能证得一切智法则修般若波罗蜜多增益圆满，<a id="a-2E"></a>若修般若波罗蜜多增益圆满便证无上正等菩提。<a id="a-2F"></a>’憍尸迦，<a id="a-2G"></a>是善男子、<a id="a-2H"></a>善女人等，<a id="a-2I"></a>所获功德甚多于前。<a id="a-2J"></a>何以故？<a id="a-2K"></a>憍尸迦，<a id="a-2L"></a>一切不退转地菩萨摩诃萨乃至无上正等菩提，<a id="a-2M"></a>皆是般若波罗蜜多所流出故。</p>
  <p id="a2N">“复次，<a id="a-2O"></a>憍尸迦，<a id="a-2P"></a>置赡部洲诸有情类，<a id="a-2Q"></a>若善男子、<a id="a-2R"></a>善女人等，<a id="a-2S"></a>教四大洲一切有情，<a id="a-2T"></a>若小千界一切有情，<a id="a-2U"></a>若中千界一切有情，<a id="a-2V"></a>若此三千大千世界一切有情，<a id="a-2W"></a>若复十方各如殑伽沙等世界一切有情，<a id="a-2X"></a>皆住菩萨不退转地。<a id="a-2Y"></a>于意云何？<a id="a-2Z"></a>是善男子、<a id="a-2a"></a>善女人等，<a id="a-2b"></a>由此因缘得福多不？<a id="a-2c"></a>”</p>
  <p id="a2d">天帝释言：<a id="a-2e"></a>“甚多，<a id="a-2f"></a>世尊！<a id="a-2g"></a>甚多，<a id="a-2h"></a>善逝！<a id="a-2i"></a>”</p>
  <p id="a2j">佛言：<a id="a-2k"></a>“憍尸迦，<a id="a-2l"></a>若善男子、<a id="a-2m"></a>善女人等，<a id="a-2n"></a>于此般若波罗蜜多，<a id="a-2o"></a>以无量门巧妙文义为他广说，<a id="a-2p"></a>宣示开演、<a id="a-2q"></a>显了解释，<a id="a-2r"></a>分别义趣令其易解，<a id="a-2s"></a>复作是言：<a id="a-2t"></a>‘来！<a id="a-2u"></a>善男子，<a id="a-2v"></a>汝当于此甚深般若波罗蜜多，<a id="a-2w"></a>至心听闻、<a id="a-2x"></a>受持读诵、<a id="a-2y"></a>令善通利、<a id="a-2z"></a>如理思惟，<a id="a-30"></a>随此般若波罗蜜多所说法门应正信解，<a id="a-31"></a>若正信解则能修学如是般若波罗蜜多，<a id="a-32"></a>若能修学如是般若波罗蜜多则能证得一切智法，<a id="a-33"></a>若能证得一切智法则修般若波罗蜜多增益圆满，<a id="a-34"></a>若修般若波罗蜜多增益圆满便证无上正等菩提。<a id="a-35"></a>’憍尸迦，<a id="a-36"></a>是善男子、<a id="a-37"></a>善女人等，<a id="a-38"></a>所获功德甚多于前。<a id="a-39"></a>何以故？<a id="a-3A"></a>憍尸迦，<a id="a-3B"></a>一切不退转地菩萨摩诃萨乃至无上正等菩提，<a id="a-3C"></a>皆是般若波罗蜜多所流出故。</p>
  <p id="a3D">“复次，<a id="a-3E"></a>憍尸迦，<a id="a-3F"></a>若赡部洲诸有情类皆趣无上正等菩提，<a id="a-3G"></a>有善男子、<a id="a-3H"></a>善女人等，<a id="a-3I"></a>于此般若波罗蜜多，<a id="a-3J"></a>以无量门巧妙文义广为他说，<a id="a-3K"></a>宣示开演、<a id="a-3L"></a>显了解释，<a id="a-3M"></a>分别义趣令其易解，<a id="a-3N"></a>复作是言：<a id="a-3O"></a>‘来！<a id="a-3P"></a>善男子，<a id="a-3Q"></a>汝当于此甚深般若波罗蜜多，<a id="a-3R"></a>至心听闻、<a id="a-3S"></a>受持读诵、<a id="a-3T"></a>令善通利、<a id="a-3U"></a>如理思惟，<a id="a-3V"></a>随此般若波罗蜜多所说法门应正信解，<a id="a-3W"></a>若正信解则能修学如是般若波罗蜜多，<a id="a-3X"></a>若能修学如是般若波罗蜜多则能证得一切智法，<a id="a-3Y"></a>若能证得一切智法则修般若波罗蜜多增益圆满，<a id="a-3Z"></a>若修般若波罗蜜多增益圆满便证无上正等菩提。<a id="a-3a"></a>’憍尸迦，<a id="a-3b"></a>是善男子、<a id="a-3c"></a>善女人等，<a id="a-3d"></a>所获功德甚多于前。</p>
  <p id="a3e">“复次，<a id="a-3f"></a>憍尸迦，<a id="a-3g"></a>置赡部洲诸有情类，<a id="a-3h"></a>若四大洲一切有情，<a id="a-3i"></a>若小千界一切有情，<a id="a-3j"></a>若中千界一切有情，<a id="a-3k"></a>若此三千大千世界一切有情，<a id="a-3l"></a>若复十方各如殑伽沙等世界一切有情皆趣无上正等菩提，<a id="a-3m"></a>有善男子、<a id="a-3n"></a>善女人等，<a id="a-3o"></a>于此般若波罗蜜多，<a id="a-3p"></a>以无量门巧妙文义为他广说，<a id="a-3q"></a>宣示开演、<a id="a-3r"></a>显了解释，<a id="a-3s"></a>分别义趣令其易解，<a id="a-3t"></a>复作是言：<a id="a-3u"></a>‘来！<a id="a-3v"></a>善男子，<a id="a-3w"></a>汝当于此甚深般若波罗蜜多，<a id="a-3x"></a>至心听闻、<a id="a-3y"></a>受持读诵、<a id="a-3z"></a>令善通利、<a id="a-40"></a>如理思惟，<a id="a-41"></a>随此般若波罗蜜多所说法门应正信解，<a id="a-42"></a>若正信解则能修学如是般若波罗蜜多，<a id="a-43"></a>若能修学如是般若波罗蜜多则能证得一切智法，<a id="a-44"></a>若能证得一切智法则修般若波罗蜜多增益圆满，<a id="a-45"></a>若修般若波罗蜜多增益圆满便证无上正等菩提。<a id="a-46"></a>’憍尸迦，<a id="a-47"></a>是善男子、<a id="a-48"></a>善女人等，<a id="a-49"></a>所获功德甚多于前。</p>
  <p id="a4A">“复次，<a id="a-4B"></a>憍尸迦，<a id="a-4C"></a>若赡部洲诸有情类皆于无上正等菩提得不退转，<a id="a-4D"></a>有善男子、<a id="a-4E"></a>善女人等，<a id="a-4F"></a>于此般若波罗蜜多，<a id="a-4G"></a>以无量门巧妙文义为他广说，<a id="a-4H"></a>宣示开演、<a id="a-4I"></a>显了解释，<a id="a-4J"></a>分别义趣令其易解，<a id="a-4K"></a>复作是言：<a id="a-4L"></a>‘来！<a id="a-4M"></a>善男子，<a id="a-4N"></a>汝当于此甚深般若波罗蜜多，<a id="a-4O"></a>至心听闻、<a id="a-4P"></a>受持读诵、<a id="a-4Q"></a>令善通利、<a id="a-4R"></a>如理思惟，<a id="a-4S"></a>随此般若波罗蜜多所说法门应正信解，<a id="a-4T"></a>若正信解则能修学如是般若波罗蜜多，<a id="a-4U"></a>若能修学如是般若波罗蜜多则能证得一切智法，<a id="a-4V"></a>若能证得一切智法则修般若波罗蜜多增益圆满，<a id="a-4W"></a>若修般若波罗蜜多增益圆满便证无上正等菩提。<a id="a-4X"></a>’憍尸迦，<a id="a-4Y"></a>是善男子、<a id="a-4Z"></a>善女人等，<a id="a-4a"></a>所获功德甚多于前。</p>
  <p id="a4b">“复次，<a id="a-4c"></a>憍尸迦，<a id="a-4d"></a>置赡部洲诸有情类，<a id="a-4e"></a>若四大洲一切有情，<a id="a-4f"></a>若小千界一切有情，<a id="a-4g"></a>若中千界一切有情，<a id="a-4h"></a>若此三千大千世界一切有情，<a id="a-4i"></a>若复十方各如殑伽沙等世界一切有情皆于无上正等菩提得不退转，<a id="a-4j"></a>有善男子、<a id="a-4k"></a>善女人等，<a id="a-4l"></a>于此般若波罗蜜多，<a id="a-4m"></a>以无量门巧妙文义为他广说，<a id="a-4n"></a>宣示开演、<a id="a-4o"></a>显了解释，<a id="a-4p"></a>分别义趣令其易解，<a id="a-4q"></a>复作是言：<a id="a-4r"></a>‘来！<a id="a-4s"></a>善男子，<a id="a-4t"></a>汝当于此甚深般若波罗蜜多，<a id="a-4u"></a>至心听闻、<a id="a-4v"></a>受持读诵、<a id="a-4w"></a>令善通利、<a id="a-4x"></a>如理思惟，<a id="a-4y"></a>随此般若波罗蜜多所说法门应正信解，<a id="a-4z"></a>若正信解则能修学如是般若波罗蜜多，<a id="a-50"></a>若能修学如是般若波罗蜜多则能证得一切智法，<a id="a-51"></a>若能证得一切智法则修般若波罗蜜多增益圆满，<a id="a-52"></a>若修般若波罗蜜多增益圆满便证无上正等菩提。<a id="a-53"></a>’憍尸迦，<a id="a-54"></a>是善男子、<a id="a-55"></a>善女人等，<a id="a-56"></a>所获功德甚多于前。</p>
  <p id="a57">“复次，<a id="a-58"></a>憍尸迦，<a id="a-59"></a>若善男子、<a id="a-5A"></a>善女人等，<a id="a-5B"></a>教赡部洲诸有情类皆趣无上正等菩提，<a id="a-5C"></a>复于般若波罗蜜多，<a id="a-5D"></a>以无量门巧妙文义为其广说，<a id="a-5E"></a>宣示开演、<a id="a-5F"></a>显了解释，<a id="a-5G"></a>分别义趣令其易解，<a id="a-5H"></a>有善男子、<a id="a-5I"></a>善女人等教一有情令于无上正等菩提得不退转，<a id="a-5J"></a>复于般若波罗蜜多，<a id="a-5K"></a>以无量门巧妙文义为其广说，<a id="a-5L"></a>宣示开演、<a id="a-5M"></a>显了解释，<a id="a-5N"></a>分别义趣令其易解。<a id="a-5O"></a>憍尸迦，<a id="a-5P"></a>此善男子、<a id="a-5Q"></a>善女人等，<a id="a-5R"></a>所获功德甚多于前。</p>
  <p id="a5S">“复次，<a id="a-5T"></a>憍尸迦，<a id="a-5U"></a>置赡部洲诸有情类，<a id="a-5V"></a>若善男子、<a id="a-5W"></a>善女人等，<a id="a-5X"></a>教四大洲一切有情，<a id="a-5Y"></a>若小千界一切有情，<a id="a-5Z"></a>若中千界一切有情，<a id="a-5a"></a>若此三千大千世界一切有情，<a id="a-5b"></a>若复十方各如殑伽沙等世界一切有情皆趣无上正等菩提，<a id="a-5c"></a>复于般若波罗蜜多，<a id="a-5d"></a>以无量门巧妙文义为其广说，<a id="a-5e"></a>宣示开演、<a id="a-5f"></a>显了解释，<a id="a-5g"></a>分别义趣令其易解；<a id="a-5h"></a>有善男子、<a id="a-5i"></a>善女人等教一有情令于无上正等菩提得不退转，<a id="a-5j"></a>复于般若波罗蜜多，<a id="a-5k"></a>以无量门巧妙文义为其广说，<a id="a-5l"></a>宣示开演、<a id="a-5m"></a>显了解释，<a id="a-5n"></a>分别义趣令其易解。<a id="a-5o"></a>憍尸迦，<a id="a-5p"></a>此善男子、<a id="a-5q"></a>善女人等，<a id="a-5r"></a>所获功德甚多于前。</p>
  <p id="a5s">“复次，<a id="a-5t"></a>憍尸迦，<a id="a-5u"></a>若善男子、<a id="a-5v"></a>善女人等，<a id="a-5w"></a>教赡部洲诸有情类皆于无上正等菩提得不退转，<a id="a-5x"></a>复于般若波罗蜜多，<a id="a-5y"></a>以无量门巧妙文义为其广说，<a id="a-5z"></a>宣示开演、<a id="a-60"></a>显了解释，<a id="a-61"></a>分别义趣令其易解。<a id="a-62"></a>若一有情作如是语：<a id="a-63"></a>‘我今欣乐速证无上正等菩提，<a id="a-64"></a>拔济有情诸恶趣苦。<a id="a-65"></a>’有善男子、<a id="a-66"></a>善女人等为成彼事，<a id="a-67"></a>以无量门巧妙文义，<a id="a-68"></a>广说般若波罗蜜多，<a id="a-69"></a>宣示开演、<a id="a-6A"></a>显了解释，<a id="a-6B"></a>分别义趣令其易解。<a id="a-6C"></a>憍尸迦，<a id="a-6D"></a>此善男子、<a id="a-6E"></a>善女人等，<a id="a-6F"></a>所获功德甚多于前。<a id="a-6G"></a>何以故？<a id="a-6H"></a>憍尸迦，<a id="a-6I"></a>住不退转地菩萨摩诃萨，<a id="a-6J"></a>不甚假藉所说法故，<a id="a-6K"></a>于大菩提定趣向故，<a id="a-6L"></a>必于无上正等菩提不退转故；<a id="a-6M"></a>欣乐速证大菩提者，<a id="a-6N"></a>要甚假藉所说法故，<a id="a-6O"></a>于无上觉求速证故，<a id="a-6P"></a>观生死苦一切有情运大悲心极痛切故。</p>
  <p id="a6Q">“复次，<a id="a-6R"></a>憍尸迦，<a id="a-6S"></a>置赡部洲诸有情类，<a id="a-6T"></a>若善男子、<a id="a-6U"></a>善女人等，<a id="a-6V"></a>教四大洲一切有情，<a id="a-6W"></a>若小千界一切有情，<a id="a-6X"></a>若中千界一切有情，<a id="a-6Y"></a>若此三千大千世界一切有情，<a id="a-6Z"></a>若复十方各如殑伽沙等世界一切有情皆于无上正等菩提得不退转，<a id="a-6a"></a>复于般若波罗蜜多，<a id="a-6b"></a>以无量门巧妙文义为其广说，<a id="a-6c"></a>宣示开演、<a id="a-6d"></a>显了解释，<a id="a-6e"></a>分别义趣令其易解。<a id="a-6f"></a>若一有情作如是语：<a id="a-6g"></a>‘我今欣乐速证无上正等菩提，<a id="a-6h"></a>拔济有情三恶趣苦。<a id="a-6i"></a>’有善男子、<a id="a-6j"></a>善女人等为成彼事，<a id="a-6k"></a>以无量门巧妙文义，<a id="a-6l"></a>广说般若波罗蜜多，<a id="a-6m"></a>宣示开演、<a id="a-6n"></a>显了解释，<a id="a-6o"></a>分别义趣令其易解。<a id="a-6p"></a>憍尸迦，<a id="a-6q"></a>此善男子、<a id="a-6r"></a>善女人等，<a id="a-6s"></a>所获功德甚多于前。<a id="a-6t"></a>何以故？<a id="a-6u"></a>憍尸迦，<a id="a-6v"></a>住不退转地菩萨摩诃萨，<a id="a-6w"></a>不甚假藉所说法故，<a id="a-6x"></a>于大菩提定趣向故，<a id="a-6y"></a>必于无上正等菩提不退转故；<a id="a-6z"></a>欣乐速证大菩提者，<a id="a-70"></a>要甚假藉所说法故，<a id="a-71"></a>于无上觉求速证故，<a id="a-72"></a>观生死苦一切有情运大悲心极痛切故。<a id="a-73"></a>”</p>
  <p id="a74">尔时，<a id="a-75"></a>天帝释白佛言：<a id="a-76"></a>“世尊，<a id="a-77"></a>如是菩萨摩诃萨转近无上正等菩提，<a id="a-78"></a>如是如是应以布施波罗蜜多乃至般若波罗蜜多教诫教授，<a id="a-79"></a>应以内空乃至无性自性空教诫教授，<a id="a-7A"></a>应以四念住乃至八圣道支教诫教授，<a id="a-7B"></a>如是乃至应以佛十力乃至十八佛不共法教诫教授，<a id="a-7C"></a>应以上妙衣服、<a id="a-7D"></a>饮食、<a id="a-7E"></a>卧具、<a id="a-7F"></a>医药，<a id="a-7G"></a>随其所须种种资具供养摄受。<a id="a-7H"></a>世尊，<a id="a-7I"></a>若善男子、<a id="a-7J"></a>善女人等，<a id="a-7K"></a>能以如是法施、<a id="a-7L"></a>财施教诫教授、<a id="a-7M"></a>供养摄受彼菩萨摩诃萨；<a id="a-7N"></a>是善男子、<a id="a-7O"></a>善女人等，<a id="a-7P"></a>所获功德甚多于前。<a id="a-7Q"></a>何以故？<a id="a-7R"></a>世尊，<a id="a-7S"></a>彼菩萨摩诃萨要由如是法施、<a id="a-7T"></a>财施教诫教授、<a id="a-7U"></a>供养摄受，<a id="a-7V"></a>速证无上正等菩提。<a id="a-7W"></a>”</p>
  <p id="a7X">尔时，<a id="a-7Y"></a>具寿善现告天帝释言：<a id="a-7Z"></a>“善哉！<a id="a-7a"></a>善哉！<a id="a-7b"></a>憍尸迦，<a id="a-7c"></a>汝乃能劝励彼菩萨摩诃萨，<a id="a-7d"></a>复能摄受彼菩萨摩诃萨，<a id="a-7e"></a>亦能护助彼菩萨摩诃萨。<a id="a-7f"></a>汝今已作佛圣弟子所应作事！<a id="a-7g"></a>何以故？<a id="a-7h"></a>憍尸迦，<a id="a-7i"></a>一切如来诸圣弟子，<a id="a-7j"></a>为欲利乐诸有情故，<a id="a-7k"></a>方便劝励彼菩萨摩诃萨，<a id="a-7l"></a>令速趣无上正等菩提，<a id="a-7m"></a>以法施、<a id="a-7n"></a>财施教诫教授、<a id="a-7o"></a>供养摄受、<a id="a-7p"></a>勤加护助彼菩萨摩诃萨，<a id="a-7q"></a>令速证无上正等菩提。<a id="a-7r"></a>所以者何？<a id="a-7s"></a>一切如来、<a id="a-7t"></a>声闻、<a id="a-7u"></a>独觉世间胜事，<a id="a-7v"></a>由彼菩萨摩诃萨故而得出现。<a id="a-7w"></a>何以故？</p>
  <p id="a7x">“憍尸迦，<a id="a-7y"></a>若无菩萨摩诃萨发起无上正等觉心，<a id="a-7z"></a>则无菩萨摩诃萨能学六波罗蜜多乃至十八佛不共法；<a id="a-80"></a>若无菩萨摩诃萨学六波罗蜜多乃至十八佛不共法，<a id="a-81"></a>则无菩萨摩诃萨证得无上正等菩提；<a id="a-82"></a>若无菩萨摩诃萨证得无上正等菩提，<a id="a-83"></a>则无如来、<a id="a-84"></a>声闻、<a id="a-85"></a>独觉世间胜事。<a id="a-86"></a>憍尸迦，<a id="a-87"></a>由有菩萨摩诃萨发起无上正等觉心，<a id="a-88"></a>便有菩萨摩诃萨能学六波罗蜜多乃至十八佛不共法；<a id="a-89"></a>由有菩萨摩诃萨学六波罗蜜多乃至十八佛不共法，<a id="a-8A"></a>便有菩萨摩诃萨证得无上正等菩提；<a id="a-8B"></a>由有菩萨摩诃萨证得无上正等菩提，<a id="a-8C"></a>转妙法轮，<a id="a-8D"></a>能断地狱、<a id="a-8E"></a>傍生、<a id="a-8F"></a>鬼界，<a id="a-8G"></a>亦能损减阿素洛党，<a id="a-8H"></a>增天人众，<a id="a-8I"></a>便有刹帝利大族、<a id="a-8J"></a>婆罗门大族、<a id="a-8K"></a>长者大族、<a id="a-8L"></a>居士大族出现世间，<a id="a-8M"></a>亦有四大王众天乃至非想非非想处天出现世间，<a id="a-8N"></a>复有布施波罗蜜多乃至般若波罗蜜多、<a id="a-8O"></a>内空乃至无性自性空、<a id="a-8P"></a>四念住广说乃至十八佛不共法出现世间，<a id="a-8Q"></a>复有声闻乘、<a id="a-8R"></a>独觉乘、<a id="a-8S"></a>正等觉乘出现世间。<a id="a-8T"></a>”</p>
  <p data-pb></p>
  <h2 id="a8U">第二分随喜回向品第三十七之一</h2>
  <p id="a8V">尔时，<a id="a-8W"></a>慈氏菩萨摩诃萨白具寿善现言：<a id="a-8X"></a>“大德，<a id="a-8Y"></a>若菩萨摩诃萨以无所得而为方便，<a id="a-8Z"></a>于诸有情所有功德，<a id="a-8a"></a>随喜俱行诸福业事；<a id="a-8b"></a>若菩萨摩诃萨以无所得而为方便，<a id="a-8c"></a>持此随喜俱行诸福业事，<a id="a-8d"></a>与一切有情平等共有回向无上正等菩提。<a id="a-8e"></a>若余有情随喜回向诸福业事，<a id="a-8f"></a>若诸异生、<a id="a-8g"></a>声闻、<a id="a-8h"></a>独觉诸福业事，<a id="a-8i"></a>所谓施性、<a id="a-8j"></a>戒性、<a id="a-8k"></a>修性三福业事，<a id="a-8l"></a>若四念住乃至八圣道支，<a id="a-8m"></a>若三解脱门、<a id="a-8n"></a>八解脱、<a id="a-8o"></a>九次第定、<a id="a-8p"></a>四无礙解、<a id="a-8q"></a>六神通等诸福业事。<a id="a-8r"></a>是菩萨摩诃萨所有随喜回向功德，<a id="a-8s"></a>于彼异生、<a id="a-8t"></a>声闻、<a id="a-8u"></a>独觉诸福业事，<a id="a-8v"></a>为最为胜、<a id="a-8w"></a>为尊为高、<a id="a-8x"></a>为妙为微妙、<a id="a-8y"></a>为上为无上、<a id="a-8z"></a>无等无等等。<a id="a-90"></a>何以故？<a id="a-91"></a>大德，<a id="a-92"></a>以诸异生修福业事，<a id="a-93"></a>但为令己自在安乐；<a id="a-94"></a>声闻、<a id="a-95"></a>独觉修福业事，<a id="a-96"></a>但为自调伏，<a id="a-97"></a>为自寂静，<a id="a-98"></a>为自涅槃；<a id="a-99"></a>诸菩萨摩诃萨所有随喜回向功德，<a id="a-9A"></a>普为一切有情调伏、<a id="a-9B"></a>寂静、<a id="a-9C"></a>般涅槃故。<a id="a-9D"></a>”</p>
  <p id="a9E">尔时，<a id="a-9F"></a>具寿善现问慈氏菩萨摩诃萨言：<a id="a-9G"></a>“大士，<a id="a-9H"></a>是菩萨摩诃萨随喜回向心，<a id="a-9I"></a>普缘十方无数无量无边世界，<a id="a-9J"></a>一一世界无数无量无边诸佛已涅槃者，<a id="a-9K"></a>从初发心至得无上正等菩提，<a id="a-9L"></a>如是展转入无余依涅槃界后乃至法灭，<a id="a-9M"></a>于其中间所有六波罗蜜多相应善根。<a id="a-9N"></a>及与声闻、<a id="a-9O"></a>独觉、<a id="a-9P"></a>菩萨、<a id="a-9Q"></a>一切有情若共不共、<a id="a-9R"></a>无数无量无边佛法相应善根，<a id="a-9S"></a>若彼异生弟子所有施性、<a id="a-9T"></a>戒性、<a id="a-9U"></a>修性三福业事；<a id="a-9V"></a>若彼声闻弟子所有学、<a id="a-9W"></a>无学无漏善根；<a id="a-9X"></a>若诸如来、<a id="a-9Y"></a>应、<a id="a-9Z"></a>正等觉所成戒蕴、<a id="a-9a"></a>定蕴、<a id="a-9b"></a>慧蕴、<a id="a-9c"></a>解脱蕴、<a id="a-9d"></a>解脱知见蕴，<a id="a-9e"></a>及为利乐一切有情大慈、<a id="a-9f"></a>大悲、<a id="a-9g"></a>大喜、<a id="a-9h"></a>大舍无数无量无边佛法，<a id="a-9i"></a>及彼诸佛所说正法，<a id="a-9j"></a>若依彼法精勤修学，<a id="a-9k"></a>得预流果、<a id="a-9l"></a>一来、<a id="a-9m"></a>不还、<a id="a-9n"></a>阿罗汉果，<a id="a-9o"></a>得独觉菩提，<a id="a-9p"></a>得入菩萨正性离生及余菩萨摩诃萨行，<a id="a-9q"></a>如是所有一切善根；<a id="a-9r"></a>及余有情，<a id="a-9s"></a>于诸如来应正等觉、<a id="a-9t"></a>声闻、<a id="a-9u"></a>菩萨诸弟子众，<a id="a-9v"></a>若现住世、<a id="a-9w"></a>若涅槃后所种善根。<a id="a-9x"></a>是诸善根一切合集现前随喜，<a id="a-9y"></a>既随喜已，<a id="a-9z"></a>复以如是随喜俱行诸福业事，<a id="a-A0"></a>与一切有情平等共有回向无上正等菩提：<a id="a-A1"></a>‘愿我以此善根，<a id="a-A2"></a>与一切有情同共引发无上菩提。<a id="a-A3"></a>’如是所起随喜回向，<a id="a-A4"></a>于余所起诸福业事，<a id="a-A5"></a>为最为胜、<a id="a-A6"></a>为尊为高、<a id="a-A7"></a>为妙为微妙、<a id="a-A8"></a>为上为无上、<a id="a-A9"></a>无等无等等。<a id="a-AA"></a>于意云何？<a id="a-AB"></a>慈氏大士，<a id="a-AC"></a>彼菩萨摩诃萨缘如是事起随喜回向心，<a id="a-AD"></a>为有如是所缘事如彼菩萨摩诃萨所取相不？<a id="a-AE"></a>”</p>
  <p id="aAF">尔时，<a id="a-AG"></a>慈氏菩萨摩诃萨答具寿善现言：<a id="a-AH"></a>“大德，<a id="a-AI"></a>彼菩萨摩诃萨缘如是事起随喜回向心，<a id="a-AJ"></a>实无如是所缘事如彼菩萨摩诃萨所取相。<a id="a-AK"></a>”</p>
  <p id="aAL">时，<a id="a-AM"></a>具寿善现谓慈氏菩萨摩诃萨言：<a id="a-AN"></a>“大士，<a id="a-AO"></a>若无所缘事如所取相者，<a id="a-AP"></a>彼菩萨摩诃萨随喜回向心，<a id="a-AQ"></a>以取相为方便，<a id="a-AR"></a>普缘十方无数无量无边世界，<a id="a-AS"></a>一一世界无数无量无边诸佛已涅槃者，<a id="a-AT"></a>从初发心乃至法灭所有善根，<a id="a-AU"></a>及弟子等所有善根，<a id="a-AV"></a>一切合集现前随喜，<a id="a-AW"></a>回向无上正等菩提。<a id="a-AX"></a>如是所起随喜回向，<a id="a-AY"></a>将非颠倒？<a id="a-AZ"></a>如于无常谓常、<a id="a-Aa"></a>于苦谓乐、<a id="a-Ab"></a>于无我谓我、<a id="a-Ac"></a>于不净谓净，<a id="a-Ad"></a>是想颠倒、<a id="a-Ae"></a>心颠倒、<a id="a-Af"></a>见颠倒，<a id="a-Ag"></a>此于无相而取其相，<a id="a-Ah"></a>亦应如是。<a id="a-Ai"></a>大士，<a id="a-Aj"></a>如所缘事实无所有，<a id="a-Ak"></a>随喜回向心亦如是，<a id="a-Al"></a>诸善根等亦如是，<a id="a-Am"></a>无上菩提亦如是，<a id="a-An"></a>布施、<a id="a-Ao"></a>净戒、<a id="a-Ap"></a>安忍、<a id="a-Aq"></a>精进、<a id="a-Ar"></a>静虑、<a id="a-As"></a>般若波罗蜜多亦如是，<a id="a-At"></a>广说乃至十八佛不共法亦如是。<a id="a-Au"></a>大士，<a id="a-Av"></a>若如所缘事实无所有，<a id="a-Aw"></a>随喜回向心亦如是，<a id="a-Ax"></a>诸善根等亦如是，<a id="a-Ay"></a>无上菩提亦如是，<a id="a-Az"></a>六波罗蜜多亦如是，<a id="a-B0"></a>乃至十八佛不共法亦如是者，<a id="a-B1"></a>何等是所缘？<a id="a-B2"></a>何等是事？<a id="a-B3"></a>何等是随喜回向心？<a id="a-B4"></a>何等是诸善根等？<a id="a-B5"></a>何等是无上菩提？<a id="a-B6"></a>何等是六波罗蜜多乃至十八佛不共法？<a id="a-B7"></a>而彼菩萨摩诃萨缘如是事起随喜心回向无上正等菩提？<a id="a-B8"></a>”</p>
  <p id="aB9">时，<a id="a-BA"></a>慈氏菩萨摩诃萨报具寿善现言：<a id="a-BB"></a>“大德，<a id="a-BC"></a>若菩萨摩诃萨久修学六波罗蜜多，<a id="a-BD"></a>已曾供养无量诸佛，<a id="a-BE"></a>宿植善根，<a id="a-BF"></a>久发大愿，<a id="a-BG"></a>为诸善友之所摄受，<a id="a-BH"></a>善学诸法自相空义；<a id="a-BI"></a>是菩萨摩诃萨能于所缘、<a id="a-BJ"></a>事、<a id="a-BK"></a>随喜回向心、<a id="a-BL"></a>诸善根等、<a id="a-BM"></a>无上菩提、<a id="a-BN"></a>诸佛世尊及一切法皆不取相，<a id="a-BO"></a>而能发起随喜之心回向无上正等菩提。<a id="a-BP"></a>如是所起随喜回向，<a id="a-BQ"></a>以非二非不二为方便，<a id="a-BR"></a>非有相非无相为方便，<a id="a-BS"></a>非有所得非无所得为方便，<a id="a-BT"></a>非染非净为方便，<a id="a-BU"></a>非生非灭为方便，<a id="a-BV"></a>于所缘、<a id="a-BW"></a>事乃至无上正等菩提能不取相，<a id="a-BX"></a>不取相故非颠倒摄。<a id="a-BY"></a>若有菩萨未久修学六波罗蜜多，<a id="a-BZ"></a>未曾供养无量诸佛，<a id="a-Ba"></a>未宿植善根，<a id="a-Bb"></a>未久发大愿，<a id="a-Bc"></a>未多善友之所摄受，<a id="a-Bd"></a>未于一切法善学自相空；<a id="a-Be"></a>是诸菩萨于所缘、<a id="a-Bf"></a>事、<a id="a-Bg"></a>随喜回向、<a id="a-Bh"></a>诸善根等、<a id="a-Bi"></a>无上菩提、<a id="a-Bj"></a>诸佛世尊及一切法犹取其相，<a id="a-Bk"></a>起随喜心回向无上正等菩提；<a id="a-Bl"></a>如是所起随喜回向，<a id="a-Bm"></a>以取相故犹颠倒摄，<a id="a-Bn"></a>非真随喜回向无上正等菩提。</p>
  <p id="aBo">“复次，<a id="a-Bp"></a>大德，<a id="a-Bq"></a>不应为彼新学大乘诸菩萨等及对其前，<a id="a-Br"></a>宣说般若波罗蜜多乃至布施波罗蜜多，<a id="a-Bs"></a>内空乃至无性自性空，<a id="a-Bt"></a>四念住广说乃至十八佛不共法，<a id="a-Bu"></a>及一切法自相空义。<a id="a-Bv"></a>何以故？<a id="a-Bw"></a>大德，<a id="a-Bx"></a>新学大乘诸菩萨等于如是法，<a id="a-By"></a>虽有少分信敬爱乐，<a id="a-Bz"></a>而彼闻已寻皆忘失，<a id="a-C0"></a>惊怖疑惑生毁谤故。<a id="a-C1"></a>若不退转诸菩萨摩诃萨，<a id="a-C2"></a>或曾供养无量诸佛、<a id="a-C3"></a>宿植善根、<a id="a-C4"></a>久发大愿、<a id="a-C5"></a>为多善友所摄受者，<a id="a-C6"></a>应对其前为彼广说分别开示一切般若波罗蜜多乃至布施波罗蜜多，<a id="a-C7"></a>内空乃至无性自性空，<a id="a-C8"></a>四念住广说乃至十八佛不共法，<a id="a-C9"></a>及一切法自相空义。<a id="a-CA"></a>何以故？<a id="a-CB"></a>大德，<a id="a-CC"></a>以不退转诸菩萨摩诃萨，<a id="a-CD"></a>及曾供养无量诸佛、<a id="a-CE"></a>宿植善根、<a id="a-CF"></a>久发大愿、<a id="a-CG"></a>为多善友所摄受者，<a id="a-CH"></a>若闻此法皆能受持终不忘失，<a id="a-CI"></a>亦不惊恐、<a id="a-CJ"></a>疑惑、<a id="a-CK"></a>毁谤。<a id="a-CL"></a>大德，<a id="a-CM"></a>诸菩萨摩诃萨应以如是随喜俱行诸福业事回向无上正等菩提。<a id="a-CN"></a>”</p>
  <p id="aCO">尔时，<a id="a-CP"></a>具寿善现白慈氏菩萨摩诃萨言：<a id="a-CQ"></a>“大士，<a id="a-CR"></a>诸菩萨摩诃萨应以如是随喜俱行诸福业事回向无上正等菩提，<a id="a-CS"></a>谓所用心随喜回向，<a id="a-CT"></a>此所用心尽灭离变，<a id="a-CU"></a>此所缘、<a id="a-CV"></a>事及诸善根亦皆如此尽灭离变。<a id="a-CW"></a>此中何等是所用心？<a id="a-CX"></a>复以何等为所缘、<a id="a-CY"></a>事及诸善根而说随喜回向无上正等菩提？<a id="a-CZ"></a>是心于心，<a id="a-Ca"></a>理不应有随喜回向，<a id="a-Cb"></a>以无二心俱时起故，<a id="a-Cc"></a>心亦不可随喜回向心自性故。<a id="a-Cd"></a>若菩萨摩诃萨修行般若波罗蜜多时，<a id="a-Ce"></a>能如是知一切般若波罗蜜多无所有，<a id="a-Cf"></a>乃至布施波罗蜜多无所有，<a id="a-Cg"></a>色无所有，<a id="a-Ch"></a>受、<a id="a-Ci"></a>想、<a id="a-Cj"></a>行、<a id="a-Ck"></a>识无所有，<a id="a-Cl"></a>乃至无上正等菩提亦无所有。<a id="a-Cm"></a>是菩萨摩诃萨知一切法皆无所有，<a id="a-Cn"></a>而复能以随喜俱行诸福业事回向无上正等菩提，<a id="a-Co"></a>如是随喜回向之心非颠倒摄，<a id="a-Cp"></a>以无所得为方便故。<a id="a-Cq"></a>”</p>
  <p id="aCr">时，<a id="a-Cs"></a>天帝释白具寿善现言：<a id="a-Ct"></a>“大德，<a id="a-Cu"></a>新学大乘诸菩萨摩诃萨闻如是法，<a id="a-Cv"></a>其心将无惊恐疑惑？<a id="a-Cw"></a>大德，<a id="a-Cx"></a>新学大乘诸菩萨摩诃萨，<a id="a-Cy"></a>云何能以所修善根回向无上正等菩提？<a id="a-Cz"></a>大德，<a id="a-D0"></a>新学大乘诸菩萨摩诃萨，<a id="a-D1"></a>云何摄受随喜俱行诸福业事回向无上正等菩提？<a id="a-D2"></a>”</p>
  <p id="aD3">具寿善现承慈氏菩萨摩诃萨威力加被，<a id="a-D4"></a>告天帝释言：<a id="a-D5"></a>“憍尸迦，<a id="a-D6"></a>新学大乘诸菩萨摩诃萨，<a id="a-D7"></a>若修般若乃至布施波罗蜜多，<a id="a-D8"></a>以无所得为方便、<a id="a-D9"></a>无相为方便，<a id="a-DA"></a>摄受般若乃至布施波罗蜜多。<a id="a-DB"></a>是菩萨摩诃萨由此因缘，<a id="a-DC"></a>多信解内空乃至无性自性空，<a id="a-DD"></a>多信解四念住广说乃至十八佛不共法，<a id="a-DE"></a>常为善友之所摄受。<a id="a-DF"></a>如是善友以无量门巧妙文义，<a id="a-DG"></a>为其广说般若、<a id="a-DH"></a>静虑、<a id="a-DI"></a>精进、<a id="a-DJ"></a>安忍、<a id="a-DK"></a>净戒、<a id="a-DL"></a>布施波罗蜜多相应之法，<a id="a-DM"></a>以如是法教诫教授，<a id="a-DN"></a>令其乃至得入菩萨正性离生；<a id="a-DO"></a>未入菩萨正性离生，<a id="a-DP"></a>亦常不离所修般若波罗蜜多乃至布施波罗蜜多，<a id="a-DQ"></a>内空乃至无性自性空，<a id="a-DR"></a>四念住广说乃至十八佛不共法。<a id="a-DS"></a>亦为广说种种魔事，<a id="a-DT"></a>令其闻已，<a id="a-DU"></a>于诸魔事心无增减。<a id="a-DV"></a>何以故？<a id="a-DW"></a>诸魔事业，<a id="a-DX"></a>性无所有不可得故。<a id="a-DY"></a>亦以此法教诫教授，<a id="a-DZ"></a>令其乃至得入菩萨正性离生，<a id="a-Da"></a>常不离佛，<a id="a-Db"></a>于诸佛所种诸善根；<a id="a-Dc"></a>复由善根所摄受故，<a id="a-Dd"></a>常生菩萨摩诃萨家，<a id="a-De"></a>乃至无上正等菩提，<a id="a-Df"></a>于诸善根常不远离。<a id="a-Dg"></a>憍尸迦，<a id="a-Dh"></a>新学大乘诸菩萨摩诃萨，<a id="a-Di"></a>若能如是以无所得为方便、<a id="a-Dj"></a>无相为方便，<a id="a-Dk"></a>摄受诸功德，<a id="a-Dl"></a>于诸功德多深信解，<a id="a-Dm"></a>常为善友之所摄受，<a id="a-Dn"></a>闻如是法，<a id="a-Do"></a>心不惊恐亦不疑惑。</p>
  <p id="aDp">“复次，<a id="a-Dq"></a>憍尸迦，<a id="a-Dr"></a>新学大乘诸菩萨摩诃萨，<a id="a-Ds"></a>随所修集布施波罗蜜多乃至般若波罗蜜多，<a id="a-Dt"></a>随所安住内空乃至无性自性空，<a id="a-Du"></a>随所修集四念住广说乃至十八佛不共法，<a id="a-Dv"></a>及余无量无边佛法，<a id="a-Dw"></a>皆应以无所得为方便、<a id="a-Dx"></a>无相为方便，<a id="a-Dy"></a>与诸有情平等共有回向无上正等菩提。<a id="a-Dz"></a>复次，<a id="a-E0"></a>憍尸迦，<a id="a-E1"></a>新学大乘诸菩萨摩诃萨，<a id="a-E2"></a>普于十方无数无量无边世界，<a id="a-E3"></a>一切如来、<a id="a-E4"></a>应、<a id="a-E5"></a>正等觉断诸有路、<a id="a-E6"></a>绝戏论道、<a id="a-E7"></a>弃诸重担、<a id="a-E8"></a>摧聚落刺、<a id="a-E9"></a>尽诸有结、<a id="a-EA"></a>具足正智、<a id="a-EB"></a>心善解脱、<a id="a-EC"></a>巧说法者，<a id="a-ED"></a>及彼如来、<a id="a-EE"></a>应、<a id="a-EF"></a>正等觉诸弟子众所成戒蕴、<a id="a-EG"></a>定蕴、<a id="a-EH"></a>慧蕴、<a id="a-EI"></a>解脱蕴、<a id="a-EJ"></a>解脱知见蕴，<a id="a-EK"></a>及余所作种种功德，<a id="a-EL"></a>并于是处所种善根，<a id="a-EM"></a>谓刹帝利大族、<a id="a-EN"></a>婆罗门大族、<a id="a-EO"></a>长者大族、<a id="a-EP"></a>居士大族等所种善根，<a id="a-EQ"></a>若四大王众天乃至他化自在天所种善根，<a id="a-ER"></a>若梵众天乃至色究竟天等所种善根。<a id="a-ES"></a>如是一切合集称量现前发起，<a id="a-ET"></a>比余善根为最为胜、<a id="a-EU"></a>为尊为高、<a id="a-EV"></a>为妙为微妙、<a id="a-EW"></a>为上为无上、<a id="a-EX"></a>无等无等等随喜之心，<a id="a-EY"></a>复以如是随喜俱行诸福业事，<a id="a-EZ"></a>与诸有情平等共有回向无上正等菩提。<a id="a-Ea"></a>”</p>
  <p id="aEb">尔时，<a id="a-Ec"></a>慈氏菩萨摩诃萨问具寿善现言：<a id="a-Ed"></a>“大德，<a id="a-Ee"></a>新学大乘诸菩萨摩诃萨，<a id="a-Ef"></a>若念诸佛及弟子众所有功德，<a id="a-Eg"></a>并人天等所种善根，<a id="a-Eh"></a>如是一切合集称量现前发起，<a id="a-Ei"></a>比余善根为最为胜、<a id="a-Ej"></a>为尊为高、<a id="a-Ek"></a>为妙为微妙、<a id="a-El"></a>为上为无上、<a id="a-Em"></a>无等无等等随喜之心，<a id="a-En"></a>复以如是随喜善根与诸有情平等共有回向无上正等菩提，<a id="a-Eo"></a>是菩萨摩诃萨云何不堕想颠倒、<a id="a-Ep"></a>心颠倒、<a id="a-Eq"></a>见颠倒耶？<a id="a-Er"></a>”</p>
  <p id="aEs">时，<a id="a-Et"></a>具寿善现答慈氏菩萨摩诃萨言：<a id="a-Eu"></a>“大士，<a id="a-Ev"></a>若菩萨摩诃萨于所念佛及弟子众所有功德，<a id="a-Ew"></a>不起诸佛及弟子众功德之想；<a id="a-Ex"></a>于人天等所种善根，<a id="a-Ey"></a>不起善根人天等想；<a id="a-Ez"></a>于所发起随喜回向大菩提心，<a id="a-F0"></a>亦复不起随喜回向菩提心想。<a id="a-F1"></a>是菩萨摩诃萨所起随喜回向之心，<a id="a-F2"></a>无想颠倒、<a id="a-F3"></a>无心颠倒、<a id="a-F4"></a>无见颠倒。<a id="a-F5"></a>若菩萨摩诃萨于所念佛及弟子众所有功德，<a id="a-F6"></a>起佛弟子功德之想；<a id="a-F7"></a>于人天等所种善根，<a id="a-F8"></a>起彼善根人天等想；<a id="a-F9"></a>于所发起随喜回向大菩提心，<a id="a-FA"></a>起所发起随喜回向菩提心想。<a id="a-FB"></a>是菩萨摩诃萨所起随喜回向之心，<a id="a-FC"></a>有想颠倒、<a id="a-FD"></a>有心颠倒、<a id="a-FE"></a>有见颠倒。</p>
  <p id="aFF">“复次，<a id="a-FG"></a>大士，<a id="a-FH"></a>若菩萨摩诃萨以如是随喜心，<a id="a-FI"></a>念一切佛及弟子众功德善根，<a id="a-FJ"></a>正知此心尽灭离变，<a id="a-FK"></a>非能随喜；<a id="a-FL"></a>正知彼法，<a id="a-FM"></a>其性亦然，<a id="a-FN"></a>非所随喜。<a id="a-FO"></a>又正了达能回向心，<a id="a-FP"></a>法性亦尔，<a id="a-FQ"></a>非能回向；<a id="a-FR"></a>及正了达所回向法，<a id="a-FS"></a>其性亦尔，<a id="a-FT"></a>非所回向。<a id="a-FU"></a>若有能依如是所说随喜回向，<a id="a-FV"></a>是正非邪，<a id="a-FW"></a>诸菩萨摩诃萨皆应如是随喜回向。</p>
  <p id="aFX">“复次，<a id="a-FY"></a>大士，<a id="a-FZ"></a>若菩萨摩诃萨普于过去、<a id="a-Fa"></a>未来、<a id="a-Fb"></a>现在一切如来、<a id="a-Fc"></a>应、<a id="a-Fd"></a>正等觉，<a id="a-Fe"></a>从初发心至得无上正等菩提乃至法灭，<a id="a-Ff"></a>于其中间所有功德，<a id="a-Fg"></a>若佛弟子及诸独觉依彼佛法所起善根，<a id="a-Fh"></a>若诸异生闻彼说法所种善根，<a id="a-Fi"></a>若天、<a id="a-Fj"></a>龙、<a id="a-Fk"></a>药叉、<a id="a-Fl"></a>健达缚、<a id="a-Fm"></a>阿素洛、<a id="a-Fn"></a>揭路荼、<a id="a-Fo"></a>紧捺洛、<a id="a-Fp"></a>莫呼洛伽、<a id="a-Fq"></a>人非人等闻彼说法所种善根，<a id="a-Fr"></a>若刹帝利大族、<a id="a-Fs"></a>婆罗门大族、<a id="a-Ft"></a>长者大族、<a id="a-Fu"></a>居士大族闻彼说法所种善根，<a id="a-Fv"></a>若四大王众天乃至色究竟天闻彼说法所种善根，<a id="a-Fw"></a>若善男子、<a id="a-Fx"></a>善女人等，<a id="a-Fy"></a>闻彼说法发趣无上正等觉心，<a id="a-Fz"></a>勤修种种诸菩萨行。<a id="a-G0"></a>如是一切合集称量现前发起，<a id="a-G1"></a>比余善根为最为胜、<a id="a-G2"></a>为尊为高、<a id="a-G3"></a>为妙为微妙、<a id="a-G4"></a>为上为无上、<a id="a-G5"></a>无等无等等随喜之心，<a id="a-G6"></a>复以如是随喜善根，<a id="a-G7"></a>与诸有情平等共有回向无上正等菩提。<a id="a-G8"></a>于如是时，<a id="a-G9"></a>若正解了诸能随喜回向之法尽灭离变，<a id="a-GA"></a>诸所随喜回向之法自性皆空，<a id="a-GB"></a>虽如是知而能随喜回向无上正等菩提。<a id="a-GC"></a>复于是时，<a id="a-GD"></a>若正解了都无有法可能随喜回向于法。<a id="a-GE"></a>所以者何？<a id="a-GF"></a>以一切法自性皆空，<a id="a-GG"></a>空中都无能所随喜回向法故，<a id="a-GH"></a>虽如是知而能随喜回向无上正等菩提。<a id="a-GI"></a>是菩萨摩诃萨若能如是随喜回向，<a id="a-GJ"></a>修行般若乃至布施波罗蜜多，<a id="a-GK"></a>无想颠倒、<a id="a-GL"></a>无心颠倒、<a id="a-GM"></a>无见颠倒。<a id="a-GN"></a>何以故？<a id="a-GO"></a>是菩萨摩诃萨于随喜心不生执著，<a id="a-GP"></a>于所随喜功德善根亦不执著，<a id="a-GQ"></a>于回向心不生执著，<a id="a-GR"></a>于所回向无上菩提亦不执著，<a id="a-GS"></a>由无执著不堕颠倒。<a id="a-GT"></a>如是菩萨所起随喜回向之心，<a id="a-GU"></a>名为无上远离一切妄想分别。</p>
 </body>
</html>