<!doctype html>
<html id="z3IBSzP6U" data-ver="1237">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百二</h1>
  <h2 id="a2">第二分欢喜品第二</h2>
  <p id="a3">尔时，<a id="a-4"></a>世尊知诸世界诸有缘众一切来集，<a id="a-5"></a>谓天、<a id="a-6"></a>魔、<a id="a-7"></a>梵，<a id="a-8"></a>若诸沙门，<a id="a-9"></a>若婆罗门，<a id="a-A"></a>若健达缚，<a id="a-B"></a>若阿素洛，<a id="a-C"></a>若诸龙神、<a id="a-D"></a>人非人等，<a id="a-E"></a>若诸菩萨摩诃萨众住最后身绍尊位者，<a id="a-F"></a>皆来集会，<a id="a-G"></a>便告具寿舍利子言：<a id="a-H"></a>“若菩萨摩诃萨欲于一切法等觉一切相，<a id="a-I"></a>当学般若波罗蜜多。<a id="a-J"></a>”</p>
  <p id="aK">时，<a id="a-L"></a>舍利子欢喜踊跃，<a id="a-M"></a>即从座起，<a id="a-N"></a>顶礼双足，<a id="a-O"></a>偏覆左肩，<a id="a-P"></a>右膝著地，<a id="a-Q"></a>合掌恭敬而白佛言：<a id="a-R"></a>“世尊，<a id="a-S"></a>云何菩萨摩诃萨欲于一切法等觉一切相，<a id="a-T"></a>当学般若波罗蜜多？<a id="a-U"></a>”</p>
  <p id="aV">佛告具寿舍利子言：<a id="a-W"></a>“诸菩萨摩诃萨应以无住而为方便，<a id="a-X"></a>安住般若波罗蜜多，<a id="a-Y"></a>所住、<a id="a-Z"></a>能住不可得故；<a id="a-a"></a>应以无舍而为方便，<a id="a-b"></a>圆满布施波罗蜜多，<a id="a-c"></a>施者、<a id="a-d"></a>受者及所施物不可得故；<a id="a-e"></a>应以无护而为方便，<a id="a-f"></a>圆满净戒波罗蜜多，<a id="a-g"></a>犯、<a id="a-h"></a>无犯相不可得故；<a id="a-i"></a>应以无取而为方便，<a id="a-j"></a>圆满安忍波罗蜜多，<a id="a-k"></a>动、<a id="a-l"></a>不动相不可得故；<a id="a-m"></a>应以无勤而为方便，<a id="a-n"></a>圆满精进波罗蜜多，<a id="a-o"></a>身心勤、<a id="a-p"></a>怠不可得故；<a id="a-q"></a>应以无思而为方便，<a id="a-r"></a>圆满静虑波罗蜜多，<a id="a-s"></a>有味、<a id="a-t"></a>无味不可得故；<a id="a-u"></a>应以无著而为方便，<a id="a-v"></a>圆满般若波罗蜜多，<a id="a-w"></a>诸法性、<a id="a-x"></a>相不可得故。</p>
  <p id="ay">“复次，<a id="a-z"></a>舍利子，<a id="a-10"></a>诸菩萨摩诃萨安住般若波罗蜜多，<a id="a-11"></a>以无所得而为方便，<a id="a-12"></a>应修习四念住、<a id="a-13"></a>四正断、<a id="a-14"></a>四神足、<a id="a-15"></a>五根、<a id="a-16"></a>五力、<a id="a-17"></a>七等觉支、<a id="a-18"></a>八圣道支，<a id="a-19"></a>是三十七菩提分法不可得故；<a id="a-1A"></a>以无所得而为方便，<a id="a-1B"></a>应修习空三摩地、<a id="a-1C"></a>无相三摩地、<a id="a-1D"></a>无愿三摩地，<a id="a-1E"></a>是三等持不可得故；<a id="a-1F"></a>以无所得而为方便，<a id="a-1G"></a>应修习四静虑、<a id="a-1H"></a>四无量、<a id="a-1I"></a>四无色定，<a id="a-1J"></a>静虑、<a id="a-1K"></a>无量及无色定不可得故；<a id="a-1L"></a>以无所得而为方便，<a id="a-1M"></a>应修习八解脱、<a id="a-1N"></a>八胜处、<a id="a-1O"></a>九次第定、<a id="a-1P"></a>十遍处，<a id="a-1Q"></a>解脱、<a id="a-1R"></a>胜处、<a id="a-1S"></a>等至、<a id="a-1T"></a>遍处不可得故；<a id="a-1U"></a>以无所得而为方便，<a id="a-1V"></a>应修习九想，<a id="a-1W"></a>谓胮胀想、<a id="a-1X"></a>脓烂想、<a id="a-1Y"></a>异赤想、<a id="a-1Z"></a>青瘀想、<a id="a-1a"></a>啄啖想、<a id="a-1b"></a>离散想、<a id="a-1c"></a>骸骨想、<a id="a-1d"></a>焚烧想、<a id="a-1e"></a>灭坏想，<a id="a-1f"></a>如是诸想不可得故；<a id="a-1g"></a>以无所得而为方便，<a id="a-1h"></a>应修习十随念，<a id="a-1i"></a>谓佛随念、<a id="a-1j"></a>法随念、<a id="a-1k"></a>僧随念、<a id="a-1l"></a>戒随念、<a id="a-1m"></a>舍随念、<a id="a-1n"></a>天随念、<a id="a-1o"></a>入出息随念、<a id="a-1p"></a>厌随念、<a id="a-1q"></a>死随念、<a id="a-1r"></a>身随念，<a id="a-1s"></a>是诸随念不可得故；<a id="a-1t"></a>以无所得而为方便，<a id="a-1u"></a>应修习十想，<a id="a-1v"></a>谓无常想、<a id="a-1w"></a>苦想、<a id="a-1x"></a>无我想、<a id="a-1y"></a>不净想、<a id="a-1z"></a>死想、<a id="a-20"></a>一切世间不可乐想、<a id="a-21"></a>厌食想、<a id="a-22"></a>断想、<a id="a-23"></a>离想、<a id="a-24"></a>灭想，<a id="a-25"></a>如是诸想不可得故；<a id="a-26"></a>以无所得而为方便，<a id="a-27"></a>应修习十一智，<a id="a-28"></a>谓苦智、<a id="a-29"></a>集智、<a id="a-2A"></a>灭智、<a id="a-2B"></a>道智、<a id="a-2C"></a>尽智、<a id="a-2D"></a>无生智、<a id="a-2E"></a>法智、<a id="a-2F"></a>类智、<a id="a-2G"></a>世俗智、<a id="a-2H"></a>他心智、<a id="a-2I"></a>如说智，<a id="a-2J"></a>如是诸智不可得故；<a id="a-2K"></a>以无所得而为方便，<a id="a-2L"></a>应修习有寻有伺三摩地、<a id="a-2M"></a>无寻唯伺三摩地、<a id="a-2N"></a>无寻无伺三摩地，<a id="a-2O"></a>三三摩地不可得故；<a id="a-2P"></a>以无所得而为方便，<a id="a-2Q"></a>应修习未知当知根、<a id="a-2R"></a>已知根、<a id="a-2S"></a>具知根，<a id="a-2T"></a>三无漏根不可得故；<a id="a-2U"></a>以无所得而为方便，<a id="a-2V"></a>应修习不净处观、<a id="a-2W"></a>遍满处观、<a id="a-2X"></a>一切智智、<a id="a-2Y"></a>奢摩他、<a id="a-2Z"></a>毗钵舍那、<a id="a-2a"></a>四摄事、<a id="a-2b"></a>四胜住、<a id="a-2c"></a>三明、<a id="a-2d"></a>五眼、<a id="a-2e"></a>六神通、<a id="a-2f"></a>六波罗蜜多、<a id="a-2g"></a>七圣财、<a id="a-2h"></a>八大士觉、<a id="a-2i"></a>九有情居智、<a id="a-2j"></a>陀罗尼门、<a id="a-2k"></a>三摩地门、<a id="a-2l"></a>十地、<a id="a-2m"></a>十行、<a id="a-2n"></a>十忍、<a id="a-2o"></a>二十增上意乐、<a id="a-2p"></a>如来十力、<a id="a-2q"></a>四无所畏、<a id="a-2r"></a>四无礙解、<a id="a-2s"></a>十八佛不共法、<a id="a-2t"></a>三十二大士相、<a id="a-2u"></a>八十随好、<a id="a-2v"></a>无忘失法、<a id="a-2w"></a>恒住舍性、<a id="a-2x"></a>一切智、<a id="a-2y"></a>道相智、<a id="a-2z"></a>一切相智、<a id="a-30"></a>一切相微妙智、<a id="a-31"></a>大慈、<a id="a-32"></a>大悲、<a id="a-33"></a>大喜、<a id="a-34"></a>大舍，<a id="a-35"></a>及余无量无边佛法，<a id="a-36"></a>如是诸法不可得故。</p>
  <p id="a37">“复次，<a id="a-38"></a>舍利子，<a id="a-39"></a>若菩萨摩诃萨欲疾证得一切智智，<a id="a-3A"></a>当学般若波罗蜜多；<a id="a-3B"></a>欲疾圆满一切智、<a id="a-3C"></a>道相智、<a id="a-3D"></a>一切相智，<a id="a-3E"></a>当学般若波罗蜜多；<a id="a-3F"></a>欲疾圆满一切有情心行相智、<a id="a-3G"></a>一切相微妙智，<a id="a-3H"></a>当学般若波罗蜜多；<a id="a-3I"></a>欲拔一切烦恼习气，<a id="a-3J"></a>当学般若波罗蜜多；<a id="a-3K"></a>欲入菩萨正性离生，<a id="a-3L"></a>当学般若波罗蜜多；<a id="a-3M"></a>欲超声闻及独觉地，<a id="a-3N"></a>当学般若波罗蜜多；<a id="a-3O"></a>欲住菩萨不退转地，<a id="a-3P"></a>当学般若波罗蜜多；<a id="a-3Q"></a>欲得六种殊胜神通，<a id="a-3R"></a>当学般若波罗蜜多；<a id="a-3S"></a>欲知一切有情心行所趣差别，<a id="a-3T"></a>当学般若波罗蜜多；<a id="a-3U"></a>欲胜一切声闻、<a id="a-3V"></a>独觉智慧作用，<a id="a-3W"></a>当学般若波罗蜜多；<a id="a-3X"></a>欲得一切陀罗尼门、<a id="a-3Y"></a>三摩地门，<a id="a-3Z"></a>当学般若波罗蜜多；<a id="a-3a"></a>欲以一念随喜之心，<a id="a-3b"></a>超过一切声闻、<a id="a-3c"></a>独觉所有布施，<a id="a-3d"></a>当学般若波罗蜜多；<a id="a-3e"></a>欲以一念随喜之心，<a id="a-3f"></a>超过一切声闻、<a id="a-3g"></a>独觉所有净戒，<a id="a-3h"></a>当学般若波罗蜜多；<a id="a-3i"></a>欲以一念随喜之心，<a id="a-3j"></a>超过一切声闻、<a id="a-3k"></a>独觉定、<a id="a-3l"></a>慧、<a id="a-3m"></a>解脱、<a id="a-3n"></a>解脱知见，<a id="a-3o"></a>当学般若波罗蜜多；<a id="a-3p"></a>欲以一念随喜之心，<a id="a-3q"></a>超过一切声闻、<a id="a-3r"></a>独觉静虑、<a id="a-3s"></a>解脱、<a id="a-3t"></a>等持、<a id="a-3u"></a>等至及余善法，<a id="a-3v"></a>当学般若波罗蜜多；<a id="a-3w"></a>欲以一念所修善法，<a id="a-3x"></a>超过一切异生、<a id="a-3y"></a>声闻、<a id="a-3z"></a>独觉善法，<a id="a-40"></a>当学般若波罗蜜多；<a id="a-41"></a>欲行少分布施、<a id="a-42"></a>净戒、<a id="a-43"></a>安忍、<a id="a-44"></a>精进、<a id="a-45"></a>静虑、<a id="a-46"></a>般若，<a id="a-47"></a>为诸有情方便善巧，<a id="a-48"></a>回向无上正等菩提，<a id="a-49"></a>便得无量无边功德，<a id="a-4A"></a>当学般若波罗蜜多。</p>
  <p id="a4B">“复次，<a id="a-4C"></a>舍利子，<a id="a-4D"></a>若菩萨摩诃萨欲令所行布施、<a id="a-4E"></a>净戒、<a id="a-4F"></a>安忍、<a id="a-4G"></a>精进、<a id="a-4H"></a>静虑、<a id="a-4I"></a>般若波罗蜜多，<a id="a-4J"></a>离诸障礙速得圆满，<a id="a-4K"></a>当学般若波罗蜜多，<a id="a-4L"></a>欲得生生常见诸佛，<a id="a-4M"></a>恒闻正法得佛觉悟，<a id="a-4N"></a>蒙佛忆念教诫教授，<a id="a-4O"></a>当学般若波罗蜜多；<a id="a-4P"></a>欲得佛身具三十二大丈夫相，<a id="a-4Q"></a>八十随好圆满庄严，<a id="a-4R"></a>当学般若波罗蜜多；<a id="a-4S"></a>欲得生生常忆宿住，<a id="a-4T"></a>终不忘失大菩提心，<a id="a-4U"></a>远离恶友，<a id="a-4V"></a>亲近善友，<a id="a-4W"></a>恒修菩萨摩诃萨行，<a id="a-4X"></a>当学般若波罗蜜多；<a id="a-4Y"></a>欲得生生具大威力，<a id="a-4Z"></a>摧众魔怨，<a id="a-4a"></a>伏诸外道，<a id="a-4b"></a>当学般若波罗蜜多；<a id="a-4c"></a>欲得生生远离一切烦恼业障，<a id="a-4d"></a>通达诸法心无挂礙，<a id="a-4e"></a>当学般若波罗蜜多；<a id="a-4f"></a>欲得生生善心、<a id="a-4g"></a>善愿、<a id="a-4h"></a>善行相续常无懈废，<a id="a-4i"></a>当学般若波罗蜜多；<a id="a-4j"></a>欲生佛家入童真地，<a id="a-4k"></a>常不远离诸佛菩萨，<a id="a-4l"></a>当学般若波罗蜜多；<a id="a-4m"></a>欲得生生具诸相好端严如佛，<a id="a-4n"></a>一切有情见者欢喜，<a id="a-4o"></a>发起无上正等觉心，<a id="a-4p"></a>速能成办佛地功德，<a id="a-4q"></a>当学般若波罗蜜多；<a id="a-4r"></a>欲以种种胜善根力，<a id="a-4s"></a>随意能引上妙供具，<a id="a-4t"></a>供养恭敬、<a id="a-4u"></a>尊重赞叹一切如来、<a id="a-4v"></a>应、<a id="a-4w"></a>正等觉，<a id="a-4x"></a>令诸善根速得圆满，<a id="a-4y"></a>当学般若波罗蜜多；<a id="a-4z"></a>欲满一切有情所求饮食、<a id="a-50"></a>衣服、<a id="a-51"></a>床榻、<a id="a-52"></a>卧具、<a id="a-53"></a>病缘医药、<a id="a-54"></a>种种花香、<a id="a-55"></a>灯明、<a id="a-56"></a>车乘、<a id="a-57"></a>园林、<a id="a-58"></a>舍宅、<a id="a-59"></a>财谷、<a id="a-5A"></a>珍宝、<a id="a-5B"></a>严具、<a id="a-5C"></a>妓乐及余种种上妙乐具，<a id="a-5D"></a>当学般若波罗蜜多。</p>
  <p id="a5E">“复次，<a id="a-5F"></a>舍利子，<a id="a-5G"></a>若菩萨摩诃萨欲善安立尽虚空界、<a id="a-5H"></a>法界、<a id="a-5I"></a>世界一切有情，<a id="a-5J"></a>皆令安住布施、<a id="a-5K"></a>净戒、<a id="a-5L"></a>安忍、<a id="a-5M"></a>精进、<a id="a-5N"></a>静虑、<a id="a-5O"></a>般若波罗蜜多，<a id="a-5P"></a>当学般若波罗蜜多；<a id="a-5Q"></a>欲得发起一念善心所获功德，<a id="a-5R"></a>乃至无上正等菩提亦不穷尽，<a id="a-5S"></a>当学般若波罗蜜多；<a id="a-5T"></a>欲得十方诸佛世界一切如来、<a id="a-5U"></a>应、<a id="a-5V"></a>正等觉及诸菩萨共所称赞，<a id="a-5W"></a>当学般若波罗蜜多；<a id="a-5X"></a>欲一发心即能遍至十方各如殑伽沙界，<a id="a-5Y"></a>供养诸佛利乐有情，<a id="a-5Z"></a>当学般若波罗蜜多；<a id="a-5a"></a>欲一发声即能遍满十方各如殑伽沙界，<a id="a-5b"></a>赞叹诸佛教诲有情，<a id="a-5c"></a>当学般若波罗蜜多；<a id="a-5d"></a>欲一念顷安立十方殑伽沙等诸佛世界一切有情，<a id="a-5e"></a>皆令习学十善业道，<a id="a-5f"></a>受三归依护持禁戒，<a id="a-5g"></a>修四静虑及四无量、<a id="a-5h"></a>四无色定，<a id="a-5i"></a>获五神通，<a id="a-5j"></a>当学般若波罗蜜多；<a id="a-5k"></a>欲一念顷安立十方殑伽沙等诸佛世界一切有情，<a id="a-5l"></a>令住大乘修菩萨行不毁余乘，<a id="a-5m"></a>当学般若波罗蜜多；<a id="a-5n"></a>欲绍佛种令不断绝，<a id="a-5o"></a>护菩萨家令不退转，<a id="a-5p"></a>严净佛土令速成办，<a id="a-5q"></a>当学般若波罗蜜多。</p>
  <p id="a5r">“复次，<a id="a-5s"></a>舍利子，<a id="a-5t"></a>若菩萨摩诃萨欲安住内空、<a id="a-5u"></a>外空、<a id="a-5v"></a>内外空、<a id="a-5w"></a>空空、<a id="a-5x"></a>大空、<a id="a-5y"></a>胜义空、<a id="a-5z"></a>有为空、<a id="a-60"></a>无为空、<a id="a-61"></a>毕竟空、<a id="a-62"></a>无际空、<a id="a-63"></a>散空、<a id="a-64"></a>无变异空、<a id="a-65"></a>本性空、<a id="a-66"></a>自相空、<a id="a-67"></a>共相空、<a id="a-68"></a>一切法空、<a id="a-69"></a>不可得空、<a id="a-6A"></a>无性空、<a id="a-6B"></a>自性空、<a id="a-6C"></a>无性自性空，<a id="a-6D"></a>当学般若波罗蜜多。<a id="a-6E"></a>若菩萨摩诃萨欲安住一切法真如、<a id="a-6F"></a>法界、<a id="a-6G"></a>法性、<a id="a-6H"></a>不虚妄性、<a id="a-6I"></a>不变异性、<a id="a-6J"></a>平等性、<a id="a-6K"></a>离生性、<a id="a-6L"></a>法定、<a id="a-6M"></a>法住、<a id="a-6N"></a>实际、<a id="a-6O"></a>虚空界、<a id="a-6P"></a>不思议界，<a id="a-6Q"></a>当学般若波罗蜜多。<a id="a-6R"></a>若菩萨摩诃萨欲觉知一切法尽所有性、<a id="a-6S"></a>如所有性无颠倒无分别，<a id="a-6T"></a>当学般若波罗蜜多。<a id="a-6U"></a>若菩萨摩诃萨欲觉知一切法因缘、<a id="a-6V"></a>等无间缘、<a id="a-6W"></a>所缘缘、<a id="a-6X"></a>增上缘性无所有不可得，<a id="a-6Y"></a>当学般若波罗蜜多。<a id="a-6Z"></a>若菩萨摩诃萨欲觉知一切法如幻、<a id="a-6a"></a>如梦、<a id="a-6b"></a>如响、<a id="a-6c"></a>如像、<a id="a-6d"></a>如光影、<a id="a-6e"></a>如阳焰、<a id="a-6f"></a>如空花、<a id="a-6g"></a>如寻香城、<a id="a-6h"></a>如变化事，<a id="a-6i"></a>唯心所现，<a id="a-6j"></a>性相皆空，<a id="a-6k"></a>当学般若波罗蜜多。<a id="a-6l"></a>若菩萨摩诃萨欲知十方殑伽沙等三千大千世界大地、<a id="a-6m"></a>虚空、<a id="a-6n"></a>诸山、<a id="a-6o"></a>大海、<a id="a-6p"></a>江河、<a id="a-6q"></a>池沼、<a id="a-6r"></a>涧谷、<a id="a-6s"></a>陂湖、<a id="a-6t"></a>地、<a id="a-6u"></a>水、<a id="a-6v"></a>火、<a id="a-6w"></a>风诸极微量，<a id="a-6x"></a>当学般若波罗蜜多。<a id="a-6y"></a>若菩萨摩诃萨欲析一毛以为百分，<a id="a-6z"></a>取一分毛尽举三千大千世界大海、<a id="a-70"></a>江河、<a id="a-71"></a>池沼、<a id="a-72"></a>涧谷、<a id="a-73"></a>陂湖中水，<a id="a-74"></a>弃置他方无边世界，<a id="a-75"></a>而不损害其中有情，<a id="a-76"></a>当学般若波罗蜜多。<a id="a-77"></a>若菩萨摩诃萨见火劫起，<a id="a-78"></a>遍烧三千大千世界，<a id="a-79"></a>天地洞然，<a id="a-7A"></a>欲以一气吹令顿灭，<a id="a-7B"></a>当学般若波罗蜜多。<a id="a-7C"></a>若菩萨摩诃萨见风劫起，<a id="a-7D"></a>三千世界所依风轮飘击上涌，<a id="a-7E"></a>将吹三千大千世界苏迷卢山、<a id="a-7F"></a>轮围山等诸所有物碎如糠[禾+会]，<a id="a-7G"></a>欲以一指障彼风力令息不起，<a id="a-7H"></a>当学般若波罗蜜多。<a id="a-7I"></a>若菩萨摩诃萨欲于三千大千世界一结跏坐充满虚空，<a id="a-7J"></a>当学般若波罗蜜多。<a id="a-7K"></a>若菩萨摩诃萨欲以一毛羂取三千大千世界妙高山王、<a id="a-7L"></a>轮围山等诸所有物，<a id="a-7M"></a>掷过他方无量无数无边世界，<a id="a-7N"></a>而不损害其中有情，<a id="a-7O"></a>当学般若波罗蜜多。<a id="a-7P"></a>若菩萨摩诃萨欲以一食、<a id="a-7Q"></a>一花、<a id="a-7R"></a>一香、<a id="a-7S"></a>一幢盖等，<a id="a-7T"></a>供养恭敬、<a id="a-7U"></a>尊重赞叹十方各如殑伽沙界一切如来、<a id="a-7V"></a>应、<a id="a-7W"></a>正等觉及弟子众无不充足，<a id="a-7X"></a>当学般若波罗蜜多。<a id="a-7Y"></a>若菩萨摩诃萨欲等安立十方各如殑伽沙界诸有情类，<a id="a-7Z"></a>令住戒蕴、<a id="a-7a"></a>定蕴、<a id="a-7b"></a>慧蕴、<a id="a-7c"></a>解脱蕴、<a id="a-7d"></a>解脱知见蕴，<a id="a-7e"></a>或住预流、<a id="a-7f"></a>一来、<a id="a-7g"></a>不还、<a id="a-7h"></a>阿罗汉果、<a id="a-7i"></a>独觉菩提，<a id="a-7j"></a>乃至或令入无余依般涅槃界，<a id="a-7k"></a>当学般若波罗蜜多。</p>
  <p id="a7l">“复次，<a id="a-7m"></a>舍利子，<a id="a-7n"></a>若菩萨摩诃萨修行般若波罗蜜多，<a id="a-7o"></a>能如实知如是布施得大果报，<a id="a-7p"></a>谓如实知：<a id="a-7q"></a>如是布施得生刹帝利大族，<a id="a-7r"></a>或生婆罗门大族，<a id="a-7s"></a>或生长者大族，<a id="a-7t"></a>或生居士大族；<a id="a-7u"></a>如是布施得生四大王众天，<a id="a-7v"></a>或生三十三天，<a id="a-7w"></a>或生夜摩天，<a id="a-7x"></a>或生睹史多天，<a id="a-7y"></a>或生乐变化天，<a id="a-7z"></a>或生他化自在天；<a id="a-80"></a>依此布施得初静虑，<a id="a-81"></a>或第二静虑，<a id="a-82"></a>或第三静虑，<a id="a-83"></a>或第四静虑；<a id="a-84"></a>依此布施得空无边处定，<a id="a-85"></a>或识无边处定，<a id="a-86"></a>或无所有处定，<a id="a-87"></a>或非想非非想处定；<a id="a-88"></a>依此布施起四念住乃至八圣道支，<a id="a-89"></a>得预流果、<a id="a-8A"></a>或一来果、<a id="a-8B"></a>或不还果、<a id="a-8C"></a>或阿罗汉果、<a id="a-8D"></a>或独觉菩提，<a id="a-8E"></a>或得无上正等菩提。<a id="a-8F"></a>能如实知如是净戒、<a id="a-8G"></a>安忍、<a id="a-8H"></a>精进、<a id="a-8I"></a>静虑、<a id="a-8J"></a>般若，<a id="a-8K"></a>得大果报亦复如是。<a id="a-8L"></a>若菩萨摩诃萨修行般若波罗蜜多，<a id="a-8M"></a>能如实知如是布施方便善巧能满布施波罗蜜多，<a id="a-8N"></a>如是布施方便善巧能满净戒波罗蜜多，<a id="a-8O"></a>如是布施方便善巧能满安忍波罗蜜多，<a id="a-8P"></a>如是布施方便善巧能满精进波罗蜜多，<a id="a-8Q"></a>如是布施方便善巧能满静虑波罗蜜多，<a id="a-8R"></a>如是布施方便善巧能满般若波罗蜜多，<a id="a-8S"></a>如是净戒、<a id="a-8T"></a>安忍、<a id="a-8U"></a>精进、<a id="a-8V"></a>静虑、<a id="a-8W"></a>般若方便善巧皆能圆满六波罗蜜多。<a id="a-8X"></a>”</p>
  <p id="a8Y">时，<a id="a-8Z"></a>舍利子白佛言：<a id="a-8a"></a>“世尊，<a id="a-8b"></a>云何菩萨摩诃萨修行般若波罗蜜多，<a id="a-8c"></a>能如实知如是布施方便善巧能满布施乃至般若波罗蜜多，<a id="a-8d"></a>如是净戒乃至般若方便善巧能满净戒乃至静虑波罗蜜多？<a id="a-8e"></a>”</p>
  <p id="a8f">佛言：<a id="a-8g"></a>“舍利子，<a id="a-8h"></a>以无所得为方便故，<a id="a-8i"></a>谓菩萨摩诃萨行布施时，<a id="a-8j"></a>了达一切施者、<a id="a-8k"></a>受者、<a id="a-8l"></a>所施物相不可得故，<a id="a-8m"></a>能满布施波罗蜜多；<a id="a-8n"></a>犯、<a id="a-8o"></a>无犯相不可得故，<a id="a-8p"></a>能满净戒波罗蜜多；<a id="a-8q"></a>动、<a id="a-8r"></a>不动相不可得故，<a id="a-8s"></a>能满安忍波罗蜜多；<a id="a-8t"></a>身心勤、<a id="a-8u"></a>怠不可得故，<a id="a-8v"></a>能满精进波罗蜜多；<a id="a-8w"></a>有乱、<a id="a-8x"></a>无乱不可得故，<a id="a-8y"></a>能满静虑波罗蜜多；<a id="a-8z"></a>诸法性、<a id="a-90"></a>相不可得故，<a id="a-91"></a>能满般若波罗蜜多。<a id="a-92"></a>是为菩萨摩诃萨行布施时，<a id="a-93"></a>方便善巧能满六种波罗蜜多。<a id="a-94"></a>如是菩萨摩诃萨行净戒时，<a id="a-95"></a>方便善巧能满六种波罗蜜多，<a id="a-96"></a>乃至行般若时，<a id="a-97"></a>方便善巧能满六种波罗蜜多。</p>
  <p id="a98">“复次，<a id="a-99"></a>舍利子，<a id="a-9A"></a>若菩萨摩诃萨欲得过去、<a id="a-9B"></a>未来、<a id="a-9C"></a>现在诸佛功德，<a id="a-9D"></a>当学般若波罗蜜多。<a id="a-9E"></a>若菩萨摩诃萨欲到一切有为、<a id="a-9F"></a>无为法之彼岸，<a id="a-9G"></a>当学般若波罗蜜多。<a id="a-9H"></a>若菩萨摩诃萨欲达过去、<a id="a-9I"></a>未来、<a id="a-9J"></a>现在诸法真如、<a id="a-9K"></a>法界、<a id="a-9L"></a>法性、<a id="a-9M"></a>无生、<a id="a-9N"></a>实际，<a id="a-9O"></a>当学般若波罗蜜多。<a id="a-9P"></a>若菩萨摩诃萨欲穷过去、<a id="a-9Q"></a>未来、<a id="a-9R"></a>现在生不生际，<a id="a-9S"></a>当学般若波罗蜜多。<a id="a-9T"></a>若菩萨摩诃萨欲与一切声闻、<a id="a-9U"></a>独觉而为导首，<a id="a-9V"></a>当学般若波罗蜜多。<a id="a-9W"></a>若菩萨摩诃萨欲与一切如来为亲侍者，<a id="a-9X"></a>当学般若波罗蜜多。<a id="a-9Y"></a>若菩萨摩诃萨欲与一切如来为内眷属，<a id="a-9Z"></a>当学般若波罗蜜多。<a id="a-9a"></a>若菩萨摩诃萨欲得大眷属，<a id="a-9b"></a>当学般若波罗蜜多。<a id="a-9c"></a>若菩萨摩诃萨欲得菩萨常为眷属，<a id="a-9d"></a>当学般若波罗蜜多。<a id="a-9e"></a>若菩萨摩诃萨欲消一切施主供养，<a id="a-9f"></a>当学般若波罗蜜多。<a id="a-9g"></a>若菩萨摩诃萨欲摧伏悭贪心，<a id="a-9h"></a>不起犯戒心，<a id="a-9i"></a>除去恚怒心，<a id="a-9j"></a>弃舍懈怠心，<a id="a-9k"></a>静息散乱心，<a id="a-9l"></a>远离恶慧心，<a id="a-9m"></a>当学般若波罗蜜多。<a id="a-9n"></a>若菩萨摩诃萨欲安立一切有情于施性福业事、<a id="a-9o"></a>戒性福业事、<a id="a-9p"></a>修性福业事、<a id="a-9q"></a>供侍福业事、<a id="a-9r"></a>有依福业事，<a id="a-9s"></a>当学般若波罗蜜多。<a id="a-9t"></a>若菩萨摩诃萨欲得五眼，<a id="a-9u"></a>所谓肉眼、<a id="a-9v"></a>天眼、<a id="a-9w"></a>慧眼、<a id="a-9x"></a>法眼、<a id="a-9y"></a>佛眼，<a id="a-9z"></a>当学般若波罗蜜多。<a id="a-A0"></a>若菩萨摩诃萨欲以天眼，<a id="a-A1"></a>尽见十方殑伽沙等世界诸佛，<a id="a-A2"></a>当学般若波罗蜜多。<a id="a-A3"></a>若菩萨摩诃萨欲以天耳，<a id="a-A4"></a>尽闻十方殑伽沙等世界诸佛所说法要，<a id="a-A5"></a>当学般若波罗蜜多。<a id="a-A6"></a>若菩萨摩诃萨欲如实知十方各如殑伽沙界一切诸佛心、<a id="a-A7"></a>心所法，<a id="a-A8"></a>当学般若波罗蜜多。<a id="a-A9"></a>若菩萨摩诃萨欲得普闻十方世界诸佛说法，<a id="a-AA"></a>乃至无上正等菩提而不断绝，<a id="a-AB"></a>当学般若波罗蜜多。<a id="a-AC"></a>若菩萨摩诃萨欲见过去、<a id="a-AD"></a>未来、<a id="a-AE"></a>现在十方一切诸佛国土，<a id="a-AF"></a>当学般若波罗蜜多。<a id="a-AG"></a>若菩萨摩诃萨欲于过去、<a id="a-AH"></a>未来、<a id="a-AI"></a>现在十方诸佛所说契经、<a id="a-AJ"></a>应颂、<a id="a-AK"></a>授记、<a id="a-AL"></a>讽颂、<a id="a-AM"></a>自说、<a id="a-AN"></a>因缘、<a id="a-AO"></a>本事、<a id="a-AP"></a>本生、<a id="a-AQ"></a>方广、<a id="a-AR"></a>希法、<a id="a-AS"></a>譬喻、<a id="a-AT"></a>论议，<a id="a-AU"></a>诸声闻等所未曾闻，<a id="a-AV"></a>皆能受持究竟通利，<a id="a-AW"></a>当学般若波罗蜜多。<a id="a-AX"></a>若菩萨摩诃萨欲于过去、<a id="a-AY"></a>未来、<a id="a-AZ"></a>现在十方诸佛所说法门，<a id="a-Aa"></a>既自受持究竟通利，<a id="a-Ab"></a>复能为他如实广说，<a id="a-Ac"></a>当学般若波罗蜜多。<a id="a-Ad"></a>若菩萨摩诃萨欲于过去、<a id="a-Ae"></a>未来、<a id="a-Af"></a>现在十方诸佛所说法门自如实行，<a id="a-Ag"></a>复能劝他如实修行，<a id="a-Ah"></a>当学般若波罗蜜多。<a id="a-Ai"></a>若菩萨摩诃萨欲于十方殑伽沙等幽暗世界，<a id="a-Aj"></a>或世界中间日月所不照处为作光明，<a id="a-Ak"></a>当学般若波罗蜜多。<a id="a-Al"></a>若菩萨摩诃萨欲于十方殑伽沙等无量世界，<a id="a-Am"></a>其中有情成就邪见，<a id="a-An"></a>不闻佛名、<a id="a-Ao"></a>法名、<a id="a-Ap"></a>僧名，<a id="a-Aq"></a>而能开化令起正见闻三宝名，<a id="a-Ar"></a>当学般若波罗蜜多。<a id="a-As"></a>若菩萨摩诃萨欲令十方殑伽沙等世界有情，<a id="a-At"></a>以己威力，<a id="a-Au"></a>盲者能视，<a id="a-Av"></a>聋者能听，<a id="a-Aw"></a>哑者能言，<a id="a-Ax"></a>狂者得念，<a id="a-Ay"></a>乱者得定，<a id="a-Az"></a>贫者得富，<a id="a-B0"></a>露者得衣，<a id="a-B1"></a>饥者得食，<a id="a-B2"></a>渴者得饮，<a id="a-B3"></a>病者得除愈，<a id="a-B4"></a>丑者得端严，<a id="a-B5"></a>形残者得具足，<a id="a-B6"></a>根缺者得圆满，<a id="a-B7"></a>迷闷者得醒悟，<a id="a-B8"></a>疲顿者得安泰，<a id="a-B9"></a>一切有情等心相向，<a id="a-BA"></a>如父如母、<a id="a-BB"></a>如兄如弟、<a id="a-BC"></a>如姊如妹、<a id="a-BD"></a>如友如亲，<a id="a-BE"></a>当学般若波罗蜜多。<a id="a-BF"></a>若菩萨摩诃萨欲令十方殑伽沙等世界有情，<a id="a-BG"></a>以己威力，<a id="a-BH"></a>在恶趣者皆生善趣，<a id="a-BI"></a>当学般若波罗蜜多。<a id="a-BJ"></a>若菩萨摩诃萨欲令十方殑伽沙等世界有情，<a id="a-BK"></a>以己威力，<a id="a-BL"></a>习恶业者皆修善业，<a id="a-BM"></a>当学般若波罗蜜多。<a id="a-BN"></a>若菩萨摩诃萨欲令十方殑伽沙等世界有情，<a id="a-BO"></a>以己威力，<a id="a-BP"></a>诸犯戒者皆住戒蕴，<a id="a-BQ"></a>未得定者皆住定蕴，<a id="a-BR"></a>有恶慧者皆住慧蕴，<a id="a-BS"></a>无解脱者皆住解脱蕴，<a id="a-BT"></a>无解脱知见者皆住解脱知见蕴，<a id="a-BU"></a>未见谛者得预流果、<a id="a-BV"></a>若一来果、<a id="a-BW"></a>若不还果、<a id="a-BX"></a>若阿罗汉果、<a id="a-BY"></a>若独觉菩提，<a id="a-BZ"></a>若得无上正等菩提，<a id="a-Ba"></a>当学般若波罗蜜多。<a id="a-Bb"></a>若菩萨摩诃萨欲学诸佛殊胜威仪，<a id="a-Bc"></a>令诸有情观之无厌，<a id="a-Bd"></a>息一切恶，<a id="a-Be"></a>生一切善，<a id="a-Bf"></a>当学般若波罗蜜多。</p>
  <p id="aBg">“复次，<a id="a-Bh"></a>舍利子，<a id="a-Bi"></a>菩萨摩诃萨修行般若波罗蜜多时，<a id="a-Bj"></a>作是思惟：<a id="a-Bk"></a>‘我何时得如象王，<a id="a-Bl"></a>视容止肃，<a id="a-Bm"></a>然为众说法？<a id="a-Bn"></a>’欲成斯事，<a id="a-Bo"></a>当学般若波罗蜜多。</p>
  <p id="aBp">“菩萨摩诃萨修行般若波罗蜜多时，<a id="a-Bq"></a>作是思惟：<a id="a-Br"></a>‘我何时得身、<a id="a-Bs"></a>语、<a id="a-Bt"></a>意业随智慧行，<a id="a-Bu"></a>皆悉清净？<a id="a-Bv"></a>’欲成斯事，<a id="a-Bw"></a>当学般若波罗蜜多。</p>
  <p id="aBx">“菩萨摩诃萨修行般若波罗蜜多时，<a id="a-By"></a>作是思惟：<a id="a-Bz"></a>‘我何时得足不履地，<a id="a-C0"></a>如四指量，<a id="a-C1"></a>自在而行？<a id="a-C2"></a>’欲成斯事，<a id="a-C3"></a>当学般若波罗蜜多。</p>
  <p id="aC4">“菩萨摩诃萨修行般若波罗蜜多时，<a id="a-C5"></a>作是思惟：<a id="a-C6"></a>‘我何时得无量百千俱胝那庾多四大王众天乃至色究竟天，<a id="a-C7"></a>供养恭敬、<a id="a-C8"></a>尊重赞叹，<a id="a-C9"></a>导从围绕，<a id="a-CA"></a>诣菩提树？<a id="a-CB"></a>’欲成斯事，<a id="a-CC"></a>当学般若波罗蜜多。</p>
  <p id="aCD">“菩萨摩诃萨修行般若波罗蜜多时，<a id="a-CE"></a>作是思惟：<a id="a-CF"></a>‘我何时得无量百千俱胝那庾多四大王众天乃至色究竟天，<a id="a-CG"></a>于菩提树下，<a id="a-CH"></a>以天衣为座？<a id="a-CI"></a>’欲成斯事，<a id="a-CJ"></a>当学般若波罗蜜多。</p>
  <p id="aCK">“菩萨摩诃萨修行般若波罗蜜多时，<a id="a-CL"></a>作是思惟：<a id="a-CM"></a>‘我何时得菩提树下结跏趺坐，<a id="a-CN"></a>以众妙相所庄严手而抚大地，<a id="a-CO"></a>使于地神并诸眷属俱时涌现？<a id="a-CP"></a>’欲成斯事，<a id="a-CQ"></a>当学般若波罗蜜多。</p>
  <p id="aCR">“菩萨摩诃萨修行般若波罗蜜多时，<a id="a-CS"></a>作是思惟：<a id="a-CT"></a>‘我何时得坐菩提树，<a id="a-CU"></a>降伏众魔，<a id="a-CV"></a>证得无上正等菩提？<a id="a-CW"></a>’欲成斯事，<a id="a-CX"></a>当学般若波罗蜜多。</p>
  <p id="aCY">“菩萨摩诃萨修行般若波罗蜜多时，<a id="a-CZ"></a>作是思惟：<a id="a-Ca"></a>‘我何时得成正觉已，<a id="a-Cb"></a>行住坐卧随地方所悉为金刚？<a id="a-Cc"></a>’欲成斯事，<a id="a-Cd"></a>当学般若波罗蜜多。</p>
  <p id="aCe">“菩萨摩诃萨修行般若波罗蜜多时，<a id="a-Cf"></a>作是思惟：<a id="a-Cg"></a>‘我何时得舍国出家，<a id="a-Ch"></a>是日即成无上正觉，<a id="a-Ci"></a>还于是日转妙法轮，<a id="a-Cj"></a>即令无量无数有情远尘离垢生净法眼，<a id="a-Ck"></a>复令无量无数有情永尽诸漏心慧解脱，<a id="a-Cl"></a>亦令无量无数有情于无上菩提得不退转？<a id="a-Cm"></a>’欲成斯事，<a id="a-Cn"></a>当学般若波罗蜜多。</p>
  <p id="aCo">“菩萨摩诃萨修行般若波罗蜜多时，<a id="a-Cp"></a>作是思惟：<a id="a-Cq"></a>‘我何时得无上菩提，<a id="a-Cr"></a>无量无数声闻、<a id="a-Cs"></a>菩萨为弟子众，<a id="a-Ct"></a>一说法时，<a id="a-Cu"></a>令无量无数有情不起于座得阿罗汉果，<a id="a-Cv"></a>复令无量无数有情亦不起于座于无上菩提得不退转？<a id="a-Cw"></a>’欲成斯事，<a id="a-Cx"></a>当学般若波罗蜜多。</p>
  <p id="aCy">“菩萨摩诃萨修行般若波罗蜜多时，<a id="a-Cz"></a>作是思惟：<a id="a-D0"></a>‘我何时得寿量无尽，<a id="a-D1"></a>无边光明，<a id="a-D2"></a>相好庄严，<a id="a-D3"></a>观者无厌；<a id="a-D4"></a>虽复行时千叶莲花每承其足，<a id="a-D5"></a>而令地上现千辐轮；<a id="a-D6"></a>举步经行大地震动，<a id="a-D7"></a>而不扰恼地居有情；<a id="a-D8"></a>欲回顾时举身皆转，<a id="a-D9"></a>足之所履尽金刚际，<a id="a-DA"></a>如车轮量地亦随转？<a id="a-DB"></a>’欲成斯事，<a id="a-DC"></a>当学般若波罗蜜多。</p>
  <p id="aDD">“菩萨摩诃萨修行般若波罗蜜多时，<a id="a-DE"></a>作是思惟：<a id="a-DF"></a>‘我何时得举身支节皆放光明，<a id="a-DG"></a>遍照十方无边世界，<a id="a-DH"></a>随所照处，<a id="a-DI"></a>为诸有情作大饶益？<a id="a-DJ"></a>’欲成斯事，<a id="a-DK"></a>当学般若波罗蜜多。</p>
  <p id="aDL">“菩萨摩诃萨修行般若波罗蜜多时，<a id="a-DM"></a>作是思惟：<a id="a-DN"></a>‘我得无上正等觉时，<a id="a-DO"></a>愿所居土无有一切贪欲、<a id="a-DP"></a>瞋恚、<a id="a-DQ"></a>愚痴等名。<a id="a-DR"></a>其中有情成就妙慧，<a id="a-DS"></a>由斯慧力亟作是思：<a id="a-DT"></a>布施、<a id="a-DU"></a>调伏、<a id="a-DV"></a>安忍、<a id="a-DW"></a>勇进、<a id="a-DX"></a>寂静、<a id="a-DY"></a>谛观，<a id="a-DZ"></a>离诸放逸，<a id="a-Da"></a>修行梵行，<a id="a-Db"></a>慈、<a id="a-Dc"></a>悲、<a id="a-Dd"></a>喜、<a id="a-De"></a>舍，<a id="a-Df"></a>不恼有情，<a id="a-Dg"></a>如余佛土，<a id="a-Dh"></a>岂不善哉！<a id="a-Di"></a>’欲满斯愿，<a id="a-Dj"></a>当学般若波罗蜜多。</p>
  <p id="aDk">“菩萨摩诃萨修行般若波罗蜜多时，<a id="a-Dl"></a>作是思惟：<a id="a-Dm"></a>‘我得无上正等觉时，<a id="a-Dn"></a>化事既周，<a id="a-Do"></a>般涅槃后正法无有灭尽之期，<a id="a-Dp"></a>常为有情作大利乐。<a id="a-Dq"></a>’欲满斯愿，<a id="a-Dr"></a>当学般若波罗蜜多。</p>
  <p id="aDs">“菩萨摩诃萨修行般若波罗蜜多时，<a id="a-Dt"></a>作是思惟：<a id="a-Du"></a>‘我得无上正等觉时，<a id="a-Dv"></a>愿令十方殑伽沙等世界有情闻我名者，<a id="a-Dw"></a>必得无上正等菩提。<a id="a-Dx"></a>’欲满斯愿，<a id="a-Dy"></a>当学般若波罗蜜多。</p>
  <p id="aDz">“舍利子，<a id="a-E0"></a>诸菩萨摩诃萨若欲成就此等无量无边功德，<a id="a-E1"></a>当学般若波罗蜜多。</p>
  <p id="aE2">“复次，<a id="a-E3"></a>舍利子，<a id="a-E4"></a>若菩萨摩诃萨修行般若波罗蜜多，<a id="a-E5"></a>既能成办如是功德。<a id="a-E6"></a>尔时，<a id="a-E7"></a>三千大千世界四大天王皆大欢喜，<a id="a-E8"></a>咸作是念：<a id="a-E9"></a>‘我等今者，<a id="a-EA"></a>当以四钵奉此菩萨，<a id="a-EB"></a>如昔天王奉先佛钵。<a id="a-EC"></a>’是时，<a id="a-ED"></a>三千大千世界三十三天、<a id="a-EE"></a>夜摩天、<a id="a-EF"></a>睹史多天、<a id="a-EG"></a>乐变化天、<a id="a-EH"></a>他化自在天皆大欢喜，<a id="a-EI"></a>咸作是念：<a id="a-EJ"></a>‘我等皆当给侍供养如是菩萨，<a id="a-EK"></a>令阿素洛凶党损减，<a id="a-EL"></a>使诸天人众眷属增益。<a id="a-EM"></a>’是时，<a id="a-EN"></a>三千大千世界梵众天——梵辅天、<a id="a-EO"></a>梵会天、<a id="a-EP"></a>大梵天，<a id="a-EQ"></a>光天——少光天、<a id="a-ER"></a>无量光天、<a id="a-ES"></a>极光净天，<a id="a-ET"></a>净天——少净天、<a id="a-EU"></a>无量净天、<a id="a-EV"></a>遍净天，<a id="a-EW"></a>广天——少广天、<a id="a-EX"></a>无量广天、<a id="a-EY"></a>广果天，<a id="a-EZ"></a>无烦天、<a id="a-Ea"></a>无热天、<a id="a-Eb"></a>善现天、<a id="a-Ec"></a>善见天、<a id="a-Ed"></a>色究竟天，<a id="a-Ee"></a>欢喜欣庆，<a id="a-Ef"></a>咸作是念：<a id="a-Eg"></a>‘我等当请如是菩萨速证无上正等菩提，<a id="a-Eh"></a>转妙法轮利乐一切。<a id="a-Ei"></a>’</p>
  <p id="aEj">“舍利子，<a id="a-Ek"></a>若菩萨摩诃萨修行般若波罗蜜多，<a id="a-El"></a>增益六种波罗蜜多时，<a id="a-Em"></a>彼世界诸善男子、<a id="a-En"></a>善女人等皆大欢喜，<a id="a-Eo"></a>咸作是念：<a id="a-Ep"></a>‘我等当为如是菩萨作父母、<a id="a-Eq"></a>兄弟、<a id="a-Er"></a>妻子、<a id="a-Es"></a>眷属、<a id="a-Et"></a>知识、<a id="a-Eu"></a>朋友。<a id="a-Ev"></a>’时，<a id="a-Ew"></a>彼世界四大王众天乃至色究竟天，<a id="a-Ex"></a>欢喜庆幸咸作是念：<a id="a-Ey"></a>‘我等当设种种方便，<a id="a-Ez"></a>令是菩萨离非梵行，<a id="a-F0"></a>从初发心乃至成佛常修梵行。<a id="a-F1"></a>所以者何？<a id="a-F2"></a>若染色欲，<a id="a-F3"></a>于生梵天尚能为障，<a id="a-F4"></a>况得无上正等菩提？<a id="a-F5"></a>’是故菩萨断欲出家修梵行者，<a id="a-F6"></a>能得无上正等菩提，<a id="a-F7"></a>非不断者。<a id="a-F8"></a>”</p>
  <p id="aF9">时，<a id="a-FA"></a>舍利子白佛言：<a id="a-FB"></a>“世尊，<a id="a-FC"></a>诸菩萨摩诃萨为决定有父母、<a id="a-FD"></a>妻子、<a id="a-FE"></a>诸亲友耶？<a id="a-FF"></a>”</p>
  <p id="aFG">佛言：<a id="a-FH"></a>“舍利子，<a id="a-FI"></a>或有菩萨具有父母、<a id="a-FJ"></a>妻子、<a id="a-FK"></a>眷属而修菩萨摩诃萨行；<a id="a-FL"></a>或有菩萨摩诃萨无有妻子，<a id="a-FM"></a>从初发心乃至成佛，<a id="a-FN"></a>常修梵行不坏童真；<a id="a-FO"></a>或有菩萨摩诃萨方便善巧示受五欲，<a id="a-FP"></a>厌舍出家，<a id="a-FQ"></a>方得无上正等菩提。</p>
  <p id="aFR">“舍利子，<a id="a-FS"></a>譬如幻师若彼弟子，<a id="a-FT"></a>善于幻术幻作五欲，<a id="a-FU"></a>于中自恣共相娱乐。<a id="a-FV"></a>于意云何？<a id="a-FW"></a>是幻所作，<a id="a-FX"></a>为有实不？<a id="a-FY"></a>”</p>
  <p id="aFZ">舍利子言：<a id="a-Fa"></a>“不也，<a id="a-Fb"></a>世尊。<a id="a-Fc"></a>”</p>
  <p id="aFd">佛言：<a id="a-Fe"></a>“舍利子，<a id="a-Ff"></a>菩萨摩诃萨亦复如是方便善巧，<a id="a-Fg"></a>为欲成熟诸有情故化受五欲。<a id="a-Fh"></a>然此菩萨摩诃萨于五欲中深生厌患，<a id="a-Fi"></a>不为五欲之所染污，<a id="a-Fj"></a>以无量门诃毁诸欲：<a id="a-Fk"></a>欲为炽然，<a id="a-Fl"></a>烧身心故；<a id="a-Fm"></a>欲为秽恶，<a id="a-Fn"></a>染自他故；<a id="a-Fo"></a>欲为魁脍，<a id="a-Fp"></a>于去、<a id="a-Fq"></a>来、<a id="a-Fr"></a>今常为害故；<a id="a-Fs"></a>欲为怨敌，<a id="a-Ft"></a>长夜伺求作衰损故；<a id="a-Fu"></a>欲如草炬，<a id="a-Fv"></a>欲如苦果，<a id="a-Fw"></a>欲如剑刃，<a id="a-Fx"></a>欲如火聚，<a id="a-Fy"></a>欲如毒器，<a id="a-Fz"></a>欲如幻惑，<a id="a-G0"></a>欲如暗井。<a id="a-G1"></a>菩萨摩诃萨以如是等无量过门诃毁诸欲，<a id="a-G2"></a>既善了知诸欲过失，<a id="a-G3"></a>宁有真实受诸欲事？<a id="a-G4"></a>但为饶益所化有情，<a id="a-G5"></a>方便善巧示受诸欲。<a id="a-G6"></a>”</p>
  <p data-pb></p>
  <h2 id="aG7">第二分观照品第三之一</h2>
  <p id="aG8">尔时，<a id="a-G9"></a>舍利子白佛言：<a id="a-GA"></a>“世尊，<a id="a-GB"></a>诸菩萨摩诃萨应云何修行般若波罗蜜多？<a id="a-GC"></a>”</p>
  <p id="aGD">佛言：<a id="a-GE"></a>“舍利子，<a id="a-GF"></a>菩萨摩诃萨修行般若波罗蜜多时，<a id="a-GG"></a>应如是观：<a id="a-GH"></a>‘实有菩萨不见有菩萨，<a id="a-GI"></a>不见菩萨名；<a id="a-GJ"></a>不见般若波罗蜜多，<a id="a-GK"></a>不见般若波罗蜜多名；<a id="a-GL"></a>不见行，<a id="a-GM"></a>不见不行。<a id="a-GN"></a>’何以故？<a id="a-GO"></a>舍利子，<a id="a-GP"></a>菩萨自性空，<a id="a-GQ"></a>菩萨名空。<a id="a-GR"></a>所以者何？<a id="a-GS"></a>色自性空，<a id="a-GT"></a>不由空故色空非色，<a id="a-GU"></a>色不离空，<a id="a-GV"></a>空不离色，<a id="a-GW"></a>色即是空，<a id="a-GX"></a>空即是色。<a id="a-GY"></a>受、<a id="a-GZ"></a>想、<a id="a-Ga"></a>行、<a id="a-Gb"></a>识自性空，<a id="a-Gc"></a>不由空故受、<a id="a-Gd"></a>想、<a id="a-Ge"></a>行、<a id="a-Gf"></a>识空非受、<a id="a-Gg"></a>想、<a id="a-Gh"></a>行、<a id="a-Gi"></a>识，<a id="a-Gj"></a>受、<a id="a-Gk"></a>想、<a id="a-Gl"></a>行、<a id="a-Gm"></a>识不离空，<a id="a-Gn"></a>空不离受、<a id="a-Go"></a>想、<a id="a-Gp"></a>行、<a id="a-Gq"></a>识，<a id="a-Gr"></a>受、<a id="a-Gs"></a>想、<a id="a-Gt"></a>行、<a id="a-Gu"></a>识即是空，<a id="a-Gv"></a>空即是受、<a id="a-Gw"></a>想、<a id="a-Gx"></a>行、<a id="a-Gy"></a>识。<a id="a-Gz"></a>何以故？<a id="a-H0"></a>舍利子，<a id="a-H1"></a>此但有名谓为菩提，<a id="a-H2"></a>此但有名谓为萨埵，<a id="a-H3"></a>此但有名谓为菩萨，<a id="a-H4"></a>此但有名谓之为空，<a id="a-H5"></a>此但有名谓之为色、<a id="a-H6"></a>受、<a id="a-H7"></a>想、<a id="a-H8"></a>行、<a id="a-H9"></a>识，<a id="a-HA"></a>如是自性无生、<a id="a-HB"></a>无灭，<a id="a-HC"></a>无染、<a id="a-HD"></a>无净。<a id="a-HE"></a>菩萨摩诃萨如是修行般若波罗蜜多，<a id="a-HF"></a>不见生、<a id="a-HG"></a>不见灭，<a id="a-HH"></a>不见染、<a id="a-HI"></a>不见净。<a id="a-HJ"></a>何以故？<a id="a-HK"></a>但假立客名分别于法，<a id="a-HL"></a>而起分别假立客名，<a id="a-HM"></a>随起言说，<a id="a-HN"></a>如如言说，<a id="a-HO"></a>如是如是生起执著。<a id="a-HP"></a>菩萨摩诃萨修行般若波罗蜜多时，<a id="a-HQ"></a>于如是等一切不见，<a id="a-HR"></a>由不见故不生执著。</p>
  <p id="aHS">“复次，<a id="a-HT"></a>舍利子，<a id="a-HU"></a>菩萨摩诃萨修行般若波罗蜜多时应如是观：<a id="a-HV"></a>‘菩萨但有名，<a id="a-HW"></a>佛但有名，<a id="a-HX"></a>般若波罗蜜多但有名，<a id="a-HY"></a>色但有名，<a id="a-HZ"></a>受、<a id="a-Ha"></a>想、<a id="a-Hb"></a>行、<a id="a-Hc"></a>识但有名，<a id="a-Hd"></a>余一切法但有名。<a id="a-He"></a>’舍利子，<a id="a-Hf"></a>如我但有名，<a id="a-Hg"></a>谓之为我实不可得，<a id="a-Hh"></a>如是有情、<a id="a-Hi"></a>命者、<a id="a-Hj"></a>生者、<a id="a-Hk"></a>养者、<a id="a-Hl"></a>士夫、<a id="a-Hm"></a>补特伽罗、<a id="a-Hn"></a>意生、<a id="a-Ho"></a>儒童、<a id="a-Hp"></a>作者、<a id="a-Hq"></a>使作者、<a id="a-Hr"></a>起者、<a id="a-Hs"></a>使起者、<a id="a-Ht"></a>受者、<a id="a-Hu"></a>使受者、<a id="a-Hv"></a>知者、<a id="a-Hw"></a>见者亦但有名，<a id="a-Hx"></a>谓为有情乃至见者实不可得；<a id="a-Hy"></a>以不可得空故，<a id="a-Hz"></a>但随世俗假立客名，<a id="a-I0"></a>诸法亦尔不应执著。<a id="a-I1"></a>是故菩萨摩诃萨修行般若波罗蜜多时，<a id="a-I2"></a>不见有我乃至见者，<a id="a-I3"></a>亦不见有一切法性。</p>
  <p id="aI4">“舍利子，<a id="a-I5"></a>菩萨摩诃萨如是修行般若波罗蜜多，<a id="a-I6"></a>除诸佛慧，<a id="a-I7"></a>一切声闻、<a id="a-I8"></a>独觉等慧所不能及，<a id="a-I9"></a>以不可得空故。<a id="a-IA"></a>所以者何？<a id="a-IB"></a>是菩萨摩诃萨于名、<a id="a-IC"></a>所名俱无所得，<a id="a-ID"></a>以不观见、<a id="a-IE"></a>无执著故。<a id="a-IF"></a>舍利子，<a id="a-IG"></a>菩萨摩诃萨若能如是行般若波罗蜜多，<a id="a-IH"></a>名为善行般若波罗蜜多。</p>
  <p id="aII">“舍利子，<a id="a-IJ"></a>假使汝及大目乾连，<a id="a-IK"></a>满赡部洲如稻、<a id="a-IL"></a>麻、<a id="a-IM"></a>竹、<a id="a-IN"></a>苇、<a id="a-IO"></a>甘蔗林等所有般若，<a id="a-IP"></a>比行般若波罗蜜多菩萨摩诃萨般若，<a id="a-IQ"></a>百分不及一，<a id="a-IR"></a>千分不及一，<a id="a-IS"></a>百千分不及一，<a id="a-IT"></a>俱胝分不及一，<a id="a-IU"></a>百俱胝分不及一，<a id="a-IV"></a>千俱胝分不及一，<a id="a-IW"></a>百千俱胝分不及一，<a id="a-IX"></a>数分、<a id="a-IY"></a>算分、<a id="a-IZ"></a>计分、<a id="a-Ia"></a>喻分乃至邬波尼煞昙分亦不及一。<a id="a-Ib"></a>何以故？<a id="a-Ic"></a>是菩萨摩诃萨般若，<a id="a-Id"></a>能使一切有情趣般涅槃，<a id="a-Ie"></a>一切声闻、<a id="a-If"></a>独觉般若不如是故。<a id="a-Ig"></a>又，<a id="a-Ih"></a>舍利子，<a id="a-Ii"></a>修行般若波罗蜜多菩萨摩诃萨，<a id="a-Ij"></a>于一日中所修般若，<a id="a-Ik"></a>一切声闻、<a id="a-Il"></a>独觉般若所不及故。</p>
  <p id="aIm">“舍利子，<a id="a-In"></a>置赡部洲，<a id="a-Io"></a>假使汝及大目乾连，<a id="a-Ip"></a>满四大洲如稻、<a id="a-Iq"></a>麻、<a id="a-Ir"></a>竹、<a id="a-Is"></a>苇、<a id="a-It"></a>甘蔗林等所有般若，<a id="a-Iu"></a>比行般若波罗蜜多菩萨摩诃萨般若，<a id="a-Iv"></a>百分不及一，<a id="a-Iw"></a>千分不及一，<a id="a-Ix"></a>百千分不及一，<a id="a-Iy"></a>乃至邬波尼煞昙分亦不及一。<a id="a-Iz"></a>何以故？<a id="a-J0"></a>是菩萨摩诃萨般若，<a id="a-J1"></a>能使一切有情趣般涅槃，<a id="a-J2"></a>一切声闻、<a id="a-J3"></a>独觉般若不如是故。<a id="a-J4"></a>又，<a id="a-J5"></a>舍利子，<a id="a-J6"></a>修行般若波罗蜜多菩萨摩诃萨，<a id="a-J7"></a>于一日中所修般若，<a id="a-J8"></a>一切声闻、<a id="a-J9"></a>独觉般若所不及故。</p>
  <p id="aJA">“舍利子，<a id="a-JB"></a>置四大洲，<a id="a-JC"></a>假使汝及大目乾连，<a id="a-JD"></a>满一三千大千世界如稻、<a id="a-JE"></a>麻、<a id="a-JF"></a>竹、<a id="a-JG"></a>苇、<a id="a-JH"></a>甘蔗林等所有般若，<a id="a-JI"></a>比行般若波罗蜜多菩萨摩诃萨般若，<a id="a-JJ"></a>百分不及一，<a id="a-JK"></a>千分不及一，<a id="a-JL"></a>百千分不及一，<a id="a-JM"></a>乃至邬波尼煞昙分亦不及一。<a id="a-JN"></a>何以故？<a id="a-JO"></a>是菩萨摩诃萨般若，<a id="a-JP"></a>能使一切有情趣般涅槃，<a id="a-JQ"></a>一切声闻、<a id="a-JR"></a>独觉般若不如是故。<a id="a-JS"></a>又，<a id="a-JT"></a>舍利子，<a id="a-JU"></a>修行般若波罗蜜多菩萨摩诃萨，<a id="a-JV"></a>于一日中所修般若，<a id="a-JW"></a>一切声闻、<a id="a-JX"></a>独觉般若所不及故。</p>
  <p id="aJY">“舍利子，<a id="a-JZ"></a>置一三千大千世界，<a id="a-Ja"></a>假使汝及大目乾连，<a id="a-Jb"></a>充满十方殑伽沙等诸佛世界如稻、<a id="a-Jc"></a>麻、<a id="a-Jd"></a>竹、<a id="a-Je"></a>苇、<a id="a-Jf"></a>甘蔗林等所有般若，<a id="a-Jg"></a>比行般若波罗蜜多菩萨摩诃萨般若，<a id="a-Jh"></a>百分不及一，<a id="a-Ji"></a>千分不及一，<a id="a-Jj"></a>百千分不及一，<a id="a-Jk"></a>乃至邬波尼煞昙分亦不及一。<a id="a-Jl"></a>何以故？<a id="a-Jm"></a>是菩萨摩诃萨般若，<a id="a-Jn"></a>能使一切有情趣般涅槃，<a id="a-Jo"></a>一切声闻、<a id="a-Jp"></a>独觉般若不如是故。<a id="a-Jq"></a>又，<a id="a-Jr"></a>舍利子，<a id="a-Js"></a>修行般若波罗蜜多菩萨摩诃萨，<a id="a-Jt"></a>于一日中所修般若，<a id="a-Ju"></a>一切声闻、<a id="a-Jv"></a>独觉般若所不及故。<a id="a-Jw"></a>”</p>
 </body>
</html>