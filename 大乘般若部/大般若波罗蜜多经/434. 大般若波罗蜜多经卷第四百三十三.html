<!doctype html>
<html id="z3IBT106z" data-ver="1125">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百三十三</h1>
  <h2 id="a2">第二分随喜回向品第三十七之二</h2>
  <p id="a3">“复次，<a id="a-4"></a>大士，<a id="a-5"></a>若菩萨摩诃萨于所修造诸福业事，<a id="a-6"></a>如实了知离蕴、<a id="a-7"></a>处、<a id="a-8"></a>界，<a id="a-9"></a>亦离般若波罗蜜多乃至布施波罗蜜多，<a id="a-A"></a>亦离内空乃至无性自性空，<a id="a-B"></a>亦离四念住广说乃至十八佛不共法。<a id="a-C"></a>是菩萨摩诃萨于所修造诸福业事如实知已，<a id="a-D"></a>深心随喜回向无上正等菩提。</p>
  <p id="aE">“复次，<a id="a-F"></a>大士，<a id="a-G"></a>若菩萨摩诃萨如实了知随喜俱行诸福业事，<a id="a-H"></a>远离如是随喜俱行诸福业事自性；<a id="a-I"></a>如实了知诸佛世尊，<a id="a-J"></a>远离如是诸佛世尊自性；<a id="a-K"></a>如实了知功德善根，<a id="a-L"></a>远离如是功德善根自性；<a id="a-M"></a>如实了知声闻、<a id="a-N"></a>独觉及诸异生，<a id="a-O"></a>远离如是声闻、<a id="a-P"></a>独觉及诸异生自性；<a id="a-Q"></a>如实了知随喜回向大菩提心，<a id="a-R"></a>远离如是随喜回向大菩提心自性；<a id="a-S"></a>如实了知菩萨摩诃萨，<a id="a-T"></a>远离如是菩萨摩诃萨自性；<a id="a-U"></a>如实了知般若波罗蜜多，<a id="a-V"></a>远离般若波罗蜜多自性，<a id="a-W"></a>乃至布施波罗蜜多，<a id="a-X"></a>远离布施波罗蜜多自性；<a id="a-Y"></a>如实了知内空，<a id="a-Z"></a>远离内空自性，<a id="a-a"></a>乃至无性自性空，<a id="a-b"></a>远离无性自性空自性；<a id="a-c"></a>如实了知四念住，<a id="a-d"></a>远离四念住自性，<a id="a-e"></a>广说乃至十八佛不共法，<a id="a-f"></a>远离十八佛不共法自性；<a id="a-g"></a>如实了知菩萨摩诃萨行，<a id="a-h"></a>远离菩萨摩诃萨行自性，<a id="a-i"></a>如实了知诸佛无上正等菩提，<a id="a-j"></a>远离诸佛无上正等菩提自性。<a id="a-k"></a>是菩萨摩诃萨如是修行远离诸法自性甚深般若波罗蜜多，<a id="a-l"></a>能正随喜回向无上正等菩提。</p>
  <p id="am">“复次，<a id="a-n"></a>大士，<a id="a-o"></a>诸菩萨摩诃萨于已灭度一切如来、<a id="a-p"></a>应、<a id="a-q"></a>正等觉及诸弟子功德善根，<a id="a-r"></a>若欲发起随喜回向无上正等菩提心者，<a id="a-s"></a>应作如是随喜回向，<a id="a-t"></a>谓作是念：<a id="a-u"></a>‘如诸如来、<a id="a-v"></a>应、<a id="a-w"></a>正等觉及诸弟子皆已灭度，<a id="a-x"></a>自性非有，<a id="a-y"></a>功德善根亦复如是；<a id="a-z"></a>我所发起随喜回向无上正等菩提之心，<a id="a-10"></a>及所回向无上菩提，<a id="a-11"></a>其性亦尔。<a id="a-12"></a>’如是知已，<a id="a-13"></a>于诸善根发起随喜回向无上正等菩提，<a id="a-14"></a>无想颠倒、<a id="a-15"></a>无心颠倒、<a id="a-16"></a>无见颠倒。<a id="a-17"></a>若菩萨摩诃萨以取相为方便修行般若波罗蜜多，<a id="a-18"></a>于已灭度一切如来、<a id="a-19"></a>应、<a id="a-1A"></a>正等觉及诸弟子功德善根取相随喜回向无上正等菩提，<a id="a-1B"></a>是为非善随喜回向。<a id="a-1C"></a>以过去佛及弟子众功德善根，<a id="a-1D"></a>非相无相所取境界，<a id="a-1E"></a>是菩萨摩诃萨以取相念发起随喜回向无上正等菩提，<a id="a-1F"></a>是故非善随喜回向；<a id="a-1G"></a>由此因缘，<a id="a-1H"></a>有想颠倒、<a id="a-1I"></a>有心颠倒、<a id="a-1J"></a>有见颠倒。<a id="a-1K"></a>若菩萨摩诃萨不取相为方便修行般若波罗蜜多，<a id="a-1L"></a>于彼一切佛及弟子功德善根，<a id="a-1M"></a>离相随喜回向无上正等菩提，<a id="a-1N"></a>是名为善随喜回向；<a id="a-1O"></a>由此因缘，<a id="a-1P"></a>是菩萨摩诃萨随喜回向无想颠倒、<a id="a-1Q"></a>无心颠倒、<a id="a-1R"></a>无见颠倒。<a id="a-1S"></a>”</p>
  <p id="a1T">尔时，<a id="a-1U"></a>慈氏菩萨摩诃萨问具寿善现言：<a id="a-1V"></a>“大德，<a id="a-1W"></a>云何菩萨摩诃萨于诸如来、<a id="a-1X"></a>应、<a id="a-1Y"></a>正等觉及诸弟子功德善根随喜俱行福业事等皆不取相，<a id="a-1Z"></a>而能随喜回向无上正等菩提？<a id="a-1a"></a>”</p>
  <p id="a1b">善现答言：<a id="a-1c"></a>“大士，<a id="a-1d"></a>应知诸菩萨摩诃萨所学般若波罗蜜多，<a id="a-1e"></a>有如是等方便善巧，<a id="a-1f"></a>虽不取相而所作成；<a id="a-1g"></a>非离般若波罗蜜多，<a id="a-1h"></a>有能正起随喜俱行诸福业事回向无上正等菩提。<a id="a-1i"></a>是故菩萨摩诃萨众欲成所作，<a id="a-1j"></a>应学般若波罗蜜多。<a id="a-1k"></a>”</p>
  <p id="a1l">慈氏菩萨摩诃萨言：<a id="a-1m"></a>“大德善现，<a id="a-1n"></a>勿作是说。<a id="a-1o"></a>所以者何？<a id="a-1p"></a>以于般若波罗蜜多，<a id="a-1q"></a>诸佛世尊及弟子众并所成就功德善根皆无所有不可得故，<a id="a-1r"></a>所作随喜诸福业事亦无所有不可得故，<a id="a-1s"></a>发心回向无上菩提亦无所有不可得故。<a id="a-1t"></a>此中菩萨摩诃萨修行般若波罗蜜多时，<a id="a-1u"></a>应如是观：<a id="a-1v"></a>‘过去诸佛及弟子众功德善根性皆已灭，<a id="a-1w"></a>所作随喜诸福业事、<a id="a-1x"></a>发心回向无上菩提性皆寂灭。<a id="a-1y"></a>我若于彼一切如来、<a id="a-1z"></a>应、<a id="a-20"></a>正等觉及弟子众功德善根取相分别，<a id="a-21"></a>及于所作随喜俱行诸福业事、<a id="a-22"></a>发心回向无上菩提取相分别，<a id="a-23"></a>以是取相分别方便发起随喜回向无上正等菩提，<a id="a-24"></a>诸佛世尊皆所不许，<a id="a-25"></a>亦不随喜。<a id="a-26"></a>何以故？<a id="a-27"></a>于已灭度诸佛世尊及弟子等，<a id="a-28"></a>取相分别随喜回向无上菩提，<a id="a-29"></a>是说名为大有所得。<a id="a-2A"></a>’是故菩萨摩诃萨欲于诸佛及弟子众功德善根正起随喜回向无上正等菩提，<a id="a-2B"></a>不应于中起有所得取相分别随喜回向。<a id="a-2C"></a>若于其中起有所得取相分别随喜回向，<a id="a-2D"></a>佛不说彼有大义利。<a id="a-2E"></a>何以故？<a id="a-2F"></a>如是随喜回向之心，<a id="a-2G"></a>虚妄分别名杂毒故。<a id="a-2H"></a>譬如有食，<a id="a-2I"></a>虽具上妙色香美味而和毒药，<a id="a-2J"></a>愚人浅识，<a id="a-2K"></a>贪取啖之，<a id="a-2L"></a>虽初适意欢喜快乐，<a id="a-2M"></a>而后食销备受众苦，<a id="a-2N"></a>或便致死若近失命。</p>
  <p id="a2O">“如是一类补特伽罗，<a id="a-2P"></a>不善受持、<a id="a-2Q"></a>不善观察甚深般若波罗蜜多文句义理，<a id="a-2R"></a>不善读诵，<a id="a-2S"></a>不善通达甚深义趣，<a id="a-2T"></a>而告大乘种性者曰：<a id="a-2U"></a>‘来！<a id="a-2V"></a>善男子，<a id="a-2W"></a>汝于过去、<a id="a-2X"></a>未来、<a id="a-2Y"></a>现在一切如来、<a id="a-2Z"></a>应、<a id="a-2a"></a>正等觉，<a id="a-2b"></a>从初发心至得无上正等菩提，<a id="a-2c"></a>转妙法轮度无量众，<a id="a-2d"></a>入无余依般涅槃界乃至法灭，<a id="a-2e"></a>于其中间若修般若乃至布施波罗蜜多已集、<a id="a-2f"></a>当集、<a id="a-2g"></a>现集善根，<a id="a-2h"></a>若住内空乃至无性自性空已集、<a id="a-2i"></a>当集、<a id="a-2j"></a>现集善根，<a id="a-2k"></a>若修四静虑、<a id="a-2l"></a>四无量、<a id="a-2m"></a>四无色定已集、<a id="a-2n"></a>当集、<a id="a-2o"></a>现集善根，<a id="a-2p"></a>若修四念住乃至八圣道支已集、<a id="a-2q"></a>当集、<a id="a-2r"></a>现集善根，<a id="a-2s"></a>如是乃至若修佛十力乃至十八佛不共法已集、<a id="a-2t"></a>当集、<a id="a-2u"></a>现集善根，<a id="a-2v"></a>若严净佛土、<a id="a-2w"></a>成熟有情已集、<a id="a-2x"></a>当集、<a id="a-2y"></a>现集善根，<a id="a-2z"></a>若诸如来、<a id="a-30"></a>应、<a id="a-31"></a>正等觉所有戒蕴、<a id="a-32"></a>定蕴、<a id="a-33"></a>慧蕴、<a id="a-34"></a>解脱蕴、<a id="a-35"></a>解脱知见蕴，<a id="a-36"></a>若一切智、<a id="a-37"></a>道相智、<a id="a-38"></a>一切相智，<a id="a-39"></a>若无忘失法恒住舍性，<a id="a-3A"></a>及余无数无量无边殊胜功德，<a id="a-3B"></a>若佛弟子一切有漏、<a id="a-3C"></a>无漏善根，<a id="a-3D"></a>若诸如来、<a id="a-3E"></a>应、<a id="a-3F"></a>正等觉已、<a id="a-3G"></a>现、<a id="a-3H"></a>当记诸天人等独觉菩提所有功德，<a id="a-3I"></a>若诸天、<a id="a-3J"></a>龙、<a id="a-3K"></a>药叉、<a id="a-3L"></a>健达缚、<a id="a-3M"></a>阿素洛、<a id="a-3N"></a>揭路荼、<a id="a-3O"></a>紧捺洛、<a id="a-3P"></a>莫呼洛伽、<a id="a-3Q"></a>人非人等已集、<a id="a-3R"></a>当集、<a id="a-3S"></a>现集善根，<a id="a-3T"></a>若善男子、<a id="a-3U"></a>善女人等于诸功德发起随喜回向善根，<a id="a-3V"></a>如是一切合集称量现前随喜，<a id="a-3W"></a>与诸有情平等共有回向无上正等菩提。<a id="a-3X"></a>’如是所说随喜回向，<a id="a-3Y"></a>以有所得取相分别而为方便，<a id="a-3Z"></a>如食杂毒初益后损故，<a id="a-3a"></a>此非善随喜回向。<a id="a-3b"></a>所以者何？<a id="a-3c"></a>以有所得取相分别发起随喜回向之心，<a id="a-3d"></a>有因、<a id="a-3e"></a>有缘、<a id="a-3f"></a>有作意、<a id="a-3g"></a>有戏论、<a id="a-3h"></a>有妨礙、<a id="a-3i"></a>有过失，<a id="a-3j"></a>不应般若波罗蜜多。<a id="a-3k"></a>彼杂毒故，<a id="a-3l"></a>则为谤佛，<a id="a-3m"></a>不随佛教，<a id="a-3n"></a>不随法说，<a id="a-3o"></a>不应理说，<a id="a-3p"></a>菩萨种性补特伽罗不应随彼所说而学。</p>
  <p id="a3q">“是故，<a id="a-3r"></a>大德应说：<a id="a-3s"></a>云何住菩萨乘诸善男子、<a id="a-3t"></a>善女人等，<a id="a-3u"></a>应于过去、<a id="a-3v"></a>未来、<a id="a-3w"></a>现在一切如来、<a id="a-3x"></a>应、<a id="a-3y"></a>正等觉，<a id="a-3z"></a>及弟子等功德善根随喜回向？<a id="a-40"></a>谓彼诸佛，<a id="a-41"></a>从初发心至得无上正等菩提，<a id="a-42"></a>转妙法轮度无量众，<a id="a-43"></a>入无余依般涅槃界乃至法灭，<a id="a-44"></a>于其中间若修般若乃至布施波罗蜜多集诸善根，<a id="a-45"></a>广说乃至若善男子、<a id="a-46"></a>善女人等，<a id="a-47"></a>于诸功德发起随喜回向善根。<a id="a-48"></a>住菩萨乘诸善男子、<a id="a-49"></a>善女人等，<a id="a-4A"></a>云何于彼功德善根发起随喜回向无上正等菩提？<a id="a-4B"></a>”</p>
  <p id="a4C">具寿善现白言：<a id="a-4D"></a>“大士，<a id="a-4E"></a>住菩萨乘诸善男子、<a id="a-4F"></a>善女人等，<a id="a-4G"></a>修行般若波罗蜜多，<a id="a-4H"></a>若欲不谤诸佛世尊而发随喜回向心者，<a id="a-4I"></a>应作是念：<a id="a-4J"></a>‘如诸如来、<a id="a-4K"></a>应、<a id="a-4L"></a>正等觉无上佛智了达遍知功德善根有如是性、<a id="a-4M"></a>有如是相、<a id="a-4N"></a>有如是法而可随喜，<a id="a-4O"></a>我今亦应如是随喜。<a id="a-4P"></a>如诸如来、<a id="a-4Q"></a>应、<a id="a-4R"></a>正等觉无上佛智了达遍知应以如是诸福业事回向无上正等菩提，<a id="a-4S"></a>我今亦应如是回向。<a id="a-4T"></a>’住菩萨乘诸善男子、<a id="a-4U"></a>善女人等，<a id="a-4V"></a>于诸如来、<a id="a-4W"></a>应、<a id="a-4X"></a>正等觉及弟子等功德善根，<a id="a-4Y"></a>应作如是随喜回向。<a id="a-4Z"></a>若作如是随喜回向则不谤佛，<a id="a-4a"></a>随佛所教，<a id="a-4b"></a>随法而说，<a id="a-4c"></a>应理而说。<a id="a-4d"></a>是菩萨摩诃萨如是随喜回向之心，<a id="a-4e"></a>不杂毒药，<a id="a-4f"></a>终至甘露大般涅槃。</p>
  <p id="a4g">“复次，<a id="a-4h"></a>大士，<a id="a-4i"></a>住菩萨乘诸善男子、<a id="a-4j"></a>善女人等，<a id="a-4k"></a>修行般若波罗蜜多，<a id="a-4l"></a>于诸如来、<a id="a-4m"></a>应、<a id="a-4n"></a>正等觉及弟子等功德善根，<a id="a-4o"></a>应作如是随喜回向。<a id="a-4p"></a>如色乃至识不堕欲界、<a id="a-4q"></a>色界、<a id="a-4r"></a>无色界，<a id="a-4s"></a>若不堕三界则非过去、<a id="a-4t"></a>未来、<a id="a-4u"></a>现在；<a id="a-4v"></a>眼处乃至意处不堕欲界、<a id="a-4w"></a>色界、<a id="a-4x"></a>无色界，<a id="a-4y"></a>若不堕三界则非过去、<a id="a-4z"></a>未来、<a id="a-50"></a>现在；<a id="a-51"></a>色处乃至法处不堕欲界、<a id="a-52"></a>色界、<a id="a-53"></a>无色界，<a id="a-54"></a>若不堕三界则非过去、<a id="a-55"></a>未来、<a id="a-56"></a>现在；<a id="a-57"></a>眼界乃至意界不堕欲界、<a id="a-58"></a>色界、<a id="a-59"></a>无色界，<a id="a-5A"></a>若不堕三界则非过去、<a id="a-5B"></a>未来、<a id="a-5C"></a>现在；<a id="a-5D"></a>色界乃至法界不堕欲界、<a id="a-5E"></a>色界、<a id="a-5F"></a>无色界，<a id="a-5G"></a>若不堕三界则非过去、<a id="a-5H"></a>未来、<a id="a-5I"></a>现在；<a id="a-5J"></a>眼识界乃至意识界不堕欲界、<a id="a-5K"></a>色界、<a id="a-5L"></a>无色界，<a id="a-5M"></a>若不堕三界则非过去、<a id="a-5N"></a>未来、<a id="a-5O"></a>现在；<a id="a-5P"></a>眼触乃至意触不堕欲界、<a id="a-5Q"></a>色界、<a id="a-5R"></a>无色界，<a id="a-5S"></a>若不堕三界则非过去、<a id="a-5T"></a>未来、<a id="a-5U"></a>现在；<a id="a-5V"></a>眼触为缘所生诸受乃至意触为缘所生诸受，<a id="a-5W"></a>不堕欲界、<a id="a-5X"></a>色界、<a id="a-5Y"></a>无色界，<a id="a-5Z"></a>若不堕三界则非过去、<a id="a-5a"></a>未来、<a id="a-5b"></a>现在；<a id="a-5c"></a>般若波罗蜜多乃至布施波罗蜜多不堕欲界、<a id="a-5d"></a>色界、<a id="a-5e"></a>无色界，<a id="a-5f"></a>若不堕三界则非过去、<a id="a-5g"></a>未来、<a id="a-5h"></a>现在；<a id="a-5i"></a>内空乃至无性自性空不堕欲界、<a id="a-5j"></a>色界、<a id="a-5k"></a>无色界，<a id="a-5l"></a>若不堕三界则非过去、<a id="a-5m"></a>未来、<a id="a-5n"></a>现在。<a id="a-5o"></a>四念住乃至八圣道支不堕欲界、<a id="a-5p"></a>色界、<a id="a-5q"></a>无色界，<a id="a-5r"></a>若不堕三界则非过去、<a id="a-5s"></a>未来、<a id="a-5t"></a>现在；<a id="a-5u"></a>如是乃至如来十力乃至十八佛不共法不堕欲界、<a id="a-5v"></a>色界、<a id="a-5w"></a>无色界，<a id="a-5x"></a>若不堕三界则非过去、<a id="a-5y"></a>未来、<a id="a-5z"></a>现在；<a id="a-60"></a>真如、<a id="a-61"></a>法界、<a id="a-62"></a>法性、<a id="a-63"></a>实际、<a id="a-64"></a>法定、<a id="a-65"></a>法住、<a id="a-66"></a>不思议界不堕欲界、<a id="a-67"></a>色界、<a id="a-68"></a>无色界，<a id="a-69"></a>若不堕三界则非过去、<a id="a-6A"></a>未来、<a id="a-6B"></a>现在；<a id="a-6C"></a>戒蕴、<a id="a-6D"></a>定蕴、<a id="a-6E"></a>慧蕴、<a id="a-6F"></a>解脱蕴、<a id="a-6G"></a>解脱知见蕴不堕欲界、<a id="a-6H"></a>色界、<a id="a-6I"></a>无色界，<a id="a-6J"></a>若不堕三界则非过去、<a id="a-6K"></a>未来、<a id="a-6L"></a>现在；<a id="a-6M"></a>一切智、<a id="a-6N"></a>道相智、<a id="a-6O"></a>一切相智不堕欲界、<a id="a-6P"></a>色界、<a id="a-6Q"></a>无色界，<a id="a-6R"></a>若不堕三界则非过去、<a id="a-6S"></a>未来、<a id="a-6T"></a>现在；<a id="a-6U"></a>无忘失法、<a id="a-6V"></a>恒住舍性不堕欲界、<a id="a-6W"></a>色界、<a id="a-6X"></a>无色界，<a id="a-6Y"></a>若不堕三界则非过去、<a id="a-6Z"></a>未来、<a id="a-6a"></a>现在。</p>
  <p id="a6b">“随喜回向亦应如是。<a id="a-6c"></a>所以者何？<a id="a-6d"></a>如彼诸法自性空故，<a id="a-6e"></a>不堕三界，<a id="a-6f"></a>非三世摄，<a id="a-6g"></a>随喜回向亦复如是，<a id="a-6h"></a>谓诸如来、<a id="a-6i"></a>应、<a id="a-6j"></a>正等觉自性空故，<a id="a-6k"></a>不堕三界，<a id="a-6l"></a>非三世摄；<a id="a-6m"></a>诸佛功德自性空故，<a id="a-6n"></a>不堕三界，<a id="a-6o"></a>非三世摄；<a id="a-6p"></a>声闻、<a id="a-6q"></a>独觉及人天等自性空故，<a id="a-6r"></a>不堕三界，<a id="a-6s"></a>非三世摄；<a id="a-6t"></a>彼诸善根自性空故，<a id="a-6u"></a>不堕三界，<a id="a-6v"></a>非三世摄；<a id="a-6w"></a>于彼随喜自性空故，<a id="a-6x"></a>不堕三界，<a id="a-6y"></a>非三世摄；<a id="a-6z"></a>所回向法自性空故，<a id="a-70"></a>不堕三界，<a id="a-71"></a>非三世摄；<a id="a-72"></a>能回向者自性空故，<a id="a-73"></a>不堕三界，<a id="a-74"></a>非三世摄。<a id="a-75"></a>若菩萨摩诃萨修行般若波罗蜜多时，<a id="a-76"></a>如实知色乃至识，<a id="a-77"></a>不堕三界，<a id="a-78"></a>非三世摄。<a id="a-79"></a>若不堕三界，<a id="a-7A"></a>非三世摄，<a id="a-7B"></a>则不可以彼有相为方便、<a id="a-7C"></a>有所得为方便，<a id="a-7D"></a>发生随喜回向无上正等菩提。<a id="a-7E"></a>何以故？<a id="a-7F"></a>以色等法自性不生，<a id="a-7G"></a>若法不生则无所有，<a id="a-7H"></a>不可以彼无所有法随喜回向无所有故。</p>
  <p id="a7I">“如实知眼处乃至意处亦如是，<a id="a-7J"></a>如实知色处乃至法处亦如是，<a id="a-7K"></a>如实知眼界乃至意界亦如是，<a id="a-7L"></a>如实知色界乃至法界亦如是，<a id="a-7M"></a>如实知眼识界乃至意识界亦如是，<a id="a-7N"></a>如实知眼触乃至意触亦如是，<a id="a-7O"></a>如实知眼触为缘所生诸受乃至意触为缘所生诸受亦如是，<a id="a-7P"></a>如实知般若波罗蜜多乃至布施波罗蜜多亦如是，<a id="a-7Q"></a>如实知内空乃至无性自性空亦如是，<a id="a-7R"></a>如实知四念住乃至八圣道支亦如是，<a id="a-7S"></a>如实知如来十力乃至十八佛不共法亦如是，<a id="a-7T"></a>如实知真如、<a id="a-7U"></a>法界、<a id="a-7V"></a>法性、<a id="a-7W"></a>实际、<a id="a-7X"></a>法定、<a id="a-7Y"></a>法住、<a id="a-7Z"></a>不思议界亦如是，<a id="a-7a"></a>如实知戒蕴、<a id="a-7b"></a>定蕴、<a id="a-7c"></a>慧蕴、<a id="a-7d"></a>解脱蕴、<a id="a-7e"></a>解脱知见蕴亦如是，<a id="a-7f"></a>如实知一切智、<a id="a-7g"></a>道相智、<a id="a-7h"></a>一切相智亦如是，<a id="a-7i"></a>如实知无忘失法、<a id="a-7j"></a>恒住舍性，<a id="a-7k"></a>不堕三界，<a id="a-7l"></a>非三世摄。<a id="a-7m"></a>若不堕三界，<a id="a-7n"></a>非三世摄，<a id="a-7o"></a>则不可以彼有相为方便、<a id="a-7p"></a>有所得为方便发生随喜回向无上正等菩提。<a id="a-7q"></a>何以故？<a id="a-7r"></a>以无忘失法、<a id="a-7s"></a>恒住舍性自性不生，<a id="a-7t"></a>若法不生则无所有，<a id="a-7u"></a>不可以彼无所有法随喜回向无所有故。<a id="a-7v"></a>是菩萨摩诃萨如是随喜回向无上正等菩提，<a id="a-7w"></a>不杂毒药，<a id="a-7x"></a>终至甘露大般涅槃。</p>
  <p id="a7y">“住菩萨乘诸善男子、<a id="a-7z"></a>善女人等，<a id="a-80"></a>若以有相而为方便，<a id="a-81"></a>或有所得而为方便，<a id="a-82"></a>于诸如来、<a id="a-83"></a>应、<a id="a-84"></a>正等觉及弟子等功德善根发生随喜回向之心，<a id="a-85"></a>当知是邪随喜回向。<a id="a-86"></a>此邪随喜回向之心，<a id="a-87"></a>诸佛世尊所不称赞。<a id="a-88"></a>如是随喜回向之心，<a id="a-89"></a>非佛世尊所称赞故，<a id="a-8A"></a>不能圆满布施、<a id="a-8B"></a>净戒、<a id="a-8C"></a>安忍、<a id="a-8D"></a>精进、<a id="a-8E"></a>静虑、<a id="a-8F"></a>般若波罗蜜多，<a id="a-8G"></a>亦不能圆满内空乃至无性自性空，<a id="a-8H"></a>亦不能圆满四念住乃至八圣道支，<a id="a-8I"></a>如是乃至亦不能圆满如来十力乃至十八佛不共法，<a id="a-8J"></a>亦不能圆满一切智、<a id="a-8K"></a>道相智、<a id="a-8L"></a>一切相智，<a id="a-8M"></a>亦不能圆满无忘失法、<a id="a-8N"></a>恒住舍性；<a id="a-8O"></a>由诸功德不圆满故，<a id="a-8P"></a>不能严净佛土及成熟有情；<a id="a-8Q"></a>由不能严净佛土及成熟有情故，<a id="a-8R"></a>则不能证得阿耨多罗三藐三菩提。<a id="a-8S"></a>何以故？<a id="a-8T"></a>由彼所起随喜回向有相、<a id="a-8U"></a>有得杂毒药故。</p>
  <p id="a8V">“复次，<a id="a-8W"></a>大士，<a id="a-8X"></a>诸菩萨摩诃萨修行般若波罗蜜多时，<a id="a-8Y"></a>应作是念：<a id="a-8Z"></a>‘如十方界一切如来、<a id="a-8a"></a>应、<a id="a-8b"></a>正等觉如实通达功德善根有如是法，<a id="a-8c"></a>可依是法发生无倒随喜回向，<a id="a-8d"></a>我今亦应依如是法发生随喜回向无上正等菩提。<a id="a-8e"></a>’是为正起随喜回向，<a id="a-8f"></a>由斯决定证得无上正等菩提。<a id="a-8g"></a>”</p>
  <p id="a8h">尔时，<a id="a-8i"></a>世尊赞具寿善现言：<a id="a-8j"></a>“善哉！<a id="a-8k"></a>善哉！<a id="a-8l"></a>善现，<a id="a-8m"></a>汝今已为一切菩萨摩诃萨等作佛所作，<a id="a-8n"></a>谓为菩萨摩诃萨等善说无倒随喜回向。<a id="a-8o"></a>如是所说随喜回向，<a id="a-8p"></a>以无相为方便、<a id="a-8q"></a>无所得为方便、<a id="a-8r"></a>无生无灭为方便、<a id="a-8s"></a>无染无净为方便、<a id="a-8t"></a>无性自性为方便、<a id="a-8u"></a>自相空为方便、<a id="a-8v"></a>自性空为方便、<a id="a-8w"></a>法界为方便、<a id="a-8x"></a>真如为方便、<a id="a-8y"></a>法性为方便、<a id="a-8z"></a>不虚妄性为方便、<a id="a-90"></a>实际为方便、<a id="a-91"></a>不思议界为方便故。<a id="a-92"></a>善现，<a id="a-93"></a>假使三千大千世界一切有情皆得成就十善业道、<a id="a-94"></a>四静虑、<a id="a-95"></a>四无量、<a id="a-96"></a>四无色定、<a id="a-97"></a>五神通。<a id="a-98"></a>于意云何？<a id="a-99"></a>是诸有情功德多不？<a id="a-9A"></a>”</p>
  <p id="a9B">善现对曰：<a id="a-9C"></a>“甚多，<a id="a-9D"></a>世尊！<a id="a-9E"></a>甚多，<a id="a-9F"></a>善逝！<a id="a-9G"></a>”</p>
  <p id="a9H">佛言：<a id="a-9I"></a>“善现，<a id="a-9J"></a>若善男子、<a id="a-9K"></a>善女人等，<a id="a-9L"></a>于诸如来、<a id="a-9M"></a>应、<a id="a-9N"></a>正等觉及弟子等功德善根起无染著随喜回向，<a id="a-9O"></a>所获功德甚多于前，<a id="a-9P"></a>不可称计。<a id="a-9Q"></a>善现，<a id="a-9R"></a>是善男子、<a id="a-9S"></a>善女人等，<a id="a-9T"></a>所起如是随喜回向，<a id="a-9U"></a>于余善根为最为胜、<a id="a-9V"></a>为尊为高、<a id="a-9W"></a>为妙为微妙、<a id="a-9X"></a>为上为无上、<a id="a-9Y"></a>无等无等等。</p>
  <p id="a9Z">“复次，<a id="a-9a"></a>善现，<a id="a-9b"></a>假使三千大千世界一切有情皆得预流、<a id="a-9c"></a>一来、<a id="a-9d"></a>不还、<a id="a-9e"></a>阿罗汉果、<a id="a-9f"></a>独觉菩提，<a id="a-9g"></a>有善男子、<a id="a-9h"></a>善女人等，<a id="a-9i"></a>于彼预流乃至独觉，<a id="a-9j"></a>尽其形寿以无量种衣服、<a id="a-9k"></a>饮食、<a id="a-9l"></a>卧具、<a id="a-9m"></a>医药及余资具而奉施之，<a id="a-9n"></a>供养恭敬、<a id="a-9o"></a>尊重赞叹。<a id="a-9p"></a>于意云何？<a id="a-9q"></a>是善男子、<a id="a-9r"></a>善女人等，<a id="a-9s"></a>由此因缘得福多不？<a id="a-9t"></a>”</p>
  <p id="a9u">善现对曰：<a id="a-9v"></a>“甚多，<a id="a-9w"></a>世尊！<a id="a-9x"></a>甚多，<a id="a-9y"></a>善逝！<a id="a-9z"></a>”</p>
  <p id="aA0">佛言：<a id="a-A1"></a>“善现，<a id="a-A2"></a>若善男子、<a id="a-A3"></a>善女人等，<a id="a-A4"></a>于诸如来、<a id="a-A5"></a>应、<a id="a-A6"></a>正等觉及弟子等功德善根起无染著随喜回向，<a id="a-A7"></a>所获功德甚多于前。<a id="a-A8"></a>善现，<a id="a-A9"></a>是善男子、<a id="a-AA"></a>善女人等，<a id="a-AB"></a>所起如是随喜回向，<a id="a-AC"></a>于余善根为最为胜、<a id="a-AD"></a>为尊为高、<a id="a-AE"></a>为妙为微妙、<a id="a-AF"></a>为上为无上、<a id="a-AG"></a>无等无等等。</p>
  <p id="aAH">“复次，<a id="a-AI"></a>善现，<a id="a-AJ"></a>假使三千大千世界一切有情皆趣无上正等菩提，<a id="a-AK"></a>设复十方各如殑伽沙等世界一切有情一一各于彼趣无上正等菩提，<a id="a-AL"></a>一一菩萨摩诃萨所，<a id="a-AM"></a>以无量种衣服、<a id="a-AN"></a>饮食、<a id="a-AO"></a>卧具、<a id="a-AP"></a>医药及余资生上妙乐具而奉施之，<a id="a-AQ"></a>经如殑伽沙等大劫，<a id="a-AR"></a>供养恭敬、<a id="a-AS"></a>尊重赞叹。<a id="a-AT"></a>于意云何？<a id="a-AU"></a>是诸有情，<a id="a-AV"></a>由此因缘得福多不？<a id="a-AW"></a>”</p>
  <p id="aAX">善现对曰：<a id="a-AY"></a>“甚多，<a id="a-AZ"></a>世尊！<a id="a-Aa"></a>甚多，<a id="a-Ab"></a>善逝！<a id="a-Ac"></a>如是福聚无数无量无边无限，<a id="a-Ad"></a>算数譬喻难可测量。<a id="a-Ae"></a>世尊，<a id="a-Af"></a>若是福聚有形色者，<a id="a-Ag"></a>十方各如殑伽沙界所不容受。<a id="a-Ah"></a>”</p>
  <p id="aAi">佛言：<a id="a-Aj"></a>“善现，<a id="a-Ak"></a>善哉！<a id="a-Al"></a>善哉！<a id="a-Am"></a>彼福德量如汝所说。<a id="a-An"></a>善现，<a id="a-Ao"></a>若善男子、<a id="a-Ap"></a>善女人等，<a id="a-Aq"></a>于诸如来、<a id="a-Ar"></a>应、<a id="a-As"></a>正等觉及弟子等功德善根起无染著随喜回向，<a id="a-At"></a>所获福聚甚多于前。<a id="a-Au"></a>善现，<a id="a-Av"></a>是善男子、<a id="a-Aw"></a>善女人等，<a id="a-Ax"></a>所起如是随喜回向，<a id="a-Ay"></a>于余善根为最为胜、<a id="a-Az"></a>为尊为高、<a id="a-B0"></a>为妙为微妙、<a id="a-B1"></a>为上为无上、<a id="a-B2"></a>无等无等等。</p>
  <p id="aB3">“善现，<a id="a-B4"></a>若以前福比此福聚，<a id="a-B5"></a>百分不及一，<a id="a-B6"></a>千分不及一，<a id="a-B7"></a>乃至邬波尼杀昙分亦不及一。<a id="a-B8"></a>何以故？<a id="a-B9"></a>善现，<a id="a-BA"></a>彼诸有情十善业道、<a id="a-BB"></a>四静虑、<a id="a-BC"></a>四无量、<a id="a-BD"></a>四无色定、<a id="a-BE"></a>五神通，<a id="a-BF"></a>皆以有相、<a id="a-BG"></a>有所得想为方便故。<a id="a-BH"></a>彼善男子、<a id="a-BI"></a>善女人等，<a id="a-BJ"></a>以无量种衣服、<a id="a-BK"></a>饮食、<a id="a-BL"></a>卧具、<a id="a-BM"></a>医药及余资具，<a id="a-BN"></a>奉施预流、<a id="a-BO"></a>一来、<a id="a-BP"></a>不还、<a id="a-BQ"></a>阿罗汉果及诸独觉，<a id="a-BR"></a>尽其形寿供养恭敬、<a id="a-BS"></a>尊重赞叹，<a id="a-BT"></a>所获福聚皆以有相、<a id="a-BU"></a>有所得想为方便故。<a id="a-BV"></a>彼诸有情以无量种衣服、<a id="a-BW"></a>饮食、<a id="a-BX"></a>卧具、<a id="a-BY"></a>医药及诸资生、<a id="a-BZ"></a>上妙乐具，<a id="a-Ba"></a>奉施彼趣无上菩提诸菩萨众，<a id="a-Bb"></a>经如殑伽沙等大劫，<a id="a-Bc"></a>供养恭敬、<a id="a-Bd"></a>尊重赞叹，<a id="a-Be"></a>所获福聚皆以有相、<a id="a-Bf"></a>有所得想为方便故。<a id="a-Bg"></a>”</p>
  <p id="aBh">尔时，<a id="a-Bi"></a>四大天王各与眷属二万天子顶礼佛足，<a id="a-Bj"></a>合掌白言：<a id="a-Bk"></a>“世尊，<a id="a-Bl"></a>彼诸菩萨摩诃萨乃能发起如是广大随喜回向，<a id="a-Bm"></a>谓彼菩萨摩诃萨方便善巧，<a id="a-Bn"></a>以无相为方便、<a id="a-Bo"></a>无所得为方便、<a id="a-Bp"></a>无染著为方便、<a id="a-Bq"></a>无思作为方便，<a id="a-Br"></a>于诸如来、<a id="a-Bs"></a>应、<a id="a-Bt"></a>正等觉及弟子等功德善根发正随喜回向无上正等菩提。<a id="a-Bu"></a>如是所起随喜回向，<a id="a-Bv"></a>不堕二法、<a id="a-Bw"></a>不二法中，<a id="a-Bx"></a>无染无著。<a id="a-By"></a>”</p>
  <p id="aBz">时，<a id="a-C0"></a>天帝释亦与无量百千天子，<a id="a-C1"></a>各持种种天妙华鬘、<a id="a-C2"></a>涂散等香、<a id="a-C3"></a>衣服、<a id="a-C4"></a>璎珞、<a id="a-C5"></a>宝幢、<a id="a-C6"></a>幡盖、<a id="a-C7"></a>诸妙珍奇，<a id="a-C8"></a>奏天乐音，<a id="a-C9"></a>以供养佛，<a id="a-CA"></a>顶礼双足，<a id="a-CB"></a>合掌白言：<a id="a-CC"></a>“世尊，<a id="a-CD"></a>彼诸菩萨摩诃萨乃能发起如是广大随喜回向，<a id="a-CE"></a>谓彼菩萨摩诃萨方便善巧，<a id="a-CF"></a>以无相为方便、<a id="a-CG"></a>无所得为方便、<a id="a-CH"></a>无染著为方便、<a id="a-CI"></a>无思作为方便，<a id="a-CJ"></a>于诸如来、<a id="a-CK"></a>应、<a id="a-CL"></a>正等觉及弟子等功德善根发正随喜回向无上正等菩提。<a id="a-CM"></a>如是所起随喜回向，<a id="a-CN"></a>不堕二法、<a id="a-CO"></a>不二法中，<a id="a-CP"></a>无染无著。<a id="a-CQ"></a>”</p>
  <p id="aCR">时，<a id="a-CS"></a>苏夜摩天子、<a id="a-CT"></a>珊睹史多天子、<a id="a-CU"></a>善变化天子、<a id="a-CV"></a>最自在天子各与眷属千天子俱，<a id="a-CW"></a>皆持种种天妙华鬘、<a id="a-CX"></a>涂散等香、<a id="a-CY"></a>衣服、<a id="a-CZ"></a>璎珞、<a id="a-Ca"></a>宝幢、<a id="a-Cb"></a>幡盖、<a id="a-Cc"></a>诸妙珍奇，<a id="a-Cd"></a>奏天乐音，<a id="a-Ce"></a>以供养佛，<a id="a-Cf"></a>顶礼双足，<a id="a-Cg"></a>合掌白言：<a id="a-Ch"></a>“世尊，<a id="a-Ci"></a>彼诸菩萨摩诃萨，<a id="a-Cj"></a>乃能发起如是广大随喜回向，<a id="a-Ck"></a>谓彼菩萨摩诃萨方便善巧，<a id="a-Cl"></a>以无相为方便、<a id="a-Cm"></a>无所得为方便、<a id="a-Cn"></a>无染著为方便、<a id="a-Co"></a>无思作为方便，<a id="a-Cp"></a>于诸如来、<a id="a-Cq"></a>应、<a id="a-Cr"></a>正等觉及弟子等功德善根发正随喜回向无上正等菩提。<a id="a-Cs"></a>如是所起随喜回向，<a id="a-Ct"></a>不堕二法、<a id="a-Cu"></a>不二法中，<a id="a-Cv"></a>无染无著。<a id="a-Cw"></a>”</p>
  <p id="aCx">时，<a id="a-Cy"></a>大梵天王与无量百千俱胝那庾多诸梵天众，<a id="a-Cz"></a>前诣佛所，<a id="a-D0"></a>顶礼双足，<a id="a-D1"></a>合掌恭敬，<a id="a-D2"></a>俱发声言：<a id="a-D3"></a>“希有，<a id="a-D4"></a>世尊！<a id="a-D5"></a>彼诸菩萨摩诃萨为般若波罗蜜多方便善巧所摄护故，<a id="a-D6"></a>超胜于前无方便善巧、<a id="a-D7"></a>有相、<a id="a-D8"></a>有所得诸善男子、<a id="a-D9"></a>善女人等所修善根。<a id="a-DA"></a>”</p>
  <p id="aDB">时，<a id="a-DC"></a>极光净天乃至色究竟天各与无量百千俱胝那庾多自类天众，<a id="a-DD"></a>前诣佛所顶礼双足，<a id="a-DE"></a>合掌恭敬俱发声言：<a id="a-DF"></a>“希有，<a id="a-DG"></a>世尊！<a id="a-DH"></a>彼诸菩萨摩诃萨为般若波罗蜜多方便善巧所摄护故，<a id="a-DI"></a>超胜于前无方便善巧、<a id="a-DJ"></a>有相、<a id="a-DK"></a>有所得诸善男子、<a id="a-DL"></a>善女人等所修善根。<a id="a-DM"></a>”</p>
  <p id="aDN">尔时，<a id="a-DO"></a>佛告四大王众天乃至色究竟天等言：<a id="a-DP"></a>“假使三千大千世界一切有情皆发无上正等觉心，<a id="a-DQ"></a>普于过去、<a id="a-DR"></a>未来、<a id="a-DS"></a>现在十方世界一切如来、<a id="a-DT"></a>应、<a id="a-DU"></a>正等觉从初发心至得无上正等菩提、<a id="a-DV"></a>转妙法轮度无量众、<a id="a-DW"></a>入无余依般涅槃界乃至法灭，<a id="a-DX"></a>于其中间所修布施乃至般若波罗蜜多相应善根，<a id="a-DY"></a>若住内空乃至无性自性空相应善根，<a id="a-DZ"></a>若修四念住广说乃至十八佛不共法相应善根，<a id="a-Da"></a>若修无量无边佛法相应善根，<a id="a-Db"></a>若诸弟子所有善根，<a id="a-Dc"></a>若诸如来、<a id="a-Dd"></a>应、<a id="a-De"></a>正等觉所有戒蕴、<a id="a-Df"></a>定蕴、<a id="a-Dg"></a>慧蕴、<a id="a-Dh"></a>解脱蕴、<a id="a-Di"></a>解脱知见蕴及余无量无边佛法，<a id="a-Dj"></a>若诸如来所说正法，<a id="a-Dk"></a>若依彼法修习施性、<a id="a-Dl"></a>戒性、<a id="a-Dm"></a>修性三福业事，<a id="a-Dn"></a>若依彼法精勤修学得预流果、<a id="a-Do"></a>一来、<a id="a-Dp"></a>不还、<a id="a-Dq"></a>阿罗汉果、<a id="a-Dr"></a>独觉菩提、<a id="a-Ds"></a>得入菩萨正性离生，<a id="a-Dt"></a>若诸有情修布施、<a id="a-Du"></a>净戒、<a id="a-Dv"></a>安忍、<a id="a-Dw"></a>精进、<a id="a-Dx"></a>静虑、<a id="a-Dy"></a>般若等所引善根。<a id="a-Dz"></a>如是一切合集称量，<a id="a-E0"></a>以有相为方便、<a id="a-E1"></a>有所得为方便、<a id="a-E2"></a>有染著为方便、<a id="a-E3"></a>有思作为方便、<a id="a-E4"></a>有二不二为方便现前随喜，<a id="a-E5"></a>既随喜已，<a id="a-E6"></a>回向无上正等菩提。</p>
  <p id="aE7">“有善男子、<a id="a-E8"></a>善女人等，<a id="a-E9"></a>发趣无上正等菩提，<a id="a-EA"></a>普于过去、<a id="a-EB"></a>未来、<a id="a-EC"></a>现在十方世界一切如来、<a id="a-ED"></a>应、<a id="a-EE"></a>正等觉从初发心至得无上正等菩提、<a id="a-EF"></a>转妙法轮度无量众、<a id="a-EG"></a>入无余依般涅槃界乃至法灭，<a id="a-EH"></a>于其中间所修布施乃至般若波罗蜜多相应善根，<a id="a-EI"></a>广说乃至若诸有情修布施、<a id="a-EJ"></a>净戒、<a id="a-EK"></a>安忍、<a id="a-EL"></a>精进、<a id="a-EM"></a>静虑、<a id="a-EN"></a>般若等所引善根。<a id="a-EO"></a>如是一切合集称量，<a id="a-EP"></a>以无相为方便、<a id="a-EQ"></a>无所得为方便、<a id="a-ER"></a>无染著为方便、<a id="a-ES"></a>无思作为方便、<a id="a-ET"></a>无二不二为方便现前随喜，<a id="a-EU"></a>既随喜已，<a id="a-EV"></a>回向无上正等菩提。<a id="a-EW"></a>是善男子、<a id="a-EX"></a>善女人等随喜回向，<a id="a-EY"></a>于余善根为最为胜、<a id="a-EZ"></a>为尊为高、<a id="a-Ea"></a>为妙为微妙、<a id="a-Eb"></a>为上为无上、<a id="a-Ec"></a>无等无等等，<a id="a-Ed"></a>于前有情随喜回向百倍为胜，<a id="a-Ee"></a>千倍为胜，<a id="a-Ef"></a>百千倍为胜，<a id="a-Eg"></a>乃至邬波尼杀昙倍亦最为胜。<a id="a-Eh"></a>”</p>
  <p id="aEi">尔时，<a id="a-Ej"></a>具寿善现白佛言：<a id="a-Ek"></a>“世尊，<a id="a-El"></a>如佛所说，<a id="a-Em"></a>是善男子、<a id="a-En"></a>善女人等随喜回向，<a id="a-Eo"></a>于余善根为最为胜、<a id="a-Ep"></a>为尊为高、<a id="a-Eq"></a>为妙为微妙、<a id="a-Er"></a>为上为无上、<a id="a-Es"></a>无等无等等。<a id="a-Et"></a>世尊齐何说是随喜回向，<a id="a-Eu"></a>于余善根为最为胜、<a id="a-Ev"></a>为尊为高、<a id="a-Ew"></a>为妙为微妙、<a id="a-Ex"></a>为上为无上、<a id="a-Ey"></a>无等无等等？<a id="a-Ez"></a>”</p>
  <p id="aF0">佛言：<a id="a-F1"></a>“善现，<a id="a-F2"></a>是善男子、<a id="a-F3"></a>善女人等，<a id="a-F4"></a>普于过去、<a id="a-F5"></a>未来、<a id="a-F6"></a>现在十方世界一切如来应正等觉、<a id="a-F7"></a>声闻、<a id="a-F8"></a>独觉、<a id="a-F9"></a>菩萨及余一切有情诸善根等，<a id="a-FA"></a>不取不舍、<a id="a-FB"></a>不矜不蔑，<a id="a-FC"></a>非有所得、<a id="a-FD"></a>非无所得，<a id="a-FE"></a>达一切法无生无灭、<a id="a-FF"></a>无染无净、<a id="a-FG"></a>无增无减、<a id="a-FH"></a>无去无来、<a id="a-FI"></a>无集无散、<a id="a-FJ"></a>无入无出，<a id="a-FK"></a>作如是念：<a id="a-FL"></a>‘如彼过去、<a id="a-FM"></a>未来、<a id="a-FN"></a>现在诸法真如、<a id="a-FO"></a>法界、<a id="a-FP"></a>法性、<a id="a-FQ"></a>不虚妄性、<a id="a-FR"></a>法定、<a id="a-FS"></a>法住，<a id="a-FT"></a>我亦如是于诸善法以无所得而为方便发正随喜，<a id="a-FU"></a>既随喜已，<a id="a-FV"></a>持此善根与诸有情平等共有回向无上正等菩提。<a id="a-FW"></a>’善现，<a id="a-FX"></a>齐是菩萨摩诃萨所起随喜回向，<a id="a-FY"></a>我说于余善根为最为胜、<a id="a-FZ"></a>为尊为高、<a id="a-Fa"></a>为妙为微妙、<a id="a-Fb"></a>为上为无上、<a id="a-Fc"></a>无等无等等。<a id="a-Fd"></a>善现，<a id="a-Fe"></a>如是随喜回向胜余随喜回向，<a id="a-Ff"></a>百倍、<a id="a-Fg"></a>千倍乃至邬波尼杀昙倍，<a id="a-Fh"></a>是故我说如是所起随喜回向，<a id="a-Fi"></a>于余善根为最为胜、<a id="a-Fj"></a>为尊为高、<a id="a-Fk"></a>为妙为微妙、<a id="a-Fl"></a>为上为无上、<a id="a-Fm"></a>无等无等等。</p>
  <p id="aFn">“复次，<a id="a-Fo"></a>善现，<a id="a-Fp"></a>住菩萨乘诸善男子、<a id="a-Fq"></a>善女人等，<a id="a-Fr"></a>欲于过去、<a id="a-Fs"></a>未来、<a id="a-Ft"></a>现在十方世界一切如来、<a id="a-Fu"></a>应、<a id="a-Fv"></a>正等觉从初发心至得无上正等菩提、<a id="a-Fw"></a>转妙法轮度无量众、<a id="a-Fx"></a>入无余依般涅槃界乃至法灭，<a id="a-Fy"></a>于其中间所修布施乃至般若波罗蜜多相应善根乃至无量无边佛法，<a id="a-Fz"></a>若诸声闻、<a id="a-G0"></a>独觉、<a id="a-G1"></a>菩萨功德善根，<a id="a-G2"></a>若余有情所有施性、<a id="a-G3"></a>戒性、<a id="a-G4"></a>修性三福业事及余善根，<a id="a-G5"></a>如是一切合集称量现前发起无倒随喜回向心者，<a id="a-G6"></a>应作是念：<a id="a-G7"></a>‘色乃至识与解脱等，<a id="a-G8"></a>眼处乃至意处与解脱等，<a id="a-G9"></a>色处乃至法处与解脱等，<a id="a-GA"></a>眼界乃至意界与解脱等，<a id="a-GB"></a>色界乃至法界与解脱等，<a id="a-GC"></a>眼识界乃至意识界与解脱等，<a id="a-GD"></a>眼触乃至意触与解脱等，<a id="a-GE"></a>眼触为缘所生诸受乃至意触为缘所生诸受与解脱等，<a id="a-GF"></a>布施波罗蜜多乃至般若波罗蜜多与解脱等，<a id="a-GG"></a>内空乃至无性自性空与解脱等，<a id="a-GH"></a>四念住乃至八圣道支与解脱等，<a id="a-GI"></a>如是乃至如来十力乃至十八佛不共法与解脱等，<a id="a-GJ"></a>戒蕴乃至解脱知见蕴与解脱等，<a id="a-GK"></a>于一切法所起胜解与解脱等，<a id="a-GL"></a>过去、<a id="a-GM"></a>未来、<a id="a-GN"></a>现在诸佛与解脱等，<a id="a-GO"></a>过去、<a id="a-GP"></a>未来、<a id="a-GQ"></a>现在诸法与解脱等，<a id="a-GR"></a>一切随喜与解脱等，<a id="a-GS"></a>一切回向与解脱等，<a id="a-GT"></a>诸佛世尊及诸弟子诸根熟变与解脱等，<a id="a-GU"></a>诸佛世尊及诸弟子所得涅槃与解脱等，<a id="a-GV"></a>一切独觉诸根熟变与解脱等，<a id="a-GW"></a>一切独觉所得涅槃与解脱等，<a id="a-GX"></a>诸佛世尊、<a id="a-GY"></a>声闻、<a id="a-GZ"></a>独觉诸法法性与解脱等，<a id="a-Ga"></a>一切有情及一切法并彼法性与解脱等。<a id="a-Gb"></a>如诸法性无缚无解、<a id="a-Gc"></a>无染无净、<a id="a-Gd"></a>无起无尽、<a id="a-Ge"></a>无生无灭、<a id="a-Gf"></a>无取无舍，<a id="a-Gg"></a>我于如是功德善根现前随喜，<a id="a-Gh"></a>持此善根与诸有情平等共有回向无上正等菩提。<a id="a-Gi"></a>如是随喜非能随喜，<a id="a-Gj"></a>无所随喜故。<a id="a-Gk"></a>如是回向非能回向，<a id="a-Gl"></a>无所回向故。<a id="a-Gm"></a>如是所起随喜回向非转非息，<a id="a-Gn"></a>无生灭故。<a id="a-Go"></a>’善现，<a id="a-Gp"></a>是菩萨摩诃萨随喜回向于余所起随喜回向，<a id="a-Gq"></a>为最为胜、<a id="a-Gr"></a>为尊为高、<a id="a-Gs"></a>为妙为微妙、<a id="a-Gt"></a>为上为无上、<a id="a-Gu"></a>无等无等等。<a id="a-Gv"></a>善现，<a id="a-Gw"></a>若菩萨摩诃萨成就如是随喜回向，<a id="a-Gx"></a>速证无上正等菩提。</p>
  <p id="aGy">“复次，<a id="a-Gz"></a>善现，<a id="a-H0"></a>若趣大乘诸善男子、<a id="a-H1"></a>善女人等，<a id="a-H2"></a>假使能于十方现在各如殑伽沙等世界一切如来、<a id="a-H3"></a>应、<a id="a-H4"></a>正等觉及弟子众，<a id="a-H5"></a>以有相为方便、<a id="a-H6"></a>有所得为方便，<a id="a-H7"></a>尽其形寿常以种种衣服、<a id="a-H8"></a>饮食、<a id="a-H9"></a>卧具、<a id="a-HA"></a>医药及余资生上妙乐具，<a id="a-HB"></a>供养恭敬、<a id="a-HC"></a>尊重赞叹。<a id="a-HD"></a>彼诸如来、<a id="a-HE"></a>应、<a id="a-HF"></a>正等觉及弟子众般涅槃后取设利罗，<a id="a-HG"></a>以妙七宝造立高广诸窣堵波，<a id="a-HH"></a>昼夜精勤礼敬右绕；<a id="a-HI"></a>复以种种上妙华鬘、<a id="a-HJ"></a>涂散等香、<a id="a-HK"></a>衣服、<a id="a-HL"></a>璎珞、<a id="a-HM"></a>宝幢、<a id="a-HN"></a>幡盖、<a id="a-HO"></a>诸妙珍奇、<a id="a-HP"></a>妓乐、<a id="a-HQ"></a>灯明，<a id="a-HR"></a>供养恭敬尊重赞叹；<a id="a-HS"></a>复以有相及有所得而为方便，<a id="a-HT"></a>精勤修习布施、<a id="a-HU"></a>净戒、<a id="a-HV"></a>安忍、<a id="a-HW"></a>精进、<a id="a-HX"></a>静虑、<a id="a-HY"></a>般若及余善根。<a id="a-HZ"></a>有善男子、<a id="a-Ha"></a>善女人等发趣大乘，<a id="a-Hb"></a>能以无相及无所得而为方便，<a id="a-Hc"></a>修行布施乃至般若波罗蜜多相应善根，<a id="a-Hd"></a>方便善巧于余一切功德善根发正随喜，<a id="a-He"></a>持此善根与诸有情平等共有回向无上正等菩提。<a id="a-Hf"></a>是善男子、<a id="a-Hg"></a>善女人等由依般若波罗蜜多方便善巧随喜回向，<a id="a-Hh"></a>胜前所说发趣大乘诸善男子、<a id="a-Hi"></a>善女人等所作功德百倍、<a id="a-Hj"></a>千倍乃至邬波尼杀昙倍，<a id="a-Hk"></a>故说如是随喜回向于余善根为最为胜、<a id="a-Hl"></a>为尊为高、<a id="a-Hm"></a>为妙为微妙、<a id="a-Hn"></a>为上为无上、<a id="a-Ho"></a>无等无等等。<a id="a-Hp"></a>是故，<a id="a-Hq"></a>善现，<a id="a-Hr"></a>发趣大乘诸菩萨摩诃萨应以无相及无所得而为方便，<a id="a-Hs"></a>精勤修学布施、<a id="a-Ht"></a>净戒、<a id="a-Hu"></a>安忍、<a id="a-Hv"></a>精进、<a id="a-Hw"></a>静虑、<a id="a-Hx"></a>般若波罗蜜多相应善根，<a id="a-Hy"></a>及依般若波罗蜜多方便善巧，<a id="a-Hz"></a>于诸如来、<a id="a-I0"></a>应、<a id="a-I1"></a>正等觉及弟子等功德善根发正随喜，<a id="a-I2"></a>既随喜已，<a id="a-I3"></a>持此善根与诸有情平等共有回向无上正等菩提。<a id="a-I4"></a>善现，<a id="a-I5"></a>若菩萨摩诃萨能以无相及无所得而为方便发起如是随喜回向，<a id="a-I6"></a>是菩萨摩诃萨疾证无上正等菩提，<a id="a-I7"></a>转妙法轮利乐一切。<a id="a-I8"></a>”</p>
 </body>
</html>