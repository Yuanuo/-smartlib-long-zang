<!doctype html>
<html id="z3IBT5x8q" data-ver="1403">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百四十六</h1>
  <h2 id="a2">第四分总持品第十之二</h2>
  <p id="a3">尔时，<a id="a-4"></a>具寿善现便白佛言：<a id="a-5"></a>“世尊，<a id="a-6"></a>希有如来、<a id="a-7"></a>应、<a id="a-8"></a>正等觉，<a id="a-9"></a>善分别说诸菩萨事。<a id="a-A"></a>”</p>
  <p id="aB">佛告善现：<a id="a-C"></a>“如是，<a id="a-D"></a>如是。<a id="a-E"></a>所以者何？<a id="a-F"></a>诸菩萨摩诃萨为欲利乐多众生故，<a id="a-G"></a>哀愍世间大众生故，<a id="a-H"></a>怜愍人天令获大义利乐事故，<a id="a-I"></a>求证无上正等菩提，<a id="a-J"></a>为诸有情说无上法。<a id="a-K"></a>”</p>
  <p id="aL">尔时，<a id="a-M"></a>善现复白佛言：<a id="a-N"></a>“诸菩萨摩诃萨成就无边大功德聚，<a id="a-O"></a>为欲饶益诸有情故，<a id="a-P"></a>行深般若波罗蜜多。<a id="a-Q"></a>云何菩萨摩诃萨修行般若波罗蜜多疾得圆满？<a id="a-R"></a>”</p>
  <p id="aS">佛告善现：<a id="a-T"></a>“若菩萨摩诃萨行深般若波罗蜜多时，<a id="a-U"></a>不见色增而行般若波罗蜜多，<a id="a-V"></a>不见受、<a id="a-W"></a>想、<a id="a-X"></a>行、<a id="a-Y"></a>识增而行般若波罗蜜多，<a id="a-Z"></a>不见色减而行般若波罗蜜多，<a id="a-a"></a>不见受、<a id="a-b"></a>想、<a id="a-c"></a>行、<a id="a-d"></a>识减而行般若波罗蜜多，<a id="a-e"></a>不见是法而行般若波罗蜜多，<a id="a-f"></a>不见非法而行般若波罗蜜多，<a id="a-g"></a>是菩萨摩诃萨修行般若波罗蜜多疾得圆满。<a id="a-h"></a>”</p>
  <p id="ai">具寿善现复白佛言：<a id="a-j"></a>“如来所说不可思议。<a id="a-k"></a>”</p>
  <p id="al">佛告善现：<a id="a-m"></a>“如是，<a id="a-n"></a>如是，<a id="a-o"></a>色不可思议故，<a id="a-p"></a>如来所说不可思议，<a id="a-q"></a>受、<a id="a-r"></a>想、<a id="a-s"></a>行、<a id="a-t"></a>识不可思议故，<a id="a-u"></a>如来所说不可思议。<a id="a-v"></a>若菩萨摩诃萨行深般若波罗蜜多，<a id="a-w"></a>虽如实知色不可思议，<a id="a-x"></a>而不起不可思议想修行般若波罗蜜多，<a id="a-y"></a>虽如实知受、<a id="a-z"></a>想、<a id="a-10"></a>行、<a id="a-11"></a>识不可思议，<a id="a-12"></a>而不起不可思议想修行般若波罗蜜多，<a id="a-13"></a>是菩萨摩诃萨修行般若波罗蜜多疾得圆满。<a id="a-14"></a>”</p>
  <p id="a15">时，<a id="a-16"></a>舍利子便白佛言：<a id="a-17"></a>“如是般若波罗蜜多，<a id="a-18"></a>义趣甚深，<a id="a-19"></a>谁能信解？<a id="a-1A"></a>”</p>
  <p id="a1B">尔时，<a id="a-1C"></a>佛告舍利子言：<a id="a-1D"></a>“若菩萨摩诃萨久修大行，<a id="a-1E"></a>于深般若波罗蜜多能生信解。<a id="a-1F"></a>”</p>
  <p id="a1G">时，<a id="a-1H"></a>舍利子复白佛言：<a id="a-1I"></a>“齐何应知是菩萨摩诃萨久修大行，<a id="a-1J"></a>于得久修大行名号？<a id="a-1K"></a>”</p>
  <p id="a1L">尔时，<a id="a-1M"></a>佛告舍利子言：<a id="a-1N"></a>“若菩萨摩诃萨行深般若波罗蜜多时，<a id="a-1O"></a>不分别如来十力，<a id="a-1P"></a>不分别四无所畏，<a id="a-1Q"></a>不分别十八佛不共法，<a id="a-1R"></a>不分别一切智，<a id="a-1S"></a>不分别一切相智。<a id="a-1T"></a>所以者何？<a id="a-1U"></a>如来十力、<a id="a-1V"></a>四无所畏、<a id="a-1W"></a>十八佛不共法、<a id="a-1X"></a>一切智、<a id="a-1Y"></a>一切相智皆不可思议，<a id="a-1Z"></a>一切法亦不可思议。<a id="a-1a"></a>舍利子，<a id="a-1b"></a>若菩萨摩诃萨如是行者都无处行，<a id="a-1c"></a>是行般若波罗蜜多。<a id="a-1d"></a>舍利子，<a id="a-1e"></a>齐此应知是菩萨摩诃萨久修大行，<a id="a-1f"></a>乃得久修大行名号。<a id="a-1g"></a>”</p>
  <p id="a1h">具寿善现便白佛言：<a id="a-1i"></a>“如是般若波罗蜜多最为甚深，<a id="a-1j"></a>如是般若波罗蜜多是大宝聚，<a id="a-1k"></a>如是般若波罗蜜多是清净聚，<a id="a-1l"></a>如太虚空极清净故。<a id="a-1m"></a>”</p>
  <p id="a1n">佛告善现：<a id="a-1o"></a>“如是，<a id="a-1p"></a>如是。<a id="a-1q"></a>”</p>
  <p id="a1r">尔时，<a id="a-1s"></a>善现复白佛言：<a id="a-1t"></a>“希有，<a id="a-1u"></a>世尊！<a id="a-1v"></a>如是般若波罗蜜多以最甚深多诸留难，<a id="a-1w"></a>而今广说留难不生。<a id="a-1x"></a>”</p>
  <p id="a1y">佛告善现：<a id="a-1z"></a>“如是，<a id="a-20"></a>如是，<a id="a-21"></a>佛神力故留难不起。<a id="a-22"></a>是故大乘善男子等于深般若波罗蜜多，<a id="a-23"></a>若欲书写、<a id="a-24"></a>受持读诵、<a id="a-25"></a>修习思惟、<a id="a-26"></a>为他演说，<a id="a-27"></a>应疾书写乃至演说。<a id="a-28"></a>所以者何？<a id="a-29"></a>甚深般若波罗蜜多多诸留难，<a id="a-2A"></a>勿令书写乃至演说不得究竟。<a id="a-2B"></a>善现当知，<a id="a-2C"></a>如是大乘善男子等，<a id="a-2D"></a>若欲一月乃至一岁书写受持、<a id="a-2E"></a>读诵修习、<a id="a-2F"></a>思惟演说甚深般若波罗蜜多能究竟者，<a id="a-2G"></a>应勤精进系念书写乃至演说，<a id="a-2H"></a>经尔所时令得究竟。<a id="a-2I"></a>何以故？<a id="a-2J"></a>甚深般若波罗蜜多大宝神珠多留难故。<a id="a-2K"></a>”</p>
  <p id="a2L">尔时，<a id="a-2M"></a>善现复白佛言：<a id="a-2N"></a>“希有，<a id="a-2O"></a>世尊！<a id="a-2P"></a>甚深般若波罗蜜多大宝神珠多诸留难，<a id="a-2Q"></a>而有书写、<a id="a-2R"></a>受持读诵、<a id="a-2S"></a>修习思惟、<a id="a-2T"></a>为他说者，<a id="a-2U"></a>恶魔于彼而作留难，<a id="a-2V"></a>令不书写乃至演说。<a id="a-2W"></a>”</p>
  <p id="a2X">佛告善现：<a id="a-2Y"></a>“恶魔于此甚深般若波罗蜜多，<a id="a-2Z"></a>虽常伺求欲作留难，<a id="a-2a"></a>令不书写乃至演说，<a id="a-2b"></a>而彼无力可能留难，<a id="a-2c"></a>令彼菩萨所作不成。<a id="a-2d"></a>”</p>
  <p id="a2e">时，<a id="a-2f"></a>舍利子即白佛言：<a id="a-2g"></a>“是谁神力，<a id="a-2h"></a>令彼恶魔不能留难彼诸菩萨书写等事？<a id="a-2i"></a>”</p>
  <p id="a2j">尔时，<a id="a-2k"></a>佛告舍利子言：<a id="a-2l"></a>“是佛神力，<a id="a-2m"></a>令彼恶魔不能留难彼诸菩萨书写等事。</p>
  <p id="a2n">“又，<a id="a-2o"></a>舍利子，<a id="a-2p"></a>亦是十方一切世界诸佛神力，<a id="a-2q"></a>令彼恶魔不能留难彼诸菩萨书写等事。</p>
  <p id="a2r">“又，<a id="a-2s"></a>舍利子，<a id="a-2t"></a>一切如来、<a id="a-2u"></a>应、<a id="a-2v"></a>正等觉皆共护念行深般若波罗蜜多诸菩萨故，<a id="a-2w"></a>令彼恶魔不能留难。<a id="a-2x"></a>何以故？<a id="a-2y"></a>舍利子，<a id="a-2z"></a>诸佛世尊皆共护念行深般若波罗蜜多诸菩萨众所作善业，<a id="a-30"></a>令彼恶魔不能留难。</p>
  <p id="a31">“又，<a id="a-32"></a>舍利子，<a id="a-33"></a>若诸菩萨于深般若波罗蜜多书写受持、<a id="a-34"></a>读诵修习、<a id="a-35"></a>思惟演说，<a id="a-36"></a>法尔应为十方世界一切如来、<a id="a-37"></a>应、<a id="a-38"></a>正等觉现说法者之所护念，<a id="a-39"></a>若蒙诸佛所护念者，<a id="a-3A"></a>恶魔法尔不能留难。</p>
  <p id="a3B">“又，<a id="a-3C"></a>舍利子，<a id="a-3D"></a>若有净信善男子等，<a id="a-3E"></a>于深般若波罗蜜多书写受持、<a id="a-3F"></a>读诵修习、<a id="a-3G"></a>思惟演说，<a id="a-3H"></a>应作是念：<a id="a-3I"></a>‘我今书写乃至演说甚深般若波罗蜜多，<a id="a-3J"></a>皆是十方一切世界诸佛世尊神力护念。<a id="a-3K"></a>’”</p>
  <p id="a3L">时，<a id="a-3M"></a>舍利子复白佛言：<a id="a-3N"></a>“若菩萨乘善男子等，<a id="a-3O"></a>于深般若波罗蜜多书写受持、<a id="a-3P"></a>读诵修习、<a id="a-3Q"></a>思惟演说，<a id="a-3R"></a>皆是十方诸佛神力慈悲护念，<a id="a-3S"></a>令彼所作殊胜善业，<a id="a-3T"></a>恶魔眷属不能留难。<a id="a-3U"></a>”</p>
  <p id="a3V">尔时，<a id="a-3W"></a>佛告舍利子言：<a id="a-3X"></a>“如是，<a id="a-3Y"></a>如是，<a id="a-3Z"></a>如汝所说。<a id="a-3a"></a>”</p>
  <p id="a3b">时，<a id="a-3c"></a>舍利子复白佛言：<a id="a-3d"></a>“若菩萨乘善男子等，<a id="a-3e"></a>于深般若波罗蜜多书写受持、<a id="a-3f"></a>读诵修习、<a id="a-3g"></a>思惟演说，<a id="a-3h"></a>十方世界诸佛世尊皆共识知欢喜护念，<a id="a-3i"></a>十方世界诸佛世尊恒以佛眼皆共观见慈悲护念，<a id="a-3j"></a>令彼所修无不成就。<a id="a-3k"></a>”</p>
  <p id="a3l">尔时，<a id="a-3m"></a>佛告舍利子言：<a id="a-3n"></a>“如是，<a id="a-3o"></a>如是，<a id="a-3p"></a>如汝所说，<a id="a-3q"></a>若菩萨乘善男子等，<a id="a-3r"></a>于深般若波罗蜜多书写受持、<a id="a-3s"></a>读诵修习、<a id="a-3t"></a>思惟演说，<a id="a-3u"></a>恒为十方一切世界诸佛世尊佛眼观见识知护念，<a id="a-3v"></a>令诸恶魔不能娆恼，<a id="a-3w"></a>所作善业皆疾成就。</p>
  <p id="a3x">“又，<a id="a-3y"></a>舍利子，<a id="a-3z"></a>住菩萨乘善男子等，<a id="a-40"></a>若能于此甚深般若波罗蜜多，<a id="a-41"></a>书写受持、<a id="a-42"></a>读诵修习、<a id="a-43"></a>思惟演说，<a id="a-44"></a>当知已近无上菩提，<a id="a-45"></a>诸恶魔怨不能留难。</p>
  <p id="a46">“又，<a id="a-47"></a>舍利子，<a id="a-48"></a>住菩萨乘善男子等，<a id="a-49"></a>若能书写甚深般若波罗蜜多，<a id="a-4A"></a>种种庄严、<a id="a-4B"></a>受持读诵、<a id="a-4C"></a>供养恭敬，<a id="a-4D"></a>常为如来佛眼观见识知护念。<a id="a-4E"></a>由此因缘，<a id="a-4F"></a>定当获得大财、<a id="a-4G"></a>大利、<a id="a-4H"></a>大果、<a id="a-4I"></a>大报，<a id="a-4J"></a>乃至当得不退转地，<a id="a-4K"></a>常不远离诸佛、<a id="a-4L"></a>菩萨，<a id="a-4M"></a>恒闻正法不堕恶趣，<a id="a-4N"></a>生天、<a id="a-4O"></a>人中受诸妙乐。<a id="a-4P"></a>何以故？<a id="a-4Q"></a>舍利子，<a id="a-4R"></a>甚深般若波罗蜜多，<a id="a-4S"></a>令诸有情如实通达诸法胜义，<a id="a-4T"></a>现在、<a id="a-4U"></a>未来能引种种利乐事故。</p>
  <p id="a4V">“又，<a id="a-4W"></a>舍利子，<a id="a-4X"></a>甚深般若波罗蜜多相应经典，<a id="a-4Y"></a>我涅槃后，<a id="a-4Z"></a>至东南方渐当兴盛，<a id="a-4a"></a>彼方多有住菩萨乘善男子等，<a id="a-4b"></a>能于如是甚深般若波罗蜜多相应经典深心信乐，<a id="a-4c"></a>书写受持、<a id="a-4d"></a>读诵修习、<a id="a-4e"></a>思惟演说、<a id="a-4f"></a>供养恭敬、<a id="a-4g"></a>尊重赞叹。<a id="a-4h"></a>如是经典，<a id="a-4i"></a>我涅槃后，<a id="a-4j"></a>从东南方转至南方渐当兴盛，<a id="a-4k"></a>彼方多有住菩萨乘善男子等，<a id="a-4l"></a>能于如是甚深般若波罗蜜多相应经典深心信乐，<a id="a-4m"></a>书写受持、<a id="a-4n"></a>读诵修习、<a id="a-4o"></a>思惟演说、<a id="a-4p"></a>供养恭敬、<a id="a-4q"></a>尊重赞叹。<a id="a-4r"></a>如是经典，<a id="a-4s"></a>我涅槃后，<a id="a-4t"></a>复从南方至西南方渐当兴盛，<a id="a-4u"></a>彼方多有住菩萨乘善男子等，<a id="a-4v"></a>能于如是甚深般若波罗蜜多相应经典，<a id="a-4w"></a>深心信乐，<a id="a-4x"></a>书写受持、<a id="a-4y"></a>读诵修习、<a id="a-4z"></a>思惟演说、<a id="a-50"></a>供养恭敬、<a id="a-51"></a>尊重赞叹。<a id="a-52"></a>如是经典，<a id="a-53"></a>我涅槃后，<a id="a-54"></a>从西南方至西北方渐当兴盛，<a id="a-55"></a>彼方多有住菩萨乘善男子等，<a id="a-56"></a>能于如是甚深般若波罗蜜多相应经典，<a id="a-57"></a>深心信乐、<a id="a-58"></a>书写受持、<a id="a-59"></a>读诵修习、<a id="a-5A"></a>思惟演说、<a id="a-5B"></a>供养恭敬、<a id="a-5C"></a>尊重赞叹。<a id="a-5D"></a>如是经典，<a id="a-5E"></a>我涅槃后，<a id="a-5F"></a>从西北方转至北方渐当兴盛，<a id="a-5G"></a>彼方多有住菩萨乘善男子等，<a id="a-5H"></a>能于如是甚深般若波罗蜜多相应经典深心信乐，<a id="a-5I"></a>书写受持、<a id="a-5J"></a>读诵修习、<a id="a-5K"></a>思惟演说、<a id="a-5L"></a>供养恭敬、<a id="a-5M"></a>尊重赞叹。<a id="a-5N"></a>如是经典，<a id="a-5O"></a>我涅槃后，<a id="a-5P"></a>复从北方至东北方渐当兴盛，<a id="a-5Q"></a>彼方多有住菩萨乘善男子等，<a id="a-5R"></a>能于如是甚深般若波罗蜜多相应经典，<a id="a-5S"></a>深心信乐，<a id="a-5T"></a>书写受持、<a id="a-5U"></a>读诵修习、<a id="a-5V"></a>思惟演说、<a id="a-5W"></a>供养恭敬、<a id="a-5X"></a>尊重赞叹。</p>
  <p id="a5Y">“又，<a id="a-5Z"></a>舍利子，<a id="a-5a"></a>我涅槃已，<a id="a-5b"></a>后时、<a id="a-5c"></a>后分、<a id="a-5d"></a>后五百岁，<a id="a-5e"></a>甚深般若波罗蜜多相应经典，<a id="a-5f"></a>于东北方大为佛事。<a id="a-5g"></a>何以故？<a id="a-5h"></a>舍利子，<a id="a-5i"></a>甚深般若波罗蜜多相应经典，<a id="a-5j"></a>一切如来共所尊重，<a id="a-5k"></a>一切如来共所护念，<a id="a-5l"></a>令于彼方经久不灭。<a id="a-5m"></a>又，<a id="a-5n"></a>舍利子，<a id="a-5o"></a>非佛所得法毗奈耶无上正法有灭没相，<a id="a-5p"></a>诸佛所得法毗奈耶无上正法即是般若波罗蜜多相应经典。<a id="a-5q"></a>又，<a id="a-5r"></a>舍利子，<a id="a-5s"></a>彼东北方住菩萨乘善男子等，<a id="a-5t"></a>有能于此甚深般若波罗蜜多相应经典深心信乐，<a id="a-5u"></a>书写受持、<a id="a-5v"></a>读诵修习、<a id="a-5w"></a>思惟演说、<a id="a-5x"></a>供养恭敬、<a id="a-5y"></a>尊重赞叹，<a id="a-5z"></a>我等诸佛常以佛眼观见护念，<a id="a-60"></a>令无损恼，<a id="a-61"></a>现在、<a id="a-62"></a>未来身心安乐。<a id="a-63"></a>”</p>
  <p id="a64">时，<a id="a-65"></a>舍利子便白佛言：<a id="a-66"></a>“甚深般若波罗蜜多相应经典，<a id="a-67"></a>佛涅槃已，<a id="a-68"></a>后时、<a id="a-69"></a>后分、<a id="a-6A"></a>后五百岁，<a id="a-6B"></a>于东北方广流布耶？<a id="a-6C"></a>”</p>
  <p id="a6D">尔时，<a id="a-6E"></a>佛告舍利子言：<a id="a-6F"></a>“如是，<a id="a-6G"></a>如是，<a id="a-6H"></a>舍利子，<a id="a-6I"></a>我涅槃已，<a id="a-6J"></a>后时、<a id="a-6K"></a>后分、<a id="a-6L"></a>后五百岁，<a id="a-6M"></a>彼东北方住菩萨乘善男子等，<a id="a-6N"></a>若得闻此甚深般若波罗蜜多相应经典深心信乐，<a id="a-6O"></a>书写受持、<a id="a-6P"></a>读诵修习、<a id="a-6Q"></a>思惟演说、<a id="a-6R"></a>供养恭敬、<a id="a-6S"></a>尊重赞叹。<a id="a-6T"></a>当知彼人久发无上正等觉心，<a id="a-6U"></a>久修菩萨摩诃萨行，<a id="a-6V"></a>供养多佛，<a id="a-6W"></a>事多善友，<a id="a-6X"></a>久多修习身戒心慧，<a id="a-6Y"></a>所种善根皆已成熟；<a id="a-6Z"></a>由斯福力，<a id="a-6a"></a>得闻如是甚深般若波罗蜜多相应经典深心信乐，<a id="a-6b"></a>复能书写、<a id="a-6c"></a>受持读诵、<a id="a-6d"></a>精勤修学、<a id="a-6e"></a>如理思惟、<a id="a-6f"></a>广为有情开示分别。<a id="a-6g"></a>”</p>
  <p id="a6h">时，<a id="a-6i"></a>舍利子复白佛言：<a id="a-6j"></a>“佛涅槃已，<a id="a-6k"></a>后时、<a id="a-6l"></a>后分、<a id="a-6m"></a>后五百岁法欲灭时，<a id="a-6n"></a>于东北方当有几许住菩萨乘善男子等，<a id="a-6o"></a>得闻如是甚深般若波罗蜜多相应经典深心信乐，<a id="a-6p"></a>复能书写、<a id="a-6q"></a>受持读诵、<a id="a-6r"></a>修习思惟、<a id="a-6s"></a>为他演说，<a id="a-6t"></a>供养恭敬、<a id="a-6u"></a>尊重赞叹？<a id="a-6v"></a>”</p>
  <p id="a6w">尔时，<a id="a-6x"></a>佛告舍利子言：<a id="a-6y"></a>“我涅槃已，<a id="a-6z"></a>后时、<a id="a-70"></a>后分、<a id="a-71"></a>后五百岁法欲灭时，<a id="a-72"></a>于东北方虽有无量住菩萨乘善男子等，<a id="a-73"></a>而少得闻甚深般若波罗蜜多相应经典深心信乐，<a id="a-74"></a>复能书写、<a id="a-75"></a>受持读诵、<a id="a-76"></a>修习思惟、<a id="a-77"></a>为他演说，<a id="a-78"></a>供养恭敬、<a id="a-79"></a>尊重赞叹。</p>
  <p id="a7A">“又，<a id="a-7B"></a>舍利子，<a id="a-7C"></a>住菩萨乘善男子等，<a id="a-7D"></a>闻说如是甚深般若波罗蜜多相应经典，<a id="a-7E"></a>心不沉没，<a id="a-7F"></a>不惊、<a id="a-7G"></a>不怖、<a id="a-7H"></a>深生信乐，<a id="a-7I"></a>书写受持、<a id="a-7J"></a>读诵修习、<a id="a-7K"></a>思惟演说、<a id="a-7L"></a>供养恭敬、<a id="a-7M"></a>尊重赞叹。<a id="a-7N"></a>当知是人已曾亲近、<a id="a-7O"></a>供养恭敬、<a id="a-7P"></a>尊重赞叹无量如来、<a id="a-7Q"></a>应、<a id="a-7R"></a>正等觉及诸菩萨，<a id="a-7S"></a>请问般若波罗蜜多甚深义趣。</p>
  <p id="a7T">“又，<a id="a-7U"></a>舍利子，<a id="a-7V"></a>是菩萨乘善男子等，<a id="a-7W"></a>不久定当圆满菩萨摩诃萨道，<a id="a-7X"></a>一切如来所护念故，<a id="a-7Y"></a>无量善友所摄受故，<a id="a-7Z"></a>殊胜善根所任持故，<a id="a-7a"></a>为欲饶益多众生故，<a id="a-7b"></a>疾证无上正等菩提。<a id="a-7c"></a>何以故？<a id="a-7d"></a>舍利子，<a id="a-7e"></a>我常为彼住菩萨乘善男子等说一切智相应之法，<a id="a-7f"></a>过去如来亦常为彼说一切智相应之法。<a id="a-7g"></a>由此因缘，<a id="a-7h"></a>彼当来世常能修习一切智智相应正行，<a id="a-7i"></a>速趣无上正等菩提，<a id="a-7j"></a>亦能为他如应说法，<a id="a-7k"></a>令趣无上正等菩提；<a id="a-7l"></a>于一切时身心安定，<a id="a-7m"></a>诸恶魔王及彼眷属尚不能坏求趣无上正等觉心，<a id="a-7n"></a>何况其余乐行恶者毁谤般若波罗蜜多能阻其心，<a id="a-7o"></a>令不精进求趣无上正等菩提？<a id="a-7p"></a>所以者何？<a id="a-7q"></a>彼于无上正等菩提勇猛正勤极坚牢故。</p>
  <p id="a7r">“又，<a id="a-7s"></a>舍利子，<a id="a-7t"></a>住菩萨乘善男子等，<a id="a-7u"></a>闻说如是甚深般若波罗蜜多，<a id="a-7v"></a>心得广大清净喜乐，<a id="a-7w"></a>亦能安立无量有情于胜善法，<a id="a-7x"></a>令趣无上正等菩提。<a id="a-7y"></a>何以故？<a id="a-7z"></a>舍利子，<a id="a-80"></a>是菩萨乘善男子等，<a id="a-81"></a>今于我前发弘誓愿：<a id="a-82"></a>‘我当安立无量百千诸有情类，<a id="a-83"></a>令发无上正等觉心，<a id="a-84"></a>修诸菩萨摩诃萨行，<a id="a-85"></a>示现、<a id="a-86"></a>劝导、<a id="a-87"></a>赞励、<a id="a-88"></a>庆喜，<a id="a-89"></a>令于无上正等菩提乃至得受不退转记。<a id="a-8A"></a>’我于彼愿深生随喜。<a id="a-8B"></a>何以故？<a id="a-8C"></a>舍利子，<a id="a-8D"></a>我观彼人所发弘愿心语相应，<a id="a-8E"></a>彼于当来定能安立无量百千诸有情类，<a id="a-8F"></a>令发无上正等觉心，<a id="a-8G"></a>修诸菩萨摩诃萨行，<a id="a-8H"></a>示现、<a id="a-8I"></a>劝导、<a id="a-8J"></a>赞励、<a id="a-8K"></a>庆喜，<a id="a-8L"></a>令于无上正等菩提乃至得受不退转记。</p>
  <p id="a8M">“是菩萨乘善男子等，<a id="a-8N"></a>亦于过去无量佛前发弘誓愿：<a id="a-8O"></a>‘我当安立无量百千诸有情类，<a id="a-8P"></a>令发无上正等觉心，<a id="a-8Q"></a>修诸菩萨摩诃萨行，<a id="a-8R"></a>示现、<a id="a-8S"></a>劝导、<a id="a-8T"></a>赞励、<a id="a-8U"></a>庆喜，<a id="a-8V"></a>令于无上正等菩提乃至得受不退转记。<a id="a-8W"></a>’过去如来、<a id="a-8X"></a>应、<a id="a-8Y"></a>正等觉亦于彼愿深生随喜。<a id="a-8Z"></a>何以故？<a id="a-8a"></a>舍利子，<a id="a-8b"></a>过去诸佛亦观如是住菩萨乘善男子等所发弘愿心语相应，<a id="a-8c"></a>彼于当来定能安立无量百千诸有情类，<a id="a-8d"></a>令发无上正等觉心，<a id="a-8e"></a>修诸菩萨摩诃萨行，<a id="a-8f"></a>示现、<a id="a-8g"></a>劝导、<a id="a-8h"></a>赞励、<a id="a-8i"></a>庆喜，<a id="a-8j"></a>令于无上正等菩提乃至得受不退转记。</p>
  <p id="a8k">“是菩萨乘善男子等，<a id="a-8l"></a>信解广大修广大行，<a id="a-8m"></a>愿生他方诸佛国土现有如来、<a id="a-8n"></a>应、<a id="a-8o"></a>正等觉宣说如是甚深般若波罗蜜多无上法处。<a id="a-8p"></a>彼闻如是甚深般若波罗蜜多无上法已，<a id="a-8q"></a>复能安立彼佛土中无量百千诸有情类，<a id="a-8r"></a>令发无上正等觉心，<a id="a-8s"></a>修诸菩萨摩诃萨行，<a id="a-8t"></a>示现、<a id="a-8u"></a>劝导、<a id="a-8v"></a>赞励、<a id="a-8w"></a>庆喜，<a id="a-8x"></a>令于无上正等菩提得不退转。<a id="a-8y"></a>”</p>
  <p id="a8z">时，<a id="a-90"></a>舍利子即白佛言：<a id="a-91"></a>“希有，<a id="a-92"></a>世尊！<a id="a-93"></a>佛于过去、<a id="a-94"></a>未来、<a id="a-95"></a>现在所有诸法无不证知、<a id="a-96"></a>无不觉了，<a id="a-97"></a>于诸有情心行差别无不证知、<a id="a-98"></a>无不觉了，<a id="a-99"></a>于三世佛、<a id="a-9A"></a>菩萨、<a id="a-9B"></a>声闻及佛土等无不证知、<a id="a-9C"></a>无不觉了。<a id="a-9D"></a>世尊，<a id="a-9E"></a>若菩萨摩诃萨能于如是甚深般若波罗蜜多，<a id="a-9F"></a>至心听闻、<a id="a-9G"></a>受持读诵、<a id="a-9H"></a>精勤修学、<a id="a-9I"></a>如理思惟、<a id="a-9J"></a>书写解说、<a id="a-9K"></a>广令流布，<a id="a-9L"></a>是菩萨摩诃萨于当来世，<a id="a-9M"></a>若于般若波罗蜜多相应经典，<a id="a-9N"></a>勇猛精进常求不息。<a id="a-9O"></a>彼于般若波罗蜜多相应经典，<a id="a-9P"></a>为有得时、<a id="a-9Q"></a>不得时不？<a id="a-9R"></a>”</p>
  <p id="a9S">尔时，<a id="a-9T"></a>佛告舍利子言：<a id="a-9U"></a>“如是，<a id="a-9V"></a>如是，<a id="a-9W"></a>佛于一切无不证知、<a id="a-9X"></a>无不觉了。<a id="a-9Y"></a>是菩萨摩诃萨常于般若波罗蜜多相应经典，<a id="a-9Z"></a>勇猛精进欣求不息，<a id="a-9a"></a>一切时得，<a id="a-9b"></a>无不得时。<a id="a-9c"></a>何以故？<a id="a-9d"></a>舍利子，<a id="a-9e"></a>是菩萨摩诃萨常于般若波罗蜜多相应经典欣求不息，<a id="a-9f"></a>诸佛菩萨常护念故。<a id="a-9g"></a>”</p>
  <p id="a9h">时，<a id="a-9i"></a>舍利子复白佛言：<a id="a-9j"></a>“是菩萨摩诃萨为但于此甚深般若波罗蜜多相应经典，<a id="a-9k"></a>勇猛精进欣求不息，<a id="a-9l"></a>一切时得，<a id="a-9m"></a>无不得时，<a id="a-9n"></a>为于余经亦能常得？<a id="a-9o"></a>”</p>
  <p id="a9p">尔时，<a id="a-9q"></a>佛告舍利子言：<a id="a-9r"></a>“若菩萨摩诃萨常于般若波罗蜜多相应经典，<a id="a-9s"></a>勇猛信求不顾身命，<a id="a-9t"></a>有时不得诸余经典，<a id="a-9u"></a>无有是处。<a id="a-9v"></a>何以故？<a id="a-9w"></a>舍利子，<a id="a-9x"></a>是菩萨摩诃萨为求无上正等菩提，<a id="a-9y"></a>示现、<a id="a-9z"></a>劝导、<a id="a-A0"></a>赞励、<a id="a-A1"></a>庆喜诸有情类，<a id="a-A2"></a>令于般若波罗蜜多相应经典及余经典受持读诵、<a id="a-A3"></a>思惟、<a id="a-A4"></a>修学；<a id="a-A5"></a>由此善根，<a id="a-A6"></a>随所生处，<a id="a-A7"></a>法尔常得甚深般若波罗蜜多空相应经及余经典受持读诵。<a id="a-A8"></a>”</p>
  <p data-pb></p>
  <h2 id="aA9">第四分魔事品第十一之一</h2>
  <p id="aAA">尔时，<a id="a-AB"></a>善现便白佛言：<a id="a-AC"></a>“世尊，<a id="a-AD"></a>已说住菩萨乘善男子等修功德时多有留难，<a id="a-AE"></a>何等名为诸留难事？<a id="a-AF"></a>”</p>
  <p id="aAG">佛告善现：<a id="a-AH"></a>“留难事者谓诸魔事。<a id="a-AI"></a>”</p>
  <p id="aAJ">具寿善现复白佛言：<a id="a-AK"></a>“云何名为菩萨魔事？<a id="a-AL"></a>”</p>
  <p id="aAM">佛告善现：<a id="a-AN"></a>“若菩萨摩诃萨欲宣说般若波罗蜜多时，<a id="a-AO"></a>或说法要辩久乃生，<a id="a-AP"></a>或说法要辩乃卒起，<a id="a-AQ"></a>或说法要辩过量生，<a id="a-AR"></a>或所欲说未尽便止，<a id="a-AS"></a>或说法要言词乱杂，<a id="a-AT"></a>或说法要言词间断，<a id="a-AU"></a>或说法时诸横事起，<a id="a-AV"></a>令所欲说不遂本心，<a id="a-AW"></a>当知是为菩萨魔事。</p>
  <p id="aAX">“复次，<a id="a-AY"></a>善现，<a id="a-AZ"></a>若菩萨摩诃萨书写般若波罗蜜多甚深经时，<a id="a-Aa"></a>或频申欠呿，<a id="a-Ab"></a>或互相嗤笑，<a id="a-Ac"></a>或更相轻凌，<a id="a-Ad"></a>或身心躁扰，<a id="a-Ae"></a>或失念散乱，<a id="a-Af"></a>或文句颠倒，<a id="a-Ag"></a>或迷惑义理，<a id="a-Ah"></a>或不得滋味心生厌舍，<a id="a-Ai"></a>或横事卒起，<a id="a-Aj"></a>或互相乖诤，<a id="a-Ak"></a>由此等事书写不终，<a id="a-Al"></a>当知是为菩萨魔事。</p>
  <p id="aAm">“复次，<a id="a-An"></a>善现，<a id="a-Ao"></a>若菩萨摩诃萨受持读诵、<a id="a-Ap"></a>思惟修习、<a id="a-Aq"></a>说听般若波罗蜜多甚深经时，<a id="a-Ar"></a>或频申欠呿，<a id="a-As"></a>或互相嗤笑，<a id="a-At"></a>或更相轻凌，<a id="a-Au"></a>或身心躁扰，<a id="a-Av"></a>或失念散乱，<a id="a-Aw"></a>或文句颠倒，<a id="a-Ax"></a>或迷惑义理，<a id="a-Ay"></a>或不得滋味心生厌舍，<a id="a-Az"></a>或横事卒起，<a id="a-B0"></a>或互相乖诤，<a id="a-B1"></a>由此等事所作不成，<a id="a-B2"></a>当知是为菩萨魔事。</p>
  <p id="aB3">“复次，<a id="a-B4"></a>善现，<a id="a-B5"></a>若菩萨摩诃萨闻说般若波罗蜜多甚深经时，<a id="a-B6"></a>或作是念：<a id="a-B7"></a>‘我于此中不得受记，<a id="a-B8"></a>何用听为？<a id="a-B9"></a>’或作是念：<a id="a-BA"></a>‘此中不说我之名字，<a id="a-BB"></a>何用听为？<a id="a-BC"></a>’或作是念：<a id="a-BD"></a>‘此中不说我之生处城邑、<a id="a-BE"></a>聚落，<a id="a-BF"></a>何用听为？<a id="a-BG"></a>’由此等缘心不清净，<a id="a-BH"></a>即从座起厌舍而去，<a id="a-BI"></a>无顾恋心，<a id="a-BJ"></a>当知是为菩萨魔事。<a id="a-BK"></a>善现当知，<a id="a-BL"></a>若菩萨摩诃萨闻说般若波罗蜜多甚深经时，<a id="a-BM"></a>心不清净厌舍去者，<a id="a-BN"></a>随彼所起不清净心，<a id="a-BO"></a>厌舍此经举步多少，<a id="a-BP"></a>便减尔许劫数功德，<a id="a-BQ"></a>获尔许劫障菩提罪；<a id="a-BR"></a>受彼罪已，<a id="a-BS"></a>更尔许时发勤精进修诸菩萨难行苦行方可复本，<a id="a-BT"></a>是故名为菩萨魔事。</p>
  <p id="aBU">“复次，<a id="a-BV"></a>善现，<a id="a-BW"></a>若菩萨摩诃萨弃舍能引一切智智甚深般若波罗蜜多相应经典，<a id="a-BX"></a>学不能引一切智智随顺二乘诸余经典，<a id="a-BY"></a>弃舍根本而攀枝叶，<a id="a-BZ"></a>当知是为菩萨魔事。<a id="a-Ba"></a>所以者何？<a id="a-Bb"></a>甚深般若波罗蜜多相应经典，<a id="a-Bc"></a>能生菩萨摩诃萨众世、<a id="a-Bd"></a>出世间殊胜功德，<a id="a-Be"></a>由斯能引一切智智，<a id="a-Bf"></a>有大势用，<a id="a-Bg"></a>譬如树根；<a id="a-Bh"></a>诸余经典无如是用，<a id="a-Bi"></a>譬如枝叶无胜功能。<a id="a-Bj"></a>若菩萨乘善男子等，<a id="a-Bk"></a>修学如是甚深般若波罗蜜多相应经典，<a id="a-Bl"></a>即为修学一切菩萨摩诃萨众世、<a id="a-Bm"></a>出世间殊胜功德，<a id="a-Bn"></a>速能引发一切智智。<a id="a-Bo"></a>若菩萨乘善男子等，<a id="a-Bp"></a>弃舍如是甚深般若波罗蜜多相应经典，<a id="a-Bq"></a>求学二乘相应经典，<a id="a-Br"></a>即为弃舍一切菩萨摩诃萨众世、<a id="a-Bs"></a>出世间殊胜功德，<a id="a-Bt"></a>终不能得一切智智。<a id="a-Bu"></a>是菩萨乘善男子等，<a id="a-Bv"></a>福慧狭少弃本求末，<a id="a-Bw"></a>是故名为菩萨魔事。</p>
  <p id="aBx">“善现当知，<a id="a-By"></a>如痴饿狗弃舍主食，<a id="a-Bz"></a>反从仆隶而求索之。<a id="a-C0"></a>于当来世有菩萨乘善男子等，<a id="a-C1"></a>弃舍一切智智根本甚深般若波罗蜜多相应经典，<a id="a-C2"></a>求学二乘相应经典，<a id="a-C3"></a>亦复如是。<a id="a-C4"></a>所以者何？<a id="a-C5"></a>是菩萨乘善男子等觉慧暗钝，<a id="a-C6"></a>弃舍能引一切智智甚深般若波罗蜜多相应经典，<a id="a-C7"></a>求学能引声闻、<a id="a-C8"></a>独觉功德经典，<a id="a-C9"></a>定不能得一切智智。<a id="a-CA"></a>所以者何？<a id="a-CB"></a>声闻、<a id="a-CC"></a>独觉相应经典，<a id="a-CD"></a>但为自身调伏寂静，<a id="a-CE"></a>出生死苦得涅槃乐，<a id="a-CF"></a>精勤修学如是经典，<a id="a-CG"></a>所引善根究竟唯得住二乘地自利圆满。<a id="a-CH"></a>甚深般若波罗蜜多相应经典，<a id="a-CI"></a>普为济拔一切有情出生死苦得涅槃乐，<a id="a-CJ"></a>精勤修学如是经典所引善根究竟能得一切智智，<a id="a-CK"></a>利益安乐一切有情。</p>
  <p id="aCL">“复次，<a id="a-CM"></a>善现，<a id="a-CN"></a>譬如有人欲观香象身量大小、<a id="a-CO"></a>形类胜劣，<a id="a-CP"></a>得而不观反寻其迹。<a id="a-CQ"></a>于意云何？<a id="a-CR"></a>彼人黠不？<a id="a-CS"></a>”</p>
  <p id="aCT">善现对曰：<a id="a-CU"></a>“不也，<a id="a-CV"></a>世尊。<a id="a-CW"></a>”</p>
  <p id="aCX">佛告善现：<a id="a-CY"></a>“于当来世有菩萨乘善男子等，<a id="a-CZ"></a>弃舍一切智智根本甚深般若波罗蜜多相应经典，<a id="a-Ca"></a>求学二乘相应经典，<a id="a-Cb"></a>于中望得一切智智，<a id="a-Cc"></a>亦复如是。</p>
  <p id="aCd">“复次，<a id="a-Ce"></a>善现，<a id="a-Cf"></a>譬如有人为珍宝故求趣大海，<a id="a-Cg"></a>既至海岸不入大海反观牛迹，<a id="a-Ch"></a>作是念言：<a id="a-Ci"></a>‘大海中水其量深广岂及此耶？<a id="a-Cj"></a>此中亦应有诸珍宝。<a id="a-Ck"></a>’于意云何？<a id="a-Cl"></a>彼人黠不？<a id="a-Cm"></a>”</p>
  <p id="aCn">善现对曰：<a id="a-Co"></a>“不也，<a id="a-Cp"></a>世尊。<a id="a-Cq"></a>”</p>
  <p id="aCr">佛告善现：<a id="a-Cs"></a>“于当来世有菩萨乘善男子等，<a id="a-Ct"></a>弃舍一切智智根本甚深般若波罗蜜多相应经典，<a id="a-Cu"></a>求学二乘相应经典，<a id="a-Cv"></a>于中望得一切智智，<a id="a-Cw"></a>亦复如是。<a id="a-Cx"></a>所以者何？<a id="a-Cy"></a>精勤修学二乘经典，<a id="a-Cz"></a>究竟唯能得预流果，<a id="a-D0"></a>展转乃至独觉菩提，<a id="a-D1"></a>必不能得一切智智。<a id="a-D2"></a>故菩萨乘善男子等，<a id="a-D3"></a>欲疾证得一切智智，<a id="a-D4"></a>应学般若波罗蜜多，<a id="a-D5"></a>不应求学二乘经典。<a id="a-D6"></a>何以故？<a id="a-D7"></a>甚深般若波罗蜜多定是一切智智根本，<a id="a-D8"></a>二乘经典如枝叶故。</p>
  <p id="aD9">“复次，<a id="a-DA"></a>善现，<a id="a-DB"></a>如有工匠或彼弟子，<a id="a-DC"></a>欲造大殿如天帝释殊胜殿量，<a id="a-DD"></a>见彼殿已而反规模日月宫殿。<a id="a-DE"></a>于意云何？<a id="a-DF"></a>如是工匠或彼弟子，<a id="a-DG"></a>能造大殿量如帝释殊胜殿不？<a id="a-DH"></a>”</p>
  <p id="aDI">善现对曰：<a id="a-DJ"></a>“不也，<a id="a-DK"></a>世尊。<a id="a-DL"></a>”</p>
  <p id="aDM">佛告善现：<a id="a-DN"></a>“彼人黠不？<a id="a-DO"></a>”</p>
  <p id="aDP">善现答言：<a id="a-DQ"></a>“彼人非黠。<a id="a-DR"></a>”</p>
  <p id="aDS">佛告善现：<a id="a-DT"></a>“于当来世有菩萨乘善男子等，<a id="a-DU"></a>得深般若波罗蜜多，<a id="a-DV"></a>舍而求学二乘经典，<a id="a-DW"></a>欲证无上正等菩提利乐有情亦复如是，<a id="a-DX"></a>当知彼是愚痴品类。</p>
  <p id="aDY">“复次，<a id="a-DZ"></a>善现，<a id="a-Da"></a>如有欲见转轮圣王，<a id="a-Db"></a>见已不识，<a id="a-Dc"></a>舍至余处，<a id="a-Dd"></a>见小国王观其形相，<a id="a-De"></a>作如是念：<a id="a-Df"></a>‘转轮圣王形相威德岂胜于此？<a id="a-Dg"></a>’于意云何？<a id="a-Dh"></a>彼人黠不？<a id="a-Di"></a>”</p>
  <p id="aDj">善现对曰：<a id="a-Dk"></a>“不也，<a id="a-Dl"></a>世尊。<a id="a-Dm"></a>”</p>
  <p id="aDn">佛告善现：<a id="a-Do"></a>“于当来世有菩萨乘善男子等，<a id="a-Dp"></a>欲趣无上正等菩提，<a id="a-Dq"></a>转妙法轮度有情众，<a id="a-Dr"></a>弃深般若波罗蜜多，<a id="a-Ds"></a>求学二乘相应经典，<a id="a-Dt"></a>言：<a id="a-Du"></a>‘彼经典与此何异？<a id="a-Dv"></a>何用彼为？<a id="a-Dw"></a>’彼由此缘定不能得一切智智。<a id="a-Dx"></a>所以者何？<a id="a-Dy"></a>甚深般若波罗蜜多相应经典，<a id="a-Dz"></a>种种方便示现、<a id="a-E0"></a>劝导、<a id="a-E1"></a>赞励、<a id="a-E2"></a>庆喜住菩萨乘善男子等，<a id="a-E3"></a>令于无上正等菩提得不退转，<a id="a-E4"></a>舍而求学二乘经典，<a id="a-E5"></a>当知彼人亦复如是。<a id="a-E6"></a>何以故？<a id="a-E7"></a>精勤修学二乘经典，<a id="a-E8"></a>定于佛果不能证故。</p>
  <p id="aE9">“复次，<a id="a-EA"></a>善现，<a id="a-EB"></a>如有饥人得百味食，<a id="a-EC"></a>弃而求啖两月谷饭。<a id="a-ED"></a>于意云何？<a id="a-EE"></a>彼人黠不？<a id="a-EF"></a>”</p>
  <p id="aEG">善现对曰：<a id="a-EH"></a>“不也，<a id="a-EI"></a>世尊。<a id="a-EJ"></a>”</p>
  <p id="aEK">佛告善现：<a id="a-EL"></a>“于当来世有菩萨乘善男子等亦复如是，<a id="a-EM"></a>求趣无上正等菩提，<a id="a-EN"></a>弃深般若波罗蜜多，<a id="a-EO"></a>求学二乘相应经典，<a id="a-EP"></a>于中欲觅一切智智，<a id="a-EQ"></a>徒设劬劳终不能得。</p>
  <p id="aER">“复次，<a id="a-ES"></a>善现，<a id="a-ET"></a>如有贫人得无价宝，<a id="a-EU"></a>弃而翻取迦遮末尼。<a id="a-EV"></a>于意云何？<a id="a-EW"></a>彼人黠不？<a id="a-EX"></a>”</p>
  <p id="aEY">善现对曰：<a id="a-EZ"></a>“不也，<a id="a-Ea"></a>世尊。<a id="a-Eb"></a>”</p>
  <p id="aEc">佛告善现：<a id="a-Ed"></a>“于当来世有菩萨乘善男子等亦复如是，<a id="a-Ee"></a>求趣无上正等菩提，<a id="a-Ef"></a>弃深般若波罗蜜多，<a id="a-Eg"></a>求学二乘相应经典，<a id="a-Eh"></a>于中欲觅一切智智，<a id="a-Ei"></a>徒设劬劳终不能得。</p>
  <p id="aEj">“复次，<a id="a-Ek"></a>善现，<a id="a-El"></a>住菩萨乘善男子等，<a id="a-Em"></a>若正书写、<a id="a-En"></a>受持读诵、<a id="a-Eo"></a>思惟修习甚深般若波罗蜜多相应经时，<a id="a-Ep"></a>众辩卒起，<a id="a-Eq"></a>乐说种种差别法门，<a id="a-Er"></a>令书写等不得究竟，<a id="a-Es"></a>当知是为菩萨魔事。<a id="a-Et"></a>”</p>
  <p id="aEu">具寿善现便白佛言：<a id="a-Ev"></a>“甚深般若波罗蜜多可书写不？<a id="a-Ew"></a>”</p>
  <p id="aEx">世尊告曰：<a id="a-Ey"></a>“不也，<a id="a-Ez"></a>善现。<a id="a-F0"></a>若菩萨乘善男子等，<a id="a-F1"></a>书写如是甚深般若波罗蜜多相应经时，<a id="a-F2"></a>作如是念：<a id="a-F3"></a>‘我以文字书写般若波罗蜜多，<a id="a-F4"></a>如是文字即是般若波罗蜜多。<a id="a-F5"></a>’或依文字执著般若波罗蜜多，<a id="a-F6"></a>当知是为菩萨魔事。</p>
  <p id="aF7">“复次，<a id="a-F8"></a>善现，<a id="a-F9"></a>住菩萨乘善男子等，<a id="a-FA"></a>书写受持、<a id="a-FB"></a>读诵修习、<a id="a-FC"></a>思惟演说甚深般若波罗蜜多相应经时，<a id="a-FD"></a>或念国土，<a id="a-FE"></a>或念城邑，<a id="a-FF"></a>或念王都，<a id="a-FG"></a>或念方处，<a id="a-FH"></a>或念师友，<a id="a-FI"></a>或念父母，<a id="a-FJ"></a>或念妻子，<a id="a-FK"></a>或念兄弟，<a id="a-FL"></a>或念姊妹，<a id="a-FM"></a>或念亲戚，<a id="a-FN"></a>或念朋侣，<a id="a-FO"></a>或念王臣，<a id="a-FP"></a>或念盗贼，<a id="a-FQ"></a>或念猛兽，<a id="a-FR"></a>或念恶人，<a id="a-FS"></a>或念恶鬼，<a id="a-FT"></a>或念众集，<a id="a-FU"></a>或念游戏，<a id="a-FV"></a>或念音乐，<a id="a-FW"></a>或念报怨，<a id="a-FX"></a>或念报恩，<a id="a-FY"></a>或念饮食、<a id="a-FZ"></a>衣服、<a id="a-Fa"></a>卧具，<a id="a-Fb"></a>或念诸余资身什物，<a id="a-Fc"></a>或念制造文颂书论，<a id="a-Fd"></a>或念时节寒热丰俭，<a id="a-Fe"></a>或念象、<a id="a-Ff"></a>马、<a id="a-Fg"></a>水、<a id="a-Fh"></a>火等事，<a id="a-Fi"></a>或念诸余所作事业，<a id="a-Fj"></a>当知皆是菩萨魔事。<a id="a-Fk"></a>魔以此事扰乱菩萨，<a id="a-Fl"></a>令书写等皆不得成，<a id="a-Fm"></a>菩萨觉知皆应远离。</p>
  <p id="aFn">“复次，<a id="a-Fo"></a>善现，<a id="a-Fp"></a>住菩萨乘善男子等，<a id="a-Fq"></a>书写受持、<a id="a-Fr"></a>读诵修习、<a id="a-Fs"></a>思惟演说甚深般若波罗蜜多相应经时，<a id="a-Ft"></a>得大名利恭敬供养，<a id="a-Fu"></a>彼由此缘废所作业，<a id="a-Fv"></a>当知亦是菩萨魔事，<a id="a-Fw"></a>菩萨觉知皆应厌舍。</p>
  <p id="aFx">“复次，<a id="a-Fy"></a>善现，<a id="a-Fz"></a>住菩萨乘善男子等，<a id="a-G0"></a>书写受持、<a id="a-G1"></a>读诵修习、<a id="a-G2"></a>思惟演说甚深般若波罗蜜多相应经时，<a id="a-G3"></a>恶魔化作苾蒭等像，<a id="a-G4"></a>执持种种世俗书论或复二乘相应经典，<a id="a-G5"></a>诈现亲友授与菩萨，<a id="a-G6"></a>告菩萨言：<a id="a-G7"></a>‘如是经典义味深奥，<a id="a-G8"></a>应勤修学舍所习经。<a id="a-G9"></a>’此菩萨乘善男子等方便善巧，<a id="a-GA"></a>不应受著恶魔所授世俗书论或复二乘相应经典。<a id="a-GB"></a>所以者何？<a id="a-GC"></a>世俗书论、<a id="a-GD"></a>二乘经典，<a id="a-GE"></a>不能引发一切智智，<a id="a-GF"></a>非趣无上正等菩提无倒方便，<a id="a-GG"></a>乃于无上正等菩提极为障礙。<a id="a-GH"></a>善现当知，<a id="a-GI"></a>甚深般若波罗蜜多相应经中，<a id="a-GJ"></a>广说菩萨摩诃萨道方便善巧，<a id="a-GK"></a>若于此中精勤修学，<a id="a-GL"></a>速能证得一切智智。<a id="a-GM"></a>若菩萨乘善男子等，<a id="a-GN"></a>无巧便故，<a id="a-GO"></a>近恶友故，<a id="a-GP"></a>弃深般若波罗蜜多，<a id="a-GQ"></a>受学恶魔世俗书论、<a id="a-GR"></a>二乘经典，<a id="a-GS"></a>当知是为菩萨魔事。</p>
  <p id="aGT">“复次，<a id="a-GU"></a>善现，<a id="a-GV"></a>能听法者乐听、<a id="a-GW"></a>乐问、<a id="a-GX"></a>书写、<a id="a-GY"></a>受持读诵、<a id="a-GZ"></a>修习甚深般若波罗蜜多，<a id="a-Ga"></a>能说法者著乐懈怠不欲为说，<a id="a-Gb"></a>亦不施与甚深般若波罗蜜多，<a id="a-Gc"></a>当知是为菩萨魔事。</p>
  <p id="aGd">“复次，<a id="a-Ge"></a>善现，<a id="a-Gf"></a>能说法者心不著乐亦不懈怠，<a id="a-Gg"></a>乐说、<a id="a-Gh"></a>乐施甚深般若波罗蜜多，<a id="a-Gi"></a>方便劝励书写、<a id="a-Gj"></a>受持读诵、<a id="a-Gk"></a>修习，<a id="a-Gl"></a>能听法者懈怠著乐，<a id="a-Gm"></a>不欲听受乃至修习，<a id="a-Gn"></a>当知是为菩萨魔事。</p>
  <p id="aGo">“复次，<a id="a-Gp"></a>善现，<a id="a-Gq"></a>能听法者具念慧力，<a id="a-Gr"></a>乐听、<a id="a-Gs"></a>乐问、<a id="a-Gt"></a>书写、<a id="a-Gu"></a>受持读诵、<a id="a-Gv"></a>修习甚深般若波罗蜜多，<a id="a-Gw"></a>能说法者欲往他方不获教授，<a id="a-Gx"></a>当知是为菩萨魔事。</p>
  <p id="aGy">“复次，<a id="a-Gz"></a>善现，<a id="a-H0"></a>能说法者乐说、<a id="a-H1"></a>乐施甚深般若波罗蜜多，<a id="a-H2"></a>方便劝励书写、<a id="a-H3"></a>受持读诵、<a id="a-H4"></a>修习，<a id="a-H5"></a>能听法者欲往他方不获听受，<a id="a-H6"></a>当知是为菩萨魔事。</p>
  <p id="aH7">“复次，<a id="a-H8"></a>善现，<a id="a-H9"></a>能说法者具大恶欲，<a id="a-HA"></a>爱重名利，<a id="a-HB"></a>衣服、<a id="a-HC"></a>饮食、<a id="a-HD"></a>卧具、<a id="a-HE"></a>医药及余资财，<a id="a-HF"></a>供养恭敬心无厌足，<a id="a-HG"></a>能听法者少欲喜足修远离行，<a id="a-HH"></a>勇猛正勤具念定慧，<a id="a-HI"></a>厌怖利养恭敬名誉，<a id="a-HJ"></a>或具嫉悭不能舍施，<a id="a-HK"></a>两不和合，<a id="a-HL"></a>不获教授、<a id="a-HM"></a>听受、<a id="a-HN"></a>书持、<a id="a-HO"></a>读诵、<a id="a-HP"></a>修习甚深般若波罗蜜多，<a id="a-HQ"></a>当知是为菩萨魔事。</p>
  <p id="aHR">“复次，<a id="a-HS"></a>善现，<a id="a-HT"></a>能说法者少欲喜足修远离行，<a id="a-HU"></a>勇猛正勤具念定慧，<a id="a-HV"></a>厌怖利养恭敬名誉，<a id="a-HW"></a>或具嫉悭不能舍施，<a id="a-HX"></a>能听法者具大恶欲，<a id="a-HY"></a>爱重名利、<a id="a-HZ"></a>衣服、<a id="a-Ha"></a>饮食、<a id="a-Hb"></a>卧具、<a id="a-Hc"></a>医药及余资财，<a id="a-Hd"></a>供养恭敬心无厌足，<a id="a-He"></a>两不和合，<a id="a-Hf"></a>不获教授、<a id="a-Hg"></a>听受、<a id="a-Hh"></a>书持、<a id="a-Hi"></a>读诵、<a id="a-Hj"></a>修习甚深般若波罗蜜多，<a id="a-Hk"></a>当知是为菩萨魔事。</p>
  <p id="aHl">“复次，<a id="a-Hm"></a>善现，<a id="a-Hn"></a>能说法者有信、<a id="a-Ho"></a>有戒，<a id="a-Hp"></a>受行十二杜多功德，<a id="a-Hq"></a>乐为他说甚深般若波罗蜜多，<a id="a-Hr"></a>方便劝励书写、<a id="a-Hs"></a>受持读诵、<a id="a-Ht"></a>修习，<a id="a-Hu"></a>能听法者无信、<a id="a-Hv"></a>无戒，<a id="a-Hw"></a>亦无十二杜多功德，<a id="a-Hx"></a>两不和合，<a id="a-Hy"></a>不获教授、<a id="a-Hz"></a>听受、<a id="a-I0"></a>书持、<a id="a-I1"></a>读诵、<a id="a-I2"></a>修习甚深般若波罗蜜多，<a id="a-I3"></a>当知是为菩萨魔事。</p>
  <p id="aI4">“复次，<a id="a-I5"></a>善现，<a id="a-I6"></a>能听法者有信、<a id="a-I7"></a>有戒，<a id="a-I8"></a>受行十二杜多功德，<a id="a-I9"></a>乐听、<a id="a-IA"></a>乐问、<a id="a-IB"></a>书写、<a id="a-IC"></a>受持读诵、<a id="a-ID"></a>修习甚深般若波罗蜜多，<a id="a-IE"></a>能说法者无信、<a id="a-IF"></a>无戒，<a id="a-IG"></a>亦无十二杜多功德，<a id="a-IH"></a>不欲教授，<a id="a-II"></a>两不和合，<a id="a-IJ"></a>不获说听、<a id="a-IK"></a>书写、<a id="a-IL"></a>受持读诵、<a id="a-IM"></a>修习甚深般若波罗蜜多，<a id="a-IN"></a>当知是为菩萨魔事。</p>
  <p id="aIO">“复次，<a id="a-IP"></a>善现，<a id="a-IQ"></a>能说法者心无悭吝一切能舍，<a id="a-IR"></a>能听法者心有悭吝不能舍施，<a id="a-IS"></a>或上相违，<a id="a-IT"></a>两不和合，<a id="a-IU"></a>不获教授、<a id="a-IV"></a>听受、<a id="a-IW"></a>书持、<a id="a-IX"></a>读诵、<a id="a-IY"></a>修习甚深般若波罗蜜多，<a id="a-IZ"></a>当知是为菩萨魔事。</p>
  <p id="aIa">“复次，<a id="a-Ib"></a>善现，<a id="a-Ic"></a>能听法者欲求供养能说法者衣服、<a id="a-Id"></a>饮食、<a id="a-Ie"></a>卧具、<a id="a-If"></a>医药及余资财，<a id="a-Ig"></a>能说法者不乐受用，<a id="a-Ih"></a>或上相违，<a id="a-Ii"></a>两不和合，<a id="a-Ij"></a>不获教授、<a id="a-Ik"></a>听受、<a id="a-Il"></a>书持、<a id="a-Im"></a>读诵、<a id="a-In"></a>修习甚深般若波罗蜜多，<a id="a-Io"></a>当知是为菩萨魔事。</p>
  <p id="aIp">“复次，<a id="a-Iq"></a>善现，<a id="a-Ir"></a>能说法者成就开智不乐广说，<a id="a-Is"></a>能听法者成就演智不乐略说，<a id="a-It"></a>或上相违，<a id="a-Iu"></a>两不和合，<a id="a-Iv"></a>不获教授、<a id="a-Iw"></a>听受、<a id="a-Ix"></a>书持、<a id="a-Iy"></a>读诵、<a id="a-Iz"></a>修习甚深般若波罗蜜多，<a id="a-J0"></a>当知是为菩萨魔事。</p>
  <p id="aJ1">“复次，<a id="a-J2"></a>善现，<a id="a-J3"></a>能说法者专乐广知十二分教次第法义，<a id="a-J4"></a>能听法者不乐广知十二分教次第法义，<a id="a-J5"></a>或上相违，<a id="a-J6"></a>两不和合，<a id="a-J7"></a>不获教授、<a id="a-J8"></a>听受、<a id="a-J9"></a>书持、<a id="a-JA"></a>读诵、<a id="a-JB"></a>修习甚深般若波罗蜜多，<a id="a-JC"></a>当知是为菩萨魔事。</p>
  <p id="aJD">“复次，<a id="a-JE"></a>善现，<a id="a-JF"></a>能说法者成就六种波罗蜜多，<a id="a-JG"></a>方便善巧得陀罗尼，<a id="a-JH"></a>能听法者无如是德，<a id="a-JI"></a>或上相违，<a id="a-JJ"></a>两不和合，<a id="a-JK"></a>不获教授、<a id="a-JL"></a>听受、<a id="a-JM"></a>书持、<a id="a-JN"></a>读诵、<a id="a-JO"></a>修习甚深般若波罗蜜多，<a id="a-JP"></a>当知是为菩萨魔事。</p>
  <p id="aJQ">“复次，<a id="a-JR"></a>善现，<a id="a-JS"></a>能说法者欲令恭敬书写、<a id="a-JT"></a>受持读诵、<a id="a-JU"></a>修习甚深般若波罗蜜多，<a id="a-JV"></a>能听法者不随其意，<a id="a-JW"></a>或上相违，<a id="a-JX"></a>两不和合，<a id="a-JY"></a>不获教授、<a id="a-JZ"></a>听受、<a id="a-Ja"></a>书持、<a id="a-Jb"></a>读诵、<a id="a-Jc"></a>修习甚深般若波罗蜜多，<a id="a-Jd"></a>当知是为菩萨魔事。</p>
  <p id="aJe">“复次，<a id="a-Jf"></a>善现，<a id="a-Jg"></a>能说法者已离悭垢、<a id="a-Jh"></a>已离五盖，<a id="a-Ji"></a>能听法者未离悭垢、<a id="a-Jj"></a>未离五盖，<a id="a-Jk"></a>或上相违，<a id="a-Jl"></a>两不和合，<a id="a-Jm"></a>不获教授、<a id="a-Jn"></a>听受、<a id="a-Jo"></a>书持、<a id="a-Jp"></a>读诵、<a id="a-Jq"></a>修习甚深般若波罗蜜多，<a id="a-Jr"></a>当知是为菩萨魔事。</p>
  <p id="aJs">“复次，<a id="a-Jt"></a>善现，<a id="a-Ju"></a>能听法者有信乐心欲了深义，<a id="a-Jv"></a>而说法者于此经中未甚纯熟不能决了，<a id="a-Jw"></a>能听法者不乐听闻，<a id="a-Jx"></a>由是因缘，<a id="a-Jy"></a>不得书写、<a id="a-Jz"></a>受持读诵、<a id="a-K0"></a>思惟修习，<a id="a-K1"></a>当知是为菩萨魔事。</p>
  <p id="aK2">“复次，<a id="a-K3"></a>善现，<a id="a-K4"></a>能说法者心乐为说，<a id="a-K5"></a>能听法者不乐听闻，<a id="a-K6"></a>或上相违，<a id="a-K7"></a>两不和合，<a id="a-K8"></a>不获说听、<a id="a-K9"></a>书写、<a id="a-KA"></a>受持读诵、<a id="a-KB"></a>修习甚深般若波罗蜜多，<a id="a-KC"></a>当知是为菩萨魔事。</p>
  <p id="aKD">“复次，<a id="a-KE"></a>善现，<a id="a-KF"></a>能说法者虽乐说法而身沉重，<a id="a-KG"></a>众病所缠不能为说，<a id="a-KH"></a>或听法者虽乐听法而身沉重，<a id="a-KI"></a>众病所缠不能听受，<a id="a-KJ"></a>两不和合，<a id="a-KK"></a>不获教授、<a id="a-KL"></a>听受、<a id="a-KM"></a>书持、<a id="a-KN"></a>读诵、<a id="a-KO"></a>修习甚深般若波罗蜜多，<a id="a-KP"></a>当知是为菩萨魔事。</p>
  <p id="aKQ">“复次，<a id="a-KR"></a>善现，<a id="a-KS"></a>有菩萨乘善男子等，<a id="a-KT"></a>书写受持、<a id="a-KU"></a>读诵修习、<a id="a-KV"></a>思惟演说甚深般若波罗蜜多相应经时，<a id="a-KW"></a>若有人来说诸恶趣种种苦事，<a id="a-KX"></a>因复告言：<a id="a-KY"></a>‘汝于此身应勤精进，<a id="a-KZ"></a>速尽苦际入般涅槃，<a id="a-Ka"></a>何用稽留生死大海，<a id="a-Kb"></a>受百千种难忍苦事，<a id="a-Kc"></a>求趣无上正等菩提？<a id="a-Kd"></a>’彼由此言，<a id="a-Ke"></a>于所书写受持、<a id="a-Kf"></a>读诵修习、<a id="a-Kg"></a>思惟演说如是甚深般若波罗蜜多不得究竟，<a id="a-Kh"></a>当知是为菩萨魔事。</p>
  <p id="aKi">“复次，<a id="a-Kj"></a>善现，<a id="a-Kk"></a>有菩萨乘善男子等，<a id="a-Kl"></a>书写受持、<a id="a-Km"></a>读诵修习、<a id="a-Kn"></a>思惟演说甚深般若波罗蜜多相应经时，<a id="a-Ko"></a>若有人来赞说人趣种种胜事，<a id="a-Kp"></a>赞说诸天长寿安乐，<a id="a-Kq"></a>因而告曰：<a id="a-Kr"></a>‘虽于欲界受诸欲乐，<a id="a-Ks"></a>于色界中受静虑乐，<a id="a-Kt"></a>于无色界受等至乐，<a id="a-Ku"></a>而彼皆是无常、<a id="a-Kv"></a>苦、<a id="a-Kw"></a>空、<a id="a-Kx"></a>无我、<a id="a-Ky"></a>不净、<a id="a-Kz"></a>变坏之法、<a id="a-L0"></a>谢法、<a id="a-L1"></a>离法、<a id="a-L2"></a>尽法、<a id="a-L3"></a>灭法，<a id="a-L4"></a>汝于此身何不精进取预流果展转乃至独觉菩提，<a id="a-L5"></a>入般涅槃毕竟安乐，<a id="a-L6"></a>何用久处生死轮回，<a id="a-L7"></a>无事为他受诸勤苦，<a id="a-L8"></a>求趣无上正等菩提？<a id="a-L9"></a>’彼由此言，<a id="a-LA"></a>于所书写受持、<a id="a-LB"></a>读诵修习、<a id="a-LC"></a>思惟演说如是甚深般若波罗蜜多不得究竟，<a id="a-LD"></a>当知是为菩萨魔事。</p>
  <p id="aLE">“复次，<a id="a-LF"></a>善现，<a id="a-LG"></a>能说法者一身无系，<a id="a-LH"></a>专修己事不忧他业，<a id="a-LI"></a>能听法者好领徒众，<a id="a-LJ"></a>乐营他事不忧自业，<a id="a-LK"></a>或上相违，<a id="a-LL"></a>两不和合，<a id="a-LM"></a>不获教授、<a id="a-LN"></a>听受、<a id="a-LO"></a>书持、<a id="a-LP"></a>读诵、<a id="a-LQ"></a>修习甚深般若波罗蜜多，<a id="a-LR"></a>当知是为菩萨魔事。</p>
  <p id="aLS">“复次，<a id="a-LT"></a>善现，<a id="a-LU"></a>能说法者不乐喧杂，<a id="a-LV"></a>能听法者乐处喧杂，<a id="a-LW"></a>或上相违，<a id="a-LX"></a>两不和合，<a id="a-LY"></a>不获教授、<a id="a-LZ"></a>听受、<a id="a-La"></a>书持、<a id="a-Lb"></a>读诵、<a id="a-Lc"></a>修习甚深般若波罗蜜多，<a id="a-Ld"></a>当知是为菩萨魔事。</p>
  <p id="aLe">“复次，<a id="a-Lf"></a>善现，<a id="a-Lg"></a>能说法者欲令听者于我所为悉皆随助，<a id="a-Lh"></a>能听法者不随其欲，<a id="a-Li"></a>或上相违，<a id="a-Lj"></a>两不和合，<a id="a-Lk"></a>不获教授、<a id="a-Ll"></a>听受、<a id="a-Lm"></a>书持、<a id="a-Ln"></a>读诵、<a id="a-Lo"></a>修习甚深般若波罗蜜多，<a id="a-Lp"></a>当知是为菩萨魔事。</p>
  <p id="aLq">“复次，<a id="a-Lr"></a>善现，<a id="a-Ls"></a>能说法者为名利故欲为他说，<a id="a-Lt"></a>复欲令彼书写、<a id="a-Lu"></a>受持读诵、<a id="a-Lv"></a>修习甚深般若波罗蜜多，<a id="a-Lw"></a>能听法者知其所为不欲从受；<a id="a-Lx"></a>或能听者为名利故欲请他说，<a id="a-Ly"></a>复欲方便书写、<a id="a-Lz"></a>受持读诵、<a id="a-M0"></a>修习甚深般若波罗蜜多，<a id="a-M1"></a>能说法者知其所为而不随请。<a id="a-M2"></a>两不和合，<a id="a-M3"></a>不获教授、<a id="a-M4"></a>听受、<a id="a-M5"></a>书持、<a id="a-M6"></a>读诵、<a id="a-M7"></a>修习甚深般若波罗蜜多，<a id="a-M8"></a>当知是为菩萨魔事。</p>
  <p id="aM9">“复次，<a id="a-MA"></a>善现，<a id="a-MB"></a>能说法者欲往他方危身命处，<a id="a-MC"></a>能听法者恐失身命不欲随往；<a id="a-MD"></a>或能听者欲往他方危身命处，<a id="a-ME"></a>能说法者恐失身命不欲共往。<a id="a-MF"></a>两不和合，<a id="a-MG"></a>不获教授、<a id="a-MH"></a>听受、<a id="a-MI"></a>书持、<a id="a-MJ"></a>读诵、<a id="a-MK"></a>修习甚深般若波罗蜜多，<a id="a-ML"></a>当知是为菩萨魔事。</p>
  <p id="aMM">“复次，<a id="a-MN"></a>善现，<a id="a-MO"></a>能说法者欲往他方多贼、<a id="a-MP"></a>疾疫、<a id="a-MQ"></a>饥渴国土，<a id="a-MR"></a>能听法者虑彼艰辛不肯随往；<a id="a-MS"></a>或能听者欲往他方多贼、<a id="a-MT"></a>疾疫、<a id="a-MU"></a>饥渴国土，<a id="a-MV"></a>能说法者虑彼艰辛不肯共往。<a id="a-MW"></a>两不和合，<a id="a-MX"></a>不获教授、<a id="a-MY"></a>听受、<a id="a-MZ"></a>书持、<a id="a-Ma"></a>读诵、<a id="a-Mb"></a>修习甚深般若波罗蜜多，<a id="a-Mc"></a>当知是为菩萨魔事。</p>
 </body>
</html>