<!doctype html>
<html id="z3IBT6v9O" data-ver="1390">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百七十六</h1>
  <h2 id="a2">第八那伽室利分</h2>
  <p id="a3">如是我闻：<a id="a-4"></a>一时，<a id="a-5"></a>薄伽梵在室罗筏住誓多林给孤独园，<a id="a-6"></a>为诸大众宣扬正法。</p>
  <p id="a7">尔时，<a id="a-8"></a>妙吉祥菩萨摩诃萨于日初分著衣持钵，<a id="a-9"></a>渐次将入室罗筏城。</p>
  <p id="aA">时，<a id="a-B"></a>有菩萨名龙吉祥，<a id="a-C"></a>见已问言：<a id="a-D"></a>“尊者何所往？<a id="a-E"></a>”</p>
  <p id="aF">妙吉祥曰：<a id="a-G"></a>“我欲入此室罗筏城巡行乞食，<a id="a-H"></a>为欲利乐多众生故，<a id="a-I"></a>哀愍世间大众生故，<a id="a-J"></a>利益安乐诸天、<a id="a-K"></a>人故。<a id="a-L"></a>”</p>
  <p id="aM">龙吉祥言：<a id="a-N"></a>“唯然！<a id="a-O"></a>尊者，<a id="a-P"></a>今于食想犹未破耶？<a id="a-Q"></a>”</p>
  <p id="aR">妙吉祥曰：<a id="a-S"></a>“吾于食想都不见有，<a id="a-T"></a>知何所破？<a id="a-U"></a>所以者何？<a id="a-V"></a>以一切法本性空寂，<a id="a-W"></a>犹若虚空无坏无断，<a id="a-X"></a>我何能破？<a id="a-Y"></a>诸天、<a id="a-Z"></a>魔、<a id="a-a"></a>梵，<a id="a-b"></a>世间沙门、<a id="a-c"></a>婆罗门等亦不能破。<a id="a-d"></a>所以者何？<a id="a-e"></a>诸法自性等虚空界，<a id="a-f"></a>毕竟皆空，<a id="a-g"></a>不可动摇，<a id="a-h"></a>无能破者。<a id="a-i"></a>又一切法如太虚空，<a id="a-j"></a>无有天、<a id="a-k"></a>魔、<a id="a-l"></a>梵、<a id="a-m"></a>沙门等诸有情类可能摄受。<a id="a-n"></a>所以者何？<a id="a-o"></a>以一切法性远离故非所摄受。<a id="a-p"></a>”</p>
  <p id="aq">龙吉祥言：<a id="a-r"></a>“若如所说，<a id="a-s"></a>云何菩萨与魔战诤？<a id="a-t"></a>”</p>
  <p id="au">妙吉祥曰：<a id="a-v"></a>“菩萨未尝与击大鼓魔军战诤，<a id="a-w"></a>菩萨尔时亦不见法有少真实可依入定。<a id="a-x"></a>所以者何？<a id="a-y"></a>菩萨见彼虽击鼓等而无怖畏。<a id="a-z"></a>譬如幻师幻作怨敌，<a id="a-10"></a>虽现扰恼而不生怖；<a id="a-11"></a>如是菩萨知法性空皆如幻等，<a id="a-12"></a>都无怖畏。<a id="a-13"></a>若时菩萨有怖畏者，<a id="a-14"></a>非天、<a id="a-15"></a>人等所应供养，<a id="a-16"></a>然诸菩萨解空无怖，<a id="a-17"></a>堪为一切真净福田。<a id="a-18"></a>”</p>
  <p id="a19">龙吉祥言：<a id="a-1A"></a>“颇有能证菩提者不？<a id="a-1B"></a>”</p>
  <p id="a1C">妙吉祥曰：<a id="a-1D"></a>“亦有能证。<a id="a-1E"></a>”</p>
  <p id="a1F">龙吉祥言：<a id="a-1G"></a>“谁为证者？<a id="a-1H"></a>”</p>
  <p id="a1I">妙吉祥曰：<a id="a-1J"></a>“若无名姓、<a id="a-1K"></a>施设、<a id="a-1L"></a>语言，<a id="a-1M"></a>彼为能证。<a id="a-1N"></a>”</p>
  <p id="a1O">龙吉祥言：<a id="a-1P"></a>“彼既如是，<a id="a-1Q"></a>云何能证？<a id="a-1R"></a>”</p>
  <p id="a1S">妙吉祥曰：<a id="a-1T"></a>“彼心无生，<a id="a-1U"></a>不念菩提及菩提座，<a id="a-1V"></a>亦不愍念一切有情，<a id="a-1W"></a>以无表心、<a id="a-1X"></a>无见心等能证无上正等菩提。<a id="a-1Y"></a>”</p>
  <p id="a1Z">龙吉祥言：<a id="a-1a"></a>“若尔，<a id="a-1b"></a>尊者以何心等当得菩提？<a id="a-1c"></a>”</p>
  <p id="a1d">妙吉祥曰：<a id="a-1e"></a>“我无所趣亦非能趣，<a id="a-1f"></a>都无所学。<a id="a-1g"></a>非我当来诣菩提树，<a id="a-1h"></a>坐金刚座证大菩提，<a id="a-1i"></a>转妙法轮拔济生死。<a id="a-1j"></a>所以者何？<a id="a-1k"></a>诸法无动，<a id="a-1l"></a>不可破坏，<a id="a-1m"></a>不可摄受，<a id="a-1n"></a>毕竟空寂。<a id="a-1o"></a>我以如是非趣心等当得菩提。<a id="a-1p"></a>”</p>
  <p id="a1q">龙吉祥言：<a id="a-1r"></a>“尊者所说皆依胜义，<a id="a-1s"></a>令诸有情信解是法解脱烦恼。<a id="a-1t"></a>若诸有情烦恼解脱，<a id="a-1u"></a>便能毕竟破魔罥网。<a id="a-1v"></a>”</p>
  <p id="a1w">妙吉祥曰：<a id="a-1x"></a>“魔之罥网不可破坏。<a id="a-1y"></a>所以者何？<a id="a-1z"></a>魔者不异菩提增语。<a id="a-20"></a>何以故？<a id="a-21"></a>魔及魔军性俱非有都不可得，<a id="a-22"></a>是故我说魔者不异菩提增语。<a id="a-23"></a>”</p>
  <p id="a24">龙吉祥言：<a id="a-25"></a>“菩提何谓？<a id="a-26"></a>”</p>
  <p id="a27">妙吉祥曰：<a id="a-28"></a>“言菩提者，<a id="a-29"></a>遍诸时处一切法中。<a id="a-2A"></a>譬如虚空都无障礙，<a id="a-2B"></a>于时处法无所不在；<a id="a-2C"></a>菩提亦尔，<a id="a-2D"></a>无障礙故遍在一切时处法中。<a id="a-2E"></a>如是菩提最为无上，<a id="a-2F"></a>仁今欲证何等菩提？<a id="a-2G"></a>”</p>
  <p id="a2H">龙吉祥言：<a id="a-2I"></a>“欲证无上。<a id="a-2J"></a>”</p>
  <p id="a2K">妙吉祥曰：<a id="a-2L"></a>“汝今应证无上菩提非可证法，<a id="a-2M"></a>汝欲证者便行戏论。<a id="a-2N"></a>何以故？<a id="a-2O"></a>无上菩提离相寂灭，<a id="a-2P"></a>仁今欲取，<a id="a-2Q"></a>成戏论故。<a id="a-2R"></a>譬如有人作如是说：<a id="a-2S"></a>‘我令幻士坐菩提座，<a id="a-2T"></a>证幻无上正等菩提。<a id="a-2U"></a>’如是所言极成戏论，<a id="a-2V"></a>以诸幻士尚不可得，<a id="a-2W"></a>岂令能证幻大菩提？<a id="a-2X"></a>幻于幻法，<a id="a-2Y"></a>非合非散，<a id="a-2Z"></a>无取无舍，<a id="a-2a"></a>自性俱空。<a id="a-2b"></a>诸佛世尊说一切法不可分别皆如幻事，<a id="a-2c"></a>汝今欲证无上菩提，<a id="a-2d"></a>岂不便成分别幻法？<a id="a-2e"></a>然一切法皆不可取亦不可舍，<a id="a-2f"></a>无成无坏，<a id="a-2g"></a>非法于法能有造作及有灭坏，<a id="a-2h"></a>无法于法能有和合及有别离。<a id="a-2i"></a>所以者何？<a id="a-2j"></a>以一切法非合非散，<a id="a-2k"></a>自性皆空，<a id="a-2l"></a>离我、<a id="a-2m"></a>我所，<a id="a-2n"></a>等虚空界，<a id="a-2o"></a>无说无示、<a id="a-2p"></a>无赞无毁、<a id="a-2q"></a>无高无下、<a id="a-2r"></a>无损无益、<a id="a-2s"></a>不可想像、<a id="a-2t"></a>不可戏论，<a id="a-2u"></a>本性虚寂，<a id="a-2v"></a>皆毕竟空，<a id="a-2w"></a>如幻如梦，<a id="a-2x"></a>无对无比，<a id="a-2y"></a>宁可于彼起分别心？<a id="a-2z"></a>”</p>
  <p id="a30">龙吉祥言：<a id="a-31"></a>“善哉！<a id="a-32"></a>尊者，<a id="a-33"></a>我今由此定得菩提。<a id="a-34"></a>何以故？<a id="a-35"></a>由尊为我说深法故。<a id="a-36"></a>”</p>
  <p id="a37">妙吉祥曰：<a id="a-38"></a>“吾于今者，<a id="a-39"></a>曾未为汝有所宣说若显若密、<a id="a-3A"></a>若深若浅，<a id="a-3B"></a>云何令汝能得菩提？<a id="a-3C"></a>所以者何？<a id="a-3D"></a>诸法自性皆不可说，<a id="a-3E"></a>汝谓我说甚深法者，<a id="a-3F"></a>为行戏论；<a id="a-3G"></a>然我实非能说法者，<a id="a-3H"></a>诸法自性亦不可说。<a id="a-3I"></a>如有人言：<a id="a-3J"></a>‘我能辩说幻士识相，<a id="a-3K"></a>谓诸幻士识有如是如是差别。<a id="a-3L"></a>’彼由此说害自实言。<a id="a-3M"></a>所以者何？<a id="a-3N"></a>夫幻士者尚非所识，<a id="a-3O"></a>况有识相？<a id="a-3P"></a>汝今谓我说甚深法，<a id="a-3Q"></a>令汝证得无上菩提，<a id="a-3R"></a>亦复如是。<a id="a-3S"></a>以一切法皆如幻事，<a id="a-3T"></a>毕竟性空尚不可知，<a id="a-3U"></a>况有宣说？<a id="a-3V"></a>”</p>
  <p id="a3W">尔时，<a id="a-3X"></a>无能胜菩萨摩诃萨来至其所，<a id="a-3Y"></a>闻已赞言：<a id="a-3Z"></a>“善哉！<a id="a-3a"></a>善哉！<a id="a-3b"></a>正士，<a id="a-3c"></a>大士，<a id="a-3d"></a>能共辩说甚深法门。<a id="a-3e"></a>”</p>
  <p id="a3f">时，<a id="a-3g"></a>妙吉祥诘无能胜言：<a id="a-3h"></a>“正士、<a id="a-3i"></a>大士为说何法？<a id="a-3j"></a>夫为菩萨不作是念：<a id="a-3k"></a>‘我是菩萨正士、<a id="a-3l"></a>大士，<a id="a-3m"></a>能为有情说甚深法。<a id="a-3n"></a>’作是念者便行戏论。<a id="a-3o"></a>又，<a id="a-3p"></a>无能胜，<a id="a-3q"></a>颇有谷响，<a id="a-3r"></a>自性实有能发语言，<a id="a-3s"></a>众生闻者识诠诸法不？<a id="a-3t"></a>”</p>
  <p id="a3u">时，<a id="a-3v"></a>无能胜答曰：<a id="a-3w"></a>“不也。<a id="a-3x"></a>”</p>
  <p id="a3y">妙吉祥言：<a id="a-3z"></a>“如是诸法一切非实，<a id="a-40"></a>皆如谷响无名、<a id="a-41"></a>无相、<a id="a-42"></a>无所取著，<a id="a-43"></a>于斯有执便行戏论，<a id="a-44"></a>若行戏论流转生死。<a id="a-45"></a>彼于如响一切法中不如实知，<a id="a-46"></a>起诸乖诤，<a id="a-47"></a>乖诤起故心则动摇，<a id="a-48"></a>心动摇时多诸迷谬，<a id="a-49"></a>迷谬增故诸趣轮回。<a id="a-4A"></a>是故世尊亲于昼夜教诫教授诸苾蒭言：<a id="a-4B"></a>‘汝等苾蒭勿行戏论，<a id="a-4C"></a>于我所说寂灭法中，<a id="a-4D"></a>常应思惟、<a id="a-4E"></a>审谛观察、<a id="a-4F"></a>精勤修习无得法忍。<a id="a-4G"></a>’如是能寂大圣法王说诸法空本性寂静，<a id="a-4H"></a>无染、<a id="a-4I"></a>无得、<a id="a-4J"></a>无所依住。<a id="a-4K"></a>能如实知解脱生死，<a id="a-4L"></a>定当证得菩提涅槃。<a id="a-4M"></a>”</p>
  <p id="a4N">时，<a id="a-4O"></a>龙吉祥闻是语已，<a id="a-4P"></a>因即复问妙吉祥言：<a id="a-4Q"></a>“尊者从何生死解脱？<a id="a-4R"></a>”</p>
  <p id="a4S">妙吉祥曰：<a id="a-4T"></a>“仁谓如来从何生死而得解脱？<a id="a-4U"></a>十力世尊常说过去、<a id="a-4V"></a>未来、<a id="a-4W"></a>现在为生死法。<a id="a-4X"></a>”</p>
  <p id="a4Y">龙吉祥言：<a id="a-4Z"></a>“世尊岂不说一切法皆如幻化，<a id="a-4a"></a>既尔，<a id="a-4b"></a>有情应本已证无上菩提，<a id="a-4c"></a>宁有生死？<a id="a-4d"></a>所以者何？<a id="a-4e"></a>尊者亦说诸法非实皆如幻化。<a id="a-4f"></a>”</p>
  <p id="a4g">妙吉祥曰：<a id="a-4h"></a>“我从昔来于法性相曾未宣说，<a id="a-4i"></a>亦不分别，<a id="a-4j"></a>取著造作。<a id="a-4k"></a>所以者何？<a id="a-4l"></a>诸法性相不可表示、<a id="a-4m"></a>不可分别、<a id="a-4n"></a>不可取著、<a id="a-4o"></a>不可造作。</p>
  <p id="a4p">“一切有情设能如实了达诸法皆如幻化，<a id="a-4q"></a>应本已证无上菩提；<a id="a-4r"></a>然由有情于一切法，<a id="a-4s"></a>不能通达皆如幻化故，<a id="a-4t"></a>于诸趣生死轮回。<a id="a-4u"></a>如工幻师随依何物，<a id="a-4v"></a>幻作种种所幻化事，<a id="a-4w"></a>所谓世间天、<a id="a-4x"></a>魔、<a id="a-4y"></a>梵、<a id="a-4z"></a>释、<a id="a-50"></a>沙门、<a id="a-51"></a>梵志、<a id="a-52"></a>诸龙、<a id="a-53"></a>药叉、<a id="a-54"></a>阿素洛等人非人众，<a id="a-55"></a>诸愚痴类迷执实有，<a id="a-56"></a>智者幻师知无实性，<a id="a-57"></a>但有种种虚妄相现。<a id="a-58"></a>如是诸法虽如幻化，<a id="a-59"></a>而有情类愚痴不了，<a id="a-5A"></a>非有计有、<a id="a-5B"></a>无常计常，<a id="a-5C"></a>于诸法中种种分别，<a id="a-5D"></a>或分别色或分别心，<a id="a-5E"></a>有为无为、<a id="a-5F"></a>有漏无漏如是等类种种分别，<a id="a-5G"></a>由此分别于诸法中，<a id="a-5H"></a>不如实知皆如幻化，<a id="a-5I"></a>由不知故生死轮回。<a id="a-5J"></a>设诸有情于一切法如实了知皆如幻化，<a id="a-5K"></a>则于佛法不复增长。<a id="a-5L"></a>所以者何？<a id="a-5M"></a>诸有情类本来皆有，<a id="a-5N"></a>诸佛妙法一切已有，<a id="a-5O"></a>无退佛智故。</p>
  <p id="a5P">“诸有情咸可安立于佛妙法觉慧无动，<a id="a-5Q"></a>知法性空，<a id="a-5R"></a>无名无相、<a id="a-5S"></a>无依无住、<a id="a-5T"></a>无取无执、<a id="a-5U"></a>无礙无著、<a id="a-5V"></a>犹如虚空，<a id="a-5W"></a>无阿赖耶、<a id="a-5X"></a>无尼延底，<a id="a-5Y"></a>无上寂静、<a id="a-5Z"></a>最极寂静，<a id="a-5a"></a>无生无灭、<a id="a-5b"></a>无染无净、<a id="a-5c"></a>无成无坏、<a id="a-5d"></a>非有非无。<a id="a-5e"></a>由此于中成甚深忍，<a id="a-5f"></a>常不远离诸佛妙法。<a id="a-5g"></a>所以者何？<a id="a-5h"></a>诸佛妙法离性离相，<a id="a-5i"></a>不可施设、<a id="a-5j"></a>不可宣说、<a id="a-5k"></a>不可表示，<a id="a-5l"></a>遍有情类犹若虚空。<a id="a-5m"></a>”</p>
  <p id="a5n">时，<a id="a-5o"></a>龙吉祥闻甚深法欢喜踊跃，<a id="a-5p"></a>赞妙吉祥：<a id="a-5q"></a>“善哉！<a id="a-5r"></a>善哉！<a id="a-5s"></a>尊者所说，<a id="a-5t"></a>甚深微妙不可思议，<a id="a-5u"></a>说诸有情常不远离诸佛妙法，<a id="a-5v"></a>谁能信解？<a id="a-5w"></a>”</p>
  <p id="a5x">妙吉祥曰：<a id="a-5y"></a>“诸佛真子皆能信解，<a id="a-5z"></a>谓随信行、<a id="a-60"></a>若随法行、<a id="a-61"></a>若第八、<a id="a-62"></a>若预流、<a id="a-63"></a>若一来、<a id="a-64"></a>若不还、<a id="a-65"></a>若阿罗汉、<a id="a-66"></a>若诸独觉、<a id="a-67"></a>若诸菩萨已得不退，<a id="a-68"></a>于诸白法无动无转，<a id="a-69"></a>已善安住毕竟空法无所得法，<a id="a-6A"></a>能深信解。<a id="a-6B"></a>所以者何？<a id="a-6C"></a>是诸菩萨妙菩提座已现在前，<a id="a-6D"></a>能对世间天、<a id="a-6E"></a>魔、<a id="a-6F"></a>梵、<a id="a-6G"></a>释、<a id="a-6H"></a>沙门、<a id="a-6I"></a>梵志、<a id="a-6J"></a>阿素洛等人非人前大师子吼：<a id="a-6K"></a>‘我于此座结跏趺坐，<a id="a-6L"></a>乃至未得无上菩提，<a id="a-6M"></a>终不中间暂解斯坐。<a id="a-6N"></a>’何以故？<a id="a-6O"></a>是诸菩萨已善安住毕竟空法无所得法，<a id="a-6P"></a>不可动故。<a id="a-6Q"></a>譬如帝杙极善安固，<a id="a-6R"></a>诸牛王等不能动摇；<a id="a-6S"></a>如是菩萨已善安住毕竟空法无所得法，<a id="a-6T"></a>一切有情不能倾动，<a id="a-6U"></a>令离觉所觉及菩提座处。<a id="a-6V"></a>”</p>
  <p id="a6W">龙吉祥言：<a id="a-6X"></a>“觉所觉处、<a id="a-6Y"></a>菩提座处何所谓耶？<a id="a-6Z"></a>”</p>
  <p id="a6a">时，<a id="a-6b"></a>妙吉祥还诘彼曰：<a id="a-6c"></a>“云何名为如来变化？<a id="a-6d"></a>云何如来变化之处？<a id="a-6e"></a>云何如来变化所依？<a id="a-6f"></a>云何如来变化证法，<a id="a-6g"></a>由此说为如来变化说法示导？<a id="a-6h"></a>”</p>
  <p id="a6i">龙吉祥言：<a id="a-6j"></a>“我尚不见有实如来，<a id="a-6k"></a>况当见有如来变化及变化处、<a id="a-6l"></a>变化所依、<a id="a-6m"></a>变化证法，<a id="a-6n"></a>由此可说如来变化说法示导？<a id="a-6o"></a>”</p>
  <p id="a6p">妙吉祥曰：<a id="a-6q"></a>“善哉！<a id="a-6r"></a>善哉！<a id="a-6s"></a>所说所知甚为如理，<a id="a-6t"></a>汝已起证于一切法无所得忍能作是说，<a id="a-6u"></a>觉所觉等应知亦然。<a id="a-6v"></a>”</p>
  <p id="a6w">龙吉祥言：<a id="a-6x"></a>“非一切法无所得忍有起有坏。<a id="a-6y"></a>所以者何？<a id="a-6z"></a>以一切法空无自性，<a id="a-70"></a>自相亦空。<a id="a-71"></a>如是诸法无相、<a id="a-72"></a>无对、<a id="a-73"></a>无色、<a id="a-74"></a>无见，<a id="a-75"></a>与虚空等，<a id="a-76"></a>云何得起于一切法无所得忍？<a id="a-77"></a>若一切法无所得忍有可起义，<a id="a-78"></a>则若响忍、<a id="a-79"></a>若光影忍、<a id="a-7A"></a>若聚沫忍、<a id="a-7B"></a>若浮泡忍、<a id="a-7C"></a>若阳焰忍、<a id="a-7D"></a>若芭蕉忍、<a id="a-7E"></a>若幻事忍、<a id="a-7F"></a>若梦境忍、<a id="a-7G"></a>若变化忍、<a id="a-7H"></a>若镜像忍、<a id="a-7I"></a>若寻香城忍、<a id="a-7J"></a>若虚空界忍应有起义。<a id="a-7K"></a>所以者何？<a id="a-7L"></a>虚空等忍有起义者必无是处。<a id="a-7M"></a>若菩萨摩诃萨闻如是法，<a id="a-7N"></a>不惊、<a id="a-7O"></a>不怖、<a id="a-7P"></a>无惑、<a id="a-7Q"></a>无疑、<a id="a-7R"></a>心不沉没，<a id="a-7S"></a>即是菩萨无上法忍。<a id="a-7T"></a>”</p>
  <p id="a7U">妙吉祥言：<a id="a-7V"></a>“诸菩萨众无得法忍岂无差别？<a id="a-7W"></a>”</p>
  <p id="a7X">龙吉祥曰：<a id="a-7Y"></a>“若菩萨众于少分法有执著者，<a id="a-7Z"></a>是则名为行有所得。<a id="a-7a"></a>若诸菩萨作是念言：<a id="a-7b"></a>‘我于甚深悉能解了。<a id="a-7c"></a>’是则名为行有所得。<a id="a-7d"></a>若诸菩萨作是念言：<a id="a-7e"></a>‘我是成就甚深忍者。<a id="a-7f"></a>’是则名为行有所得。<a id="a-7g"></a>若诸菩萨作是念言：<a id="a-7h"></a>‘我于甚深悉能信受。<a id="a-7i"></a>’是则名为行有所得。<a id="a-7j"></a>若诸菩萨作是念言：<a id="a-7k"></a>‘我于诸义悉能解了。<a id="a-7l"></a>’是则名为行有所得。<a id="a-7m"></a>若诸菩萨作是念言：<a id="a-7n"></a>‘我于诸法悉能觉了。<a id="a-7o"></a>’是则名为行有所得。<a id="a-7p"></a>若诸菩萨作是念言：<a id="a-7q"></a>‘我能解了诸法本性。<a id="a-7r"></a>’是则名为行有所得。<a id="a-7s"></a>若诸菩萨作是念言：<a id="a-7t"></a>‘我能修行诸菩萨道。<a id="a-7u"></a>’是则名为行有所得。<a id="a-7v"></a>若诸菩萨作是念言：<a id="a-7w"></a>‘我能严净种种佛土。<a id="a-7x"></a>’是则名为行有所得。<a id="a-7y"></a>若诸菩萨作是念言：<a id="a-7z"></a>‘我能成熟诸有情类。<a id="a-80"></a>’是则名为行有所得。<a id="a-81"></a>若诸菩萨作是念言：<a id="a-82"></a>‘我于菩提决定当证。<a id="a-83"></a>’是则名为行有所得。<a id="a-84"></a>若诸菩萨作是念言：<a id="a-85"></a>‘我定能转无上法轮。<a id="a-86"></a>’是则名为行有所得。<a id="a-87"></a>若诸菩萨作是念言：<a id="a-88"></a>‘我能济拔诸有情类。<a id="a-89"></a>’是则名为行有所得。<a id="a-8A"></a>若诸菩萨作是念言：<a id="a-8B"></a>‘我有所行、<a id="a-8C"></a>我有所证。<a id="a-8D"></a>’是则名为行有所得。<a id="a-8E"></a>若诸菩萨作是念言：<a id="a-8F"></a>‘我能修行布施、<a id="a-8G"></a>净戒、<a id="a-8H"></a>安忍、<a id="a-8I"></a>精进、<a id="a-8J"></a>静虑、<a id="a-8K"></a>般若波罗蜜多。<a id="a-8L"></a>’是则名为行有所得。<a id="a-8M"></a>若诸菩萨作是念言：<a id="a-8N"></a>‘我能修行四念住等三十七种菩提分法。<a id="a-8O"></a>’是则名为行有所得。<a id="a-8P"></a>若诸菩萨作是念言：<a id="a-8Q"></a>‘我能修行静虑、<a id="a-8R"></a>无量、<a id="a-8S"></a>等持、<a id="a-8T"></a>等至、<a id="a-8U"></a>陀罗尼门。<a id="a-8V"></a>’是则名为行有所得。<a id="a-8W"></a>若诸菩萨作是念言：<a id="a-8X"></a>‘我能趣证如来十力、<a id="a-8Y"></a>四无所畏、<a id="a-8Z"></a>四无礙解、<a id="a-8a"></a>大慈、<a id="a-8b"></a>大悲、<a id="a-8c"></a>大喜、<a id="a-8d"></a>大舍并十八佛不共法等无量无边诸佛妙法。<a id="a-8e"></a>’是则名为行有所得。<a id="a-8f"></a>菩萨不行有所得故，<a id="a-8g"></a>无得法忍非有差别。<a id="a-8h"></a>”</p>
  <p id="a8i">妙吉祥言：<a id="a-8j"></a>“若尔，<a id="a-8k"></a>菩萨云何修学趣菩提行？<a id="a-8l"></a>”</p>
  <p id="a8m">龙吉祥曰：<a id="a-8n"></a>“若菩萨众于诸法中无所取著，<a id="a-8o"></a>是为修学趣菩提行。<a id="a-8p"></a>若菩萨众于诸法中无所恃怙，<a id="a-8q"></a>是为修学趣菩提行。<a id="a-8r"></a>若菩萨众现观诸法依托众缘、<a id="a-8s"></a>空无自性、<a id="a-8t"></a>离我、<a id="a-8u"></a>我所，<a id="a-8v"></a>是为修学趣菩提行。<a id="a-8w"></a>若菩萨众虽有所行而无行想，<a id="a-8x"></a>是为修学趣菩提行。<a id="a-8y"></a>”</p>
  <p id="a8z">妙吉祥言：<a id="a-90"></a>“如是，<a id="a-91"></a>如是，<a id="a-92"></a>诚如所说。<a id="a-93"></a>如人梦中虽谓游止种种方所，<a id="a-94"></a>而无去、<a id="a-95"></a>来、<a id="a-96"></a>行、<a id="a-97"></a>住、<a id="a-98"></a>坐、<a id="a-99"></a>卧，<a id="a-9A"></a>亦无真实游止处所；<a id="a-9B"></a>菩萨亦尔，<a id="a-9C"></a>虽住寤时，<a id="a-9D"></a>有所修行而无行想，<a id="a-9E"></a>观所行行本性皆空，<a id="a-9F"></a>于诸法中无所取著，<a id="a-9G"></a>达一切法无状、<a id="a-9H"></a>无相、<a id="a-9I"></a>无阿赖耶、<a id="a-9J"></a>无尼延底，<a id="a-9K"></a>与虚空等本性空寂。<a id="a-9L"></a>若诸菩萨能如是行，<a id="a-9M"></a>无所执取、<a id="a-9N"></a>离诸戏论，<a id="a-9O"></a>是天、<a id="a-9P"></a>人等真净福田，<a id="a-9Q"></a>堪受世间恭敬供养。<a id="a-9R"></a>”</p>
  <p id="a9S">尔时，<a id="a-9T"></a>龙吉祥菩萨摩诃萨闻是语已，<a id="a-9U"></a>欢喜踊跃而作是言：<a id="a-9V"></a>“唯然！<a id="a-9W"></a>尊者！<a id="a-9X"></a>我今欲往室罗筏城，<a id="a-9Y"></a>为有情故巡行乞食。<a id="a-9Z"></a>”</p>
  <p id="a9a">妙吉祥曰：<a id="a-9b"></a>“随汝意往，<a id="a-9c"></a>然于行时，<a id="a-9d"></a>勿得举足，<a id="a-9e"></a>勿得下足，<a id="a-9f"></a>勿屈、<a id="a-9g"></a>勿伸，<a id="a-9h"></a>勿起于心，<a id="a-9i"></a>勿兴戏论，<a id="a-9j"></a>勿生路想，<a id="a-9k"></a>勿生城邑、<a id="a-9l"></a>聚落之想，<a id="a-9m"></a>勿生小大、<a id="a-9n"></a>男女之想，<a id="a-9o"></a>勿生街巷、<a id="a-9p"></a>园林、<a id="a-9q"></a>舍宅、<a id="a-9r"></a>户牖等想。<a id="a-9s"></a>所以者何？<a id="a-9t"></a>菩提远离诸所有想，<a id="a-9u"></a>无高无下、<a id="a-9v"></a>无卷无舒，<a id="a-9w"></a>心绝动摇，<a id="a-9x"></a>言亡戏论，<a id="a-9y"></a>无有数量，<a id="a-9z"></a>是为菩萨所趣菩提。<a id="a-A0"></a>仁今若能如是行者，<a id="a-A1"></a>随意所往而行乞食。<a id="a-A2"></a>”</p>
  <p id="aA3">时，<a id="a-A4"></a>龙吉祥既承教授教诫威力入海喻定。<a id="a-A5"></a>譬如大海其水广深，<a id="a-A6"></a>盈满湛然丰诸珍宝，<a id="a-A7"></a>含育种种水族生命；<a id="a-A8"></a>如是此定威力广深、<a id="a-A9"></a>神用难思、<a id="a-AA"></a>三业安静，<a id="a-AB"></a>具功德宝摄养含识。</p>
  <p id="aAC">时，<a id="a-AD"></a>有菩萨名曰善思，<a id="a-AE"></a>为欲令彼速出定故，<a id="a-AF"></a>设大加行触动其身，<a id="a-AG"></a>虽令三千大千世界诸山、<a id="a-AH"></a>大地六反变动，<a id="a-AI"></a>而龙吉祥身心宴寂，<a id="a-AJ"></a>安固不动如妙高山。<a id="a-AK"></a>所以者何？<a id="a-AL"></a>彼由此定，<a id="a-AM"></a>令身、<a id="a-AN"></a>语、<a id="a-AO"></a>意安住无动。<a id="a-AP"></a>后从定起，<a id="a-AQ"></a>雨诸香华，<a id="a-AR"></a>向誓多林曲躬合掌，<a id="a-AS"></a>至诚恭敬而作是言：<a id="a-AT"></a>“归命如来、<a id="a-AU"></a>应、<a id="a-AV"></a>正等觉，<a id="a-AW"></a>所证所说无不甚深，<a id="a-AX"></a>自性皆空无染无得，<a id="a-AY"></a>能令闻者获斯胜定。<a id="a-AZ"></a>”</p>
  <p id="aAa">善思菩萨便问彼言：<a id="a-Ab"></a>“仁在定中觉地动不？<a id="a-Ac"></a>”</p>
  <p id="aAd">龙吉祥曰：<a id="a-Ae"></a>“善思当知，<a id="a-Af"></a>若诸身心有动转者，<a id="a-Ag"></a>见大地等亦有倾摇。<a id="a-Ah"></a>诸佛世尊、<a id="a-Ai"></a>不退菩萨及大独觉、<a id="a-Aj"></a>大阿罗汉，<a id="a-Ak"></a>身心安静远离动摇，<a id="a-Al"></a>于诸法中不见不觉有动、<a id="a-Am"></a>有转、<a id="a-An"></a>有倾、<a id="a-Ao"></a>有摇。<a id="a-Ap"></a>所以者何？<a id="a-Aq"></a>以常安住无动、<a id="a-Ar"></a>无转、<a id="a-As"></a>无倾摇法，<a id="a-At"></a>谓空、<a id="a-Au"></a>无相、<a id="a-Av"></a>无愿、<a id="a-Aw"></a>寂静，<a id="a-Ax"></a>证相本空、<a id="a-Ay"></a>性远离法，<a id="a-Az"></a>由住此法身心无动。<a id="a-B0"></a>”</p>
  <p id="aB1">时，<a id="a-B2"></a>妙吉祥见闻此已，<a id="a-B3"></a>欢喜赞叹龙吉祥言：<a id="a-B4"></a>“善哉！<a id="a-B5"></a>善哉！<a id="a-B6"></a>能成是事，<a id="a-B7"></a>今者随意入城乞食。<a id="a-B8"></a>”</p>
  <p id="aB9">龙吉祥曰：<a id="a-BA"></a>“我今已证海喻胜定无上法食，<a id="a-BB"></a>于诸段食不复希求。<a id="a-BC"></a>我今唯求布施、<a id="a-BD"></a>净戒、<a id="a-BE"></a>安忍、<a id="a-BF"></a>精进、<a id="a-BG"></a>静虑、<a id="a-BH"></a>般若、<a id="a-BI"></a>方便善巧、<a id="a-BJ"></a>妙愿、<a id="a-BK"></a>力、<a id="a-BL"></a>智波罗蜜多及余无边菩萨胜行，<a id="a-BM"></a>疾证无上正等菩提，<a id="a-BN"></a>转妙法轮拔有情类生死大苦，<a id="a-BO"></a>令住究竟清净涅槃。<a id="a-BP"></a>我今欣求弃舍诸行，<a id="a-BQ"></a>不欲资养杂秽身心。<a id="a-BR"></a>今我由尊真净善友哀愍我力证获胜定，<a id="a-BS"></a>我今顶礼殊妙吉祥、<a id="a-BT"></a>无边吉祥、<a id="a-BU"></a>勇猛吉祥、<a id="a-BV"></a>广大吉祥、<a id="a-BW"></a>妙法吉祥、<a id="a-BX"></a>胜慧吉祥、<a id="a-BY"></a>难思吉祥、<a id="a-BZ"></a>大仙善友、<a id="a-Ba"></a>真净善友。<a id="a-Bb"></a>”</p>
  <p id="aBc">妙吉祥言：<a id="a-Bd"></a>“善哉！<a id="a-Be"></a>仁者，<a id="a-Bf"></a>能得如是海喻胜定，<a id="a-Bg"></a>了达诸法如响、<a id="a-Bh"></a>如像、<a id="a-Bi"></a>如梦、<a id="a-Bj"></a>如幻、<a id="a-Bk"></a>如阳焰、<a id="a-Bl"></a>如光影、<a id="a-Bm"></a>如变化事、<a id="a-Bn"></a>如寻香城。<a id="a-Bo"></a>汝今应求如来十力、<a id="a-Bp"></a>四无所畏、<a id="a-Bq"></a>四无礙解、<a id="a-Br"></a>大慈、<a id="a-Bs"></a>大悲、<a id="a-Bt"></a>大喜、<a id="a-Bu"></a>大舍并十八佛不共法等无量无边无上法食，<a id="a-Bv"></a>用自资益解脱法身。<a id="a-Bw"></a>一切如来、<a id="a-Bx"></a>应、<a id="a-By"></a>正等觉皆由此食，<a id="a-Bz"></a>能经无量、<a id="a-C0"></a>无数、<a id="a-C1"></a>无边不可思议殑伽沙等大劫而住。<a id="a-C2"></a>所以者何？<a id="a-C3"></a>如是法食无漏无系，<a id="a-C4"></a>能永解脱执著世间不出离法，<a id="a-C5"></a>亦能永灭一切憍慢，<a id="a-C6"></a>无阿赖耶、<a id="a-C7"></a>无尼延底，<a id="a-C8"></a>无诸戏论本性空寂。<a id="a-C9"></a>一切菩萨摩诃萨众皆希此食，<a id="a-CA"></a>汝亦当求，<a id="a-CB"></a>勿求世间下劣法食。<a id="a-CC"></a>”</p>
  <p id="aCD">龙吉祥曰：<a id="a-CE"></a>“我今听尊所赞如斯无上法食已为充足，<a id="a-CF"></a>况得食耶！<a id="a-CG"></a>我若当来得斯法食，<a id="a-CH"></a>即以无食而为方便，<a id="a-CI"></a>自充足已，<a id="a-CJ"></a>复持充足一切有情。<a id="a-CK"></a>”</p>
  <p id="aCL">妙吉祥言：<a id="a-CM"></a>“汝能充足虚空界不？<a id="a-CN"></a>”</p>
  <p id="aCO">答曰：<a id="a-CP"></a>“不能。<a id="a-CQ"></a>”</p>
  <p id="aCR">妙吉祥言：<a id="a-CS"></a>“汝能充足响、<a id="a-CT"></a>像、<a id="a-CU"></a>梦幻、<a id="a-CV"></a>阳焰、<a id="a-CW"></a>光影、<a id="a-CX"></a>诸变化事、<a id="a-CY"></a>寻香城不？<a id="a-CZ"></a>”</p>
  <p id="aCa">答曰：<a id="a-Cb"></a>“不能。<a id="a-Cc"></a>”</p>
  <p id="aCd">妙吉祥言：<a id="a-Ce"></a>“汝颇能以众流充足诸大海不？<a id="a-Cf"></a>”</p>
  <p id="aCg">答曰：<a id="a-Ch"></a>“不能。<a id="a-Ci"></a>”</p>
  <p id="aCj">妙吉祥言：<a id="a-Ck"></a>“诸法亦尔，<a id="a-Cl"></a>云何汝欲充足一切？<a id="a-Cm"></a>汝欲一切皆充足者，<a id="a-Cn"></a>则欲充足太虚空界，<a id="a-Co"></a>亦欲充足响、<a id="a-Cp"></a>像、<a id="a-Cq"></a>梦等，<a id="a-Cr"></a>亦欲充足一切大海，<a id="a-Cs"></a>亦欲充足一切法空、<a id="a-Ct"></a>无相、<a id="a-Cu"></a>无愿、<a id="a-Cv"></a>无造、<a id="a-Cw"></a>无作、<a id="a-Cx"></a>无生、<a id="a-Cy"></a>无灭，<a id="a-Cz"></a>亦欲充足远离、<a id="a-D0"></a>寂静、<a id="a-D1"></a>离染、<a id="a-D2"></a>涅槃、<a id="a-D3"></a>毕竟、<a id="a-D4"></a>解脱，<a id="a-D5"></a>亦欲充足无色、<a id="a-D6"></a>无见、<a id="a-D7"></a>无对、<a id="a-D8"></a>一相与虚空等不可执取真如、<a id="a-D9"></a>法界。<a id="a-DA"></a>”</p>
  <p id="aDB">龙吉祥言：<a id="a-DC"></a>“如尊所说食及食者无不皆空，<a id="a-DD"></a>则诸有情应不资食。<a id="a-DE"></a>”</p>
  <p id="aDF">妙吉祥曰：<a id="a-DG"></a>“如是，<a id="a-DH"></a>如是，<a id="a-DI"></a>一切有情皆不资食。<a id="a-DJ"></a>设佛化为殑伽沙等诸有情类无不须食，<a id="a-DK"></a>汝令谁造尔所食耶？<a id="a-DL"></a>”</p>
  <p id="aDM">龙吉祥言：<a id="a-DN"></a>“化无所食，<a id="a-DO"></a>何假为造？<a id="a-DP"></a>”</p>
  <p id="aDQ">妙吉祥曰：<a id="a-DR"></a>“法及有情皆如幻化，<a id="a-DS"></a>是故一切无资食者。<a id="a-DT"></a>若诸有情不能如实了达诸法皆如幻化，<a id="a-DU"></a>则于诸趣生死轮回，<a id="a-DV"></a>虚妄执为有所资持，<a id="a-DW"></a>然彼资持都不可得。<a id="a-DX"></a>如实观察法及有情，<a id="a-DY"></a>自性俱空无少真实，<a id="a-DZ"></a>则于诸食无所资持。<a id="a-Da"></a>”</p>
  <p id="aDb">龙吉祥言：<a id="a-Dc"></a>“我今欲住断除饥渴。<a id="a-Dd"></a>”</p>
  <p id="aDe">妙吉祥曰：<a id="a-Df"></a>“饥渴尚无，<a id="a-Dg"></a>何有能断？<a id="a-Dh"></a>譬如幻士作如是言：<a id="a-Di"></a>‘我今欲求阳焰中水断除饥渴。<a id="a-Dj"></a>’汝今亦然。<a id="a-Dk"></a>所以者何？<a id="a-Dl"></a>以一切法皆如阳焰，<a id="a-Dm"></a>一切有情皆如幻士，<a id="a-Dn"></a>云何欲住断除饥渴？<a id="a-Do"></a>虚妄分别所作法中，<a id="a-Dp"></a>能断、<a id="a-Dq"></a>所断俱不可得，<a id="a-Dr"></a>既无饥渴，<a id="a-Ds"></a>除断者谁？<a id="a-Dt"></a>诸法本来自性充足都无饥渴，<a id="a-Du"></a>何所除断？<a id="a-Dv"></a>愚夫于此不如实知，<a id="a-Dw"></a>谓我饥渴欲求除断。<a id="a-Dx"></a>诸有智者能如实知饥渴本无不求除断，<a id="a-Dy"></a>既能了达诸法性空，<a id="a-Dz"></a>不复轮回生死诸趣，<a id="a-E0"></a>远离戏论无所分别，<a id="a-E1"></a>于一切法住无所住，<a id="a-E2"></a>无依、<a id="a-E3"></a>无染，<a id="a-E4"></a>无入、<a id="a-E5"></a>无出，<a id="a-E6"></a>毕竟解脱，<a id="a-E7"></a>分别永无。<a id="a-E8"></a>”</p>
  <p id="aE9">龙吉祥言：<a id="a-EA"></a>“如如尊者说诸法要，<a id="a-EB"></a>如是如是法界出现。<a id="a-EC"></a>”</p>
  <p id="aED">妙吉祥曰：<a id="a-EE"></a>“非真法界有出、<a id="a-EF"></a>有没、<a id="a-EG"></a>有屈、<a id="a-EH"></a>有伸。<a id="a-EI"></a>所以者何？<a id="a-EJ"></a>真法界者，<a id="a-EK"></a>离相寂然，<a id="a-EL"></a>无出、<a id="a-EM"></a>无没，<a id="a-EN"></a>不可分别、<a id="a-EO"></a>不可戏论，<a id="a-EP"></a>无依、<a id="a-EQ"></a>无住，<a id="a-ER"></a>无取、<a id="a-ES"></a>无舍，<a id="a-ET"></a>无动、<a id="a-EU"></a>无转，<a id="a-EV"></a>无染、<a id="a-EW"></a>无净。<a id="a-EX"></a>如虚空界，<a id="a-EY"></a>无动、<a id="a-EZ"></a>无转，<a id="a-Ea"></a>无取、<a id="a-Eb"></a>无舍，<a id="a-Ec"></a>无依、<a id="a-Ed"></a>无住，<a id="a-Ee"></a>不可戏论、<a id="a-Ef"></a>不可分别，<a id="a-Eg"></a>无出、<a id="a-Eh"></a>无没；<a id="a-Ei"></a>诸法亦尔，<a id="a-Ej"></a>自相本空，<a id="a-Ek"></a>性亦非有，<a id="a-El"></a>相不可得。<a id="a-Em"></a>若诸法相有可得者，<a id="a-En"></a>已般涅槃佛应可得故。</p>
  <p id="aEo">“一切法无阿赖耶、<a id="a-Ep"></a>无尼延底，<a id="a-Eq"></a>无色、<a id="a-Er"></a>无见、<a id="a-Es"></a>无对、<a id="a-Et"></a>无相，<a id="a-Eu"></a>本来寂灭。<a id="a-Ev"></a>是故诸佛如殑伽沙虽已般涅槃而无一法灭，<a id="a-Ew"></a>谓无色蕴灭及受、<a id="a-Ex"></a>想、<a id="a-Ey"></a>行、<a id="a-Ez"></a>识蕴灭，<a id="a-F0"></a>亦无眼处灭及耳、<a id="a-F1"></a>鼻、<a id="a-F2"></a>舌、<a id="a-F3"></a>身、<a id="a-F4"></a>意处灭，<a id="a-F5"></a>亦无色处灭及声、<a id="a-F6"></a>香、<a id="a-F7"></a>味、<a id="a-F8"></a>触、<a id="a-F9"></a>法处灭，<a id="a-FA"></a>亦无眼界灭及耳、<a id="a-FB"></a>鼻、<a id="a-FC"></a>舌、<a id="a-FD"></a>身、<a id="a-FE"></a>意界灭，<a id="a-FF"></a>亦无色界灭及声、<a id="a-FG"></a>香、<a id="a-FH"></a>味、<a id="a-FI"></a>触、<a id="a-FJ"></a>法界灭，<a id="a-FK"></a>亦无眼识界灭及耳、<a id="a-FL"></a>鼻、<a id="a-FM"></a>舌、<a id="a-FN"></a>身、<a id="a-FO"></a>意识界灭，<a id="a-FP"></a>亦无眼触灭及耳、<a id="a-FQ"></a>鼻、<a id="a-FR"></a>舌、<a id="a-FS"></a>身、<a id="a-FT"></a>意触灭，<a id="a-FU"></a>亦无眼触为缘所生诸受灭及耳、<a id="a-FV"></a>鼻、<a id="a-FW"></a>舌、<a id="a-FX"></a>身、<a id="a-FY"></a>意触为缘所生诸受灭，<a id="a-FZ"></a>亦无地界灭及水、<a id="a-Fa"></a>火、<a id="a-Fb"></a>风、<a id="a-Fc"></a>空、<a id="a-Fd"></a>识界灭。<a id="a-Fe"></a>如是诸佛虽般涅槃，<a id="a-Ff"></a>而无一法般涅槃者。<a id="a-Fg"></a>诸有欲令般涅槃位有法灭者，<a id="a-Fh"></a>即为欲令太虚空界彼位亦灭。<a id="a-Fi"></a>所以者何？<a id="a-Fj"></a>一切法性本来寂灭，<a id="a-Fk"></a>自性寂静，<a id="a-Fl"></a>最极寂静，<a id="a-Fm"></a>不可更灭。</p>
  <p id="aFn">“诸愚夫类不如实知，<a id="a-Fo"></a>般涅槃时方起灭想，<a id="a-Fp"></a>谓：<a id="a-Fq"></a>‘我、<a id="a-Fr"></a>我所今时乃灭。<a id="a-Fs"></a>’彼由执著我及有情广说乃至知者、<a id="a-Ft"></a>见者，<a id="a-Fu"></a>及由执有、<a id="a-Fv"></a>无自性法般涅槃时一切永灭，<a id="a-Fw"></a>我说彼类皆不能解脱生老病死愁叹苦忧恼。<a id="a-Fx"></a>所以者何？<a id="a-Fy"></a>彼愚痴类于法本性不知不觉，<a id="a-Fz"></a>由不知觉法本性故，<a id="a-G0"></a>与佛世尊及大弟子、<a id="a-G1"></a>不退菩萨——于甚深法有深信解，<a id="a-G2"></a>恒乐受行无所得行，<a id="a-G3"></a>于过去佛多种善根，<a id="a-G4"></a>有大神通具大势力，<a id="a-G5"></a>真净商主、<a id="a-G6"></a>无上天仙——常有违诤。<a id="a-G7"></a>以违诤故，<a id="a-G8"></a>彼诸愚夫长夜沉沦不净臭秽，<a id="a-G9"></a>一切贤圣咸远避之，<a id="a-GA"></a>智者共诃鄙恶生死。<a id="a-GB"></a>如近城邑村落粪壤，<a id="a-GC"></a>如如昼夜人畜往来，<a id="a-GD"></a>如是如是增长不净、<a id="a-GE"></a>可恶、<a id="a-GF"></a>臭秽便利等物；<a id="a-GG"></a>如是愚夫于法本性不能觉了，<a id="a-GH"></a>增长极恶、<a id="a-GI"></a>生臭、<a id="a-GJ"></a>烂臭、<a id="a-GK"></a>不净生死，<a id="a-GL"></a>圣贤诃毁，<a id="a-GM"></a>智者远离，<a id="a-GN"></a>我说彼类不能解脱生老病等种种过患。<a id="a-GO"></a>”</p>
  <p id="aGP">时，<a id="a-GQ"></a>龙吉祥问言：<a id="a-GR"></a>“尊者，<a id="a-GS"></a>云何于法能如实知？<a id="a-GT"></a>”</p>
  <p id="aGU">妙吉祥曰：<a id="a-GV"></a>“诸有能以无分别心随顺远离、<a id="a-GW"></a>趣向远离、<a id="a-GX"></a>临至远离，<a id="a-GY"></a>如是于法能如实知。<a id="a-GZ"></a>”</p>
  <p id="aGa">龙吉祥言：<a id="a-Gb"></a>“谁于幻事而能远离？<a id="a-Gc"></a>”</p>
  <p id="aGd">妙吉祥曰：<a id="a-Ge"></a>“即此能于幻事远离。<a id="a-Gf"></a>”</p>
  <p id="aGg">尔时，<a id="a-Gh"></a>善现来到其所，<a id="a-Gi"></a>言：<a id="a-Gj"></a>“二大士何所谈论？<a id="a-Gk"></a>”</p>
  <p id="aGl">时，<a id="a-Gm"></a>妙吉祥诘言：<a id="a-Gn"></a>“大德，<a id="a-Go"></a>今说何法名为大士？<a id="a-Gp"></a>我等不见有少实法可名大士而共谈论，<a id="a-Gq"></a>大圣法王亦未曾说有少实法名大士者。<a id="a-Gr"></a>诸法如响皆非真实，<a id="a-Gs"></a>其响岂能有所谈论？<a id="a-Gt"></a>”</p>
  <p id="aGu">具寿善现闻是语已，<a id="a-Gv"></a>入无所得三摩地门，<a id="a-Gw"></a>经须臾间还从定起，<a id="a-Gx"></a>合掌恭敬向誓多林作如是言：<a id="a-Gy"></a>“我今归佛所证所说，<a id="a-Gz"></a>无不甚深、<a id="a-H0"></a>微妙、<a id="a-H1"></a>寂静，<a id="a-H2"></a>难见、<a id="a-H3"></a>难觉，<a id="a-H4"></a>非所寻思、<a id="a-H5"></a>超寻思境，<a id="a-H6"></a>永害执取，<a id="a-H7"></a>断诸缠、<a id="a-H8"></a>缚，<a id="a-H9"></a>如是妙法不可思议，<a id="a-HA"></a>令诸有情闻获利乐。<a id="a-HB"></a>若诸菩萨已得不退，<a id="a-HC"></a>曼殊室利而为上首，<a id="a-HD"></a>乃至或有最初发心趣大菩提诸菩萨众，<a id="a-HE"></a>皆共于此甚深法中，<a id="a-HF"></a>展转相亲作斯谈论。<a id="a-HG"></a>”</p>
  <p id="aHH">妙吉祥曰：<a id="a-HI"></a>“大德，<a id="a-HJ"></a>当知此中无亲、<a id="a-HK"></a>无不亲者，<a id="a-HL"></a>亦无迷谬、<a id="a-HM"></a>不迷谬者，<a id="a-HN"></a>又无展转共谈论事。<a id="a-HO"></a>所以者何？<a id="a-HP"></a>无有少法能与少法为亲怨等。<a id="a-HQ"></a>何以故？<a id="a-HR"></a>以一切法无所有故。<a id="a-HS"></a>”</p>
  <p id="aHT">具寿善现复言：<a id="a-HU"></a>“向者见二大士共论深法，<a id="a-HV"></a>云何而言无谈论事？<a id="a-HW"></a>”</p>
  <p id="aHX">妙吉祥曰：<a id="a-HY"></a>“大德，<a id="a-HZ"></a>颇闻幻士、<a id="a-Ha"></a>梦境、<a id="a-Hb"></a>响、<a id="a-Hc"></a>像、<a id="a-Hd"></a>阳焰、<a id="a-He"></a>光影、<a id="a-Hf"></a>变化及寻香城展转共论深法义不？<a id="a-Hg"></a>”</p>
  <p id="aHh">答言：<a id="a-Hi"></a>“不也。<a id="a-Hj"></a>”</p>
  <p id="aHk">妙吉祥言：<a id="a-Hl"></a>“诸法如幻、<a id="a-Hm"></a>梦境、<a id="a-Hn"></a>响等，<a id="a-Ho"></a>云何可言见共谈论？<a id="a-Hp"></a>岂有幻士闻化佛说甚深法义，<a id="a-Hq"></a>信解、<a id="a-Hr"></a>受持、<a id="a-Hs"></a>取相思惟名身等事？<a id="a-Ht"></a>”</p>
  <p id="aHu">尔时，<a id="a-Hv"></a>善现闻是语已，<a id="a-Hw"></a>于此方所便入灭定。</p>
  <p id="aHx">时，<a id="a-Hy"></a>舍利子来至其处，<a id="a-Hz"></a>问妙吉祥：<a id="a-I0"></a>“大士，<a id="a-I1"></a>颇知善现今者入何等定？<a id="a-I2"></a>”</p>
  <p id="aI3">妙吉祥言：<a id="a-I4"></a>“唯！<a id="a-I5"></a>舍利子，<a id="a-I6"></a>大德善现不违少法，<a id="a-I7"></a>由此常入不违法定、<a id="a-I8"></a>无所住定、<a id="a-I9"></a>无依法定、<a id="a-IA"></a>无执藏定、<a id="a-IB"></a>害执藏定。<a id="a-IC"></a>非住此中，<a id="a-ID"></a>有言有说，<a id="a-IE"></a>有来有往，<a id="a-IF"></a>有住有卧。<a id="a-IG"></a>何以故？<a id="a-IH"></a>大德善现信解诸法自性皆空、<a id="a-II"></a>不可得故。<a id="a-IJ"></a>”</p>
  <p id="aIK">时，<a id="a-IL"></a>舍利子复问：<a id="a-IM"></a>“诸法以何为性？<a id="a-IN"></a>”</p>
  <p id="aIO">妙吉祥言：<a id="a-IP"></a>“诸法皆以无性为性，<a id="a-IQ"></a>如是无性亦不可得。<a id="a-IR"></a>”</p>
  <p id="aIS">善现尔时便从定起。</p>
  <p id="aIT">妙吉祥曰：<a id="a-IU"></a>“食时将至，<a id="a-IV"></a>宜速入城巡行乞食。<a id="a-IW"></a>”</p>
  <p id="aIX">善现对曰：<a id="a-IY"></a>“大士当知，<a id="a-IZ"></a>我今不复入城乞食。<a id="a-Ia"></a>所以者何？<a id="a-Ib"></a>我已远离一切城邑、<a id="a-Ic"></a>村落等想，<a id="a-Id"></a>亦已远离诸色、<a id="a-Ie"></a>声、<a id="a-If"></a>香、<a id="a-Ig"></a>味、<a id="a-Ih"></a>触、<a id="a-Ii"></a>法想。<a id="a-Ij"></a>”</p>
  <p id="aIk">妙吉祥曰：<a id="a-Il"></a>“大德善现，<a id="a-Im"></a>若已远离一切想者，<a id="a-In"></a>云何现有游履往来？<a id="a-Io"></a>”</p>
  <p id="aIp">善现诘言：<a id="a-Iq"></a>“如来变化，<a id="a-Ir"></a>云何现有色、<a id="a-Is"></a>受、<a id="a-It"></a>想、<a id="a-Iu"></a>行、<a id="a-Iv"></a>识等诸法，<a id="a-Iw"></a>云何现有游履往来、<a id="a-Ix"></a>屈伸、<a id="a-Iy"></a>顾视？<a id="a-Iz"></a>”</p>
  <p id="aJ0">妙吉祥曰：<a id="a-J1"></a>“善哉！<a id="a-J2"></a>善哉！<a id="a-J3"></a>大德善现，<a id="a-J4"></a>佛之真子，<a id="a-J5"></a>是故如来常说：<a id="a-J6"></a>‘善现得无诤住最为第一。<a id="a-J7"></a>’”</p>
  <p id="aJ8">复言：<a id="a-J9"></a>“大德，<a id="a-JA"></a>且止斯事，<a id="a-JB"></a>我欲入城巡行乞食，<a id="a-JC"></a>饭食事讫诣如来所。<a id="a-JD"></a>我当奉请令诸大德，<a id="a-JE"></a>设希有食令获善利。<a id="a-JF"></a>”</p>
  <p id="aJG">舍利子言：<a id="a-JH"></a>“大士，<a id="a-JI"></a>今者欲为我辈设何等食？<a id="a-JJ"></a>”</p>
  <p id="aJK">妙吉祥曰：<a id="a-JL"></a>“大德，<a id="a-JM"></a>我今所设食者，<a id="a-JN"></a>不可分段，<a id="a-JO"></a>不可吞咽，<a id="a-JP"></a>非香、<a id="a-JQ"></a>味、<a id="a-JR"></a>触、<a id="a-JS"></a>非三界摄，<a id="a-JT"></a>亦非不系。<a id="a-JU"></a>大德当知，<a id="a-JV"></a>如是妙食是如来食，<a id="a-JW"></a>非余食也！<a id="a-JX"></a>”</p>
  <p id="aJY">舍利子言：<a id="a-JZ"></a>“今我等辈闻大士说希有食名悉已饱满，<a id="a-Ja"></a>况当得食？<a id="a-Jb"></a>”</p>
  <p id="aJc">妙吉祥曰：<a id="a-Jd"></a>“我此食者，<a id="a-Je"></a>肉、<a id="a-Jf"></a>天、<a id="a-Jg"></a>慧眼皆不能见。<a id="a-Jh"></a>”</p>
  <p id="aJi">尔时，<a id="a-Jj"></a>善现及舍利子闻如是语俱入灭定。</p>
  <p id="aJk">时，<a id="a-Jl"></a>善思菩萨问妙吉祥言：<a id="a-Jm"></a>“今二上人食何等食、<a id="a-Jn"></a>入何等定？<a id="a-Jo"></a>”</p>
  <p id="aJp">妙吉祥言：<a id="a-Jq"></a>“此二尊者食无漏食，<a id="a-Jr"></a>入无所依、<a id="a-Js"></a>无杂染定。<a id="a-Jt"></a>诸食此食、<a id="a-Ju"></a>住此定者，<a id="a-Jv"></a>毕竟不复食三界食。<a id="a-Jw"></a>”</p>
  <p id="aJx">尔时，<a id="a-Jy"></a>善现及舍利子俱从定起，<a id="a-Jz"></a>与妙吉祥及诸菩萨、<a id="a-K0"></a>声闻等众互相庆慰，<a id="a-K1"></a>各各入城，<a id="a-K2"></a>随意所往巡行乞食。</p>
  <p id="aK3">具寿善现随入一家空静之所默然而住，<a id="a-K4"></a>有近事女见已问言：<a id="a-K5"></a>“大德，<a id="a-K6"></a>住斯为何所欲？<a id="a-K7"></a>”</p>
  <p id="aK8">善现报曰：<a id="a-K9"></a>“姊妹当知，<a id="a-KA"></a>为乞食故，<a id="a-KB"></a>我来住此。<a id="a-KC"></a>”</p>
  <p id="aKD">近事女言：<a id="a-KE"></a>“圣者善现，<a id="a-KF"></a>今于食想未遍知耶？<a id="a-KG"></a>”</p>
  <p id="aKH">善现报言：<a id="a-KI"></a>“我从本际所有食想皆已遍知。<a id="a-KJ"></a>所以者何？<a id="a-KK"></a>一切食想前、<a id="a-KL"></a>中、<a id="a-KM"></a>后际皆自然空。<a id="a-KN"></a>”</p>
  <p id="aKO">近事女言：<a id="a-KP"></a>“唯然！<a id="a-KQ"></a>圣者，<a id="a-KR"></a>应自伸手，<a id="a-KS"></a>我当奉食。<a id="a-KT"></a>”</p>
  <p id="aKU">具寿善现便伸其手。</p>
  <p id="aKV">近事女言：<a id="a-KW"></a>“圣者善现，<a id="a-KX"></a>阿罗汉手今此是耶？<a id="a-KY"></a>”</p>
  <p id="aKZ">善现报言：<a id="a-Ka"></a>“阿罗汉手非所能见，<a id="a-Kb"></a>亦不可伸。<a id="a-Kc"></a>譬如幻士问幻士曰：<a id="a-Kd"></a>‘何等名为幻士之手，<a id="a-Ke"></a>吾今欲见请为伸之。<a id="a-Kf"></a>’姊妹当知，<a id="a-Kg"></a>彼幻士手颇有能见及可伸耶？<a id="a-Kh"></a>”</p>
  <p id="aKi">近事女言：<a id="a-Kj"></a>“不也，<a id="a-Kk"></a>大德。<a id="a-Kl"></a>”</p>
  <p id="aKm">善现报曰：<a id="a-Kn"></a>“如是，<a id="a-Ko"></a>姊妹，<a id="a-Kp"></a>佛说一切如幻皆空故，<a id="a-Kq"></a>不可言阿罗汉手实有可见及有可伸。<a id="a-Kr"></a>”</p>
  <p id="aKs">时，<a id="a-Kt"></a>彼女人闻如是说，<a id="a-Ku"></a>寻即不见善现之手，<a id="a-Kv"></a>遂经淹久不得施食，<a id="a-Kw"></a>欲置钵中，<a id="a-Kx"></a>钵复不现。<a id="a-Ky"></a>彼近事女绕善现身，<a id="a-Kz"></a>循环觅手竟不能得，<a id="a-L0"></a>瞬息之间身亦不现，<a id="a-L1"></a>即便恭敬赞善现言：<a id="a-L2"></a>“善哉！<a id="a-L3"></a>善哉！<a id="a-L4"></a>圣者！<a id="a-L5"></a>圣者！<a id="a-L6"></a>乃能如是身亦不住、<a id="a-L7"></a>相亦不现，<a id="a-L8"></a>实为希有，<a id="a-L9"></a>是故如来常说：<a id="a-LA"></a>‘善现得无诤住最为第一。<a id="a-LB"></a>’”</p>
  <p id="aLC">时，<a id="a-LD"></a>近事女即于是处，<a id="a-LE"></a>永断我见获预流果。</p>
  <p id="aLF">具寿善现便现其身，<a id="a-LG"></a>赞言：<a id="a-LH"></a>“善哉！<a id="a-LI"></a>善哉！<a id="a-LJ"></a>姊妹，<a id="a-LK"></a>遂能如是成丈夫业。<a id="a-LL"></a>”</p>
  <p id="aLM">尔时，<a id="a-LN"></a>女人踊跃欢喜，<a id="a-LO"></a>以所持食奉施善现，<a id="a-LP"></a>善现受已出还食之。</p>
  <p id="aLQ">时，<a id="a-LR"></a>妙吉祥与诸菩萨、<a id="a-LS"></a>声闻等众，<a id="a-LT"></a>各饭食已，<a id="a-LU"></a>俱诣佛所，<a id="a-LV"></a>顶礼双足，<a id="a-LW"></a>右绕三匝，<a id="a-LX"></a>退坐一面，<a id="a-LY"></a>以如上事具白世尊。</p>
  <p id="aLZ">尔时，<a id="a-La"></a>如来闻其所述，<a id="a-Lb"></a>即便赞曰：<a id="a-Lc"></a>“善哉！<a id="a-Ld"></a>善哉！<a id="a-Le"></a>汝等乃能成斯胜事，<a id="a-Lf"></a>当知皆是佛之神力。<a id="a-Lg"></a>”</p>
  <p id="aLh">具寿善现亦以所经化近事女得初果事以白于佛，<a id="a-Li"></a>尔时，<a id="a-Lj"></a>世尊亦赞叹彼善巧方便。</p>
  <p id="aLk">时，<a id="a-Ll"></a>妙吉祥谓善现曰：<a id="a-Lm"></a>“彼近事女所断我见即非我见，<a id="a-Ln"></a>是故如来说名我见。<a id="a-Lo"></a>如是，<a id="a-Lp"></a>大德，<a id="a-Lq"></a>诸有发趣菩萨乘者，<a id="a-Lr"></a>于一切法应知、<a id="a-Ls"></a>应见、<a id="a-Lt"></a>应深信解。<a id="a-Lu"></a>云何信解？<a id="a-Lv"></a>谓如其法不住于想。<a id="a-Lw"></a>所以者何？<a id="a-Lx"></a>大德善现，<a id="a-Ly"></a>夫法想者即非法想，<a id="a-Lz"></a>是故如来说名法想。</p>
  <p id="aM0">“大德当知，<a id="a-M1"></a>若菩萨摩诃萨无数世界成满七宝，<a id="a-M2"></a>持用布施，<a id="a-M3"></a>有善男子、<a id="a-M4"></a>善女人等，<a id="a-M5"></a>于此般若波罗蜜多，<a id="a-M6"></a>乃至受持一四句颂，<a id="a-M7"></a>为他开示无开示想。<a id="a-M8"></a>是善男子、<a id="a-M9"></a>善女人等所获福聚甚多于前。<a id="a-MA"></a>”</p>
  <p id="aMB">尔时，<a id="a-MC"></a>世尊而说颂曰：</p>
  <p id="aMD">“如星翳灯幻，<a id="a-ME"></a>露泡梦电云，</p>
  <p id="aMF">于一切有为，<a id="a-MG"></a>应作如是观。<a id="a-MH"></a>”</p>
  <p id="aMI">时，<a id="a-MJ"></a>薄伽梵说是经已，<a id="a-MK"></a>一切菩萨及诸苾蒭，<a id="a-ML"></a>世间天、<a id="a-MM"></a>人、<a id="a-MN"></a>阿素洛等一切众会，<a id="a-MO"></a>闻佛所说皆大欢喜、<a id="a-MP"></a>信受奉行。</p>
 </body>
</html>