<!doctype html>
<html id="z3IBSyn6A" data-ver="1981">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百八十三</h1>
  <h2 id="a2">初分诸功德相品第六十八之五</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>若真法界、<a id="a-7"></a>真如、<a id="a-8"></a>实际无转越者，<a id="a-9"></a>色与法界、<a id="a-A"></a>真如、<a id="a-B"></a>实际为有异不？<a id="a-C"></a>受、<a id="a-D"></a>想、<a id="a-E"></a>行、<a id="a-F"></a>识与法界、<a id="a-G"></a>真如、<a id="a-H"></a>实际为有异不？</p>
  <p id="aI">“世尊，<a id="a-J"></a>眼处与法界、<a id="a-K"></a>真如、<a id="a-L"></a>实际为有异不？<a id="a-M"></a>耳、<a id="a-N"></a>鼻、<a id="a-O"></a>舌、<a id="a-P"></a>身、<a id="a-Q"></a>意处与法界、<a id="a-R"></a>真如、<a id="a-S"></a>实际为有异不？</p>
  <p id="aT">“世尊，<a id="a-U"></a>色处与法界、<a id="a-V"></a>真如、<a id="a-W"></a>实际为有异不？<a id="a-X"></a>声、<a id="a-Y"></a>香、<a id="a-Z"></a>味、<a id="a-a"></a>触、<a id="a-b"></a>法处与法界、<a id="a-c"></a>真如、<a id="a-d"></a>实际为有异不？</p>
  <p id="ae">“世尊，<a id="a-f"></a>眼界与法界、<a id="a-g"></a>真如、<a id="a-h"></a>实际为有异不？<a id="a-i"></a>耳、<a id="a-j"></a>鼻、<a id="a-k"></a>舌、<a id="a-l"></a>身、<a id="a-m"></a>意界与法界、<a id="a-n"></a>真如、<a id="a-o"></a>实际为有异不？</p>
  <p id="ap">“世尊，<a id="a-q"></a>色界与法界、<a id="a-r"></a>真如、<a id="a-s"></a>实际为有异不？<a id="a-t"></a>声、<a id="a-u"></a>香、<a id="a-v"></a>味、<a id="a-w"></a>触、<a id="a-x"></a>法界与法界、<a id="a-y"></a>真如、<a id="a-z"></a>实际为有异不？</p>
  <p id="a10">“世尊，<a id="a-11"></a>眼识界与法界、<a id="a-12"></a>真如、<a id="a-13"></a>实际为有异不？<a id="a-14"></a>耳、<a id="a-15"></a>鼻、<a id="a-16"></a>舌、<a id="a-17"></a>身、<a id="a-18"></a>意识界与法界、<a id="a-19"></a>真如、<a id="a-1A"></a>实际为有异不？</p>
  <p id="a1B">“世尊，<a id="a-1C"></a>眼触与法界、<a id="a-1D"></a>真如、<a id="a-1E"></a>实际为有异不？<a id="a-1F"></a>耳、<a id="a-1G"></a>鼻、<a id="a-1H"></a>舌、<a id="a-1I"></a>身、<a id="a-1J"></a>意触与法界、<a id="a-1K"></a>真如、<a id="a-1L"></a>实际为有异不？</p>
  <p id="a1M">“世尊，<a id="a-1N"></a>眼触为缘所生诸受与法界、<a id="a-1O"></a>真如、<a id="a-1P"></a>实际为有异不？<a id="a-1Q"></a>耳、<a id="a-1R"></a>鼻、<a id="a-1S"></a>舌、<a id="a-1T"></a>身、<a id="a-1U"></a>意触为缘所生诸受与法界、<a id="a-1V"></a>真如、<a id="a-1W"></a>实际为有异不？</p>
  <p id="a1X">“世尊，<a id="a-1Y"></a>地界与法界、<a id="a-1Z"></a>真如、<a id="a-1a"></a>实际为有异不？<a id="a-1b"></a>水、<a id="a-1c"></a>火、<a id="a-1d"></a>风、<a id="a-1e"></a>空、<a id="a-1f"></a>识界与法界、<a id="a-1g"></a>真如、<a id="a-1h"></a>实际为有异不？</p>
  <p id="a1i">“世尊，<a id="a-1j"></a>因缘与法界、<a id="a-1k"></a>真如、<a id="a-1l"></a>实际为有异不？<a id="a-1m"></a>等无间缘、<a id="a-1n"></a>所缘缘、<a id="a-1o"></a>增上缘与法界、<a id="a-1p"></a>真如、<a id="a-1q"></a>实际为有异不？</p>
  <p id="a1r">“世尊，<a id="a-1s"></a>从诸缘所生法与法界、<a id="a-1t"></a>真如、<a id="a-1u"></a>实际为有异不？</p>
  <p id="a1v">“世尊，<a id="a-1w"></a>无明与法界、<a id="a-1x"></a>真如、<a id="a-1y"></a>实际为有异不？<a id="a-1z"></a>行、<a id="a-20"></a>识、<a id="a-21"></a>名色、<a id="a-22"></a>六处、<a id="a-23"></a>触、<a id="a-24"></a>受、<a id="a-25"></a>爱、<a id="a-26"></a>取、<a id="a-27"></a>有、<a id="a-28"></a>生、<a id="a-29"></a>老死愁叹苦忧恼与法界、<a id="a-2A"></a>真如、<a id="a-2B"></a>实际为有异不？</p>
  <p id="a2C">“世尊，<a id="a-2D"></a>布施波罗蜜多与法界、<a id="a-2E"></a>真如、<a id="a-2F"></a>实际为有异不？<a id="a-2G"></a>净戒、<a id="a-2H"></a>安忍、<a id="a-2I"></a>精进、<a id="a-2J"></a>静虑、<a id="a-2K"></a>般若波罗蜜多与法界、<a id="a-2L"></a>真如、<a id="a-2M"></a>实际为有异不？</p>
  <p id="a2N">“世尊，<a id="a-2O"></a>四静虑与法界、<a id="a-2P"></a>真如、<a id="a-2Q"></a>实际为有异不？<a id="a-2R"></a>四无量、<a id="a-2S"></a>四无色定与法界、<a id="a-2T"></a>真如、<a id="a-2U"></a>实际为有异不？</p>
  <p id="a2V">“世尊，<a id="a-2W"></a>四念住与法界、<a id="a-2X"></a>真如、<a id="a-2Y"></a>实际为有异不？<a id="a-2Z"></a>四正断、<a id="a-2a"></a>四神足、<a id="a-2b"></a>五根、<a id="a-2c"></a>五力、<a id="a-2d"></a>七等觉支、<a id="a-2e"></a>八圣道支与法界、<a id="a-2f"></a>真如、<a id="a-2g"></a>实际为有异不？</p>
  <p id="a2h">“世尊，<a id="a-2i"></a>空解脱门与法界、<a id="a-2j"></a>真如、<a id="a-2k"></a>实际为有异不？<a id="a-2l"></a>无相、<a id="a-2m"></a>无愿解脱门与法界、<a id="a-2n"></a>真如、<a id="a-2o"></a>实际为有异不？</p>
  <p id="a2p">“世尊，<a id="a-2q"></a>内空与法界、<a id="a-2r"></a>真如、<a id="a-2s"></a>实际为有异不？<a id="a-2t"></a>外空、<a id="a-2u"></a>内外空、<a id="a-2v"></a>空空、<a id="a-2w"></a>大空、<a id="a-2x"></a>胜义空、<a id="a-2y"></a>有为空、<a id="a-2z"></a>无为空、<a id="a-30"></a>毕竟空、<a id="a-31"></a>无际空、<a id="a-32"></a>散空、<a id="a-33"></a>无变异空、<a id="a-34"></a>本性空、<a id="a-35"></a>自相空、<a id="a-36"></a>共相空、<a id="a-37"></a>一切法空、<a id="a-38"></a>不可得空、<a id="a-39"></a>无性空、<a id="a-3A"></a>自性空、<a id="a-3B"></a>无性自性空与法界、<a id="a-3C"></a>真如、<a id="a-3D"></a>实际为有异不？</p>
  <p id="a3E">“世尊，<a id="a-3F"></a>苦圣谛与法界、<a id="a-3G"></a>真如、<a id="a-3H"></a>实际为有异不？<a id="a-3I"></a>集、<a id="a-3J"></a>灭、<a id="a-3K"></a>道圣谛与法界、<a id="a-3L"></a>真如、<a id="a-3M"></a>实际为有异不？</p>
  <p id="a3N">“世尊，<a id="a-3O"></a>八解脱与法界、<a id="a-3P"></a>真如、<a id="a-3Q"></a>实际为有异不？<a id="a-3R"></a>八胜处、<a id="a-3S"></a>九次第定、<a id="a-3T"></a>十遍处与法界、<a id="a-3U"></a>真如、<a id="a-3V"></a>实际为有异不？</p>
  <p id="a3W">“世尊，<a id="a-3X"></a>一切陀罗尼门与法界、<a id="a-3Y"></a>真如、<a id="a-3Z"></a>实际为有异不？<a id="a-3a"></a>一切三摩地门与法界、<a id="a-3b"></a>真如、<a id="a-3c"></a>实际为有异不？</p>
  <p id="a3d">“世尊，<a id="a-3e"></a>极喜地与法界、<a id="a-3f"></a>真如、<a id="a-3g"></a>实际为有异不？<a id="a-3h"></a>离垢地、<a id="a-3i"></a>发光地、<a id="a-3j"></a>焰慧地、<a id="a-3k"></a>极难胜地、<a id="a-3l"></a>现前地、<a id="a-3m"></a>远行地、<a id="a-3n"></a>不动地、<a id="a-3o"></a>善慧地、<a id="a-3p"></a>法云地与法界、<a id="a-3q"></a>真如、<a id="a-3r"></a>实际为有异不？</p>
  <p id="a3s">“世尊，<a id="a-3t"></a>五眼与法界、<a id="a-3u"></a>真如、<a id="a-3v"></a>实际为有异不？<a id="a-3w"></a>六神通与法界、<a id="a-3x"></a>真如、<a id="a-3y"></a>实际为有异不？</p>
  <p id="a3z">“世尊，<a id="a-40"></a>佛十力与法界、<a id="a-41"></a>真如、<a id="a-42"></a>实际为有异不？<a id="a-43"></a>四无所畏、<a id="a-44"></a>四无礙解、<a id="a-45"></a>十八佛不共法与法界、<a id="a-46"></a>真如、<a id="a-47"></a>实际为有异不？</p>
  <p id="a48">“世尊，<a id="a-49"></a>大慈与法界、<a id="a-4A"></a>真如、<a id="a-4B"></a>实际为有异不？<a id="a-4C"></a>大悲、<a id="a-4D"></a>大喜、<a id="a-4E"></a>大舍与法界、<a id="a-4F"></a>真如、<a id="a-4G"></a>实际为有异不？</p>
  <p id="a4H">“世尊，<a id="a-4I"></a>无忘失法与法界、<a id="a-4J"></a>真如、<a id="a-4K"></a>实际为有异不？<a id="a-4L"></a>恒住舍性与法界、<a id="a-4M"></a>真如、<a id="a-4N"></a>实际为有异不？</p>
  <p id="a4O">“世尊，<a id="a-4P"></a>一切智与法界、<a id="a-4Q"></a>真如、<a id="a-4R"></a>实际为有异不？<a id="a-4S"></a>道相智、<a id="a-4T"></a>一切相智与法界、<a id="a-4U"></a>真如、<a id="a-4V"></a>实际为有异不？</p>
  <p id="a4W">“世尊，<a id="a-4X"></a>三十二大士相与法界、<a id="a-4Y"></a>真如、<a id="a-4Z"></a>实际为有异不？<a id="a-4a"></a>八十随好与法界、<a id="a-4b"></a>真如、<a id="a-4c"></a>实际为有异不？</p>
  <p id="a4d">“世尊，<a id="a-4e"></a>预流果与法界、<a id="a-4f"></a>真如、<a id="a-4g"></a>实际为有异不？<a id="a-4h"></a>一来、<a id="a-4i"></a>不还、<a id="a-4j"></a>阿罗汉果、<a id="a-4k"></a>独觉菩提与法界、<a id="a-4l"></a>真如、<a id="a-4m"></a>实际为有异不？</p>
  <p id="a4n">“世尊，<a id="a-4o"></a>一切菩萨摩诃萨行与法界、<a id="a-4p"></a>真如、<a id="a-4q"></a>实际为有异不？<a id="a-4r"></a>诸佛无上正等菩提与法界、<a id="a-4s"></a>真如、<a id="a-4t"></a>实际为有异不？</p>
  <p id="a4u">“世尊，<a id="a-4v"></a>世间法与法界、<a id="a-4w"></a>真如、<a id="a-4x"></a>实际为有异不？<a id="a-4y"></a>出世间法与法界、<a id="a-4z"></a>真如、<a id="a-50"></a>实际为有异不？</p>
  <p id="a51">“世尊，<a id="a-52"></a>有漏法与法界、<a id="a-53"></a>真如、<a id="a-54"></a>实际为有异不？<a id="a-55"></a>无漏法与法界、<a id="a-56"></a>真如、<a id="a-57"></a>实际为有异不？</p>
  <p id="a58">“世尊，<a id="a-59"></a>有为法与法界、<a id="a-5A"></a>真如、<a id="a-5B"></a>实际为有异不？<a id="a-5C"></a>无为法与法界、<a id="a-5D"></a>真如、<a id="a-5E"></a>实际为有异不？<a id="a-5F"></a>”</p>
  <p id="a5G">佛言：<a id="a-5H"></a>“不也，<a id="a-5I"></a>善现。<a id="a-5J"></a>色不异法界、<a id="a-5K"></a>真如、<a id="a-5L"></a>实际，<a id="a-5M"></a>受、<a id="a-5N"></a>想、<a id="a-5O"></a>行、<a id="a-5P"></a>识亦不异法界、<a id="a-5Q"></a>真如、<a id="a-5R"></a>实际。</p>
  <p id="a5S">“善现，<a id="a-5T"></a>眼处不异法界、<a id="a-5U"></a>真如、<a id="a-5V"></a>实际，<a id="a-5W"></a>耳、<a id="a-5X"></a>鼻、<a id="a-5Y"></a>舌、<a id="a-5Z"></a>身、<a id="a-5a"></a>意处亦不异法界、<a id="a-5b"></a>真如、<a id="a-5c"></a>实际。</p>
  <p id="a5d">“善现，<a id="a-5e"></a>色处不异法界、<a id="a-5f"></a>真如、<a id="a-5g"></a>实际，<a id="a-5h"></a>声、<a id="a-5i"></a>香、<a id="a-5j"></a>味、<a id="a-5k"></a>触、<a id="a-5l"></a>法处亦不异法界、<a id="a-5m"></a>真如、<a id="a-5n"></a>实际。</p>
  <p id="a5o">“善现，<a id="a-5p"></a>眼界不异法界、<a id="a-5q"></a>真如、<a id="a-5r"></a>实际，<a id="a-5s"></a>耳、<a id="a-5t"></a>鼻、<a id="a-5u"></a>舌、<a id="a-5v"></a>身、<a id="a-5w"></a>意界亦不异法界、<a id="a-5x"></a>真如、<a id="a-5y"></a>实际。</p>
  <p id="a5z">“善现，<a id="a-60"></a>色界不异法界、<a id="a-61"></a>真如、<a id="a-62"></a>实际，<a id="a-63"></a>声、<a id="a-64"></a>香、<a id="a-65"></a>味、<a id="a-66"></a>触、<a id="a-67"></a>法界亦不异法界、<a id="a-68"></a>真如、<a id="a-69"></a>实际。</p>
  <p id="a6A">“善现，<a id="a-6B"></a>眼识界不异法界、<a id="a-6C"></a>真如、<a id="a-6D"></a>实际，<a id="a-6E"></a>耳、<a id="a-6F"></a>鼻、<a id="a-6G"></a>舌、<a id="a-6H"></a>身、<a id="a-6I"></a>意识界亦不异法界、<a id="a-6J"></a>真如、<a id="a-6K"></a>实际。</p>
  <p id="a6L">“善现，<a id="a-6M"></a>眼触不异法界、<a id="a-6N"></a>真如、<a id="a-6O"></a>实际，<a id="a-6P"></a>耳、<a id="a-6Q"></a>鼻、<a id="a-6R"></a>舌、<a id="a-6S"></a>身、<a id="a-6T"></a>意触亦不异法界、<a id="a-6U"></a>真如、<a id="a-6V"></a>实际。</p>
  <p id="a6W">“善现，<a id="a-6X"></a>眼触为缘所生诸受不异法界、<a id="a-6Y"></a>真如、<a id="a-6Z"></a>实际，<a id="a-6a"></a>耳、<a id="a-6b"></a>鼻、<a id="a-6c"></a>舌、<a id="a-6d"></a>身、<a id="a-6e"></a>意触为缘所生诸受亦不异法界、<a id="a-6f"></a>真如、<a id="a-6g"></a>实际。</p>
  <p id="a6h">“善现，<a id="a-6i"></a>地界不异法界、<a id="a-6j"></a>真如、<a id="a-6k"></a>实际，<a id="a-6l"></a>水、<a id="a-6m"></a>火、<a id="a-6n"></a>风、<a id="a-6o"></a>空、<a id="a-6p"></a>识界亦不异法界、<a id="a-6q"></a>真如、<a id="a-6r"></a>实际。</p>
  <p id="a6s">“善现，<a id="a-6t"></a>因缘不异法界、<a id="a-6u"></a>真如、<a id="a-6v"></a>实际，<a id="a-6w"></a>等无间缘、<a id="a-6x"></a>所缘缘、<a id="a-6y"></a>增上缘亦不异法界、<a id="a-6z"></a>真如、<a id="a-70"></a>实际。</p>
  <p id="a71">“善现，<a id="a-72"></a>从诸缘所生法不异法界、<a id="a-73"></a>真如、<a id="a-74"></a>实际。</p>
  <p id="a75">“善现，<a id="a-76"></a>无明不异法界、<a id="a-77"></a>真如、<a id="a-78"></a>实际，<a id="a-79"></a>行、<a id="a-7A"></a>识、<a id="a-7B"></a>名色、<a id="a-7C"></a>六处、<a id="a-7D"></a>触、<a id="a-7E"></a>受、<a id="a-7F"></a>爱、<a id="a-7G"></a>取、<a id="a-7H"></a>有、<a id="a-7I"></a>生、<a id="a-7J"></a>老死愁叹苦忧恼亦不异法界、<a id="a-7K"></a>真如、<a id="a-7L"></a>实际。</p>
  <p id="a7M">“善现，<a id="a-7N"></a>布施波罗蜜多不异法界、<a id="a-7O"></a>真如、<a id="a-7P"></a>实际，<a id="a-7Q"></a>净戒、<a id="a-7R"></a>安忍、<a id="a-7S"></a>精进、<a id="a-7T"></a>静虑、<a id="a-7U"></a>般若波罗蜜多亦不异法界、<a id="a-7V"></a>真如、<a id="a-7W"></a>实际。</p>
  <p id="a7X">“善现，<a id="a-7Y"></a>四静虑不异法界、<a id="a-7Z"></a>真如、<a id="a-7a"></a>实际，<a id="a-7b"></a>四无量、<a id="a-7c"></a>四无色定亦不异法界、<a id="a-7d"></a>真如、<a id="a-7e"></a>实际。</p>
  <p id="a7f">“善现，<a id="a-7g"></a>四念住不异法界、<a id="a-7h"></a>真如、<a id="a-7i"></a>实际，<a id="a-7j"></a>四正断、<a id="a-7k"></a>四神足、<a id="a-7l"></a>五根、<a id="a-7m"></a>五力、<a id="a-7n"></a>七等觉支、<a id="a-7o"></a>八圣道支亦不异法界、<a id="a-7p"></a>真如、<a id="a-7q"></a>实际。</p>
  <p id="a7r">“善现，<a id="a-7s"></a>空解脱门不异法界、<a id="a-7t"></a>真如、<a id="a-7u"></a>实际，<a id="a-7v"></a>无相、<a id="a-7w"></a>无愿解脱门亦不异法界、<a id="a-7x"></a>真如、<a id="a-7y"></a>实际。</p>
  <p id="a7z">“善现，<a id="a-80"></a>内空不异法界、<a id="a-81"></a>真如、<a id="a-82"></a>实际，<a id="a-83"></a>外空、<a id="a-84"></a>内外空、<a id="a-85"></a>空空、<a id="a-86"></a>大空、<a id="a-87"></a>胜义空、<a id="a-88"></a>有为空、<a id="a-89"></a>无为空、<a id="a-8A"></a>毕竟空、<a id="a-8B"></a>无际空、<a id="a-8C"></a>散空、<a id="a-8D"></a>无变异空、<a id="a-8E"></a>本性空、<a id="a-8F"></a>自相空、<a id="a-8G"></a>共相空、<a id="a-8H"></a>一切法空、<a id="a-8I"></a>不可得空、<a id="a-8J"></a>无性空、<a id="a-8K"></a>自性空、<a id="a-8L"></a>无性自性空亦不异法界、<a id="a-8M"></a>真如、<a id="a-8N"></a>实际。</p>
  <p id="a8O">“善现，<a id="a-8P"></a>苦圣谛不异法界、<a id="a-8Q"></a>真如、<a id="a-8R"></a>实际，<a id="a-8S"></a>集、<a id="a-8T"></a>灭、<a id="a-8U"></a>道圣谛亦不异法界、<a id="a-8V"></a>真如、<a id="a-8W"></a>实际。</p>
  <p id="a8X">“善现，<a id="a-8Y"></a>八解脱不异法界、<a id="a-8Z"></a>真如、<a id="a-8a"></a>实际，<a id="a-8b"></a>八胜处、<a id="a-8c"></a>九次第定、<a id="a-8d"></a>十遍处亦不异法界、<a id="a-8e"></a>真如、<a id="a-8f"></a>实际。</p>
  <p id="a8g">“善现，<a id="a-8h"></a>一切陀罗尼门不异法界、<a id="a-8i"></a>真如、<a id="a-8j"></a>实际，<a id="a-8k"></a>一切三摩地门亦不异法界、<a id="a-8l"></a>真如、<a id="a-8m"></a>实际。</p>
  <p id="a8n">“善现，<a id="a-8o"></a>极喜地不异法界、<a id="a-8p"></a>真如、<a id="a-8q"></a>实际，<a id="a-8r"></a>离垢地、<a id="a-8s"></a>发光地、<a id="a-8t"></a>焰慧地、<a id="a-8u"></a>极难胜地、<a id="a-8v"></a>现前地、<a id="a-8w"></a>远行地、<a id="a-8x"></a>不动地、<a id="a-8y"></a>善慧地、<a id="a-8z"></a>法云地亦不异法界、<a id="a-90"></a>真如、<a id="a-91"></a>实际。</p>
  <p id="a92">“善现，<a id="a-93"></a>五眼不异法界、<a id="a-94"></a>真如、<a id="a-95"></a>实际，<a id="a-96"></a>六神通亦不异法界、<a id="a-97"></a>真如、<a id="a-98"></a>实际。</p>
  <p id="a99">“善现，<a id="a-9A"></a>佛十力不异法界、<a id="a-9B"></a>真如、<a id="a-9C"></a>实际，<a id="a-9D"></a>四无所畏、<a id="a-9E"></a>四无礙解、<a id="a-9F"></a>十八佛不共法亦不异法界、<a id="a-9G"></a>真如、<a id="a-9H"></a>实际。</p>
  <p id="a9I">“善现，<a id="a-9J"></a>大慈不异法界、<a id="a-9K"></a>真如、<a id="a-9L"></a>实际，<a id="a-9M"></a>大悲、<a id="a-9N"></a>大喜、<a id="a-9O"></a>大舍亦不异法界、<a id="a-9P"></a>真如、<a id="a-9Q"></a>实际。</p>
  <p id="a9R">“善现，<a id="a-9S"></a>无忘失法不异法界、<a id="a-9T"></a>真如、<a id="a-9U"></a>实际，<a id="a-9V"></a>恒住舍性亦不异法界、<a id="a-9W"></a>真如、<a id="a-9X"></a>实际。</p>
  <p id="a9Y">“善现，<a id="a-9Z"></a>一切智不异法界、<a id="a-9a"></a>真如、<a id="a-9b"></a>实际，<a id="a-9c"></a>道相智、<a id="a-9d"></a>一切相智亦不异法界、<a id="a-9e"></a>真如、<a id="a-9f"></a>实际。</p>
  <p id="a9g">“善现，<a id="a-9h"></a>三十二大士相不异法界、<a id="a-9i"></a>真如、<a id="a-9j"></a>实际，<a id="a-9k"></a>八十随好亦不异法界、<a id="a-9l"></a>真如、<a id="a-9m"></a>实际。</p>
  <p id="a9n">“善现，<a id="a-9o"></a>预流果不异法界、<a id="a-9p"></a>真如、<a id="a-9q"></a>实际，<a id="a-9r"></a>一来、<a id="a-9s"></a>不还、<a id="a-9t"></a>阿罗汉果、<a id="a-9u"></a>独觉菩提亦不异法界、<a id="a-9v"></a>真如、<a id="a-9w"></a>实际。</p>
  <p id="a9x">“善现，<a id="a-9y"></a>一切菩萨摩诃萨行不异法界、<a id="a-9z"></a>真如、<a id="a-A0"></a>实际，<a id="a-A1"></a>诸佛无上正等菩提亦不异法界、<a id="a-A2"></a>真如、<a id="a-A3"></a>实际。</p>
  <p id="aA4">“善现，<a id="a-A5"></a>世间法不异法界、<a id="a-A6"></a>真如、<a id="a-A7"></a>实际，<a id="a-A8"></a>出世间法亦不异法界、<a id="a-A9"></a>真如、<a id="a-AA"></a>实际。</p>
  <p id="aAB">“善现，<a id="a-AC"></a>有漏法不异法界、<a id="a-AD"></a>真如、<a id="a-AE"></a>实际，<a id="a-AF"></a>无漏法亦不异法界、<a id="a-AG"></a>真如、<a id="a-AH"></a>实际。</p>
  <p id="aAI">“善现，<a id="a-AJ"></a>有为法不异法界、<a id="a-AK"></a>真如、<a id="a-AL"></a>实际，<a id="a-AM"></a>无为法亦不异法界、<a id="a-AN"></a>真如、<a id="a-AO"></a>实际。<a id="a-AP"></a>”</p>
  <p id="aAQ">时，<a id="a-AR"></a>具寿善现复白佛言：<a id="a-AS"></a>“世尊，<a id="a-AT"></a>若色不异法界、<a id="a-AU"></a>真如、<a id="a-AV"></a>实际，<a id="a-AW"></a>受、<a id="a-AX"></a>想、<a id="a-AY"></a>行、<a id="a-AZ"></a>识亦不异法界、<a id="a-Aa"></a>真如、<a id="a-Ab"></a>实际；<a id="a-Ac"></a>世尊，<a id="a-Ad"></a>若眼处不异法界、<a id="a-Ae"></a>真如、<a id="a-Af"></a>实际，<a id="a-Ag"></a>耳、<a id="a-Ah"></a>鼻、<a id="a-Ai"></a>舌、<a id="a-Aj"></a>身、<a id="a-Ak"></a>意处亦不异法界、<a id="a-Al"></a>真如、<a id="a-Am"></a>实际；<a id="a-An"></a>世尊，<a id="a-Ao"></a>若色处不异法界、<a id="a-Ap"></a>真如、<a id="a-Aq"></a>实际，<a id="a-Ar"></a>声、<a id="a-As"></a>香、<a id="a-At"></a>味、<a id="a-Au"></a>触、<a id="a-Av"></a>法处亦不异法界、<a id="a-Aw"></a>真如、<a id="a-Ax"></a>实际；<a id="a-Ay"></a>世尊，<a id="a-Az"></a>若眼界不异法界、<a id="a-B0"></a>真如、<a id="a-B1"></a>实际，<a id="a-B2"></a>耳、<a id="a-B3"></a>鼻、<a id="a-B4"></a>舌、<a id="a-B5"></a>身、<a id="a-B6"></a>意界亦不异法界、<a id="a-B7"></a>真如、<a id="a-B8"></a>实际；<a id="a-B9"></a>世尊，<a id="a-BA"></a>若色界不异法界、<a id="a-BB"></a>真如、<a id="a-BC"></a>实际，<a id="a-BD"></a>声、<a id="a-BE"></a>香、<a id="a-BF"></a>味、<a id="a-BG"></a>触、<a id="a-BH"></a>法界亦不异法界、<a id="a-BI"></a>真如、<a id="a-BJ"></a>实际；<a id="a-BK"></a>世尊，<a id="a-BL"></a>若眼识界不异法界、<a id="a-BM"></a>真如、<a id="a-BN"></a>实际，<a id="a-BO"></a>耳、<a id="a-BP"></a>鼻、<a id="a-BQ"></a>舌、<a id="a-BR"></a>身、<a id="a-BS"></a>意识界亦不异法界、<a id="a-BT"></a>真如、<a id="a-BU"></a>实际；<a id="a-BV"></a>世尊，<a id="a-BW"></a>若眼触不异法界、<a id="a-BX"></a>真如、<a id="a-BY"></a>实际，<a id="a-BZ"></a>耳、<a id="a-Ba"></a>鼻、<a id="a-Bb"></a>舌、<a id="a-Bc"></a>身、<a id="a-Bd"></a>意触亦不异法界、<a id="a-Be"></a>真如、<a id="a-Bf"></a>实际；<a id="a-Bg"></a>世尊，<a id="a-Bh"></a>若眼触为缘所生诸受不异法界、<a id="a-Bi"></a>真如、<a id="a-Bj"></a>实际，<a id="a-Bk"></a>耳、<a id="a-Bl"></a>鼻、<a id="a-Bm"></a>舌、<a id="a-Bn"></a>身、<a id="a-Bo"></a>意触为缘所生诸受亦不异法界、<a id="a-Bp"></a>真如、<a id="a-Bq"></a>实际；<a id="a-Br"></a>世尊，<a id="a-Bs"></a>若地界不异法界、<a id="a-Bt"></a>真如、<a id="a-Bu"></a>实际，<a id="a-Bv"></a>水、<a id="a-Bw"></a>火、<a id="a-Bx"></a>风、<a id="a-By"></a>空、<a id="a-Bz"></a>识界亦不异法界、<a id="a-C0"></a>真如、<a id="a-C1"></a>实际；<a id="a-C2"></a>世尊，<a id="a-C3"></a>若因缘不异法界、<a id="a-C4"></a>真如、<a id="a-C5"></a>实际，<a id="a-C6"></a>等无间缘、<a id="a-C7"></a>所缘缘、<a id="a-C8"></a>增上缘亦不异法界、<a id="a-C9"></a>真如、<a id="a-CA"></a>实际；<a id="a-CB"></a>世尊，<a id="a-CC"></a>若从诸缘所生法不异法界、<a id="a-CD"></a>真如、<a id="a-CE"></a>实际；<a id="a-CF"></a>世尊，<a id="a-CG"></a>若无明不异法界、<a id="a-CH"></a>真如、<a id="a-CI"></a>实际，<a id="a-CJ"></a>行、<a id="a-CK"></a>识、<a id="a-CL"></a>名色、<a id="a-CM"></a>六处、<a id="a-CN"></a>触、<a id="a-CO"></a>受、<a id="a-CP"></a>爱、<a id="a-CQ"></a>取、<a id="a-CR"></a>有、<a id="a-CS"></a>生、<a id="a-CT"></a>老死愁叹苦忧恼亦不异法界、<a id="a-CU"></a>真如、<a id="a-CV"></a>实际；<a id="a-CW"></a>世尊，<a id="a-CX"></a>若布施波罗蜜多不异法界、<a id="a-CY"></a>真如、<a id="a-CZ"></a>实际，<a id="a-Ca"></a>净戒、<a id="a-Cb"></a>安忍、<a id="a-Cc"></a>精进、<a id="a-Cd"></a>静虑、<a id="a-Ce"></a>般若波罗蜜多亦不异法界、<a id="a-Cf"></a>真如、<a id="a-Cg"></a>实际；<a id="a-Ch"></a>世尊，<a id="a-Ci"></a>若四静虑不异法界、<a id="a-Cj"></a>真如、<a id="a-Ck"></a>实际，<a id="a-Cl"></a>四无量、<a id="a-Cm"></a>四无色定亦不异法界、<a id="a-Cn"></a>真如、<a id="a-Co"></a>实际；<a id="a-Cp"></a>世尊，<a id="a-Cq"></a>若四念住不异法界、<a id="a-Cr"></a>真如、<a id="a-Cs"></a>实际，<a id="a-Ct"></a>四正断、<a id="a-Cu"></a>四神足、<a id="a-Cv"></a>五根、<a id="a-Cw"></a>五力、<a id="a-Cx"></a>七等觉支、<a id="a-Cy"></a>八圣道支亦不异法界、<a id="a-Cz"></a>真如、<a id="a-D0"></a>实际；<a id="a-D1"></a>世尊，<a id="a-D2"></a>若空解脱门不异法界、<a id="a-D3"></a>真如、<a id="a-D4"></a>实际，<a id="a-D5"></a>无相、<a id="a-D6"></a>无愿解脱门亦不异法界、<a id="a-D7"></a>真如、<a id="a-D8"></a>实际；<a id="a-D9"></a>世尊，<a id="a-DA"></a>若内空不异法界、<a id="a-DB"></a>真如、<a id="a-DC"></a>实际，<a id="a-DD"></a>外空、<a id="a-DE"></a>内外空、<a id="a-DF"></a>空空、<a id="a-DG"></a>大空、<a id="a-DH"></a>胜义空、<a id="a-DI"></a>有为空、<a id="a-DJ"></a>无为空、<a id="a-DK"></a>毕竟空、<a id="a-DL"></a>无际空、<a id="a-DM"></a>散空、<a id="a-DN"></a>无变异空、<a id="a-DO"></a>本性空、<a id="a-DP"></a>自相空、<a id="a-DQ"></a>共相空、<a id="a-DR"></a>一切法空、<a id="a-DS"></a>不可得空、<a id="a-DT"></a>无性空、<a id="a-DU"></a>自性空、<a id="a-DV"></a>无性自性空亦不异法界、<a id="a-DW"></a>真如、<a id="a-DX"></a>实际；<a id="a-DY"></a>世尊，<a id="a-DZ"></a>若苦圣谛不异法界、<a id="a-Da"></a>真如、<a id="a-Db"></a>实际，<a id="a-Dc"></a>集、<a id="a-Dd"></a>灭、<a id="a-De"></a>道圣谛亦不异法界、<a id="a-Df"></a>真如、<a id="a-Dg"></a>实际；<a id="a-Dh"></a>世尊，<a id="a-Di"></a>若八解脱不异法界、<a id="a-Dj"></a>真如、<a id="a-Dk"></a>实际，<a id="a-Dl"></a>八胜处、<a id="a-Dm"></a>九次第定、<a id="a-Dn"></a>十遍处亦不异法界、<a id="a-Do"></a>真如、<a id="a-Dp"></a>实际；<a id="a-Dq"></a>世尊，<a id="a-Dr"></a>若一切陀罗尼门不异法界、<a id="a-Ds"></a>真如、<a id="a-Dt"></a>实际，<a id="a-Du"></a>一切三摩地门亦不异法界、<a id="a-Dv"></a>真如、<a id="a-Dw"></a>实际；<a id="a-Dx"></a>世尊，<a id="a-Dy"></a>若极喜地不异法界、<a id="a-Dz"></a>真如、<a id="a-E0"></a>实际，<a id="a-E1"></a>离垢地、<a id="a-E2"></a>发光地、<a id="a-E3"></a>焰慧地、<a id="a-E4"></a>极难胜地、<a id="a-E5"></a>现前地、<a id="a-E6"></a>远行地、<a id="a-E7"></a>不动地、<a id="a-E8"></a>善慧地、<a id="a-E9"></a>法云地亦不异法界、<a id="a-EA"></a>真如、<a id="a-EB"></a>实际；<a id="a-EC"></a>世尊，<a id="a-ED"></a>若五眼不异法界、<a id="a-EE"></a>真如、<a id="a-EF"></a>实际，<a id="a-EG"></a>六神通亦不异法界、<a id="a-EH"></a>真如、<a id="a-EI"></a>实际；<a id="a-EJ"></a>世尊，<a id="a-EK"></a>若佛十力不异法界、<a id="a-EL"></a>真如、<a id="a-EM"></a>实际，<a id="a-EN"></a>四无所畏、<a id="a-EO"></a>四无礙解、<a id="a-EP"></a>十八佛不共法亦不异法界、<a id="a-EQ"></a>真如、<a id="a-ER"></a>实际；<a id="a-ES"></a>世尊，<a id="a-ET"></a>若大慈不异法界、<a id="a-EU"></a>真如、<a id="a-EV"></a>实际，<a id="a-EW"></a>大悲、<a id="a-EX"></a>大喜、<a id="a-EY"></a>大舍亦不异法界、<a id="a-EZ"></a>真如、<a id="a-Ea"></a>实际；<a id="a-Eb"></a>世尊，<a id="a-Ec"></a>若无忘失法不异法界、<a id="a-Ed"></a>真如、<a id="a-Ee"></a>实际，<a id="a-Ef"></a>恒住舍性亦不异法界、<a id="a-Eg"></a>真如、<a id="a-Eh"></a>实际；<a id="a-Ei"></a>世尊，<a id="a-Ej"></a>若一切智不异法界、<a id="a-Ek"></a>真如、<a id="a-El"></a>实际，<a id="a-Em"></a>道相智、<a id="a-En"></a>一切相智亦不异法界、<a id="a-Eo"></a>真如、<a id="a-Ep"></a>实际；<a id="a-Eq"></a>世尊，<a id="a-Er"></a>若三十二大士相不异法界、<a id="a-Es"></a>真如、<a id="a-Et"></a>实际，<a id="a-Eu"></a>八十随好亦不异法界、<a id="a-Ev"></a>真如、<a id="a-Ew"></a>实际；<a id="a-Ex"></a>世尊，<a id="a-Ey"></a>若预流果不异法界、<a id="a-Ez"></a>真如、<a id="a-F0"></a>实际，<a id="a-F1"></a>一来、<a id="a-F2"></a>不还、<a id="a-F3"></a>阿罗汉果、<a id="a-F4"></a>独觉菩提亦不异法界、<a id="a-F5"></a>真如、<a id="a-F6"></a>实际；<a id="a-F7"></a>世尊，<a id="a-F8"></a>若一切菩萨摩诃萨行不异法界、<a id="a-F9"></a>真如、<a id="a-FA"></a>实际，<a id="a-FB"></a>诸佛无上正等菩提亦不异法界、<a id="a-FC"></a>真如、<a id="a-FD"></a>实际；<a id="a-FE"></a>世尊，<a id="a-FF"></a>若世间法不异法界、<a id="a-FG"></a>真如、<a id="a-FH"></a>实际，<a id="a-FI"></a>出世间法亦不异法界、<a id="a-FJ"></a>真如、<a id="a-FK"></a>实际；<a id="a-FL"></a>世尊，<a id="a-FM"></a>若有漏法不异法界、<a id="a-FN"></a>真如、<a id="a-FO"></a>实际，<a id="a-FP"></a>无漏法亦不异法界、<a id="a-FQ"></a>真如、<a id="a-FR"></a>实际；<a id="a-FS"></a>世尊，<a id="a-FT"></a>若有为法不异法界、<a id="a-FU"></a>真如、<a id="a-FV"></a>实际，<a id="a-FW"></a>无为法亦不异法界、<a id="a-FX"></a>真如、<a id="a-FY"></a>实际者，<a id="a-FZ"></a>云何世尊安立黑法感黑异熟，<a id="a-Fa"></a>所谓地狱、<a id="a-Fb"></a>傍生、<a id="a-Fc"></a>鬼界？<a id="a-Fd"></a>安立白法感白异熟，<a id="a-Fe"></a>所谓人天？<a id="a-Ff"></a>安立黑白法感黑白异熟，<a id="a-Fg"></a>所谓一分傍生、<a id="a-Fh"></a>鬼界及一分人、<a id="a-Fi"></a>天？<a id="a-Fj"></a>安立非黑非白法感非黑非白异熟，<a id="a-Fk"></a>所谓预流果、<a id="a-Fl"></a>或一来果、<a id="a-Fm"></a>或不还果、<a id="a-Fn"></a>或阿罗汉果、<a id="a-Fo"></a>或独觉菩提、<a id="a-Fp"></a>或复无上正等菩提？<a id="a-Fq"></a>”</p>
  <p id="aFr">佛言：<a id="a-Fs"></a>“善现，<a id="a-Ft"></a>依世俗谛，<a id="a-Fu"></a>安立如是因果差别，<a id="a-Fv"></a>不依胜义。<a id="a-Fw"></a>胜义谛中，<a id="a-Fx"></a>不可说有因果差别。<a id="a-Fy"></a>所以者何？<a id="a-Fz"></a>善现，<a id="a-G0"></a>胜义谛中，<a id="a-G1"></a>一切法性不可分别、<a id="a-G2"></a>无说无示，<a id="a-G3"></a>云何当有因果差别？</p>
  <p id="aG4">“善现，<a id="a-G5"></a>胜义谛中，<a id="a-G6"></a>色无生无灭、<a id="a-G7"></a>无染无净，<a id="a-G8"></a>受、<a id="a-G9"></a>想、<a id="a-GA"></a>行、<a id="a-GB"></a>识亦无生无灭、<a id="a-GC"></a>无染无净，<a id="a-GD"></a>以毕竟空、<a id="a-GE"></a>无际空故。</p>
  <p id="aGF">“善现，<a id="a-GG"></a>胜义谛中，<a id="a-GH"></a>眼处无生无灭、<a id="a-GI"></a>无染无净，<a id="a-GJ"></a>耳、<a id="a-GK"></a>鼻、<a id="a-GL"></a>舌、<a id="a-GM"></a>身、<a id="a-GN"></a>意处亦无生无灭、<a id="a-GO"></a>无染无净，<a id="a-GP"></a>以毕竟空、<a id="a-GQ"></a>无际空故。</p>
  <p id="aGR">“善现，<a id="a-GS"></a>胜义谛中，<a id="a-GT"></a>色处无生无灭、<a id="a-GU"></a>无染无净，<a id="a-GV"></a>声、<a id="a-GW"></a>香、<a id="a-GX"></a>味、<a id="a-GY"></a>触、<a id="a-GZ"></a>法处亦无生无灭、<a id="a-Ga"></a>无染无净，<a id="a-Gb"></a>以毕竟空、<a id="a-Gc"></a>无际空故。</p>
  <p id="aGd">“善现，<a id="a-Ge"></a>胜义谛中，<a id="a-Gf"></a>眼界无生无灭、<a id="a-Gg"></a>无染无净，<a id="a-Gh"></a>耳、<a id="a-Gi"></a>鼻、<a id="a-Gj"></a>舌、<a id="a-Gk"></a>身、<a id="a-Gl"></a>意界亦无生无灭、<a id="a-Gm"></a>无染无净，<a id="a-Gn"></a>以毕竟空、<a id="a-Go"></a>无际空故。</p>
  <p id="aGp">“善现，<a id="a-Gq"></a>胜义谛中，<a id="a-Gr"></a>色界无生无灭、<a id="a-Gs"></a>无染无净，<a id="a-Gt"></a>声、<a id="a-Gu"></a>香、<a id="a-Gv"></a>味、<a id="a-Gw"></a>触、<a id="a-Gx"></a>法界亦无生无灭、<a id="a-Gy"></a>无染无净，<a id="a-Gz"></a>以毕竟空、<a id="a-H0"></a>无际空故。</p>
  <p id="aH1">“善现，<a id="a-H2"></a>胜义谛中，<a id="a-H3"></a>眼识界无生无灭、<a id="a-H4"></a>无染无净，<a id="a-H5"></a>耳、<a id="a-H6"></a>鼻、<a id="a-H7"></a>舌、<a id="a-H8"></a>身、<a id="a-H9"></a>意识界亦无生无灭、<a id="a-HA"></a>无染无净，<a id="a-HB"></a>以毕竟空、<a id="a-HC"></a>无际空故。</p>
  <p id="aHD">“善现，<a id="a-HE"></a>胜义谛中，<a id="a-HF"></a>眼触无生无灭、<a id="a-HG"></a>无染无净，<a id="a-HH"></a>耳、<a id="a-HI"></a>鼻、<a id="a-HJ"></a>舌、<a id="a-HK"></a>身、<a id="a-HL"></a>意触亦无生无灭、<a id="a-HM"></a>无染无净，<a id="a-HN"></a>以毕竟空、<a id="a-HO"></a>无际空故。</p>
  <p id="aHP">“善现，<a id="a-HQ"></a>胜义谛中，<a id="a-HR"></a>眼触为缘所生诸受无生无灭、<a id="a-HS"></a>无染无净，<a id="a-HT"></a>耳、<a id="a-HU"></a>鼻、<a id="a-HV"></a>舌、<a id="a-HW"></a>身、<a id="a-HX"></a>意触为缘所生诸受亦无生无灭、<a id="a-HY"></a>无染无净，<a id="a-HZ"></a>以毕竟空、<a id="a-Ha"></a>无际空故。</p>
  <p id="aHb">“善现，<a id="a-Hc"></a>胜义谛中，<a id="a-Hd"></a>地界无生无灭、<a id="a-He"></a>无染无净，<a id="a-Hf"></a>水、<a id="a-Hg"></a>火、<a id="a-Hh"></a>风、<a id="a-Hi"></a>空、<a id="a-Hj"></a>识界亦无生无灭、<a id="a-Hk"></a>无染无净，<a id="a-Hl"></a>以毕竟空、<a id="a-Hm"></a>无际空故。</p>
  <p id="aHn">“善现，<a id="a-Ho"></a>胜义谛中，<a id="a-Hp"></a>因缘无生无灭、<a id="a-Hq"></a>无染无净，<a id="a-Hr"></a>等无间缘、<a id="a-Hs"></a>所缘缘、<a id="a-Ht"></a>增上缘亦无生无灭、<a id="a-Hu"></a>无染无净，<a id="a-Hv"></a>以毕竟空、<a id="a-Hw"></a>无际空故。</p>
  <p id="aHx">“善现，<a id="a-Hy"></a>胜义谛中，<a id="a-Hz"></a>从诸缘所生法无生无灭、<a id="a-I0"></a>无染无净，<a id="a-I1"></a>以毕竟空、<a id="a-I2"></a>无际空故。</p>
  <p id="aI3">“善现，<a id="a-I4"></a>胜义谛中，<a id="a-I5"></a>无明无生无灭、<a id="a-I6"></a>无染无净，<a id="a-I7"></a>行、<a id="a-I8"></a>识、<a id="a-I9"></a>名色、<a id="a-IA"></a>六处、<a id="a-IB"></a>触、<a id="a-IC"></a>受、<a id="a-ID"></a>爱、<a id="a-IE"></a>取、<a id="a-IF"></a>有、<a id="a-IG"></a>生、<a id="a-IH"></a>老死愁叹苦忧恼亦无生无灭、<a id="a-II"></a>无染无净，<a id="a-IJ"></a>以毕竟空、<a id="a-IK"></a>无际空故。</p>
  <p id="aIL">“善现，<a id="a-IM"></a>胜义谛中，<a id="a-IN"></a>布施波罗蜜多无生无灭、<a id="a-IO"></a>无染无净，<a id="a-IP"></a>净戒、<a id="a-IQ"></a>安忍、<a id="a-IR"></a>精进、<a id="a-IS"></a>静虑、<a id="a-IT"></a>般若波罗蜜多亦无生无灭、<a id="a-IU"></a>无染无净，<a id="a-IV"></a>以毕竟空、<a id="a-IW"></a>无际空故。</p>
  <p id="aIX">“善现，<a id="a-IY"></a>胜义谛中，<a id="a-IZ"></a>四静虑无生无灭、<a id="a-Ia"></a>无染无净，<a id="a-Ib"></a>四无量、<a id="a-Ic"></a>四无色定亦无生无灭、<a id="a-Id"></a>无染无净，<a id="a-Ie"></a>以毕竟空、<a id="a-If"></a>无际空故。</p>
  <p id="aIg">“善现，<a id="a-Ih"></a>胜义谛中，<a id="a-Ii"></a>四念住无生无灭、<a id="a-Ij"></a>无染无净，<a id="a-Ik"></a>四正断、<a id="a-Il"></a>四神足、<a id="a-Im"></a>五根、<a id="a-In"></a>五力、<a id="a-Io"></a>七等觉支、<a id="a-Ip"></a>八圣道支亦无生无灭、<a id="a-Iq"></a>无染无净，<a id="a-Ir"></a>以毕竟空、<a id="a-Is"></a>无际空故。</p>
  <p id="aIt">“善现，<a id="a-Iu"></a>胜义谛中，<a id="a-Iv"></a>空解脱门无生无灭、<a id="a-Iw"></a>无染无净，<a id="a-Ix"></a>无相、<a id="a-Iy"></a>无愿解脱门亦无生无灭、<a id="a-Iz"></a>无染无净，<a id="a-J0"></a>以毕竟空、<a id="a-J1"></a>无际空故。</p>
  <p id="aJ2">“善现，<a id="a-J3"></a>胜义谛中，<a id="a-J4"></a>内空无生无灭、<a id="a-J5"></a>无染无净，<a id="a-J6"></a>外空、<a id="a-J7"></a>内外空、<a id="a-J8"></a>空空、<a id="a-J9"></a>大空、<a id="a-JA"></a>胜义空、<a id="a-JB"></a>有为空、<a id="a-JC"></a>无为空、<a id="a-JD"></a>毕竟空、<a id="a-JE"></a>无际空、<a id="a-JF"></a>散空、<a id="a-JG"></a>无变异空、<a id="a-JH"></a>本性空、<a id="a-JI"></a>自相空、<a id="a-JJ"></a>共相空、<a id="a-JK"></a>一切法空、<a id="a-JL"></a>不可得空、<a id="a-JM"></a>无性空、<a id="a-JN"></a>自性空、<a id="a-JO"></a>无性自性空亦无生无灭、<a id="a-JP"></a>无染无净，<a id="a-JQ"></a>以毕竟空、<a id="a-JR"></a>无际空故。</p>
  <p id="aJS">“善现，<a id="a-JT"></a>胜义谛中，<a id="a-JU"></a>苦圣谛无生无灭、<a id="a-JV"></a>无染无净，<a id="a-JW"></a>集、<a id="a-JX"></a>灭、<a id="a-JY"></a>道圣谛亦无生无灭、<a id="a-JZ"></a>无染无净，<a id="a-Ja"></a>以毕竟空、<a id="a-Jb"></a>无际空故。</p>
  <p id="aJc">“善现，<a id="a-Jd"></a>胜义谛中，<a id="a-Je"></a>八解脱无生无灭、<a id="a-Jf"></a>无染无净，<a id="a-Jg"></a>八胜处、<a id="a-Jh"></a>九次第定、<a id="a-Ji"></a>十遍处亦无生无灭、<a id="a-Jj"></a>无染无净，<a id="a-Jk"></a>以毕竟空、<a id="a-Jl"></a>无际空故。</p>
  <p id="aJm">“善现，<a id="a-Jn"></a>胜义谛中，<a id="a-Jo"></a>一切陀罗尼门无生无灭、<a id="a-Jp"></a>无染无净，<a id="a-Jq"></a>一切三摩地门亦无生无灭、<a id="a-Jr"></a>无染无净，<a id="a-Js"></a>以毕竟空、<a id="a-Jt"></a>无际空故。</p>
  <p id="aJu">“善现，<a id="a-Jv"></a>胜义谛中，<a id="a-Jw"></a>极喜地无生无灭、<a id="a-Jx"></a>无染无净，<a id="a-Jy"></a>离垢地、<a id="a-Jz"></a>发光地、<a id="a-K0"></a>焰慧地、<a id="a-K1"></a>极难胜地、<a id="a-K2"></a>现前地、<a id="a-K3"></a>远行地、<a id="a-K4"></a>不动地、<a id="a-K5"></a>善慧地、<a id="a-K6"></a>法云地亦无生无灭、<a id="a-K7"></a>无染无净，<a id="a-K8"></a>以毕竟空、<a id="a-K9"></a>无际空故。</p>
  <p id="aKA">“善现，<a id="a-KB"></a>胜义谛中，<a id="a-KC"></a>五眼无生无灭、<a id="a-KD"></a>无染无净，<a id="a-KE"></a>六神通亦无生无灭、<a id="a-KF"></a>无染无净，<a id="a-KG"></a>以毕竟空、<a id="a-KH"></a>无际空故。</p>
  <p id="aKI">“善现，<a id="a-KJ"></a>胜义谛中，<a id="a-KK"></a>佛十力无生无灭、<a id="a-KL"></a>无染无净，<a id="a-KM"></a>四无所畏、<a id="a-KN"></a>四无礙解、<a id="a-KO"></a>十八佛不共法亦无生无灭、<a id="a-KP"></a>无染无净，<a id="a-KQ"></a>以毕竟空、<a id="a-KR"></a>无际空故。</p>
  <p id="aKS">“善现，<a id="a-KT"></a>胜义谛中，<a id="a-KU"></a>大慈无生无灭、<a id="a-KV"></a>无染无净，<a id="a-KW"></a>大悲、<a id="a-KX"></a>大喜、<a id="a-KY"></a>大舍亦无生无灭、<a id="a-KZ"></a>无染无净，<a id="a-Ka"></a>以毕竟空、<a id="a-Kb"></a>无际空故。</p>
  <p id="aKc">“善现，<a id="a-Kd"></a>胜义谛中，<a id="a-Ke"></a>无忘失法无生无灭、<a id="a-Kf"></a>无染无净，<a id="a-Kg"></a>恒住舍性亦无生无灭、<a id="a-Kh"></a>无染无净，<a id="a-Ki"></a>以毕竟空、<a id="a-Kj"></a>无际空故。</p>
  <p id="aKk">“善现，<a id="a-Kl"></a>胜义谛中，<a id="a-Km"></a>一切智无生无灭、<a id="a-Kn"></a>无染无净，<a id="a-Ko"></a>道相智、<a id="a-Kp"></a>一切相智亦无生无灭、<a id="a-Kq"></a>无染无净，<a id="a-Kr"></a>以毕竟空、<a id="a-Ks"></a>无际空故。</p>
  <p id="aKt">“善现，<a id="a-Ku"></a>胜义谛中，<a id="a-Kv"></a>三十二大士相无生无灭、<a id="a-Kw"></a>无染无净，<a id="a-Kx"></a>八十随好亦无生无灭、<a id="a-Ky"></a>无染无净，<a id="a-Kz"></a>以毕竟空、<a id="a-L0"></a>无际空故。</p>
  <p id="aL1">“善现，<a id="a-L2"></a>胜义谛中，<a id="a-L3"></a>预流果无生无灭、<a id="a-L4"></a>无染无净，<a id="a-L5"></a>一来、<a id="a-L6"></a>不还、<a id="a-L7"></a>阿罗汉果、<a id="a-L8"></a>独觉菩提亦无生无灭、<a id="a-L9"></a>无染无净，<a id="a-LA"></a>以毕竟空、<a id="a-LB"></a>无际空故。</p>
  <p id="aLC">“善现，<a id="a-LD"></a>胜义谛中，<a id="a-LE"></a>一切菩萨摩诃萨行无生无灭、<a id="a-LF"></a>无染无净，<a id="a-LG"></a>诸佛无上正等菩提亦无生无灭、<a id="a-LH"></a>无染无净，<a id="a-LI"></a>以毕竟空、<a id="a-LJ"></a>无际空故。</p>
  <p id="aLK">“善现，<a id="a-LL"></a>胜义谛中，<a id="a-LM"></a>世间法无生无灭、<a id="a-LN"></a>无染无净，<a id="a-LO"></a>出世间法亦无生无灭、<a id="a-LP"></a>无染无净，<a id="a-LQ"></a>以毕竟空、<a id="a-LR"></a>无际空故。</p>
  <p id="aLS">“善现，<a id="a-LT"></a>胜义谛中，<a id="a-LU"></a>有漏法无生无灭、<a id="a-LV"></a>无染无净，<a id="a-LW"></a>无漏法亦无生无灭、<a id="a-LX"></a>无染无净，<a id="a-LY"></a>以毕竟空、<a id="a-LZ"></a>无际空故。</p>
  <p id="aLa">“善现，<a id="a-Lb"></a>胜义谛中，<a id="a-Lc"></a>有为法无生无灭、<a id="a-Ld"></a>无染无净，<a id="a-Le"></a>无为法亦无生无灭、<a id="a-Lf"></a>无染无净，<a id="a-Lg"></a>以毕竟空、<a id="a-Lh"></a>无际空故。<a id="a-Li"></a>”</p>
  <p id="aLj">时，<a id="a-Lk"></a>具寿善现复白佛言：<a id="a-Ll"></a>“世尊，<a id="a-Lm"></a>若依世俗谛故，<a id="a-Ln"></a>安立因果差别，<a id="a-Lo"></a>不依胜义谛者，<a id="a-Lp"></a>则一切愚夫异生皆应有预流果、<a id="a-Lq"></a>或应有一来果、<a id="a-Lr"></a>或应有不还果、<a id="a-Ls"></a>或应有阿罗汉果、<a id="a-Lt"></a>或应有独觉菩提、<a id="a-Lu"></a>或应有阿耨多罗三藐三菩提？<a id="a-Lv"></a>”</p>
  <p id="aLw">佛告善现：<a id="a-Lx"></a>“于汝意云何？<a id="a-Ly"></a>一切愚夫异生，<a id="a-Lz"></a>为如实知世俗谛及胜义谛不？<a id="a-M0"></a>若如实知，<a id="a-M1"></a>彼应有预流果、<a id="a-M2"></a>或应有一来果、<a id="a-M3"></a>或应有不还果、<a id="a-M4"></a>或应有阿罗汉果、<a id="a-M5"></a>或应有独觉菩提、<a id="a-M6"></a>或应有阿耨多罗三藐三菩提。<a id="a-M7"></a>然诸愚夫异生，<a id="a-M8"></a>不如实知世俗谛及胜义谛，<a id="a-M9"></a>无圣道、<a id="a-MA"></a>无修圣道，<a id="a-MB"></a>彼云何有圣果差别？<a id="a-MC"></a>唯诸圣者，<a id="a-MD"></a>能如实知世俗谛及胜义谛，<a id="a-ME"></a>有圣道、<a id="a-MF"></a>有修圣道，<a id="a-MG"></a>是故得有圣果差别。<a id="a-MH"></a>”</p>
  <p id="aMI">具寿善现白佛言：<a id="a-MJ"></a>“世尊，<a id="a-MK"></a>若修圣道，<a id="a-ML"></a>得圣果不？<a id="a-MM"></a>”</p>
  <p id="aMN">佛言：<a id="a-MO"></a>“不也，<a id="a-MP"></a>善现。<a id="a-MQ"></a>非修圣道能得圣果，<a id="a-MR"></a>亦非不修圣道能得圣果；<a id="a-MS"></a>非离圣道能得圣果，<a id="a-MT"></a>亦非住圣道中能得圣果。<a id="a-MU"></a>何以故？<a id="a-MV"></a>善现，<a id="a-MW"></a>胜义谛中，<a id="a-MX"></a>道及道果不可得故。<a id="a-MY"></a>如是，<a id="a-MZ"></a>善现，<a id="a-Ma"></a>菩萨摩诃萨行深般若波罗蜜多时，<a id="a-Mb"></a>虽为有情安立圣果种种差别，<a id="a-Mc"></a>而不分别如是圣果在有为界或无为界安立差别。<a id="a-Md"></a>”</p>
  <p id="aMe">尔时，<a id="a-Mf"></a>具寿善现白佛言：<a id="a-Mg"></a>“世尊，<a id="a-Mh"></a>若不分别如是圣果在有为界或无为界安立差别，<a id="a-Mi"></a>云何世尊说断三结名预流果，<a id="a-Mj"></a>薄欲、<a id="a-Mk"></a>贪、<a id="a-Ml"></a>瞋名一来果，<a id="a-Mm"></a>断顺下分五结永尽名不还果，<a id="a-Mn"></a>断顺上分五结永尽名阿罗汉果，<a id="a-Mo"></a>令所有集法皆成灭法名独觉菩提，<a id="a-Mp"></a>永断一切习气相续名为无上正等菩提？<a id="a-Mq"></a>世尊，<a id="a-Mr"></a>我云何知佛所说义，<a id="a-Ms"></a>谓不分别如是圣果在有为界或无为界安立差别？<a id="a-Mt"></a>”</p>
  <p id="aMu">佛告善现：<a id="a-Mv"></a>“汝意云何？<a id="a-Mw"></a>所说预流、<a id="a-Mx"></a>一来、<a id="a-My"></a>不还、<a id="a-Mz"></a>阿罗汉果、<a id="a-N0"></a>独觉菩提、<a id="a-N1"></a>诸佛无上正等菩提，<a id="a-N2"></a>如是圣果，<a id="a-N3"></a>为是有为、<a id="a-N4"></a>为是无为？<a id="a-N5"></a>”</p>
  <p id="aN6">善现答言：<a id="a-N7"></a>“如是圣果，<a id="a-N8"></a>皆是无为，<a id="a-N9"></a>非是有为。<a id="a-NA"></a>”</p>
  <p id="aNB">佛告善现：<a id="a-NC"></a>“无为法中有分别不？<a id="a-ND"></a>”</p>
  <p id="aNE">善现答言：<a id="a-NF"></a>“不也，<a id="a-NG"></a>世尊。<a id="a-NH"></a>不也，<a id="a-NI"></a>善逝。<a id="a-NJ"></a>”</p>
  <p id="aNK">佛告善现：<a id="a-NL"></a>“汝意云何？<a id="a-NM"></a>若善男子、<a id="a-NN"></a>善女人等，<a id="a-NO"></a>通达一切有为、<a id="a-NP"></a>无为皆同一相，<a id="a-NQ"></a>所谓无相。<a id="a-NR"></a>是善男子、<a id="a-NS"></a>善女人等，<a id="a-NT"></a>当于尔时，<a id="a-NU"></a>颇于诸法有所分别，<a id="a-NV"></a>此是有为，<a id="a-NW"></a>或无为不？<a id="a-NX"></a>”</p>
  <p id="aNY">善现答言：<a id="a-NZ"></a>“不也，<a id="a-Na"></a>世尊。<a id="a-Nb"></a>不也，<a id="a-Nc"></a>善逝。<a id="a-Nd"></a>”</p>
  <p id="aNe">佛告善现：<a id="a-Nf"></a>“菩萨摩诃萨亦复如是，<a id="a-Ng"></a>行深般若波罗蜜多时，<a id="a-Nh"></a>虽为有情宣说诸法，<a id="a-Ni"></a>而不分别所说法相，<a id="a-Nj"></a>谓内空故、<a id="a-Nk"></a>或外空故、<a id="a-Nl"></a>或内外空故、<a id="a-Nm"></a>或空空故、<a id="a-Nn"></a>或大空故、<a id="a-No"></a>或胜义空故、<a id="a-Np"></a>或有为空故、<a id="a-Nq"></a>或无为空故、<a id="a-Nr"></a>或毕竟空故、<a id="a-Ns"></a>或无际空故、<a id="a-Nt"></a>或散空故、<a id="a-Nu"></a>或无变异空故、<a id="a-Nv"></a>或本性空故、<a id="a-Nw"></a>或自相空故、<a id="a-Nx"></a>或共相空故、<a id="a-Ny"></a>或一切法空故、<a id="a-Nz"></a>或不可得空故、<a id="a-O0"></a>或无性空故、<a id="a-O1"></a>或自性空故、<a id="a-O2"></a>或无性自性空故。</p>
  <p id="aO3">“善现，<a id="a-O4"></a>是菩萨摩诃萨自于诸法无所执著，<a id="a-O5"></a>亦能教他于诸法中无所执著，<a id="a-O6"></a>谓于布施、<a id="a-O7"></a>净戒、<a id="a-O8"></a>安忍、<a id="a-O9"></a>精进、<a id="a-OA"></a>静虑、<a id="a-OB"></a>般若波罗蜜多，<a id="a-OC"></a>若于四静虑、<a id="a-OD"></a>四无量、<a id="a-OE"></a>四无色定，<a id="a-OF"></a>若于四念住、<a id="a-OG"></a>四正断、<a id="a-OH"></a>四神足、<a id="a-OI"></a>五根、<a id="a-OJ"></a>五力、<a id="a-OK"></a>七等觉支、<a id="a-OL"></a>八圣道支，<a id="a-OM"></a>若于内空、<a id="a-ON"></a>外空、<a id="a-OO"></a>内外空、<a id="a-OP"></a>空空、<a id="a-OQ"></a>大空、<a id="a-OR"></a>胜义空、<a id="a-OS"></a>有为空、<a id="a-OT"></a>无为空、<a id="a-OU"></a>毕竟空、<a id="a-OV"></a>无际空、<a id="a-OW"></a>散空、<a id="a-OX"></a>无变异空、<a id="a-OY"></a>本性空、<a id="a-OZ"></a>自相空、<a id="a-Oa"></a>共相空、<a id="a-Ob"></a>一切法空、<a id="a-Oc"></a>不可得空、<a id="a-Od"></a>无性空、<a id="a-Oe"></a>自性空、<a id="a-Of"></a>无性自性空，<a id="a-Og"></a>若于真如乃至不思议界，<a id="a-Oh"></a>若于苦、<a id="a-Oi"></a>集、<a id="a-Oj"></a>灭、<a id="a-Ok"></a>道圣谛，<a id="a-Ol"></a>若于空、<a id="a-Om"></a>无相、<a id="a-On"></a>无愿解脱门，<a id="a-Oo"></a>若于八解脱、<a id="a-Op"></a>八胜处、<a id="a-Oq"></a>九次第定、<a id="a-Or"></a>十遍处，<a id="a-Os"></a>若于一切陀罗尼门、<a id="a-Ot"></a>三摩地门，<a id="a-Ou"></a>若于菩萨十地，<a id="a-Ov"></a>若于五眼、<a id="a-Ow"></a>六神通，<a id="a-Ox"></a>若于佛十力、<a id="a-Oy"></a>四无所畏、<a id="a-Oz"></a>四无礙解、<a id="a-P0"></a>大慈、<a id="a-P1"></a>大悲、<a id="a-P2"></a>大喜、<a id="a-P3"></a>大舍、<a id="a-P4"></a>十八佛不共法，<a id="a-P5"></a>若于无忘失法、<a id="a-P6"></a>恒住舍性，<a id="a-P7"></a>若于一切智、<a id="a-P8"></a>道相智、<a id="a-P9"></a>一切相智等皆无执著。<a id="a-PA"></a>无执著故，<a id="a-PB"></a>于一切处皆得无礙。</p>
  <p id="aPC">“如诸如来、<a id="a-PD"></a>应、<a id="a-PE"></a>正等觉所变化者，<a id="a-PF"></a>虽行布施、<a id="a-PG"></a>净戒、<a id="a-PH"></a>安忍、<a id="a-PI"></a>精进、<a id="a-PJ"></a>静虑、<a id="a-PK"></a>般若波罗蜜多，<a id="a-PL"></a>而于彼果不受不著，<a id="a-PM"></a>唯为有情般涅槃故；<a id="a-PN"></a>虽行四静虑、<a id="a-PO"></a>四无量、<a id="a-PP"></a>四无色定，<a id="a-PQ"></a>而于彼果不受不著，<a id="a-PR"></a>唯为有情般涅槃故；<a id="a-PS"></a>虽行四念住、<a id="a-PT"></a>四正断、<a id="a-PU"></a>四神足、<a id="a-PV"></a>五根、<a id="a-PW"></a>五力、<a id="a-PX"></a>七等觉支、<a id="a-PY"></a>八圣道支，<a id="a-PZ"></a>而于彼果不受不著，<a id="a-Pa"></a>唯为有情般涅槃故；<a id="a-Pb"></a>虽行内空、<a id="a-Pc"></a>外空、<a id="a-Pd"></a>内外空、<a id="a-Pe"></a>空空、<a id="a-Pf"></a>大空、<a id="a-Pg"></a>胜义空、<a id="a-Ph"></a>有为空、<a id="a-Pi"></a>无为空、<a id="a-Pj"></a>毕竟空、<a id="a-Pk"></a>无际空、<a id="a-Pl"></a>散空、<a id="a-Pm"></a>无变异空、<a id="a-Pn"></a>本性空、<a id="a-Po"></a>自相空、<a id="a-Pp"></a>共相空、<a id="a-Pq"></a>一切法空、<a id="a-Pr"></a>不可得空、<a id="a-Ps"></a>无性空、<a id="a-Pt"></a>自性空、<a id="a-Pu"></a>无性自性空，<a id="a-Pv"></a>而于彼果不受不著，<a id="a-Pw"></a>唯为有情般涅槃故；<a id="a-Px"></a>虽行真如乃至不思议界，<a id="a-Py"></a>而于彼果不受不著，<a id="a-Pz"></a>唯为有情般涅槃故；<a id="a-Q0"></a>虽行苦、<a id="a-Q1"></a>集、<a id="a-Q2"></a>灭、<a id="a-Q3"></a>道圣谛，<a id="a-Q4"></a>而于彼果不受不著，<a id="a-Q5"></a>唯为有情般涅槃故；<a id="a-Q6"></a>虽行空、<a id="a-Q7"></a>无相、<a id="a-Q8"></a>无愿解脱门，<a id="a-Q9"></a>而于彼果不受不著，<a id="a-QA"></a>唯为有情般涅槃故；<a id="a-QB"></a>虽行八解脱、<a id="a-QC"></a>八胜处、<a id="a-QD"></a>九次第定、<a id="a-QE"></a>十遍处，<a id="a-QF"></a>而于彼果不受不著，<a id="a-QG"></a>唯为有情般涅槃故；<a id="a-QH"></a>虽行一切陀罗尼门、<a id="a-QI"></a>一切三摩地门，<a id="a-QJ"></a>而于彼果不受不著，<a id="a-QK"></a>唯为有情般涅槃故；<a id="a-QL"></a>虽行菩萨十地，<a id="a-QM"></a>而于彼果不受不著，<a id="a-QN"></a>唯为有情般涅槃故；<a id="a-QO"></a>虽行五眼、<a id="a-QP"></a>六神通，<a id="a-QQ"></a>而于彼果不受不著，<a id="a-QR"></a>唯为有情般涅槃故；<a id="a-QS"></a>虽行佛十力、<a id="a-QT"></a>四无所畏、<a id="a-QU"></a>四无礙解、<a id="a-QV"></a>大慈、<a id="a-QW"></a>大悲、<a id="a-QX"></a>大喜、<a id="a-QY"></a>大舍、<a id="a-QZ"></a>十八佛不共法，<a id="a-Qa"></a>而于彼果不受不著，<a id="a-Qb"></a>唯为有情般涅槃故；<a id="a-Qc"></a>虽行无忘失法、<a id="a-Qd"></a>恒住舍性，<a id="a-Qe"></a>而于彼果不受不著，<a id="a-Qf"></a>唯为有情般涅槃故；<a id="a-Qg"></a>虽行一切智、<a id="a-Qh"></a>道相智、<a id="a-Qi"></a>一切相智等，<a id="a-Qj"></a>而于彼果不受不著，<a id="a-Qk"></a>唯为有情般涅槃故。<a id="a-Ql"></a>善现，<a id="a-Qm"></a>菩萨摩诃萨亦复如是，<a id="a-Qn"></a>行深般若波罗蜜多时，<a id="a-Qo"></a>于一切法若世间若出世间、<a id="a-Qp"></a>若有漏若无漏、<a id="a-Qq"></a>若有为若无为，<a id="a-Qr"></a>皆无所住亦无所礙。<a id="a-Qs"></a>何以故？<a id="a-Qt"></a>善达诸法如实相故。<a id="a-Qu"></a>”</p>
  <p data-pb></p>
  <h2 id="aQv">初分诸法平等品第六十九之一</h2>
  <p id="aQw">尔时，<a id="a-Qx"></a>具寿善现白佛言：<a id="a-Qy"></a>“世尊，<a id="a-Qz"></a>云何菩萨摩诃萨行深般若波罗蜜多时，<a id="a-R0"></a>于一切法善达实相？<a id="a-R1"></a>”</p>
  <p id="aR2">佛言：<a id="a-R3"></a>“善现，<a id="a-R4"></a>如诸如来、<a id="a-R5"></a>应、<a id="a-R6"></a>正等觉所变化者，<a id="a-R7"></a>不行于贪，<a id="a-R8"></a>不行于瞋，<a id="a-R9"></a>不行于痴；<a id="a-RA"></a>不行于色，<a id="a-RB"></a>亦不行于受、<a id="a-RC"></a>想、<a id="a-RD"></a>行、<a id="a-RE"></a>识；<a id="a-RF"></a>不行于眼处，<a id="a-RG"></a>亦不行于耳、<a id="a-RH"></a>鼻、<a id="a-RI"></a>舌、<a id="a-RJ"></a>身、<a id="a-RK"></a>意处；<a id="a-RL"></a>不行于色处，<a id="a-RM"></a>亦不行于声、<a id="a-RN"></a>香、<a id="a-RO"></a>味、<a id="a-RP"></a>触、<a id="a-RQ"></a>法处；<a id="a-RR"></a>不行于眼界，<a id="a-RS"></a>亦不行于耳、<a id="a-RT"></a>鼻、<a id="a-RU"></a>舌、<a id="a-RV"></a>身、<a id="a-RW"></a>意界；<a id="a-RX"></a>不行于眼识界，<a id="a-RY"></a>亦不行于耳、<a id="a-RZ"></a>鼻、<a id="a-Ra"></a>舌、<a id="a-Rb"></a>身、<a id="a-Rc"></a>意识界；<a id="a-Rd"></a>不行于眼触，<a id="a-Re"></a>亦不行于耳、<a id="a-Rf"></a>鼻、<a id="a-Rg"></a>舌、<a id="a-Rh"></a>身、<a id="a-Ri"></a>意触；<a id="a-Rj"></a>不行于眼触为缘所生诸受，<a id="a-Rk"></a>亦不行于耳、<a id="a-Rl"></a>鼻、<a id="a-Rm"></a>舌、<a id="a-Rn"></a>身、<a id="a-Ro"></a>意触为缘所生诸受；<a id="a-Rp"></a>不行于地界，<a id="a-Rq"></a>亦不行于水、<a id="a-Rr"></a>火、<a id="a-Rs"></a>风、<a id="a-Rt"></a>空、<a id="a-Ru"></a>识界；<a id="a-Rv"></a>不行于因缘，<a id="a-Rw"></a>亦不行于等无间缘、<a id="a-Rx"></a>所缘缘、<a id="a-Ry"></a>增上缘；<a id="a-Rz"></a>不行于从诸缘所生法；<a id="a-S0"></a>不行于无明，<a id="a-S1"></a>亦不行于行、<a id="a-S2"></a>识、<a id="a-S3"></a>名色、<a id="a-S4"></a>六处、<a id="a-S5"></a>触、<a id="a-S6"></a>受、<a id="a-S7"></a>爱、<a id="a-S8"></a>取、<a id="a-S9"></a>有、<a id="a-SA"></a>生、<a id="a-SB"></a>老死愁叹苦忧恼；<a id="a-SC"></a>不行于布施波罗蜜多，<a id="a-SD"></a>亦不行于净戒、<a id="a-SE"></a>安忍、<a id="a-SF"></a>精进、<a id="a-SG"></a>静虑、<a id="a-SH"></a>般若波罗蜜多；<a id="a-SI"></a>不行于四静虑，<a id="a-SJ"></a>亦不行于四无量、<a id="a-SK"></a>四无色定；<a id="a-SL"></a>不行于四念住，<a id="a-SM"></a>亦不行于四正断、<a id="a-SN"></a>四神足、<a id="a-SO"></a>五根、<a id="a-SP"></a>五力、<a id="a-SQ"></a>七等觉支、<a id="a-SR"></a>八圣道支；<a id="a-SS"></a>不行于空解脱门，<a id="a-ST"></a>亦不行于无相、<a id="a-SU"></a>无愿解脱门；<a id="a-SV"></a>不行于内空，<a id="a-SW"></a>亦不行于外空、<a id="a-SX"></a>内外空、<a id="a-SY"></a>空空、<a id="a-SZ"></a>大空、<a id="a-Sa"></a>胜义空、<a id="a-Sb"></a>有为空、<a id="a-Sc"></a>无为空、<a id="a-Sd"></a>毕竟空、<a id="a-Se"></a>无际空、<a id="a-Sf"></a>散空、<a id="a-Sg"></a>无变异空、<a id="a-Sh"></a>本性空、<a id="a-Si"></a>自相空、<a id="a-Sj"></a>共相空、<a id="a-Sk"></a>一切法空、<a id="a-Sl"></a>不可得空、<a id="a-Sm"></a>无性空、<a id="a-Sn"></a>自性空、<a id="a-So"></a>无性自性空；<a id="a-Sp"></a>不行真如乃至不思议界；<a id="a-Sq"></a>不行于苦圣谛，<a id="a-Sr"></a>亦不行于集、<a id="a-Ss"></a>灭、<a id="a-St"></a>道圣谛；<a id="a-Su"></a>不行于八解脱，<a id="a-Sv"></a>亦不行于八胜处、<a id="a-Sw"></a>九次第定、<a id="a-Sx"></a>十遍处；<a id="a-Sy"></a>不行于一切陀罗尼门，<a id="a-Sz"></a>亦不行于一切三摩地门；<a id="a-T0"></a>不行于极喜地，<a id="a-T1"></a>亦不行于离垢地、<a id="a-T2"></a>发光地、<a id="a-T3"></a>焰慧地、<a id="a-T4"></a>极难胜地、<a id="a-T5"></a>现前地、<a id="a-T6"></a>远行地、<a id="a-T7"></a>不动地、<a id="a-T8"></a>善慧地、<a id="a-T9"></a>法云地；<a id="a-TA"></a>不行于五眼，<a id="a-TB"></a>亦不行于六神通；<a id="a-TC"></a>不行于佛十力，<a id="a-TD"></a>亦不行于四无所畏、<a id="a-TE"></a>四无礙解、<a id="a-TF"></a>十八佛不共法；<a id="a-TG"></a>不行于大慈，<a id="a-TH"></a>亦不行于大悲、<a id="a-TI"></a>大喜、<a id="a-TJ"></a>大舍；<a id="a-TK"></a>不行于无忘失法，<a id="a-TL"></a>亦不行于恒住舍性；<a id="a-TM"></a>不行于一切智，<a id="a-TN"></a>亦不行于道相智、<a id="a-TO"></a>一切相智；<a id="a-TP"></a>不行于三十二大士相，<a id="a-TQ"></a>亦不行于八十随好；<a id="a-TR"></a>不行于预流果，<a id="a-TS"></a>亦不行于一来、<a id="a-TT"></a>不还、<a id="a-TU"></a>阿罗汉果、<a id="a-TV"></a>独觉菩提；<a id="a-TW"></a>不行于一切菩萨摩诃萨行，<a id="a-TX"></a>亦不行于诸佛无上正等菩提；<a id="a-TY"></a>不行于内法，<a id="a-TZ"></a>亦不行于外法；<a id="a-Ta"></a>不行于随眠，<a id="a-Tb"></a>亦不行于缠；<a id="a-Tc"></a>不行于世间法，<a id="a-Td"></a>亦不行于出世间法；<a id="a-Te"></a>不行于有漏法，<a id="a-Tf"></a>亦不行于无漏法；<a id="a-Tg"></a>不行于有为法，<a id="a-Th"></a>亦不行于无为法；<a id="a-Ti"></a>不行于道，<a id="a-Tj"></a>亦不行于道果。</p>
  <p id="aTk">“善现，<a id="a-Tl"></a>菩萨摩诃萨行深般若波罗蜜多时亦复如是，<a id="a-Tm"></a>于一切法都无所行。<a id="a-Tn"></a>是为善达诸法实相，<a id="a-To"></a>谓于法性无所分别。<a id="a-Tp"></a>”</p>
  <p id="aTq">时，<a id="a-Tr"></a>具寿善现复白佛言：<a id="a-Ts"></a>“世尊，<a id="a-Tt"></a>云何如来、<a id="a-Tu"></a>应、<a id="a-Tv"></a>正等觉所变化者，<a id="a-Tw"></a>现修圣道？<a id="a-Tx"></a>”</p>
  <p id="aTy">佛告善现：<a id="a-Tz"></a>“彼诸如来、<a id="a-U0"></a>应、<a id="a-U1"></a>正等觉所变化者，<a id="a-U2"></a>依修圣道不染不净，<a id="a-U3"></a>亦不轮回五趣生死。<a id="a-U4"></a>”</p>
  <p id="aU5">具寿善现复白佛言：<a id="a-U6"></a>“世尊，<a id="a-U7"></a>云何菩萨摩诃萨行深般若波罗蜜多时，<a id="a-U8"></a>通达诸法皆无实事？<a id="a-U9"></a>”</p>
  <p id="aUA">佛告善现：<a id="a-UB"></a>“于意云何？<a id="a-UC"></a>彼诸如来、<a id="a-UD"></a>应、<a id="a-UE"></a>正等觉所变化者为有实事，<a id="a-UF"></a>依斯实事有染有净，<a id="a-UG"></a>及有轮回五趣事不？<a id="a-UH"></a>”</p>
  <p id="aUI">善现答言：<a id="a-UJ"></a>“不也，<a id="a-UK"></a>世尊。<a id="a-UL"></a>不也，<a id="a-UM"></a>善逝。<a id="a-UN"></a>非诸如来、<a id="a-UO"></a>应、<a id="a-UP"></a>正等觉所变化者有少实事，<a id="a-UQ"></a>非依彼事有染有净，<a id="a-UR"></a>亦无轮回五趣生死。<a id="a-US"></a>”</p>
  <p id="aUT">佛言：<a id="a-UU"></a>“善现，<a id="a-UV"></a>菩萨摩诃萨行深般若波罗蜜多时，<a id="a-UW"></a>于一切法善达实相亦复如是，<a id="a-UX"></a>通达诸法都无实事。<a id="a-UY"></a>”</p>
  <p id="aUZ">尔时，<a id="a-Ua"></a>具寿善现白佛言：<a id="a-Ub"></a>“世尊，<a id="a-Uc"></a>为一切色皆如化不？<a id="a-Ud"></a>一切受、<a id="a-Ue"></a>想、<a id="a-Uf"></a>行、<a id="a-Ug"></a>识亦如化不？<a id="a-Uh"></a>一切眼处皆如化不？<a id="a-Ui"></a>一切耳、<a id="a-Uj"></a>鼻、<a id="a-Uk"></a>舌、<a id="a-Ul"></a>身、<a id="a-Um"></a>意处亦如化不？<a id="a-Un"></a>一切色处皆如化不？<a id="a-Uo"></a>一切声、<a id="a-Up"></a>香、<a id="a-Uq"></a>味、<a id="a-Ur"></a>触、<a id="a-Us"></a>法处亦如化不？<a id="a-Ut"></a>一切眼界皆如化不？<a id="a-Uu"></a>一切耳、<a id="a-Uv"></a>鼻、<a id="a-Uw"></a>舌、<a id="a-Ux"></a>身、<a id="a-Uy"></a>意界亦如化不？<a id="a-Uz"></a>一切色界皆如化不？<a id="a-V0"></a>一切声、<a id="a-V1"></a>香、<a id="a-V2"></a>味、<a id="a-V3"></a>触、<a id="a-V4"></a>法界亦如化不？<a id="a-V5"></a>一切眼识界皆如化不？<a id="a-V6"></a>一切耳、<a id="a-V7"></a>鼻、<a id="a-V8"></a>舌、<a id="a-V9"></a>身、<a id="a-VA"></a>意识界亦如化不？<a id="a-VB"></a>一切眼触皆如化不？<a id="a-VC"></a>一切耳、<a id="a-VD"></a>鼻、<a id="a-VE"></a>舌、<a id="a-VF"></a>身、<a id="a-VG"></a>意触亦如化不？<a id="a-VH"></a>一切眼触为缘所生诸受皆如化不？<a id="a-VI"></a>一切耳、<a id="a-VJ"></a>鼻、<a id="a-VK"></a>舌、<a id="a-VL"></a>身、<a id="a-VM"></a>意触为缘所生诸受亦如化不？<a id="a-VN"></a>一切地界皆如化不？<a id="a-VO"></a>一切水、<a id="a-VP"></a>火、<a id="a-VQ"></a>风、<a id="a-VR"></a>空、<a id="a-VS"></a>识界亦如化不？<a id="a-VT"></a>一切因缘皆如化不？<a id="a-VU"></a>一切等无间缘、<a id="a-VV"></a>所缘缘、<a id="a-VW"></a>增上缘亦如化不？<a id="a-VX"></a>一切从缘所生诸法皆如化不？<a id="a-VY"></a>一切无明皆如化不？<a id="a-VZ"></a>一切行、<a id="a-Va"></a>识、<a id="a-Vb"></a>名色、<a id="a-Vc"></a>六处、<a id="a-Vd"></a>触、<a id="a-Ve"></a>受、<a id="a-Vf"></a>爱、<a id="a-Vg"></a>取、<a id="a-Vh"></a>有、<a id="a-Vi"></a>生、<a id="a-Vj"></a>老死愁叹苦忧恼亦如化不？<a id="a-Vk"></a>如是乃至一切世间法皆如化不？<a id="a-Vl"></a>一切出世间法亦如化不？<a id="a-Vm"></a>一切有漏法皆如化不？<a id="a-Vn"></a>一切无漏法亦如化不？<a id="a-Vo"></a>一切有为法皆如化不？<a id="a-Vp"></a>一切无为法亦如化不？<a id="a-Vq"></a>”</p>
  <p id="aVr">佛告善现：<a id="a-Vs"></a>“如是，<a id="a-Vt"></a>如是，<a id="a-Vu"></a>如汝所说，<a id="a-Vv"></a>一切法皆如化。<a id="a-Vw"></a>”</p>
 </body>
</html>