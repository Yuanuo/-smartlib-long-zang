<!doctype html>
<html id="z3IBT5S8d" data-ver="1144">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百三十四</h1>
  <h2 id="a2">第三分施等品第二十九之三</h2>
  <p id="a3">尔时，<a id="a-4"></a>善现复白佛言：<a id="a-5"></a>“若一切法皆本性空，<a id="a-6"></a>本性空中都无差别，<a id="a-7"></a>诸菩萨摩诃萨为何所住发趣无上正等菩提，<a id="a-8"></a>作是愿言‘我当趣证广大无上正等菩提，<a id="a-9"></a>转妙法轮度有情众’？<a id="a-A"></a>世尊，<a id="a-B"></a>无上正等菩提广大甚深，<a id="a-C"></a>无二行相、<a id="a-D"></a>非二行相而能证得，<a id="a-E"></a>诸菩萨摩诃萨云何能证所求无上正等菩提？<a id="a-F"></a>惟愿如来哀愍为说！<a id="a-G"></a>”</p>
  <p id="aH">佛告善现：<a id="a-I"></a>“如是，<a id="a-J"></a>如是，<a id="a-K"></a>如汝所说，<a id="a-L"></a>诸佛无上正等菩提广大甚深，<a id="a-M"></a>无二行相、<a id="a-N"></a>非二行相而能证得。<a id="a-O"></a>所以者何？<a id="a-P"></a>菩提无二亦无分别，<a id="a-Q"></a>若于菩提行于二相、<a id="a-R"></a>有分别者，<a id="a-S"></a>必不能证广大无上正等菩提。</p>
  <p id="aT">“善现当知，<a id="a-U"></a>诸菩萨摩诃萨不于菩提行于二相，<a id="a-V"></a>亦不分别，<a id="a-W"></a>都无所住，<a id="a-X"></a>发趣无上正等菩提。<a id="a-Y"></a>诸菩萨摩诃萨于诸法中不行二相，<a id="a-Z"></a>亦不分别，<a id="a-a"></a>都无所行，<a id="a-b"></a>便能趣证广大无上正等菩提。</p>
  <p id="ac">“善现当知，<a id="a-d"></a>诸菩萨摩诃萨所求无上正等菩提，<a id="a-e"></a>非行二相而能证得。<a id="a-f"></a>诸菩萨摩诃萨所有菩提都无行处，<a id="a-g"></a>谓不行色、<a id="a-h"></a>受、<a id="a-i"></a>想、<a id="a-j"></a>行、<a id="a-k"></a>识，<a id="a-l"></a>不行眼处乃至意处，<a id="a-m"></a>不行色处乃至法处，<a id="a-n"></a>不行眼界乃至意界，<a id="a-o"></a>不行色界乃至法界，<a id="a-p"></a>不行眼识界乃至意识界，<a id="a-q"></a>不行眼触乃至意触，<a id="a-r"></a>不行眼触为缘所生诸受乃至意触为缘所生诸受，<a id="a-s"></a>不行地界乃至识界，<a id="a-t"></a>不行因缘乃至增上缘，<a id="a-u"></a>不行从缘所生诸法，<a id="a-v"></a>不行无明乃至老死，<a id="a-w"></a>不行布施乃至般若波罗蜜多，<a id="a-x"></a>不行内空乃至无性自性空，<a id="a-y"></a>不行真如乃至不思议界，<a id="a-z"></a>不行苦、<a id="a-10"></a>集、<a id="a-11"></a>灭、<a id="a-12"></a>道圣谛，<a id="a-13"></a>不行四念住乃至八圣道支，<a id="a-14"></a>不行四静虑、<a id="a-15"></a>四无量、<a id="a-16"></a>四无色定，<a id="a-17"></a>不行空、<a id="a-18"></a>无相、<a id="a-19"></a>无愿解脱门，<a id="a-1A"></a>不行八解脱乃至十遍处，<a id="a-1B"></a>不行净观地乃至如来地，<a id="a-1C"></a>不行极喜地乃至法云地，<a id="a-1D"></a>不行陀罗尼门、<a id="a-1E"></a>三摩地门，<a id="a-1F"></a>不行五眼、<a id="a-1G"></a>六神通，<a id="a-1H"></a>不行如来十力乃至十八佛不共法，<a id="a-1I"></a>不行大慈、<a id="a-1J"></a>大悲、<a id="a-1K"></a>大喜、<a id="a-1L"></a>大舍，<a id="a-1M"></a>不行三十二大士相、<a id="a-1N"></a>八十随好，<a id="a-1O"></a>不行无忘失法、<a id="a-1P"></a>恒住舍性，<a id="a-1Q"></a>不行一切智、<a id="a-1R"></a>道相智、<a id="a-1S"></a>一切相智，<a id="a-1T"></a>不行预流果乃至独觉菩提，<a id="a-1U"></a>不行菩萨摩诃萨行，<a id="a-1V"></a>不行无上正等菩提。<a id="a-1W"></a>所以者何？<a id="a-1X"></a>诸菩萨摩诃萨所有菩提，<a id="a-1Y"></a>不缘名声执我、<a id="a-1Z"></a>我所，<a id="a-1a"></a>谓彼菩提不作是念：<a id="a-1b"></a>‘我行于色、<a id="a-1c"></a>受、<a id="a-1d"></a>想、<a id="a-1e"></a>行、<a id="a-1f"></a>识乃至无上正等菩提。<a id="a-1g"></a>’</p>
  <p id="a1h">“复次，<a id="a-1i"></a>善现，<a id="a-1j"></a>诸菩萨摩诃萨所有菩提，<a id="a-1k"></a>非取故行、<a id="a-1l"></a>非舍故行，<a id="a-1m"></a>于一切法无所分别。<a id="a-1n"></a>”</p>
  <p id="a1o">具寿善现便白佛言：<a id="a-1p"></a>“若菩萨摩诃萨所有菩提，<a id="a-1q"></a>非取故行、<a id="a-1r"></a>非舍故行，<a id="a-1s"></a>于一切法无所分别，<a id="a-1t"></a>诸菩萨摩诃萨所有菩提当行何处？<a id="a-1u"></a>”</p>
  <p id="a1v">佛告善现：<a id="a-1w"></a>“于意云何？<a id="a-1x"></a>诸佛化身所有菩提当行何处？<a id="a-1y"></a>为取故行？<a id="a-1z"></a>为舍故行？<a id="a-20"></a>”</p>
  <p id="a21">善现对曰：<a id="a-22"></a>“不也，<a id="a-23"></a>世尊。<a id="a-24"></a>诸佛化身，<a id="a-25"></a>实无所有，<a id="a-26"></a>云何可说所有菩提于是处行若取、<a id="a-27"></a>若舍？<a id="a-28"></a>”</p>
  <p id="a29">佛告善现：<a id="a-2A"></a>“于意云何？<a id="a-2B"></a>诸阿罗汉梦中菩提当行何处？<a id="a-2C"></a>为取故行？<a id="a-2D"></a>为舍故行？<a id="a-2E"></a>”</p>
  <p id="a2F">善现对曰：<a id="a-2G"></a>“不也，<a id="a-2H"></a>世尊。<a id="a-2I"></a>诸阿罗汉烦恼永尽，<a id="a-2J"></a>惛沉、<a id="a-2K"></a>睡眠、<a id="a-2L"></a>盖缠俱灭，<a id="a-2M"></a>毕竟无梦，<a id="a-2N"></a>云何当有梦中菩提于是处行若取、<a id="a-2O"></a>若舍？<a id="a-2P"></a>”</p>
  <p id="a2Q">佛告善现：<a id="a-2R"></a>“如是，<a id="a-2S"></a>如是，<a id="a-2T"></a>如汝所说，<a id="a-2U"></a>诸菩萨摩诃萨行深般若波罗蜜多，<a id="a-2V"></a>所有菩提亦复如是，<a id="a-2W"></a>非取故行、<a id="a-2X"></a>非舍故行，<a id="a-2Y"></a>都无行处，<a id="a-2Z"></a>达一切法本性空故。<a id="a-2a"></a>”</p>
  <p id="a2b">具寿善现复白佛言：<a id="a-2c"></a>“若菩萨摩诃萨行深般若波罗蜜多，<a id="a-2d"></a>所有菩提非取故行、<a id="a-2e"></a>非舍故行，<a id="a-2f"></a>都无行处，<a id="a-2g"></a>谓不行色、<a id="a-2h"></a>受、<a id="a-2i"></a>想、<a id="a-2j"></a>行、<a id="a-2k"></a>识，<a id="a-2l"></a>广说乃至不行无上正等菩提，<a id="a-2m"></a>亦复不行一切智智，<a id="a-2n"></a>将无菩萨摩诃萨众，<a id="a-2o"></a>不行十地，<a id="a-2p"></a>不行布施乃至般若波罗蜜多，<a id="a-2q"></a>不行四念住乃至八圣道支，<a id="a-2r"></a>不行十八空，<a id="a-2s"></a>不行静虑、<a id="a-2t"></a>等持、<a id="a-2u"></a>等至，<a id="a-2v"></a>乃至不行如来十力、<a id="a-2w"></a>四无所畏、<a id="a-2x"></a>四无礙解、<a id="a-2y"></a>十八佛不共法，<a id="a-2z"></a>不行大慈、<a id="a-30"></a>大悲、<a id="a-31"></a>大喜、<a id="a-32"></a>大舍，<a id="a-33"></a>广说乃至八十随好及余无量无边佛法，<a id="a-34"></a>不住菩萨殊胜神通成熟有情、<a id="a-35"></a>严净佛土，<a id="a-36"></a>而能证得一切智智？<a id="a-37"></a>”</p>
  <p id="a38">佛告善现：<a id="a-39"></a>“诸菩萨摩诃萨所有菩提虽无行处，<a id="a-3A"></a>而诸菩萨摩诃萨众为欲饶益诸有情故，<a id="a-3B"></a>要行十地及行布施波罗蜜多，<a id="a-3C"></a>广说乃至要住菩萨殊胜神通成熟有情、<a id="a-3D"></a>严净佛土，<a id="a-3E"></a>乃能证得一切智智。<a id="a-3F"></a>”</p>
  <p id="a3G">具寿善现复白佛言：<a id="a-3H"></a>“诸菩萨摩诃萨所有菩提若无行处，<a id="a-3I"></a>将无菩萨摩诃萨众为欲饶益诸有情故，<a id="a-3J"></a>不住十地久修令满，<a id="a-3K"></a>不住布施乃至般若波罗蜜多久修令满，<a id="a-3L"></a>广说乃至不住菩萨殊胜神通成熟有情、<a id="a-3M"></a>严净佛土久修令满，<a id="a-3N"></a>而能证得一切智智？<a id="a-3O"></a>”</p>
  <p id="a3P">佛告善现：<a id="a-3Q"></a>“诸菩萨摩诃萨所有菩提虽无行处，<a id="a-3R"></a>而诸菩萨摩诃萨众为欲饶益诸有情故，<a id="a-3S"></a>要住十地久修令满，<a id="a-3T"></a>要住布施乃至般若波罗蜜多久修令满，<a id="a-3U"></a>广说乃至要住菩萨殊胜神通成熟有情、<a id="a-3V"></a>严净佛土久修令满，<a id="a-3W"></a>乃能证得一切智智。<a id="a-3X"></a>善现当知，<a id="a-3Y"></a>若菩萨摩诃萨修诸善根未总圆满，<a id="a-3Z"></a>终不能得一切智智。</p>
  <p id="a3a">“复次，<a id="a-3b"></a>善现，<a id="a-3c"></a>若菩萨摩诃萨欲得无上正等菩提，<a id="a-3d"></a>应住色本性空，<a id="a-3e"></a>应住受、<a id="a-3f"></a>想、<a id="a-3g"></a>行、<a id="a-3h"></a>识本性空，<a id="a-3i"></a>广说乃至应住菩萨摩诃萨行本性空，<a id="a-3j"></a>应住无上正等菩提本性空，<a id="a-3k"></a>应住一切法本性空，<a id="a-3l"></a>应住一切有情本性空，<a id="a-3m"></a>修行十地令得圆满，<a id="a-3n"></a>修行布施乃至般若波罗蜜多令得圆满，<a id="a-3o"></a>广说乃至修行菩萨殊胜神通成熟有情、<a id="a-3p"></a>严净佛土令圆满已，<a id="a-3q"></a>便得无上正等菩提。</p>
  <p id="a3r">“善现当知，<a id="a-3s"></a>是一切法本性空理及诸有情本性空理，<a id="a-3t"></a>最极寂静，<a id="a-3u"></a>无有少法能增能减、<a id="a-3v"></a>能生能灭、<a id="a-3w"></a>能断能常、<a id="a-3x"></a>能染能净、<a id="a-3y"></a>能得果能现观。</p>
  <p id="a3z">“善现当知，<a id="a-40"></a>诸菩萨摩诃萨依世俗故，<a id="a-41"></a>说修般若波罗蜜多，<a id="a-42"></a>如实了知本性空已，<a id="a-43"></a>证得无上正等菩提，<a id="a-44"></a>不依胜义。<a id="a-45"></a>所以者何？<a id="a-46"></a>胜义谛中无色可得，<a id="a-47"></a>亦无受、<a id="a-48"></a>想、<a id="a-49"></a>行、<a id="a-4A"></a>识可得，<a id="a-4B"></a>广说乃至无诸菩萨摩诃萨行可得，<a id="a-4C"></a>亦无无上正等菩提可得，<a id="a-4D"></a>无行菩萨摩诃萨行者可得，<a id="a-4E"></a>亦无证得诸佛无上正等菩提者可得。<a id="a-4F"></a>善现当知，<a id="a-4G"></a>如是诸法及诸有情，<a id="a-4H"></a>皆依世俗言说施设，<a id="a-4I"></a>不依胜义。</p>
  <p id="a4J">“善现当知，<a id="a-4K"></a>诸菩萨摩诃萨行深般若波罗蜜多，<a id="a-4L"></a>从初发心虽极猛利为诸有情行菩提行，<a id="a-4M"></a>而于此心都无所得，<a id="a-4N"></a>于诸有情亦无所得，<a id="a-4O"></a>于大菩提亦无所得，<a id="a-4P"></a>于佛、<a id="a-4Q"></a>菩萨亦无所得，<a id="a-4R"></a>以一切法、<a id="a-4S"></a>一切有情皆本性空、<a id="a-4T"></a>不可得故。<a id="a-4U"></a>”</p>
  <p id="a4V">尔时，<a id="a-4W"></a>善现便白佛言：<a id="a-4X"></a>“若一切法都无所有，<a id="a-4Y"></a>皆本性空、<a id="a-4Z"></a>无所得者，<a id="a-4a"></a>云何菩萨摩诃萨行菩提行？<a id="a-4b"></a>云何能得无上菩提？<a id="a-4c"></a>”</p>
  <p id="a4d">佛告善现：<a id="a-4e"></a>“于意云何？<a id="a-4f"></a>汝于先时，<a id="a-4g"></a>依止断界、<a id="a-4h"></a>断身见等诸烦恼结得无漏根，<a id="a-4i"></a>住无间定，<a id="a-4j"></a>证预流果，<a id="a-4k"></a>次一来果、<a id="a-4l"></a>次不还果、<a id="a-4m"></a>后阿罗汉果。<a id="a-4n"></a>汝于彼时，<a id="a-4o"></a>颇见有梦若心、<a id="a-4p"></a>若道、<a id="a-4q"></a>若诸道果有可得不？<a id="a-4r"></a>”</p>
  <p id="a4s">善现对曰：<a id="a-4t"></a>“不也，<a id="a-4u"></a>世尊。<a id="a-4v"></a>”</p>
  <p id="a4w">佛告善现：<a id="a-4x"></a>“若汝彼时都无所得，<a id="a-4y"></a>云何言得阿罗汉果？<a id="a-4z"></a>”</p>
  <p id="a50">善现答言：<a id="a-51"></a>“依世俗说，<a id="a-52"></a>不依胜义。<a id="a-53"></a>”</p>
  <p id="a54">佛告善现：<a id="a-55"></a>“如是，<a id="a-56"></a>如是，<a id="a-57"></a>如汝所说。<a id="a-58"></a>诸菩萨摩诃萨亦复如是，<a id="a-59"></a>依世俗说行菩提行得大菩提，<a id="a-5A"></a>不依胜义。</p>
  <p id="a5B">“善现当知，<a id="a-5C"></a>依世俗故施设有色、<a id="a-5D"></a>受、<a id="a-5E"></a>想、<a id="a-5F"></a>行、<a id="a-5G"></a>识，<a id="a-5H"></a>广说乃至依世俗故施设菩萨摩诃萨行，<a id="a-5I"></a>施设无上正等菩提，<a id="a-5J"></a>依世俗故施设有情、<a id="a-5K"></a>菩萨、<a id="a-5L"></a>诸佛，<a id="a-5M"></a>不依胜义。</p>
  <p id="a5N">“善现当知，<a id="a-5O"></a>诸菩萨摩诃萨不见有法能于无上正等菩提有增有减、<a id="a-5P"></a>有益有损，<a id="a-5Q"></a>以一切法本性空故。</p>
  <p id="a5R">“善现当知，<a id="a-5S"></a>诸菩萨摩诃萨于一切法，<a id="a-5T"></a>观本性空尚不可得，<a id="a-5U"></a>况初发心而有可得？<a id="a-5V"></a>最初发心尚不可得，<a id="a-5W"></a>况修初地乃至十地布施等六波罗蜜多、<a id="a-5X"></a>三十七种菩提分法、<a id="a-5Y"></a>三解脱门乃至无量无边佛法而有可得？<a id="a-5Z"></a>若有可得，<a id="a-5a"></a>定无是处。<a id="a-5b"></a>如是，<a id="a-5c"></a>善现，<a id="a-5d"></a>诸菩萨摩诃萨行深般若波罗蜜多方便善巧，<a id="a-5e"></a>行菩提行证大菩提，<a id="a-5f"></a>度有情众常无间断。<a id="a-5g"></a>”</p>
  <p id="a5h">尔时，<a id="a-5i"></a>善现复白佛言：<a id="a-5j"></a>“若菩萨摩诃萨虽勤精进修行布施乃至般若波罗蜜多，<a id="a-5k"></a>安住内空乃至无性自性空，<a id="a-5l"></a>安住真如乃至不思议界，<a id="a-5m"></a>安住苦、<a id="a-5n"></a>集、<a id="a-5o"></a>灭、<a id="a-5p"></a>道圣谛，<a id="a-5q"></a>修行四念住乃至八圣道支，<a id="a-5r"></a>修行四静虑、<a id="a-5s"></a>四无量、<a id="a-5t"></a>四无色定，<a id="a-5u"></a>修行空、<a id="a-5v"></a>无相、<a id="a-5w"></a>无愿解脱门，<a id="a-5x"></a>修行八解脱乃至十遍处，<a id="a-5y"></a>修行极喜地乃至法云地，<a id="a-5z"></a>修行一切陀罗尼门、<a id="a-60"></a>三摩地门，<a id="a-61"></a>修行五眼、<a id="a-62"></a>六神通，<a id="a-63"></a>修行如来十力乃至十八佛不共法，<a id="a-64"></a>修行大慈、<a id="a-65"></a>大悲、<a id="a-66"></a>大喜、<a id="a-67"></a>大舍，<a id="a-68"></a>修行三十二大士相、<a id="a-69"></a>八十随好，<a id="a-6A"></a>修行无忘失法、<a id="a-6B"></a>恒住舍性，<a id="a-6C"></a>修行一切智、<a id="a-6D"></a>道相智、<a id="a-6E"></a>一切相智，<a id="a-6F"></a>修行菩萨摩诃萨行，<a id="a-6G"></a>修行无上正等菩提。<a id="a-6H"></a>若菩提道修未圆满，<a id="a-6I"></a>不能证得无上菩提，<a id="a-6J"></a>云何菩萨摩诃萨修菩提道令得圆满，<a id="a-6K"></a>能证无上正等菩提？<a id="a-6L"></a>”</p>
  <p id="a6M">佛告善现：<a id="a-6N"></a>“若菩萨摩诃萨行深般若波罗蜜多方便善巧，<a id="a-6O"></a>由此方便善巧力故，<a id="a-6P"></a>修行布施波罗蜜多时，<a id="a-6Q"></a>不得布施，<a id="a-6R"></a>不得施者，<a id="a-6S"></a>不得受者，<a id="a-6T"></a>不得所为，<a id="a-6U"></a>亦不远离如是诸法而行布施波罗蜜多，<a id="a-6V"></a>是菩萨摩诃萨如是施时，<a id="a-6W"></a>则能圆满修菩提道速得成就。<a id="a-6X"></a>如是，<a id="a-6Y"></a>善现，<a id="a-6Z"></a>诸菩萨摩诃萨行深般若波罗蜜多方便善巧，<a id="a-6a"></a>修菩提道令得圆满，<a id="a-6b"></a>能证无上正等菩提。<a id="a-6c"></a>于净戒等波罗蜜多，<a id="a-6d"></a>乃至菩萨摩诃萨行，<a id="a-6e"></a>及佛无上正等菩提，<a id="a-6f"></a>随其所应广说亦尔。<a id="a-6g"></a>”</p>
  <p id="a6h">尔时，<a id="a-6i"></a>舍利子白佛言：<a id="a-6j"></a>“世尊，<a id="a-6k"></a>云何菩萨摩诃萨行深般若波罗蜜多时，<a id="a-6l"></a>勇猛正勤修菩提道？<a id="a-6m"></a>”</p>
  <p id="a6n">佛告舍利子：<a id="a-6o"></a>“若菩萨摩诃萨行深般若波罗蜜多时方便善巧，<a id="a-6p"></a>不和合色乃至识，<a id="a-6q"></a>不离散色乃至识；<a id="a-6r"></a>不和合眼处乃至意处，<a id="a-6s"></a>不离散眼处乃至意处；<a id="a-6t"></a>不和合色处乃至法处，<a id="a-6u"></a>不离散色处乃至法处；<a id="a-6v"></a>不和合眼界乃至意界，<a id="a-6w"></a>不离散眼界乃至意界；<a id="a-6x"></a>不和合色界乃至法界，<a id="a-6y"></a>不离散色界乃至法界；<a id="a-6z"></a>不和合眼识界乃至意识界，<a id="a-70"></a>不离散眼识界乃至意识界；<a id="a-71"></a>不和合眼触乃至意触，<a id="a-72"></a>不离散眼触乃至意触；<a id="a-73"></a>不和合眼触为缘所生诸受乃至意触为缘所生诸受，<a id="a-74"></a>不离散眼触为缘所生诸受乃至意触为缘所生诸受；<a id="a-75"></a>不和合地界乃至识界，<a id="a-76"></a>不离散地界乃至识界；<a id="a-77"></a>不和合因缘乃至增上缘，<a id="a-78"></a>不离散因缘乃至增上缘；<a id="a-79"></a>不和合从缘所生诸法，<a id="a-7A"></a>不离散从缘所生诸法；<a id="a-7B"></a>不和合无明乃至老死，<a id="a-7C"></a>不离散无明乃至老死；<a id="a-7D"></a>不和合布施乃至般若波罗蜜多，<a id="a-7E"></a>不离散布施乃至般若波罗蜜多；<a id="a-7F"></a>不和合内空乃至无性自性空，<a id="a-7G"></a>不离散内空乃至无性自性空；<a id="a-7H"></a>不和合真如乃至不思议界，<a id="a-7I"></a>不离散真如乃至不思议界；<a id="a-7J"></a>不和合苦、<a id="a-7K"></a>集、<a id="a-7L"></a>灭、<a id="a-7M"></a>道圣谛，<a id="a-7N"></a>不离散苦、<a id="a-7O"></a>集、<a id="a-7P"></a>灭、<a id="a-7Q"></a>道圣谛；<a id="a-7R"></a>不和合四念住乃至八圣道支，<a id="a-7S"></a>不离散四念住乃至八圣道支；<a id="a-7T"></a>不和合四静虑、<a id="a-7U"></a>四无量、<a id="a-7V"></a>四无色定，<a id="a-7W"></a>不离散四静虑、<a id="a-7X"></a>四无量、<a id="a-7Y"></a>四无色定；<a id="a-7Z"></a>不和合空、<a id="a-7a"></a>无相、<a id="a-7b"></a>无愿解脱门，<a id="a-7c"></a>不离散空、<a id="a-7d"></a>无相、<a id="a-7e"></a>无愿解脱门；<a id="a-7f"></a>不和合八解脱乃至十遍处，<a id="a-7g"></a>不离散八解脱乃至十遍处；<a id="a-7h"></a>不和合净观地乃至如来地，<a id="a-7i"></a>不离散净观地乃至如来地；<a id="a-7j"></a>不和合极喜地乃至法云地，<a id="a-7k"></a>不离散极喜地乃至法云地；<a id="a-7l"></a>不和合陀罗尼门、<a id="a-7m"></a>三摩地门，<a id="a-7n"></a>不离散陀罗尼门、<a id="a-7o"></a>三摩地门；<a id="a-7p"></a>不和合五眼、<a id="a-7q"></a>六神通，<a id="a-7r"></a>不离散五眼、<a id="a-7s"></a>六神通；<a id="a-7t"></a>不和合如来十力乃至十八佛不共法，<a id="a-7u"></a>不离散如来十力乃至十八佛不共法；<a id="a-7v"></a>不和合大慈、<a id="a-7w"></a>大悲、<a id="a-7x"></a>大喜、<a id="a-7y"></a>大舍，<a id="a-7z"></a>不离散大慈、<a id="a-80"></a>大悲、<a id="a-81"></a>大喜、<a id="a-82"></a>大舍；<a id="a-83"></a>不和合三十二大士相、<a id="a-84"></a>八十随好，<a id="a-85"></a>不离散三十二大士相、<a id="a-86"></a>八十随好；<a id="a-87"></a>不和合无忘失法、<a id="a-88"></a>恒住舍性，<a id="a-89"></a>不离散无忘失法、<a id="a-8A"></a>恒住舍性；<a id="a-8B"></a>不和合一切智、<a id="a-8C"></a>道相智、<a id="a-8D"></a>一切相智，<a id="a-8E"></a>不离散一切智、<a id="a-8F"></a>道相智、<a id="a-8G"></a>一切相智；<a id="a-8H"></a>不和合预流果乃至独觉菩提，<a id="a-8I"></a>不离散预流果乃至独觉菩提；<a id="a-8J"></a>不和合一切菩萨摩诃萨行、<a id="a-8K"></a>诸佛无上正等菩提，<a id="a-8L"></a>不离散一切菩萨摩诃萨行、<a id="a-8M"></a>诸佛无上正等菩提。<a id="a-8N"></a>何以故？<a id="a-8O"></a>如是诸法皆无自性，<a id="a-8P"></a>可令和合及离散故。</p>
  <p id="a8Q">“如是，<a id="a-8R"></a>舍利子，<a id="a-8S"></a>诸菩萨摩诃萨行深般若波罗蜜多时，<a id="a-8T"></a>勇猛正勤修菩提道。<a id="a-8U"></a>”</p>
  <p id="a8V">时，<a id="a-8W"></a>舍利子复白佛言：<a id="a-8X"></a>“若一切法都无自性可令和合及离散者，<a id="a-8Y"></a>云何菩萨摩诃萨引发般若波罗蜜多于中修学？<a id="a-8Z"></a>若菩萨摩诃萨不学般若波罗蜜多，<a id="a-8a"></a>终不能得所求无上正等菩提。<a id="a-8b"></a>”</p>
  <p id="a8c">佛告舍利子：<a id="a-8d"></a>“如是，<a id="a-8e"></a>如是，<a id="a-8f"></a>如汝所说，<a id="a-8g"></a>若菩萨摩诃萨不学般若波罗蜜多，<a id="a-8h"></a>终不能得所求无上正等菩提。<a id="a-8i"></a>舍利子，<a id="a-8j"></a>若菩萨摩诃萨求证无上正等菩提，<a id="a-8k"></a>要学般若波罗蜜多乃能证得。<a id="a-8l"></a>舍利子，<a id="a-8m"></a>诸菩萨摩诃萨所求无上正等菩提，<a id="a-8n"></a>要有方便善巧乃能证得，<a id="a-8o"></a>非无方便善巧而能证得。</p>
  <p id="a8p">“舍利子，<a id="a-8q"></a>诸菩萨摩诃萨行深般若波罗蜜多时，<a id="a-8r"></a>若见有法自性可得则应可取，<a id="a-8s"></a>不见有法自性可得当何所取？<a id="a-8t"></a>所谓不取此是般若波罗蜜多，<a id="a-8u"></a>此是静虑、<a id="a-8v"></a>精进、<a id="a-8w"></a>安忍、<a id="a-8x"></a>净戒、<a id="a-8y"></a>布施波罗蜜多，<a id="a-8z"></a>此是色蕴乃至识蕴，<a id="a-90"></a>此是眼处乃至意处，<a id="a-91"></a>此是色处乃至法处，<a id="a-92"></a>此是眼界乃至意界，<a id="a-93"></a>此是色界乃至法界，<a id="a-94"></a>此是眼识界乃至意识界，<a id="a-95"></a>此是眼触乃至意触，<a id="a-96"></a>此是眼触为缘所生诸受乃至意触为缘所生诸受，<a id="a-97"></a>此是地界乃至识界，<a id="a-98"></a>此是因缘乃至增上缘，<a id="a-99"></a>此是从缘所生诸法，<a id="a-9A"></a>此是无明乃至老死，<a id="a-9B"></a>此是内空乃至无性自性空，<a id="a-9C"></a>此是真如乃至不思议界，<a id="a-9D"></a>此是苦、<a id="a-9E"></a>集、<a id="a-9F"></a>灭、<a id="a-9G"></a>道圣谛，<a id="a-9H"></a>此是四念住乃至八圣道支，<a id="a-9I"></a>此是四静虑、<a id="a-9J"></a>四无量、<a id="a-9K"></a>四无色定，<a id="a-9L"></a>此是空、<a id="a-9M"></a>无相、<a id="a-9N"></a>无愿解脱门，<a id="a-9O"></a>此是八解脱乃至十遍处，<a id="a-9P"></a>此是净观地乃至如来地，<a id="a-9Q"></a>此是极喜地乃至法云地，<a id="a-9R"></a>此是陀罗尼门、<a id="a-9S"></a>三摩地门，<a id="a-9T"></a>此是五眼、<a id="a-9U"></a>六神通，<a id="a-9V"></a>此是如来十力乃至十八佛不共法，<a id="a-9W"></a>此是大慈、<a id="a-9X"></a>大悲、<a id="a-9Y"></a>大喜、<a id="a-9Z"></a>大舍，<a id="a-9a"></a>此是三十二大士相、<a id="a-9b"></a>八十随好，<a id="a-9c"></a>此是无忘失法、<a id="a-9d"></a>恒住舍性，<a id="a-9e"></a>此是一切智、<a id="a-9f"></a>道相智、<a id="a-9g"></a>一切相智，<a id="a-9h"></a>此是预流果乃至独觉菩提，<a id="a-9i"></a>此是一切菩萨摩诃萨行，<a id="a-9j"></a>此是诸佛无上正等菩提，<a id="a-9k"></a>此是异生，<a id="a-9l"></a>此是声闻，<a id="a-9m"></a>此是独觉，<a id="a-9n"></a>此是菩萨摩诃萨，<a id="a-9o"></a>此是如来、<a id="a-9p"></a>应、<a id="a-9q"></a>正等觉。</p>
  <p id="a9r">“舍利子，<a id="a-9s"></a>诸菩萨摩诃萨行深般若波罗蜜多，<a id="a-9t"></a>如实了知一切法性皆不可取，<a id="a-9u"></a>所谓般若乃至布施波罗蜜多皆不可取，<a id="a-9v"></a>色蕴乃至识蕴皆不可取，<a id="a-9w"></a>眼处乃至意处皆不可取，<a id="a-9x"></a>色处乃至法处皆不可取，<a id="a-9y"></a>眼界乃至意界皆不可取，<a id="a-9z"></a>色界乃至法界皆不可取，<a id="a-A0"></a>眼识界乃至意识界皆不可取，<a id="a-A1"></a>眼触乃至意触皆不可取，<a id="a-A2"></a>眼触为缘所生诸受乃至意触为缘所生诸受皆不可取，<a id="a-A3"></a>地界乃至识界皆不可取，<a id="a-A4"></a>因缘乃至增上缘皆不可取，<a id="a-A5"></a>从缘所生诸法皆不可取，<a id="a-A6"></a>无明乃至老死皆不可取，<a id="a-A7"></a>四念住乃至八圣道支皆不可取，<a id="a-A8"></a>内空乃至无性自性空皆不可取，<a id="a-A9"></a>真如乃至不思议界皆不可取，<a id="a-AA"></a>苦、<a id="a-AB"></a>集、<a id="a-AC"></a>灭、<a id="a-AD"></a>道圣谛皆不可取，<a id="a-AE"></a>四静虑、<a id="a-AF"></a>四无量、<a id="a-AG"></a>四无色定皆不可取，<a id="a-AH"></a>空、<a id="a-AI"></a>无相、<a id="a-AJ"></a>无愿解脱门皆不可取，<a id="a-AK"></a>八解脱乃至十遍处皆不可取，<a id="a-AL"></a>净观地乃至如来地皆不可取，<a id="a-AM"></a>极喜地乃至法云地皆不可取，<a id="a-AN"></a>陀罗尼门、<a id="a-AO"></a>三摩地门皆不可取，<a id="a-AP"></a>五眼、<a id="a-AQ"></a>六神通皆不可取，<a id="a-AR"></a>如来十力乃至十八佛不共法皆不可取，<a id="a-AS"></a>大慈、<a id="a-AT"></a>大悲、<a id="a-AU"></a>大喜、<a id="a-AV"></a>大舍皆不可取，<a id="a-AW"></a>三十二大士相、<a id="a-AX"></a>八十随好皆不可取，<a id="a-AY"></a>无忘失法、<a id="a-AZ"></a>恒住舍性皆不可取，<a id="a-Aa"></a>一切智、<a id="a-Ab"></a>道相智、<a id="a-Ac"></a>一切相智皆不可取，<a id="a-Ad"></a>预流果乃至独觉菩提皆不可取，<a id="a-Ae"></a>一切菩萨摩诃萨行、<a id="a-Af"></a>诸佛无上正等菩提皆不可取，<a id="a-Ag"></a>一切异生、<a id="a-Ah"></a>声闻、<a id="a-Ai"></a>独觉、<a id="a-Aj"></a>菩萨、<a id="a-Ak"></a>如来皆不可取。</p>
  <p id="aAl">“舍利子，<a id="a-Am"></a>诸菩萨摩诃萨行深般若波罗蜜多，<a id="a-An"></a>如实了知一切法性不可取故，<a id="a-Ao"></a>于一切法得无障礙。<a id="a-Ap"></a>舍利子，<a id="a-Aq"></a>此不可取波罗蜜多即是无障波罗蜜多，<a id="a-Ar"></a>如是无障波罗蜜多即是般若波罗蜜多，<a id="a-As"></a>诸菩萨摩诃萨应于中学。<a id="a-At"></a>舍利子，<a id="a-Au"></a>若菩萨摩诃萨能于中学，<a id="a-Av"></a>于一切法都无所得，<a id="a-Aw"></a>尚不得学，<a id="a-Ax"></a>况得无上正等菩提？<a id="a-Ay"></a>况得般若波罗蜜多？<a id="a-Az"></a>况得异生、<a id="a-B0"></a>声闻、<a id="a-B1"></a>独觉、<a id="a-B2"></a>菩萨、<a id="a-B3"></a>佛法？<a id="a-B4"></a>何以故？<a id="a-B5"></a>舍利子，<a id="a-B6"></a>无有少法实有自性。<a id="a-B7"></a>于无自性一切法中，<a id="a-B8"></a>何等是异生法？<a id="a-B9"></a>何等是预流乃至诸佛法？<a id="a-BA"></a>舍利子，<a id="a-BB"></a>如是诸法既不可得，<a id="a-BC"></a>依何等法可施设有补特伽罗？<a id="a-BD"></a>补特伽罗既不可得，<a id="a-BE"></a>云何可说此是异生、<a id="a-BF"></a>此是预流乃至如来、<a id="a-BG"></a>应、<a id="a-BH"></a>正等觉？<a id="a-BI"></a>”</p>
  <p id="aBJ">时，<a id="a-BK"></a>舍利子便白佛言：<a id="a-BL"></a>“若一切法都无自性、<a id="a-BM"></a>皆非实有，<a id="a-BN"></a>依何等事而可了知此是异生，<a id="a-BO"></a>此是异生法？<a id="a-BP"></a>广说乃至此是如来、<a id="a-BQ"></a>应、<a id="a-BR"></a>正等觉，<a id="a-BS"></a>此是如来、<a id="a-BT"></a>应、<a id="a-BU"></a>正等觉法？<a id="a-BV"></a>”</p>
  <p id="aBW">佛告舍利子：<a id="a-BX"></a>“于意云何？<a id="a-BY"></a>为实有色，<a id="a-BZ"></a>或曾、<a id="a-Ba"></a>或当如诸愚夫异生执不？<a id="a-Bb"></a>为实有受、<a id="a-Bc"></a>想、<a id="a-Bd"></a>行、<a id="a-Be"></a>识，<a id="a-Bf"></a>或曾、<a id="a-Bg"></a>或当如诸愚夫异生执不？<a id="a-Bh"></a>广说乃至为实有诸佛无上正等菩提，<a id="a-Bi"></a>或曾、<a id="a-Bj"></a>或当如诸愚夫异生执不？<a id="a-Bk"></a>为实无异生乃至如来、<a id="a-Bl"></a>应、<a id="a-Bm"></a>正等觉，<a id="a-Bn"></a>或曾、<a id="a-Bo"></a>或当如诸愚夫异生执不？<a id="a-Bp"></a>”</p>
  <p id="aBq">舍利子曰：<a id="a-Br"></a>“不也，<a id="a-Bs"></a>世尊。<a id="a-Bt"></a>但由颠倒愚夫异生有如是执。<a id="a-Bu"></a>”</p>
  <p id="aBv">佛告舍利子：<a id="a-Bw"></a>“诸菩萨摩诃萨行深般若波罗蜜多方便善巧，<a id="a-Bx"></a>虽观诸法都无自性、<a id="a-By"></a>皆非实有，<a id="a-Bz"></a>而依世俗发趣无上正等菩提，<a id="a-C0"></a>为诸有情方便宣说，<a id="a-C1"></a>令得正解离诸颠倒。<a id="a-C2"></a>”</p>
  <p id="aC3">时，<a id="a-C4"></a>舍利子复白佛言：<a id="a-C5"></a>“云何菩萨摩诃萨行深般若波罗蜜多时方便善巧，<a id="a-C6"></a>由此方便善巧力故，<a id="a-C7"></a>虽观诸法都无自性、<a id="a-C8"></a>皆非实有，<a id="a-C9"></a>而依世俗发趣无上正等菩提，<a id="a-CA"></a>为诸有情方便宣说，<a id="a-CB"></a>令得正解离诸颠倒？<a id="a-CC"></a>”</p>
  <p id="aCD">佛告舍利子：<a id="a-CE"></a>“诸菩萨摩诃萨行深般若波罗蜜多时，<a id="a-CF"></a>成就如是方便善巧，<a id="a-CG"></a>谓都不见少有实法可于中住，<a id="a-CH"></a>由于中住而有挂礙，<a id="a-CI"></a>由挂礙故而有退没，<a id="a-CJ"></a>由退没故心便羸劣，<a id="a-CK"></a>心羸劣故便生懈怠。</p>
  <p id="aCL">“舍利子，<a id="a-CM"></a>以一切法都无实事，<a id="a-CN"></a>无我、<a id="a-CO"></a>我所，<a id="a-CP"></a>皆用无性而为自性，<a id="a-CQ"></a>本性空寂，<a id="a-CR"></a>自相空寂。<a id="a-CS"></a>唯有一切愚夫异生迷谬颠倒，<a id="a-CT"></a>执著色蕴乃至识蕴，<a id="a-CU"></a>执著眼处乃至意处，<a id="a-CV"></a>执著色处乃至法处，<a id="a-CW"></a>执著眼界乃至意界，<a id="a-CX"></a>执著色界乃至法界，<a id="a-CY"></a>执著眼识界乃至意识界，<a id="a-CZ"></a>执著眼触乃至意触，<a id="a-Ca"></a>执著眼触为缘所生诸受乃至意触为缘所生诸受，<a id="a-Cb"></a>执著地界乃至识界，<a id="a-Cc"></a>执著因缘乃至增上缘，<a id="a-Cd"></a>执著从缘所生诸法，<a id="a-Ce"></a>执著无明乃至老死，<a id="a-Cf"></a>执著布施乃至般若波罗蜜多，<a id="a-Cg"></a>执著内空乃至无性自性空，<a id="a-Ch"></a>执著真如乃至不思议界，<a id="a-Ci"></a>执著苦、<a id="a-Cj"></a>集、<a id="a-Ck"></a>灭、<a id="a-Cl"></a>道圣谛，<a id="a-Cm"></a>执著四念住乃至八圣道支，<a id="a-Cn"></a>执著四静虑、<a id="a-Co"></a>四无量、<a id="a-Cp"></a>四无色定，<a id="a-Cq"></a>执著空、<a id="a-Cr"></a>无相、<a id="a-Cs"></a>无愿解脱门，<a id="a-Ct"></a>执著八解脱乃至十遍处，<a id="a-Cu"></a>执著净观地乃至如来地，<a id="a-Cv"></a>执著极喜地乃至法云地，<a id="a-Cw"></a>执著陀罗尼门、<a id="a-Cx"></a>三摩地门，<a id="a-Cy"></a>执著五眼、<a id="a-Cz"></a>六神通，<a id="a-D0"></a>执著如来十力乃至十八佛不共法，<a id="a-D1"></a>执著大慈、<a id="a-D2"></a>大悲、<a id="a-D3"></a>大喜、<a id="a-D4"></a>大舍，<a id="a-D5"></a>执著三十二大士相、<a id="a-D6"></a>八十随好，<a id="a-D7"></a>执著无忘失法、<a id="a-D8"></a>恒住舍性，<a id="a-D9"></a>执著一切智、<a id="a-DA"></a>道相智、<a id="a-DB"></a>一切相智，<a id="a-DC"></a>执著预流果乃至独觉菩提，<a id="a-DD"></a>执著菩萨摩诃萨行，<a id="a-DE"></a>执著无上正等菩提，<a id="a-DF"></a>执著异生乃至如来、<a id="a-DG"></a>应、<a id="a-DH"></a>正等觉。</p>
  <p id="aDI">“由此因缘，<a id="a-DJ"></a>诸菩萨摩诃萨观一切法都无实事，<a id="a-DK"></a>无我、<a id="a-DL"></a>我所，<a id="a-DM"></a>皆用无性而为自性，<a id="a-DN"></a>本性空寂，<a id="a-DO"></a>自相空寂，<a id="a-DP"></a>行深般若波罗蜜多，<a id="a-DQ"></a>自立如幻师为有情说法：<a id="a-DR"></a>诸悭贪者为说布施，<a id="a-DS"></a>诸犯戒者为说净戒，<a id="a-DT"></a>诸瞋忿者为说安忍，<a id="a-DU"></a>诸懈怠者为说精进，<a id="a-DV"></a>诸散乱者为说静虑，<a id="a-DW"></a>诸恶慧者为说般若。<a id="a-DX"></a>是菩萨摩诃萨安立有情令住布施乃至般若波罗蜜多已，<a id="a-DY"></a>复为宣说能出生死殊胜圣法，<a id="a-DZ"></a>令诸有情依之修学，<a id="a-Da"></a>或得预流果，<a id="a-Db"></a>或得一来果，<a id="a-Dc"></a>或得不还果，<a id="a-Dd"></a>或得阿罗汉果，<a id="a-De"></a>或得独觉菩提，<a id="a-Df"></a>或入菩萨摩诃萨位，<a id="a-Dg"></a>或住无上正等菩提。<a id="a-Dh"></a>”</p>
  <p id="aDi">时，<a id="a-Dj"></a>舍利子复白佛言：<a id="a-Dk"></a>“诸菩萨摩诃萨行深般若波罗蜜多时，<a id="a-Dl"></a>云何不名有所得者？<a id="a-Dm"></a>谓诸有情实无所有，<a id="a-Dn"></a>而令安住布施、<a id="a-Do"></a>净戒、<a id="a-Dp"></a>安忍、<a id="a-Dq"></a>精进、<a id="a-Dr"></a>静虑、<a id="a-Ds"></a>般若波罗蜜多，<a id="a-Dt"></a>复为宣说能出生死殊胜圣法，<a id="a-Du"></a>或令得预流果，<a id="a-Dv"></a>乃至或令证得无上正等菩提。<a id="a-Dw"></a>”</p>
  <p id="aDx">佛告舍利子：<a id="a-Dy"></a>“诸菩萨摩诃萨行深般若波罗蜜多时，<a id="a-Dz"></a>于诸有情非有所得。<a id="a-E0"></a>所以者何？<a id="a-E1"></a>是菩萨摩诃萨行深般若波罗蜜多时，<a id="a-E2"></a>不见有情少实可得，<a id="a-E3"></a>唯有世俗假说有情。<a id="a-E4"></a>舍利子，<a id="a-E5"></a>诸菩萨摩诃萨行深般若波罗蜜多时，<a id="a-E6"></a>安住二谛，<a id="a-E7"></a>为诸有情宣说正法。<a id="a-E8"></a>何等为二？<a id="a-E9"></a>一者、<a id="a-EA"></a>世俗；<a id="a-EB"></a>二者、<a id="a-EC"></a>胜义。<a id="a-ED"></a>舍利子，<a id="a-EE"></a>虽二谛中有情施设俱不可得，<a id="a-EF"></a>而诸菩萨摩诃萨行深般若波罗蜜多时方便善巧，<a id="a-EG"></a>为诸有情宣说法要，<a id="a-EH"></a>令诸有情闻正法已，<a id="a-EI"></a>于现法中尚不得我，<a id="a-EJ"></a>何况当得所求圣果？<a id="a-EK"></a>如是，<a id="a-EL"></a>舍利子，<a id="a-EM"></a>菩萨摩诃萨行深般若波罗蜜多方便善巧，<a id="a-EN"></a>虽为有情宣说法要，<a id="a-EO"></a>令修正行得所证果，<a id="a-EP"></a>而心于彼都无所得，<a id="a-EQ"></a>了知诸法不可得故。<a id="a-ER"></a>”</p>
  <p id="aES">时，<a id="a-ET"></a>舍利子便白佛言：<a id="a-EU"></a>“此诸菩萨摩诃萨是真菩萨摩诃萨，<a id="a-EV"></a>虽于诸法不得一性，<a id="a-EW"></a>不得异性，<a id="a-EX"></a>不得总性，<a id="a-EY"></a>不得别性，<a id="a-EZ"></a>而著如是大功德铠。<a id="a-Ea"></a>由著如是大功德铠，<a id="a-Eb"></a>不生欲界，<a id="a-Ec"></a>不生色界，<a id="a-Ed"></a>不生无色界，<a id="a-Ee"></a>不见有为界，<a id="a-Ef"></a>不见无为界。<a id="a-Eg"></a>虽化有情令出三界，<a id="a-Eh"></a>而于有情都无所得，<a id="a-Ei"></a>亦复不得有情施设。<a id="a-Ej"></a>有情施设不可得故无缚无解，<a id="a-Ek"></a>无缚解故无染无净，<a id="a-El"></a>无染净故诸趣差别不可了知，<a id="a-Em"></a>诸趣差别不可了知故无业无烦恼，<a id="a-En"></a>无业烦恼故亦无异熟果。<a id="a-Eo"></a>既无异熟果，<a id="a-Ep"></a>如何得有我及有情流转诸趣生三界等种种差别？<a id="a-Eq"></a>”</p>
  <p id="aEr">佛告舍利子：<a id="a-Es"></a>“如是，<a id="a-Et"></a>如是，<a id="a-Eu"></a>如汝所说。<a id="a-Ev"></a>舍利子，<a id="a-Ew"></a>若有情类先有后无，<a id="a-Ex"></a>菩萨、<a id="a-Ey"></a>如来应有过失，<a id="a-Ez"></a>先无后有理亦不然，<a id="a-F0"></a>诸趣轮回有无亦尔。<a id="a-F1"></a>是故，<a id="a-F2"></a>舍利子，<a id="a-F3"></a>若如来出世、<a id="a-F4"></a>若不出世，<a id="a-F5"></a>法性常住真如、<a id="a-F6"></a>法界、<a id="a-F7"></a>不虚妄性终无改易。<a id="a-F8"></a>以一切法法性、<a id="a-F9"></a>法界、<a id="a-FA"></a>法住、<a id="a-FB"></a>法定、<a id="a-FC"></a>真如、<a id="a-FD"></a>实际犹如虚空，<a id="a-FE"></a>此中尚无我等可得，<a id="a-FF"></a>况有色等诸法可得？<a id="a-FG"></a>既无色等诸法可得，<a id="a-FH"></a>如何当有诸趣轮回？<a id="a-FI"></a>诸趣轮回既不可得，<a id="a-FJ"></a>如何当有成熟有情令其解脱？<a id="a-FK"></a>但依世俗假说为有。</p>
  <p id="aFL">“舍利子，<a id="a-FM"></a>以如是法自性皆空。<a id="a-FN"></a>诸菩萨摩诃萨从过去佛如实闻已，<a id="a-FO"></a>为脱有情颠倒执著，<a id="a-FP"></a>求趣无上正等菩提，<a id="a-FQ"></a>于求趣时不作是念：<a id="a-FR"></a>‘我于此法已得当得，<a id="a-FS"></a>令彼有情已度当度所执著处生死众苦。<a id="a-FT"></a>’</p>
  <p id="aFU">“舍利子，<a id="a-FV"></a>是菩萨摩诃萨为脱有情颠倒执著，<a id="a-FW"></a>被功德铠大誓庄严，<a id="a-FX"></a>勇猛正勤无所恋著，<a id="a-FY"></a>不退无上正等菩提，<a id="a-FZ"></a>恒于菩提不生疑惑，<a id="a-Fa"></a>谓：<a id="a-Fb"></a>‘我当得、<a id="a-Fc"></a>不当得耶？<a id="a-Fd"></a>’但正念言：<a id="a-Fe"></a>‘我定当得所求无上正等菩提，<a id="a-Ff"></a>作诸有情真实饶益，<a id="a-Fg"></a>谓令解脱迷谬颠倒诸趣轮回受生死苦。<a id="a-Fh"></a>’舍利子，<a id="a-Fi"></a>是菩萨摩诃萨虽脱有情迷谬颠倒诸趣生死而无所得，<a id="a-Fj"></a>唯依世俗说有是事。</p>
  <p id="aFk">“舍利子，<a id="a-Fl"></a>如巧幻师或彼弟子，<a id="a-Fm"></a>依常幻术化作无量百千俱胝那庾多众，<a id="a-Fn"></a>复化种种上妙饮食施幻有情皆令饱满，<a id="a-Fo"></a>作此事已欢喜唱言：<a id="a-Fp"></a>‘我以获得广大福聚。<a id="a-Fq"></a>’于意云何？<a id="a-Fr"></a>此巧幻师或彼弟子，<a id="a-Fs"></a>实使有情得饱满不？<a id="a-Ft"></a>”</p>
  <p id="aFu">舍利子曰：<a id="a-Fv"></a>“不也，<a id="a-Fw"></a>世尊。<a id="a-Fx"></a>”</p>
  <p id="aFy">佛告舍利子：<a id="a-Fz"></a>“菩萨摩诃萨亦复如是，<a id="a-G0"></a>从初发心，<a id="a-G1"></a>为欲度脱诸有情故，<a id="a-G2"></a>修行布施乃至般若波罗蜜多，<a id="a-G3"></a>安住内空乃至无性自性空，<a id="a-G4"></a>安住真如乃至不思议界，<a id="a-G5"></a>安住苦、<a id="a-G6"></a>集、<a id="a-G7"></a>灭、<a id="a-G8"></a>道圣谛，<a id="a-G9"></a>修行四念住乃至八圣道支，<a id="a-GA"></a>修行四静虑、<a id="a-GB"></a>四无量、<a id="a-GC"></a>四无色定，<a id="a-GD"></a>修行空、<a id="a-GE"></a>无相、<a id="a-GF"></a>无愿解脱门，<a id="a-GG"></a>修行八解脱乃至十遍处，<a id="a-GH"></a>修行极喜地乃至法云地，<a id="a-GI"></a>修行陀罗尼门、<a id="a-GJ"></a>三摩地门，<a id="a-GK"></a>修行五眼、<a id="a-GL"></a>六神通，<a id="a-GM"></a>修行如来十力乃至十八佛不共法，<a id="a-GN"></a>修行大慈、<a id="a-GO"></a>大悲、<a id="a-GP"></a>大喜、<a id="a-GQ"></a>大舍，<a id="a-GR"></a>修行三十二大士相、<a id="a-GS"></a>八十随好，<a id="a-GT"></a>修行无忘失法、<a id="a-GU"></a>恒住舍性，<a id="a-GV"></a>修行一切智、<a id="a-GW"></a>道相智、<a id="a-GX"></a>一切相智，<a id="a-GY"></a>圆满菩萨大菩提道，<a id="a-GZ"></a>成熟有情、<a id="a-Ga"></a>严净佛土。</p>
  <p id="aGb">“舍利子，<a id="a-Gc"></a>诸菩萨摩诃萨虽作此事，<a id="a-Gd"></a>而于有情及一切法都无所得，<a id="a-Ge"></a>不作是念：<a id="a-Gf"></a>‘我以此法调伏如是诸有情类，<a id="a-Gg"></a>令其远离颠倒执著，<a id="a-Gh"></a>不复往来受生死苦。<a id="a-Gi"></a>’”</p>
  <p id="aGj">尔时，<a id="a-Gk"></a>具寿善现便白佛言：<a id="a-Gl"></a>“世尊，<a id="a-Gm"></a>何谓菩萨大菩提道？<a id="a-Gn"></a>诸菩萨摩诃萨修行此道方便善巧，<a id="a-Go"></a>成熟有情，<a id="a-Gp"></a>严净佛土，<a id="a-Gq"></a>速证无上正等菩提。<a id="a-Gr"></a>”</p>
  <p id="aGs">佛告善现：<a id="a-Gt"></a>“诸菩萨摩诃萨从初发心，<a id="a-Gu"></a>所行布施乃至般若波罗蜜多，<a id="a-Gv"></a>广说乃至所行一切智、<a id="a-Gw"></a>道相智、<a id="a-Gx"></a>一切相智及余无量无边佛法，<a id="a-Gy"></a>皆是菩萨大菩提道。<a id="a-Gz"></a>诸菩萨摩诃萨修行此道，<a id="a-H0"></a>方便善巧成熟有情、<a id="a-H1"></a>严净佛土，<a id="a-H2"></a>速证无上正等菩提，<a id="a-H3"></a>而无有情、<a id="a-H4"></a>佛土等想。<a id="a-H5"></a>”</p>
  <p id="aH6">具寿善现复白佛言：<a id="a-H7"></a>“云何菩萨摩诃萨修行布施波罗蜜多时，<a id="a-H8"></a>方便善巧成熟有情？<a id="a-H9"></a>”</p>
  <p id="aHA">佛告善现：<a id="a-HB"></a>“有菩萨摩诃萨修行布施波罗蜜多时方便善巧，<a id="a-HC"></a>自行布施亦劝他行布施，<a id="a-HD"></a>殷勤教诫教授彼言：<a id="a-HE"></a>‘诸善男子，<a id="a-HF"></a>莫著布施，<a id="a-HG"></a>若著布施当更受身，<a id="a-HH"></a>若更受身，<a id="a-HI"></a>由斯展转当受无量无边大苦。<a id="a-HJ"></a>诸善男子，<a id="a-HK"></a>胜义谛中都无布施，<a id="a-HL"></a>亦无施者、<a id="a-HM"></a>受者、<a id="a-HN"></a>施物及诸施果，<a id="a-HO"></a>如是诸法本性皆空，<a id="a-HP"></a>本性空中无法可取，<a id="a-HQ"></a>诸法空性亦不可取。<a id="a-HR"></a>’如是，<a id="a-HS"></a>善现，<a id="a-HT"></a>诸菩萨摩诃萨修行布施波罗蜜多时，<a id="a-HU"></a>虽于有情自能行施亦劝他施，<a id="a-HV"></a>而于布施、<a id="a-HW"></a>施者、<a id="a-HX"></a>受者、<a id="a-HY"></a>施物、<a id="a-HZ"></a>施果都无所得，<a id="a-Ha"></a>如是布施波罗蜜多名无所得波罗蜜多。<a id="a-Hb"></a>善现当知，<a id="a-Hc"></a>是菩萨摩诃萨于此诸法无所得时，<a id="a-Hd"></a>方便善巧能化有情住预流果，<a id="a-He"></a>广说乃至或趣无上正等菩提。<a id="a-Hf"></a>如是，<a id="a-Hg"></a>善现，<a id="a-Hh"></a>诸菩萨摩诃萨修行布施波罗蜜多时，<a id="a-Hi"></a>成熟有情令得利乐。</p>
  <p id="aHj">“善现当知，<a id="a-Hk"></a>是菩萨摩诃萨自行布施，<a id="a-Hl"></a>亦劝他行布施，<a id="a-Hm"></a>恒正称扬行布施法，<a id="a-Hn"></a>欢喜赞叹行布施者。<a id="a-Ho"></a>是菩萨摩诃萨修行如是大布施已，<a id="a-Hp"></a>或生刹帝利大族，<a id="a-Hq"></a>或生婆罗门大族，<a id="a-Hr"></a>或生长者大族，<a id="a-Hs"></a>或生居士大族丰饶财宝，<a id="a-Ht"></a>或作小王于小国土富贵自在，<a id="a-Hu"></a>或作大王于大国土富贵自在，<a id="a-Hv"></a>或作轮王于四洲界富贵自在。</p>
  <p id="aHw">“是菩萨摩诃萨生如是等诸尊贵处，<a id="a-Hx"></a>以四摄事摄诸有情，<a id="a-Hy"></a>先教有情安住布施，<a id="a-Hz"></a>由是渐次令住净戒、<a id="a-I0"></a>安忍、<a id="a-I1"></a>精进、<a id="a-I2"></a>静虑、<a id="a-I3"></a>般若，<a id="a-I4"></a>复令安住四静虑、<a id="a-I5"></a>四无量、<a id="a-I6"></a>四无色定，<a id="a-I7"></a>复令安住三十七种菩提分法，<a id="a-I8"></a>复令安住三解脱门。<a id="a-I9"></a>是菩萨摩诃萨令诸有情住如是等诸善法已，<a id="a-IA"></a>或令趣入正性离生，<a id="a-IB"></a>得预流果乃至令得阿罗汉果，<a id="a-IC"></a>或令趣入正性离生，<a id="a-ID"></a>渐次证得独觉菩提，<a id="a-IE"></a>或令趣入正性离生，<a id="a-IF"></a>渐次修学诸菩萨地，<a id="a-IG"></a>速证无上正等菩提。<a id="a-IH"></a>复告彼言：<a id="a-II"></a>‘诸善男子，<a id="a-IJ"></a>当发大愿速趣无上正等菩提，<a id="a-IK"></a>作诸有情胜饶益事。<a id="a-IL"></a>诸有情类虚妄分别所执诸法皆无自性，<a id="a-IM"></a>但由颠倒妄执为有，<a id="a-IN"></a>是故汝等当勤精进，<a id="a-IO"></a>自断颠倒亦劝他断，<a id="a-IP"></a>自脱生死亦令他脱，<a id="a-IQ"></a>自得大利亦令他得。<a id="a-IR"></a>’</p>
 </body>
</html>