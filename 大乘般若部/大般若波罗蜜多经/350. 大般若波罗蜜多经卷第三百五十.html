<!doctype html>
<html id="z3IBSxd5d" data-ver="1212">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百五十</h1>
  <h2 id="a2">初分相引摄品第六十之二</h2>
  <p id="a3">具寿善现复白佛言：<a id="a-4"></a>“世尊，<a id="a-5"></a>云何菩萨摩诃萨安住静虑波罗蜜多，<a id="a-6"></a>引摄安忍波罗蜜多？<a id="a-7"></a>”</p>
  <p id="a8">佛言：<a id="a-9"></a>“善现，<a id="a-A"></a>若菩萨摩诃萨安住静虑波罗蜜多修学安忍，<a id="a-B"></a>观色如聚沫，<a id="a-C"></a>观受如浮泡，<a id="a-D"></a>观想如阳焰，<a id="a-E"></a>观行如芭蕉，<a id="a-F"></a>观识如幻事。<a id="a-G"></a>作是观时，<a id="a-H"></a>于五取蕴不坚固想常现在前，<a id="a-I"></a>复作是念：<a id="a-J"></a>‘诸法皆空，<a id="a-K"></a>无我、<a id="a-L"></a>我所，<a id="a-M"></a>色是谁色？<a id="a-N"></a>受是谁受？<a id="a-O"></a>想是谁想？<a id="a-P"></a>行是谁行？<a id="a-Q"></a>识是谁识？<a id="a-R"></a>’如是观时，<a id="a-S"></a>复作是念：<a id="a-T"></a>‘诸法皆空，<a id="a-U"></a>离我、<a id="a-V"></a>我所，<a id="a-W"></a>谁能割截？<a id="a-X"></a>谁受割截？<a id="a-Y"></a>谁能毁骂？<a id="a-Z"></a>谁受毁骂？<a id="a-a"></a>谁复于中发起瞋恨？<a id="a-b"></a>’菩萨如是依止静虑，<a id="a-c"></a>审谛观察能具安忍；<a id="a-d"></a>复持如是安忍善根，<a id="a-e"></a>与诸有情平等共有回向无上正等菩提，<a id="a-f"></a>以无所得而为方便。<a id="a-g"></a>如是回向大菩提时远离三心，<a id="a-h"></a>谓谁回向、<a id="a-i"></a>用何回向、<a id="a-j"></a>回向何处，<a id="a-k"></a>如是三心皆永不起。<a id="a-l"></a>善现，<a id="a-m"></a>是为菩萨摩诃萨安住静虑波罗蜜多，<a id="a-n"></a>引摄安忍波罗蜜多。<a id="a-o"></a>”</p>
  <p id="ap">具寿善现复白佛言：<a id="a-q"></a>“世尊，<a id="a-r"></a>云何菩萨摩诃萨安住静虑波罗蜜多，<a id="a-s"></a>引摄精进波罗蜜多？<a id="a-t"></a>”</p>
  <p id="au">佛言：<a id="a-v"></a>“善现，<a id="a-w"></a>若菩萨摩诃萨安住静虑波罗蜜多，<a id="a-x"></a>发起种种勇猛精进，<a id="a-y"></a>谓菩萨摩诃萨离欲恶不善法，<a id="a-z"></a>有寻有伺，<a id="a-10"></a>离生喜乐，<a id="a-11"></a>入初静虑具足住；<a id="a-12"></a>寻伺寂静，<a id="a-13"></a>住内等净，<a id="a-14"></a>心一趣性，<a id="a-15"></a>无寻无伺，<a id="a-16"></a>定生喜乐，<a id="a-17"></a>入第二静虑具足住；<a id="a-18"></a>离喜住舍，<a id="a-19"></a>具念正知，<a id="a-1A"></a>领身受乐，<a id="a-1B"></a>圣者于中能说能舍具念乐住，<a id="a-1C"></a>入第三静虑具足住；<a id="a-1D"></a>断乐断苦，<a id="a-1E"></a>先喜忧没，<a id="a-1F"></a>不苦不乐，<a id="a-1G"></a>舍念清净，<a id="a-1H"></a>入第四静虑具足住。</p>
  <p id="a1I">“菩萨如是修静虑时，<a id="a-1J"></a>于诸静虑及静虑支皆不取相，<a id="a-1K"></a>发起殊胜神境智通，<a id="a-1L"></a>能作无边大神变事，<a id="a-1M"></a>所谓震动十方世界，<a id="a-1N"></a>变一为多、<a id="a-1O"></a>变多为一，<a id="a-1P"></a>或隐或显迅速无礙，<a id="a-1Q"></a>山崖墙壁直过如空，<a id="a-1R"></a>凌虚往来犹如飞鸟，<a id="a-1S"></a>地中出没如出没水，<a id="a-1T"></a>水上经行如经行地，<a id="a-1U"></a>身出烟焰如燎高原，<a id="a-1V"></a>体注众流如销雪岭，<a id="a-1W"></a>日月神德威势难当，<a id="a-1X"></a>以手扪摩光明隐蔽，<a id="a-1Y"></a>乃至净居转身自在，<a id="a-1Z"></a>如斯神变其数无边。</p>
  <p id="a1a">“发起殊胜天耳智通，<a id="a-1b"></a>明了清净过人天耳，<a id="a-1c"></a>能如实闻十方世界情、<a id="a-1d"></a>非情类种种音声，<a id="a-1e"></a>所谓遍闻诸地狱声、<a id="a-1f"></a>傍生声、<a id="a-1g"></a>鬼界声、<a id="a-1h"></a>人声、<a id="a-1i"></a>天声、<a id="a-1j"></a>声闻声、<a id="a-1k"></a>独觉声、<a id="a-1l"></a>菩萨声、<a id="a-1m"></a>诸佛声、<a id="a-1n"></a>诃毁生死声、<a id="a-1o"></a>赞叹涅槃声、<a id="a-1p"></a>弃背有为声、<a id="a-1q"></a>趣向菩提声、<a id="a-1r"></a>厌恶有漏声、<a id="a-1s"></a>欣乐无漏声、<a id="a-1t"></a>称扬三宝声、<a id="a-1u"></a>制伏邪道声、<a id="a-1v"></a>论议决择声、<a id="a-1w"></a>讽诵经典声、<a id="a-1x"></a>劝断恶法声、<a id="a-1y"></a>令修善法声、<a id="a-1z"></a>拔济苦难声，<a id="a-20"></a>如是等声若大若小悉闻无礙。</p>
  <p id="a21">“引发殊胜他心智通，<a id="a-22"></a>能如实知十方世界他有情类心、<a id="a-23"></a>心所法，<a id="a-24"></a>所谓遍知他有情类，<a id="a-25"></a>若有贪心若离贪心、<a id="a-26"></a>若有瞋心若离瞋心、<a id="a-27"></a>若有痴心若离痴心、<a id="a-28"></a>若有爱心若离爱心、<a id="a-29"></a>若有取心若离取心、<a id="a-2A"></a>若聚心若散心、<a id="a-2B"></a>若小心若大心、<a id="a-2C"></a>若举心若下心、<a id="a-2D"></a>若寂静心若不寂静心、<a id="a-2E"></a>若掉心若不掉心、<a id="a-2F"></a>若定心若不定心、<a id="a-2G"></a>若解脱心若不解脱心、<a id="a-2H"></a>若有漏心若无漏心、<a id="a-2I"></a>若修心若不修心、<a id="a-2J"></a>若有上心若无上心，<a id="a-2K"></a>如是等心皆如实知。</p>
  <p id="a2L">“引发殊胜宿住智通，<a id="a-2M"></a>如实念知十方世界无量有情诸宿住事，<a id="a-2N"></a>所谓随念若自若他一心、<a id="a-2O"></a>十心、<a id="a-2P"></a>百心、<a id="a-2Q"></a>千心、<a id="a-2R"></a>多百千心顷诸宿住事，<a id="a-2S"></a>或复随念一日、<a id="a-2T"></a>十日、<a id="a-2U"></a>百日、<a id="a-2V"></a>千日、<a id="a-2W"></a>多百千日诸宿住事，<a id="a-2X"></a>或复随念一月、<a id="a-2Y"></a>十月、<a id="a-2Z"></a>百月、<a id="a-2a"></a>千月、<a id="a-2b"></a>多百千月诸宿住事，<a id="a-2c"></a>或复随念一年、<a id="a-2d"></a>十年、<a id="a-2e"></a>百年、<a id="a-2f"></a>千年、<a id="a-2g"></a>多百千年诸宿住事，<a id="a-2h"></a>或复随念一劫、<a id="a-2i"></a>十劫、<a id="a-2j"></a>百劫、<a id="a-2k"></a>千劫、<a id="a-2l"></a>多百千劫，<a id="a-2m"></a>乃至无量无数百千俱胝那庾多劫诸宿住事，<a id="a-2n"></a>或复随念前际所有诸宿住事，<a id="a-2o"></a>如是处时，<a id="a-2p"></a>有如是名、<a id="a-2q"></a>如是姓、<a id="a-2r"></a>如是种类、<a id="a-2s"></a>如是食、<a id="a-2t"></a>如是久住、<a id="a-2u"></a>如是寿限、<a id="a-2v"></a>如是长寿、<a id="a-2w"></a>如是受乐、<a id="a-2x"></a>如是受苦、<a id="a-2y"></a>从彼处没来生此间、<a id="a-2z"></a>从此间没往生彼处、<a id="a-30"></a>如是状貌、<a id="a-31"></a>如是言说，<a id="a-32"></a>若略若广，<a id="a-33"></a>若自若他，<a id="a-34"></a>诸宿住事皆随念知。</p>
  <p id="a35">“引发殊胜天眼智通，<a id="a-36"></a>明了清净过人天眼，<a id="a-37"></a>能如实见十方世界有情无情种种色像，<a id="a-38"></a>所谓普见诸有情类死时生时，<a id="a-39"></a>妙色粗色、<a id="a-3A"></a>善趣恶趣、<a id="a-3B"></a>若胜若劣，<a id="a-3C"></a>诸如是等种种色像，<a id="a-3D"></a>因此复知诸有情类随业力用受生差别：<a id="a-3E"></a>如是有情成就身恶行、<a id="a-3F"></a>成就语恶行、<a id="a-3G"></a>成就意恶行，<a id="a-3H"></a>毁谤贤圣邪见因缘，<a id="a-3I"></a>身坏命终当堕恶趣，<a id="a-3J"></a>或生地狱，<a id="a-3K"></a>或生傍生，<a id="a-3L"></a>或生鬼界，<a id="a-3M"></a>或生边地下贱勃恶有情类中受诸苦恼；<a id="a-3N"></a>如是有情成就身妙行、<a id="a-3O"></a>成就语妙行、<a id="a-3P"></a>成就意妙行，<a id="a-3Q"></a>称赞贤圣正见因缘，<a id="a-3R"></a>身坏命终当升善趣，<a id="a-3S"></a>或生天上，<a id="a-3T"></a>或生人中，<a id="a-3U"></a>受诸快乐。<a id="a-3V"></a>如是有情种种业类、<a id="a-3W"></a>受果差别皆如实知。</p>
  <p id="a3X">“菩萨住此五妙神通，<a id="a-3Y"></a>从一佛国往一佛国，<a id="a-3Z"></a>亲近供养诸佛世尊，<a id="a-3a"></a>请问诸佛甚深法义，<a id="a-3b"></a>种植无量微妙善根，<a id="a-3c"></a>成熟有情，<a id="a-3d"></a>严净佛土，<a id="a-3e"></a>劝修种种诸菩萨行。<a id="a-3f"></a>持此善根不求声闻、<a id="a-3g"></a>独觉等地，<a id="a-3h"></a>与诸有情平等共有回向无上正等菩提，<a id="a-3i"></a>以无所得而为方便。<a id="a-3j"></a>如是回向大菩提时远离三心，<a id="a-3k"></a>谓谁回向、<a id="a-3l"></a>用何回向、<a id="a-3m"></a>回向何处，<a id="a-3n"></a>如是三心皆永不起。<a id="a-3o"></a>善现，<a id="a-3p"></a>是为菩萨摩诃萨安住静虑波罗蜜多，<a id="a-3q"></a>引摄精进波罗蜜多。<a id="a-3r"></a>”</p>
  <p id="a3s">具寿善现复白佛言：<a id="a-3t"></a>“世尊，<a id="a-3u"></a>云何菩萨摩诃萨安住静虑波罗蜜多，<a id="a-3v"></a>引摄般若波罗蜜多？<a id="a-3w"></a>”</p>
  <p id="a3x">佛言：<a id="a-3y"></a>“善现，<a id="a-3z"></a>若菩萨摩诃萨安住静虑波罗蜜多，<a id="a-40"></a>观色不可得，<a id="a-41"></a>观受、<a id="a-42"></a>想、<a id="a-43"></a>行、<a id="a-44"></a>识不可得；<a id="a-45"></a>观眼处不可得，<a id="a-46"></a>观耳、<a id="a-47"></a>鼻、<a id="a-48"></a>舌、<a id="a-49"></a>身、<a id="a-4A"></a>意处不可得；<a id="a-4B"></a>观色处不可得，<a id="a-4C"></a>观声、<a id="a-4D"></a>香、<a id="a-4E"></a>味、<a id="a-4F"></a>触、<a id="a-4G"></a>法处不可得；<a id="a-4H"></a>观眼界不可得，<a id="a-4I"></a>观耳、<a id="a-4J"></a>鼻、<a id="a-4K"></a>舌、<a id="a-4L"></a>身、<a id="a-4M"></a>意界不可得；<a id="a-4N"></a>观色界不可得，<a id="a-4O"></a>观声、<a id="a-4P"></a>香、<a id="a-4Q"></a>味、<a id="a-4R"></a>触、<a id="a-4S"></a>法界不可得；<a id="a-4T"></a>观眼识界不可得，<a id="a-4U"></a>观耳、<a id="a-4V"></a>鼻、<a id="a-4W"></a>舌、<a id="a-4X"></a>身、<a id="a-4Y"></a>意识界不可得；<a id="a-4Z"></a>观眼触不可得，<a id="a-4a"></a>观耳、<a id="a-4b"></a>鼻、<a id="a-4c"></a>舌、<a id="a-4d"></a>身、<a id="a-4e"></a>意触不可得；<a id="a-4f"></a>观眼触为缘所生诸受不可得，<a id="a-4g"></a>观耳、<a id="a-4h"></a>鼻、<a id="a-4i"></a>舌、<a id="a-4j"></a>身、<a id="a-4k"></a>意触为缘所生诸受不可得；<a id="a-4l"></a>观地界不可得，<a id="a-4m"></a>观水、<a id="a-4n"></a>火、<a id="a-4o"></a>风、<a id="a-4p"></a>空、<a id="a-4q"></a>识界不可得；<a id="a-4r"></a>观无明不可得，<a id="a-4s"></a>观行、<a id="a-4t"></a>识、<a id="a-4u"></a>名色、<a id="a-4v"></a>六处、<a id="a-4w"></a>触、<a id="a-4x"></a>受、<a id="a-4y"></a>爱、<a id="a-4z"></a>取、<a id="a-50"></a>有、<a id="a-51"></a>生、<a id="a-52"></a>老死愁叹苦忧恼不可得；<a id="a-53"></a>观布施波罗蜜多不可得，<a id="a-54"></a>观净戒、<a id="a-55"></a>安忍、<a id="a-56"></a>精进、<a id="a-57"></a>静虑、<a id="a-58"></a>般若波罗蜜多不可得；<a id="a-59"></a>观内空不可得，<a id="a-5A"></a>观外空、<a id="a-5B"></a>内外空、<a id="a-5C"></a>空空、<a id="a-5D"></a>大空、<a id="a-5E"></a>胜义空、<a id="a-5F"></a>有为空、<a id="a-5G"></a>无为空、<a id="a-5H"></a>毕竟空、<a id="a-5I"></a>无际空、<a id="a-5J"></a>散空、<a id="a-5K"></a>无变异空、<a id="a-5L"></a>本性空、<a id="a-5M"></a>自相空、<a id="a-5N"></a>共相空、<a id="a-5O"></a>一切法空、<a id="a-5P"></a>不可得空、<a id="a-5Q"></a>无性空、<a id="a-5R"></a>自性空、<a id="a-5S"></a>无性自性空不可得；<a id="a-5T"></a>观真如不可得，<a id="a-5U"></a>观法界、<a id="a-5V"></a>法性、<a id="a-5W"></a>不虚妄性、<a id="a-5X"></a>不变异性、<a id="a-5Y"></a>平等性、<a id="a-5Z"></a>离生性、<a id="a-5a"></a>法定、<a id="a-5b"></a>法住、<a id="a-5c"></a>实际、<a id="a-5d"></a>虚空界、<a id="a-5e"></a>不思议界不可得；<a id="a-5f"></a>观苦圣谛不可得，<a id="a-5g"></a>观集、<a id="a-5h"></a>灭、<a id="a-5i"></a>道圣谛不可得；<a id="a-5j"></a>观四静虑不可得，<a id="a-5k"></a>观四无量、<a id="a-5l"></a>四无色定不可得；<a id="a-5m"></a>观八解脱不可得，<a id="a-5n"></a>观八胜处、<a id="a-5o"></a>九次第定、<a id="a-5p"></a>十遍处不可得；<a id="a-5q"></a>观四念住不可得，<a id="a-5r"></a>观四正断、<a id="a-5s"></a>四神足、<a id="a-5t"></a>五根、<a id="a-5u"></a>五力、<a id="a-5v"></a>七等觉支、<a id="a-5w"></a>八圣道支不可得；<a id="a-5x"></a>观空解脱门不可得，<a id="a-5y"></a>观无相、<a id="a-5z"></a>无愿解脱门不可得；<a id="a-60"></a>观五眼不可得，<a id="a-61"></a>观六神通不可得；<a id="a-62"></a>观佛十力不可得，<a id="a-63"></a>观四无所畏、<a id="a-64"></a>四无礙解、<a id="a-65"></a>大慈、<a id="a-66"></a>大悲、<a id="a-67"></a>大喜、<a id="a-68"></a>大舍、<a id="a-69"></a>十八佛不共法不可得；<a id="a-6A"></a>观无忘失法不可得，<a id="a-6B"></a>观恒住舍性不可得；<a id="a-6C"></a>观一切智不可得，<a id="a-6D"></a>观道相智、<a id="a-6E"></a>一切相智不可得；<a id="a-6F"></a>观一切陀罗尼门不可得，<a id="a-6G"></a>观一切三摩地门不可得；<a id="a-6H"></a>观预流果不可得，<a id="a-6I"></a>观一来、<a id="a-6J"></a>不还、<a id="a-6K"></a>阿罗汉果不可得；<a id="a-6L"></a>观独觉菩提不可得，<a id="a-6M"></a>观一切菩萨摩诃萨行不可得；<a id="a-6N"></a>观诸佛无上正等菩提不可得；<a id="a-6O"></a>观有为界不可得，<a id="a-6P"></a>观无为界不可得。<a id="a-6Q"></a>如是菩萨观一切法不可得故，<a id="a-6R"></a>无作无作故，<a id="a-6S"></a>无生无生故，<a id="a-6T"></a>无灭无灭故，<a id="a-6U"></a>毕竟清净常住无变。<a id="a-6V"></a>所以者何？<a id="a-6W"></a>以一切法如来出世若不出世，<a id="a-6X"></a>安住法性、<a id="a-6Y"></a>安住法界、<a id="a-6Z"></a>安住法住、<a id="a-6a"></a>安住法定，<a id="a-6b"></a>无生无灭恒无变易。<a id="a-6c"></a>是菩萨摩诃萨心常无乱，<a id="a-6d"></a>恒时安住一切智智相应作意，<a id="a-6e"></a>如实观察一切法性都无所有；<a id="a-6f"></a>复持如是妙慧善根，<a id="a-6g"></a>与诸有情平等共有回向无上正等菩提，<a id="a-6h"></a>以无所得而为方便。<a id="a-6i"></a>如是回向大菩提时远离三心，<a id="a-6j"></a>谓谁回向、<a id="a-6k"></a>用何回向、<a id="a-6l"></a>回向何处，<a id="a-6m"></a>如是三心皆永不起。<a id="a-6n"></a>善现，<a id="a-6o"></a>是为菩萨摩诃萨安住静虑波罗蜜多，<a id="a-6p"></a>引摄般若波罗蜜多。<a id="a-6q"></a>”</p>
  <p id="a6r">尔时，<a id="a-6s"></a>具寿善现白佛言：<a id="a-6t"></a>“世尊，<a id="a-6u"></a>云何菩萨摩诃萨安住般若波罗蜜多，<a id="a-6v"></a>引摄布施波罗蜜多？<a id="a-6w"></a>”</p>
  <p id="a6x">佛言：<a id="a-6y"></a>“善现，<a id="a-6z"></a>若菩萨摩诃萨安住般若波罗蜜多，<a id="a-70"></a>观一切法空无所有。<a id="a-71"></a>”</p>
  <p id="a72">具寿善现即白佛言：<a id="a-73"></a>“云何菩萨摩诃萨观一切法空无所有？<a id="a-74"></a>”</p>
  <p id="a75">佛言：<a id="a-76"></a>“善现，<a id="a-77"></a>是菩萨摩诃萨安住般若波罗蜜多，<a id="a-78"></a>观内空性，<a id="a-79"></a>内空性不可得；<a id="a-7A"></a>观外空性，<a id="a-7B"></a>外空性不可得；<a id="a-7C"></a>观内外空性，<a id="a-7D"></a>内外空性不可得；<a id="a-7E"></a>观空空性，<a id="a-7F"></a>空空性不可得；<a id="a-7G"></a>观大空性，<a id="a-7H"></a>大空性不可得；<a id="a-7I"></a>观胜义空性，<a id="a-7J"></a>胜义空性不可得；<a id="a-7K"></a>观有为空性，<a id="a-7L"></a>有为空性不可得；<a id="a-7M"></a>观无为空性，<a id="a-7N"></a>无为空性不可得；<a id="a-7O"></a>观毕竟空性，<a id="a-7P"></a>毕竟空性不可得；<a id="a-7Q"></a>观无际空性，<a id="a-7R"></a>无际空性不可得；<a id="a-7S"></a>观散空性，<a id="a-7T"></a>散空性不可得；<a id="a-7U"></a>观无变异空性，<a id="a-7V"></a>无变异空性不可得；<a id="a-7W"></a>观本性空性，<a id="a-7X"></a>本性空性不可得；<a id="a-7Y"></a>观自相空性，<a id="a-7Z"></a>自相空性不可得；<a id="a-7a"></a>观共相空性，<a id="a-7b"></a>共相空性不可得；<a id="a-7c"></a>观一切法空性，<a id="a-7d"></a>一切法空性不可得；<a id="a-7e"></a>观不可得空性，<a id="a-7f"></a>不可得空性不可得；<a id="a-7g"></a>观无性空性，<a id="a-7h"></a>无性空性不可得；<a id="a-7i"></a>观自性空性，<a id="a-7j"></a>自性空性不可得；<a id="a-7k"></a>观无性自性空性，<a id="a-7l"></a>无性自性空性不可得。</p>
  <p id="a7m">“是菩萨摩诃萨安住如是诸空观中，<a id="a-7n"></a>不得色若空若不空，<a id="a-7o"></a>不得受、<a id="a-7p"></a>想、<a id="a-7q"></a>行、<a id="a-7r"></a>识若空若不空；<a id="a-7s"></a>不得眼处若空若不空，<a id="a-7t"></a>不得耳、<a id="a-7u"></a>鼻、<a id="a-7v"></a>舌、<a id="a-7w"></a>身、<a id="a-7x"></a>意处若空若不空；<a id="a-7y"></a>不得色处若空若不空，<a id="a-7z"></a>不得声、<a id="a-80"></a>香、<a id="a-81"></a>味、<a id="a-82"></a>触、<a id="a-83"></a>法处若空若不空；<a id="a-84"></a>不得眼界若空若不空，<a id="a-85"></a>不得耳、<a id="a-86"></a>鼻、<a id="a-87"></a>舌、<a id="a-88"></a>身、<a id="a-89"></a>意界若空若不空；<a id="a-8A"></a>不得色界若空若不空，<a id="a-8B"></a>不得声、<a id="a-8C"></a>香、<a id="a-8D"></a>味、<a id="a-8E"></a>触、<a id="a-8F"></a>法界若空若不空；<a id="a-8G"></a>不得眼识界若空若不空，<a id="a-8H"></a>不得耳、<a id="a-8I"></a>鼻、<a id="a-8J"></a>舌、<a id="a-8K"></a>身、<a id="a-8L"></a>意识界若空若不空；<a id="a-8M"></a>不得眼触若空若不空，<a id="a-8N"></a>不得耳、<a id="a-8O"></a>鼻、<a id="a-8P"></a>舌、<a id="a-8Q"></a>身、<a id="a-8R"></a>意触若空若不空；<a id="a-8S"></a>不得眼触为缘所生诸受若空若不空，<a id="a-8T"></a>不得耳、<a id="a-8U"></a>鼻、<a id="a-8V"></a>舌、<a id="a-8W"></a>身、<a id="a-8X"></a>意触为缘所生诸受若空若不空；<a id="a-8Y"></a>不得地界若空若不空，<a id="a-8Z"></a>不得水、<a id="a-8a"></a>火、<a id="a-8b"></a>风、<a id="a-8c"></a>空、<a id="a-8d"></a>识界若空若不空；<a id="a-8e"></a>不得无明若空若不空，<a id="a-8f"></a>不得行、<a id="a-8g"></a>识、<a id="a-8h"></a>名色、<a id="a-8i"></a>六处、<a id="a-8j"></a>触、<a id="a-8k"></a>受、<a id="a-8l"></a>爱、<a id="a-8m"></a>取、<a id="a-8n"></a>有、<a id="a-8o"></a>生、<a id="a-8p"></a>老死愁叹苦忧恼若空若不空；<a id="a-8q"></a>不得布施波罗蜜多若空若不空，<a id="a-8r"></a>不得净戒、<a id="a-8s"></a>安忍、<a id="a-8t"></a>精进、<a id="a-8u"></a>静虑、<a id="a-8v"></a>般若波罗蜜多若空若不空；<a id="a-8w"></a>不得内空若空若不空，<a id="a-8x"></a>不得外空、<a id="a-8y"></a>内外空、<a id="a-8z"></a>空空、<a id="a-90"></a>大空、<a id="a-91"></a>胜义空、<a id="a-92"></a>有为空、<a id="a-93"></a>无为空、<a id="a-94"></a>毕竟空、<a id="a-95"></a>无际空、<a id="a-96"></a>散空、<a id="a-97"></a>无变异空、<a id="a-98"></a>本性空、<a id="a-99"></a>自相空、<a id="a-9A"></a>共相空、<a id="a-9B"></a>一切法空、<a id="a-9C"></a>不可得空、<a id="a-9D"></a>无性空、<a id="a-9E"></a>自性空、<a id="a-9F"></a>无性自性空若空若不空；<a id="a-9G"></a>不得真如若空若不空，<a id="a-9H"></a>不得法界、<a id="a-9I"></a>法性、<a id="a-9J"></a>不虚妄性、<a id="a-9K"></a>不变异性、<a id="a-9L"></a>平等性、<a id="a-9M"></a>离生性、<a id="a-9N"></a>法定、<a id="a-9O"></a>法住、<a id="a-9P"></a>实际、<a id="a-9Q"></a>虚空界、<a id="a-9R"></a>不思议界若空若不空；<a id="a-9S"></a>不得苦圣谛若空若不空，<a id="a-9T"></a>不得集、<a id="a-9U"></a>灭、<a id="a-9V"></a>道圣谛若空若不空；<a id="a-9W"></a>不得四静虑若空若不空，<a id="a-9X"></a>不得四无量、<a id="a-9Y"></a>四无色定若空若不空；<a id="a-9Z"></a>不得八解脱若空若不空，<a id="a-9a"></a>不得八胜处、<a id="a-9b"></a>九次第定、<a id="a-9c"></a>十遍处若空若不空；<a id="a-9d"></a>不得四念住若空若不空，<a id="a-9e"></a>不得四正断、<a id="a-9f"></a>四神足、<a id="a-9g"></a>五根、<a id="a-9h"></a>五力、<a id="a-9i"></a>七等觉支、<a id="a-9j"></a>八圣道支若空若不空；<a id="a-9k"></a>不得空解脱门若空若不空，<a id="a-9l"></a>不得无相、<a id="a-9m"></a>无愿解脱门若空若不空；<a id="a-9n"></a>不得五眼若空若不空，<a id="a-9o"></a>不得六神通若空若不空；<a id="a-9p"></a>不得佛十力若空若不空，<a id="a-9q"></a>不得四无所畏、<a id="a-9r"></a>四无礙解、<a id="a-9s"></a>大慈、<a id="a-9t"></a>大悲、<a id="a-9u"></a>大喜、<a id="a-9v"></a>大舍、<a id="a-9w"></a>十八佛不共法若空若不空；<a id="a-9x"></a>不得无忘失法若空若不空，<a id="a-9y"></a>不得恒住舍性若空若不空；<a id="a-9z"></a>不得一切智若空若不空，<a id="a-A0"></a>不得道相智、<a id="a-A1"></a>一切相智若空若不空；<a id="a-A2"></a>不得一切陀罗尼门若空若不空，<a id="a-A3"></a>不得一切三摩地门若空若不空；<a id="a-A4"></a>不得预流果若空若不空，<a id="a-A5"></a>不得一来、<a id="a-A6"></a>不还、<a id="a-A7"></a>阿罗汉果若空若不空；<a id="a-A8"></a>不得独觉菩提若空若不空；<a id="a-A9"></a>不得一切菩萨摩诃萨行若空若不空；<a id="a-AA"></a>不得诸佛无上正等菩提若空若不空；<a id="a-AB"></a>不得有为界若空若不空，<a id="a-AC"></a>不得无为界若空若不空。</p>
  <p id="aAD">“是菩萨摩诃萨如是安住甚深般若波罗蜜多，<a id="a-AE"></a>于诸有情所有布施，<a id="a-AF"></a>若食、<a id="a-AG"></a>若饮、<a id="a-AH"></a>若乘、<a id="a-AI"></a>若衣，<a id="a-AJ"></a>若诸香花、<a id="a-AK"></a>卧具、<a id="a-AL"></a>舍宅、<a id="a-AM"></a>灯烛、<a id="a-AN"></a>床座，<a id="a-AO"></a>若诸金银、<a id="a-AP"></a>末尼、<a id="a-AQ"></a>真珠、<a id="a-AR"></a>末罗羯多、<a id="a-AS"></a>螺贝、<a id="a-AT"></a>璧玉、<a id="a-AU"></a>珊瑚、<a id="a-AV"></a>石藏、<a id="a-AW"></a>帝青、<a id="a-AX"></a>金刚、<a id="a-AY"></a>吠瑠璃等种种珍宝，<a id="a-AZ"></a>若诸医药、<a id="a-Aa"></a>涂香、<a id="a-Ab"></a>末香、<a id="a-Ac"></a>财谷、<a id="a-Ad"></a>资具，<a id="a-Ae"></a>诸如是等皆观为空。<a id="a-Af"></a>若能施、<a id="a-Ag"></a>若所施、<a id="a-Ah"></a>若施福，<a id="a-Ai"></a>如是一切亦观为空。</p>
  <p id="aAj">“是时，<a id="a-Ak"></a>菩萨悭心、<a id="a-Al"></a>著心毕竟不起。<a id="a-Am"></a>所以者何？<a id="a-An"></a>是菩萨摩诃萨行深般若波罗蜜多，<a id="a-Ao"></a>从初发心乃至安坐妙菩提座，<a id="a-Ap"></a>如是分别一切不起。<a id="a-Aq"></a>如诸如来、<a id="a-Ar"></a>应、<a id="a-As"></a>正等觉未尝暂起悭心、<a id="a-At"></a>著心，<a id="a-Au"></a>是菩萨摩诃萨亦复如是，<a id="a-Av"></a>行深般若波罗蜜多，<a id="a-Aw"></a>悭心、<a id="a-Ax"></a>著心皆永不起。</p>
  <p id="aAy">“善现当知，<a id="a-Az"></a>甚深般若波罗蜜多是诸菩萨摩诃萨师，<a id="a-B0"></a>能令菩萨摩诃萨众不起一切妄想分别。<a id="a-B1"></a>诸菩萨摩诃萨安住如是甚深般若波罗蜜多，<a id="a-B2"></a>所行布施皆无染著；<a id="a-B3"></a>复持如是布施善根，<a id="a-B4"></a>与诸有情平等共有回向无上正等菩提，<a id="a-B5"></a>以无所得而为方便。<a id="a-B6"></a>如是回向大菩提时远离三心，<a id="a-B7"></a>谓谁回向、<a id="a-B8"></a>用何回向、<a id="a-B9"></a>回向何处，<a id="a-BA"></a>如是三心皆永不起。<a id="a-BB"></a>善现，<a id="a-BC"></a>是为菩萨摩诃萨安住般若波罗蜜多，<a id="a-BD"></a>引摄布施波罗蜜多。<a id="a-BE"></a>”</p>
  <p id="aBF">具寿善现复白佛言：<a id="a-BG"></a>“世尊，<a id="a-BH"></a>云何菩萨摩诃萨安住般若波罗蜜多，<a id="a-BI"></a>引摄净戒波罗蜜多？<a id="a-BJ"></a>”</p>
  <p id="aBK">佛言：<a id="a-BL"></a>“善现，<a id="a-BM"></a>若菩萨摩诃萨安住般若波罗蜜多，<a id="a-BN"></a>不起声闻、<a id="a-BO"></a>独觉等心。<a id="a-BP"></a>何以故？<a id="a-BQ"></a>是菩萨摩诃萨观诸声闻、<a id="a-BR"></a>独觉等地皆不可得，<a id="a-BS"></a>回向声闻、<a id="a-BT"></a>独觉等心及彼身语亦不可得。<a id="a-BU"></a>是菩萨摩诃萨安住般若波罗蜜多，<a id="a-BV"></a>从初发心乃至安坐妙菩提座，<a id="a-BW"></a>于其中间，<a id="a-BX"></a>自离断生命，<a id="a-BY"></a>亦劝他离断生命，<a id="a-BZ"></a>无倒称扬离断生命法，<a id="a-Ba"></a>欢喜赞叹离断生命者；<a id="a-Bb"></a>自离不与取，<a id="a-Bc"></a>亦劝他离不与取，<a id="a-Bd"></a>无倒称扬离不与取法，<a id="a-Be"></a>欢喜赞叹离不与取者；<a id="a-Bf"></a>自离欲邪行，<a id="a-Bg"></a>亦劝他离欲邪行，<a id="a-Bh"></a>无倒称扬离欲邪行法，<a id="a-Bi"></a>欢喜赞叹离欲邪行者；<a id="a-Bj"></a>自离虚诳语，<a id="a-Bk"></a>亦劝他离虚诳语，<a id="a-Bl"></a>无倒称扬离虚诳语法，<a id="a-Bm"></a>欢喜赞叹离虚诳语者；<a id="a-Bn"></a>自离粗恶语，<a id="a-Bo"></a>亦劝他离粗恶语，<a id="a-Bp"></a>无倒称扬离粗恶语法，<a id="a-Bq"></a>欢喜赞叹离粗恶语者；<a id="a-Br"></a>自离离间语，<a id="a-Bs"></a>亦劝他离离间语，<a id="a-Bt"></a>无倒称扬离离间语法，<a id="a-Bu"></a>欢喜赞叹离离间语者；<a id="a-Bv"></a>自离杂秽语，<a id="a-Bw"></a>亦劝他离杂秽语，<a id="a-Bx"></a>无倒称扬离杂秽语法，<a id="a-By"></a>欢喜赞叹离杂秽语者；<a id="a-Bz"></a>自离贪欲，<a id="a-C0"></a>亦劝他离贪欲，<a id="a-C1"></a>无倒称扬离贪欲法，<a id="a-C2"></a>欢喜赞叹离贪欲者；<a id="a-C3"></a>自离瞋恚，<a id="a-C4"></a>亦劝他离瞋恚，<a id="a-C5"></a>无倒称扬离瞋恚法，<a id="a-C6"></a>欢喜赞叹离瞋恚者；<a id="a-C7"></a>自离邪见，<a id="a-C8"></a>亦劝他离邪见，<a id="a-C9"></a>无倒称扬离邪见法，<a id="a-CA"></a>欢喜赞叹离邪见者。<a id="a-CB"></a>是菩萨摩诃萨持此净戒所生善根，<a id="a-CC"></a>不求欲界、<a id="a-CD"></a>色界、<a id="a-CE"></a>无色界，<a id="a-CF"></a>不求声闻及独觉地；<a id="a-CG"></a>但持如是净戒善根，<a id="a-CH"></a>与诸有情平等共有回向无上正等菩提，<a id="a-CI"></a>以无所得而为方便。<a id="a-CJ"></a>如是回向大菩提时远离三心，<a id="a-CK"></a>谓谁回向、<a id="a-CL"></a>用何回向、<a id="a-CM"></a>回向何处，<a id="a-CN"></a>如是三心皆永不起。<a id="a-CO"></a>善现，<a id="a-CP"></a>是为菩萨摩诃萨安住般若波罗蜜多，<a id="a-CQ"></a>引摄净戒波罗蜜多。<a id="a-CR"></a>”</p>
  <p id="aCS">具寿善现复白佛言：<a id="a-CT"></a>“世尊，<a id="a-CU"></a>云何菩萨摩诃萨安住般若波罗蜜多，<a id="a-CV"></a>引摄安忍波罗蜜多？<a id="a-CW"></a>”</p>
  <p id="aCX">佛言：<a id="a-CY"></a>“善现，<a id="a-CZ"></a>若菩萨摩诃萨安住般若波罗蜜多起随顺忍，<a id="a-Ca"></a>得此忍已，<a id="a-Cb"></a>常作是念：<a id="a-Cc"></a>‘一切法中无有一法若起若尽、<a id="a-Cd"></a>若生若灭、<a id="a-Ce"></a>若老若病、<a id="a-Cf"></a>若能骂者若受骂者、<a id="a-Cg"></a>若能谤者若受谤者、<a id="a-Ch"></a>若能割者若受割者、<a id="a-Ci"></a>若能截者若受截者、<a id="a-Cj"></a>若能刺者若受刺者、<a id="a-Ck"></a>若能破者若受破者、<a id="a-Cl"></a>若能缚者若受缚者、<a id="a-Cm"></a>若能打者若受打者、<a id="a-Cn"></a>若能恼者若受恼者、<a id="a-Co"></a>若能杀者若受杀者，<a id="a-Cp"></a>如是一切性相皆空，<a id="a-Cq"></a>不应于中妄想分别。<a id="a-Cr"></a>’是菩萨摩诃萨从初发心乃至安坐妙菩提座，<a id="a-Cs"></a>于其中间，<a id="a-Ct"></a>假使一切有情之类皆来毁谤、<a id="a-Cu"></a>诃责、<a id="a-Cv"></a>凌辱，<a id="a-Cw"></a>以诸刀、<a id="a-Cx"></a>杖、<a id="a-Cy"></a>瓦、<a id="a-Cz"></a>石块等，<a id="a-D0"></a>加害、<a id="a-D1"></a>捶打、<a id="a-D2"></a>割截、<a id="a-D3"></a>斫刺，<a id="a-D4"></a>乃至分解身诸支节。<a id="a-D5"></a>菩萨尔时心无变异，<a id="a-D6"></a>但作是念：<a id="a-D7"></a>‘甚可怪哉！<a id="a-D8"></a>诸法性中都无毁谤、<a id="a-D9"></a>诃责、<a id="a-DA"></a>凌辱、<a id="a-DB"></a>加害等事，<a id="a-DC"></a>而诸有情妄想分别谓为实有，<a id="a-DD"></a>发起种种烦恼恶业，<a id="a-DE"></a>现在当来受诸苦恼。<a id="a-DF"></a>’是菩萨摩诃萨复持如是安忍善根，<a id="a-DG"></a>与诸有情平等共有回向无上正等菩提，<a id="a-DH"></a>以无所得而为方便。<a id="a-DI"></a>如是回向大菩提时远离三心，<a id="a-DJ"></a>谓谁回向、<a id="a-DK"></a>用何回向、<a id="a-DL"></a>回向何处，<a id="a-DM"></a>如是三心皆永不起。<a id="a-DN"></a>善现，<a id="a-DO"></a>是为菩萨摩诃萨安住般若波罗蜜多，<a id="a-DP"></a>引摄安忍波罗蜜多。<a id="a-DQ"></a>”</p>
  <p id="aDR">具寿善现复白佛言：<a id="a-DS"></a>“世尊，<a id="a-DT"></a>云何菩萨摩诃萨安住般若波罗蜜多，<a id="a-DU"></a>引摄精进波罗蜜多？<a id="a-DV"></a>”</p>
  <p id="aDW">佛言：<a id="a-DX"></a>“善现，<a id="a-DY"></a>若菩萨摩诃萨安住般若波罗蜜多，<a id="a-DZ"></a>勇猛精进为诸有情宣说正法，<a id="a-Da"></a>身心无倦。<a id="a-Db"></a>是菩萨摩诃萨住四神足方便善巧，<a id="a-Dc"></a>身心精进常无懈息，<a id="a-Dd"></a>能往一世界、<a id="a-De"></a>或十世界、<a id="a-Df"></a>或百世界、<a id="a-Dg"></a>或千世界、<a id="a-Dh"></a>或百千世界、<a id="a-Di"></a>或百千俱胝那庾多世界诸有情所宣说正法，<a id="a-Dj"></a>方便教导令住布施波罗蜜多，<a id="a-Dk"></a>方便教导令住净戒、<a id="a-Dl"></a>安忍、<a id="a-Dm"></a>精进、<a id="a-Dn"></a>静虑、<a id="a-Do"></a>般若波罗蜜多；<a id="a-Dp"></a>方便教导令住内空，<a id="a-Dq"></a>方便教导令住外空、<a id="a-Dr"></a>内外空、<a id="a-Ds"></a>空空、<a id="a-Dt"></a>大空、<a id="a-Du"></a>胜义空、<a id="a-Dv"></a>有为空、<a id="a-Dw"></a>无为空、<a id="a-Dx"></a>毕竟空、<a id="a-Dy"></a>无际空、<a id="a-Dz"></a>散空、<a id="a-E0"></a>无变异空、<a id="a-E1"></a>本性空、<a id="a-E2"></a>自相空、<a id="a-E3"></a>共相空、<a id="a-E4"></a>一切法空、<a id="a-E5"></a>不可得空、<a id="a-E6"></a>无性空、<a id="a-E7"></a>自性空、<a id="a-E8"></a>无性自性空；<a id="a-E9"></a>方便教导令住真如，<a id="a-EA"></a>方便教导令住法界、<a id="a-EB"></a>法性、<a id="a-EC"></a>不虚妄性、<a id="a-ED"></a>不变异性、<a id="a-EE"></a>平等性、<a id="a-EF"></a>离生性、<a id="a-EG"></a>法定、<a id="a-EH"></a>法住、<a id="a-EI"></a>实际、<a id="a-EJ"></a>虚空界、<a id="a-EK"></a>不思议界；<a id="a-EL"></a>方便教导令住苦圣谛，<a id="a-EM"></a>方便教导令住集、<a id="a-EN"></a>灭、<a id="a-EO"></a>道圣谛；<a id="a-EP"></a>方便教导令住四静虑，<a id="a-EQ"></a>方便教导令住四无量、<a id="a-ER"></a>四无色定；<a id="a-ES"></a>方便教导令住八解脱，<a id="a-ET"></a>方便教导令住八胜处、<a id="a-EU"></a>九次第定、<a id="a-EV"></a>十遍处；<a id="a-EW"></a>方便教导令住四念住，<a id="a-EX"></a>方便教导令住四正断、<a id="a-EY"></a>四神足、<a id="a-EZ"></a>五根、<a id="a-Ea"></a>五力、<a id="a-Eb"></a>七等觉支、<a id="a-Ec"></a>八圣道支；<a id="a-Ed"></a>方便教导令住空解脱门，<a id="a-Ee"></a>方便教导令住无相、<a id="a-Ef"></a>无愿解脱门；<a id="a-Eg"></a>方便教导令住五眼，<a id="a-Eh"></a>方便教导令住六神通；<a id="a-Ei"></a>方便教导令住佛十力，<a id="a-Ej"></a>方便教导令住四无所畏、<a id="a-Ek"></a>四无礙解、<a id="a-El"></a>大慈、<a id="a-Em"></a>大悲、<a id="a-En"></a>大喜、<a id="a-Eo"></a>大舍、<a id="a-Ep"></a>十八佛不共法；<a id="a-Eq"></a>方便教导令住无忘失法，<a id="a-Er"></a>方便教导令住恒住舍性；<a id="a-Es"></a>方便教导令住一切智，<a id="a-Et"></a>方便教导令住道相智、<a id="a-Eu"></a>一切相智；<a id="a-Ev"></a>方便教导令住一切陀罗尼门，<a id="a-Ew"></a>方便教导令住一切三摩地门；<a id="a-Ex"></a>方便教导令住预流果，<a id="a-Ey"></a>方便教导令住一来、<a id="a-Ez"></a>不还、<a id="a-F0"></a>阿罗汉果；<a id="a-F1"></a>方便教导令住独觉菩提；<a id="a-F2"></a>方便教导令住一切菩萨摩诃萨行；<a id="a-F3"></a>方便教导令住诸佛无上正等菩提。</p>
  <p id="aF4">“虽令安住如上所说种种功德，<a id="a-F5"></a>而不令其住著有为或无为界。<a id="a-F6"></a>是菩萨摩诃萨复持如是精进善根，<a id="a-F7"></a>与诸有情平等共有回向无上正等菩提，<a id="a-F8"></a>以无所得而为方便。<a id="a-F9"></a>如是回向大菩提时远离三心，<a id="a-FA"></a>谓谁回向、<a id="a-FB"></a>用何回向、<a id="a-FC"></a>回向何处，<a id="a-FD"></a>如是三心皆永不起。<a id="a-FE"></a>善现，<a id="a-FF"></a>是为菩萨摩诃萨安住般若波罗蜜多，<a id="a-FG"></a>引摄精进波罗蜜多。<a id="a-FH"></a>”</p>
  <p id="aFI">具寿善现复白佛言：<a id="a-FJ"></a>“世尊，<a id="a-FK"></a>云何菩萨摩诃萨安住般若波罗蜜多，<a id="a-FL"></a>引摄静虑波罗蜜多？<a id="a-FM"></a>”</p>
  <p id="aFN">佛言：<a id="a-FO"></a>“善现，<a id="a-FP"></a>若菩萨摩诃萨安住般若波罗蜜多，<a id="a-FQ"></a>除佛三摩地，<a id="a-FR"></a>于余所有诸三摩地、<a id="a-FS"></a>若声闻三摩地、<a id="a-FT"></a>若独觉三摩地、<a id="a-FU"></a>若菩萨三摩地，<a id="a-FV"></a>皆能自在随意入出。<a id="a-FW"></a>是菩萨摩诃萨安住自在三摩地中，<a id="a-FX"></a>于八解脱皆能自在顺逆入出。<a id="a-FY"></a>云何为八？<a id="a-FZ"></a>谓内有色想观外诸色，<a id="a-Fa"></a>是初解脱；<a id="a-Fb"></a>内无色想观外诸色，<a id="a-Fc"></a>是第二解脱；<a id="a-Fd"></a>净胜解身作证，<a id="a-Fe"></a>是第三解脱；<a id="a-Ff"></a>超一切色想，<a id="a-Fg"></a>灭有对想，<a id="a-Fh"></a>不思惟种种想，<a id="a-Fi"></a>入无边空，<a id="a-Fj"></a>空无边处定具足住，<a id="a-Fk"></a>是第四解脱；<a id="a-Fl"></a>超一切空无边处定，<a id="a-Fm"></a>入无边识，<a id="a-Fn"></a>识无边处定具足住，<a id="a-Fo"></a>是第五解脱；<a id="a-Fp"></a>超一切识无边处定，<a id="a-Fq"></a>入无少所有，<a id="a-Fr"></a>无所有处定具足住，<a id="a-Fs"></a>是第六解脱；<a id="a-Ft"></a>超一切无所有处定，<a id="a-Fu"></a>入非想非非想处定具足住，<a id="a-Fv"></a>是第七解脱；<a id="a-Fw"></a>超一切非想非非想处定，<a id="a-Fx"></a>入灭想受定具足住，<a id="a-Fy"></a>是第八解脱。<a id="a-Fz"></a>是菩萨摩诃萨能于如是八解脱中，<a id="a-G0"></a>若顺若逆入出自在。<a id="a-G1"></a>复能于彼九次第定，<a id="a-G2"></a>自在随意顺逆入出。<a id="a-G3"></a>云何为九？<a id="a-G4"></a>谓离欲恶不善法，<a id="a-G5"></a>有寻有伺，<a id="a-G6"></a>离生喜乐，<a id="a-G7"></a>入初静虑具足住，<a id="a-G8"></a>是初次第定；<a id="a-G9"></a>寻伺寂静，<a id="a-GA"></a>住内等净，<a id="a-GB"></a>心一趣性，<a id="a-GC"></a>无寻无伺，<a id="a-GD"></a>定生喜乐，<a id="a-GE"></a>入第二静虑具足住，<a id="a-GF"></a>是第二次第定；<a id="a-GG"></a>离喜住舍，<a id="a-GH"></a>具念正知，<a id="a-GI"></a>领身受乐，<a id="a-GJ"></a>圣者于中能说能舍具念乐住，<a id="a-GK"></a>入第三静虑具足住，<a id="a-GL"></a>是第三次第定；<a id="a-GM"></a>断乐断苦，<a id="a-GN"></a>先喜忧没，<a id="a-GO"></a>不苦不乐，<a id="a-GP"></a>舍念清净，<a id="a-GQ"></a>入第四静虑具足住，<a id="a-GR"></a>是第四次第定；<a id="a-GS"></a>超一切色想，<a id="a-GT"></a>灭有对想，<a id="a-GU"></a>不思惟种种想，<a id="a-GV"></a>入无边空，<a id="a-GW"></a>空无边处定具足住，<a id="a-GX"></a>是第五次第定；<a id="a-GY"></a>超一切空无边处定，<a id="a-GZ"></a>入无边识，<a id="a-Ga"></a>识无边处定具足住，<a id="a-Gb"></a>是第六次第定；<a id="a-Gc"></a>超一切识无边处定，<a id="a-Gd"></a>入无少所有，<a id="a-Ge"></a>无所有处定具足住，<a id="a-Gf"></a>是第七次第定；<a id="a-Gg"></a>超一切无所有处定，<a id="a-Gh"></a>入非想非非想处定具足住，<a id="a-Gi"></a>是第八次第定；<a id="a-Gj"></a>超一切非想非非想处定，<a id="a-Gk"></a>入灭想受定具足住，<a id="a-Gl"></a>是第九次第定。<a id="a-Gm"></a>是菩萨摩诃萨能于如是九次第定，<a id="a-Gn"></a>若顺若逆入出自在。</p>
  <p id="aGo">“善现当知，<a id="a-Gp"></a>是菩萨摩诃萨于八解脱、<a id="a-Gq"></a>九次第定善成熟已，<a id="a-Gr"></a>复能入菩萨摩诃萨师子频申三摩地。<a id="a-Gs"></a>云何名为菩萨摩诃萨师子频申三摩地？<a id="a-Gt"></a>善现，<a id="a-Gu"></a>若菩萨摩诃萨离欲恶不善法，<a id="a-Gv"></a>有寻有伺，<a id="a-Gw"></a>离生喜乐，<a id="a-Gx"></a>入初静虑具足住；<a id="a-Gy"></a>寻伺寂静，<a id="a-Gz"></a>住内等净，<a id="a-H0"></a>心一趣性，<a id="a-H1"></a>无寻无伺，<a id="a-H2"></a>定生喜乐，<a id="a-H3"></a>入第二静虑具足住；<a id="a-H4"></a>离喜住舍，<a id="a-H5"></a>具念正知，<a id="a-H6"></a>领身受乐，<a id="a-H7"></a>圣者于中能说能舍具念乐住，<a id="a-H8"></a>入第三静虑具足住；<a id="a-H9"></a>断乐断苦，<a id="a-HA"></a>先喜忧没，<a id="a-HB"></a>不苦不乐，<a id="a-HC"></a>舍念清净，<a id="a-HD"></a>入第四静虑具足住；<a id="a-HE"></a>超一切色想，<a id="a-HF"></a>灭有对想，<a id="a-HG"></a>不思惟种种想，<a id="a-HH"></a>入无边空，<a id="a-HI"></a>空无边处定具足住；<a id="a-HJ"></a>超一切空无边处定，<a id="a-HK"></a>入无边识，<a id="a-HL"></a>识无边处定具足住；<a id="a-HM"></a>超一切识无边处定，<a id="a-HN"></a>入无少所有，<a id="a-HO"></a>无所有处定具足住；<a id="a-HP"></a>超一切无所有处定，<a id="a-HQ"></a>入非想非非想处定具足住；<a id="a-HR"></a>超一切非想非非想处定，<a id="a-HS"></a>入灭想受定具足住。<a id="a-HT"></a>复从灭想受定起，<a id="a-HU"></a>还入非想非非想处定；<a id="a-HV"></a>从非想非非想处定起，<a id="a-HW"></a>入无所有处定；<a id="a-HX"></a>从无所有处定起，<a id="a-HY"></a>入识无边处定；<a id="a-HZ"></a>从识无边处定起，<a id="a-Ha"></a>入空无边处定；<a id="a-Hb"></a>从空无边处定起，<a id="a-Hc"></a>入第四静虑；<a id="a-Hd"></a>从第四静虑起，<a id="a-He"></a>入第三静虑；<a id="a-Hf"></a>从第三静虑起，<a id="a-Hg"></a>入第二静虑；<a id="a-Hh"></a>从第二静虑起，<a id="a-Hi"></a>入初静虑。<a id="a-Hj"></a>善现，<a id="a-Hk"></a>是为菩萨摩诃萨师子频申三摩地。</p>
  <p id="aHl">“善现当知，<a id="a-Hm"></a>是菩萨摩诃萨于师子频申三摩地善成熟已，<a id="a-Hn"></a>复能入菩萨摩诃萨集散三摩地。<a id="a-Ho"></a>云何名为菩萨摩诃萨集散三摩地？<a id="a-Hp"></a>善现，<a id="a-Hq"></a>若菩萨摩诃萨离欲恶不善法，<a id="a-Hr"></a>有寻有伺，<a id="a-Hs"></a>离生喜乐，<a id="a-Ht"></a>入初静虑具足住；<a id="a-Hu"></a>从初静虑起，<a id="a-Hv"></a>入第二静虑具足住；<a id="a-Hw"></a>从第二静虑起，<a id="a-Hx"></a>入第三静虑具足住；<a id="a-Hy"></a>从第三静虑起，<a id="a-Hz"></a>入第四静虑具足住；<a id="a-I0"></a>从第四静虑起，<a id="a-I1"></a>入空无边处定具足住；<a id="a-I2"></a>从空无边处定起，<a id="a-I3"></a>入识无边处定具足住；<a id="a-I4"></a>从识无边处定起，<a id="a-I5"></a>入无所有处定具足住；<a id="a-I6"></a>从无所有处定起，<a id="a-I7"></a>入非想非非想处定具足住；<a id="a-I8"></a>从非想非非想处定起，<a id="a-I9"></a>入灭想受定具足住；<a id="a-IA"></a>从灭想受定起，<a id="a-IB"></a>入初静虑；<a id="a-IC"></a>从初静虑起，<a id="a-ID"></a>入灭想受定；<a id="a-IE"></a>从灭想受定起，<a id="a-IF"></a>入第二静虑；<a id="a-IG"></a>从第二静虑起，<a id="a-IH"></a>入灭想受定；<a id="a-II"></a>从灭想受定起，<a id="a-IJ"></a>入第三静虑；<a id="a-IK"></a>从第三静虑起，<a id="a-IL"></a>入灭想受定，<a id="a-IM"></a>从灭想受定起，<a id="a-IN"></a>入第四静虑；<a id="a-IO"></a>从第四静虑起，<a id="a-IP"></a>入灭想受定；<a id="a-IQ"></a>从灭想受定起，<a id="a-IR"></a>入空无边处定；<a id="a-IS"></a>从空无边处定起，<a id="a-IT"></a>入灭想受定；<a id="a-IU"></a>从灭想受定起，<a id="a-IV"></a>入识无边处定；<a id="a-IW"></a>从识无边处定起，<a id="a-IX"></a>入灭想受定；<a id="a-IY"></a>从灭想受定起，<a id="a-IZ"></a>入无所有处定；<a id="a-Ia"></a>从无所有处定起，<a id="a-Ib"></a>入灭想受定；<a id="a-Ic"></a>从灭想受定起，<a id="a-Id"></a>入非想非非想处定；<a id="a-Ie"></a>从非想非非想处定起，<a id="a-If"></a>入灭想受定；<a id="a-Ig"></a>从灭想受定起，<a id="a-Ih"></a>住不定心；<a id="a-Ii"></a>从不定心，<a id="a-Ij"></a>入灭想受定；<a id="a-Ik"></a>从灭想受定起，<a id="a-Il"></a>住不定心；<a id="a-Im"></a>从不定心，<a id="a-In"></a>入非想非非想处定；<a id="a-Io"></a>从非想非非想处定起，<a id="a-Ip"></a>住不定心；<a id="a-Iq"></a>从不定心，<a id="a-Ir"></a>入无所有处定；<a id="a-Is"></a>从无所有处定起，<a id="a-It"></a>住不定心；<a id="a-Iu"></a>从不定心，<a id="a-Iv"></a>入识无边处定；<a id="a-Iw"></a>从识无边处定起，<a id="a-Ix"></a>住不定心；<a id="a-Iy"></a>从不定心，<a id="a-Iz"></a>入空无边处定；<a id="a-J0"></a>从空无边处定起，<a id="a-J1"></a>住不定心；<a id="a-J2"></a>从不定心，<a id="a-J3"></a>入第四静虑；<a id="a-J4"></a>从第四静虑起，<a id="a-J5"></a>住不定心；<a id="a-J6"></a>从不定心，<a id="a-J7"></a>入第三静虑；<a id="a-J8"></a>从第三静虑起，<a id="a-J9"></a>住不定心；<a id="a-JA"></a>从不定心，<a id="a-JB"></a>入第二静虑；<a id="a-JC"></a>从第二静虑起，<a id="a-JD"></a>住不定心；<a id="a-JE"></a>从不定心，<a id="a-JF"></a>入初静虑；<a id="a-JG"></a>从初静虑起，<a id="a-JH"></a>住不定心。<a id="a-JI"></a>善现，<a id="a-JJ"></a>是为菩萨摩诃萨集散三摩地。<a id="a-JK"></a>若菩萨摩诃萨安住集散三摩地中，<a id="a-JL"></a>得一切法平等实性。<a id="a-JM"></a>是菩萨摩诃萨复持如是静虑善根，<a id="a-JN"></a>与诸有情平等共有回向无上正等菩提，<a id="a-JO"></a>以无所得而为方便。<a id="a-JP"></a>如是回向大菩提时远离三心，<a id="a-JQ"></a>谓谁回向、<a id="a-JR"></a>用何回向、<a id="a-JS"></a>回向何处，<a id="a-JT"></a>如是三心皆永不起。<a id="a-JU"></a>善现，<a id="a-JV"></a>是为菩萨摩诃萨安住般若波罗蜜多，<a id="a-JW"></a>引摄静虑波罗蜜多。<a id="a-JX"></a>”</p>
 </body>
</html>