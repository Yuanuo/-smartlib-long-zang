<!doctype html>
<html id="z3IBSw94w" data-ver="1399">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百七</h1>
  <h2 id="a2">初分佛母品第四十一之三</h2>
  <p id="a3">佛言：<a id="a-4"></a>“善现，<a id="a-5"></a>甚深般若波罗蜜多，<a id="a-6"></a>由不缘色而生于识，<a id="a-7"></a>是为不见色故名示色相；<a id="a-8"></a>不缘受、<a id="a-9"></a>想、<a id="a-A"></a>行、<a id="a-B"></a>识而生于识，<a id="a-C"></a>是为不见受、<a id="a-D"></a>想、<a id="a-E"></a>行、<a id="a-F"></a>识故名示受、<a id="a-G"></a>想、<a id="a-H"></a>行、<a id="a-I"></a>识相。</p>
  <p id="aJ">“由不缘眼处而生于识，<a id="a-K"></a>是为不见眼处故名示眼处相；<a id="a-L"></a>不缘耳、<a id="a-M"></a>鼻、<a id="a-N"></a>舌、<a id="a-O"></a>身、<a id="a-P"></a>意处而生于识，<a id="a-Q"></a>是为不见耳、<a id="a-R"></a>鼻、<a id="a-S"></a>舌、<a id="a-T"></a>身、<a id="a-U"></a>意处故名示耳、<a id="a-V"></a>鼻、<a id="a-W"></a>舌、<a id="a-X"></a>身、<a id="a-Y"></a>意处相。</p>
  <p id="aZ">“由不缘色处而生于识，<a id="a-a"></a>是为不见色处故名示色处相；<a id="a-b"></a>不缘声、<a id="a-c"></a>香、<a id="a-d"></a>味、<a id="a-e"></a>触、<a id="a-f"></a>法处而生于识，<a id="a-g"></a>是为不见声、<a id="a-h"></a>香、<a id="a-i"></a>味、<a id="a-j"></a>触、<a id="a-k"></a>法处故名示声、<a id="a-l"></a>香、<a id="a-m"></a>味、<a id="a-n"></a>触、<a id="a-o"></a>法处相。</p>
  <p id="ap">“由不缘眼界而生于识，<a id="a-q"></a>是为不见眼界故名示眼界相；<a id="a-r"></a>不缘色界、<a id="a-s"></a>眼识界及眼触、<a id="a-t"></a>眼触为缘所生诸受而生于识，<a id="a-u"></a>是为不见色界乃至眼触为缘所生诸受故名示色界乃至眼触为缘所生诸受相。</p>
  <p id="av">“由不缘耳界而生于识，<a id="a-w"></a>是为不见耳界故名示耳界相；<a id="a-x"></a>不缘声界、<a id="a-y"></a>耳识界及耳触、<a id="a-z"></a>耳触为缘所生诸受而生于识，<a id="a-10"></a>是为不见声界乃至耳触为缘所生诸受故名示声界乃至耳触为缘所生诸受相。</p>
  <p id="a11">“由不缘鼻界而生于识，<a id="a-12"></a>是为不见鼻界故名示鼻界相；<a id="a-13"></a>不缘香界、<a id="a-14"></a>鼻识界及鼻触、<a id="a-15"></a>鼻触为缘所生诸受而生于识，<a id="a-16"></a>是为不见香界乃至鼻触为缘所生诸受故名示香界乃至鼻触为缘所生诸受相。</p>
  <p id="a17">“由不缘舌界而生于识，<a id="a-18"></a>是为不见舌界故名示舌界相；<a id="a-19"></a>不缘味界、<a id="a-1A"></a>舌识界及舌触、<a id="a-1B"></a>舌触为缘所生诸受而生于识，<a id="a-1C"></a>是为不见味界乃至舌触为缘所生诸受故名示味界乃至舌触为缘所生诸受相。</p>
  <p id="a1D">“由不缘身界而生于识，<a id="a-1E"></a>是为不见身界故名示身界相；<a id="a-1F"></a>不缘触界、<a id="a-1G"></a>身识界及身触、<a id="a-1H"></a>身触为缘所生诸受而生于识，<a id="a-1I"></a>是为不见触界乃至身触为缘所生诸受故名示触界乃至身触为缘所生诸受相。</p>
  <p id="a1J">“由不缘意界而生于识，<a id="a-1K"></a>是为不见意界故名示意界相；<a id="a-1L"></a>不缘法界、<a id="a-1M"></a>意识界及意触、<a id="a-1N"></a>意触为缘所生诸受而生于识，<a id="a-1O"></a>是为不见法界乃至意触为缘所生诸受故名示法界乃至意触为缘所生诸受相。</p>
  <p id="a1P">“由不缘地界而生于识，<a id="a-1Q"></a>是为不见地界故名示地界相；<a id="a-1R"></a>不缘水、<a id="a-1S"></a>火、<a id="a-1T"></a>风、<a id="a-1U"></a>空、<a id="a-1V"></a>识界而生于识，<a id="a-1W"></a>是为不见水、<a id="a-1X"></a>火、<a id="a-1Y"></a>风、<a id="a-1Z"></a>空、<a id="a-1a"></a>识界故名示水、<a id="a-1b"></a>火、<a id="a-1c"></a>风、<a id="a-1d"></a>空、<a id="a-1e"></a>识界相。</p>
  <p id="a1f">“由不缘无明而生于识，<a id="a-1g"></a>是为不见无明故名示无明相；<a id="a-1h"></a>不缘行、<a id="a-1i"></a>识、<a id="a-1j"></a>名色、<a id="a-1k"></a>六处、<a id="a-1l"></a>触、<a id="a-1m"></a>受、<a id="a-1n"></a>爱、<a id="a-1o"></a>取、<a id="a-1p"></a>有、<a id="a-1q"></a>生、<a id="a-1r"></a>老死愁叹苦忧恼而生于识，<a id="a-1s"></a>是为不见行乃至老死愁叹苦忧恼故名示行乃至老死愁叹苦忧恼相。</p>
  <p id="a1t">“由不缘布施波罗蜜多而生于识，<a id="a-1u"></a>是为不见布施波罗蜜多故名示布施波罗蜜多相；<a id="a-1v"></a>不缘净戒、<a id="a-1w"></a>安忍、<a id="a-1x"></a>精进、<a id="a-1y"></a>静虑、<a id="a-1z"></a>般若波罗蜜多而生于识，<a id="a-20"></a>是为不见净戒乃至般若波罗蜜多故名示净戒乃至般若波罗蜜多相。</p>
  <p id="a21">“由不缘内空而生于识，<a id="a-22"></a>是为不见内空故名示内空相；<a id="a-23"></a>不缘外空、<a id="a-24"></a>内外空、<a id="a-25"></a>空空、<a id="a-26"></a>大空、<a id="a-27"></a>胜义空、<a id="a-28"></a>有为空、<a id="a-29"></a>无为空、<a id="a-2A"></a>毕竟空、<a id="a-2B"></a>无际空、<a id="a-2C"></a>散空、<a id="a-2D"></a>无变异空、<a id="a-2E"></a>本性空、<a id="a-2F"></a>自相空、<a id="a-2G"></a>共相空、<a id="a-2H"></a>一切法空、<a id="a-2I"></a>不可得空、<a id="a-2J"></a>无性空、<a id="a-2K"></a>自性空、<a id="a-2L"></a>无性自性空而生于识，<a id="a-2M"></a>是为不见外空乃至无性自性空故名示外空乃至无性自性空相。</p>
  <p id="a2N">“由不缘真如而生于识，<a id="a-2O"></a>是为不见真如故名示真如相，<a id="a-2P"></a>不缘法界、<a id="a-2Q"></a>法性、<a id="a-2R"></a>不虚妄性、<a id="a-2S"></a>不变异性、<a id="a-2T"></a>平等性、<a id="a-2U"></a>离生性、<a id="a-2V"></a>法定、<a id="a-2W"></a>法住、<a id="a-2X"></a>实际、<a id="a-2Y"></a>虚空界、<a id="a-2Z"></a>不思议界而生于识，<a id="a-2a"></a>是为不见法界乃至不思议界故名示法界乃至不思议界相。</p>
  <p id="a2b">“由不缘苦圣谛而生于识，<a id="a-2c"></a>是为不见苦圣谛故名示苦圣谛相；<a id="a-2d"></a>不缘集、<a id="a-2e"></a>灭、<a id="a-2f"></a>道圣谛而生于识，<a id="a-2g"></a>是为不见集、<a id="a-2h"></a>灭、<a id="a-2i"></a>道圣谛故名示集、<a id="a-2j"></a>灭、<a id="a-2k"></a>道圣谛相。</p>
  <p id="a2l">“由不缘四静虑而生于识，<a id="a-2m"></a>是为不见四静虑故名示四静虑相；<a id="a-2n"></a>不缘四无量、<a id="a-2o"></a>四无色定而生于识，<a id="a-2p"></a>是为不见四无量、<a id="a-2q"></a>四无色定故名示四无量、<a id="a-2r"></a>四无色定相。</p>
  <p id="a2s">“由不缘八解脱而生于识，<a id="a-2t"></a>是为不见八解脱故名示八解脱相；<a id="a-2u"></a>不缘八胜处、<a id="a-2v"></a>九次第定、<a id="a-2w"></a>十遍处而生于识，<a id="a-2x"></a>是为不见八胜处、<a id="a-2y"></a>九次第定、<a id="a-2z"></a>十遍处故名示八胜处、<a id="a-30"></a>九次第定、<a id="a-31"></a>十遍处相。</p>
  <p id="a32">“由不缘四念住而生于识，<a id="a-33"></a>是为不见四念住故名示四念住相；<a id="a-34"></a>不缘四正断、<a id="a-35"></a>四神足、<a id="a-36"></a>五根、<a id="a-37"></a>五力、<a id="a-38"></a>七等觉支、<a id="a-39"></a>八圣道支而生于识，<a id="a-3A"></a>是为不见四正断乃至八圣道支故名示四正断乃至八圣道支相。</p>
  <p id="a3B">“由不缘空解脱门而生于识，<a id="a-3C"></a>是为不见空解脱门故名示空解脱门相；<a id="a-3D"></a>不缘无相、<a id="a-3E"></a>无愿解脱门而生于识，<a id="a-3F"></a>是为不见无相、<a id="a-3G"></a>无愿解脱门故名示无相、<a id="a-3H"></a>无愿解脱门相。</p>
  <p id="a3I">“由不缘菩萨十地而生于识，<a id="a-3J"></a>是为不见菩萨十地故名示菩萨十地相。</p>
  <p id="a3K">“由不缘五眼而生于识，<a id="a-3L"></a>是为不见五眼故名示五眼相；<a id="a-3M"></a>不缘六神通而生于识，<a id="a-3N"></a>是为不见六神通故名示六神通相。</p>
  <p id="a3O">“由不缘佛十力而生于识，<a id="a-3P"></a>是为不见佛十力故名示佛十力相；<a id="a-3Q"></a>不缘四无所畏、<a id="a-3R"></a>四无礙解、<a id="a-3S"></a>大慈、<a id="a-3T"></a>大悲、<a id="a-3U"></a>大喜、<a id="a-3V"></a>大舍、<a id="a-3W"></a>十八佛不共法而生于识，<a id="a-3X"></a>是为不见四无所畏乃至十八佛不共法故名示四无所畏乃至十八佛不共法相。</p>
  <p id="a3Y">“由不缘无忘失法而生于识，<a id="a-3Z"></a>是为不见无忘失法故名示无忘失法相；<a id="a-3a"></a>不缘恒住舍性而生于识，<a id="a-3b"></a>是为不见恒住舍性故名示恒住舍性相。</p>
  <p id="a3c">“由不缘一切智而生于识，<a id="a-3d"></a>是为不见一切智故名示一切智相；<a id="a-3e"></a>不缘道相智、<a id="a-3f"></a>一切相智而生于识，<a id="a-3g"></a>是为不见道相智、<a id="a-3h"></a>一切相智故名示道相智、<a id="a-3i"></a>一切相智相。</p>
  <p id="a3j">“由不缘一切陀罗尼门而生于识，<a id="a-3k"></a>是为不见一切陀罗尼门故名示一切陀罗尼门相；<a id="a-3l"></a>不缘一切三摩地门而生于识，<a id="a-3m"></a>是为不见一切三摩地门故名示一切三摩地门相。</p>
  <p id="a3n">“由不缘预流果而生于识，<a id="a-3o"></a>是为不见预流果故名示预流果相；<a id="a-3p"></a>不缘一来、<a id="a-3q"></a>不还、<a id="a-3r"></a>阿罗汉果而生于识，<a id="a-3s"></a>是为不见一来、<a id="a-3t"></a>不还、<a id="a-3u"></a>阿罗汉果故名示一来、<a id="a-3v"></a>不还、<a id="a-3w"></a>阿罗汉果相。</p>
  <p id="a3x">“由不缘独觉菩提而生于识，<a id="a-3y"></a>是为不见独觉菩提故名示独觉菩提相。</p>
  <p id="a3z">“由不缘一切菩萨摩诃萨行而生于识，<a id="a-40"></a>是为不见一切菩萨摩诃萨行故名示一切菩萨摩诃萨行相。</p>
  <p id="a41">“由不缘诸佛无上正等菩提而生于识，<a id="a-42"></a>是为不见诸佛无上正等菩提故名示诸佛无上正等菩提相。</p>
  <p id="a43">“善现，<a id="a-44"></a>由如是义，<a id="a-45"></a>甚深般若波罗蜜多，<a id="a-46"></a>能示诸佛世间实相，<a id="a-47"></a>名诸佛母。</p>
  <p id="a48">“复次，<a id="a-49"></a>善现，<a id="a-4A"></a>甚深般若波罗蜜多，<a id="a-4B"></a>能为诸佛显世间空，<a id="a-4C"></a>故名佛母，<a id="a-4D"></a>能示诸佛世间实相。<a id="a-4E"></a>”</p>
  <p id="a4F">“世尊，<a id="a-4G"></a>云何般若波罗蜜多，<a id="a-4H"></a>能为诸佛显世间空？<a id="a-4I"></a>”</p>
  <p id="a4J">“善现，<a id="a-4K"></a>甚深般若波罗蜜多，<a id="a-4L"></a>能为诸佛显色世间空，<a id="a-4M"></a>显受、<a id="a-4N"></a>想、<a id="a-4O"></a>行、<a id="a-4P"></a>识世间空；<a id="a-4Q"></a>显眼处世间空，<a id="a-4R"></a>显耳、<a id="a-4S"></a>鼻、<a id="a-4T"></a>舌、<a id="a-4U"></a>身、<a id="a-4V"></a>意处世间空；<a id="a-4W"></a>显色处世间空，<a id="a-4X"></a>显声、<a id="a-4Y"></a>香、<a id="a-4Z"></a>味、<a id="a-4a"></a>触、<a id="a-4b"></a>法处世间空；<a id="a-4c"></a>显眼界世间空，<a id="a-4d"></a>显色界、<a id="a-4e"></a>眼识界及眼触、<a id="a-4f"></a>眼触为缘所生诸受世间空；<a id="a-4g"></a>显耳界世间空，<a id="a-4h"></a>显声界、<a id="a-4i"></a>耳识界及耳触、<a id="a-4j"></a>耳触为缘所生诸受世间空；<a id="a-4k"></a>显鼻界世间空，<a id="a-4l"></a>显香界、<a id="a-4m"></a>鼻识界及鼻触、<a id="a-4n"></a>鼻触为缘所生诸受世间空；<a id="a-4o"></a>显舌界世间空，<a id="a-4p"></a>显味界、<a id="a-4q"></a>舌识界及舌触、<a id="a-4r"></a>舌触为缘所生诸受世间空；<a id="a-4s"></a>显身界世间空，<a id="a-4t"></a>显触界、<a id="a-4u"></a>身识界及身触、<a id="a-4v"></a>身触为缘所生诸受世间空；<a id="a-4w"></a>显意界世间空，<a id="a-4x"></a>显法界、<a id="a-4y"></a>意识界及意触、<a id="a-4z"></a>意触为缘所生诸受世间空；<a id="a-50"></a>显地界世间空，<a id="a-51"></a>显水、<a id="a-52"></a>火、<a id="a-53"></a>风、<a id="a-54"></a>空、<a id="a-55"></a>识界世间空；<a id="a-56"></a>显无明世间空，<a id="a-57"></a>显行、<a id="a-58"></a>识、<a id="a-59"></a>名色、<a id="a-5A"></a>六处、<a id="a-5B"></a>触、<a id="a-5C"></a>受、<a id="a-5D"></a>爱、<a id="a-5E"></a>取、<a id="a-5F"></a>有、<a id="a-5G"></a>生、<a id="a-5H"></a>老死愁叹苦忧恼世间空；<a id="a-5I"></a>显布施波罗蜜多世间空，<a id="a-5J"></a>显净戒、<a id="a-5K"></a>安忍、<a id="a-5L"></a>精进、<a id="a-5M"></a>静虑、<a id="a-5N"></a>般若波罗蜜多世间空；<a id="a-5O"></a>显内空世间空，<a id="a-5P"></a>显外空、<a id="a-5Q"></a>内外空、<a id="a-5R"></a>空空、<a id="a-5S"></a>大空、<a id="a-5T"></a>胜义空、<a id="a-5U"></a>有为空、<a id="a-5V"></a>无为空、<a id="a-5W"></a>毕竟空、<a id="a-5X"></a>无际空、<a id="a-5Y"></a>散空、<a id="a-5Z"></a>无变异空、<a id="a-5a"></a>本性空、<a id="a-5b"></a>自相空、<a id="a-5c"></a>共相空、<a id="a-5d"></a>一切法空、<a id="a-5e"></a>不可得空、<a id="a-5f"></a>无性空、<a id="a-5g"></a>自性空、<a id="a-5h"></a>无性自性空世间空；<a id="a-5i"></a>显真如世间空，<a id="a-5j"></a>显法界、<a id="a-5k"></a>法性、<a id="a-5l"></a>不虚妄性、<a id="a-5m"></a>不变异性、<a id="a-5n"></a>平等性、<a id="a-5o"></a>离生性、<a id="a-5p"></a>法定、<a id="a-5q"></a>法住、<a id="a-5r"></a>实际、<a id="a-5s"></a>虚空界、<a id="a-5t"></a>不思议界世间空；<a id="a-5u"></a>显苦圣谛世间空，<a id="a-5v"></a>显集、<a id="a-5w"></a>灭、<a id="a-5x"></a>道圣谛世间空；<a id="a-5y"></a>显四静虑世间空，<a id="a-5z"></a>显四无量、<a id="a-60"></a>四无色定世间空；<a id="a-61"></a>显八解脱世间空，<a id="a-62"></a>显八胜处、<a id="a-63"></a>九次第定、<a id="a-64"></a>十遍处世间空；<a id="a-65"></a>显四念住世间空，<a id="a-66"></a>显四正断、<a id="a-67"></a>四神足、<a id="a-68"></a>五根、<a id="a-69"></a>五力、<a id="a-6A"></a>七等觉支、<a id="a-6B"></a>八圣道支世间空；<a id="a-6C"></a>显空解脱门世间空，<a id="a-6D"></a>显无相、<a id="a-6E"></a>无愿解脱门世间空；<a id="a-6F"></a>显菩萨十地世间空；<a id="a-6G"></a>显五眼世间空，<a id="a-6H"></a>显六神通世间空；<a id="a-6I"></a>显佛十力世间空，<a id="a-6J"></a>显四无所畏、<a id="a-6K"></a>四无礙解、<a id="a-6L"></a>大慈、<a id="a-6M"></a>大悲、<a id="a-6N"></a>大喜、<a id="a-6O"></a>大舍、<a id="a-6P"></a>十八佛不共法世间空；<a id="a-6Q"></a>显无忘失法世间空，<a id="a-6R"></a>显恒住舍性世间空；<a id="a-6S"></a>显一切智世间空，<a id="a-6T"></a>显道相智、<a id="a-6U"></a>一切相智世间空；<a id="a-6V"></a>显一切陀罗尼门世间空，<a id="a-6W"></a>显一切三摩地门世间空；<a id="a-6X"></a>显预流果世间空，<a id="a-6Y"></a>显一来、<a id="a-6Z"></a>不还、<a id="a-6a"></a>阿罗汉果世间空；<a id="a-6b"></a>显独觉菩提世间空；<a id="a-6c"></a>显一切菩萨摩诃萨行世间空；<a id="a-6d"></a>显诸佛无上正等菩提世间空。</p>
  <p id="a6e">“善现，<a id="a-6f"></a>由如是义，<a id="a-6g"></a>甚深般若波罗蜜多，<a id="a-6h"></a>能示诸佛世间实相，<a id="a-6i"></a>名诸佛母。</p>
  <p id="a6j">“复次，<a id="a-6k"></a>善现，<a id="a-6l"></a>甚深般若波罗蜜多，<a id="a-6m"></a>能使如来、<a id="a-6n"></a>应、<a id="a-6o"></a>正等觉令诸世间受世间空、<a id="a-6p"></a>想世间空、<a id="a-6q"></a>思世间空、<a id="a-6r"></a>了世间空。<a id="a-6s"></a>善现，<a id="a-6t"></a>由如是义，<a id="a-6u"></a>甚深般若波罗蜜多，<a id="a-6v"></a>能示诸佛世间实相，<a id="a-6w"></a>名诸佛母。</p>
  <p id="a6x">“复次，<a id="a-6y"></a>善现，<a id="a-6z"></a>甚深般若波罗蜜多，<a id="a-70"></a>能示诸佛世间空相，<a id="a-71"></a>名诸佛母，<a id="a-72"></a>能示诸佛世间实相。<a id="a-73"></a>”</p>
  <p id="a74">“世尊，<a id="a-75"></a>云何般若波罗蜜多，<a id="a-76"></a>能示诸佛世间空相？<a id="a-77"></a>”</p>
  <p id="a78">“善现，<a id="a-79"></a>甚深般若波罗蜜多，<a id="a-7A"></a>能示诸佛色世间空相，<a id="a-7B"></a>受、<a id="a-7C"></a>想、<a id="a-7D"></a>行、<a id="a-7E"></a>识世间空相；<a id="a-7F"></a>能示诸佛眼处世间空相，<a id="a-7G"></a>耳、<a id="a-7H"></a>鼻、<a id="a-7I"></a>舌、<a id="a-7J"></a>身、<a id="a-7K"></a>意处世间空相；<a id="a-7L"></a>能示诸佛色处世间空相，<a id="a-7M"></a>声、<a id="a-7N"></a>香、<a id="a-7O"></a>味、<a id="a-7P"></a>触、<a id="a-7Q"></a>法处世间空相；<a id="a-7R"></a>能示诸佛眼界世间空相，<a id="a-7S"></a>色界、<a id="a-7T"></a>眼识界及眼触、<a id="a-7U"></a>眼触为缘所生诸受世间空相；<a id="a-7V"></a>能示诸佛耳界世间空相，<a id="a-7W"></a>声界、<a id="a-7X"></a>耳识界及耳触、<a id="a-7Y"></a>耳触为缘所生诸受世间空相；<a id="a-7Z"></a>能示诸佛鼻界世间空相，<a id="a-7a"></a>香界、<a id="a-7b"></a>鼻识界及鼻触、<a id="a-7c"></a>鼻触为缘所生诸受世间空相；<a id="a-7d"></a>能示诸佛舌界世间空相，<a id="a-7e"></a>味界、<a id="a-7f"></a>舌识界及舌触、<a id="a-7g"></a>舌触为缘所生诸受世间空相；<a id="a-7h"></a>能示诸佛身界世间空相，<a id="a-7i"></a>触界、<a id="a-7j"></a>身识界及身触、<a id="a-7k"></a>身触为缘所生诸受世间空相；<a id="a-7l"></a>能示诸佛意界世间空相，<a id="a-7m"></a>法界、<a id="a-7n"></a>意识界及意触、<a id="a-7o"></a>意触为缘所生诸受世间空相；<a id="a-7p"></a>能示诸佛地界世间空相，<a id="a-7q"></a>水、<a id="a-7r"></a>火、<a id="a-7s"></a>风、<a id="a-7t"></a>空、<a id="a-7u"></a>识界世间空相；<a id="a-7v"></a>能示诸佛无明世间空相，<a id="a-7w"></a>行、<a id="a-7x"></a>识、<a id="a-7y"></a>名色、<a id="a-7z"></a>六处、<a id="a-80"></a>触、<a id="a-81"></a>受、<a id="a-82"></a>爱、<a id="a-83"></a>取、<a id="a-84"></a>有、<a id="a-85"></a>生、<a id="a-86"></a>老死愁叹苦忧恼世间空相；<a id="a-87"></a>能示诸佛布施波罗蜜多世间空相，<a id="a-88"></a>净戒、<a id="a-89"></a>安忍、<a id="a-8A"></a>精进、<a id="a-8B"></a>静虑、<a id="a-8C"></a>般若波罗蜜多世间空相；<a id="a-8D"></a>能示诸佛内空世间空相，<a id="a-8E"></a>外空、<a id="a-8F"></a>内外空、<a id="a-8G"></a>空空、<a id="a-8H"></a>大空、<a id="a-8I"></a>胜义空、<a id="a-8J"></a>有为空、<a id="a-8K"></a>无为空、<a id="a-8L"></a>毕竟空、<a id="a-8M"></a>无际空、<a id="a-8N"></a>散空、<a id="a-8O"></a>无变异空、<a id="a-8P"></a>本性空、<a id="a-8Q"></a>自相空、<a id="a-8R"></a>共相空、<a id="a-8S"></a>一切法空、<a id="a-8T"></a>不可得空、<a id="a-8U"></a>无性空、<a id="a-8V"></a>自性空、<a id="a-8W"></a>无性自性空世间空相；<a id="a-8X"></a>能示诸佛真如世间空相，<a id="a-8Y"></a>法界、<a id="a-8Z"></a>法性、<a id="a-8a"></a>不虚妄性、<a id="a-8b"></a>不变异性、<a id="a-8c"></a>平等性、<a id="a-8d"></a>离生性、<a id="a-8e"></a>法定、<a id="a-8f"></a>法住、<a id="a-8g"></a>实际、<a id="a-8h"></a>虚空界、<a id="a-8i"></a>不思议界世间空相；<a id="a-8j"></a>能示诸佛苦圣谛世间空相，<a id="a-8k"></a>集、<a id="a-8l"></a>灭、<a id="a-8m"></a>道圣谛世间空相；<a id="a-8n"></a>能示诸佛四静虑世间空相，<a id="a-8o"></a>四无量、<a id="a-8p"></a>四无色定世间空相；<a id="a-8q"></a>能示诸佛八解脱世间空相，<a id="a-8r"></a>八胜处、<a id="a-8s"></a>九次第定、<a id="a-8t"></a>十遍处世间空相；<a id="a-8u"></a>能示诸佛四念住世间空相，<a id="a-8v"></a>四正断、<a id="a-8w"></a>四神足、<a id="a-8x"></a>五根、<a id="a-8y"></a>五力、<a id="a-8z"></a>七等觉支、<a id="a-90"></a>八圣道支世间空相；<a id="a-91"></a>能示诸佛空解脱门世间空相，<a id="a-92"></a>无相、<a id="a-93"></a>无愿解脱门世间空相；<a id="a-94"></a>能示诸佛菩萨十地世间空相；<a id="a-95"></a>能示诸佛五眼世间空相，<a id="a-96"></a>六神通世间空相；<a id="a-97"></a>能示诸佛佛十力世间空相，<a id="a-98"></a>四无所畏、<a id="a-99"></a>四无礙解、<a id="a-9A"></a>大慈、<a id="a-9B"></a>大悲、<a id="a-9C"></a>大喜、<a id="a-9D"></a>大舍、<a id="a-9E"></a>十八佛不共法世间空相，<a id="a-9F"></a>能示诸佛无忘失法世间空相，<a id="a-9G"></a>恒住舍性世间空相；<a id="a-9H"></a>能示诸佛一切智世间空相，<a id="a-9I"></a>道相智、<a id="a-9J"></a>一切相智世间空相；<a id="a-9K"></a>能示诸佛一切陀罗尼门世间空相，<a id="a-9L"></a>一切三摩地门世间空相；<a id="a-9M"></a>能示诸佛预流果世间空相，<a id="a-9N"></a>一来、<a id="a-9O"></a>不还、<a id="a-9P"></a>阿罗汉果世间空相；<a id="a-9Q"></a>能示诸佛独觉菩提世间空相；<a id="a-9R"></a>能示诸佛一切菩萨摩诃萨行世间空相；<a id="a-9S"></a>能示诸佛无上正等菩提世间空相。</p>
  <p id="a9T">“善现，<a id="a-9U"></a>由如是义，<a id="a-9V"></a>甚深般若波罗蜜多，<a id="a-9W"></a>能示诸佛世间实相，<a id="a-9X"></a>名诸佛母。</p>
  <p id="a9Y">“复次，<a id="a-9Z"></a>善现，<a id="a-9a"></a>甚深般若波罗蜜多，<a id="a-9b"></a>能示诸佛世间不可思议相，<a id="a-9c"></a>名诸佛母，<a id="a-9d"></a>能示诸佛世间实相。<a id="a-9e"></a>”</p>
  <p id="a9f">“世尊，<a id="a-9g"></a>云何般若波罗蜜多，<a id="a-9h"></a>能示诸佛世间不可思议相？<a id="a-9i"></a>”</p>
  <p id="a9j">“善现，<a id="a-9k"></a>甚深般若波罗蜜多，<a id="a-9l"></a>能示诸佛色世间不可思议相，<a id="a-9m"></a>受、<a id="a-9n"></a>想、<a id="a-9o"></a>行、<a id="a-9p"></a>识世间不可思议相；<a id="a-9q"></a>能示诸佛眼处世间不可思议相，<a id="a-9r"></a>耳、<a id="a-9s"></a>鼻、<a id="a-9t"></a>舌、<a id="a-9u"></a>身、<a id="a-9v"></a>意处世间不可思议相；<a id="a-9w"></a>能示诸佛色处世间不可思议相，<a id="a-9x"></a>声、<a id="a-9y"></a>香、<a id="a-9z"></a>味、<a id="a-A0"></a>触、<a id="a-A1"></a>法处世间不可思议相；<a id="a-A2"></a>能示诸佛眼界世间不可思议相，<a id="a-A3"></a>色界、<a id="a-A4"></a>眼识界及眼触、<a id="a-A5"></a>眼触为缘所生诸受世间不可思议相；<a id="a-A6"></a>能示诸佛耳界世间不可思议相，<a id="a-A7"></a>声界、<a id="a-A8"></a>耳识界及耳触、<a id="a-A9"></a>耳触为缘所生诸受世间不可思议相；<a id="a-AA"></a>能示诸佛鼻界世间不可思议相，<a id="a-AB"></a>香界、<a id="a-AC"></a>鼻识界及鼻触、<a id="a-AD"></a>鼻触为缘所生诸受世间不可思议相；<a id="a-AE"></a>能示诸佛舌界世间不可思议相，<a id="a-AF"></a>味界、<a id="a-AG"></a>舌识界及舌触、<a id="a-AH"></a>舌触为缘所生诸受世间不可思议相；<a id="a-AI"></a>能示诸佛身界世间不可思议相，<a id="a-AJ"></a>触界、<a id="a-AK"></a>身识界及身触、<a id="a-AL"></a>身触为缘所生诸受世间不可思议相；<a id="a-AM"></a>能示诸佛意界世间不可思议相，<a id="a-AN"></a>法界、<a id="a-AO"></a>意识界及意触、<a id="a-AP"></a>意触为缘所生诸受世间不可思议相；<a id="a-AQ"></a>能示诸佛地界世间不可思议相，<a id="a-AR"></a>水、<a id="a-AS"></a>火、<a id="a-AT"></a>风、<a id="a-AU"></a>空、<a id="a-AV"></a>识界世间不可思议相；<a id="a-AW"></a>能示诸佛无明世间不可思议相，<a id="a-AX"></a>行、<a id="a-AY"></a>识、<a id="a-AZ"></a>名色、<a id="a-Aa"></a>六处、<a id="a-Ab"></a>触、<a id="a-Ac"></a>受、<a id="a-Ad"></a>爱、<a id="a-Ae"></a>取、<a id="a-Af"></a>有、<a id="a-Ag"></a>生、<a id="a-Ah"></a>老死愁叹苦忧恼世间不可思议相；<a id="a-Ai"></a>能示诸佛布施波罗蜜多世间不可思议相，<a id="a-Aj"></a>净戒、<a id="a-Ak"></a>安忍、<a id="a-Al"></a>精进、<a id="a-Am"></a>静虑、<a id="a-An"></a>般若波罗蜜多世间不可思议相；<a id="a-Ao"></a>能示诸佛内空世间不可思议相，<a id="a-Ap"></a>外空、<a id="a-Aq"></a>内外空、<a id="a-Ar"></a>空空、<a id="a-As"></a>大空、<a id="a-At"></a>胜义空、<a id="a-Au"></a>有为空、<a id="a-Av"></a>无为空、<a id="a-Aw"></a>毕竟空、<a id="a-Ax"></a>无际空、<a id="a-Ay"></a>散空、<a id="a-Az"></a>无变异空、<a id="a-B0"></a>本性空、<a id="a-B1"></a>自相空、<a id="a-B2"></a>共相空、<a id="a-B3"></a>一切法空、<a id="a-B4"></a>不可得空、<a id="a-B5"></a>无性空、<a id="a-B6"></a>自性空、<a id="a-B7"></a>无性自性空世间不可思议相；<a id="a-B8"></a>能示诸佛真如世间不可思议相，<a id="a-B9"></a>法界、<a id="a-BA"></a>法性、<a id="a-BB"></a>不虚妄性、<a id="a-BC"></a>不变异性、<a id="a-BD"></a>平等性、<a id="a-BE"></a>离生性、<a id="a-BF"></a>法定、<a id="a-BG"></a>法住、<a id="a-BH"></a>实际、<a id="a-BI"></a>虚空界、<a id="a-BJ"></a>不思议界世间不可思议相；<a id="a-BK"></a>能示诸佛苦圣谛世间不可思议相，<a id="a-BL"></a>集、<a id="a-BM"></a>灭、<a id="a-BN"></a>道圣谛世间不可思议相；<a id="a-BO"></a>能示诸佛四静虑世间不可思议相，<a id="a-BP"></a>四无量、<a id="a-BQ"></a>四无色定世间不可思议相；<a id="a-BR"></a>能示诸佛八解脱世间不可思议相，<a id="a-BS"></a>八胜处、<a id="a-BT"></a>九次第定、<a id="a-BU"></a>十遍处世间不可思议相；<a id="a-BV"></a>能示诸佛四念住世间不可思议相，<a id="a-BW"></a>四正断、<a id="a-BX"></a>四神足、<a id="a-BY"></a>五根、<a id="a-BZ"></a>五力、<a id="a-Ba"></a>七等觉支、<a id="a-Bb"></a>八圣道支世间不可思议相；<a id="a-Bc"></a>能示诸佛空解脱门世间不可思议相，<a id="a-Bd"></a>无相、<a id="a-Be"></a>无愿解脱门世间不可思议相；<a id="a-Bf"></a>能示诸佛菩萨十地世间不可思议相；<a id="a-Bg"></a>能示诸佛五眼世间不可思议相，<a id="a-Bh"></a>六神通世间不可思议相；<a id="a-Bi"></a>能示诸佛佛十力世间不可思议相，<a id="a-Bj"></a>四无所畏、<a id="a-Bk"></a>四无礙解、<a id="a-Bl"></a>大慈、<a id="a-Bm"></a>大悲、<a id="a-Bn"></a>大喜、<a id="a-Bo"></a>大舍、<a id="a-Bp"></a>十八佛不共法世间不可思议相；<a id="a-Bq"></a>能示诸佛无忘失法世间不可思议相，<a id="a-Br"></a>恒住舍性世间不可思议相；<a id="a-Bs"></a>能示诸佛一切智世间不可思议相，<a id="a-Bt"></a>道相智、<a id="a-Bu"></a>一切相智世间不可思议相；<a id="a-Bv"></a>能示诸佛一切陀罗尼门世间不可思议相，<a id="a-Bw"></a>一切三摩地门世间不可思议相；<a id="a-Bx"></a>能示诸佛预流果世间不可思议相，<a id="a-By"></a>一来、<a id="a-Bz"></a>不还、<a id="a-C0"></a>阿罗汉果世间不可思议相；<a id="a-C1"></a>能示诸佛独觉菩提世间不可思议相；<a id="a-C2"></a>能示诸佛一切菩萨摩诃萨行世间不可思议相；<a id="a-C3"></a>能示诸佛无上正等菩提世间不可思议相。</p>
  <p id="aC4">“善现，<a id="a-C5"></a>由如是义，<a id="a-C6"></a>甚深般若波罗蜜多，<a id="a-C7"></a>能示诸佛世间实相，<a id="a-C8"></a>名诸佛母。</p>
  <p id="aC9">“复次，<a id="a-CA"></a>善现，<a id="a-CB"></a>甚深般若波罗蜜多，<a id="a-CC"></a>能示诸佛世间远离相，<a id="a-CD"></a>名诸佛母，<a id="a-CE"></a>能示诸佛世间实相。<a id="a-CF"></a>”</p>
  <p id="aCG">“世尊，<a id="a-CH"></a>云何般若波罗蜜多，<a id="a-CI"></a>能示诸佛世间远离相？<a id="a-CJ"></a>”</p>
  <p id="aCK">“善现，<a id="a-CL"></a>甚深般若波罗蜜多，<a id="a-CM"></a>能示诸佛色世间远离相，<a id="a-CN"></a>受、<a id="a-CO"></a>想、<a id="a-CP"></a>行、<a id="a-CQ"></a>识世间远离相；<a id="a-CR"></a>能示诸佛眼处世间远离相，<a id="a-CS"></a>耳、<a id="a-CT"></a>鼻、<a id="a-CU"></a>舌、<a id="a-CV"></a>身、<a id="a-CW"></a>意处世间远离相；<a id="a-CX"></a>能示诸佛色处世间远离相，<a id="a-CY"></a>声、<a id="a-CZ"></a>香、<a id="a-Ca"></a>味、<a id="a-Cb"></a>触、<a id="a-Cc"></a>法处世间远离相；<a id="a-Cd"></a>能示诸佛眼界世间远离相，<a id="a-Ce"></a>色界、<a id="a-Cf"></a>眼识界及眼触、<a id="a-Cg"></a>眼触为缘所生诸受世间远离相；<a id="a-Ch"></a>能示诸佛耳界世间远离相，<a id="a-Ci"></a>声界、<a id="a-Cj"></a>耳识界及耳触、<a id="a-Ck"></a>耳触为缘所生诸受世间远离相；<a id="a-Cl"></a>能示诸佛鼻界世间远离相，<a id="a-Cm"></a>香界、<a id="a-Cn"></a>鼻识界及鼻触、<a id="a-Co"></a>鼻触为缘所生诸受世间远离相；<a id="a-Cp"></a>能示诸佛舌界世间远离相，<a id="a-Cq"></a>味界、<a id="a-Cr"></a>舌识界及舌触、<a id="a-Cs"></a>舌触为缘所生诸受世间远离相；<a id="a-Ct"></a>能示诸佛身界世间远离相，<a id="a-Cu"></a>触界、<a id="a-Cv"></a>身识界及身触、<a id="a-Cw"></a>身触为缘所生诸受世间远离相；<a id="a-Cx"></a>能示诸佛意界世间远离相，<a id="a-Cy"></a>法界、<a id="a-Cz"></a>意识界及意触、<a id="a-D0"></a>意触为缘所生诸受世间远离相；<a id="a-D1"></a>能示诸佛地界世间远离相，<a id="a-D2"></a>水、<a id="a-D3"></a>火、<a id="a-D4"></a>风、<a id="a-D5"></a>空、<a id="a-D6"></a>识界世间远离相；<a id="a-D7"></a>能示诸佛无明世间远离相，<a id="a-D8"></a>行、<a id="a-D9"></a>识、<a id="a-DA"></a>名色、<a id="a-DB"></a>六处、<a id="a-DC"></a>触、<a id="a-DD"></a>受、<a id="a-DE"></a>爱、<a id="a-DF"></a>取、<a id="a-DG"></a>有、<a id="a-DH"></a>生、<a id="a-DI"></a>老死愁叹苦忧恼世间远离相；<a id="a-DJ"></a>能示诸佛布施波罗蜜多世间远离相，<a id="a-DK"></a>净戒、<a id="a-DL"></a>安忍、<a id="a-DM"></a>精进、<a id="a-DN"></a>静虑、<a id="a-DO"></a>般若波罗蜜多世间远离相；<a id="a-DP"></a>能示诸佛内空世间远离相，<a id="a-DQ"></a>外空、<a id="a-DR"></a>内外空、<a id="a-DS"></a>空空、<a id="a-DT"></a>大空、<a id="a-DU"></a>胜义空、<a id="a-DV"></a>有为空、<a id="a-DW"></a>无为空、<a id="a-DX"></a>毕竟空、<a id="a-DY"></a>无际空、<a id="a-DZ"></a>散空、<a id="a-Da"></a>无变异空、<a id="a-Db"></a>本性空、<a id="a-Dc"></a>自相空、<a id="a-Dd"></a>共相空、<a id="a-De"></a>一切法空、<a id="a-Df"></a>不可得空、<a id="a-Dg"></a>无性空、<a id="a-Dh"></a>自性空、<a id="a-Di"></a>无性自性空世间远离相；<a id="a-Dj"></a>能示诸佛真如世间远离相，<a id="a-Dk"></a>法界、<a id="a-Dl"></a>法性、<a id="a-Dm"></a>不虚妄性、<a id="a-Dn"></a>不变异性、<a id="a-Do"></a>平等性、<a id="a-Dp"></a>离生性、<a id="a-Dq"></a>法定、<a id="a-Dr"></a>法住、<a id="a-Ds"></a>实际、<a id="a-Dt"></a>虚空界、<a id="a-Du"></a>不思议界世间远离相；<a id="a-Dv"></a>能示诸佛苦圣谛世间远离相，<a id="a-Dw"></a>集、<a id="a-Dx"></a>灭、<a id="a-Dy"></a>道圣谛世间远离相；<a id="a-Dz"></a>能示诸佛四静虑世间远离相，<a id="a-E0"></a>四无量、<a id="a-E1"></a>四无色定世间远离相；<a id="a-E2"></a>能示诸佛八解脱世间远离相，<a id="a-E3"></a>八胜处、<a id="a-E4"></a>九次第定、<a id="a-E5"></a>十遍处世间远离相；<a id="a-E6"></a>能示诸佛四念住世间远离相，<a id="a-E7"></a>四正断、<a id="a-E8"></a>四神足、<a id="a-E9"></a>五根、<a id="a-EA"></a>五力、<a id="a-EB"></a>七等觉支、<a id="a-EC"></a>八圣道支世间远离相；<a id="a-ED"></a>能示诸佛空解脱门世间远离相，<a id="a-EE"></a>无相、<a id="a-EF"></a>无愿解脱门世间远离相；<a id="a-EG"></a>能示诸佛菩萨十地世间远离相；<a id="a-EH"></a>能示诸佛五眼世间远离相，<a id="a-EI"></a>六神通世间远离相；<a id="a-EJ"></a>能示诸佛佛十力世间远离相，<a id="a-EK"></a>四无所畏、<a id="a-EL"></a>四无礙解、<a id="a-EM"></a>大慈、<a id="a-EN"></a>大悲、<a id="a-EO"></a>大喜、<a id="a-EP"></a>大舍、<a id="a-EQ"></a>十八佛不共法世间远离相；<a id="a-ER"></a>能示诸佛无忘失法世间远离相，<a id="a-ES"></a>恒住舍性世间远离相；<a id="a-ET"></a>能示诸佛一切智世间远离相，<a id="a-EU"></a>道相智、<a id="a-EV"></a>一切相智世间远离相；<a id="a-EW"></a>能示诸佛一切陀罗尼门世间远离相，<a id="a-EX"></a>一切三摩地门世间远离相；<a id="a-EY"></a>能示诸佛预流果世间远离相，<a id="a-EZ"></a>一来、<a id="a-Ea"></a>不还、<a id="a-Eb"></a>阿罗汉果世间远离相；<a id="a-Ec"></a>能示诸佛独觉菩提世间远离相；<a id="a-Ed"></a>能示诸佛一切菩萨摩诃萨行世间远离相；<a id="a-Ee"></a>能示诸佛无上正等菩提世间远离相。</p>
  <p id="aEf">“善现，<a id="a-Eg"></a>由如是义，<a id="a-Eh"></a>甚深般若波罗蜜多，<a id="a-Ei"></a>能示诸佛世间实相，<a id="a-Ej"></a>名诸佛母。<a id="a-Ek"></a>”</p>
  <p id="aEl">“复次，<a id="a-Em"></a>善现，<a id="a-En"></a>甚深般若波罗蜜多，<a id="a-Eo"></a>能示诸佛世间寂静相，<a id="a-Ep"></a>名诸佛母，<a id="a-Eq"></a>能示诸佛世间实相。<a id="a-Er"></a>”</p>
  <p id="aEs">“世尊，<a id="a-Et"></a>云何般若波罗蜜多，<a id="a-Eu"></a>能示诸佛世间寂静相？<a id="a-Ev"></a>”</p>
  <p id="aEw">“善现，<a id="a-Ex"></a>甚深般若波罗蜜多，<a id="a-Ey"></a>能示诸佛色世间寂静相，<a id="a-Ez"></a>受、<a id="a-F0"></a>想、<a id="a-F1"></a>行、<a id="a-F2"></a>识世间寂静相；<a id="a-F3"></a>能示诸佛眼处世间寂静相，<a id="a-F4"></a>耳、<a id="a-F5"></a>鼻、<a id="a-F6"></a>舌、<a id="a-F7"></a>身、<a id="a-F8"></a>意处世间寂静相；<a id="a-F9"></a>能示诸佛色处世间寂静相，<a id="a-FA"></a>声、<a id="a-FB"></a>香、<a id="a-FC"></a>味、<a id="a-FD"></a>触、<a id="a-FE"></a>法处世间寂静相；<a id="a-FF"></a>能示诸佛眼界世间寂静相，<a id="a-FG"></a>色界、<a id="a-FH"></a>眼识界及眼触、<a id="a-FI"></a>眼触为缘所生诸受世间寂静相；<a id="a-FJ"></a>能示诸佛耳界世间寂静相，<a id="a-FK"></a>声界、<a id="a-FL"></a>耳识界及耳触、<a id="a-FM"></a>耳触为缘所生诸受世间寂静相；<a id="a-FN"></a>能示诸佛鼻界世间寂静相，<a id="a-FO"></a>香界、<a id="a-FP"></a>鼻识界及鼻触、<a id="a-FQ"></a>鼻触为缘所生诸受世间寂静相；<a id="a-FR"></a>能示诸佛舌界世间寂静相，<a id="a-FS"></a>味界、<a id="a-FT"></a>舌识界及舌触、<a id="a-FU"></a>舌触为缘所生诸受世间寂静相；<a id="a-FV"></a>能示诸佛身界世间寂静相，<a id="a-FW"></a>触界、<a id="a-FX"></a>身识界及身触、<a id="a-FY"></a>身触为缘所生诸受世间寂静相；<a id="a-FZ"></a>能示诸佛意界世间寂静相，<a id="a-Fa"></a>法界、<a id="a-Fb"></a>意识界及意触、<a id="a-Fc"></a>意触为缘所生诸受世间寂静相；<a id="a-Fd"></a>能示诸佛地界世间寂静相，<a id="a-Fe"></a>水、<a id="a-Ff"></a>火、<a id="a-Fg"></a>风、<a id="a-Fh"></a>空、<a id="a-Fi"></a>识界世间寂静相；<a id="a-Fj"></a>能示诸佛无明世间寂静相，<a id="a-Fk"></a>行、<a id="a-Fl"></a>识、<a id="a-Fm"></a>名色、<a id="a-Fn"></a>六处、<a id="a-Fo"></a>触、<a id="a-Fp"></a>受、<a id="a-Fq"></a>爱、<a id="a-Fr"></a>取、<a id="a-Fs"></a>有、<a id="a-Ft"></a>生、<a id="a-Fu"></a>老死愁叹苦忧恼世间寂静相；<a id="a-Fv"></a>能示诸佛布施波罗蜜多世间寂静相，<a id="a-Fw"></a>净戒、<a id="a-Fx"></a>安忍、<a id="a-Fy"></a>精进、<a id="a-Fz"></a>静虑、<a id="a-G0"></a>般若波罗蜜多世间寂静相；<a id="a-G1"></a>能示诸佛内空世间寂静相，<a id="a-G2"></a>外空、<a id="a-G3"></a>内外空、<a id="a-G4"></a>空空、<a id="a-G5"></a>大空、<a id="a-G6"></a>胜义空、<a id="a-G7"></a>有为空、<a id="a-G8"></a>无为空、<a id="a-G9"></a>毕竟空、<a id="a-GA"></a>无际空、<a id="a-GB"></a>散空、<a id="a-GC"></a>无变异空、<a id="a-GD"></a>本性空、<a id="a-GE"></a>自相空、<a id="a-GF"></a>共相空、<a id="a-GG"></a>一切法空、<a id="a-GH"></a>不可得空、<a id="a-GI"></a>无性空、<a id="a-GJ"></a>自性空、<a id="a-GK"></a>无性自性空世间寂静相；<a id="a-GL"></a>能示诸佛真如世间寂静相，<a id="a-GM"></a>法界、<a id="a-GN"></a>法性、<a id="a-GO"></a>不虚妄性、<a id="a-GP"></a>不变异性、<a id="a-GQ"></a>平等性、<a id="a-GR"></a>离生性、<a id="a-GS"></a>法定、<a id="a-GT"></a>法住、<a id="a-GU"></a>实际、<a id="a-GV"></a>虚空界、<a id="a-GW"></a>不思议界世间寂静相；<a id="a-GX"></a>能示诸佛苦圣谛世间寂静相，<a id="a-GY"></a>集、<a id="a-GZ"></a>灭、<a id="a-Ga"></a>道圣谛世间寂静相；<a id="a-Gb"></a>能示诸佛四静虑世间寂静相，<a id="a-Gc"></a>四无量、<a id="a-Gd"></a>四无色定世间寂静相；<a id="a-Ge"></a>能示诸佛八解脱世间寂静相，<a id="a-Gf"></a>八胜处、<a id="a-Gg"></a>九次第定、<a id="a-Gh"></a>十遍处世间寂静相；<a id="a-Gi"></a>能示诸佛四念住世间寂静相，<a id="a-Gj"></a>四正断、<a id="a-Gk"></a>四神足、<a id="a-Gl"></a>五根、<a id="a-Gm"></a>五力、<a id="a-Gn"></a>七等觉支、<a id="a-Go"></a>八圣道支世间寂静相；<a id="a-Gp"></a>能示诸佛空解脱门世间寂静相，<a id="a-Gq"></a>无相、<a id="a-Gr"></a>无愿解脱门世间寂静相；<a id="a-Gs"></a>能示诸佛菩萨十地世间寂静相；<a id="a-Gt"></a>能示诸佛五眼世间寂静相，<a id="a-Gu"></a>六神通世间寂静相；<a id="a-Gv"></a>能示诸佛佛十力世间寂静相，<a id="a-Gw"></a>四无所畏、<a id="a-Gx"></a>四无礙解、<a id="a-Gy"></a>大慈、<a id="a-Gz"></a>大悲、<a id="a-H0"></a>大喜、<a id="a-H1"></a>大舍、<a id="a-H2"></a>十八佛不共法世间寂静相；<a id="a-H3"></a>能示诸佛无忘失法世间寂静相，<a id="a-H4"></a>恒住舍性世间寂静相；<a id="a-H5"></a>能示诸佛一切智世间寂静相，<a id="a-H6"></a>道相智、<a id="a-H7"></a>一切相智世间寂静相；<a id="a-H8"></a>能示诸佛一切陀罗尼门世间寂静相，<a id="a-H9"></a>一切三摩地门世间寂静相；<a id="a-HA"></a>能示诸佛预流果世间寂静相，<a id="a-HB"></a>一来、<a id="a-HC"></a>不还、<a id="a-HD"></a>阿罗汉果世间寂静相；<a id="a-HE"></a>能示诸佛独觉菩提世间寂静相；<a id="a-HF"></a>能示诸佛一切菩萨摩诃萨行世间寂静相；<a id="a-HG"></a>能示诸佛诸佛无上正等菩提世间寂静相。</p>
  <p id="aHH">“善现，<a id="a-HI"></a>由如是义，<a id="a-HJ"></a>甚深般若波罗蜜多，<a id="a-HK"></a>能示诸佛世间实相，<a id="a-HL"></a>名诸佛母。</p>
  <p id="aHM">“复次，<a id="a-HN"></a>善现，<a id="a-HO"></a>甚深般若波罗蜜多，<a id="a-HP"></a>能示诸佛世间毕竟空相，<a id="a-HQ"></a>名诸佛母，<a id="a-HR"></a>能示诸佛世间实相。<a id="a-HS"></a>”</p>
  <p id="aHT">“世尊，<a id="a-HU"></a>云何般若波罗蜜多，<a id="a-HV"></a>能示诸佛世间毕竟空相？<a id="a-HW"></a>”</p>
  <p id="aHX">“善现，<a id="a-HY"></a>甚深般若波罗蜜多，<a id="a-HZ"></a>能示诸佛色世间毕竟空相，<a id="a-Ha"></a>受、<a id="a-Hb"></a>想、<a id="a-Hc"></a>行、<a id="a-Hd"></a>识世间毕竟空相；<a id="a-He"></a>能示诸佛眼处世间毕竟空相，<a id="a-Hf"></a>耳、<a id="a-Hg"></a>鼻、<a id="a-Hh"></a>舌、<a id="a-Hi"></a>身、<a id="a-Hj"></a>意处世间毕竟空相；<a id="a-Hk"></a>能示诸佛色处世间毕竟空相，<a id="a-Hl"></a>声、<a id="a-Hm"></a>香、<a id="a-Hn"></a>味、<a id="a-Ho"></a>触、<a id="a-Hp"></a>法处世间毕竟空相；<a id="a-Hq"></a>能示诸佛眼界世间毕竟空相，<a id="a-Hr"></a>色界、<a id="a-Hs"></a>眼识界及眼触、<a id="a-Ht"></a>眼触为缘所生诸受世间毕竟空相；<a id="a-Hu"></a>能示诸佛耳界世间毕竟空相，<a id="a-Hv"></a>声界、<a id="a-Hw"></a>耳识界及耳触、<a id="a-Hx"></a>耳触为缘所生诸受世间毕竟空相；<a id="a-Hy"></a>能示诸佛鼻界世间毕竟空相，<a id="a-Hz"></a>香界、<a id="a-I0"></a>鼻识界及鼻触、<a id="a-I1"></a>鼻触为缘所生诸受世间毕竟空相；<a id="a-I2"></a>能示诸佛舌界世间毕竟空相，<a id="a-I3"></a>味界、<a id="a-I4"></a>舌识界及舌触、<a id="a-I5"></a>舌触为缘所生诸受世间毕竟空相；<a id="a-I6"></a>能示诸佛身界世间毕竟空相，<a id="a-I7"></a>触界、<a id="a-I8"></a>身识界及身触、<a id="a-I9"></a>身触为缘所生诸受世间毕竟空相；<a id="a-IA"></a>能示诸佛意界世间毕竟空相，<a id="a-IB"></a>法界、<a id="a-IC"></a>意识界及意触、<a id="a-ID"></a>意触为缘所生诸受世间毕竟空相；<a id="a-IE"></a>能示诸佛地界世间毕竟空相，<a id="a-IF"></a>水、<a id="a-IG"></a>火、<a id="a-IH"></a>风、<a id="a-II"></a>空、<a id="a-IJ"></a>识界世间毕竟空相；<a id="a-IK"></a>能示诸佛无明世间毕竟空相，<a id="a-IL"></a>行、<a id="a-IM"></a>识、<a id="a-IN"></a>名色、<a id="a-IO"></a>六处、<a id="a-IP"></a>触、<a id="a-IQ"></a>受、<a id="a-IR"></a>爱、<a id="a-IS"></a>取、<a id="a-IT"></a>有、<a id="a-IU"></a>生、<a id="a-IV"></a>老死愁叹苦忧恼世间毕竟空相；<a id="a-IW"></a>能示诸佛布施波罗蜜多世间毕竟空相，<a id="a-IX"></a>净戒、<a id="a-IY"></a>安忍、<a id="a-IZ"></a>精进、<a id="a-Ia"></a>静虑、<a id="a-Ib"></a>般若波罗蜜多世间毕竟空相；<a id="a-Ic"></a>能示诸佛内空世间毕竟空相，<a id="a-Id"></a>外空、<a id="a-Ie"></a>内外空、<a id="a-If"></a>空空、<a id="a-Ig"></a>大空、<a id="a-Ih"></a>胜义空、<a id="a-Ii"></a>有为空、<a id="a-Ij"></a>无为空、<a id="a-Ik"></a>毕竟空、<a id="a-Il"></a>无际空、<a id="a-Im"></a>散空、<a id="a-In"></a>无变异空、<a id="a-Io"></a>本性空、<a id="a-Ip"></a>自相空、<a id="a-Iq"></a>共相空、<a id="a-Ir"></a>一切法空、<a id="a-Is"></a>不可得空、<a id="a-It"></a>无性空、<a id="a-Iu"></a>自性空、<a id="a-Iv"></a>无性自性空世间毕竟空相；<a id="a-Iw"></a>能示诸佛真如世间毕竟空相，<a id="a-Ix"></a>法界、<a id="a-Iy"></a>法性、<a id="a-Iz"></a>不虚妄性、<a id="a-J0"></a>不变异性、<a id="a-J1"></a>平等性、<a id="a-J2"></a>离生性、<a id="a-J3"></a>法定、<a id="a-J4"></a>法住、<a id="a-J5"></a>实际、<a id="a-J6"></a>虚空界、<a id="a-J7"></a>不思议界世间毕竟空相；<a id="a-J8"></a>能示诸佛苦圣谛世间毕竟空相，<a id="a-J9"></a>集、<a id="a-JA"></a>灭、<a id="a-JB"></a>道圣谛世间毕竟空相；<a id="a-JC"></a>能示诸佛四静虑世间毕竟空相，<a id="a-JD"></a>四无量、<a id="a-JE"></a>四无色定世间毕竟空相；<a id="a-JF"></a>能示诸佛八解脱世间毕竟空相，<a id="a-JG"></a>八胜处、<a id="a-JH"></a>九次第定、<a id="a-JI"></a>十遍处世间毕竟空相；<a id="a-JJ"></a>能示诸佛四念住世间毕竟空相，<a id="a-JK"></a>四正断、<a id="a-JL"></a>四神足、<a id="a-JM"></a>五根、<a id="a-JN"></a>五力、<a id="a-JO"></a>七等觉支、<a id="a-JP"></a>八圣道支世间毕竟空相；<a id="a-JQ"></a>能示诸佛空解脱门世间毕竟空相，<a id="a-JR"></a>无相、<a id="a-JS"></a>无愿解脱门世间毕竟空相；<a id="a-JT"></a>能示诸佛菩萨十地世间毕竟空相；<a id="a-JU"></a>能示诸佛五眼世间毕竟空相，<a id="a-JV"></a>六神通世间毕竟空相；<a id="a-JW"></a>能示诸佛佛十力世间毕竟空相，<a id="a-JX"></a>四无所畏、<a id="a-JY"></a>四无礙解、<a id="a-JZ"></a>大慈、<a id="a-Ja"></a>大悲、<a id="a-Jb"></a>大喜、<a id="a-Jc"></a>大舍、<a id="a-Jd"></a>十八佛不共法世间毕竟空相；<a id="a-Je"></a>能示诸佛无忘失法世间毕竟空相，<a id="a-Jf"></a>恒住舍性世间毕竟空相；<a id="a-Jg"></a>能示诸佛一切智世间毕竟空相，<a id="a-Jh"></a>道相智、<a id="a-Ji"></a>一切相智世间毕竟空相；<a id="a-Jj"></a>能示诸佛一切陀罗尼门世间毕竟空相，<a id="a-Jk"></a>一切三摩地门世间毕竟空相；<a id="a-Jl"></a>能示诸佛预流果世间毕竟空相，<a id="a-Jm"></a>一来、<a id="a-Jn"></a>不还、<a id="a-Jo"></a>阿罗汉果世间毕竟空相；<a id="a-Jp"></a>能示诸佛独觉菩提世间毕竟空相；<a id="a-Jq"></a>能示诸佛一切菩萨摩诃萨行世间毕竟空相；<a id="a-Jr"></a>能示诸佛诸佛无上正等菩提世间毕竟空相。</p>
  <p id="aJs">“善现，<a id="a-Jt"></a>由如是义，<a id="a-Ju"></a>甚深般若波罗蜜多，<a id="a-Jv"></a>能示诸佛世间实相，<a id="a-Jw"></a>名诸佛母。<a id="a-Jx"></a>”</p>
  <p id="aJy">“复次，<a id="a-Jz"></a>善现，<a id="a-K0"></a>甚深般若波罗蜜多，<a id="a-K1"></a>能示诸佛世间无性空相，<a id="a-K2"></a>名诸佛母，<a id="a-K3"></a>能示诸佛世间实相。<a id="a-K4"></a>”</p>
  <p id="aK5">“世尊，<a id="a-K6"></a>云何般若波罗蜜多，<a id="a-K7"></a>能示诸佛世间无性空相？<a id="a-K8"></a>”</p>
  <p id="aK9">“善现，<a id="a-KA"></a>甚深般若波罗蜜多，<a id="a-KB"></a>能示诸佛色世间无性空相，<a id="a-KC"></a>受、<a id="a-KD"></a>想、<a id="a-KE"></a>行、<a id="a-KF"></a>识世间无性空相；<a id="a-KG"></a>能示诸佛眼处世间无性空相，<a id="a-KH"></a>耳、<a id="a-KI"></a>鼻、<a id="a-KJ"></a>舌、<a id="a-KK"></a>身、<a id="a-KL"></a>意处世间无性空相；<a id="a-KM"></a>能示诸佛色处世间无性空相，<a id="a-KN"></a>声、<a id="a-KO"></a>香、<a id="a-KP"></a>味、<a id="a-KQ"></a>触、<a id="a-KR"></a>法处世间无性空相；<a id="a-KS"></a>能示诸佛眼界世间无性空相，<a id="a-KT"></a>色界、<a id="a-KU"></a>眼识界及眼触、<a id="a-KV"></a>眼触为缘所生诸受世间无性空相；<a id="a-KW"></a>能示诸佛耳界世间无性空相，<a id="a-KX"></a>声界、<a id="a-KY"></a>耳识界及耳触、<a id="a-KZ"></a>耳触为缘所生诸受世间无性空相；<a id="a-Ka"></a>能示诸佛鼻界世间无性空相，<a id="a-Kb"></a>香界、<a id="a-Kc"></a>鼻识界及鼻触、<a id="a-Kd"></a>鼻触为缘所生诸受世间无性空相；<a id="a-Ke"></a>能示诸佛舌界世间无性空相，<a id="a-Kf"></a>味界、<a id="a-Kg"></a>舌识界及舌触、<a id="a-Kh"></a>舌触为缘所生诸受世间无性空相；<a id="a-Ki"></a>能示诸佛身界世间无性空相，<a id="a-Kj"></a>触界、<a id="a-Kk"></a>身识界及身触、<a id="a-Kl"></a>身触为缘所生诸受世间无性空相；<a id="a-Km"></a>能示诸佛意界世间无性空相，<a id="a-Kn"></a>法界、<a id="a-Ko"></a>意识界及意触、<a id="a-Kp"></a>意触为缘所生诸受世间无性空相；<a id="a-Kq"></a>能示诸佛地界世间无性空相，<a id="a-Kr"></a>水、<a id="a-Ks"></a>火、<a id="a-Kt"></a>风、<a id="a-Ku"></a>空、<a id="a-Kv"></a>识界世间无性空相；<a id="a-Kw"></a>能示诸佛无明世间无性空相，<a id="a-Kx"></a>行、<a id="a-Ky"></a>识、<a id="a-Kz"></a>名色、<a id="a-L0"></a>六处、<a id="a-L1"></a>触、<a id="a-L2"></a>受、<a id="a-L3"></a>爱、<a id="a-L4"></a>取、<a id="a-L5"></a>有、<a id="a-L6"></a>生、<a id="a-L7"></a>老死愁叹苦忧恼世间无性空相；<a id="a-L8"></a>能示诸佛布施波罗蜜多世间无性空相，<a id="a-L9"></a>净戒、<a id="a-LA"></a>安忍、<a id="a-LB"></a>精进、<a id="a-LC"></a>静虑、<a id="a-LD"></a>般若波罗蜜多世间无性空相；<a id="a-LE"></a>能示诸佛内空世间无性空相，<a id="a-LF"></a>外空、<a id="a-LG"></a>内外空、<a id="a-LH"></a>空空、<a id="a-LI"></a>大空、<a id="a-LJ"></a>胜义空、<a id="a-LK"></a>有为空、<a id="a-LL"></a>无为空、<a id="a-LM"></a>毕竟空、<a id="a-LN"></a>无际空、<a id="a-LO"></a>散空、<a id="a-LP"></a>无变异空、<a id="a-LQ"></a>本性空、<a id="a-LR"></a>自相空、<a id="a-LS"></a>共相空、<a id="a-LT"></a>一切法空、<a id="a-LU"></a>不可得空、<a id="a-LV"></a>无性空、<a id="a-LW"></a>自性空、<a id="a-LX"></a>无性自性空世间无性空相；<a id="a-LY"></a>能示诸佛真如世间无性空相，<a id="a-LZ"></a>法界、<a id="a-La"></a>法性、<a id="a-Lb"></a>不虚妄性、<a id="a-Lc"></a>不变异性、<a id="a-Ld"></a>平等性、<a id="a-Le"></a>离生性、<a id="a-Lf"></a>法定、<a id="a-Lg"></a>法住、<a id="a-Lh"></a>实际、<a id="a-Li"></a>虚空界、<a id="a-Lj"></a>不思议界世间无性空相；<a id="a-Lk"></a>能示诸佛苦圣谛世间无性空相，<a id="a-Ll"></a>集、<a id="a-Lm"></a>灭、<a id="a-Ln"></a>道圣谛世间无性空相；<a id="a-Lo"></a>能示诸佛四静虑世间无性空相，<a id="a-Lp"></a>四无量、<a id="a-Lq"></a>四无色定世间无性空相；<a id="a-Lr"></a>能示诸佛八解脱世间无性空相，<a id="a-Ls"></a>八胜处、<a id="a-Lt"></a>九次第定、<a id="a-Lu"></a>十遍处世间无性空相；<a id="a-Lv"></a>能示诸佛四念住世间无性空相，<a id="a-Lw"></a>四正断、<a id="a-Lx"></a>四神足、<a id="a-Ly"></a>五根、<a id="a-Lz"></a>五力、<a id="a-M0"></a>七等觉支、<a id="a-M1"></a>八圣道支世间无性空相；<a id="a-M2"></a>能示诸佛空解脱门世间无性空相，<a id="a-M3"></a>无相、<a id="a-M4"></a>无愿解脱门世间无性空相；<a id="a-M5"></a>能示诸佛菩萨十地世间无性空相；<a id="a-M6"></a>能示诸佛五眼世间无性空相，<a id="a-M7"></a>六神通世间无性空相；<a id="a-M8"></a>能示诸佛佛十力世间无性空相，<a id="a-M9"></a>四无所畏、<a id="a-MA"></a>四无礙解、<a id="a-MB"></a>大慈、<a id="a-MC"></a>大悲、<a id="a-MD"></a>大喜、<a id="a-ME"></a>大舍、<a id="a-MF"></a>十八佛不共法世间无性空相；<a id="a-MG"></a>能示诸佛无忘失法世间无性空相，<a id="a-MH"></a>恒住舍性世间无性空相；<a id="a-MI"></a>能示诸佛一切智世间无性空相，<a id="a-MJ"></a>道相智、<a id="a-MK"></a>一切相智世间无性空相；<a id="a-ML"></a>能示诸佛一切陀罗尼门世间无性空相，<a id="a-MM"></a>一切三摩地门世间无性空相；<a id="a-MN"></a>能示诸佛预流果世间无性空相，<a id="a-MO"></a>一来、<a id="a-MP"></a>不还、<a id="a-MQ"></a>阿罗汉果世间无性空相；<a id="a-MR"></a>能示诸佛独觉菩提世间无性空相；<a id="a-MS"></a>能示诸佛一切菩萨摩诃萨行世间无性空相；<a id="a-MT"></a>能示诸佛诸佛无上正等菩提世间无性空相。</p>
  <p id="aMU">“善现，<a id="a-MV"></a>由如是义，<a id="a-MW"></a>甚深般若波罗蜜多，<a id="a-MX"></a>能示诸佛世间实相，<a id="a-MY"></a>名诸佛母。</p>
 </body>
</html>