<!doctype html>
<html id="z3IBT4z8P" data-ver="1154">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百二十</h1>
  <h2 id="a2">第三分巧便品第二十三之四</h2>
  <p id="a3">时，<a id="a-4"></a>阿难陀窃作是念：<a id="a-5"></a>“今天帝释，<a id="a-6"></a>为自辩才赞说如是甚深般若波罗蜜多功德胜利，<a id="a-7"></a>为是如来威神之力？<a id="a-8"></a>”</p>
  <p id="a9">时，<a id="a-A"></a>天帝释知阿难陀心之所念，<a id="a-B"></a>白言：<a id="a-C"></a>“大德，<a id="a-D"></a>我所赞说甚深般若波罗蜜多功德胜利，<a id="a-E"></a>皆是如来威神之力。<a id="a-F"></a>”</p>
  <p id="aG">尔时，<a id="a-H"></a>佛告阿难陀言：<a id="a-I"></a>“如是，<a id="a-J"></a>如是，<a id="a-K"></a>今天帝释赞说如是甚深般若波罗蜜多功德胜利，<a id="a-L"></a>当知皆是如来神力，<a id="a-M"></a>非自辩才。<a id="a-N"></a>所以者何？<a id="a-O"></a>甚深般若波罗蜜多功德胜利，<a id="a-P"></a>定非一切世间天、<a id="a-Q"></a>人、<a id="a-R"></a>阿素洛等所能赞说。<a id="a-S"></a>庆喜当知，<a id="a-T"></a>若菩萨摩诃萨勤学、<a id="a-U"></a>思惟、<a id="a-V"></a>修行如是甚深般若波罗蜜多时，<a id="a-W"></a>此三千大千世界一切恶魔皆生疑惑，<a id="a-X"></a>咸作是念：<a id="a-Y"></a>‘此菩萨摩诃萨为证实际，<a id="a-Z"></a>退住预流、<a id="a-a"></a>一来、<a id="a-b"></a>不还、<a id="a-c"></a>阿罗汉果、<a id="a-d"></a>独觉菩提？<a id="a-e"></a>为趣无上正等菩提，<a id="a-f"></a>转妙法轮度有情众？<a id="a-g"></a>’</p>
  <p id="ah">“复次，<a id="a-i"></a>庆喜，<a id="a-j"></a>若菩萨摩诃萨不离如是甚深般若波罗蜜多，<a id="a-k"></a>时诸恶魔生大忧苦，<a id="a-l"></a>身心战栗如中毒箭。<a id="a-m"></a>复次，<a id="a-n"></a>庆喜，<a id="a-o"></a>若菩萨摩诃萨行深般若波罗蜜多，<a id="a-p"></a>时诸恶魔来到其所，<a id="a-q"></a>化作种种可怖畏事，<a id="a-r"></a>所谓刀剑、<a id="a-s"></a>恶兽、<a id="a-t"></a>毒蛇，<a id="a-u"></a>猛火炽然四方俱发，<a id="a-v"></a>欲令菩萨身心惊惧，<a id="a-w"></a>迷失无上正等觉心，<a id="a-x"></a>于所修行心生退屈，<a id="a-y"></a>乃至发起一念乱意，<a id="a-z"></a>障礙无上正等菩提，<a id="a-10"></a>是彼恶魔深心所愿。<a id="a-11"></a>”</p>
  <p id="a12">尔时，<a id="a-13"></a>庆喜便白佛言：<a id="a-14"></a>“为诸菩萨摩诃萨行深般若波罗蜜多时，<a id="a-15"></a>皆为恶魔之所扰乱，<a id="a-16"></a>为有扰乱、<a id="a-17"></a>不扰乱者？<a id="a-18"></a>”</p>
  <p id="a19">佛告庆喜：<a id="a-1A"></a>“非诸菩萨摩诃萨行深般若波罗蜜多时，<a id="a-1B"></a>皆为恶魔之所扰乱，<a id="a-1C"></a>然有扰乱、<a id="a-1D"></a>不扰乱者。<a id="a-1E"></a>”</p>
  <p id="a1F">具寿庆喜复白佛言：<a id="a-1G"></a>“何等菩萨摩诃萨行深般若波罗蜜多时，<a id="a-1H"></a>为诸恶魔之所扰乱？<a id="a-1I"></a>何等菩萨摩诃萨行深般若波罗蜜多时，<a id="a-1J"></a>不为恶魔之所扰乱？<a id="a-1K"></a>”</p>
  <p id="a1L">佛告庆喜：<a id="a-1M"></a>“若菩萨摩诃萨先世闻此甚深般若波罗蜜多，<a id="a-1N"></a>心不信解、<a id="a-1O"></a>毁訾诽谤；<a id="a-1P"></a>是菩萨摩诃萨行深般若波罗蜜多时，<a id="a-1Q"></a>便为恶魔之所扰乱。<a id="a-1R"></a>若菩萨摩诃萨先世闻此甚深般若波罗蜜多，<a id="a-1S"></a>信解赞美、<a id="a-1T"></a>不生诽谤；<a id="a-1U"></a>是菩萨摩诃萨行深般若波罗蜜多时，<a id="a-1V"></a>不为恶魔之所扰乱。</p>
  <p id="a1W">“复次，<a id="a-1X"></a>庆喜，<a id="a-1Y"></a>若菩萨摩诃萨先世闻此甚深般若波罗蜜多，<a id="a-1Z"></a>疑惑犹豫：<a id="a-1a"></a>‘为有？<a id="a-1b"></a>为无？<a id="a-1c"></a>为实、<a id="a-1d"></a>不实？<a id="a-1e"></a>’是菩萨摩诃萨行深般若波罗蜜多时，<a id="a-1f"></a>便为恶魔之所扰乱。<a id="a-1g"></a>若菩萨摩诃萨先世闻此甚深般若波罗蜜多，<a id="a-1h"></a>其心都无疑惑犹豫，<a id="a-1i"></a>信定实有；<a id="a-1j"></a>是菩萨摩诃萨行深般若波罗蜜多时，<a id="a-1k"></a>不为恶魔之所扰乱。</p>
  <p id="a1l">“复次，<a id="a-1m"></a>庆喜，<a id="a-1n"></a>若菩萨摩诃萨远离善友，<a id="a-1o"></a>为诸恶友之所摄持，<a id="a-1p"></a>不闻如是甚深般若波罗蜜多，<a id="a-1q"></a>由不闻故不能解了，<a id="a-1r"></a>不解了故不能修习，<a id="a-1s"></a>不修习故不能请问，<a id="a-1t"></a>不请问故不如说行，<a id="a-1u"></a>不如说行故不能证得甚深般若波罗蜜多；<a id="a-1v"></a>是菩萨摩诃萨行深般若波罗蜜多时，<a id="a-1w"></a>便为恶魔之所扰乱。<a id="a-1x"></a>若菩萨摩诃萨亲近善友，<a id="a-1y"></a>不为恶友之所摄持，<a id="a-1z"></a>得闻如是甚深般若波罗蜜多，<a id="a-20"></a>由得闻故便能解了，<a id="a-21"></a>由解了故即能修习，<a id="a-22"></a>由修习故便能请问，<a id="a-23"></a>由请问故能如说行，<a id="a-24"></a>由如说行故便能证得甚深般若波罗蜜多；<a id="a-25"></a>是菩萨摩诃萨行深般若波罗蜜多时，<a id="a-26"></a>不为恶魔之所扰乱。</p>
  <p id="a27">“复次，<a id="a-28"></a>庆喜，<a id="a-29"></a>若菩萨摩诃萨远离般若波罗蜜多，<a id="a-2A"></a>摄受赞叹非真妙法；<a id="a-2B"></a>是菩萨摩诃萨行深般若波罗蜜多时，<a id="a-2C"></a>便为恶魔之所扰乱。<a id="a-2D"></a>若菩萨摩诃萨亲近般若波罗蜜多，<a id="a-2E"></a>不摄不赞非真妙法；<a id="a-2F"></a>是菩萨摩诃萨行深般若波罗蜜多时，<a id="a-2G"></a>不为恶魔之所扰乱。</p>
  <p id="a2H">“复次，<a id="a-2I"></a>庆喜，<a id="a-2J"></a>若菩萨摩诃萨远离般若波罗蜜多，<a id="a-2K"></a>于真妙法毁訾诽谤，<a id="a-2L"></a>尔时恶魔便作是念：<a id="a-2M"></a>‘今此菩萨与我为伴！<a id="a-2N"></a>由彼毁谤真妙法故，<a id="a-2O"></a>便有无量住菩萨乘善男子等，<a id="a-2P"></a>于真妙法亦生毁谤。<a id="a-2Q"></a>由此因缘，<a id="a-2R"></a>我愿圆满。<a id="a-2S"></a>’是菩萨乘善男子等，<a id="a-2T"></a>设勤精进修诸善法，<a id="a-2U"></a>而堕声闻或独觉地亦令他堕。<a id="a-2V"></a>是菩萨摩诃萨行深般若波罗蜜多时，<a id="a-2W"></a>便为恶魔之所扰乱。<a id="a-2X"></a>若菩萨摩诃萨亲近般若波罗蜜多，<a id="a-2Y"></a>于真妙法赞叹信受，<a id="a-2Z"></a>亦令无量住菩萨乘善男子等于真妙法赞叹信受，<a id="a-2a"></a>由此恶魔愁忧惊怖。<a id="a-2b"></a>是菩萨乘善男子等，<a id="a-2c"></a>设不精勤修诸善法，<a id="a-2d"></a>而亦决定不令自他退堕声闻或独觉地，<a id="a-2e"></a>必证无上正等菩提。<a id="a-2f"></a>是菩萨摩诃萨行深般若波罗蜜多时，<a id="a-2g"></a>不为恶魔之所扰乱。</p>
  <p id="a2h">“复次，<a id="a-2i"></a>庆喜，<a id="a-2j"></a>若菩萨摩诃萨闻说般若波罗蜜多甚深经时，<a id="a-2k"></a>作如是语：<a id="a-2l"></a>‘如是般若波罗蜜多理趣甚深，<a id="a-2m"></a>难见难觉！<a id="a-2n"></a>何用宣说、<a id="a-2o"></a>听闻受持、<a id="a-2p"></a>读诵思惟、<a id="a-2q"></a>精勤修学、<a id="a-2r"></a>书写流布此经典者？<a id="a-2s"></a>为我尚不能得其源底，<a id="a-2t"></a>况余薄福浅智者哉！<a id="a-2u"></a>’时有无量住菩萨乘善男子等，<a id="a-2v"></a>闻其所说心皆惊怖，<a id="a-2w"></a>便退无上正等觉心，<a id="a-2x"></a>堕于声闻或独觉地。<a id="a-2y"></a>是菩萨摩诃萨行深般若波罗蜜多时，<a id="a-2z"></a>便为恶魔之所扰乱。<a id="a-30"></a>若菩萨摩诃萨闻说般若波罗蜜多甚深经时，<a id="a-31"></a>作如是语：<a id="a-32"></a>‘如是般若波罗蜜多理趣甚深，<a id="a-33"></a>难见难觉！<a id="a-34"></a>若不宣说、<a id="a-35"></a>听闻、<a id="a-36"></a>受持读诵、<a id="a-37"></a>思惟、<a id="a-38"></a>精勤修学、<a id="a-39"></a>书写流布，<a id="a-3A"></a>能证无上正等菩提，<a id="a-3B"></a>必无是处。<a id="a-3C"></a>’时有无量住菩萨乘善男子等，<a id="a-3D"></a>闻其所说欢喜踊跃，<a id="a-3E"></a>便于般若波罗蜜多甚深经典，<a id="a-3F"></a>常乐听闻、<a id="a-3G"></a>受持读诵、<a id="a-3H"></a>令善通利、<a id="a-3I"></a>如理思惟、<a id="a-3J"></a>精进修行、<a id="a-3K"></a>为他演说、<a id="a-3L"></a>书写流布，<a id="a-3M"></a>求趣无上正等菩提。<a id="a-3N"></a>是菩萨摩诃萨行深般若波罗蜜多时，<a id="a-3O"></a>不为恶魔之所扰乱。</p>
  <p id="a3P">“复次，<a id="a-3Q"></a>庆喜，<a id="a-3R"></a>若菩萨摩诃萨恃己所有功德善根轻余菩萨摩诃萨众，<a id="a-3S"></a>谓作是言：<a id="a-3T"></a>‘我能修行布施波罗蜜多乃至般若波罗蜜多，<a id="a-3U"></a>汝等不能。<a id="a-3V"></a>我能安住内空乃至无性自性空，<a id="a-3W"></a>汝等不能。<a id="a-3X"></a>我能安住真如乃至不思议界，<a id="a-3Y"></a>汝等不能。<a id="a-3Z"></a>我能安住苦、<a id="a-3a"></a>集、<a id="a-3b"></a>灭、<a id="a-3c"></a>道圣谛，<a id="a-3d"></a>汝等不能。<a id="a-3e"></a>我能修行四念住乃至八圣道支，<a id="a-3f"></a>汝等不能。<a id="a-3g"></a>我能修行四静虑、<a id="a-3h"></a>四无量、<a id="a-3i"></a>四无色定，<a id="a-3j"></a>汝等不能。<a id="a-3k"></a>我能修行空、<a id="a-3l"></a>无相、<a id="a-3m"></a>无愿解脱门，<a id="a-3n"></a>汝等不能。<a id="a-3o"></a>我能修行八解脱乃至十遍处，<a id="a-3p"></a>汝等不能。<a id="a-3q"></a>我能修行净观地乃至如来地智，<a id="a-3r"></a>汝等不能。<a id="a-3s"></a>我能修行极喜地乃至法云地，<a id="a-3t"></a>汝等不能。<a id="a-3u"></a>我能修行陀罗尼门、<a id="a-3v"></a>三摩地门，<a id="a-3w"></a>汝等不能。<a id="a-3x"></a>我能修行五眼、<a id="a-3y"></a>六神通，<a id="a-3z"></a>汝等不能。<a id="a-40"></a>我能修行如来十力乃至十八佛不共法，<a id="a-41"></a>汝等不能。<a id="a-42"></a>我能修行大慈、<a id="a-43"></a>大悲、<a id="a-44"></a>大喜、<a id="a-45"></a>大舍，<a id="a-46"></a>汝等不能。<a id="a-47"></a>我能修行三十二大士相、<a id="a-48"></a>八十随好因，<a id="a-49"></a>汝等不能。<a id="a-4A"></a>我能修行无忘失法、<a id="a-4B"></a>恒住舍性，<a id="a-4C"></a>汝等不能。<a id="a-4D"></a>我能修行一切智、<a id="a-4E"></a>道相智、<a id="a-4F"></a>一切相智，<a id="a-4G"></a>汝等不能。<a id="a-4H"></a>我能修行奢摩他、<a id="a-4I"></a>毗钵舍那，<a id="a-4J"></a>汝等不能。<a id="a-4K"></a>我能顺逆观缘起支，<a id="a-4L"></a>汝等不能。<a id="a-4M"></a>我能观察诸法自相、<a id="a-4N"></a>共相，<a id="a-4O"></a>汝等不能。<a id="a-4P"></a>我能成熟有情、<a id="a-4Q"></a>严净佛土，<a id="a-4R"></a>汝等不能。<a id="a-4S"></a>我能修行一切菩萨摩诃萨行，<a id="a-4T"></a>汝等不能；<a id="a-4U"></a>我能修学诸佛无上正等菩提，<a id="a-4V"></a>汝等不能。<a id="a-4W"></a>’尔时，<a id="a-4X"></a>恶魔欢喜踊跃言：<a id="a-4Y"></a>‘此菩萨是吾伴侣，<a id="a-4Z"></a>流转生死未有出期。<a id="a-4a"></a>’是菩萨摩诃萨行深般若波罗蜜多时，<a id="a-4b"></a>便为恶魔之所扰乱。<a id="a-4c"></a>若菩萨摩诃萨不恃己有功德善根轻余菩萨摩诃萨众，<a id="a-4d"></a>虽常精进修诸善法，<a id="a-4e"></a>而不执著诸善法相。<a id="a-4f"></a>是菩萨摩诃萨行深般若波罗蜜多时，<a id="a-4g"></a>不为恶魔之所扰乱。</p>
  <p id="a4h">“复次，<a id="a-4i"></a>庆喜，<a id="a-4j"></a>若菩萨摩诃萨自恃名姓众所识知轻蔑诸余修善菩萨，<a id="a-4k"></a>常赞己德毁訾他过，<a id="a-4l"></a>实无不退转菩萨摩诃萨诸行、<a id="a-4m"></a>状、<a id="a-4n"></a>相而谓实有，<a id="a-4o"></a>起诸烦恼自赞毁他言：<a id="a-4p"></a>‘汝等无菩萨名姓，<a id="a-4q"></a>唯我独有菩萨名姓。<a id="a-4r"></a>’由增上慢轻蔑毁訾诸菩萨摩诃萨众。<a id="a-4s"></a>尔时，<a id="a-4t"></a>恶魔便作是念：<a id="a-4u"></a>‘今此菩萨令我国土宫殿不空，<a id="a-4v"></a>增益地狱、<a id="a-4w"></a>傍生、<a id="a-4x"></a>鬼界。<a id="a-4y"></a>’是时恶魔助其神力，<a id="a-4z"></a>令转增益威势辩才，<a id="a-50"></a>由此多人信受其语，<a id="a-51"></a>因斯劝发同彼恶见，<a id="a-52"></a>同恶见已随彼邪学，<a id="a-53"></a>随邪学已烦恼炽盛，<a id="a-54"></a>心颠倒故，<a id="a-55"></a>诸所发起身、<a id="a-56"></a>语、<a id="a-57"></a>意业，<a id="a-58"></a>皆能感得不可爱乐衰损苦果。<a id="a-59"></a>由此因缘，<a id="a-5A"></a>增长地狱、<a id="a-5B"></a>傍生、<a id="a-5C"></a>鬼界，<a id="a-5D"></a>令魔宫殿国土充满。<a id="a-5E"></a>由此恶魔欢喜踊跃，<a id="a-5F"></a>诸有所作随意自在。<a id="a-5G"></a>是菩萨摩诃萨行深般若波罗蜜多时，<a id="a-5H"></a>便为恶魔之所扰乱。<a id="a-5I"></a>若菩萨摩诃萨不恃己有虚妄姓名轻蔑诸余修善菩萨，<a id="a-5J"></a>于诸功德离增上慢，<a id="a-5K"></a>常不自赞亦不毁他，<a id="a-5L"></a>能善觉知诸恶魔事。<a id="a-5M"></a>是菩萨摩诃萨行深般若波罗蜜多时，<a id="a-5N"></a>不为恶魔之所扰乱。</p>
  <p id="a5O">“复次，<a id="a-5P"></a>庆喜，<a id="a-5Q"></a>若菩萨摩诃萨与求声闻、<a id="a-5R"></a>独觉乘者，<a id="a-5S"></a>更相毁蔑、<a id="a-5T"></a>斗诤诽谤。<a id="a-5U"></a>尔时，<a id="a-5V"></a>恶魔见此事已便作是念：<a id="a-5W"></a>‘今此菩萨远离无上正等菩提，<a id="a-5X"></a>亲近地狱、<a id="a-5Y"></a>傍生、<a id="a-5Z"></a>鬼界。<a id="a-5a"></a>所以者何？<a id="a-5b"></a>更相毁蔑、<a id="a-5c"></a>斗诤诽谤，<a id="a-5d"></a>非菩提道，<a id="a-5e"></a>但是地狱、<a id="a-5f"></a>傍生、<a id="a-5g"></a>鬼界险恶趣道。<a id="a-5h"></a>’作是念已欢喜踊跃，<a id="a-5i"></a>令此菩萨威势转盛，<a id="a-5j"></a>使无量人增长恶业。<a id="a-5k"></a>是菩萨摩诃萨行深般若波罗蜜多时，<a id="a-5l"></a>便为恶魔之所扰乱。<a id="a-5m"></a>若菩萨摩诃萨与求声闻、<a id="a-5n"></a>独觉乘者，<a id="a-5o"></a>不相毁蔑、<a id="a-5p"></a>斗诤诽谤，<a id="a-5q"></a>方便化导令趣大乘，<a id="a-5r"></a>或令勤修自乘善法。<a id="a-5s"></a>是菩萨摩诃萨行深般若波罗蜜多时，<a id="a-5t"></a>不为恶魔之所扰乱。</p>
  <p id="a5u">“复次，<a id="a-5v"></a>庆喜，<a id="a-5w"></a>若菩萨摩诃萨与求无上正等菩提善男子等，<a id="a-5x"></a>更相毁蔑、<a id="a-5y"></a>斗诤诽谤。<a id="a-5z"></a>尔时，<a id="a-60"></a>恶魔见此事已便作是念：<a id="a-61"></a>‘此二菩萨俱远无上正等菩提，<a id="a-62"></a>皆近地狱、<a id="a-63"></a>傍生、<a id="a-64"></a>鬼界。<a id="a-65"></a>所以者何？<a id="a-66"></a>更相毁蔑、<a id="a-67"></a>斗诤诽谤，<a id="a-68"></a>非菩提道，<a id="a-69"></a>但是地狱、<a id="a-6A"></a>傍生、<a id="a-6B"></a>鬼界险恶趣道。<a id="a-6C"></a>’是时，<a id="a-6D"></a>恶魔作此念已欢喜踊跃，<a id="a-6E"></a>增其威势，<a id="a-6F"></a>令二朋党斗诤不息。<a id="a-6G"></a>是菩萨摩诃萨行深般若波罗蜜多时，<a id="a-6H"></a>便为恶魔之所扰乱。<a id="a-6I"></a>若菩萨摩诃萨与求无上正等菩提善男子等，<a id="a-6J"></a>不相毁蔑、<a id="a-6K"></a>斗诤诽谤，<a id="a-6L"></a>更相教诲修诸善法，<a id="a-6M"></a>疾趣无上正等菩提。<a id="a-6N"></a>是菩萨摩诃萨行深般若波罗蜜多时，<a id="a-6O"></a>不为恶魔之所扰乱。</p>
  <p id="a6P">“复次，<a id="a-6Q"></a>庆喜，<a id="a-6R"></a>若菩萨摩诃萨未得无上正等菩提不退转记，<a id="a-6S"></a>于得无上正等菩提不退转记诸菩萨摩诃萨起损害心，<a id="a-6T"></a>斗诤轻蔑、<a id="a-6U"></a>骂辱诽谤。<a id="a-6V"></a>是菩萨摩诃萨随起尔所念不饶益心，<a id="a-6W"></a>还退尔所劫曾修胜行，<a id="a-6X"></a>经尔所时远离善友，<a id="a-6Y"></a>还受尔所生死系缚。<a id="a-6Z"></a>若不弃舍大菩提心，<a id="a-6a"></a>还尔所劫被戴甲胄，<a id="a-6b"></a>勤修胜行时无间断，<a id="a-6c"></a>然后乃补所退功德。<a id="a-6d"></a>”</p>
  <p id="a6e">尔时，<a id="a-6f"></a>庆喜便白佛言：<a id="a-6g"></a>“是菩萨摩诃萨所起恶心生死罪苦，<a id="a-6h"></a>为要流转经尔所时？<a id="a-6i"></a>为于中间亦得出离？<a id="a-6j"></a>是菩萨摩诃萨所退胜行，<a id="a-6k"></a>为要精勤经尔所劫，<a id="a-6l"></a>被戴甲胄修诸胜行时无间断，<a id="a-6m"></a>然后乃补所退功德？<a id="a-6n"></a>为于中间有复本义？<a id="a-6o"></a>”</p>
  <p id="a6p">佛告庆喜：<a id="a-6q"></a>“我为菩萨、<a id="a-6r"></a>独觉、<a id="a-6s"></a>声闻说有出罪还补善法。</p>
  <p id="a6t">“庆喜当知，<a id="a-6u"></a>若菩萨摩诃萨未得无上正等菩提不退转记，<a id="a-6v"></a>于得无上正等菩提不退转记诸菩萨摩诃萨起损害心，<a id="a-6w"></a>斗诤轻蔑、<a id="a-6x"></a>骂辱诽谤，<a id="a-6y"></a>后无惭愧，<a id="a-6z"></a>怀恶不舍，<a id="a-70"></a>不能如法发露悔过；<a id="a-71"></a>我说彼类于其中间，<a id="a-72"></a>无有出罪还补善义，<a id="a-73"></a>要尔所劫流转生死、<a id="a-74"></a>远离善友、<a id="a-75"></a>众苦所缚。<a id="a-76"></a>若不弃舍大菩提心，<a id="a-77"></a>要尔所劫被戴甲胄，<a id="a-78"></a>勤修胜行时无间断，<a id="a-79"></a>然后乃补所退功德。<a id="a-7A"></a>若菩萨摩诃萨未得无上正等菩提不退转记，<a id="a-7B"></a>于得无上正等菩提不退转记诸菩萨摩诃萨起损害心，<a id="a-7C"></a>斗诤轻蔑、<a id="a-7D"></a>骂辱诽谤，<a id="a-7E"></a>后生惭愧，<a id="a-7F"></a>心不系恶，<a id="a-7G"></a>寻能如法发露悔过，<a id="a-7H"></a>作如是念：<a id="a-7I"></a>‘我今已得难得人身，<a id="a-7J"></a>何容复起如是过恶失大善利？<a id="a-7K"></a>我应饶益一切有情，<a id="a-7L"></a>何容于中反作衰损？<a id="a-7M"></a>我应恭敬一切有情如仆事主，<a id="a-7N"></a>何容于中反生憍慢、<a id="a-7O"></a>毁辱凌蔑？<a id="a-7P"></a>我应忍受一切有情捶打诃骂，<a id="a-7Q"></a>何容于彼反以暴恶身语加报？<a id="a-7R"></a>我应和解一切有情令相敬爱，<a id="a-7S"></a>何容复起悖恶语言与彼乖诤？<a id="a-7T"></a>我应忍受一切有情长时履践，<a id="a-7U"></a>犹如道路亦如桥梁，<a id="a-7V"></a>何容于彼反加凌辱？<a id="a-7W"></a>我求无上正等菩提，<a id="a-7X"></a>为拔有情生死大苦，<a id="a-7Y"></a>令得究竟安乐涅槃，<a id="a-7Z"></a>何容反欲加之以苦？<a id="a-7a"></a>我应从今尽未来际，<a id="a-7b"></a>如痴、<a id="a-7c"></a>如哑、<a id="a-7d"></a>如聋、<a id="a-7e"></a>如盲，<a id="a-7f"></a>于诸有情无所分别，<a id="a-7g"></a>假使斩截头足手臂、<a id="a-7h"></a>挑目、<a id="a-7i"></a>割耳、<a id="a-7j"></a>劓鼻、<a id="a-7k"></a>截舌、<a id="a-7l"></a>锯解一切身分支体，<a id="a-7m"></a>于彼有情终不起恶。<a id="a-7n"></a>若我起恶，<a id="a-7o"></a>则便退坏所发无上正等觉心，<a id="a-7p"></a>障礙所求一切智智，<a id="a-7q"></a>不能利益安乐有情。<a id="a-7r"></a>’庆喜当知，<a id="a-7s"></a>是菩萨摩诃萨我说中间亦有出罪还补善义，<a id="a-7t"></a>非要经于尔所劫数流转生死，<a id="a-7u"></a>恶魔于彼不能扰乱，<a id="a-7v"></a>速证无上正等菩提。</p>
  <p id="a7w">“复次，<a id="a-7x"></a>庆喜，<a id="a-7y"></a>诸菩萨摩诃萨与求声闻、<a id="a-7z"></a>独觉乘者，<a id="a-80"></a>不应交涉；<a id="a-81"></a>设与交涉，<a id="a-82"></a>不应共住；<a id="a-83"></a>设与共住，<a id="a-84"></a>不应与彼论议决择。<a id="a-85"></a>所以者何？<a id="a-86"></a>若与彼类论议决择，<a id="a-87"></a>或当发起忿恚等心，<a id="a-88"></a>或复令生粗恶言说。<a id="a-89"></a>然诸菩萨于有情类不应发起忿恚等心，<a id="a-8A"></a>亦不应生粗恶言说。<a id="a-8B"></a>设被斫截首足身分，<a id="a-8C"></a>亦不应起忿恚恶言。<a id="a-8D"></a>所以者何？<a id="a-8E"></a>诸菩萨摩诃萨应作是念：<a id="a-8F"></a>‘我求无上正等菩提，<a id="a-8G"></a>为拔有情生死众苦，<a id="a-8H"></a>令得究竟利益安乐，<a id="a-8I"></a>何容于彼翻为恶事？<a id="a-8J"></a>’庆喜当知，<a id="a-8K"></a>若菩萨摩诃萨于有情类起忿恚心，<a id="a-8L"></a>发粗恶语，<a id="a-8M"></a>便礙无上正等菩提，<a id="a-8N"></a>亦坏无边菩萨行法。<a id="a-8O"></a>是故菩萨摩诃萨众欲得无上正等菩提，<a id="a-8P"></a>于诸有情不应忿恚，<a id="a-8Q"></a>亦不应起粗恶言说。<a id="a-8R"></a>”</p>
  <p id="a8S">尔时，<a id="a-8T"></a>庆喜便白佛言：<a id="a-8U"></a>“诸菩萨摩诃萨与菩萨摩诃萨云何共住？<a id="a-8V"></a>”</p>
  <p id="a8W">佛告庆喜：<a id="a-8X"></a>“诸菩萨摩诃萨与菩萨摩诃萨，<a id="a-8Y"></a>共住相视应如世尊。<a id="a-8Z"></a>所以者何？<a id="a-8a"></a>诸菩萨摩诃萨与菩萨摩诃萨展转相视，<a id="a-8b"></a>应作是念：<a id="a-8c"></a>‘彼是我等真善知识，<a id="a-8d"></a>与我为伴，<a id="a-8e"></a>同乘一船。<a id="a-8f"></a>我等与彼学时、<a id="a-8g"></a>学处及所学法、<a id="a-8h"></a>若由此学皆无有异。<a id="a-8i"></a>如彼应学布施波罗蜜多乃至般若波罗蜜多，<a id="a-8j"></a>我亦应学。<a id="a-8k"></a>如彼应学内空乃至无性自性空，<a id="a-8l"></a>我亦应学。<a id="a-8m"></a>如彼应学真如乃至不思议界，<a id="a-8n"></a>我亦应学。<a id="a-8o"></a>如彼应学苦、<a id="a-8p"></a>集、<a id="a-8q"></a>灭、<a id="a-8r"></a>道圣谛，<a id="a-8s"></a>我亦应学。<a id="a-8t"></a>如彼应学四念住乃至八圣道支，<a id="a-8u"></a>我亦应学。<a id="a-8v"></a>如彼应学四静虑、<a id="a-8w"></a>四无量、<a id="a-8x"></a>四无色定，<a id="a-8y"></a>我亦应学。<a id="a-8z"></a>如彼应学空、<a id="a-90"></a>无相、<a id="a-91"></a>无愿解脱门，<a id="a-92"></a>我亦应学。<a id="a-93"></a>如彼应学八解脱乃至十遍处，<a id="a-94"></a>我亦应学。<a id="a-95"></a>如彼应学净观地乃至如来地智，<a id="a-96"></a>我亦应学。<a id="a-97"></a>如彼应学极喜地乃至法云地，<a id="a-98"></a>我亦应学。<a id="a-99"></a>如彼应学陀罗尼门、<a id="a-9A"></a>三摩地门，<a id="a-9B"></a>我亦应学。<a id="a-9C"></a>如彼应学五眼、<a id="a-9D"></a>六神通，<a id="a-9E"></a>我亦应学。<a id="a-9F"></a>如彼应学如来十力乃至十八佛不共法，<a id="a-9G"></a>我亦应学。<a id="a-9H"></a>如彼应学大慈、<a id="a-9I"></a>大悲、<a id="a-9J"></a>大喜、<a id="a-9K"></a>大舍，<a id="a-9L"></a>我亦应学。<a id="a-9M"></a>如彼应学三十二大士相、<a id="a-9N"></a>八十随好因，<a id="a-9O"></a>我亦应学。<a id="a-9P"></a>如彼应学无忘失法、<a id="a-9Q"></a>恒住舍性，<a id="a-9R"></a>我亦应学。<a id="a-9S"></a>如彼应学成熟有情、<a id="a-9T"></a>严净佛土，<a id="a-9U"></a>我亦应学。<a id="a-9V"></a>如彼应学一切智、<a id="a-9W"></a>道相智、<a id="a-9X"></a>一切相智，<a id="a-9Y"></a>我亦应学。<a id="a-9Z"></a>’</p>
  <p id="a9a">“复作是念：<a id="a-9b"></a>‘彼诸菩萨为我等说大菩提道，<a id="a-9c"></a>即我良伴，<a id="a-9d"></a>亦我导师。<a id="a-9e"></a>若彼菩萨摩诃萨住杂作意，<a id="a-9f"></a>离一切智智相应作意，<a id="a-9g"></a>我当于中不同彼学。<a id="a-9h"></a>若彼菩萨摩诃萨离杂作意，<a id="a-9i"></a>不离一切智智相应作意，<a id="a-9j"></a>我当于中常同彼学。<a id="a-9k"></a>’</p>
  <p id="a9l">“庆喜当知，<a id="a-9m"></a>若菩萨摩诃萨能如是学，<a id="a-9n"></a>菩提资粮速得圆满。<a id="a-9o"></a>若菩萨摩诃萨如是学时，<a id="a-9p"></a>与诸菩萨摩诃萨众名平等学。<a id="a-9q"></a>”</p>
  <p data-pb></p>
  <h2 id="a9r">第三分学时品第二十四</h2>
  <p id="a9s">尔时，<a id="a-9t"></a>善现便白佛言：<a id="a-9u"></a>“云何菩萨摩诃萨平等性，<a id="a-9v"></a>诸菩萨摩诃萨于中学故名平等学？<a id="a-9w"></a>”</p>
  <p id="a9x">佛告善现：<a id="a-9y"></a>“内空乃至无性自性空是菩萨摩诃萨平等性，<a id="a-9z"></a>诸菩萨摩诃萨于中学故名平等学，<a id="a-A0"></a>由平等学速证无上正等菩提。</p>
  <p id="aA1">“复次，<a id="a-A2"></a>善现，<a id="a-A3"></a>色蕴乃至识蕴空是菩萨摩诃萨平等性，<a id="a-A4"></a>眼处乃至意处空是菩萨摩诃萨平等性，<a id="a-A5"></a>色处乃至法处空是菩萨摩诃萨平等性，<a id="a-A6"></a>眼界乃至意界空是菩萨摩诃萨平等性，<a id="a-A7"></a>色界乃至法界空是菩萨摩诃萨平等性，<a id="a-A8"></a>眼识界乃至意识界空是菩萨摩诃萨平等性，<a id="a-A9"></a>眼触乃至意触空是菩萨摩诃萨平等性，<a id="a-AA"></a>眼触为缘所生诸受乃至意触为缘所生诸受空是菩萨摩诃萨平等性，<a id="a-AB"></a>地界乃至识界空是菩萨摩诃萨平等性，<a id="a-AC"></a>因缘乃至增上缘空是菩萨摩诃萨平等性，<a id="a-AD"></a>无明乃至老死空是菩萨摩诃萨平等性，<a id="a-AE"></a>布施波罗蜜多乃至般若波罗蜜多空是菩萨摩诃萨平等性，<a id="a-AF"></a>内空乃至无性自性空空是菩萨摩诃萨平等性，<a id="a-AG"></a>真如乃至不思议界空是菩萨摩诃萨平等性，<a id="a-AH"></a>苦、<a id="a-AI"></a>集、<a id="a-AJ"></a>灭、<a id="a-AK"></a>道圣谛空是菩萨摩诃萨平等性，<a id="a-AL"></a>四念住乃至八圣道支空是菩萨摩诃萨平等性，<a id="a-AM"></a>四静虑、<a id="a-AN"></a>四无量、<a id="a-AO"></a>四无色定空是菩萨摩诃萨平等性，<a id="a-AP"></a>空、<a id="a-AQ"></a>无相、<a id="a-AR"></a>无愿解脱门空是菩萨摩诃萨平等性，<a id="a-AS"></a>八解脱乃至十遍处空是菩萨摩诃萨平等性，<a id="a-AT"></a>净观地乃至如来地空是菩萨摩诃萨平等性，<a id="a-AU"></a>极喜地乃至法云地空是菩萨摩诃萨平等性，<a id="a-AV"></a>陀罗尼门、<a id="a-AW"></a>三摩地门空是菩萨摩诃萨平等性，<a id="a-AX"></a>五眼、<a id="a-AY"></a>六神通空是菩萨摩诃萨平等性，<a id="a-AZ"></a>如来十力乃至十八佛不共法空是菩萨摩诃萨平等性，<a id="a-Aa"></a>大慈、<a id="a-Ab"></a>大悲、<a id="a-Ac"></a>大喜、<a id="a-Ad"></a>大舍空是菩萨摩诃萨平等性，<a id="a-Ae"></a>三十二大士相、<a id="a-Af"></a>八十随好空是菩萨摩诃萨平等性，<a id="a-Ag"></a>无忘失法、<a id="a-Ah"></a>恒住舍性空是菩萨摩诃萨平等性，<a id="a-Ai"></a>一切智、<a id="a-Aj"></a>道相智、<a id="a-Ak"></a>一切相智空是菩萨摩诃萨平等性，<a id="a-Al"></a>预流果乃至独觉菩提空是菩萨摩诃萨平等性，<a id="a-Am"></a>一切菩萨摩诃萨行、<a id="a-An"></a>诸佛无上正等菩提空是菩萨摩诃萨平等性。<a id="a-Ao"></a>诸菩萨摩诃萨于中学故名平等学，<a id="a-Ap"></a>由平等学速证无上正等菩提。<a id="a-Aq"></a>”</p>
  <p id="aAr">具寿善现复白佛言：<a id="a-As"></a>“若菩萨摩诃萨为色尽故学，<a id="a-At"></a>乃至为诸佛无上正等菩提尽故学，<a id="a-Au"></a>是学一切智智不？<a id="a-Av"></a>若菩萨摩诃萨为色离故学，<a id="a-Aw"></a>乃至为诸佛无上正等菩提离故学，<a id="a-Ax"></a>是学一切智智不？<a id="a-Ay"></a>若菩萨摩诃萨为色灭故学，<a id="a-Az"></a>乃至为诸佛无上正等菩提灭故学，<a id="a-B0"></a>是学一切智智不？<a id="a-B1"></a>若菩萨摩诃萨为色不生故学，<a id="a-B2"></a>乃至为诸佛无上正等菩提不生故学，<a id="a-B3"></a>是学一切智智不？<a id="a-B4"></a>”</p>
  <p id="aB5">佛告善现：<a id="a-B6"></a>“如汝所问‘若菩萨摩诃萨为色乃至诸佛无上正等菩提尽故、<a id="a-B7"></a>离故、<a id="a-B8"></a>灭故、<a id="a-B9"></a>不生故学，<a id="a-BA"></a>是学一切智智不？<a id="a-BB"></a>’者，<a id="a-BC"></a>善现，<a id="a-BD"></a>于意云何？<a id="a-BE"></a>色真如乃至诸佛无上正等菩提真如尽、<a id="a-BF"></a>离、<a id="a-BG"></a>灭、<a id="a-BH"></a>断不？<a id="a-BI"></a>”</p>
  <p id="aBJ">善现答言：<a id="a-BK"></a>“不也，<a id="a-BL"></a>世尊。<a id="a-BM"></a>不也，<a id="a-BN"></a>善逝。<a id="a-BO"></a>”</p>
  <p id="aBP">佛告善现：<a id="a-BQ"></a>“若菩萨摩诃萨于诸真如能如是学，<a id="a-BR"></a>是学一切智智。<a id="a-BS"></a>善现当知，<a id="a-BT"></a>真如无尽、<a id="a-BU"></a>无离、<a id="a-BV"></a>无灭、<a id="a-BW"></a>无断、<a id="a-BX"></a>不可作证。<a id="a-BY"></a>若菩萨摩诃萨于诸真如能如是学，<a id="a-BZ"></a>是学一切智智。</p>
  <p id="aBa">“复次，<a id="a-Bb"></a>善现，<a id="a-Bc"></a>若菩萨摩诃萨如是学时，<a id="a-Bd"></a>是学布施乃至般若波罗蜜多，<a id="a-Be"></a>是学内空乃至无性自性空，<a id="a-Bf"></a>是学真如乃至不思议界，<a id="a-Bg"></a>是学苦、<a id="a-Bh"></a>集、<a id="a-Bi"></a>灭、<a id="a-Bj"></a>道圣谛，<a id="a-Bk"></a>是学四念住乃至八圣道支，<a id="a-Bl"></a>是学四静虑、<a id="a-Bm"></a>四无量、<a id="a-Bn"></a>四无色定，<a id="a-Bo"></a>是学空、<a id="a-Bp"></a>无相、<a id="a-Bq"></a>无愿解脱门，<a id="a-Br"></a>是学八解脱乃至十遍处，<a id="a-Bs"></a>是学净观地乃至如来地智，<a id="a-Bt"></a>是学极喜地乃至法云地，<a id="a-Bu"></a>是学陀罗尼门、<a id="a-Bv"></a>三摩地门，<a id="a-Bw"></a>是学五眼、<a id="a-Bx"></a>六神通，<a id="a-By"></a>是学如来十力乃至十八佛不共法，<a id="a-Bz"></a>是学大慈、<a id="a-C0"></a>大悲、<a id="a-C1"></a>大喜、<a id="a-C2"></a>大舍，<a id="a-C3"></a>是学三十二大士相、<a id="a-C4"></a>八十随好因，<a id="a-C5"></a>是学无忘失法、<a id="a-C6"></a>恒住舍性，<a id="a-C7"></a>是学一切智、<a id="a-C8"></a>道相智、<a id="a-C9"></a>一切相智，<a id="a-CA"></a>是学一切菩萨摩诃萨行，<a id="a-CB"></a>是学诸佛无上正等菩提。<a id="a-CC"></a>善现当知，<a id="a-CD"></a>若菩萨摩诃萨能如是学布施波罗蜜多乃至诸佛无上正等菩提时，<a id="a-CE"></a>即为是学一切智智。</p>
  <p id="aCF">“复次，<a id="a-CG"></a>善现，<a id="a-CH"></a>若菩萨摩诃萨如是学时，<a id="a-CI"></a>至一切学究竟彼岸。<a id="a-CJ"></a>若菩萨摩诃萨如是学时，<a id="a-CK"></a>一切天魔及诸外道皆不能伏。<a id="a-CL"></a>若菩萨摩诃萨如是学时，<a id="a-CM"></a>速到菩萨不退转地。<a id="a-CN"></a>若菩萨摩诃萨如是学时，<a id="a-CO"></a>行自祖父如来行处。<a id="a-CP"></a>若菩萨摩诃萨如是学时，<a id="a-CQ"></a>于能护法无倒随转，<a id="a-CR"></a>能作离暗所应作法。<a id="a-CS"></a>若菩萨摩诃萨如是学时，<a id="a-CT"></a>善能成熟一切有情，<a id="a-CU"></a>巧能严净自佛国土。<a id="a-CV"></a>若菩萨摩诃萨如是学时，<a id="a-CW"></a>名为善学大慈、<a id="a-CX"></a>大悲、<a id="a-CY"></a>大喜、<a id="a-CZ"></a>大舍及余无量无边佛法。<a id="a-Ca"></a>若菩萨摩诃萨如是学时，<a id="a-Cb"></a>是学三转十二行相无上法轮，<a id="a-Cc"></a>是学安处百千俱胝那庾多众于无余依般涅槃界令般涅槃。<a id="a-Cd"></a>若菩萨摩诃萨如是学时，<a id="a-Ce"></a>是学不断如来种性，<a id="a-Cf"></a>是学诸佛开甘露门，<a id="a-Cg"></a>是学安立无量无数无边有情住三乘法，<a id="a-Ch"></a>是学示现一切有情究竟寂灭真无为界，<a id="a-Ci"></a>是为修学一切智智。<a id="a-Cj"></a>如是学者，<a id="a-Ck"></a>下劣有情所不能学。<a id="a-Cl"></a>善现当知，<a id="a-Cm"></a>若菩萨摩诃萨欲善拔济一切有情生死大苦，<a id="a-Cn"></a>应如是学。</p>
  <p id="aCo">“复次，<a id="a-Cp"></a>善现，<a id="a-Cq"></a>若菩萨摩诃萨如是学时，<a id="a-Cr"></a>决定不堕地狱、<a id="a-Cs"></a>傍生、<a id="a-Ct"></a>剡魔王界，<a id="a-Cu"></a>决定不生边地、<a id="a-Cv"></a>达絮、<a id="a-Cw"></a>蔑戾车中，<a id="a-Cx"></a>决定不生旃荼罗家、<a id="a-Cy"></a>补羯娑家及余种种贫穷、<a id="a-Cz"></a>下贱、<a id="a-D0"></a>不律仪家，<a id="a-D1"></a>终不盲聋、<a id="a-D2"></a>喑哑、<a id="a-D3"></a>挛躄、<a id="a-D4"></a>根支残缺、<a id="a-D5"></a>背偻、<a id="a-D6"></a>癫痫、<a id="a-D7"></a>痈疽、<a id="a-D8"></a>疥癞、<a id="a-D9"></a>痔病、<a id="a-DA"></a>恶疮，<a id="a-DB"></a>不长不短亦不黧黑，<a id="a-DC"></a>及无种种秽恶疮病。</p>
  <p id="aDD">“复次，<a id="a-DE"></a>善现，<a id="a-DF"></a>若菩萨摩诃萨如是学时，<a id="a-DG"></a>生生常得眷属圆满，<a id="a-DH"></a>形貌端严，<a id="a-DI"></a>言词威肃，<a id="a-DJ"></a>众人爱敬，<a id="a-DK"></a>所生之处离害生命乃至邪见，<a id="a-DL"></a>终不摄受虚妄邪法，<a id="a-DM"></a>不以邪法而自活命，<a id="a-DN"></a>亦不摄受破戒、<a id="a-DO"></a>恶见、<a id="a-DP"></a>谤法有情以为亲友。</p>
  <p id="aDQ">“复次，<a id="a-DR"></a>善现，<a id="a-DS"></a>若菩萨摩诃萨如是学时，<a id="a-DT"></a>终不生于耽乐少慧长寿天处。<a id="a-DU"></a>所以者何？<a id="a-DV"></a>是菩萨摩诃萨成就方便善巧势力，<a id="a-DW"></a>由此方便善巧势力，<a id="a-DX"></a>虽能数入静虑、<a id="a-DY"></a>无量及无色定，<a id="a-DZ"></a>而不随彼势力受生。<a id="a-Da"></a>甚深般若波罗蜜多所摄受故，<a id="a-Db"></a>成就如是方便善巧，<a id="a-Dc"></a>于诸定中虽常获得入出自在，<a id="a-Dd"></a>而不随彼诸定势力生长寿天，<a id="a-De"></a>废修菩萨摩诃萨行。</p>
  <p id="aDf">“复次，<a id="a-Dg"></a>善现，<a id="a-Dh"></a>若菩萨摩诃萨如是学时，<a id="a-Di"></a>于一切法皆得清净，<a id="a-Dj"></a>由清净故不堕声闻、<a id="a-Dk"></a>独觉等地。<a id="a-Dl"></a>”</p>
  <p id="aDm">尔时，<a id="a-Dn"></a>善现便白佛言：<a id="a-Do"></a>“若一切法本性清净，<a id="a-Dp"></a>云何菩萨摩诃萨众如是学时于一切法复得清净？<a id="a-Dq"></a>”</p>
  <p id="aDr">佛告善现：<a id="a-Ds"></a>“如是，<a id="a-Dt"></a>如是，<a id="a-Du"></a>如汝所说，<a id="a-Dv"></a>诸法本来自性清净。<a id="a-Dw"></a>是菩萨摩诃萨于一切法本性净中，<a id="a-Dx"></a>精勤修学甚深般若波罗蜜多，<a id="a-Dy"></a>方便善巧如实通达，<a id="a-Dz"></a>心不沉没亦不滞礙，<a id="a-E0"></a>远离一切烦恼染著，<a id="a-E1"></a>故说菩萨如是学时于一切法复得清净。</p>
  <p id="aE2">“复次，<a id="a-E3"></a>善现，<a id="a-E4"></a>虽一切法本性清净，<a id="a-E5"></a>而诸异生不知、<a id="a-E6"></a>见、<a id="a-E7"></a>觉。<a id="a-E8"></a>是菩萨摩诃萨为欲令彼知、<a id="a-E9"></a>见、<a id="a-EA"></a>觉故，<a id="a-EB"></a>修行布施乃至般若波罗蜜多，<a id="a-EC"></a>广说乃至修行一切智、<a id="a-ED"></a>道相智、<a id="a-EE"></a>一切相智。</p>
  <p id="aEF">“复次，<a id="a-EG"></a>善现，<a id="a-EH"></a>若菩萨摩诃萨如是学时，<a id="a-EI"></a>于佛十力、<a id="a-EJ"></a>四无所畏、<a id="a-EK"></a>四无礙解、<a id="a-EL"></a>大慈、<a id="a-EM"></a>大悲、<a id="a-EN"></a>大喜、<a id="a-EO"></a>大舍及十八佛不共法等，<a id="a-EP"></a>皆得圆满究竟清净。</p>
  <p id="aEQ">“复次，<a id="a-ER"></a>善现，<a id="a-ES"></a>若菩萨摩诃萨如是学时，<a id="a-ET"></a>于诸有情心行差别，<a id="a-EU"></a>皆能通达至极彼岸，<a id="a-EV"></a>善巧方便令诸有情知一切法本性清净，<a id="a-EW"></a>证得究竟清凉涅槃。<a id="a-EX"></a>善现当知，<a id="a-EY"></a>譬如大地，<a id="a-EZ"></a>少处出生金银等宝，<a id="a-Ea"></a>多处出生沙石瓦砾；<a id="a-Eb"></a>诸有情类亦复如是，<a id="a-Ec"></a>少分能学甚深般若波罗蜜多，<a id="a-Ed"></a>多学声闻、<a id="a-Ee"></a>独觉地法。</p>
  <p id="aEf">“善现当知，<a id="a-Eg"></a>譬如人趣，<a id="a-Eh"></a>少分能修转轮王业，<a id="a-Ei"></a>多分受行小国王业；<a id="a-Ej"></a>诸有情类亦复如是，<a id="a-Ek"></a>少分能修一切智智道，<a id="a-El"></a>多分受行声闻、<a id="a-Em"></a>独觉道。</p>
  <p id="aEn">“善现当知，<a id="a-Eo"></a>求趣无上正等菩提诸菩萨众，<a id="a-Ep"></a>少得无上正等菩提，<a id="a-Eq"></a>多堕声闻或独觉地。<a id="a-Er"></a>善现当知，<a id="a-Es"></a>住菩萨乘善男子等，<a id="a-Et"></a>若不远离甚深般若波罗蜜多方便善巧，<a id="a-Eu"></a>定能趣入不退转地。<a id="a-Ev"></a>若有远离甚深般若波罗蜜多方便善巧，<a id="a-Ew"></a>定于无上正等菩提当有退转。<a id="a-Ex"></a>是故菩萨摩诃萨众欲得菩萨不退转地，<a id="a-Ey"></a>欲入菩萨不退转数，<a id="a-Ez"></a>当勤修学甚深般若波罗蜜多方便善巧。</p>
  <p id="aF0">“复次，<a id="a-F1"></a>善现，<a id="a-F2"></a>若菩萨摩诃萨如是修学甚深般若波罗蜜多方便善巧，<a id="a-F3"></a>终不发起悭贪、<a id="a-F4"></a>破戒、<a id="a-F5"></a>瞋忿、<a id="a-F6"></a>懈怠、<a id="a-F7"></a>散动、<a id="a-F8"></a>恶慧俱行之心，<a id="a-F9"></a>亦不发起贪欲、<a id="a-FA"></a>瞋恚、<a id="a-FB"></a>愚痴、<a id="a-FC"></a>憍慢俱行之心，<a id="a-FD"></a>亦不发起放逸、<a id="a-FE"></a>谬误及余过失俱行之心，<a id="a-FF"></a>亦不发起执著色蕴乃至识蕴俱行之心，<a id="a-FG"></a>广说乃至亦不发起执著乃至诸佛无上正等菩提俱行之心。<a id="a-FH"></a>所以者何？<a id="a-FI"></a>是菩萨摩诃萨行深般若波罗蜜多方便善巧，<a id="a-FJ"></a>不见有法是可得者；<a id="a-FK"></a>无所得故，<a id="a-FL"></a>不起执著色等诸法俱行之心。</p>
  <p id="aFM">“复次，<a id="a-FN"></a>善现，<a id="a-FO"></a>若菩萨摩诃萨如是修学甚深般若波罗蜜多方便善巧，<a id="a-FP"></a>能摄一切波罗蜜多，<a id="a-FQ"></a>能集一切波罗蜜多，<a id="a-FR"></a>能导一切波罗蜜多。<a id="a-FS"></a>所以者何？<a id="a-FT"></a>甚深般若波罗蜜多中，<a id="a-FU"></a>含容一切波罗蜜多故。<a id="a-FV"></a>善现当知，<a id="a-FW"></a>如为身见普能摄受六十二见，<a id="a-FX"></a>甚深般若波罗蜜多亦复如是，<a id="a-FY"></a>含容一切波罗蜜多。<a id="a-FZ"></a>善现，<a id="a-Fa"></a>譬如诸殒没者，<a id="a-Fb"></a>命根灭故诸根随灭；<a id="a-Fc"></a>甚深般若波罗蜜多亦复如是，<a id="a-Fd"></a>一切所学波罗蜜多悉皆随从，<a id="a-Fe"></a>若无般若波罗蜜多亦无一切波罗蜜多。<a id="a-Ff"></a>是故，<a id="a-Fg"></a>善现，<a id="a-Fh"></a>若菩萨摩诃萨欲至一切波罗蜜多究竟彼岸，<a id="a-Fi"></a>应勤修学甚深般若波罗蜜多。</p>
  <p id="aFj">“复次，<a id="a-Fk"></a>善现，<a id="a-Fl"></a>若菩萨摩诃萨能勤修学甚深般若波罗蜜多，<a id="a-Fm"></a>于诸有情最上最胜。<a id="a-Fn"></a>所以者何？<a id="a-Fo"></a>是菩萨摩诃萨能勤修学无上法故。</p>
  <p id="aFp">“复次，<a id="a-Fq"></a>善现，<a id="a-Fr"></a>于意云何？<a id="a-Fs"></a>于此三千大千世界，<a id="a-Ft"></a>诸有情类宁为多不？<a id="a-Fu"></a>”</p>
  <p id="aFv">善现答言：<a id="a-Fw"></a>“赡部洲中诸有情类尚多无数，<a id="a-Fx"></a>何况三千大千世界诸有情类宁不为多？<a id="a-Fy"></a>”</p>
  <p id="aFz">佛告善现：<a id="a-G0"></a>“如是，<a id="a-G1"></a>如是，<a id="a-G2"></a>如汝所说。<a id="a-G3"></a>善现当知，<a id="a-G4"></a>假使三千大千世界诸有情类，<a id="a-G5"></a>非前非后皆得人身；<a id="a-G6"></a>得人身已，<a id="a-G7"></a>非前非后皆发无上正等觉心，<a id="a-G8"></a>修诸菩萨摩诃萨行；<a id="a-G9"></a>修行满已，<a id="a-GA"></a>非前非后皆得无上正等菩提。<a id="a-GB"></a>有菩萨摩诃萨尽其形寿，<a id="a-GC"></a>能以种种上妙乐具，<a id="a-GD"></a>供养恭敬、<a id="a-GE"></a>尊重赞叹此诸如来、<a id="a-GF"></a>应、<a id="a-GG"></a>正等觉。<a id="a-GH"></a>于意云何？<a id="a-GI"></a>是菩萨摩诃萨，<a id="a-GJ"></a>由此因缘得福多不？<a id="a-GK"></a>”</p>
  <p id="aGL">善现答言：<a id="a-GM"></a>“甚多，<a id="a-GN"></a>世尊！<a id="a-GO"></a>甚多，<a id="a-GP"></a>善逝！<a id="a-GQ"></a>”</p>
  <p id="aGR">佛告善现：<a id="a-GS"></a>“若菩萨乘善男子等，<a id="a-GT"></a>能于如是甚深般若波罗蜜多，<a id="a-GU"></a>常乐听闻、<a id="a-GV"></a>受持读诵、<a id="a-GW"></a>究竟通利、<a id="a-GX"></a>如理思惟、<a id="a-GY"></a>依教修行、<a id="a-GZ"></a>书写流布，<a id="a-Ga"></a>所获功德甚多于前无量无数。<a id="a-Gb"></a>所以者何？<a id="a-Gc"></a>甚深般若波罗蜜多具大义用，<a id="a-Gd"></a>能令菩萨摩诃萨众疾证无上正等菩提。</p>
  <p id="aGe">“是故，<a id="a-Gf"></a>善现，<a id="a-Gg"></a>若菩萨摩诃萨欲居一切有情上首，<a id="a-Gh"></a>欲普饶益一切有情，<a id="a-Gi"></a>无救护者为作救护，<a id="a-Gj"></a>无归依者为作归依，<a id="a-Gk"></a>无投趣者为作投趣，<a id="a-Gl"></a>无眼目者为作眼目，<a id="a-Gm"></a>无光明者为作光明，<a id="a-Gn"></a>失正路者示以正路，<a id="a-Go"></a>未涅槃者令得涅槃，<a id="a-Gp"></a>当学如是甚深般若波罗蜜多。</p>
  <p id="aGq">“善现当知，<a id="a-Gr"></a>若菩萨摩诃萨欲得无上正等菩提，<a id="a-Gs"></a>欲行诸佛所行境界，<a id="a-Gt"></a>欲游戏佛所游戏处，<a id="a-Gu"></a>欲作如来大师子吼，<a id="a-Gv"></a>欲击诸佛无上法鼓，<a id="a-Gw"></a>欲扣诸佛无上法钟，<a id="a-Gx"></a>欲吹诸佛无上法螺，<a id="a-Gy"></a>欲升诸佛无上法座，<a id="a-Gz"></a>欲演诸佛无上法义，<a id="a-H0"></a>欲断一切有情疑网，<a id="a-H1"></a>欲入诸佛甘露法界，<a id="a-H2"></a>欲受诸佛微妙法乐，<a id="a-H3"></a>欲证如来圆净功德，<a id="a-H4"></a>当学如是甚深般若波罗蜜多。</p>
  <p id="aH5">“复次，<a id="a-H6"></a>善现，<a id="a-H7"></a>若菩萨摩诃萨修学如是甚深般若波罗蜜多，<a id="a-H8"></a>无有一切功德善根而不能得。<a id="a-H9"></a>所以者何？<a id="a-HA"></a>甚深般若波罗蜜多是一切种功德善根所依处故。<a id="a-HB"></a>”</p>
  <p id="aHC">尔时，<a id="a-HD"></a>善现即白佛言：<a id="a-HE"></a>“诸菩萨摩诃萨修学如是甚深般若波罗蜜多，<a id="a-HF"></a>岂亦能得声闻、<a id="a-HG"></a>独觉功德善根？<a id="a-HH"></a>”</p>
  <p id="aHI">佛告善现：<a id="a-HJ"></a>“声闻、<a id="a-HK"></a>独觉功德善根，<a id="a-HL"></a>此诸菩萨摩诃萨众亦皆能得，<a id="a-HM"></a>但于其中无住无著。<a id="a-HN"></a>以胜智见正观察已，<a id="a-HO"></a>超过声闻及独觉地，<a id="a-HP"></a>趣入菩萨正性离生故，<a id="a-HQ"></a>此菩萨摩诃萨众无有一切功德善根而不能得。</p>
  <p id="aHR">“复次，<a id="a-HS"></a>善现，<a id="a-HT"></a>若菩萨摩诃萨如是学时，<a id="a-HU"></a>则为邻近一切智智，<a id="a-HV"></a>速证无上正等菩提。</p>
  <p id="aHW">“复次，<a id="a-HX"></a>善现，<a id="a-HY"></a>若菩萨摩诃萨如是学时，<a id="a-HZ"></a>则为一切世间天、<a id="a-Ha"></a>人、<a id="a-Hb"></a>阿素洛等真实福田，<a id="a-Hc"></a>超诸世间沙门、<a id="a-Hd"></a>梵志、<a id="a-He"></a>声闻、<a id="a-Hf"></a>独觉福田之上，<a id="a-Hg"></a>疾能证得一切智智。</p>
  <p id="aHh">“复次，<a id="a-Hi"></a>善现，<a id="a-Hj"></a>若菩萨摩诃萨如是学时，<a id="a-Hk"></a>随所生处不舍如是甚深般若波罗蜜多，<a id="a-Hl"></a>不离如是甚深般若波罗蜜多，<a id="a-Hm"></a>常行如是甚深般若波罗蜜多。</p>
  <p id="aHn">“复次，<a id="a-Ho"></a>善现，<a id="a-Hp"></a>若菩萨摩诃萨能学如是甚深般若波罗蜜多，<a id="a-Hq"></a>当知已于一切智智得不退转，<a id="a-Hr"></a>于一切法能正觉知，<a id="a-Hs"></a>远离声闻、<a id="a-Ht"></a>独觉等地，<a id="a-Hu"></a>亲近无上正等菩提。</p>
  <p id="aHv">“复次，<a id="a-Hw"></a>善现，<a id="a-Hx"></a>若菩萨摩诃萨行深般若波罗蜜多时，<a id="a-Hy"></a>作如是念：<a id="a-Hz"></a>‘此是般若波罗蜜多，<a id="a-I0"></a>此是修时，<a id="a-I1"></a>此是修处，<a id="a-I2"></a>我能修此甚深般若波罗蜜多。<a id="a-I3"></a>我由如是甚深般若波罗蜜多弃舍如是所应舍法，<a id="a-I4"></a>定当证得一切智智！<a id="a-I5"></a>’是菩萨摩诃萨非行般若波罗蜜多，<a id="a-I6"></a>亦于般若波罗蜜多不能解了。<a id="a-I7"></a>所以者何？<a id="a-I8"></a>甚深般若波罗蜜多不作是念：<a id="a-I9"></a>‘我是般若波罗蜜多，<a id="a-IA"></a>此是修时，<a id="a-IB"></a>此是修处，<a id="a-IC"></a>此是修者，<a id="a-ID"></a>此是般若波罗蜜多所远离法，<a id="a-IE"></a>此是般若波罗蜜多所照了法，<a id="a-IF"></a>此是般若波罗蜜多所证无上正等菩提。<a id="a-IG"></a>’若如是知，<a id="a-IH"></a>是行般若波罗蜜多。</p>
  <p id="aII">“复次，<a id="a-IJ"></a>善现，<a id="a-IK"></a>若菩萨摩诃萨行深般若波罗蜜多时，<a id="a-IL"></a>作如是念：<a id="a-IM"></a>‘此非般若波罗蜜多，<a id="a-IN"></a>此非修时，<a id="a-IO"></a>此非修处，<a id="a-IP"></a>此非修者，<a id="a-IQ"></a>非由般若波罗蜜多远离一切所应舍法，<a id="a-IR"></a>非由般若波罗蜜多定能证得所求无上正等菩提。<a id="a-IS"></a>所以者何？<a id="a-IT"></a>以一切法皆住真如、<a id="a-IU"></a>法界、<a id="a-IV"></a>法性广说乃至不思议界，<a id="a-IW"></a>此中一切皆无差别。<a id="a-IX"></a>’善现当知，<a id="a-IY"></a>若菩萨摩诃萨如是学时，<a id="a-IZ"></a>是行般若波罗蜜多，<a id="a-Ia"></a>速能证得一切智智。<a id="a-Ib"></a>”</p>
 </body>
</html>