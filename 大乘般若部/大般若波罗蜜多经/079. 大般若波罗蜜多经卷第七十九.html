<!doctype html>
<html id="z3IBSnl1G" data-ver="1019">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第七十九</h1>
  <h2 id="a2">初分天帝品第二十二之三</h2>
  <p id="a3">“复次，<a id="a-4"></a>憍尸迦，<a id="a-5"></a>菩萨摩诃萨行般若波罗蜜多时，<a id="a-6"></a>不应住此是色，<a id="a-7"></a>不应住此是受、<a id="a-8"></a>想、<a id="a-9"></a>行、<a id="a-A"></a>识。<a id="a-B"></a>何以故？<a id="a-C"></a>以有所得为方便故。</p>
  <p id="aD">“憍尸迦，<a id="a-E"></a>菩萨摩诃萨行般若波罗蜜多时，<a id="a-F"></a>不应住此是眼处，<a id="a-G"></a>不应住此是耳、<a id="a-H"></a>鼻、<a id="a-I"></a>舌、<a id="a-J"></a>身、<a id="a-K"></a>意处。<a id="a-L"></a>何以故？<a id="a-M"></a>以有所得为方便故。</p>
  <p id="aN">“憍尸迦，<a id="a-O"></a>菩萨摩诃萨行般若波罗蜜多时，<a id="a-P"></a>不应住此是色处，<a id="a-Q"></a>不应住此是声、<a id="a-R"></a>香、<a id="a-S"></a>味、<a id="a-T"></a>触、<a id="a-U"></a>法处。<a id="a-V"></a>何以故？<a id="a-W"></a>以有所得为方便故。</p>
  <p id="aX">“憍尸迦，<a id="a-Y"></a>菩萨摩诃萨行般若波罗蜜多时，<a id="a-Z"></a>不应住此是眼界，<a id="a-a"></a>不应住此是色界、<a id="a-b"></a>眼识界及眼触、<a id="a-c"></a>眼触为缘所生诸受。<a id="a-d"></a>何以故？<a id="a-e"></a>以有所得为方便故。</p>
  <p id="af">“憍尸迦，<a id="a-g"></a>菩萨摩诃萨行般若波罗蜜多时，<a id="a-h"></a>不应住此是耳界，<a id="a-i"></a>不应住此是声界、<a id="a-j"></a>耳识界及耳触、<a id="a-k"></a>耳触为缘所生诸受。<a id="a-l"></a>何以故？<a id="a-m"></a>以有所得为方便故。</p>
  <p id="an">“憍尸迦，<a id="a-o"></a>菩萨摩诃萨行般若波罗蜜多时，<a id="a-p"></a>不应住此是鼻界，<a id="a-q"></a>不应住此是香界、<a id="a-r"></a>鼻识界及鼻触、<a id="a-s"></a>鼻触为缘所生诸受。<a id="a-t"></a>何以故？<a id="a-u"></a>以有所得为方便故。</p>
  <p id="av">“憍尸迦，<a id="a-w"></a>菩萨摩诃萨行般若波罗蜜多时，<a id="a-x"></a>不应住此是舌界，<a id="a-y"></a>不应住此是味界、<a id="a-z"></a>舌识界及舌触、<a id="a-10"></a>舌触为缘所生诸受。<a id="a-11"></a>何以故？<a id="a-12"></a>以有所得为方便故。</p>
  <p id="a13">“憍尸迦，<a id="a-14"></a>菩萨摩诃萨行般若波罗蜜多时，<a id="a-15"></a>不应住此是身界，<a id="a-16"></a>不应住此是触界、<a id="a-17"></a>身识界及身触、<a id="a-18"></a>身触为缘所生诸受。<a id="a-19"></a>何以故？<a id="a-1A"></a>以有所得为方便故。</p>
  <p id="a1B">“憍尸迦，<a id="a-1C"></a>菩萨摩诃萨行般若波罗蜜多时，<a id="a-1D"></a>不应住此是意界，<a id="a-1E"></a>不应住此是法界、<a id="a-1F"></a>意识界及意触、<a id="a-1G"></a>意触为缘所生诸受。<a id="a-1H"></a>何以故？<a id="a-1I"></a>以有所得为方便故。</p>
  <p id="a1J">“憍尸迦，<a id="a-1K"></a>菩萨摩诃萨行般若波罗蜜多时，<a id="a-1L"></a>不应住此是地界，<a id="a-1M"></a>不应住此是水、<a id="a-1N"></a>火、<a id="a-1O"></a>风、<a id="a-1P"></a>空、<a id="a-1Q"></a>识界。<a id="a-1R"></a>何以故？<a id="a-1S"></a>以有所得为方便故。</p>
  <p id="a1T">“憍尸迦，<a id="a-1U"></a>菩萨摩诃萨行般若波罗蜜多时，<a id="a-1V"></a>不应住此是苦圣谛，<a id="a-1W"></a>不应住此是集、<a id="a-1X"></a>灭、<a id="a-1Y"></a>道圣谛。<a id="a-1Z"></a>何以故？<a id="a-1a"></a>以有所得为方便故。</p>
  <p id="a1b">“憍尸迦，<a id="a-1c"></a>菩萨摩诃萨行般若波罗蜜多时，<a id="a-1d"></a>不应住此是无明，<a id="a-1e"></a>不应住此是行、<a id="a-1f"></a>识、<a id="a-1g"></a>名色、<a id="a-1h"></a>六处、<a id="a-1i"></a>触、<a id="a-1j"></a>受、<a id="a-1k"></a>爱、<a id="a-1l"></a>取、<a id="a-1m"></a>有、<a id="a-1n"></a>生、<a id="a-1o"></a>老死愁叹苦忧恼。<a id="a-1p"></a>何以故？<a id="a-1q"></a>以有所得为方便故。</p>
  <p id="a1r">“憍尸迦，<a id="a-1s"></a>菩萨摩诃萨行般若波罗蜜多时，<a id="a-1t"></a>不应住此是内空，<a id="a-1u"></a>不应住此是外空、<a id="a-1v"></a>内外空、<a id="a-1w"></a>空空、<a id="a-1x"></a>大空、<a id="a-1y"></a>胜义空、<a id="a-1z"></a>有为空、<a id="a-20"></a>无为空、<a id="a-21"></a>毕竟空、<a id="a-22"></a>无际空、<a id="a-23"></a>散空、<a id="a-24"></a>无变异空、<a id="a-25"></a>本性空、<a id="a-26"></a>自相空、<a id="a-27"></a>共相空、<a id="a-28"></a>一切法空、<a id="a-29"></a>不可得空、<a id="a-2A"></a>无性空、<a id="a-2B"></a>自性空、<a id="a-2C"></a>无性自性空。<a id="a-2D"></a>何以故？<a id="a-2E"></a>以有所得为方便故。</p>
  <p id="a2F">“憍尸迦，<a id="a-2G"></a>菩萨摩诃萨行般若波罗蜜多时，<a id="a-2H"></a>不应住此是真如，<a id="a-2I"></a>不应住此是法界、<a id="a-2J"></a>法性、<a id="a-2K"></a>不虚妄性、<a id="a-2L"></a>不变异性、<a id="a-2M"></a>平等性、<a id="a-2N"></a>离生性、<a id="a-2O"></a>法定、<a id="a-2P"></a>法住、<a id="a-2Q"></a>实际、<a id="a-2R"></a>虚空界、<a id="a-2S"></a>不思议界。<a id="a-2T"></a>何以故？<a id="a-2U"></a>以有所得为方便故。</p>
  <p id="a2V">“憍尸迦，<a id="a-2W"></a>菩萨摩诃萨行般若波罗蜜多时，<a id="a-2X"></a>不应住此是布施波罗蜜多，<a id="a-2Y"></a>不应住此是净戒、<a id="a-2Z"></a>安忍、<a id="a-2a"></a>精进、<a id="a-2b"></a>静虑、<a id="a-2c"></a>般若波罗蜜多。<a id="a-2d"></a>何以故？<a id="a-2e"></a>以有所得为方便故。</p>
  <p id="a2f">“憍尸迦，<a id="a-2g"></a>菩萨摩诃萨行般若波罗蜜多时，<a id="a-2h"></a>不应住此是四静虑，<a id="a-2i"></a>不应住此是四无量、<a id="a-2j"></a>四无色定。<a id="a-2k"></a>何以故？<a id="a-2l"></a>以有所得为方便故。</p>
  <p id="a2m">“憍尸迦，<a id="a-2n"></a>菩萨摩诃萨行般若波罗蜜多时，<a id="a-2o"></a>不应住此是八解脱，<a id="a-2p"></a>不应住此是八胜处、<a id="a-2q"></a>九次第定、<a id="a-2r"></a>十遍处。<a id="a-2s"></a>何以故？<a id="a-2t"></a>以有所得为方便故。</p>
  <p id="a2u">“憍尸迦，<a id="a-2v"></a>菩萨摩诃萨行般若波罗蜜多时，<a id="a-2w"></a>不应住此是四念住，<a id="a-2x"></a>不应住此是四正断、<a id="a-2y"></a>四神足、<a id="a-2z"></a>五根、<a id="a-30"></a>五力、<a id="a-31"></a>七等觉支、<a id="a-32"></a>八圣道支。<a id="a-33"></a>何以故？<a id="a-34"></a>以有所得为方便故。</p>
  <p id="a35">“憍尸迦，<a id="a-36"></a>菩萨摩诃萨行般若波罗蜜多时，<a id="a-37"></a>不应住此是空解脱门，<a id="a-38"></a>不应住此是无相、<a id="a-39"></a>无愿解脱门。<a id="a-3A"></a>何以故？<a id="a-3B"></a>以有所得为方便故。</p>
  <p id="a3C">“憍尸迦，<a id="a-3D"></a>菩萨摩诃萨行般若波罗蜜多时，<a id="a-3E"></a>不应住此是五眼，<a id="a-3F"></a>不应住此是六神通。<a id="a-3G"></a>何以故？<a id="a-3H"></a>以有所得为方便故。</p>
  <p id="a3I">“憍尸迦，<a id="a-3J"></a>菩萨摩诃萨行般若波罗蜜多时，<a id="a-3K"></a>不应住此是佛十力，<a id="a-3L"></a>不应住此是四无所畏、<a id="a-3M"></a>四无礙解、<a id="a-3N"></a>大慈、<a id="a-3O"></a>大悲、<a id="a-3P"></a>大喜、<a id="a-3Q"></a>大舍、<a id="a-3R"></a>十八佛不共法。<a id="a-3S"></a>何以故？<a id="a-3T"></a>以有所得为方便故。</p>
  <p id="a3U">“憍尸迦，<a id="a-3V"></a>菩萨摩诃萨行般若波罗蜜多时，<a id="a-3W"></a>不应住此是无忘失法，<a id="a-3X"></a>不应住此是恒住舍性。<a id="a-3Y"></a>何以故？<a id="a-3Z"></a>以有所得为方便故。</p>
  <p id="a3a">“憍尸迦，<a id="a-3b"></a>菩萨摩诃萨行般若波罗蜜多时，<a id="a-3c"></a>不应住此是一切陀罗尼门，<a id="a-3d"></a>不应住此是一切三摩地门。<a id="a-3e"></a>何以故？<a id="a-3f"></a>以有所得为方便故。</p>
  <p id="a3g">“憍尸迦，<a id="a-3h"></a>菩萨摩诃萨行般若波罗蜜多时，<a id="a-3i"></a>不应住此是一切智，<a id="a-3j"></a>不应住此是道相智、<a id="a-3k"></a>一切相智。<a id="a-3l"></a>何以故？<a id="a-3m"></a>以有所得为方便故。</p>
  <p id="a3n">“憍尸迦，<a id="a-3o"></a>菩萨摩诃萨行般若波罗蜜多时，<a id="a-3p"></a>不应住此是声闻乘，<a id="a-3q"></a>不应住此是独觉乘、<a id="a-3r"></a>无上乘。<a id="a-3s"></a>何以故？<a id="a-3t"></a>以有所得为方便故。</p>
  <p id="a3u">“憍尸迦，<a id="a-3v"></a>菩萨摩诃萨行般若波罗蜜多时，<a id="a-3w"></a>不应住此是预流果，<a id="a-3x"></a>不应住此是一来、<a id="a-3y"></a>不还、<a id="a-3z"></a>阿罗汉果、<a id="a-40"></a>独觉、<a id="a-41"></a>菩萨、<a id="a-42"></a>如来。<a id="a-43"></a>何以故？<a id="a-44"></a>以有所得为方便故。</p>
  <p id="a45">“憍尸迦，<a id="a-46"></a>菩萨摩诃萨行般若波罗蜜多时，<a id="a-47"></a>不应住此是极喜地，<a id="a-48"></a>不应住此是离垢地、<a id="a-49"></a>发光地、<a id="a-4A"></a>焰慧地、<a id="a-4B"></a>极难胜地、<a id="a-4C"></a>现前地、<a id="a-4D"></a>远行地、<a id="a-4E"></a>不动地、<a id="a-4F"></a>善慧地、<a id="a-4G"></a>法云地。<a id="a-4H"></a>何以故？<a id="a-4I"></a>以有所得为方便故。</p>
  <p id="a4J">“憍尸迦，<a id="a-4K"></a>菩萨摩诃萨行般若波罗蜜多时，<a id="a-4L"></a>不应住此是异生地，<a id="a-4M"></a>不应住此是种性地、<a id="a-4N"></a>第八地、<a id="a-4O"></a>具见地、<a id="a-4P"></a>薄地、<a id="a-4Q"></a>离欲地、<a id="a-4R"></a>已办地、<a id="a-4S"></a>独觉地、<a id="a-4T"></a>菩萨地、<a id="a-4U"></a>如来地。<a id="a-4V"></a>何以故？<a id="a-4W"></a>以有所得为方便故。</p>
  <p id="a4X">“复次，<a id="a-4Y"></a>憍尸迦，<a id="a-4Z"></a>菩萨摩诃萨行般若波罗蜜多时，<a id="a-4a"></a>不应住色若常若无常，<a id="a-4b"></a>不应住受、<a id="a-4c"></a>想、<a id="a-4d"></a>行、<a id="a-4e"></a>识若常若无常；<a id="a-4f"></a>不应住色若乐若苦，<a id="a-4g"></a>不应住受、<a id="a-4h"></a>想、<a id="a-4i"></a>行、<a id="a-4j"></a>识若乐若苦；<a id="a-4k"></a>不应住色若我若无我，<a id="a-4l"></a>不应住受、<a id="a-4m"></a>想、<a id="a-4n"></a>行、<a id="a-4o"></a>识若我若无我；<a id="a-4p"></a>不应住色若净若不净，<a id="a-4q"></a>不应住受、<a id="a-4r"></a>想、<a id="a-4s"></a>行、<a id="a-4t"></a>识若净若不净；<a id="a-4u"></a>不应住色若寂静若不寂静，<a id="a-4v"></a>不应住受、<a id="a-4w"></a>想、<a id="a-4x"></a>行、<a id="a-4y"></a>识若寂静若不寂静；<a id="a-4z"></a>不应住色若远离若不远离，<a id="a-50"></a>不应住受、<a id="a-51"></a>想、<a id="a-52"></a>行、<a id="a-53"></a>识若远离若不远离；<a id="a-54"></a>不应住色若空若不空，<a id="a-55"></a>不应住受、<a id="a-56"></a>想、<a id="a-57"></a>行、<a id="a-58"></a>识若空若不空；<a id="a-59"></a>不应住色若有相若无相，<a id="a-5A"></a>不应住受、<a id="a-5B"></a>想、<a id="a-5C"></a>行、<a id="a-5D"></a>识若有相若无相；<a id="a-5E"></a>不应住色若有愿若无愿，<a id="a-5F"></a>不应住受、<a id="a-5G"></a>想、<a id="a-5H"></a>行、<a id="a-5I"></a>识若有愿若无愿。<a id="a-5J"></a>何以故？<a id="a-5K"></a>以有所得为方便故。</p>
  <p id="a5L">“复次，<a id="a-5M"></a>憍尸迦，<a id="a-5N"></a>菩萨摩诃萨行般若波罗蜜多时，<a id="a-5O"></a>不应住眼处若常若无常，<a id="a-5P"></a>不应住耳、<a id="a-5Q"></a>鼻、<a id="a-5R"></a>舌、<a id="a-5S"></a>身、<a id="a-5T"></a>意处若常若无常；<a id="a-5U"></a>不应住眼处若乐若苦，<a id="a-5V"></a>不应住耳、<a id="a-5W"></a>鼻、<a id="a-5X"></a>舌、<a id="a-5Y"></a>身、<a id="a-5Z"></a>意处若乐若苦；<a id="a-5a"></a>不应住眼处若我若无我，<a id="a-5b"></a>不应住耳、<a id="a-5c"></a>鼻、<a id="a-5d"></a>舌、<a id="a-5e"></a>身、<a id="a-5f"></a>意处若我若无我；<a id="a-5g"></a>不应住眼处若净若不净，<a id="a-5h"></a>不应住耳、<a id="a-5i"></a>鼻、<a id="a-5j"></a>舌、<a id="a-5k"></a>身、<a id="a-5l"></a>意处若净若不净；<a id="a-5m"></a>不应住眼处若寂静若不寂静，<a id="a-5n"></a>不应住耳、<a id="a-5o"></a>鼻、<a id="a-5p"></a>舌、<a id="a-5q"></a>身、<a id="a-5r"></a>意处若寂静若不寂静；<a id="a-5s"></a>不应住眼处若远离若不远离，<a id="a-5t"></a>不应住耳、<a id="a-5u"></a>鼻、<a id="a-5v"></a>舌、<a id="a-5w"></a>身、<a id="a-5x"></a>意处若远离若不远离；<a id="a-5y"></a>不应住眼处若空若不空，<a id="a-5z"></a>不应住耳、<a id="a-60"></a>鼻、<a id="a-61"></a>舌、<a id="a-62"></a>身、<a id="a-63"></a>意处若空若不空；<a id="a-64"></a>不应住眼处若有相若无相，<a id="a-65"></a>不应住耳、<a id="a-66"></a>鼻、<a id="a-67"></a>舌、<a id="a-68"></a>身、<a id="a-69"></a>意处若有相若无相；<a id="a-6A"></a>不应住眼处若有愿若无愿，<a id="a-6B"></a>不应住耳、<a id="a-6C"></a>鼻、<a id="a-6D"></a>舌、<a id="a-6E"></a>身、<a id="a-6F"></a>意处若有愿若无愿。<a id="a-6G"></a>何以故？<a id="a-6H"></a>以有所得为方便故。</p>
  <p id="a6I">“复次，<a id="a-6J"></a>憍尸迦，<a id="a-6K"></a>菩萨摩诃萨行般若波罗蜜多时，<a id="a-6L"></a>不应住色处若常若无常，<a id="a-6M"></a>不应住声、<a id="a-6N"></a>香、<a id="a-6O"></a>味、<a id="a-6P"></a>触、<a id="a-6Q"></a>法处若常若无常；<a id="a-6R"></a>不应住色处若乐若苦，<a id="a-6S"></a>不应住声、<a id="a-6T"></a>香、<a id="a-6U"></a>味、<a id="a-6V"></a>触、<a id="a-6W"></a>法处若乐若苦；<a id="a-6X"></a>不应住色处若我若无我，<a id="a-6Y"></a>不应住声、<a id="a-6Z"></a>香、<a id="a-6a"></a>味、<a id="a-6b"></a>触、<a id="a-6c"></a>法处若我若无我；<a id="a-6d"></a>不应住色处若净若不净，<a id="a-6e"></a>不应住声、<a id="a-6f"></a>香、<a id="a-6g"></a>味、<a id="a-6h"></a>触、<a id="a-6i"></a>法处若净若不净；<a id="a-6j"></a>不应住色处若寂静若不寂静，<a id="a-6k"></a>不应住声、<a id="a-6l"></a>香、<a id="a-6m"></a>味、<a id="a-6n"></a>触、<a id="a-6o"></a>法处若寂静若不寂静；<a id="a-6p"></a>不应住色处若远离若不远离，<a id="a-6q"></a>不应住声、<a id="a-6r"></a>香、<a id="a-6s"></a>味、<a id="a-6t"></a>触、<a id="a-6u"></a>法处若远离若不远离；<a id="a-6v"></a>不应住色处若空若不空，<a id="a-6w"></a>不应住声、<a id="a-6x"></a>香、<a id="a-6y"></a>味、<a id="a-6z"></a>触、<a id="a-70"></a>法处若空若不空；<a id="a-71"></a>不应住色处若有相若无相，<a id="a-72"></a>不应住声、<a id="a-73"></a>香、<a id="a-74"></a>味、<a id="a-75"></a>触、<a id="a-76"></a>法处若有相若无相；<a id="a-77"></a>不应住色处若有愿若无愿，<a id="a-78"></a>不应住声、<a id="a-79"></a>香、<a id="a-7A"></a>味、<a id="a-7B"></a>触、<a id="a-7C"></a>法处若有愿若无愿。<a id="a-7D"></a>何以故？<a id="a-7E"></a>以有所得为方便故。</p>
  <p id="a7F">“复次，<a id="a-7G"></a>憍尸迦，<a id="a-7H"></a>菩萨摩诃萨行般若波罗蜜多时，<a id="a-7I"></a>不应住眼界若常若无常，<a id="a-7J"></a>不应住色界、<a id="a-7K"></a>眼识界及眼触、<a id="a-7L"></a>眼触为缘所生诸受若常若无常；<a id="a-7M"></a>不应住眼界若乐若苦，<a id="a-7N"></a>不应住色界乃至眼触为缘所生诸受若乐若苦；<a id="a-7O"></a>不应住眼界若我若无我，<a id="a-7P"></a>不应住色界乃至眼触为缘所生诸受若我若无我；<a id="a-7Q"></a>不应住眼界若净若不净，<a id="a-7R"></a>不应住色界乃至眼触为缘所生诸受若净若不净；<a id="a-7S"></a>不应住眼界若寂静若不寂静，<a id="a-7T"></a>不应住色界乃至眼触为缘所生诸受若寂静若不寂静；<a id="a-7U"></a>不应住眼界若远离若不远离，<a id="a-7V"></a>不应住色界乃至眼触为缘所生诸受若远离若不远离；<a id="a-7W"></a>不应住眼界若空若不空，<a id="a-7X"></a>不应住色界乃至眼触为缘所生诸受若空若不空；<a id="a-7Y"></a>不应住眼界若有相若无相，<a id="a-7Z"></a>不应住色界乃至眼触为缘所生诸受若有相若无相；<a id="a-7a"></a>不应住眼界若有愿若无愿，<a id="a-7b"></a>不应住色界乃至眼触为缘所生诸受若有愿若无愿。<a id="a-7c"></a>何以故？<a id="a-7d"></a>以有所得为方便故。</p>
  <p id="a7e">“复次，<a id="a-7f"></a>憍尸迦，<a id="a-7g"></a>菩萨摩诃萨行般若波罗蜜多时，<a id="a-7h"></a>不应住耳界若常若无常，<a id="a-7i"></a>不应住声界、<a id="a-7j"></a>耳识界及耳触、<a id="a-7k"></a>耳触为缘所生诸受若常若无常；<a id="a-7l"></a>不应住耳界若乐若苦，<a id="a-7m"></a>不应住声界乃至耳触为缘所生诸受若乐若苦；<a id="a-7n"></a>不应住耳界若我若无我，<a id="a-7o"></a>不应住声界乃至耳触为缘所生诸受若我若无我；<a id="a-7p"></a>不应住耳界若净若不净，<a id="a-7q"></a>不应住声界乃至耳触为缘所生诸受若净若不净；<a id="a-7r"></a>不应住耳界若寂静若不寂静，<a id="a-7s"></a>不应住声界乃至耳触为缘所生诸受若寂静若不寂静；<a id="a-7t"></a>不应住耳界若远离若不远离，<a id="a-7u"></a>不应住声界乃至耳触为缘所生诸受若远离若不远离；<a id="a-7v"></a>不应住耳界若空若不空，<a id="a-7w"></a>不应住声界乃至耳触为缘所生诸受若空若不空；<a id="a-7x"></a>不应住耳界若有相若无相，<a id="a-7y"></a>不应住声界乃至耳触为缘所生诸受若有相若无相；<a id="a-7z"></a>不应住耳界若有愿若无愿，<a id="a-80"></a>不应住声界乃至耳触为缘所生诸受若有愿若无愿。<a id="a-81"></a>何以故？<a id="a-82"></a>以有所得为方便故。</p>
  <p id="a83">“复次，<a id="a-84"></a>憍尸迦，<a id="a-85"></a>菩萨摩诃萨行般若波罗蜜多时，<a id="a-86"></a>不应住鼻界若常若无常，<a id="a-87"></a>不应住香界、<a id="a-88"></a>鼻识界及鼻触、<a id="a-89"></a>鼻触为缘所生诸受若常若无常；<a id="a-8A"></a>不应住鼻界若乐若苦，<a id="a-8B"></a>不应住香界乃至鼻触为缘所生诸受若乐若苦；<a id="a-8C"></a>不应住鼻界若我若无我，<a id="a-8D"></a>不应住香界乃至鼻触为缘所生诸受若我若无我；<a id="a-8E"></a>不应住鼻界若净若不净，<a id="a-8F"></a>不应住香界乃至鼻触为缘所生诸受若净若不净；<a id="a-8G"></a>不应住鼻界若寂静若不寂静，<a id="a-8H"></a>不应住香界乃至鼻触为缘所生诸受若寂静若不寂静；<a id="a-8I"></a>不应住鼻界若远离若不远离，<a id="a-8J"></a>不应住香界乃至鼻触为缘所生诸受若远离若不远离；<a id="a-8K"></a>不应住鼻界若空若不空，<a id="a-8L"></a>不应住香界乃至鼻触为缘所生诸受若空若不空；<a id="a-8M"></a>不应住鼻界若有相若无相，<a id="a-8N"></a>不应住香界乃至鼻触为缘所生诸受若有相若无相；<a id="a-8O"></a>不应住鼻界若有愿若无愿，<a id="a-8P"></a>不应住香界乃至鼻触为缘所生诸受若有愿若无愿。<a id="a-8Q"></a>何以故？<a id="a-8R"></a>以有所得为方便故。</p>
  <p id="a8S">“复次，<a id="a-8T"></a>憍尸迦，<a id="a-8U"></a>菩萨摩诃萨行般若波罗蜜多时，<a id="a-8V"></a>不应住舌界若常若无常，<a id="a-8W"></a>不应住味界、<a id="a-8X"></a>舌识界及舌触、<a id="a-8Y"></a>舌触为缘所生诸受若常若无常；<a id="a-8Z"></a>不应住舌界若乐若苦，<a id="a-8a"></a>不应住味界乃至舌触为缘所生诸受若乐若苦；<a id="a-8b"></a>不应住舌界若我若无我，<a id="a-8c"></a>不应住味界乃至舌触为缘所生诸受若我若无我；<a id="a-8d"></a>不应住舌界若净若不净，<a id="a-8e"></a>不应住味界乃至舌触为缘所生诸受若净若不净；<a id="a-8f"></a>不应住舌界若寂静若不寂静，<a id="a-8g"></a>不应住味界乃至舌触为缘所生诸受若寂静若不寂静；<a id="a-8h"></a>不应住舌界若远离若不远离，<a id="a-8i"></a>不应住味界乃至舌触为缘所生诸受若远离若不远离；<a id="a-8j"></a>不应住舌界若空若不空，<a id="a-8k"></a>不应住味界乃至舌触为缘所生诸受若空若不空；<a id="a-8l"></a>不应住舌界若有相若无相，<a id="a-8m"></a>不应住味界乃至舌触为缘所生诸受若有相若无相；<a id="a-8n"></a>不应住舌界若有愿若无愿，<a id="a-8o"></a>不应住味界乃至舌触为缘所生诸受若有愿若无愿。<a id="a-8p"></a>何以故？<a id="a-8q"></a>以有所得为方便故。</p>
  <p id="a8r">“复次，<a id="a-8s"></a>憍尸迦，<a id="a-8t"></a>菩萨摩诃萨行般若波罗蜜多时，<a id="a-8u"></a>不应住身界若常若无常，<a id="a-8v"></a>不应住触界、<a id="a-8w"></a>身识界及身触、<a id="a-8x"></a>身触为缘所生诸受若常若无常；<a id="a-8y"></a>不应住身界若乐若苦，<a id="a-8z"></a>不应住触界乃至身触为缘所生诸受若乐若苦；<a id="a-90"></a>不应住身界若我若无我，<a id="a-91"></a>不应住触界乃至身触为缘所生诸受若我若无我；<a id="a-92"></a>不应住身界若净若不净，<a id="a-93"></a>不应住触界乃至身触为缘所生诸受若净若不净；<a id="a-94"></a>不应住身界若寂静若不寂静，<a id="a-95"></a>不应住触界乃至身触为缘所生诸受若寂静若不寂静；<a id="a-96"></a>不应住身界若远离若不远离，<a id="a-97"></a>不应住触界乃至身触为缘所生诸受若远离若不远离；<a id="a-98"></a>不应住身界若空若不空，<a id="a-99"></a>不应住触界乃至身触为缘所生诸受若空若不空；<a id="a-9A"></a>不应住身界若有相若无相，<a id="a-9B"></a>不应住触界乃至身触为缘所生诸受若有相若无相；<a id="a-9C"></a>不应住身界若有愿若无愿，<a id="a-9D"></a>不应住触界乃至身触为缘所生诸受若有愿若无愿。<a id="a-9E"></a>何以故？<a id="a-9F"></a>以有所得为方便故。</p>
  <p id="a9G">“复次，<a id="a-9H"></a>憍尸迦，<a id="a-9I"></a>菩萨摩诃萨行般若波罗蜜多时，<a id="a-9J"></a>不应住意界若常若无常，<a id="a-9K"></a>不应住法界、<a id="a-9L"></a>意识界及意触、<a id="a-9M"></a>意触为缘所生诸受若常若无常；<a id="a-9N"></a>不应住意界若乐若苦，<a id="a-9O"></a>不应住法界乃至意触为缘所生诸受若乐若苦；<a id="a-9P"></a>不应住意界若我若无我，<a id="a-9Q"></a>不应住法界乃至意触为缘所生诸受若我若无我；<a id="a-9R"></a>不应住意界若净若不净，<a id="a-9S"></a>不应住法界乃至意触为缘所生诸受若净若不净；<a id="a-9T"></a>不应住意界若寂静若不寂静，<a id="a-9U"></a>不应住法界乃至意触为缘所生诸受若寂静若不寂静；<a id="a-9V"></a>不应住意界若远离若不远离，<a id="a-9W"></a>不应住法界乃至意触为缘所生诸受若远离若不远离；<a id="a-9X"></a>不应住意界若空若不空，<a id="a-9Y"></a>不应住法界乃至意触为缘所生诸受若空若不空；<a id="a-9Z"></a>不应住意界若有相若无相，<a id="a-9a"></a>不应住法界乃至意触为缘所生诸受若有相若无相；<a id="a-9b"></a>不应住意界若有愿若无愿，<a id="a-9c"></a>不应住法界乃至意触为缘所生诸受若有愿若无愿。<a id="a-9d"></a>何以故？<a id="a-9e"></a>以有所得为方便故。</p>
  <p id="a9f">“复次，<a id="a-9g"></a>憍尸迦，<a id="a-9h"></a>菩萨摩诃萨行般若波罗蜜多时，<a id="a-9i"></a>不应住地界若常若无常，<a id="a-9j"></a>不应住水、<a id="a-9k"></a>火、<a id="a-9l"></a>风、<a id="a-9m"></a>空、<a id="a-9n"></a>识界若常若无常；<a id="a-9o"></a>不应住地界若乐若苦，<a id="a-9p"></a>不应住水、<a id="a-9q"></a>火、<a id="a-9r"></a>风、<a id="a-9s"></a>空、<a id="a-9t"></a>识界若乐若苦；<a id="a-9u"></a>不应住地界若我若无我，<a id="a-9v"></a>不应住水、<a id="a-9w"></a>火、<a id="a-9x"></a>风、<a id="a-9y"></a>空、<a id="a-9z"></a>识界若我若无我；<a id="a-A0"></a>不应住地界若净若不净，<a id="a-A1"></a>不应住水、<a id="a-A2"></a>火、<a id="a-A3"></a>风、<a id="a-A4"></a>空、<a id="a-A5"></a>识界若净若不净；<a id="a-A6"></a>不应住地界若寂静若不寂静，<a id="a-A7"></a>不应住水、<a id="a-A8"></a>火、<a id="a-A9"></a>风、<a id="a-AA"></a>空、<a id="a-AB"></a>识界若寂静若不寂静；<a id="a-AC"></a>不应住地界若远离若不远离，<a id="a-AD"></a>不应住水、<a id="a-AE"></a>火、<a id="a-AF"></a>风、<a id="a-AG"></a>空、<a id="a-AH"></a>识界若远离若不远离；<a id="a-AI"></a>不应住地界若空若不空，<a id="a-AJ"></a>不应住水、<a id="a-AK"></a>火、<a id="a-AL"></a>风、<a id="a-AM"></a>空、<a id="a-AN"></a>识界若空若不空；<a id="a-AO"></a>不应住地界若有相若无相，<a id="a-AP"></a>不应住水、<a id="a-AQ"></a>火、<a id="a-AR"></a>风、<a id="a-AS"></a>空、<a id="a-AT"></a>识界若有相若无相；<a id="a-AU"></a>不应住地界若有愿若无愿，<a id="a-AV"></a>不应住水、<a id="a-AW"></a>火、<a id="a-AX"></a>风、<a id="a-AY"></a>空、<a id="a-AZ"></a>识界若有愿若无愿。<a id="a-Aa"></a>何以故？<a id="a-Ab"></a>以有所得为方便故。</p>
  <p id="aAc">“复次，<a id="a-Ad"></a>憍尸迦，<a id="a-Ae"></a>菩萨摩诃萨行般若波罗蜜多时，<a id="a-Af"></a>不应住苦圣谛若常若无常，<a id="a-Ag"></a>不应住集、<a id="a-Ah"></a>灭、<a id="a-Ai"></a>道圣谛若常若无常；<a id="a-Aj"></a>不应住苦圣谛若乐若苦，<a id="a-Ak"></a>不应住集、<a id="a-Al"></a>灭、<a id="a-Am"></a>道圣谛若乐若苦；<a id="a-An"></a>不应住苦圣谛若我若无我，<a id="a-Ao"></a>不应住集、<a id="a-Ap"></a>灭、<a id="a-Aq"></a>道圣谛若我若无我；<a id="a-Ar"></a>不应住苦圣谛若净若不净，<a id="a-As"></a>不应住集、<a id="a-At"></a>灭、<a id="a-Au"></a>道圣谛若净若不净；<a id="a-Av"></a>不应住苦圣谛若寂静若不寂静，<a id="a-Aw"></a>不应住集、<a id="a-Ax"></a>灭、<a id="a-Ay"></a>道圣谛若寂静若不寂静；<a id="a-Az"></a>不应住苦圣谛若远离若不远离，<a id="a-B0"></a>不应住集、<a id="a-B1"></a>灭、<a id="a-B2"></a>道圣谛若远离若不远离；<a id="a-B3"></a>不应住苦圣谛若空若不空，<a id="a-B4"></a>不应住集、<a id="a-B5"></a>灭、<a id="a-B6"></a>道圣谛若空若不空；<a id="a-B7"></a>不应住苦圣谛若有相若无相，<a id="a-B8"></a>不应住集、<a id="a-B9"></a>灭、<a id="a-BA"></a>道圣谛若有相若无相；<a id="a-BB"></a>不应住苦圣谛若有愿若无愿，<a id="a-BC"></a>不应住集、<a id="a-BD"></a>灭、<a id="a-BE"></a>道圣谛若有愿若无愿。<a id="a-BF"></a>何以故？<a id="a-BG"></a>以有所得为方便故。</p>
  <p id="aBH">“复次，<a id="a-BI"></a>憍尸迦，<a id="a-BJ"></a>菩萨摩诃萨行般若波罗蜜多时，<a id="a-BK"></a>不应住无明若常若无常，<a id="a-BL"></a>不应住行、<a id="a-BM"></a>识、<a id="a-BN"></a>名色、<a id="a-BO"></a>六处、<a id="a-BP"></a>触、<a id="a-BQ"></a>受、<a id="a-BR"></a>爱、<a id="a-BS"></a>取、<a id="a-BT"></a>有、<a id="a-BU"></a>生、<a id="a-BV"></a>老死愁叹苦忧恼若常若无常；<a id="a-BW"></a>不应住无明若乐若苦，<a id="a-BX"></a>不应住行乃至老死愁叹苦忧恼若乐若苦；<a id="a-BY"></a>不应住无明若我若无我，<a id="a-BZ"></a>不应住行乃至老死愁叹苦忧恼若我若无我；<a id="a-Ba"></a>不应住无明若净若不净，<a id="a-Bb"></a>不应住行乃至老死愁叹苦忧恼若净若不净；<a id="a-Bc"></a>不应住无明若寂静若不寂静，<a id="a-Bd"></a>不应住行乃至老死愁叹苦忧恼若寂静若不寂静；<a id="a-Be"></a>不应住无明若远离若不远离，<a id="a-Bf"></a>不应住行乃至老死愁叹苦忧恼若远离若不远离；<a id="a-Bg"></a>不应住无明若空若不空，<a id="a-Bh"></a>不应住行乃至老死愁叹苦忧恼若空若不空；<a id="a-Bi"></a>不应住无明若有相若无相，<a id="a-Bj"></a>不应住行乃至老死愁叹苦忧恼若有相若无相；<a id="a-Bk"></a>不应住无明若有愿若无愿，<a id="a-Bl"></a>不应住行乃至老死愁叹苦忧恼若有愿若无愿。<a id="a-Bm"></a>何以故？<a id="a-Bn"></a>以有所得为方便故。</p>
  <p id="aBo">“复次，<a id="a-Bp"></a>憍尸迦，<a id="a-Bq"></a>菩萨摩诃萨行般若波罗蜜多时，<a id="a-Br"></a>不应住内空若常若无常，<a id="a-Bs"></a>不应住外空、<a id="a-Bt"></a>内外空、<a id="a-Bu"></a>空空、<a id="a-Bv"></a>大空、<a id="a-Bw"></a>胜义空、<a id="a-Bx"></a>有为空、<a id="a-By"></a>无为空、<a id="a-Bz"></a>毕竟空、<a id="a-C0"></a>无际空、<a id="a-C1"></a>散空、<a id="a-C2"></a>无变异空、<a id="a-C3"></a>本性空、<a id="a-C4"></a>自相空、<a id="a-C5"></a>共相空、<a id="a-C6"></a>一切法空、<a id="a-C7"></a>不可得空、<a id="a-C8"></a>无性空、<a id="a-C9"></a>自性空、<a id="a-CA"></a>无性自性空若常若无常；<a id="a-CB"></a>不应住内空若乐若苦，<a id="a-CC"></a>不应住外空乃至无性自性空若乐若苦；<a id="a-CD"></a>不应住内空若我若无我，<a id="a-CE"></a>不应住外空乃至无性自性空若我若无我；<a id="a-CF"></a>不应住内空若净若不净，<a id="a-CG"></a>不应住外空乃至无性自性空若净若不净；<a id="a-CH"></a>不应住内空若寂静若不寂静，<a id="a-CI"></a>不应住外空乃至无性自性空若寂静若不寂静；<a id="a-CJ"></a>不应住内空若远离若不远离，<a id="a-CK"></a>不应住外空乃至无性自性空若远离若不远离；<a id="a-CL"></a>不应住内空若空若不空，<a id="a-CM"></a>不应住外空乃至无性自性空若空若不空；<a id="a-CN"></a>不应住内空若有相若无相，<a id="a-CO"></a>不应住外空乃至无性自性空若有相若无相；<a id="a-CP"></a>不应住内空若有愿若无愿，<a id="a-CQ"></a>不应住外空乃至无性自性空若有愿若无愿。<a id="a-CR"></a>何以故？<a id="a-CS"></a>以有所得为方便故。</p>
  <p id="aCT">“复次，<a id="a-CU"></a>憍尸迦，<a id="a-CV"></a>菩萨摩诃萨行般若波罗蜜多时，<a id="a-CW"></a>不应住真如若常若无常，<a id="a-CX"></a>不应住法界、<a id="a-CY"></a>法性、<a id="a-CZ"></a>不虚妄性、<a id="a-Ca"></a>不变异性、<a id="a-Cb"></a>平等性、<a id="a-Cc"></a>离生性、<a id="a-Cd"></a>法定、<a id="a-Ce"></a>法住、<a id="a-Cf"></a>实际、<a id="a-Cg"></a>虚空界、<a id="a-Ch"></a>不思议界若常若无常；<a id="a-Ci"></a>不应住真如若乐若苦，<a id="a-Cj"></a>不应住法界乃至不思议界若乐若苦；<a id="a-Ck"></a>不应住真如若我若无我，<a id="a-Cl"></a>不应住法界乃至不思议界若我若无我；<a id="a-Cm"></a>不应住真如若净若不净，<a id="a-Cn"></a>不应住法界乃至不思议界若净若不净；<a id="a-Co"></a>不应住真如若寂静若不寂静，<a id="a-Cp"></a>不应住法界乃至不思议界若寂静若不寂静；<a id="a-Cq"></a>不应住真如若远离若不远离，<a id="a-Cr"></a>不应住法界乃至不思议界若远离若不远离；<a id="a-Cs"></a>不应住真如若空若不空，<a id="a-Ct"></a>不应住法界乃至不思议界若空若不空；<a id="a-Cu"></a>不应住真如若有相若无相，<a id="a-Cv"></a>不应住法界乃至不思议界若有相若无相；<a id="a-Cw"></a>不应住真如若有愿若无愿，<a id="a-Cx"></a>不应住法界乃至不思议界若有愿若无愿。<a id="a-Cy"></a>何以故？<a id="a-Cz"></a>以有所得为方便故。</p>
  <p id="aD0">“复次，<a id="a-D1"></a>憍尸迦，<a id="a-D2"></a>菩萨摩诃萨行般若波罗蜜多时，<a id="a-D3"></a>不应住布施波罗蜜多若常若无常，<a id="a-D4"></a>不应住净戒、<a id="a-D5"></a>安忍、<a id="a-D6"></a>精进、<a id="a-D7"></a>静虑、<a id="a-D8"></a>般若波罗蜜多若常若无常；<a id="a-D9"></a>不应住布施波罗蜜多若乐若苦，<a id="a-DA"></a>不应住净戒乃至般若波罗蜜多若乐若苦；<a id="a-DB"></a>不应住布施波罗蜜多若我若无我，<a id="a-DC"></a>不应住净戒乃至般若波罗蜜多若我若无我；<a id="a-DD"></a>不应住布施波罗蜜多若净若不净，<a id="a-DE"></a>不应住净戒乃至般若波罗蜜多若净若不净；<a id="a-DF"></a>不应住布施波罗蜜多若寂静若不寂静，<a id="a-DG"></a>不应住净戒乃至般若波罗蜜多若寂静若不寂静；<a id="a-DH"></a>不应住布施波罗蜜多若远离若不远离，<a id="a-DI"></a>不应住净戒乃至般若波罗蜜多若远离若不远离；<a id="a-DJ"></a>不应住布施波罗蜜多若空若不空，<a id="a-DK"></a>不应住净戒乃至般若波罗蜜多若空若不空；<a id="a-DL"></a>不应住布施波罗蜜多若有相若无相，<a id="a-DM"></a>不应住净戒乃至般若波罗蜜多若有相若无相；<a id="a-DN"></a>不应住布施波罗蜜多若有愿若无愿，<a id="a-DO"></a>不应住净戒乃至般若波罗蜜多若有愿若无愿。<a id="a-DP"></a>何以故？<a id="a-DQ"></a>以有所得为方便故。</p>
  <p id="aDR">“复次，<a id="a-DS"></a>憍尸迦，<a id="a-DT"></a>菩萨摩诃萨行般若波罗蜜多时，<a id="a-DU"></a>不应住四静虑若常若无常，<a id="a-DV"></a>不应住四无量、<a id="a-DW"></a>四无色定若常若无常；<a id="a-DX"></a>不应住四静虑若乐若苦，<a id="a-DY"></a>不应住四无量、<a id="a-DZ"></a>四无色定若乐若苦；<a id="a-Da"></a>不应住四静虑若我若无我，<a id="a-Db"></a>不应住四无量、<a id="a-Dc"></a>四无色定若我若无我；<a id="a-Dd"></a>不应住四静虑若净若不净，<a id="a-De"></a>不应住四无量、<a id="a-Df"></a>四无色定若净若不净；<a id="a-Dg"></a>不应住四静虑若寂静若不寂静，<a id="a-Dh"></a>不应住四无量、<a id="a-Di"></a>四无色定若寂静若不寂静；<a id="a-Dj"></a>不应住四静虑若远离若不远离，<a id="a-Dk"></a>不应住四无量、<a id="a-Dl"></a>四无色定若远离若不远离；<a id="a-Dm"></a>不应住四静虑若空若不空，<a id="a-Dn"></a>不应住四无量、<a id="a-Do"></a>四无色定若空若不空；<a id="a-Dp"></a>不应住四静虑若有相若无相，<a id="a-Dq"></a>不应住四无量、<a id="a-Dr"></a>四无色定若有相若无相；<a id="a-Ds"></a>不应住四静虑若有愿若无愿，<a id="a-Dt"></a>不应住四无量、<a id="a-Du"></a>四无色定若有愿若无愿。<a id="a-Dv"></a>何以故？<a id="a-Dw"></a>以有所得为方便故。</p>
  <p id="aDx">“复次，<a id="a-Dy"></a>憍尸迦，<a id="a-Dz"></a>菩萨摩诃萨行般若波罗蜜多时，<a id="a-E0"></a>不应住八解脱若常若无常，<a id="a-E1"></a>不应住八胜处、<a id="a-E2"></a>九次第定、<a id="a-E3"></a>十遍处若常若无常；<a id="a-E4"></a>不应住八解脱若乐若苦，<a id="a-E5"></a>不应住八胜处、<a id="a-E6"></a>九次第定、<a id="a-E7"></a>十遍处若乐若苦；<a id="a-E8"></a>不应住八解脱若我若无我，<a id="a-E9"></a>不应住八胜处、<a id="a-EA"></a>九次第定、<a id="a-EB"></a>十遍处若我若无我；<a id="a-EC"></a>不应住八解脱若净若不净，<a id="a-ED"></a>不应住八胜处、<a id="a-EE"></a>九次第定、<a id="a-EF"></a>十遍处若净若不净；<a id="a-EG"></a>不应住八解脱若寂静若不寂静，<a id="a-EH"></a>不应住八胜处、<a id="a-EI"></a>九次第定、<a id="a-EJ"></a>十遍处若寂静若不寂静；<a id="a-EK"></a>不应住八解脱若远离若不远离，<a id="a-EL"></a>不应住八胜处、<a id="a-EM"></a>九次第定、<a id="a-EN"></a>十遍处若远离若不远离；<a id="a-EO"></a>不应住八解脱若空若不空，<a id="a-EP"></a>不应住八胜处、<a id="a-EQ"></a>九次第定、<a id="a-ER"></a>十遍处若空若不空；<a id="a-ES"></a>不应住八解脱若有相若无相，<a id="a-ET"></a>不应住八胜处、<a id="a-EU"></a>九次第定、<a id="a-EV"></a>十遍处若有相若无相；<a id="a-EW"></a>不应住八解脱若有愿若无愿，<a id="a-EX"></a>不应住八胜处、<a id="a-EY"></a>九次第定、<a id="a-EZ"></a>十遍处若有愿若无愿。<a id="a-Ea"></a>何以故？<a id="a-Eb"></a>以有所得为方便故。</p>
  <p id="aEc">“复次，<a id="a-Ed"></a>憍尸迦，<a id="a-Ee"></a>菩萨摩诃萨行般若波罗蜜多时，<a id="a-Ef"></a>不应住四念住若常若无常，<a id="a-Eg"></a>不应住四正断、<a id="a-Eh"></a>四神足、<a id="a-Ei"></a>五根、<a id="a-Ej"></a>五力、<a id="a-Ek"></a>七等觉支、<a id="a-El"></a>八圣道支若常若无常；<a id="a-Em"></a>不应住四念住若乐若苦，<a id="a-En"></a>不应住四正断乃至八圣道支若乐若苦；<a id="a-Eo"></a>不应住四念住若我若无我，<a id="a-Ep"></a>不应住四正断乃至八圣道支若我若无我；<a id="a-Eq"></a>不应住四念住若净若不净，<a id="a-Er"></a>不应住四正断乃至八圣道支若净若不净；<a id="a-Es"></a>不应住四念住若寂静若不寂静，<a id="a-Et"></a>不应住四正断乃至八圣道支若寂静若不寂静；<a id="a-Eu"></a>不应住四念住若远离若不远离，<a id="a-Ev"></a>不应住四正断乃至八圣道支若远离若不远离；<a id="a-Ew"></a>不应住四念住若空若不空，<a id="a-Ex"></a>不应住四正断乃至八圣道支若空若不空；<a id="a-Ey"></a>不应住四念住若有相若无相，<a id="a-Ez"></a>不应住四正断乃至八圣道支若有相若无相；<a id="a-F0"></a>不应住四念住若有愿若无愿，<a id="a-F1"></a>不应住四正断乃至八圣道支若有愿、<a id="a-F2"></a>若无愿。<a id="a-F3"></a>何以故？<a id="a-F4"></a>以有所得为方便故。</p>
  <p id="aF5">“复次，<a id="a-F6"></a>憍尸迦，<a id="a-F7"></a>菩萨摩诃萨行般若波罗蜜多时，<a id="a-F8"></a>不应住空解脱门若常若无常，<a id="a-F9"></a>不应住无相、<a id="a-FA"></a>无愿解脱门若常若无常；<a id="a-FB"></a>不应住空解脱门若乐若苦，<a id="a-FC"></a>不应住无相、<a id="a-FD"></a>无愿解脱门若乐若苦；<a id="a-FE"></a>不应住空解脱门若我若无我，<a id="a-FF"></a>不应住无相、<a id="a-FG"></a>无愿解脱门若我若无我；<a id="a-FH"></a>不应住空解脱门若净若不净，<a id="a-FI"></a>不应住无相、<a id="a-FJ"></a>无愿解脱门若净若不净；<a id="a-FK"></a>不应住空解脱门若寂静若不寂静，<a id="a-FL"></a>不应住无相、<a id="a-FM"></a>无愿解脱门若寂静若不寂静；<a id="a-FN"></a>不应住空解脱门若远离若不远离，<a id="a-FO"></a>不应住无相、<a id="a-FP"></a>无愿解脱门若远离若不远离；<a id="a-FQ"></a>不应住空解脱门若空若不空，<a id="a-FR"></a>不应住无相、<a id="a-FS"></a>无愿解脱门若空若不空；<a id="a-FT"></a>不应住空解脱门若有相若无相，<a id="a-FU"></a>不应住无相、<a id="a-FV"></a>无愿解脱门若有相若无相；<a id="a-FW"></a>不应住空解脱门若有愿若无愿，<a id="a-FX"></a>不应住无相、<a id="a-FY"></a>无愿解脱门若有愿若无愿。<a id="a-FZ"></a>何以故？<a id="a-Fa"></a>以有所得为方便故。</p>
  <p id="aFb">“复次，<a id="a-Fc"></a>憍尸迦，<a id="a-Fd"></a>菩萨摩诃萨行般若波罗蜜多时，<a id="a-Fe"></a>不应住五眼若常若无常，<a id="a-Ff"></a>不应住六神通若常若无常；<a id="a-Fg"></a>不应住五眼若乐若苦，<a id="a-Fh"></a>不应住六神通若乐若苦；<a id="a-Fi"></a>不应住五眼若我若无我，<a id="a-Fj"></a>不应住六神通若我若无我；<a id="a-Fk"></a>不应住五眼若净若不净，<a id="a-Fl"></a>不应住六神通若净若不净；<a id="a-Fm"></a>不应住五眼若寂静若不寂静，<a id="a-Fn"></a>不应住六神通若寂静若不寂静；<a id="a-Fo"></a>不应住五眼若远离若不远离，<a id="a-Fp"></a>不应住六神通若远离若不远离；<a id="a-Fq"></a>不应住五眼若空若不空，<a id="a-Fr"></a>不应住六神通若空若不空；<a id="a-Fs"></a>不应住五眼若有相若无相，<a id="a-Ft"></a>不应住六神通若有相若无相；<a id="a-Fu"></a>不应住五眼若有愿若无愿，<a id="a-Fv"></a>不应住六神通若有愿若无愿。<a id="a-Fw"></a>何以故？<a id="a-Fx"></a>以有所得为方便故。</p>
  <p id="aFy">“复次，<a id="a-Fz"></a>憍尸迦，<a id="a-G0"></a>菩萨摩诃萨行般若波罗蜜多时，<a id="a-G1"></a>不应住佛十力若常若无常，<a id="a-G2"></a>不应住四无所畏、<a id="a-G3"></a>四无礙解、<a id="a-G4"></a>大慈、<a id="a-G5"></a>大悲、<a id="a-G6"></a>大喜、<a id="a-G7"></a>大舍、<a id="a-G8"></a>十八佛不共法若常若无常；<a id="a-G9"></a>不应住佛十力若乐若苦，<a id="a-GA"></a>不应住四无所畏乃至十八佛不共法若乐若苦；<a id="a-GB"></a>不应住佛十力若我若无我，<a id="a-GC"></a>不应住四无所畏乃至十八佛不共法若我若无我；<a id="a-GD"></a>不应住佛十力若净若不净，<a id="a-GE"></a>不应住四无所畏乃至十八佛不共法若净若不净；<a id="a-GF"></a>不应住佛十力若寂静若不寂静，<a id="a-GG"></a>不应住四无所畏乃至十八佛不共法若寂静若不寂静；<a id="a-GH"></a>不应住佛十力若远离若不远离，<a id="a-GI"></a>不应住四无所畏乃至十八佛不共法若远离若不远离；<a id="a-GJ"></a>不应住佛十力若空若不空，<a id="a-GK"></a>不应住四无所畏乃至十八佛不共法若空若不空；<a id="a-GL"></a>不应住佛十力若有相若无相，<a id="a-GM"></a>不应住四无所畏乃至十八佛不共法若有相若无相；<a id="a-GN"></a>不应住佛十力若有愿若无愿，<a id="a-GO"></a>不应住四无所畏乃至十八佛不共法若有愿若无愿。<a id="a-GP"></a>何以故？<a id="a-GQ"></a>以有所得为方便故。</p>
 </body>
</html>