<!doctype html>
<html id="z3IBSfD1" data-ver="1552">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第二</h1>
  <h2 id="a2">初分缘起品第一之二</h2>
  <p id="a3">尔时，<a id="a-4"></a>北方尽殑伽沙等世界，<a id="a-5"></a>最后世界名曰最胜，<a id="a-6"></a>佛号胜帝如来、<a id="a-7"></a>应、<a id="a-8"></a>正等觉、<a id="a-9"></a>明行圆满、<a id="a-A"></a>善逝、<a id="a-B"></a>世间解、<a id="a-C"></a>无上丈夫、<a id="a-D"></a>调御士、<a id="a-E"></a>天人师、<a id="a-F"></a>佛、<a id="a-G"></a>薄伽梵，<a id="a-H"></a>时现在彼安隐住持，<a id="a-I"></a>为诸菩萨摩诃萨众说大般若波罗蜜多。</p>
  <p id="aJ">彼有菩萨名曰胜授，<a id="a-K"></a>见此大光、<a id="a-L"></a>大地变动及佛身相，<a id="a-M"></a>心怀犹豫，<a id="a-N"></a>前诣佛所，<a id="a-O"></a>顶礼双足，<a id="a-P"></a>白言：<a id="a-Q"></a>“世尊，<a id="a-R"></a>何因何缘而有此瑞？<a id="a-S"></a>”</p>
  <p id="aT">时，<a id="a-U"></a>胜帝佛告胜授菩萨摩诃萨言：<a id="a-V"></a>“善男子，<a id="a-W"></a>从此南方尽殑伽沙等世界，<a id="a-X"></a>最后世界名曰堪忍，<a id="a-Y"></a>佛号释迦牟尼如来、<a id="a-Z"></a>应、<a id="a-a"></a>正等觉、<a id="a-b"></a>明行圆满、<a id="a-c"></a>善逝、<a id="a-d"></a>世间解、<a id="a-e"></a>无上丈夫、<a id="a-f"></a>调御士、<a id="a-g"></a>天人师、<a id="a-h"></a>佛、<a id="a-i"></a>薄伽梵，<a id="a-j"></a>今现在彼安隐住持，<a id="a-k"></a>将为菩萨摩诃萨众说大般若波罗蜜多。<a id="a-l"></a>彼佛神力，<a id="a-m"></a>故现斯瑞。<a id="a-n"></a>”</p>
  <p id="ao">胜授闻已，<a id="a-p"></a>欢喜踊跃重白佛言：<a id="a-q"></a>“世尊，<a id="a-r"></a>我今请往堪忍世界，<a id="a-s"></a>观礼供养释迦牟尼如来，<a id="a-t"></a>及诸菩萨摩诃萨众，<a id="a-u"></a>得无礙解陀罗尼门、<a id="a-v"></a>三摩地门神通自在，<a id="a-w"></a>住最后身绍尊位者。<a id="a-x"></a>唯愿慈悲，<a id="a-y"></a>哀愍垂许！<a id="a-z"></a>”</p>
  <p id="a10">时，<a id="a-11"></a>胜帝佛告胜授菩萨言：<a id="a-12"></a>“善哉！<a id="a-13"></a>善哉！<a id="a-14"></a>今正是时，<a id="a-15"></a>随汝意往。<a id="a-16"></a>”即以千茎金色莲花，<a id="a-17"></a>其花千叶，<a id="a-18"></a>众宝庄严，<a id="a-19"></a>授胜授菩萨而诲之言：<a id="a-1A"></a>“汝持此花至释迦牟尼佛所，<a id="a-1B"></a>如我词曰：<a id="a-1C"></a>‘胜帝如来致问无量：<a id="a-1D"></a>少病少恼、<a id="a-1E"></a>起居轻利、<a id="a-1F"></a>气力调和、<a id="a-1G"></a>安乐住不？<a id="a-1H"></a>世事可忍不？<a id="a-1I"></a>众生易度不？<a id="a-1J"></a>持此莲花，<a id="a-1K"></a>以寄世尊而为佛事。<a id="a-1L"></a>’汝至彼界应住正知，<a id="a-1M"></a>观彼佛土及诸大众，<a id="a-1N"></a>勿怀轻慢而自毁伤。<a id="a-1O"></a>所以者何？<a id="a-1P"></a>彼诸菩萨威德难及，<a id="a-1Q"></a>悲愿熏心，<a id="a-1R"></a>以大因缘而生彼土。<a id="a-1S"></a>”</p>
  <p id="a1T">时，<a id="a-1U"></a>胜授菩萨受花奉敕，<a id="a-1V"></a>与无量百千俱胝那庾多出家、<a id="a-1W"></a>在家菩萨摩诃萨，<a id="a-1X"></a>及无数百千童男童女，<a id="a-1Y"></a>顶礼佛足，<a id="a-1Z"></a>右绕奉辞，<a id="a-1a"></a>各持无量种种花香、<a id="a-1b"></a>宝幢、<a id="a-1c"></a>幡盖、<a id="a-1d"></a>衣服、<a id="a-1e"></a>宝饰及余供具发引而来。<a id="a-1f"></a>所经北方殑伽沙等诸佛世界，<a id="a-1g"></a>一一佛所供养恭敬，<a id="a-1h"></a>尊重赞叹，<a id="a-1i"></a>无空过者。<a id="a-1j"></a>至此佛所，<a id="a-1k"></a>顶礼双足，<a id="a-1l"></a>绕百千匝，<a id="a-1m"></a>却住一面。</p>
  <p id="a1n">胜授菩萨前白佛言：<a id="a-1o"></a>“世尊，<a id="a-1p"></a>从此北方尽殑伽沙等世界，<a id="a-1q"></a>最后世界名曰最胜，<a id="a-1r"></a>佛号胜帝如来、<a id="a-1s"></a>应、<a id="a-1t"></a>正等觉、<a id="a-1u"></a>明行圆满、<a id="a-1v"></a>善逝、<a id="a-1w"></a>世间解、<a id="a-1x"></a>无上丈夫、<a id="a-1y"></a>调御士、<a id="a-1z"></a>天人师、<a id="a-20"></a>佛、<a id="a-21"></a>薄伽梵，<a id="a-22"></a>致问世尊无量：<a id="a-23"></a>‘少病少恼、<a id="a-24"></a>起居轻利、<a id="a-25"></a>气力调和、<a id="a-26"></a>安乐住不？<a id="a-27"></a>世事可忍不？<a id="a-28"></a>众生易度不？<a id="a-29"></a>持此千茎金色莲花，<a id="a-2A"></a>以寄世尊而为佛事。<a id="a-2B"></a>’”</p>
  <p id="a2C">时，<a id="a-2D"></a>释迦牟尼佛受此莲花，<a id="a-2E"></a>还散北方殑伽沙等诸佛世界。<a id="a-2F"></a>佛神力故，<a id="a-2G"></a>令此莲花遍诸佛土。<a id="a-2H"></a>诸花台中，<a id="a-2I"></a>各有化佛结跏趺坐，<a id="a-2J"></a>为诸菩萨说大般若波罗蜜多相应之法。<a id="a-2K"></a>有情闻者，<a id="a-2L"></a>必得无上正等菩提。<a id="a-2M"></a>是时，<a id="a-2N"></a>胜授及诸眷属见此事已，<a id="a-2O"></a>欢喜踊跃，<a id="a-2P"></a>叹未曾有，<a id="a-2Q"></a>各随善根供具多少，<a id="a-2R"></a>供养恭敬、<a id="a-2S"></a>尊重赞叹佛菩萨已，<a id="a-2T"></a>退坐一面。</p>
  <p id="a2U">如是最后世界已前，<a id="a-2V"></a>所有北方一一佛土，<a id="a-2W"></a>各有如来现为大众宣说妙法。<a id="a-2X"></a>是诸佛所亦各有一上首菩萨，<a id="a-2Y"></a>见此大光、<a id="a-2Z"></a>大地变动及佛身相，<a id="a-2a"></a>前诣佛所，<a id="a-2b"></a>白言：<a id="a-2c"></a>“世尊，<a id="a-2d"></a>何因何缘而有此瑞？<a id="a-2e"></a>”</p>
  <p id="a2f">时，<a id="a-2g"></a>彼彼佛各各报言：<a id="a-2h"></a>“于此南方有堪忍世界，<a id="a-2i"></a>佛号释迦牟尼，<a id="a-2j"></a>将为菩萨说大般若波罗蜜多。<a id="a-2k"></a>彼佛神力，<a id="a-2l"></a>故现斯瑞。<a id="a-2m"></a>”</p>
  <p id="a2n">上首菩萨闻已欢喜，<a id="a-2o"></a>各各请往堪忍世界，<a id="a-2p"></a>观礼供养佛及菩萨。<a id="a-2q"></a>彼诸如来赞善听往，<a id="a-2r"></a>各以金色千宝莲花而告之言：<a id="a-2s"></a>“汝可持此至彼佛所，<a id="a-2t"></a>具陈我词：<a id="a-2u"></a>‘致问无量：<a id="a-2v"></a>少病少恼、<a id="a-2w"></a>起居轻利、<a id="a-2x"></a>气力调和、<a id="a-2y"></a>安乐住不？<a id="a-2z"></a>世事可忍不？<a id="a-30"></a>众生易度不？<a id="a-31"></a>持此莲花，<a id="a-32"></a>以寄世尊而为佛事。<a id="a-33"></a>’汝至彼界应住正知，<a id="a-34"></a>观彼佛土及诸菩萨，<a id="a-35"></a>勿怀轻慢而自毁伤。<a id="a-36"></a>所以者何？<a id="a-37"></a>彼诸菩萨威德难及，<a id="a-38"></a>悲愿熏心，<a id="a-39"></a>以大因缘而生彼土。<a id="a-3A"></a>”</p>
  <p id="a3B">一一上首受花奉敕，<a id="a-3C"></a>各与无量无数菩萨、<a id="a-3D"></a>童男童女，<a id="a-3E"></a>辞佛持供发引而来。<a id="a-3F"></a>所经佛土，<a id="a-3G"></a>一一供养佛及菩萨，<a id="a-3H"></a>无空过者。<a id="a-3I"></a>到此佛所，<a id="a-3J"></a>顶礼双足，<a id="a-3K"></a>绕百千匝，<a id="a-3L"></a>奉花陈事。<a id="a-3M"></a>佛受花已还散北方，<a id="a-3N"></a>佛神力故，<a id="a-3O"></a>遍诸佛土。<a id="a-3P"></a>诸花台中各有化佛，<a id="a-3Q"></a>为诸菩萨说大般若波罗蜜多，<a id="a-3R"></a>令诸闻者必获无上正等菩提。<a id="a-3S"></a>上首菩萨及诸眷属，<a id="a-3T"></a>见已欢喜，<a id="a-3U"></a>叹未曾有，<a id="a-3V"></a>各随善根供具多少，<a id="a-3W"></a>供养恭敬、<a id="a-3X"></a>尊重赞叹佛菩萨已，<a id="a-3Y"></a>退坐一面。</p>
  <p id="a3Z">尔时，<a id="a-3a"></a>东北方尽殑伽沙等世界，<a id="a-3b"></a>最后世界名定庄严，<a id="a-3c"></a>佛号定象胜德如来、<a id="a-3d"></a>应、<a id="a-3e"></a>正等觉、<a id="a-3f"></a>明行圆满、<a id="a-3g"></a>善逝、<a id="a-3h"></a>世间解、<a id="a-3i"></a>无上丈夫、<a id="a-3j"></a>调御士、<a id="a-3k"></a>天人师、<a id="a-3l"></a>佛、<a id="a-3m"></a>薄伽梵，<a id="a-3n"></a>时现在彼安隐住持，<a id="a-3o"></a>为诸菩萨摩诃萨众说大般若波罗蜜多。</p>
  <p id="a3p">彼有菩萨名离尘勇猛，<a id="a-3q"></a>见此大光、<a id="a-3r"></a>大地变动及佛身相，<a id="a-3s"></a>心怀犹豫，<a id="a-3t"></a>前诣佛所，<a id="a-3u"></a>顶礼双足，<a id="a-3v"></a>白言：<a id="a-3w"></a>“世尊，<a id="a-3x"></a>何因何缘而有此瑞？<a id="a-3y"></a>”</p>
  <p id="a3z">时，<a id="a-40"></a>定象胜德佛告离尘勇猛菩萨摩诃萨言：<a id="a-41"></a>“善男子，<a id="a-42"></a>从此西南方尽殑伽沙等世界，<a id="a-43"></a>最后世界名曰堪忍，<a id="a-44"></a>佛号释迦牟尼如来、<a id="a-45"></a>应、<a id="a-46"></a>正等觉、<a id="a-47"></a>明行圆满、<a id="a-48"></a>善逝、<a id="a-49"></a>世间解、<a id="a-4A"></a>无上丈夫、<a id="a-4B"></a>调御士、<a id="a-4C"></a>天人师、<a id="a-4D"></a>佛、<a id="a-4E"></a>薄伽梵，<a id="a-4F"></a>今现在彼安隐住持，<a id="a-4G"></a>将为菩萨摩诃萨众说大般若波罗蜜多。<a id="a-4H"></a>彼佛神力，<a id="a-4I"></a>故现斯瑞。<a id="a-4J"></a>”</p>
  <p id="a4K">时，<a id="a-4L"></a>离尘勇猛闻佛所说，<a id="a-4M"></a>欢喜踊跃重白佛言：<a id="a-4N"></a>“世尊，<a id="a-4O"></a>我今请往堪忍世界，<a id="a-4P"></a>观礼供养释迦牟尼如来，<a id="a-4Q"></a>及诸菩萨摩诃萨众，<a id="a-4R"></a>得无礙解陀罗尼门、<a id="a-4S"></a>三摩地门神通自在，<a id="a-4T"></a>住最后身绍尊位者。<a id="a-4U"></a>唯愿慈悲，<a id="a-4V"></a>哀愍垂许！<a id="a-4W"></a>”</p>
  <p id="a4X">时，<a id="a-4Y"></a>定象胜德佛告离尘勇猛菩萨言：<a id="a-4Z"></a>“善哉！<a id="a-4a"></a>善哉！<a id="a-4b"></a>今正是时，<a id="a-4c"></a>随汝意往。<a id="a-4d"></a>”即以千茎金色莲花，<a id="a-4e"></a>其花千叶，<a id="a-4f"></a>众宝庄严，<a id="a-4g"></a>授离尘勇猛菩萨而诲之言：<a id="a-4h"></a>“汝持此花至释迦牟尼佛所，<a id="a-4i"></a>如我词曰：<a id="a-4j"></a>‘定象胜德如来致问无量：<a id="a-4k"></a>少病少恼、<a id="a-4l"></a>起居轻利、<a id="a-4m"></a>气力调和、<a id="a-4n"></a>安乐住不？<a id="a-4o"></a>世事可忍不？<a id="a-4p"></a>众生易度不？<a id="a-4q"></a>持此莲花，<a id="a-4r"></a>以寄世尊而为佛事。<a id="a-4s"></a>’汝至彼界应住正知，<a id="a-4t"></a>观彼佛土及诸大众，<a id="a-4u"></a>勿怀轻慢而自毁伤。<a id="a-4v"></a>所以者何？<a id="a-4w"></a>彼诸菩萨威德难及，<a id="a-4x"></a>悲愿熏心，<a id="a-4y"></a>以大因缘而生彼土。<a id="a-4z"></a>”</p>
  <p id="a50">时，<a id="a-51"></a>离尘勇猛菩萨受花奉敕，<a id="a-52"></a>与无量百千俱胝那庾多出家、<a id="a-53"></a>在家菩萨摩诃萨，<a id="a-54"></a>及无数百千童男童女，<a id="a-55"></a>顶礼佛足，<a id="a-56"></a>右绕奉辞，<a id="a-57"></a>各持无量种种花香、<a id="a-58"></a>宝幢、<a id="a-59"></a>幡盖、<a id="a-5A"></a>衣服、<a id="a-5B"></a>宝饰及余供具发引而来。<a id="a-5C"></a>所经东北方殑伽沙等诸佛世界，<a id="a-5D"></a>一一佛所供养恭敬，<a id="a-5E"></a>尊重赞叹，<a id="a-5F"></a>无空过者。<a id="a-5G"></a>至此佛所，<a id="a-5H"></a>顶礼双足，<a id="a-5I"></a>绕百千匝，<a id="a-5J"></a>却住一面。</p>
  <p id="a5K">离尘勇猛菩萨前白佛言：<a id="a-5L"></a>“世尊，<a id="a-5M"></a>从此东北方尽殑伽沙等世界，<a id="a-5N"></a>最后世界名定庄严，<a id="a-5O"></a>佛号定象胜德如来、<a id="a-5P"></a>应、<a id="a-5Q"></a>正等觉、<a id="a-5R"></a>明行圆满、<a id="a-5S"></a>善逝、<a id="a-5T"></a>世间解、<a id="a-5U"></a>无上丈夫、<a id="a-5V"></a>调御士、<a id="a-5W"></a>天人师、<a id="a-5X"></a>佛、<a id="a-5Y"></a>薄伽梵，<a id="a-5Z"></a>致问世尊无量：<a id="a-5a"></a>‘少病少恼、<a id="a-5b"></a>起居轻利、<a id="a-5c"></a>气力调和、<a id="a-5d"></a>安乐住不？<a id="a-5e"></a>世事可忍不？<a id="a-5f"></a>众生易度不？<a id="a-5g"></a>持此千茎金色莲花，<a id="a-5h"></a>以寄世尊而为佛事。<a id="a-5i"></a>’”</p>
  <p id="a5j">时，<a id="a-5k"></a>释迦牟尼佛受此莲花，<a id="a-5l"></a>还散东北方殑伽沙等诸佛世界。<a id="a-5m"></a>佛神力故，<a id="a-5n"></a>令此莲花遍诸佛土。<a id="a-5o"></a>诸花台中，<a id="a-5p"></a>各有化佛结跏趺坐，<a id="a-5q"></a>为诸菩萨说大般若波罗蜜多相应之法。<a id="a-5r"></a>有情闻者，<a id="a-5s"></a>必得无上正等菩提。<a id="a-5t"></a>时，<a id="a-5u"></a>离尘勇猛及诸眷属见此事已，<a id="a-5v"></a>欢喜踊跃，<a id="a-5w"></a>叹未曾有，<a id="a-5x"></a>各随善根供具多少，<a id="a-5y"></a>供养恭敬、<a id="a-5z"></a>尊重赞叹佛菩萨已，<a id="a-60"></a>退坐一面。</p>
  <p id="a61">如是最后世界已前，<a id="a-62"></a>诸东北方一一佛土，<a id="a-63"></a>各有如来现为大众宣说妙法。<a id="a-64"></a>是诸佛所亦各有一上首菩萨，<a id="a-65"></a>见此大光、<a id="a-66"></a>大地变动及佛身相，<a id="a-67"></a>前诣佛所，<a id="a-68"></a>白言：<a id="a-69"></a>“世尊，<a id="a-6A"></a>何因何缘而有此瑞？<a id="a-6B"></a>”</p>
  <p id="a6C">时，<a id="a-6D"></a>彼彼佛各各报言：<a id="a-6E"></a>“于此西南方有堪忍世界，<a id="a-6F"></a>佛号释迦牟尼，<a id="a-6G"></a>将为菩萨说大般若波罗蜜多。<a id="a-6H"></a>彼佛神力，<a id="a-6I"></a>故现斯瑞。<a id="a-6J"></a>”</p>
  <p id="a6K">上首菩萨闻已欢喜，<a id="a-6L"></a>各各请往堪忍世界，<a id="a-6M"></a>观礼供养佛及菩萨。<a id="a-6N"></a>彼诸如来赞善听往，<a id="a-6O"></a>各以金色千宝莲花而告之言：<a id="a-6P"></a>“汝可持此至彼佛所，<a id="a-6Q"></a>具陈我词：<a id="a-6R"></a>‘致问无量：<a id="a-6S"></a>少病少恼、<a id="a-6T"></a>起居轻利、<a id="a-6U"></a>气力调和、<a id="a-6V"></a>安乐住不？<a id="a-6W"></a>世事可忍不？<a id="a-6X"></a>众生易度不？<a id="a-6Y"></a>持此莲花，<a id="a-6Z"></a>以寄世尊而为佛事。<a id="a-6a"></a>’汝至彼界应住正知，<a id="a-6b"></a>观彼佛土及诸菩萨，<a id="a-6c"></a>勿怀轻慢而自毁伤。<a id="a-6d"></a>所以者何？<a id="a-6e"></a>彼诸菩萨威德难及，<a id="a-6f"></a>悲愿熏心，<a id="a-6g"></a>以大因缘而生彼土。<a id="a-6h"></a>”</p>
  <p id="a6i">一一上首受花奉敕，<a id="a-6j"></a>各与无量无数菩萨、<a id="a-6k"></a>童男童女，<a id="a-6l"></a>辞佛持供发引而来。<a id="a-6m"></a>所经佛土，<a id="a-6n"></a>一一供养佛及菩萨，<a id="a-6o"></a>无空过者。<a id="a-6p"></a>到此佛所，<a id="a-6q"></a>顶礼双足，<a id="a-6r"></a>绕百千匝，<a id="a-6s"></a>奉花陈事。<a id="a-6t"></a>佛受花已还散东北方，<a id="a-6u"></a>佛神力故，<a id="a-6v"></a>遍诸佛土。<a id="a-6w"></a>诸花台中各有化佛，<a id="a-6x"></a>为诸菩萨说大般若波罗蜜多，<a id="a-6y"></a>令诸闻者必获无上正等菩提。<a id="a-6z"></a>上首菩萨及诸眷属，<a id="a-70"></a>见已欢喜，<a id="a-71"></a>叹未曾有，<a id="a-72"></a>各随善根供具多少，<a id="a-73"></a>供养恭敬、<a id="a-74"></a>尊重赞叹佛菩萨已，<a id="a-75"></a>退坐一面。</p>
  <p id="a76">尔时，<a id="a-77"></a>东南方尽殑伽沙等世界，<a id="a-78"></a>最后世界名妙觉庄严甚可爱乐，<a id="a-79"></a>佛号莲花胜德如来、<a id="a-7A"></a>应、<a id="a-7B"></a>正等觉、<a id="a-7C"></a>明行圆满、<a id="a-7D"></a>善逝、<a id="a-7E"></a>世间解、<a id="a-7F"></a>无上丈夫、<a id="a-7G"></a>调御士、<a id="a-7H"></a>天人师、<a id="a-7I"></a>佛、<a id="a-7J"></a>薄伽梵，<a id="a-7K"></a>时现在彼安隐住持，<a id="a-7L"></a>为诸菩萨摩诃萨众说大般若波罗蜜多。</p>
  <p id="a7M">彼有菩萨名莲花手，<a id="a-7N"></a>见此大光、<a id="a-7O"></a>大地变动及佛身相，<a id="a-7P"></a>心怀犹豫，<a id="a-7Q"></a>前诣佛所，<a id="a-7R"></a>顶礼双足，<a id="a-7S"></a>白言：<a id="a-7T"></a>“世尊，<a id="a-7U"></a>何因何缘而有此瑞？<a id="a-7V"></a>”</p>
  <p id="a7W">时，<a id="a-7X"></a>莲花胜德佛告莲花手菩萨摩诃萨言：<a id="a-7Y"></a>“善男子，<a id="a-7Z"></a>从此西北方尽殑伽沙等世界，<a id="a-7a"></a>最后世界名曰堪忍，<a id="a-7b"></a>佛号释迦牟尼如来、<a id="a-7c"></a>应、<a id="a-7d"></a>正等觉、<a id="a-7e"></a>明行圆满、<a id="a-7f"></a>善逝、<a id="a-7g"></a>世间解、<a id="a-7h"></a>无上丈夫、<a id="a-7i"></a>调御士、<a id="a-7j"></a>天人师、<a id="a-7k"></a>佛、<a id="a-7l"></a>薄伽梵，<a id="a-7m"></a>今现在彼安隐住持，<a id="a-7n"></a>将为菩萨摩诃萨众说大般若波罗蜜多。<a id="a-7o"></a>彼佛神力，<a id="a-7p"></a>故现斯瑞。<a id="a-7q"></a>”</p>
  <p id="a7r">时，<a id="a-7s"></a>莲花手闻佛所说，<a id="a-7t"></a>欢喜踊跃重白佛言：<a id="a-7u"></a>“世尊，<a id="a-7v"></a>我今请往堪忍世界，<a id="a-7w"></a>观礼供养释迦牟尼如来，<a id="a-7x"></a>及诸菩萨摩诃萨众，<a id="a-7y"></a>得无礙解陀罗尼门、<a id="a-7z"></a>三摩地门神通自在，<a id="a-80"></a>住最后身绍尊位者。<a id="a-81"></a>唯愿慈悲，<a id="a-82"></a>哀愍垂许！<a id="a-83"></a>”</p>
  <p id="a84">时，<a id="a-85"></a>莲花胜德佛告莲花手菩萨言：<a id="a-86"></a>“善哉！<a id="a-87"></a>善哉！<a id="a-88"></a>今正是时，<a id="a-89"></a>随汝意往。<a id="a-8A"></a>”即以千茎金色莲花，<a id="a-8B"></a>其花千叶，<a id="a-8C"></a>众宝庄严，<a id="a-8D"></a>授莲花手菩萨而诲之言：<a id="a-8E"></a>“汝持此花至释迦牟尼佛所，<a id="a-8F"></a>如我词曰：<a id="a-8G"></a>‘莲花胜德如来致问无量：<a id="a-8H"></a>少病少恼、<a id="a-8I"></a>起居轻利、<a id="a-8J"></a>气力调和、<a id="a-8K"></a>安乐住不？<a id="a-8L"></a>世事可忍不？<a id="a-8M"></a>众生易度不？<a id="a-8N"></a>持此莲花，<a id="a-8O"></a>以寄世尊而为佛事。<a id="a-8P"></a>’汝至彼界应住正知，<a id="a-8Q"></a>观彼佛土及诸大众，<a id="a-8R"></a>勿怀轻慢而自毁伤。<a id="a-8S"></a>所以者何？<a id="a-8T"></a>彼诸菩萨威德难及，<a id="a-8U"></a>悲愿熏心，<a id="a-8V"></a>以大因缘而生彼土。<a id="a-8W"></a>”</p>
  <p id="a8X">时，<a id="a-8Y"></a>莲花手菩萨受花奉敕，<a id="a-8Z"></a>与无量百千俱胝那庾多出家、<a id="a-8a"></a>在家菩萨摩诃萨，<a id="a-8b"></a>及无数百千童男童女，<a id="a-8c"></a>顶礼佛足，<a id="a-8d"></a>右绕奉辞，<a id="a-8e"></a>各持无量种种花香、<a id="a-8f"></a>宝幢、<a id="a-8g"></a>幡盖、<a id="a-8h"></a>衣服、<a id="a-8i"></a>宝饰及余供具发引而来。<a id="a-8j"></a>所经东南方殑伽沙等诸佛世界，<a id="a-8k"></a>一一佛所供养恭敬，<a id="a-8l"></a>尊重赞叹，<a id="a-8m"></a>无空过者。<a id="a-8n"></a>至此佛所，<a id="a-8o"></a>顶礼双足，<a id="a-8p"></a>绕百千匝，<a id="a-8q"></a>却住一面。</p>
  <p id="a8r">莲花手菩萨前白佛言：<a id="a-8s"></a>“世尊，<a id="a-8t"></a>从此东南方尽殑伽沙等世界，<a id="a-8u"></a>最后世界名妙觉庄严甚可爱乐，<a id="a-8v"></a>佛号莲花胜德如来、<a id="a-8w"></a>应、<a id="a-8x"></a>正等觉、<a id="a-8y"></a>明行圆满、<a id="a-8z"></a>善逝、<a id="a-90"></a>世间解、<a id="a-91"></a>无上丈夫、<a id="a-92"></a>调御士、<a id="a-93"></a>天人师、<a id="a-94"></a>佛、<a id="a-95"></a>薄伽梵，<a id="a-96"></a>致问世尊无量：<a id="a-97"></a>‘少病少恼、<a id="a-98"></a>起居轻利、<a id="a-99"></a>气力调和、<a id="a-9A"></a>安乐住不？<a id="a-9B"></a>世事可忍不？<a id="a-9C"></a>众生易度不？<a id="a-9D"></a>持此千茎金色莲花，<a id="a-9E"></a>以寄世尊而为佛事。<a id="a-9F"></a>’”</p>
  <p id="a9G">时，<a id="a-9H"></a>释迦牟尼佛受此莲花，<a id="a-9I"></a>还散东南方殑伽沙等诸佛世界。<a id="a-9J"></a>佛神力故，<a id="a-9K"></a>令此莲花遍诸佛土。<a id="a-9L"></a>诸花台中，<a id="a-9M"></a>各有化佛结跏趺坐，<a id="a-9N"></a>为诸菩萨说大般若波罗蜜多相应之法。<a id="a-9O"></a>有情闻者，<a id="a-9P"></a>必得无上正等菩提。<a id="a-9Q"></a>时，<a id="a-9R"></a>莲花手及诸眷属见此事已，<a id="a-9S"></a>欢喜踊跃，<a id="a-9T"></a>叹未曾有，<a id="a-9U"></a>各随善根供具多少，<a id="a-9V"></a>供养恭敬、<a id="a-9W"></a>尊重赞叹佛菩萨已，<a id="a-9X"></a>却坐一面。</p>
  <p id="a9Y">如是最后世界已前，<a id="a-9Z"></a>诸东南方一一佛土，<a id="a-9a"></a>各有如来现为大众宣说妙法。<a id="a-9b"></a>是诸佛所亦各有一上首菩萨，<a id="a-9c"></a>见此大光、<a id="a-9d"></a>大地变动及佛身相，<a id="a-9e"></a>前诣佛所，<a id="a-9f"></a>白言：<a id="a-9g"></a>“世尊，<a id="a-9h"></a>何因何缘而有此瑞？<a id="a-9i"></a>”</p>
  <p id="a9j">时，<a id="a-9k"></a>彼彼佛各各报言：<a id="a-9l"></a>“于此西北方有堪忍世界，<a id="a-9m"></a>佛号释迦牟尼，<a id="a-9n"></a>将为菩萨说大般若波罗蜜多。<a id="a-9o"></a>彼佛神力，<a id="a-9p"></a>故现斯瑞。<a id="a-9q"></a>”</p>
  <p id="a9r">上首菩萨闻已欢喜，<a id="a-9s"></a>各各请往堪忍世界，<a id="a-9t"></a>观礼供养佛及菩萨。<a id="a-9u"></a>彼诸如来赞善听往，<a id="a-9v"></a>各以金色千宝莲花而告之言：<a id="a-9w"></a>“汝可持此至彼佛所，<a id="a-9x"></a>具陈我词：<a id="a-9y"></a>‘致问无量：<a id="a-9z"></a>少病少恼、<a id="a-A0"></a>起居轻利、<a id="a-A1"></a>气力调和、<a id="a-A2"></a>安乐住不？<a id="a-A3"></a>世事可忍不？<a id="a-A4"></a>众生易度不？<a id="a-A5"></a>持此莲花，<a id="a-A6"></a>以寄世尊而为佛事。<a id="a-A7"></a>’汝至彼界应住正知，<a id="a-A8"></a>观彼佛土及诸菩萨，<a id="a-A9"></a>勿怀轻慢而自毁伤。<a id="a-AA"></a>所以者何？<a id="a-AB"></a>彼诸菩萨威德难及，<a id="a-AC"></a>悲愿熏心，<a id="a-AD"></a>以大因缘而生彼土。<a id="a-AE"></a>”</p>
  <p id="aAF">一一上首受花奉敕，<a id="a-AG"></a>各与无量无数菩萨、<a id="a-AH"></a>童男童女，<a id="a-AI"></a>辞佛持供发引而来。<a id="a-AJ"></a>所经佛土，<a id="a-AK"></a>一一供养佛及菩萨，<a id="a-AL"></a>无空过者。<a id="a-AM"></a>到此佛所，<a id="a-AN"></a>顶礼双足，<a id="a-AO"></a>绕百千匝，<a id="a-AP"></a>奉花陈事。<a id="a-AQ"></a>佛受花已还散东南方，<a id="a-AR"></a>佛神力故，<a id="a-AS"></a>遍诸佛土。<a id="a-AT"></a>诸花台中各有化佛，<a id="a-AU"></a>为诸菩萨说大般若波罗蜜多，<a id="a-AV"></a>令诸闻者必获无上正等菩提。<a id="a-AW"></a>上首菩萨及诸眷属，<a id="a-AX"></a>见已欢喜，<a id="a-AY"></a>叹未曾有，<a id="a-AZ"></a>各随善根供具多少，<a id="a-Aa"></a>供养恭敬、<a id="a-Ab"></a>尊重赞叹佛菩萨已，<a id="a-Ac"></a>退坐一面。</p>
  <p id="aAd">尔时，<a id="a-Ae"></a>西南方尽殑伽沙等世界，<a id="a-Af"></a>最后世界名离尘聚，<a id="a-Ag"></a>佛号日轮遍照胜德如来、<a id="a-Ah"></a>应、<a id="a-Ai"></a>正等觉、<a id="a-Aj"></a>明行圆满、<a id="a-Ak"></a>善逝、<a id="a-Al"></a>世间解、<a id="a-Am"></a>无上丈夫、<a id="a-An"></a>调御士、<a id="a-Ao"></a>天人师、<a id="a-Ap"></a>佛、<a id="a-Aq"></a>薄伽梵，<a id="a-Ar"></a>时现在彼安隐住持，<a id="a-As"></a>为诸菩萨摩诃萨众说大般若波罗蜜多。</p>
  <p id="aAt">彼有菩萨名日光明，<a id="a-Au"></a>见此大光、<a id="a-Av"></a>大地变动及佛身相，<a id="a-Aw"></a>心怀犹豫，<a id="a-Ax"></a>前诣佛所，<a id="a-Ay"></a>顶礼双足，<a id="a-Az"></a>白言：<a id="a-B0"></a>“世尊，<a id="a-B1"></a>何因何缘而有此瑞？<a id="a-B2"></a>”</p>
  <p id="aB3">时，<a id="a-B4"></a>日轮遍照胜德佛告日光明菩萨摩诃萨言：<a id="a-B5"></a>“善男子，<a id="a-B6"></a>从此东北方尽殑伽沙等世界，<a id="a-B7"></a>最后世界名曰堪忍，<a id="a-B8"></a>佛号释迦牟尼如来、<a id="a-B9"></a>应、<a id="a-BA"></a>正等觉、<a id="a-BB"></a>明行圆满、<a id="a-BC"></a>善逝、<a id="a-BD"></a>世间解、<a id="a-BE"></a>无上丈夫、<a id="a-BF"></a>调御士、<a id="a-BG"></a>天人师、<a id="a-BH"></a>佛、<a id="a-BI"></a>薄伽梵，<a id="a-BJ"></a>今现在彼安隐住持，<a id="a-BK"></a>将为菩萨摩诃萨众说大般若波罗蜜多。<a id="a-BL"></a>彼佛神力，<a id="a-BM"></a>故现斯瑞。<a id="a-BN"></a>”</p>
  <p id="aBO">时，<a id="a-BP"></a>日光明闻佛所说，<a id="a-BQ"></a>欢喜踊跃重白佛言：<a id="a-BR"></a>“世尊，<a id="a-BS"></a>我今请往堪忍世界，<a id="a-BT"></a>观礼供养释迦牟尼如来，<a id="a-BU"></a>及诸菩萨摩诃萨众，<a id="a-BV"></a>得无礙解陀罗尼门、<a id="a-BW"></a>三摩地门神通自在，<a id="a-BX"></a>住最后身绍尊位者。<a id="a-BY"></a>唯愿慈悲，<a id="a-BZ"></a>哀愍垂许！<a id="a-Ba"></a>”</p>
  <p id="aBb">时，<a id="a-Bc"></a>日轮遍照胜德佛告日光明菩萨言：<a id="a-Bd"></a>“善哉！<a id="a-Be"></a>善哉！<a id="a-Bf"></a>今正是时，<a id="a-Bg"></a>随汝意往。<a id="a-Bh"></a>”即以千茎金色莲花，<a id="a-Bi"></a>其花千叶，<a id="a-Bj"></a>众宝庄严，<a id="a-Bk"></a>授日光明菩萨而诲之言：<a id="a-Bl"></a>“汝持此花至释迦牟尼佛所，<a id="a-Bm"></a>如我词曰：<a id="a-Bn"></a>‘日轮遍照胜德如来致问无量：<a id="a-Bo"></a>少病少恼、<a id="a-Bp"></a>起居轻利、<a id="a-Bq"></a>气力调和、<a id="a-Br"></a>安乐住不？<a id="a-Bs"></a>世事可忍不？<a id="a-Bt"></a>众生易度不？<a id="a-Bu"></a>持此莲花，<a id="a-Bv"></a>以寄世尊而为佛事。<a id="a-Bw"></a>’汝至彼界应住正知，<a id="a-Bx"></a>观彼佛土及诸大众，<a id="a-By"></a>勿怀轻慢而自毁伤。<a id="a-Bz"></a>所以者何？<a id="a-C0"></a>彼诸菩萨威德难及，<a id="a-C1"></a>悲愿熏心，<a id="a-C2"></a>以大因缘而生彼土。<a id="a-C3"></a>”</p>
  <p id="aC4">时，<a id="a-C5"></a>日光明菩萨受花奉敕，<a id="a-C6"></a>与无量百千俱胝那庾多出家、<a id="a-C7"></a>在家菩萨摩诃萨，<a id="a-C8"></a>及无数百千童男童女，<a id="a-C9"></a>顶礼佛足，<a id="a-CA"></a>右绕奉辞，<a id="a-CB"></a>各持无量种种花香、<a id="a-CC"></a>宝幢、<a id="a-CD"></a>幡盖、<a id="a-CE"></a>衣服、<a id="a-CF"></a>宝饰及余供具发引而来。<a id="a-CG"></a>所经西南方殑伽沙等诸佛世界，<a id="a-CH"></a>一一佛所供养恭敬，<a id="a-CI"></a>尊重赞叹，<a id="a-CJ"></a>无空过者。<a id="a-CK"></a>至此佛所，<a id="a-CL"></a>顶礼双足，<a id="a-CM"></a>绕百千匝，<a id="a-CN"></a>却住一面。</p>
  <p id="aCO">日光明菩萨前白佛言：<a id="a-CP"></a>“世尊，<a id="a-CQ"></a>从此西南方尽殑伽沙等世界，<a id="a-CR"></a>最后世界名离尘聚，<a id="a-CS"></a>佛号日轮遍照胜德如来、<a id="a-CT"></a>应、<a id="a-CU"></a>正等觉、<a id="a-CV"></a>明行圆满、<a id="a-CW"></a>善逝、<a id="a-CX"></a>世间解、<a id="a-CY"></a>无上丈夫、<a id="a-CZ"></a>调御士、<a id="a-Ca"></a>天人师、<a id="a-Cb"></a>佛、<a id="a-Cc"></a>薄伽梵，<a id="a-Cd"></a>致问世尊无量：<a id="a-Ce"></a>‘少病少恼、<a id="a-Cf"></a>起居轻利、<a id="a-Cg"></a>气力调和、<a id="a-Ch"></a>安乐住不？<a id="a-Ci"></a>世事可忍不？<a id="a-Cj"></a>众生易度不？<a id="a-Ck"></a>持此千茎金色莲花，<a id="a-Cl"></a>以寄世尊而为佛事。<a id="a-Cm"></a>’”</p>
  <p id="aCn">时，<a id="a-Co"></a>释迦牟尼佛受此莲花，<a id="a-Cp"></a>还散西南方殑伽沙等诸佛世界。<a id="a-Cq"></a>佛神力故，<a id="a-Cr"></a>令此莲花遍诸佛土。<a id="a-Cs"></a>诸花台中，<a id="a-Ct"></a>各有化佛结跏趺坐，<a id="a-Cu"></a>为诸菩萨说大般若波罗蜜多相应之法。<a id="a-Cv"></a>有情闻者，<a id="a-Cw"></a>必得无上正等菩提。<a id="a-Cx"></a>时，<a id="a-Cy"></a>日光明及诸眷属见此事已，<a id="a-Cz"></a>欢喜踊跃，<a id="a-D0"></a>叹未曾有，<a id="a-D1"></a>各随善根供具多少，<a id="a-D2"></a>供养恭敬、<a id="a-D3"></a>尊重赞叹佛菩萨已，<a id="a-D4"></a>退坐一面。</p>
  <p id="aD5">如是最后世界已前，<a id="a-D6"></a>诸西南方一一佛土，<a id="a-D7"></a>各有如来现为大众宣说妙法。<a id="a-D8"></a>是诸佛所亦各有一上首菩萨，<a id="a-D9"></a>见此大光、<a id="a-DA"></a>大地变动及佛身相，<a id="a-DB"></a>前诣佛所，<a id="a-DC"></a>白言：<a id="a-DD"></a>“世尊，<a id="a-DE"></a>何因何缘而有此瑞？<a id="a-DF"></a>”</p>
  <p id="aDG">时，<a id="a-DH"></a>彼彼佛各各报言：<a id="a-DI"></a>“于此东北方有堪忍世界，<a id="a-DJ"></a>佛号释迦牟尼，<a id="a-DK"></a>将为菩萨说大般若波罗蜜多。<a id="a-DL"></a>彼佛神力，<a id="a-DM"></a>故现斯瑞。<a id="a-DN"></a>”</p>
  <p id="aDO">上首菩萨闻已欢喜，<a id="a-DP"></a>各各请往堪忍世界，<a id="a-DQ"></a>观礼供养佛及菩萨。<a id="a-DR"></a>彼诸如来赞善听往，<a id="a-DS"></a>各以金色千宝莲花而告之言：<a id="a-DT"></a>“汝可持此至彼佛所，<a id="a-DU"></a>具陈我词：<a id="a-DV"></a>‘致问无量：<a id="a-DW"></a>少病少恼、<a id="a-DX"></a>起居轻利、<a id="a-DY"></a>气力调和、<a id="a-DZ"></a>安乐住不？<a id="a-Da"></a>世事可忍不？<a id="a-Db"></a>众生易度不？<a id="a-Dc"></a>持此莲花，<a id="a-Dd"></a>以寄世尊而为佛事。<a id="a-De"></a>’汝至彼界应住正知，<a id="a-Df"></a>观彼佛土及诸菩萨，<a id="a-Dg"></a>勿怀轻慢而自毁伤。<a id="a-Dh"></a>所以者何？<a id="a-Di"></a>彼诸菩萨威德难及，<a id="a-Dj"></a>悲愿熏心，<a id="a-Dk"></a>以大因缘而生彼土。<a id="a-Dl"></a>”</p>
  <p id="aDm">一一上首受花奉敕，<a id="a-Dn"></a>各与无量无数菩萨、<a id="a-Do"></a>童男童女，<a id="a-Dp"></a>辞佛持供发引而来。<a id="a-Dq"></a>所经佛土，<a id="a-Dr"></a>一一供养佛及菩萨，<a id="a-Ds"></a>无空过者。<a id="a-Dt"></a>到此佛所，<a id="a-Du"></a>顶礼双足，<a id="a-Dv"></a>绕百千匝，<a id="a-Dw"></a>奉花陈事。<a id="a-Dx"></a>佛受花已还散西南方，<a id="a-Dy"></a>佛神力故，<a id="a-Dz"></a>遍诸佛土。<a id="a-E0"></a>诸花台中各有化佛，<a id="a-E1"></a>为诸菩萨说大般若波罗蜜多，<a id="a-E2"></a>令诸闻者必获无上正等菩提。<a id="a-E3"></a>上首菩萨及诸眷属，<a id="a-E4"></a>见已欢喜，<a id="a-E5"></a>叹未曾有，<a id="a-E6"></a>各随善根供具多少，<a id="a-E7"></a>供养恭敬、<a id="a-E8"></a>尊重赞叹佛菩萨已，<a id="a-E9"></a>退坐一面。</p>
  <p id="aEA">尔时，<a id="a-EB"></a>西北方尽殑伽沙等世界，<a id="a-EC"></a>最后世界名真自在，<a id="a-ED"></a>佛号一宝盖胜如来、<a id="a-EE"></a>应、<a id="a-EF"></a>正等觉、<a id="a-EG"></a>明行圆满、<a id="a-EH"></a>善逝、<a id="a-EI"></a>世间解、<a id="a-EJ"></a>无上丈夫、<a id="a-EK"></a>调御士、<a id="a-EL"></a>天人师、<a id="a-EM"></a>佛、<a id="a-EN"></a>薄伽梵，<a id="a-EO"></a>时现在彼安隐住持，<a id="a-EP"></a>为诸菩萨摩诃萨众说大般若波罗蜜多。</p>
  <p id="aEQ">彼有菩萨名曰宝胜，<a id="a-ER"></a>见此大光、<a id="a-ES"></a>大地变动及佛身相，<a id="a-ET"></a>心怀犹豫，<a id="a-EU"></a>前诣佛所，<a id="a-EV"></a>顶礼双足，<a id="a-EW"></a>白言：<a id="a-EX"></a>“世尊，<a id="a-EY"></a>何因何缘而有此瑞？<a id="a-EZ"></a>”</p>
  <p id="aEa">时，<a id="a-Eb"></a>一宝盖胜佛告宝胜菩萨摩诃萨言：<a id="a-Ec"></a>“善男子，<a id="a-Ed"></a>从此东南方尽殑伽沙等世界，<a id="a-Ee"></a>最后世界名曰堪忍，<a id="a-Ef"></a>佛号释迦牟尼如来、<a id="a-Eg"></a>应、<a id="a-Eh"></a>正等觉、<a id="a-Ei"></a>明行圆满、<a id="a-Ej"></a>善逝、<a id="a-Ek"></a>世间解、<a id="a-El"></a>无上丈夫、<a id="a-Em"></a>调御士、<a id="a-En"></a>天人师、<a id="a-Eo"></a>佛、<a id="a-Ep"></a>薄伽梵，<a id="a-Eq"></a>今现在彼安隐住持，<a id="a-Er"></a>将为菩萨摩诃萨众说大般若波罗蜜多。<a id="a-Es"></a>彼佛神力，<a id="a-Et"></a>故现斯瑞。<a id="a-Eu"></a>”</p>
  <p id="aEv">宝胜闻已，<a id="a-Ew"></a>欢喜踊跃重白佛言：<a id="a-Ex"></a>“世尊，<a id="a-Ey"></a>我今请往堪忍世界，<a id="a-Ez"></a>观礼供养释迦牟尼如来，<a id="a-F0"></a>及诸菩萨摩诃萨众，<a id="a-F1"></a>得无礙解陀罗尼门、<a id="a-F2"></a>三摩地门神通自在，<a id="a-F3"></a>住最后身绍尊位者。<a id="a-F4"></a>唯愿慈悲，<a id="a-F5"></a>哀愍垂许！<a id="a-F6"></a>”</p>
  <p id="aF7">时，<a id="a-F8"></a>一宝盖胜佛告宝胜菩萨言：<a id="a-F9"></a>“善哉！<a id="a-FA"></a>善哉！<a id="a-FB"></a>今正是时，<a id="a-FC"></a>随汝意往。<a id="a-FD"></a>”即以千茎金色莲花，<a id="a-FE"></a>其花千叶，<a id="a-FF"></a>众宝庄严，<a id="a-FG"></a>授宝胜菩萨而诲之言：<a id="a-FH"></a>“汝持此花至释迦牟尼佛所，<a id="a-FI"></a>如我词曰：<a id="a-FJ"></a>‘一宝盖胜如来致问无量：<a id="a-FK"></a>少病少恼、<a id="a-FL"></a>起居轻利、<a id="a-FM"></a>气力调和、<a id="a-FN"></a>安乐住不？<a id="a-FO"></a>世事可忍不？<a id="a-FP"></a>众生易度不？<a id="a-FQ"></a>持此莲花，<a id="a-FR"></a>以寄世尊而为佛事。<a id="a-FS"></a>’汝至彼界应住正知，<a id="a-FT"></a>观彼佛土及诸大众，<a id="a-FU"></a>勿怀轻慢而自毁伤。<a id="a-FV"></a>所以者何？<a id="a-FW"></a>彼诸菩萨威德难及，<a id="a-FX"></a>悲愿熏心，<a id="a-FY"></a>以大因缘而生彼土。<a id="a-FZ"></a>”</p>
  <p id="aFa">时，<a id="a-Fb"></a>宝胜菩萨受花奉敕，<a id="a-Fc"></a>与无量百千俱胝那庾多出家、<a id="a-Fd"></a>在家菩萨摩诃萨，<a id="a-Fe"></a>及无数百千童男童女，<a id="a-Ff"></a>顶礼佛足，<a id="a-Fg"></a>右绕奉辞，<a id="a-Fh"></a>各持无量种种花香、<a id="a-Fi"></a>宝幢、<a id="a-Fj"></a>幡盖、<a id="a-Fk"></a>衣服、<a id="a-Fl"></a>宝饰及余供具发引而来。<a id="a-Fm"></a>所经西北方殑伽沙等诸佛世界，<a id="a-Fn"></a>一一佛所供养恭敬，<a id="a-Fo"></a>尊重赞叹，<a id="a-Fp"></a>无空过者。<a id="a-Fq"></a>至此佛所，<a id="a-Fr"></a>顶礼双足，<a id="a-Fs"></a>绕百千匝，<a id="a-Ft"></a>却住一面。</p>
  <p id="aFu">宝胜菩萨前白佛言：<a id="a-Fv"></a>“世尊，<a id="a-Fw"></a>从此西北方尽殑伽沙等世界，<a id="a-Fx"></a>最后世界名真自在，<a id="a-Fy"></a>佛号一宝盖胜如来、<a id="a-Fz"></a>应、<a id="a-G0"></a>正等觉、<a id="a-G1"></a>明行圆满、<a id="a-G2"></a>善逝、<a id="a-G3"></a>世间解、<a id="a-G4"></a>无上丈夫、<a id="a-G5"></a>调御士、<a id="a-G6"></a>天人师、<a id="a-G7"></a>佛、<a id="a-G8"></a>薄伽梵，<a id="a-G9"></a>致问世尊无量：<a id="a-GA"></a>‘少病少恼、<a id="a-GB"></a>起居轻利、<a id="a-GC"></a>气力调和、<a id="a-GD"></a>安乐住不？<a id="a-GE"></a>世事可忍不？<a id="a-GF"></a>众生易度不？<a id="a-GG"></a>持此千茎金色莲花，<a id="a-GH"></a>以寄世尊而为佛事。<a id="a-GI"></a>’”</p>
  <p id="aGJ">时，<a id="a-GK"></a>释迦牟尼佛受此莲花，<a id="a-GL"></a>还散西北方殑伽沙等诸佛世界。<a id="a-GM"></a>佛神力故，<a id="a-GN"></a>令此莲花遍诸佛土。<a id="a-GO"></a>诸花台中，<a id="a-GP"></a>各有化佛结跏趺坐，<a id="a-GQ"></a>为诸菩萨说大般若波罗蜜多相应之法。<a id="a-GR"></a>有情闻者，<a id="a-GS"></a>必得无上正等菩提。<a id="a-GT"></a>是时，<a id="a-GU"></a>宝胜及诸眷属见此事已，<a id="a-GV"></a>欢喜踊跃，<a id="a-GW"></a>叹未曾有，<a id="a-GX"></a>各随善根供具多少，<a id="a-GY"></a>供养恭敬、<a id="a-GZ"></a>尊重赞叹佛菩萨已，<a id="a-Ga"></a>退坐一面。</p>
  <p id="aGb">如是最后世界已前，<a id="a-Gc"></a>诸西北方一一佛土，<a id="a-Gd"></a>各有如来现为大众宣说妙法。<a id="a-Ge"></a>是诸佛所亦各有一上首菩萨，<a id="a-Gf"></a>见此大光、<a id="a-Gg"></a>大地变动及佛身相，<a id="a-Gh"></a>前诣佛所，<a id="a-Gi"></a>白言：<a id="a-Gj"></a>“世尊，<a id="a-Gk"></a>何因何缘而有此瑞？<a id="a-Gl"></a>”</p>
  <p id="aGm">时，<a id="a-Gn"></a>彼彼佛各各报言：<a id="a-Go"></a>“于此东南方有堪忍世界，<a id="a-Gp"></a>佛号释迦牟尼，<a id="a-Gq"></a>将为菩萨说大般若波罗蜜多。<a id="a-Gr"></a>彼佛神力，<a id="a-Gs"></a>故现斯瑞。<a id="a-Gt"></a>”</p>
  <p id="aGu">上首菩萨闻已欢喜，<a id="a-Gv"></a>各各请往堪忍世界，<a id="a-Gw"></a>观礼供养佛及菩萨。<a id="a-Gx"></a>彼诸如来赞善听往，<a id="a-Gy"></a>各以金色千宝莲花而告之言：<a id="a-Gz"></a>“汝可持此至彼佛所，<a id="a-H0"></a>具陈我词：<a id="a-H1"></a>‘致问无量：<a id="a-H2"></a>少病少恼、<a id="a-H3"></a>起居轻利、<a id="a-H4"></a>气力调和、<a id="a-H5"></a>安乐住不？<a id="a-H6"></a>世事可忍不？<a id="a-H7"></a>众生易度不？<a id="a-H8"></a>持此莲花，<a id="a-H9"></a>以寄世尊而为佛事。<a id="a-HA"></a>’汝至彼界应住正知，<a id="a-HB"></a>观彼佛土及诸菩萨，<a id="a-HC"></a>勿怀轻慢而自毁伤。<a id="a-HD"></a>所以者何？<a id="a-HE"></a>彼诸菩萨威德难及，<a id="a-HF"></a>悲愿熏心，<a id="a-HG"></a>以大因缘而生彼土。<a id="a-HH"></a>”</p>
  <p id="aHI">一一上首受花奉敕，<a id="a-HJ"></a>各与无量无数菩萨、<a id="a-HK"></a>童男童女，<a id="a-HL"></a>辞佛持供发引而来。<a id="a-HM"></a>所经佛土，<a id="a-HN"></a>一一供养佛及菩萨，<a id="a-HO"></a>无空过者。<a id="a-HP"></a>到此佛所，<a id="a-HQ"></a>顶礼双足，<a id="a-HR"></a>绕百千匝，<a id="a-HS"></a>奉花陈事。<a id="a-HT"></a>佛受花已还散西北方，<a id="a-HU"></a>佛神力故，<a id="a-HV"></a>遍诸佛土。<a id="a-HW"></a>诸花台中各有化佛，<a id="a-HX"></a>为诸菩萨说大般若波罗蜜多，<a id="a-HY"></a>令诸闻者必获无上正等菩提。<a id="a-HZ"></a>上首菩萨及诸眷属，<a id="a-Ha"></a>见已欢喜，<a id="a-Hb"></a>叹未曾有，<a id="a-Hc"></a>各随善根供具多少，<a id="a-Hd"></a>供养恭敬、<a id="a-He"></a>尊重赞叹佛菩萨已，<a id="a-Hf"></a>退坐一面。</p>
  <p id="aHg">尔时，<a id="a-Hh"></a>下方尽殑伽沙等世界，<a id="a-Hi"></a>最后世界名曰莲花，<a id="a-Hj"></a>佛号莲花德如来、<a id="a-Hk"></a>应、<a id="a-Hl"></a>正等觉、<a id="a-Hm"></a>明行圆满、<a id="a-Hn"></a>善逝、<a id="a-Ho"></a>世间解、<a id="a-Hp"></a>无上丈夫、<a id="a-Hq"></a>调御士、<a id="a-Hr"></a>天人师、<a id="a-Hs"></a>佛、<a id="a-Ht"></a>薄伽梵，<a id="a-Hu"></a>时现在彼安隐住持，<a id="a-Hv"></a>为诸菩萨摩诃萨众说大般若波罗蜜多。</p>
  <p id="aHw">彼有菩萨名莲花胜，<a id="a-Hx"></a>见此大光、<a id="a-Hy"></a>大地变动及佛身相，<a id="a-Hz"></a>心怀犹豫，<a id="a-I0"></a>前诣佛所，<a id="a-I1"></a>顶礼双足，<a id="a-I2"></a>白言：<a id="a-I3"></a>“世尊，<a id="a-I4"></a>何因何缘而有此瑞？<a id="a-I5"></a>”</p>
  <p id="aI6">时，<a id="a-I7"></a>莲花德佛告莲花胜菩萨摩诃萨言：<a id="a-I8"></a>“善男子，<a id="a-I9"></a>从此上方尽殑伽沙等世界，<a id="a-IA"></a>最后世界名曰堪忍，<a id="a-IB"></a>佛号释迦牟尼如来、<a id="a-IC"></a>应、<a id="a-ID"></a>正等觉、<a id="a-IE"></a>明行圆满、<a id="a-IF"></a>善逝、<a id="a-IG"></a>世间解、<a id="a-IH"></a>无上丈夫、<a id="a-II"></a>调御士、<a id="a-IJ"></a>天人师、<a id="a-IK"></a>佛、<a id="a-IL"></a>薄伽梵，<a id="a-IM"></a>今现在彼安隐住持，<a id="a-IN"></a>将为菩萨摩诃萨众说大般若波罗蜜多。<a id="a-IO"></a>彼佛神力，<a id="a-IP"></a>故现斯瑞。<a id="a-IQ"></a>”</p>
  <p id="aIR">时，<a id="a-IS"></a>莲花胜闻佛所说，<a id="a-IT"></a>欢喜踊跃重白佛言：<a id="a-IU"></a>“世尊，<a id="a-IV"></a>我今请往堪忍世界，<a id="a-IW"></a>观礼供养释迦牟尼如来，<a id="a-IX"></a>及诸菩萨摩诃萨众，<a id="a-IY"></a>得无礙解陀罗尼门、<a id="a-IZ"></a>三摩地门神通自在，<a id="a-Ia"></a>住最后身绍尊位者。<a id="a-Ib"></a>唯愿慈悲，<a id="a-Ic"></a>哀愍垂许！<a id="a-Id"></a>”</p>
  <p id="aIe">时，<a id="a-If"></a>莲花德佛告莲花胜菩萨言：<a id="a-Ig"></a>“善哉！<a id="a-Ih"></a>善哉！<a id="a-Ii"></a>今正是时，<a id="a-Ij"></a>随汝意往。<a id="a-Ik"></a>”即以千茎金色莲花，<a id="a-Il"></a>其花千叶，<a id="a-Im"></a>众宝庄严，<a id="a-In"></a>授莲花胜菩萨而诲之言：<a id="a-Io"></a>“汝持此花至释迦牟尼佛所，<a id="a-Ip"></a>如我词曰：<a id="a-Iq"></a>‘莲花德如来致问无量：<a id="a-Ir"></a>少病少恼、<a id="a-Is"></a>起居轻利、<a id="a-It"></a>气力调和、<a id="a-Iu"></a>安乐住不？<a id="a-Iv"></a>世事可忍不？<a id="a-Iw"></a>众生易度不？<a id="a-Ix"></a>持此莲花，<a id="a-Iy"></a>以寄世尊而为佛事。<a id="a-Iz"></a>’汝至彼界应住正知，<a id="a-J0"></a>观彼佛土及诸大众，<a id="a-J1"></a>勿怀轻慢而自毁伤。<a id="a-J2"></a>所以者何？<a id="a-J3"></a>彼诸菩萨威德难及，<a id="a-J4"></a>悲愿熏心，<a id="a-J5"></a>以大因缘而生彼土。<a id="a-J6"></a>”</p>
  <p id="aJ7">时，<a id="a-J8"></a>莲花胜菩萨受花奉敕，<a id="a-J9"></a>与无量百千俱胝那庾多出家、<a id="a-JA"></a>在家菩萨摩诃萨，<a id="a-JB"></a>及无数百千童男童女，<a id="a-JC"></a>顶礼佛足，<a id="a-JD"></a>右绕奉辞，<a id="a-JE"></a>各持无量种种花香、<a id="a-JF"></a>宝幢、<a id="a-JG"></a>幡盖、<a id="a-JH"></a>衣服、<a id="a-JI"></a>宝饰及余供具发引而来。<a id="a-JJ"></a>所经下方殑伽沙等诸佛世界，<a id="a-JK"></a>一一佛所供养恭敬，<a id="a-JL"></a>尊重赞叹，<a id="a-JM"></a>无空过者。<a id="a-JN"></a>至此佛所，<a id="a-JO"></a>顶礼双足，<a id="a-JP"></a>绕百千匝，<a id="a-JQ"></a>却住一面。</p>
  <p id="aJR">莲花胜菩萨前白佛言：<a id="a-JS"></a>“世尊，<a id="a-JT"></a>从此下方尽殑伽沙等世界，<a id="a-JU"></a>最后世界名曰莲花，<a id="a-JV"></a>佛号莲花德如来、<a id="a-JW"></a>应、<a id="a-JX"></a>正等觉、<a id="a-JY"></a>明行圆满、<a id="a-JZ"></a>善逝、<a id="a-Ja"></a>世间解、<a id="a-Jb"></a>无上丈夫、<a id="a-Jc"></a>调御士、<a id="a-Jd"></a>天人师、<a id="a-Je"></a>佛、<a id="a-Jf"></a>薄伽梵，<a id="a-Jg"></a>致问世尊无量：<a id="a-Jh"></a>‘少病少恼、<a id="a-Ji"></a>起居轻利、<a id="a-Jj"></a>气力调和、<a id="a-Jk"></a>安乐住不？<a id="a-Jl"></a>世事可忍不？<a id="a-Jm"></a>众生易度不？<a id="a-Jn"></a>持此千茎金色莲花，<a id="a-Jo"></a>以寄世尊而为佛事。<a id="a-Jp"></a>’”</p>
  <p id="aJq">时，<a id="a-Jr"></a>释迦牟尼佛受此莲花，<a id="a-Js"></a>还散下方殑伽沙等诸佛世界。<a id="a-Jt"></a>佛神力故，<a id="a-Ju"></a>令此莲花遍诸佛土。<a id="a-Jv"></a>诸花台中，<a id="a-Jw"></a>各有化佛结跏趺坐，<a id="a-Jx"></a>为诸菩萨说大般若波罗蜜多相应之法。<a id="a-Jy"></a>有情闻者，<a id="a-Jz"></a>必得无上正等菩提。<a id="a-K0"></a>时，<a id="a-K1"></a>莲花胜及诸眷属见此事已，<a id="a-K2"></a>欢喜踊跃，<a id="a-K3"></a>叹未曾有，<a id="a-K4"></a>各随善根供具多少，<a id="a-K5"></a>供养恭敬、<a id="a-K6"></a>尊重赞叹佛菩萨已，<a id="a-K7"></a>退坐一面。</p>
  <p id="aK8">如是最后世界已前，<a id="a-K9"></a>所有下方一一佛土，<a id="a-KA"></a>各有如来现为大众宣说妙法。<a id="a-KB"></a>是诸佛所亦各有一上首菩萨，<a id="a-KC"></a>见此大光、<a id="a-KD"></a>大地变动及佛身相，<a id="a-KE"></a>前诣佛所，<a id="a-KF"></a>白言：<a id="a-KG"></a>“世尊，<a id="a-KH"></a>何因何缘而有此瑞？<a id="a-KI"></a>”</p>
  <p id="aKJ">时，<a id="a-KK"></a>彼彼佛各各报言：<a id="a-KL"></a>“于此上方有堪忍世界，<a id="a-KM"></a>佛号释迦牟尼，<a id="a-KN"></a>将为菩萨说大般若波罗蜜多。<a id="a-KO"></a>彼佛神力，<a id="a-KP"></a>故现斯瑞。<a id="a-KQ"></a>”</p>
  <p id="aKR">上首菩萨闻已欢喜，<a id="a-KS"></a>各各请往堪忍世界，<a id="a-KT"></a>观礼供养佛及菩萨。<a id="a-KU"></a>彼诸如来赞善听往，<a id="a-KV"></a>各以金色千宝莲花而告之言：<a id="a-KW"></a>“汝可持此至彼佛所，<a id="a-KX"></a>具陈我词：<a id="a-KY"></a>‘致问无量：<a id="a-KZ"></a>少病少恼、<a id="a-Ka"></a>起居轻利、<a id="a-Kb"></a>气力调和、<a id="a-Kc"></a>安乐住不？<a id="a-Kd"></a>世事可忍不？<a id="a-Ke"></a>众生易度不？<a id="a-Kf"></a>持此莲花，<a id="a-Kg"></a>以寄世尊而为佛事。<a id="a-Kh"></a>’汝至彼界应住正知，<a id="a-Ki"></a>观彼佛土及诸菩萨，<a id="a-Kj"></a>勿怀轻慢而自毁伤。<a id="a-Kk"></a>所以者何？<a id="a-Kl"></a>彼诸菩萨威德难及，<a id="a-Km"></a>悲愿熏心，<a id="a-Kn"></a>以大因缘而生彼土。<a id="a-Ko"></a>”</p>
  <p id="aKp">一一上首受花奉敕，<a id="a-Kq"></a>各与无量无数菩萨、<a id="a-Kr"></a>童男童女，<a id="a-Ks"></a>辞佛持供发引而来。<a id="a-Kt"></a>所经佛土，<a id="a-Ku"></a>一一供养佛及菩萨，<a id="a-Kv"></a>无空过者。<a id="a-Kw"></a>到此佛所，<a id="a-Kx"></a>顶礼双足，<a id="a-Ky"></a>绕百千匝，<a id="a-Kz"></a>奉花陈事。<a id="a-L0"></a>佛受花已还散下方，<a id="a-L1"></a>佛神力故，<a id="a-L2"></a>遍诸佛土。<a id="a-L3"></a>诸花台中各有化佛，<a id="a-L4"></a>为诸菩萨说大般若波罗蜜多，<a id="a-L5"></a>令诸闻者必获无上正等菩提。<a id="a-L6"></a>上首菩萨及诸眷属，<a id="a-L7"></a>见已欢喜，<a id="a-L8"></a>叹未曾有，<a id="a-L9"></a>各随善根供具多少，<a id="a-LA"></a>供养恭敬、<a id="a-LB"></a>尊重赞叹佛菩萨已，<a id="a-LC"></a>退坐一面。</p>
  <p id="aLD">尔时，<a id="a-LE"></a>上方尽殑伽沙等世界，<a id="a-LF"></a>最后世界名曰欢喜，<a id="a-LG"></a>佛号喜德如来、<a id="a-LH"></a>应、<a id="a-LI"></a>正等觉、<a id="a-LJ"></a>明行圆满、<a id="a-LK"></a>善逝、<a id="a-LL"></a>世间解、<a id="a-LM"></a>无上丈夫、<a id="a-LN"></a>调御士、<a id="a-LO"></a>天人师、<a id="a-LP"></a>佛、<a id="a-LQ"></a>薄伽梵，<a id="a-LR"></a>时现在彼安隐住持，<a id="a-LS"></a>为诸菩萨摩诃萨众说大般若波罗蜜多。</p>
  <p id="aLT">彼有菩萨名曰喜授，<a id="a-LU"></a>见此大光、<a id="a-LV"></a>大地变动及佛身相，<a id="a-LW"></a>心怀犹豫，<a id="a-LX"></a>前诣佛所，<a id="a-LY"></a>顶礼双足，<a id="a-LZ"></a>白言：<a id="a-La"></a>“世尊，<a id="a-Lb"></a>何因何缘而有此瑞？<a id="a-Lc"></a>”</p>
  <p id="aLd">时，<a id="a-Le"></a>喜德佛告喜授菩萨摩诃萨言：<a id="a-Lf"></a>“善男子，<a id="a-Lg"></a>从此下方尽殑伽沙等世界，<a id="a-Lh"></a>最后世界名曰堪忍，<a id="a-Li"></a>佛号释迦牟尼如来、<a id="a-Lj"></a>应、<a id="a-Lk"></a>正等觉、<a id="a-Ll"></a>明行圆满、<a id="a-Lm"></a>善逝、<a id="a-Ln"></a>世间解、<a id="a-Lo"></a>无上丈夫、<a id="a-Lp"></a>调御士、<a id="a-Lq"></a>天人师、<a id="a-Lr"></a>佛、<a id="a-Ls"></a>薄伽梵，<a id="a-Lt"></a>今现在彼安隐住持，<a id="a-Lu"></a>将为菩萨摩诃萨众说大般若波罗蜜多。<a id="a-Lv"></a>彼佛神力，<a id="a-Lw"></a>故现斯瑞。<a id="a-Lx"></a>”</p>
  <p id="aLy">喜授闻已，<a id="a-Lz"></a>欢喜踊跃重白佛言：<a id="a-M0"></a>“世尊，<a id="a-M1"></a>我今请往堪忍世界，<a id="a-M2"></a>观礼供养释迦牟尼如来，<a id="a-M3"></a>及诸菩萨摩诃萨众，<a id="a-M4"></a>得无礙解陀罗尼门、<a id="a-M5"></a>三摩地门神通自在，<a id="a-M6"></a>住最后身绍尊位者。<a id="a-M7"></a>唯愿慈悲，<a id="a-M8"></a>哀愍垂许！<a id="a-M9"></a>”</p>
  <p id="aMA">时，<a id="a-MB"></a>喜德佛告喜授菩萨言：<a id="a-MC"></a>“善哉！<a id="a-MD"></a>善哉！<a id="a-ME"></a>今正是时，<a id="a-MF"></a>随汝意往。<a id="a-MG"></a>”即以千茎金色莲花，<a id="a-MH"></a>其花千叶，<a id="a-MI"></a>众宝庄严，<a id="a-MJ"></a>授喜授菩萨而诲之言：<a id="a-MK"></a>“汝持此花至释迦牟尼佛所，<a id="a-ML"></a>如我词曰：<a id="a-MM"></a>‘喜德如来致问无量：<a id="a-MN"></a>少病少恼、<a id="a-MO"></a>起居轻利、<a id="a-MP"></a>气力调和、<a id="a-MQ"></a>安乐住不？<a id="a-MR"></a>世事可忍不？<a id="a-MS"></a>众生易度不？<a id="a-MT"></a>持此莲花，<a id="a-MU"></a>以寄世尊而为佛事。<a id="a-MV"></a>’汝至彼界应住正知，<a id="a-MW"></a>观彼佛土及诸大众，<a id="a-MX"></a>勿怀轻慢而自毁伤。<a id="a-MY"></a>所以者何？<a id="a-MZ"></a>彼诸菩萨威德难及，<a id="a-Ma"></a>悲愿熏心，<a id="a-Mb"></a>以大因缘而生彼土。<a id="a-Mc"></a>”</p>
  <p id="aMd">时，<a id="a-Me"></a>喜授菩萨受花奉敕，<a id="a-Mf"></a>与无量百千俱胝那庾多出家、<a id="a-Mg"></a>在家菩萨摩诃萨，<a id="a-Mh"></a>及无量百千童男童女，<a id="a-Mi"></a>顶礼佛足，<a id="a-Mj"></a>右绕奉辞，<a id="a-Mk"></a>各持无量种种花香、<a id="a-Ml"></a>宝幢、<a id="a-Mm"></a>幡盖、<a id="a-Mn"></a>衣服、<a id="a-Mo"></a>宝饰及余供具发引而来。<a id="a-Mp"></a>所经上方殑伽沙等诸佛世界，<a id="a-Mq"></a>一一佛所供养恭敬，<a id="a-Mr"></a>尊重赞叹，<a id="a-Ms"></a>无空过者。<a id="a-Mt"></a>至此佛所，<a id="a-Mu"></a>顶礼双足，<a id="a-Mv"></a>绕百千匝，<a id="a-Mw"></a>却住一面。</p>
  <p id="aMx">喜授菩萨前白佛言：<a id="a-My"></a>“世尊，<a id="a-Mz"></a>从此上方尽殑伽沙等世界，<a id="a-N0"></a>最后世界名曰欢喜，<a id="a-N1"></a>佛号喜德如来、<a id="a-N2"></a>应、<a id="a-N3"></a>正等觉、<a id="a-N4"></a>明行圆满、<a id="a-N5"></a>善逝、<a id="a-N6"></a>世间解、<a id="a-N7"></a>无上丈夫、<a id="a-N8"></a>调御士、<a id="a-N9"></a>天人师、<a id="a-NA"></a>佛、<a id="a-NB"></a>薄伽梵，<a id="a-NC"></a>致问世尊无量：<a id="a-ND"></a>‘少病少恼、<a id="a-NE"></a>起居轻利、<a id="a-NF"></a>气力调和、<a id="a-NG"></a>安乐住不？<a id="a-NH"></a>世事可忍不？<a id="a-NI"></a>众生易度不？<a id="a-NJ"></a>持此千茎金色莲花，<a id="a-NK"></a>以寄世尊而为佛事。<a id="a-NL"></a>’”</p>
  <p id="aNM">时，<a id="a-NN"></a>释迦牟尼佛受此莲花，<a id="a-NO"></a>还散上方殑伽沙等诸佛世界。<a id="a-NP"></a>佛神力故，<a id="a-NQ"></a>令此莲花遍诸佛土。<a id="a-NR"></a>诸花台中，<a id="a-NS"></a>各有化佛结跏趺坐，<a id="a-NT"></a>为诸菩萨说大般若波罗蜜多相应之法。<a id="a-NU"></a>有情闻者，<a id="a-NV"></a>必得无上正等菩提。<a id="a-NW"></a>是时，<a id="a-NX"></a>喜授及诸眷属见此事已，<a id="a-NY"></a>欢喜踊跃，<a id="a-NZ"></a>叹未曾有，<a id="a-Na"></a>各随善根供具多少，<a id="a-Nb"></a>供养恭敬、<a id="a-Nc"></a>尊重赞叹佛菩萨已，<a id="a-Nd"></a>退坐一面。</p>
  <p id="aNe">如是最后世界已前，<a id="a-Nf"></a>所有上方一一佛土，<a id="a-Ng"></a>各有如来现为大众宣说妙法。<a id="a-Nh"></a>是诸佛所亦各有一上首菩萨，<a id="a-Ni"></a>见此大光、<a id="a-Nj"></a>大地变动及佛身相，<a id="a-Nk"></a>前诣佛所，<a id="a-Nl"></a>白言：<a id="a-Nm"></a>“世尊，<a id="a-Nn"></a>何因何缘而有此瑞？<a id="a-No"></a>”</p>
  <p id="aNp">时，<a id="a-Nq"></a>彼彼佛各各报言：<a id="a-Nr"></a>“于此下方有堪忍世界，<a id="a-Ns"></a>佛号释迦牟尼，<a id="a-Nt"></a>将为菩萨说大般若波罗蜜多。<a id="a-Nu"></a>彼佛神力，<a id="a-Nv"></a>故现斯瑞。<a id="a-Nw"></a>”</p>
  <p id="aNx">上首菩萨闻已欢喜，<a id="a-Ny"></a>各各请往堪忍世界，<a id="a-Nz"></a>观礼供养佛及菩萨。<a id="a-O0"></a>彼诸如来赞善听往，<a id="a-O1"></a>各以金色千宝莲花而告之言：<a id="a-O2"></a>“汝可持此至彼佛所，<a id="a-O3"></a>具陈我词：<a id="a-O4"></a>‘致问无量：<a id="a-O5"></a>少病少恼、<a id="a-O6"></a>起居轻利、<a id="a-O7"></a>气力调和、<a id="a-O8"></a>安乐住不？<a id="a-O9"></a>世事可忍不？<a id="a-OA"></a>众生易度不？<a id="a-OB"></a>持此莲花，<a id="a-OC"></a>以寄世尊而为佛事。<a id="a-OD"></a>’汝至彼界应住正知，<a id="a-OE"></a>观彼佛土及诸菩萨，<a id="a-OF"></a>勿怀轻慢而自毁伤。<a id="a-OG"></a>所以者何？<a id="a-OH"></a>彼诸菩萨威德难及，<a id="a-OI"></a>悲愿熏心，<a id="a-OJ"></a>以大因缘而生彼土。<a id="a-OK"></a>”</p>
  <p id="aOL">一一上首受花奉敕，<a id="a-OM"></a>各与无量无数菩萨、<a id="a-ON"></a>童男童女，<a id="a-OO"></a>辞佛持供发引而来。<a id="a-OP"></a>所经佛土，<a id="a-OQ"></a>一一供养佛及菩萨，<a id="a-OR"></a>无空过者。<a id="a-OS"></a>到此佛所，<a id="a-OT"></a>顶礼双足，<a id="a-OU"></a>绕百千匝，<a id="a-OV"></a>奉花陈事。<a id="a-OW"></a>佛受花已还散上方，<a id="a-OX"></a>佛神力故，<a id="a-OY"></a>遍诸佛土。<a id="a-OZ"></a>诸花台中各有化佛，<a id="a-Oa"></a>为诸菩萨说大般若波罗蜜多，<a id="a-Ob"></a>令诸闻者必获无上正等菩提。<a id="a-Oc"></a>上首菩萨及诸眷属，<a id="a-Od"></a>见已欢喜，<a id="a-Oe"></a>叹未曾有，<a id="a-Of"></a>各随善根供具多少，<a id="a-Og"></a>供养恭敬、<a id="a-Oh"></a>尊重赞叹佛菩萨已，<a id="a-Oi"></a>退坐一面。</p>
  <p id="aOj">尔时，<a id="a-Ok"></a>于此三千大千佛之世界，<a id="a-Ol"></a>众宝充满，<a id="a-Om"></a>种种妙花遍布其地，<a id="a-On"></a>宝幢、<a id="a-Oo"></a>幡盖处处行列，<a id="a-Op"></a>花树、<a id="a-Oq"></a>果树、<a id="a-Or"></a>香树、<a id="a-Os"></a>鬘树、<a id="a-Ot"></a>宝树、<a id="a-Ou"></a>衣树、<a id="a-Ov"></a>诸杂饰树，<a id="a-Ow"></a>周遍庄严甚可爱乐。<a id="a-Ox"></a>如众莲花世界普花如来净土，<a id="a-Oy"></a>妙吉祥菩萨、<a id="a-Oz"></a>善住慧菩萨，<a id="a-P0"></a>及余无量大威神力菩萨摩诃萨，<a id="a-P1"></a>本住其中。</p>
 </body>
</html>