<!doctype html>
<html id="z3IBShes" data-ver="1605">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五十五</h1>
  <h2 id="a2">初分辩大乘品第十五之五</h2>
  <p id="a3">“世尊，<a id="a-4"></a>云何当知已圆满第十法云地菩萨摩诃萨，<a id="a-5"></a>与诸如来应言无异？<a id="a-6"></a>”</p>
  <p id="a7">“善现，<a id="a-8"></a>是菩萨摩诃萨已圆满六波罗蜜多，<a id="a-9"></a>已圆满四静虑、<a id="a-A"></a>四无量、<a id="a-B"></a>四无色定，<a id="a-C"></a>已圆满四念住、<a id="a-D"></a>四正断、<a id="a-E"></a>四神足、<a id="a-F"></a>五根、<a id="a-G"></a>五力、<a id="a-H"></a>七等觉支、<a id="a-I"></a>八圣道支，<a id="a-J"></a>已圆满空、<a id="a-K"></a>无相、<a id="a-L"></a>无愿解脱门，<a id="a-M"></a>已圆满五眼、<a id="a-N"></a>六神通，<a id="a-O"></a>已圆满佛十力、<a id="a-P"></a>四无所畏、<a id="a-Q"></a>四无礙解、<a id="a-R"></a>大慈、<a id="a-S"></a>大悲、<a id="a-T"></a>大喜、<a id="a-U"></a>大舍、<a id="a-V"></a>十八佛不共法、<a id="a-W"></a>一切智、<a id="a-X"></a>道相智、<a id="a-Y"></a>一切相智，<a id="a-Z"></a>已圆满一切佛法故，<a id="a-a"></a>若复永断一切烦恼习气相续，<a id="a-b"></a>便住佛地。<a id="a-c"></a>是故当知，<a id="a-d"></a>已圆满第十法云地菩萨摩诃萨，<a id="a-e"></a>与诸如来应言无异。<a id="a-f"></a>”</p>
  <p id="ag">尔时，<a id="a-h"></a>具寿善现白佛言：<a id="a-i"></a>“世尊，<a id="a-j"></a>云何第十法云地菩萨摩诃萨趣如来地？<a id="a-k"></a>”</p>
  <p id="al">佛言：<a id="a-m"></a>“善现，<a id="a-n"></a>是菩萨摩诃萨方便善巧行六波罗蜜多，<a id="a-o"></a>修静虑、<a id="a-p"></a>无量、<a id="a-q"></a>无色定、<a id="a-r"></a>三十七菩提分法、<a id="a-s"></a>三解脱门，<a id="a-t"></a>学五眼、<a id="a-u"></a>六神通、<a id="a-v"></a>佛十力、<a id="a-w"></a>四无所畏、<a id="a-x"></a>四无礙解、<a id="a-y"></a>大慈、<a id="a-z"></a>大悲、<a id="a-10"></a>大喜、<a id="a-11"></a>大舍、<a id="a-12"></a>十八佛不共法、<a id="a-13"></a>一切智、<a id="a-14"></a>道相智、<a id="a-15"></a>一切相智，<a id="a-16"></a>一切佛法已圆满故，<a id="a-17"></a>超过净观地、<a id="a-18"></a>种性地、<a id="a-19"></a>第八地、<a id="a-1A"></a>具见地、<a id="a-1B"></a>薄地、<a id="a-1C"></a>离欲地、<a id="a-1D"></a>已办地、<a id="a-1E"></a>独觉地及菩萨十地，<a id="a-1F"></a>永断烦恼习气相续，<a id="a-1G"></a>便成如来、<a id="a-1H"></a>应、<a id="a-1I"></a>正等觉。<a id="a-1J"></a>善现，<a id="a-1K"></a>如是第十法云地菩萨摩诃萨趣如来地。</p>
  <p id="a1L">“善现当知，<a id="a-1M"></a>是为菩萨摩诃萨发趣大乘。</p>
  <p id="a1N">“复次，<a id="a-1O"></a>善现，<a id="a-1P"></a>汝问‘如是大乘从何处出？<a id="a-1Q"></a>至何处住？<a id="a-1R"></a>’者。<a id="a-1S"></a>善现，<a id="a-1T"></a>如是大乘从三界中出，<a id="a-1U"></a>至一切智智中住，<a id="a-1V"></a>由为一切智智而出三界故，<a id="a-1W"></a>然无二故无出无至。<a id="a-1X"></a>所以者何？<a id="a-1Y"></a>若大乘、<a id="a-1Z"></a>若一切智智，<a id="a-1a"></a>如是二法非相应非不相应、<a id="a-1b"></a>非有色非无色、<a id="a-1c"></a>非有见非无见、<a id="a-1d"></a>非有对非无对，<a id="a-1e"></a>咸同一相所谓无相，<a id="a-1f"></a>无相之法无出无至。<a id="a-1g"></a>何以故？<a id="a-1h"></a>善现，<a id="a-1i"></a>无相之法，<a id="a-1j"></a>非已出已至，<a id="a-1k"></a>非当出当至，<a id="a-1l"></a>非今出今至故。</p>
  <p id="a1m">“善现，<a id="a-1n"></a>其有欲令无相之法有出有至者，<a id="a-1o"></a>则为欲令真如有出有至。<a id="a-1p"></a>所以者何？<a id="a-1q"></a>真如不能从三界中出，<a id="a-1r"></a>亦不能至一切智智中住。<a id="a-1s"></a>何以故？<a id="a-1t"></a>善现，<a id="a-1u"></a>真如真如自性空故。<a id="a-1v"></a>善现，<a id="a-1w"></a>其有欲令无相之法有出有至者，<a id="a-1x"></a>则为欲令法界、<a id="a-1y"></a>法性、<a id="a-1z"></a>不虚妄性、<a id="a-20"></a>不变异性、<a id="a-21"></a>平等性、<a id="a-22"></a>离生性、<a id="a-23"></a>不思议界、<a id="a-24"></a>虚空界、<a id="a-25"></a>断界、<a id="a-26"></a>离界、<a id="a-27"></a>灭界、<a id="a-28"></a>无性界、<a id="a-29"></a>无相界、<a id="a-2A"></a>无作界、<a id="a-2B"></a>无为界、<a id="a-2C"></a>安隐界、<a id="a-2D"></a>寂静界、<a id="a-2E"></a>法定、<a id="a-2F"></a>法住、<a id="a-2G"></a>本无、<a id="a-2H"></a>实际有出有至。<a id="a-2I"></a>所以者何？<a id="a-2J"></a>法界乃至实际不能从三界中出，<a id="a-2K"></a>亦不能至一切智智中住。<a id="a-2L"></a>何以故？<a id="a-2M"></a>善现，<a id="a-2N"></a>法界法界自性空，<a id="a-2O"></a>乃至实际实际自性空故。</p>
  <p id="a2P">“善现，<a id="a-2Q"></a>其有欲令无相之法有出有至者，<a id="a-2R"></a>则为欲令色有出有至。<a id="a-2S"></a>所以者何？<a id="a-2T"></a>色不能从三界中出，<a id="a-2U"></a>亦不能至一切智智中住。<a id="a-2V"></a>何以故？<a id="a-2W"></a>善现，<a id="a-2X"></a>色色自性空故。<a id="a-2Y"></a>善现，<a id="a-2Z"></a>其有欲令无相之法有出有至者，<a id="a-2a"></a>则为欲令受、<a id="a-2b"></a>想、<a id="a-2c"></a>行、<a id="a-2d"></a>识有出有至。<a id="a-2e"></a>所以者何？<a id="a-2f"></a>受、<a id="a-2g"></a>想、<a id="a-2h"></a>行、<a id="a-2i"></a>识不能从三界中出，<a id="a-2j"></a>亦不能至一切智智中住。<a id="a-2k"></a>何以故？<a id="a-2l"></a>善现，<a id="a-2m"></a>受、<a id="a-2n"></a>想、<a id="a-2o"></a>行、<a id="a-2p"></a>识受、<a id="a-2q"></a>想、<a id="a-2r"></a>行、<a id="a-2s"></a>识自性空故。</p>
  <p id="a2t">“善现，<a id="a-2u"></a>其有欲令无相之法有出有至者，<a id="a-2v"></a>则为欲令眼处有出有至。<a id="a-2w"></a>所以者何？<a id="a-2x"></a>眼处不能从三界中出，<a id="a-2y"></a>亦不能至一切智智中住。<a id="a-2z"></a>何以故？<a id="a-30"></a>善现，<a id="a-31"></a>眼处眼处自性空故。<a id="a-32"></a>善现，<a id="a-33"></a>其有欲令无相之法有出有至者，<a id="a-34"></a>则为欲令耳、<a id="a-35"></a>鼻、<a id="a-36"></a>舌、<a id="a-37"></a>身、<a id="a-38"></a>意处有出有至。<a id="a-39"></a>所以者何？<a id="a-3A"></a>耳、<a id="a-3B"></a>鼻、<a id="a-3C"></a>舌、<a id="a-3D"></a>身、<a id="a-3E"></a>意处不能从三界中出，<a id="a-3F"></a>亦不能至一切智智中住。<a id="a-3G"></a>何以故？<a id="a-3H"></a>善现，<a id="a-3I"></a>耳、<a id="a-3J"></a>鼻、<a id="a-3K"></a>舌、<a id="a-3L"></a>身、<a id="a-3M"></a>意处耳、<a id="a-3N"></a>鼻、<a id="a-3O"></a>舌、<a id="a-3P"></a>身、<a id="a-3Q"></a>意处自性空故。</p>
  <p id="a3R">“善现，<a id="a-3S"></a>其有欲令无相之法有出有至者，<a id="a-3T"></a>则为欲令色处有出有至。<a id="a-3U"></a>所以者何？<a id="a-3V"></a>色处不能从三界中出，<a id="a-3W"></a>亦不能至一切智智中住。<a id="a-3X"></a>何以故？<a id="a-3Y"></a>善现，<a id="a-3Z"></a>色处色处自性空故。<a id="a-3a"></a>善现，<a id="a-3b"></a>其有欲令无相之法有出有至者，<a id="a-3c"></a>则为欲令声、<a id="a-3d"></a>香、<a id="a-3e"></a>味、<a id="a-3f"></a>触、<a id="a-3g"></a>法处有出有至。<a id="a-3h"></a>所以者何？<a id="a-3i"></a>声、<a id="a-3j"></a>香、<a id="a-3k"></a>味、<a id="a-3l"></a>触、<a id="a-3m"></a>法处不能从三界中出，<a id="a-3n"></a>亦不能至一切智智中住。<a id="a-3o"></a>何以故？<a id="a-3p"></a>善现，<a id="a-3q"></a>声、<a id="a-3r"></a>香、<a id="a-3s"></a>味、<a id="a-3t"></a>触、<a id="a-3u"></a>法处声、<a id="a-3v"></a>香、<a id="a-3w"></a>味、<a id="a-3x"></a>触、<a id="a-3y"></a>法处自性空故。</p>
  <p id="a3z">“善现，<a id="a-40"></a>其有欲令无相之法有出有至者，<a id="a-41"></a>则为欲令眼界有出有至。<a id="a-42"></a>所以者何？<a id="a-43"></a>眼界不能从三界中出，<a id="a-44"></a>亦不能至一切智智中住。<a id="a-45"></a>何以故？<a id="a-46"></a>善现，<a id="a-47"></a>眼界眼界自性空故。<a id="a-48"></a>善现，<a id="a-49"></a>其有欲令无相之法有出有至者，<a id="a-4A"></a>则为欲令色界、<a id="a-4B"></a>眼识界及眼触、<a id="a-4C"></a>眼触为缘所生诸受有出有至。<a id="a-4D"></a>所以者何？<a id="a-4E"></a>色界乃至眼触为缘所生诸受不能从三界中出，<a id="a-4F"></a>亦不能至一切智智中住。<a id="a-4G"></a>何以故？<a id="a-4H"></a>善现，<a id="a-4I"></a>色界色界自性空，<a id="a-4J"></a>乃至眼触为缘所生诸受眼触为缘所生诸受自性空故。</p>
  <p id="a4K">“善现，<a id="a-4L"></a>其有欲令无相之法有出有至者，<a id="a-4M"></a>则为欲令耳界有出有至。<a id="a-4N"></a>所以者何？<a id="a-4O"></a>耳界不能从三界中出，<a id="a-4P"></a>亦不能至一切智智中住。<a id="a-4Q"></a>何以故？<a id="a-4R"></a>善现，<a id="a-4S"></a>耳界耳界自性空故。<a id="a-4T"></a>善现，<a id="a-4U"></a>其有欲令无相之法有出有至者，<a id="a-4V"></a>则为欲令声界、<a id="a-4W"></a>耳识界及耳触、<a id="a-4X"></a>耳触为缘所生诸受有出有至。<a id="a-4Y"></a>所以者何？<a id="a-4Z"></a>声界乃至耳触为缘所生诸受不能从三界中出，<a id="a-4a"></a>亦不能至一切智智中住。<a id="a-4b"></a>何以故？<a id="a-4c"></a>善现，<a id="a-4d"></a>声界声界自性空，<a id="a-4e"></a>乃至耳触为缘所生诸受耳触为缘所生诸受自性空故。</p>
  <p id="a4f">“善现，<a id="a-4g"></a>其有欲令无相之法有出有至者，<a id="a-4h"></a>则为欲令鼻界有出有至。<a id="a-4i"></a>所以者何？<a id="a-4j"></a>鼻界不能从三界中出，<a id="a-4k"></a>亦不能至一切智智中住。<a id="a-4l"></a>何以故？<a id="a-4m"></a>善现，<a id="a-4n"></a>鼻界鼻界自性空故。<a id="a-4o"></a>善现，<a id="a-4p"></a>其有欲令无相之法有出有至者，<a id="a-4q"></a>则为欲令香界、<a id="a-4r"></a>鼻识界及鼻触、<a id="a-4s"></a>鼻触为缘所生诸受有出有至。<a id="a-4t"></a>所以者何？<a id="a-4u"></a>香界乃至鼻触为缘所生诸受不能从三界中出，<a id="a-4v"></a>亦不能至一切智智中住。<a id="a-4w"></a>何以故？<a id="a-4x"></a>善现，<a id="a-4y"></a>香界香界自性空，<a id="a-4z"></a>乃至鼻触为缘所生诸受鼻触为缘所生诸受自性空故。</p>
  <p id="a50">“善现，<a id="a-51"></a>其有欲令无相之法有出有至者，<a id="a-52"></a>则为欲令舌界有出有至。<a id="a-53"></a>所以者何？<a id="a-54"></a>舌界不能从三界中出，<a id="a-55"></a>亦不能至一切智智中住。<a id="a-56"></a>何以故？<a id="a-57"></a>善现，<a id="a-58"></a>舌界舌界自性空故。<a id="a-59"></a>善现，<a id="a-5A"></a>其有欲令无相之法有出有至者，<a id="a-5B"></a>则为欲令味界、<a id="a-5C"></a>舌识界及舌触、<a id="a-5D"></a>舌触为缘所生诸受有出有至。<a id="a-5E"></a>所以者何？<a id="a-5F"></a>味界乃至舌触为缘所生诸受不能从三界中出，<a id="a-5G"></a>亦不能至一切智智中住。<a id="a-5H"></a>何以故？<a id="a-5I"></a>善现，<a id="a-5J"></a>味界味界自性空，<a id="a-5K"></a>乃至舌触为缘所生诸受舌触为缘所生诸受自性空故。</p>
  <p id="a5L">“善现，<a id="a-5M"></a>其有欲令无相之法有出有至者，<a id="a-5N"></a>则为欲令身界有出有至。<a id="a-5O"></a>所以者何？<a id="a-5P"></a>身界不能从三界中出，<a id="a-5Q"></a>亦不能至一切智智中住。<a id="a-5R"></a>何以故？<a id="a-5S"></a>善现，<a id="a-5T"></a>身界身界自性空故。<a id="a-5U"></a>善现，<a id="a-5V"></a>其有欲令无相之法有出有至者，<a id="a-5W"></a>则为欲令触界、<a id="a-5X"></a>身识界及身触、<a id="a-5Y"></a>身触为缘所生诸受有出有至。<a id="a-5Z"></a>所以者何？<a id="a-5a"></a>触界乃至身触为缘所生诸受不能从三界中出，<a id="a-5b"></a>亦不能至一切智智中住。<a id="a-5c"></a>何以故？<a id="a-5d"></a>善现，<a id="a-5e"></a>触界触界自性空，<a id="a-5f"></a>乃至身触为缘所生诸受身触为缘所生诸受自性空故。</p>
  <p id="a5g">“善现，<a id="a-5h"></a>其有欲令无相之法有出有至者，<a id="a-5i"></a>则为欲令意界有出有至。<a id="a-5j"></a>所以者何？<a id="a-5k"></a>意界不能从三界中出，<a id="a-5l"></a>亦不能至一切智智中住。<a id="a-5m"></a>何以故？<a id="a-5n"></a>善现，<a id="a-5o"></a>意界意界自性空故。<a id="a-5p"></a>善现，<a id="a-5q"></a>其有欲令无相之法有出有至者，<a id="a-5r"></a>则为欲令法界、<a id="a-5s"></a>意识界及意触、<a id="a-5t"></a>意触为缘所生诸受有出有至。<a id="a-5u"></a>所以者何？<a id="a-5v"></a>法界乃至意触为缘所生诸受不能从三界中出，<a id="a-5w"></a>亦不能至一切智智中住。<a id="a-5x"></a>何以故？<a id="a-5y"></a>善现，<a id="a-5z"></a>法界法界自性空，<a id="a-60"></a>乃至意触为缘所生诸受意触为缘所生诸受自性空故。</p>
  <p id="a61">“善现，<a id="a-62"></a>其有欲令无相之法有出有至者，<a id="a-63"></a>则为欲令地界有出有至。<a id="a-64"></a>所以者何？<a id="a-65"></a>地界不能从三界中出，<a id="a-66"></a>亦不能至一切智智中住。<a id="a-67"></a>何以故？<a id="a-68"></a>善现，<a id="a-69"></a>地界地界自性空故。<a id="a-6A"></a>善现，<a id="a-6B"></a>其有欲令无相之法有出有至者，<a id="a-6C"></a>则为欲令水、<a id="a-6D"></a>火、<a id="a-6E"></a>风、<a id="a-6F"></a>空、<a id="a-6G"></a>识界有出有至。<a id="a-6H"></a>所以者何？<a id="a-6I"></a>水、<a id="a-6J"></a>火、<a id="a-6K"></a>风、<a id="a-6L"></a>空、<a id="a-6M"></a>识界不能从三界中出，<a id="a-6N"></a>亦不能至一切智智中住。<a id="a-6O"></a>何以故？<a id="a-6P"></a>善现，<a id="a-6Q"></a>水、<a id="a-6R"></a>火、<a id="a-6S"></a>风、<a id="a-6T"></a>空、<a id="a-6U"></a>识界水、<a id="a-6V"></a>火、<a id="a-6W"></a>风、<a id="a-6X"></a>空、<a id="a-6Y"></a>识界自性空故。</p>
  <p id="a6Z">“善现，<a id="a-6a"></a>其有欲令无相之法有出有至者，<a id="a-6b"></a>则为欲令苦圣谛有出有至。<a id="a-6c"></a>所以者何？<a id="a-6d"></a>苦圣谛不能从三界中出，<a id="a-6e"></a>亦不能至一切智智中住。<a id="a-6f"></a>何以故？<a id="a-6g"></a>善现，<a id="a-6h"></a>苦圣谛苦圣谛自性空故。<a id="a-6i"></a>善现，<a id="a-6j"></a>其有欲令无相之法有出有至者，<a id="a-6k"></a>则为欲令集、<a id="a-6l"></a>灭、<a id="a-6m"></a>道圣谛有出有至。<a id="a-6n"></a>所以者何？<a id="a-6o"></a>集、<a id="a-6p"></a>灭、<a id="a-6q"></a>道圣谛不能从三界中出，<a id="a-6r"></a>亦不能至一切智智中住。<a id="a-6s"></a>何以故？<a id="a-6t"></a>善现，<a id="a-6u"></a>集、<a id="a-6v"></a>灭、<a id="a-6w"></a>道圣谛集、<a id="a-6x"></a>灭、<a id="a-6y"></a>道圣谛自性空故。</p>
  <p id="a6z">“善现，<a id="a-70"></a>其有欲令无相之法有出有至者，<a id="a-71"></a>则为欲令无明有出有至。<a id="a-72"></a>所以者何？<a id="a-73"></a>无明不能从三界中出，<a id="a-74"></a>亦不能至一切智智中住。<a id="a-75"></a>何以故？<a id="a-76"></a>善现，<a id="a-77"></a>无明无明自性空故。<a id="a-78"></a>善现，<a id="a-79"></a>其有欲令无相之法有出有至者，<a id="a-7A"></a>则为欲令行、<a id="a-7B"></a>识、<a id="a-7C"></a>名色、<a id="a-7D"></a>六处、<a id="a-7E"></a>触、<a id="a-7F"></a>受、<a id="a-7G"></a>爱、<a id="a-7H"></a>取、<a id="a-7I"></a>有、<a id="a-7J"></a>生、<a id="a-7K"></a>老死愁叹苦忧恼有出有至。<a id="a-7L"></a>所以者何？<a id="a-7M"></a>行乃至老死愁叹苦忧恼不能从三界中出，<a id="a-7N"></a>亦不能至一切智智中住。<a id="a-7O"></a>何以故？<a id="a-7P"></a>善现，<a id="a-7Q"></a>行行自性空，<a id="a-7R"></a>乃至老死愁叹苦忧恼老死愁叹苦忧恼自性空故。</p>
  <p id="a7S">“善现，<a id="a-7T"></a>其有欲令无相之法有出有至者，<a id="a-7U"></a>则为欲令幻事有出有至。<a id="a-7V"></a>所以者何？<a id="a-7W"></a>幻事不能从三界中出，<a id="a-7X"></a>亦不能至一切智智中住。<a id="a-7Y"></a>何以故？<a id="a-7Z"></a>善现，<a id="a-7a"></a>幻事幻事自性空故。<a id="a-7b"></a>善现，<a id="a-7c"></a>其有欲令无相之法有出有至者，<a id="a-7d"></a>则为欲令梦境、<a id="a-7e"></a>像、<a id="a-7f"></a>响、<a id="a-7g"></a>光影、<a id="a-7h"></a>空花、<a id="a-7i"></a>阳焰、<a id="a-7j"></a>寻香城、<a id="a-7k"></a>变化事有出有至。<a id="a-7l"></a>所以者何？<a id="a-7m"></a>梦境乃至变化事不能从三界中出，<a id="a-7n"></a>亦不能至一切智智中住。<a id="a-7o"></a>何以故？<a id="a-7p"></a>善现，<a id="a-7q"></a>梦境梦境自性空，<a id="a-7r"></a>乃至变化事变化事自性空故。</p>
  <p id="a7s">“善现，<a id="a-7t"></a>其有欲令无相之法有出有至者，<a id="a-7u"></a>则为欲令内空有出有至。<a id="a-7v"></a>所以者何？<a id="a-7w"></a>内空不能从三界中出，<a id="a-7x"></a>亦不能至一切智智中住。<a id="a-7y"></a>何以故？<a id="a-7z"></a>善现，<a id="a-80"></a>内空内空自性空故。<a id="a-81"></a>善现，<a id="a-82"></a>其有欲令无相之法有出有至者，<a id="a-83"></a>则为欲令外空、<a id="a-84"></a>内外空、<a id="a-85"></a>空空、<a id="a-86"></a>大空、<a id="a-87"></a>胜义空、<a id="a-88"></a>有为空、<a id="a-89"></a>无为空、<a id="a-8A"></a>毕竟空、<a id="a-8B"></a>无际空、<a id="a-8C"></a>散空、<a id="a-8D"></a>无变异空、<a id="a-8E"></a>本性空、<a id="a-8F"></a>自相空、<a id="a-8G"></a>共相空、<a id="a-8H"></a>一切法空、<a id="a-8I"></a>不可得空、<a id="a-8J"></a>无性空、<a id="a-8K"></a>自性空、<a id="a-8L"></a>无性自性空有出有至。<a id="a-8M"></a>所以者何？<a id="a-8N"></a>外空乃至无性自性空不能从三界中出，<a id="a-8O"></a>亦不能至一切智智中住。<a id="a-8P"></a>何以故？<a id="a-8Q"></a>善现，<a id="a-8R"></a>外空外空自性空，<a id="a-8S"></a>乃至无性自性空无性自性空自性空故。</p>
  <p id="a8T">“善现，<a id="a-8U"></a>其有欲令无相之法有出有至者，<a id="a-8V"></a>则为欲令布施波罗蜜多有出有至。<a id="a-8W"></a>所以者何？<a id="a-8X"></a>布施波罗蜜多不能从三界中出，<a id="a-8Y"></a>亦不能至一切智智中住。<a id="a-8Z"></a>何以故？<a id="a-8a"></a>善现，<a id="a-8b"></a>布施波罗蜜多布施波罗蜜多自性空故。<a id="a-8c"></a>善现，<a id="a-8d"></a>其有欲令无相之法有出有至者，<a id="a-8e"></a>则为欲令净戒、<a id="a-8f"></a>安忍、<a id="a-8g"></a>精进、<a id="a-8h"></a>静虑、<a id="a-8i"></a>般若波罗蜜多有出有至。<a id="a-8j"></a>所以者何？<a id="a-8k"></a>净戒、<a id="a-8l"></a>安忍、<a id="a-8m"></a>精进、<a id="a-8n"></a>静虑、<a id="a-8o"></a>般若波罗蜜多不能从三界中出，<a id="a-8p"></a>亦不能至一切智智中住。<a id="a-8q"></a>何以故？<a id="a-8r"></a>善现，<a id="a-8s"></a>净戒、<a id="a-8t"></a>安忍、<a id="a-8u"></a>精进、<a id="a-8v"></a>静虑、<a id="a-8w"></a>般若波罗蜜多净戒、<a id="a-8x"></a>安忍、<a id="a-8y"></a>精进、<a id="a-8z"></a>静虑、<a id="a-90"></a>般若波罗蜜多自性空故。</p>
  <p id="a91">“善现，<a id="a-92"></a>其有欲令无相之法有出有至者，<a id="a-93"></a>则为欲令四静虑有出有至。<a id="a-94"></a>所以者何？<a id="a-95"></a>四静虑不能从三界中出，<a id="a-96"></a>亦不能至一切智智中住。<a id="a-97"></a>何以故？<a id="a-98"></a>善现，<a id="a-99"></a>四静虑四静虑自性空故。<a id="a-9A"></a>善现，<a id="a-9B"></a>其有欲令无相之法有出有至者，<a id="a-9C"></a>则为欲令四无量、<a id="a-9D"></a>四无色定有出有至。<a id="a-9E"></a>所以者何？<a id="a-9F"></a>四无量、<a id="a-9G"></a>四无色定不能从三界中出，<a id="a-9H"></a>亦不能至一切智智中住。<a id="a-9I"></a>何以故？<a id="a-9J"></a>善现，<a id="a-9K"></a>四无量、<a id="a-9L"></a>四无色定四无量、<a id="a-9M"></a>四无色定自性空故。</p>
  <p id="a9N">“善现，<a id="a-9O"></a>其有欲令无相之法有出有至者，<a id="a-9P"></a>则为欲令四念住有出有至。<a id="a-9Q"></a>所以者何？<a id="a-9R"></a>四念住不能从三界中出，<a id="a-9S"></a>亦不能至一切智智中住。<a id="a-9T"></a>何以故？<a id="a-9U"></a>善现，<a id="a-9V"></a>四念住四念住自性空故。<a id="a-9W"></a>善现，<a id="a-9X"></a>其有欲令无相之法有出有至者，<a id="a-9Y"></a>则为欲令四正断、<a id="a-9Z"></a>四神足、<a id="a-9a"></a>五根、<a id="a-9b"></a>五力、<a id="a-9c"></a>七等觉支、<a id="a-9d"></a>八圣道支有出有至。<a id="a-9e"></a>所以者何？<a id="a-9f"></a>四正断乃至八圣道支不能从三界中出，<a id="a-9g"></a>亦不能至一切智智中住。<a id="a-9h"></a>何以故？<a id="a-9i"></a>善现，<a id="a-9j"></a>四正断四正断自性空，<a id="a-9k"></a>乃至八圣道支八圣道支自性空故。</p>
  <p id="a9l">“善现，<a id="a-9m"></a>其有欲令无相之法有出有至者，<a id="a-9n"></a>则为欲令空解脱门有出有至。<a id="a-9o"></a>所以者何？<a id="a-9p"></a>空解脱门不能从三界中出，<a id="a-9q"></a>亦不能至一切智智中住。<a id="a-9r"></a>何以故？<a id="a-9s"></a>善现，<a id="a-9t"></a>空解脱门空解脱门自性空故。<a id="a-9u"></a>善现，<a id="a-9v"></a>其有欲令无相之法有出有至者，<a id="a-9w"></a>则为欲令无相、<a id="a-9x"></a>无愿解脱门有出有至。<a id="a-9y"></a>所以者何？<a id="a-9z"></a>无相、<a id="a-A0"></a>无愿解脱门不能从三界中出，<a id="a-A1"></a>亦不能至一切智智中住。<a id="a-A2"></a>何以故？<a id="a-A3"></a>善现，<a id="a-A4"></a>无相、<a id="a-A5"></a>无愿解脱门无相、<a id="a-A6"></a>无愿解脱门自性空故。</p>
  <p id="aA7">“善现，<a id="a-A8"></a>其有欲令无相之法有出有至者，<a id="a-A9"></a>则为欲令五眼有出有至。<a id="a-AA"></a>所以者何？<a id="a-AB"></a>五眼不能从三界中出，<a id="a-AC"></a>亦不能至一切智智中住。<a id="a-AD"></a>何以故？<a id="a-AE"></a>善现，<a id="a-AF"></a>五眼五眼自性空故。<a id="a-AG"></a>善现，<a id="a-AH"></a>其有欲令无相之法有出有至者，<a id="a-AI"></a>则为欲令六神通有出有至。<a id="a-AJ"></a>所以者何？<a id="a-AK"></a>六神通不能从三界中出，<a id="a-AL"></a>亦不能至一切智智中住。<a id="a-AM"></a>何以故？<a id="a-AN"></a>善现，<a id="a-AO"></a>六神通六神通自性空故。</p>
  <p id="aAP">“善现，<a id="a-AQ"></a>其有欲令无相之法有出有至者，<a id="a-AR"></a>则为欲令佛十力有出有至。<a id="a-AS"></a>所以者何？<a id="a-AT"></a>佛十力不能从三界中出，<a id="a-AU"></a>亦不能至一切智智中住。<a id="a-AV"></a>何以故？<a id="a-AW"></a>善现，<a id="a-AX"></a>佛十力佛十力自性空故。<a id="a-AY"></a>善现，<a id="a-AZ"></a>其有欲令无相之法有出有至者，<a id="a-Aa"></a>则为欲令四无所畏、<a id="a-Ab"></a>四无礙解、<a id="a-Ac"></a>大慈、<a id="a-Ad"></a>大悲、<a id="a-Ae"></a>大喜、<a id="a-Af"></a>大舍、<a id="a-Ag"></a>十八佛不共法、<a id="a-Ah"></a>一切智、<a id="a-Ai"></a>道相智、<a id="a-Aj"></a>一切相智有出有至。<a id="a-Ak"></a>所以者何？<a id="a-Al"></a>四无所畏乃至一切相智不能从三界中出，<a id="a-Am"></a>亦不能至一切智智中住。<a id="a-An"></a>何以故？<a id="a-Ao"></a>善现，<a id="a-Ap"></a>四无所畏四无所畏自性空，<a id="a-Aq"></a>乃至一切相智一切相智自性空故。</p>
  <p id="aAr">“善现，<a id="a-As"></a>其有欲令无相之法有出有至者，<a id="a-At"></a>则为欲令预流者恶趣生有出有至。<a id="a-Au"></a>所以者何？<a id="a-Av"></a>预流者恶趣生不能从三界中出，<a id="a-Aw"></a>亦不能至一切智智中住。<a id="a-Ax"></a>何以故？<a id="a-Ay"></a>善现，<a id="a-Az"></a>预流者恶趣生预流者恶趣生自性空故。<a id="a-B0"></a>善现，<a id="a-B1"></a>其有欲令无相之法有出有至者，<a id="a-B2"></a>则为欲令一来者频来生、<a id="a-B3"></a>不还者欲界生、<a id="a-B4"></a>摩诃萨自利生、<a id="a-B5"></a>阿罗汉、<a id="a-B6"></a>独觉、<a id="a-B7"></a>三藐三佛陀后有生有出有至。<a id="a-B8"></a>所以者何？<a id="a-B9"></a>一来者频来生乃至三藐三佛陀后有生不能从三界中出，<a id="a-BA"></a>亦不能至一切智智中住。<a id="a-BB"></a>何以故？<a id="a-BC"></a>善现，<a id="a-BD"></a>一来者频来生一来者频来生自性空，<a id="a-BE"></a>乃至三藐三佛陀三藐三佛陀自性空故。</p>
  <p id="aBF">“善现，<a id="a-BG"></a>其有欲令无相之法有出有至者，<a id="a-BH"></a>则为欲令预流向预流果有出有至。<a id="a-BI"></a>所以者何？<a id="a-BJ"></a>预流向预流果不能从三界中出，<a id="a-BK"></a>亦不能至一切智智中住。<a id="a-BL"></a>何以故？<a id="a-BM"></a>善现，<a id="a-BN"></a>预流向预流果预流向预流果自性空故。<a id="a-BO"></a>善现，<a id="a-BP"></a>其有欲令无相之法有出有至者，<a id="a-BQ"></a>则为欲令一来向一来果、<a id="a-BR"></a>不还向不还果、<a id="a-BS"></a>阿罗汉向阿罗汉果、<a id="a-BT"></a>独觉向独觉果、<a id="a-BU"></a>菩萨如来有出有至。<a id="a-BV"></a>所以者何？<a id="a-BW"></a>一来向一来果乃至如来不能从三界中出，<a id="a-BX"></a>亦不能至一切智智中住。<a id="a-BY"></a>何以故？<a id="a-BZ"></a>善现，<a id="a-Ba"></a>一来向一来果一来向一来果自性空，<a id="a-Bb"></a>乃至如来如来自性空故。</p>
  <p id="aBc">“善现，<a id="a-Bd"></a>其有欲令无相之法有出有至者，<a id="a-Be"></a>则为欲令名字、<a id="a-Bf"></a>假想、<a id="a-Bg"></a>施设、<a id="a-Bh"></a>言说有出有至。<a id="a-Bi"></a>所以者何？<a id="a-Bj"></a>名字、<a id="a-Bk"></a>假想、<a id="a-Bl"></a>施设、<a id="a-Bm"></a>言说不能从三界中出，<a id="a-Bn"></a>亦不能至一切智智中住。<a id="a-Bo"></a>何以故？<a id="a-Bp"></a>善现，<a id="a-Bq"></a>名字、<a id="a-Br"></a>假想、<a id="a-Bs"></a>施设、<a id="a-Bt"></a>言说名字、<a id="a-Bu"></a>假想、<a id="a-Bv"></a>施设、<a id="a-Bw"></a>言说自性空故。</p>
  <p id="aBx">“善现，<a id="a-By"></a>其有欲令无相之法有出有至者，<a id="a-Bz"></a>则为欲令无生无灭、<a id="a-C0"></a>无染无净、<a id="a-C1"></a>无相无为有出有至。<a id="a-C2"></a>所以者何？<a id="a-C3"></a>无生无灭、<a id="a-C4"></a>无染无净、<a id="a-C5"></a>无相无为不能从三界中出，<a id="a-C6"></a>亦不能至一切智智中住。<a id="a-C7"></a>何以故？<a id="a-C8"></a>善现，<a id="a-C9"></a>无生无灭、<a id="a-CA"></a>无染无净、<a id="a-CB"></a>无相无为无生无灭、<a id="a-CC"></a>无染无净、<a id="a-CD"></a>无相无为自性空故。</p>
  <p id="aCE">“善现，<a id="a-CF"></a>由此缘故，<a id="a-CG"></a>如是大乘从三界中出，<a id="a-CH"></a>至一切智智中住，<a id="a-CI"></a>以无二故无出无至，<a id="a-CJ"></a>无相之法无动转故。</p>
  <p id="aCK">“复次，<a id="a-CL"></a>善现，<a id="a-CM"></a>汝问‘如是大乘为何所住？<a id="a-CN"></a>’者，<a id="a-CO"></a>善现，<a id="a-CP"></a>如是大乘都无所住。<a id="a-CQ"></a>所以者何？<a id="a-CR"></a>以一切法皆无所住。<a id="a-CS"></a>何以故？<a id="a-CT"></a>诸法住处不可得故。<a id="a-CU"></a>善现，<a id="a-CV"></a>然此大乘住无所住。</p>
  <p id="aCW">“善现，<a id="a-CX"></a>如真如性非住非不住，<a id="a-CY"></a>大乘亦尔，<a id="a-CZ"></a>非住非不住。<a id="a-Ca"></a>所以者何？<a id="a-Cb"></a>以真如性无住无不住。<a id="a-Cc"></a>何以故？<a id="a-Cd"></a>善现，<a id="a-Ce"></a>真如性真如性空故。<a id="a-Cf"></a>善现，<a id="a-Cg"></a>如法界、<a id="a-Ch"></a>法性、<a id="a-Ci"></a>不虚妄性、<a id="a-Cj"></a>不变异性、<a id="a-Ck"></a>平等性、<a id="a-Cl"></a>离生性、<a id="a-Cm"></a>不思议界、<a id="a-Cn"></a>虚空界、<a id="a-Co"></a>断界、<a id="a-Cp"></a>离界、<a id="a-Cq"></a>灭界、<a id="a-Cr"></a>无性界、<a id="a-Cs"></a>无相界、<a id="a-Ct"></a>无作界、<a id="a-Cu"></a>无为界、<a id="a-Cv"></a>安隐界、<a id="a-Cw"></a>寂静界、<a id="a-Cx"></a>法定、<a id="a-Cy"></a>法住、<a id="a-Cz"></a>本无、<a id="a-D0"></a>实际性非住非不住，<a id="a-D1"></a>大乘亦尔，<a id="a-D2"></a>非住非不住。<a id="a-D3"></a>所以者何？<a id="a-D4"></a>以法界性乃至实际性无住无不住。<a id="a-D5"></a>何以故？<a id="a-D6"></a>善现，<a id="a-D7"></a>法界性法界性空，<a id="a-D8"></a>乃至实际性实际性空故。</p>
  <p id="aD9">“善现，<a id="a-DA"></a>如色性非住非不住，<a id="a-DB"></a>大乘亦尔，<a id="a-DC"></a>非住非不住。<a id="a-DD"></a>所以者何？<a id="a-DE"></a>以色性无住无不住。<a id="a-DF"></a>何以故？<a id="a-DG"></a>善现，<a id="a-DH"></a>色性色性空故。<a id="a-DI"></a>善现，<a id="a-DJ"></a>如受、<a id="a-DK"></a>想、<a id="a-DL"></a>行、<a id="a-DM"></a>识性非住非不住，<a id="a-DN"></a>大乘亦尔，<a id="a-DO"></a>非住非不住。<a id="a-DP"></a>所以者何？<a id="a-DQ"></a>以受、<a id="a-DR"></a>想、<a id="a-DS"></a>行、<a id="a-DT"></a>识性无住无不住。<a id="a-DU"></a>何以故？<a id="a-DV"></a>善现，<a id="a-DW"></a>受、<a id="a-DX"></a>想、<a id="a-DY"></a>行、<a id="a-DZ"></a>识性受、<a id="a-Da"></a>想、<a id="a-Db"></a>行、<a id="a-Dc"></a>识性空故。</p>
  <p id="aDd">“善现，<a id="a-De"></a>如眼处性非住非不住，<a id="a-Df"></a>大乘亦尔，<a id="a-Dg"></a>非住非不住。<a id="a-Dh"></a>所以者何？<a id="a-Di"></a>以眼处性无住无不住。<a id="a-Dj"></a>何以故？<a id="a-Dk"></a>善现，<a id="a-Dl"></a>眼处性眼处性空故。<a id="a-Dm"></a>善现，<a id="a-Dn"></a>如耳、<a id="a-Do"></a>鼻、<a id="a-Dp"></a>舌、<a id="a-Dq"></a>身、<a id="a-Dr"></a>意处性非住非不住，<a id="a-Ds"></a>大乘亦尔，<a id="a-Dt"></a>非住非不住。<a id="a-Du"></a>所以者何？<a id="a-Dv"></a>以耳、<a id="a-Dw"></a>鼻、<a id="a-Dx"></a>舌、<a id="a-Dy"></a>身、<a id="a-Dz"></a>意处性无住无不住。<a id="a-E0"></a>何以故？<a id="a-E1"></a>善现，<a id="a-E2"></a>耳、<a id="a-E3"></a>鼻、<a id="a-E4"></a>舌、<a id="a-E5"></a>身、<a id="a-E6"></a>意处性耳、<a id="a-E7"></a>鼻、<a id="a-E8"></a>舌、<a id="a-E9"></a>身、<a id="a-EA"></a>意处性空故。</p>
  <p id="aEB">“善现，<a id="a-EC"></a>如色处性非住非不住，<a id="a-ED"></a>大乘亦尔，<a id="a-EE"></a>非住非不住。<a id="a-EF"></a>所以者何？<a id="a-EG"></a>以色处性无住无不住。<a id="a-EH"></a>何以故？<a id="a-EI"></a>善现，<a id="a-EJ"></a>色处性色处性空故。<a id="a-EK"></a>善现，<a id="a-EL"></a>如声、<a id="a-EM"></a>香、<a id="a-EN"></a>味、<a id="a-EO"></a>触、<a id="a-EP"></a>法处性非住非不住，<a id="a-EQ"></a>大乘亦尔，<a id="a-ER"></a>非住非不住。<a id="a-ES"></a>所以者何？<a id="a-ET"></a>以声、<a id="a-EU"></a>香、<a id="a-EV"></a>味、<a id="a-EW"></a>触、<a id="a-EX"></a>法处性无住无不住。<a id="a-EY"></a>何以故？<a id="a-EZ"></a>善现，<a id="a-Ea"></a>声、<a id="a-Eb"></a>香、<a id="a-Ec"></a>味、<a id="a-Ed"></a>触、<a id="a-Ee"></a>法处性声、<a id="a-Ef"></a>香、<a id="a-Eg"></a>味、<a id="a-Eh"></a>触、<a id="a-Ei"></a>法处性空故。</p>
  <p id="aEj">“善现，<a id="a-Ek"></a>如眼界性非住非不住，<a id="a-El"></a>大乘亦尔，<a id="a-Em"></a>非住非不住。<a id="a-En"></a>所以者何？<a id="a-Eo"></a>以眼界性无住无不住。<a id="a-Ep"></a>何以故？<a id="a-Eq"></a>善现，<a id="a-Er"></a>眼界性眼界性空故。<a id="a-Es"></a>善现，<a id="a-Et"></a>如色界、<a id="a-Eu"></a>眼识界及眼触、<a id="a-Ev"></a>眼触为缘所生诸受性非住非不住，<a id="a-Ew"></a>大乘亦尔，<a id="a-Ex"></a>非住非不住。<a id="a-Ey"></a>所以者何？<a id="a-Ez"></a>以色界性乃至眼触为缘所生诸受性无住无不住。<a id="a-F0"></a>何以故？<a id="a-F1"></a>善现，<a id="a-F2"></a>色界性色界性空，<a id="a-F3"></a>乃至眼触为缘所生诸受性眼触为缘所生诸受性空故。</p>
  <p id="aF4">“善现，<a id="a-F5"></a>如耳界性非住非不住，<a id="a-F6"></a>大乘亦尔，<a id="a-F7"></a>非住非不住。<a id="a-F8"></a>所以者何？<a id="a-F9"></a>以耳界性无住无不住。<a id="a-FA"></a>何以故？<a id="a-FB"></a>善现，<a id="a-FC"></a>耳界性耳界性空故。<a id="a-FD"></a>善现，<a id="a-FE"></a>如声界、<a id="a-FF"></a>耳识界及耳触、<a id="a-FG"></a>耳触为缘所生诸受性非住非不住，<a id="a-FH"></a>大乘亦尔，<a id="a-FI"></a>非住非不住。<a id="a-FJ"></a>所以者何？<a id="a-FK"></a>以声界性乃至耳触为缘所生诸受性无住无不住。<a id="a-FL"></a>何以故？<a id="a-FM"></a>善现，<a id="a-FN"></a>声界性声界性空，<a id="a-FO"></a>乃至耳触为缘所生诸受性耳触为缘所生诸受性空故。</p>
  <p id="aFP">“善现，<a id="a-FQ"></a>如鼻界性非住非不住，<a id="a-FR"></a>大乘亦尔，<a id="a-FS"></a>非住非不住。<a id="a-FT"></a>所以者何？<a id="a-FU"></a>以鼻界性无住无不住。<a id="a-FV"></a>何以故？<a id="a-FW"></a>善现，<a id="a-FX"></a>鼻界性鼻界性空故。<a id="a-FY"></a>善现，<a id="a-FZ"></a>如香界、<a id="a-Fa"></a>鼻识界及鼻触、<a id="a-Fb"></a>鼻触为缘所生诸受性非住非不住，<a id="a-Fc"></a>大乘亦尔，<a id="a-Fd"></a>非住非不住。<a id="a-Fe"></a>所以者何？<a id="a-Ff"></a>以香界性乃至鼻触为缘所生诸受性无住无不住。<a id="a-Fg"></a>何以故？<a id="a-Fh"></a>善现，<a id="a-Fi"></a>香界性香界性空，<a id="a-Fj"></a>乃至鼻触为缘所生诸受性鼻触为缘所生诸受性空故。</p>
  <p id="aFk">“善现，<a id="a-Fl"></a>如舌界性非住非不住，<a id="a-Fm"></a>大乘亦尔，<a id="a-Fn"></a>非住非不住。<a id="a-Fo"></a>所以者何？<a id="a-Fp"></a>以舌界性无住无不住。<a id="a-Fq"></a>何以故？<a id="a-Fr"></a>善现，<a id="a-Fs"></a>舌界性舌界性空故。<a id="a-Ft"></a>善现，<a id="a-Fu"></a>如味界、<a id="a-Fv"></a>舌识界及舌触、<a id="a-Fw"></a>舌触为缘所生诸受性非住非不住，<a id="a-Fx"></a>大乘亦尔，<a id="a-Fy"></a>非住非不住。<a id="a-Fz"></a>所以者何？<a id="a-G0"></a>以味界性乃至舌触为缘所生诸受性无住无不住。<a id="a-G1"></a>何以故？<a id="a-G2"></a>善现，<a id="a-G3"></a>味界性味界性空，<a id="a-G4"></a>乃至舌触为缘所生诸受性舌触为缘所生诸受性空故。</p>
  <p id="aG5">“善现，<a id="a-G6"></a>如身界性非住非不住，<a id="a-G7"></a>大乘亦尔，<a id="a-G8"></a>非住非不住。<a id="a-G9"></a>所以者何？<a id="a-GA"></a>以身界性无住无不住。<a id="a-GB"></a>何以故？<a id="a-GC"></a>善现，<a id="a-GD"></a>身界性身界性空故。<a id="a-GE"></a>善现，<a id="a-GF"></a>如触界、<a id="a-GG"></a>身识界及身触、<a id="a-GH"></a>身触为缘所生诸受性非住非不住，<a id="a-GI"></a>大乘亦尔，<a id="a-GJ"></a>非住非不住。<a id="a-GK"></a>所以者何？<a id="a-GL"></a>以触界性乃至身触为缘所生诸受性无住无不住。<a id="a-GM"></a>何以故？<a id="a-GN"></a>善现，<a id="a-GO"></a>触界性触界性空，<a id="a-GP"></a>乃至身触为缘所生诸受性身触为缘所生诸受性空故。</p>
  <p id="aGQ">“善现，<a id="a-GR"></a>如意界性非住非不住，<a id="a-GS"></a>大乘亦尔，<a id="a-GT"></a>非住非不住。<a id="a-GU"></a>所以者何？<a id="a-GV"></a>以意界性无住无不住。<a id="a-GW"></a>何以故？<a id="a-GX"></a>善现，<a id="a-GY"></a>意界性意界性空故。<a id="a-GZ"></a>善现，<a id="a-Ga"></a>如法界、<a id="a-Gb"></a>意识界及意触、<a id="a-Gc"></a>意触为缘所生诸受性非住非不住，<a id="a-Gd"></a>大乘亦尔，<a id="a-Ge"></a>非住非不住。<a id="a-Gf"></a>所以者何？<a id="a-Gg"></a>以法界性乃至意触为缘所生诸受性无住无不住。<a id="a-Gh"></a>何以故？<a id="a-Gi"></a>善现，<a id="a-Gj"></a>法界性法界性空，<a id="a-Gk"></a>乃至意触为缘所生诸受性意触为缘所生诸受性空故。</p>
  <p id="aGl">“善现，<a id="a-Gm"></a>如地界性非住非不住，<a id="a-Gn"></a>大乘亦尔，<a id="a-Go"></a>非住非不住。<a id="a-Gp"></a>所以者何？<a id="a-Gq"></a>以地界性无住无不住。<a id="a-Gr"></a>何以故？<a id="a-Gs"></a>善现，<a id="a-Gt"></a>地界性地界性空故。<a id="a-Gu"></a>善现，<a id="a-Gv"></a>如水、<a id="a-Gw"></a>火、<a id="a-Gx"></a>风、<a id="a-Gy"></a>空、<a id="a-Gz"></a>识界性非住非不住，<a id="a-H0"></a>大乘亦尔，<a id="a-H1"></a>非住非不住。<a id="a-H2"></a>所以者何？<a id="a-H3"></a>以水、<a id="a-H4"></a>火、<a id="a-H5"></a>风、<a id="a-H6"></a>空、<a id="a-H7"></a>识界性无住无不住。<a id="a-H8"></a>何以故？<a id="a-H9"></a>善现，<a id="a-HA"></a>水、<a id="a-HB"></a>火、<a id="a-HC"></a>风、<a id="a-HD"></a>空、<a id="a-HE"></a>识界性水、<a id="a-HF"></a>火、<a id="a-HG"></a>风、<a id="a-HH"></a>空、<a id="a-HI"></a>识界性空故。</p>
  <p id="aHJ">“善现，<a id="a-HK"></a>如苦圣谛性非住非不住，<a id="a-HL"></a>大乘亦尔，<a id="a-HM"></a>非住非不住。<a id="a-HN"></a>所以者何？<a id="a-HO"></a>以苦圣谛性无住无不住。<a id="a-HP"></a>何以故？<a id="a-HQ"></a>善现，<a id="a-HR"></a>苦圣谛性苦圣谛性空故。<a id="a-HS"></a>善现，<a id="a-HT"></a>如集、<a id="a-HU"></a>灭、<a id="a-HV"></a>道圣谛性非住非不住，<a id="a-HW"></a>大乘亦尔，<a id="a-HX"></a>非住非不住。<a id="a-HY"></a>所以者何？<a id="a-HZ"></a>以集、<a id="a-Ha"></a>灭、<a id="a-Hb"></a>道圣谛性无住无不住。<a id="a-Hc"></a>何以故？<a id="a-Hd"></a>善现，<a id="a-He"></a>集、<a id="a-Hf"></a>灭、<a id="a-Hg"></a>道圣谛性集、<a id="a-Hh"></a>灭、<a id="a-Hi"></a>道圣谛性空故。</p>
  <p id="aHj">“善现，<a id="a-Hk"></a>如无明性非住非不住，<a id="a-Hl"></a>大乘亦尔，<a id="a-Hm"></a>非住非不住。<a id="a-Hn"></a>所以者何？<a id="a-Ho"></a>以无明性无住无不住。<a id="a-Hp"></a>何以故？<a id="a-Hq"></a>善现，<a id="a-Hr"></a>无明性无明性空故。<a id="a-Hs"></a>善现，<a id="a-Ht"></a>如行、<a id="a-Hu"></a>识、<a id="a-Hv"></a>名色、<a id="a-Hw"></a>六处、<a id="a-Hx"></a>触、<a id="a-Hy"></a>受、<a id="a-Hz"></a>爱、<a id="a-I0"></a>取、<a id="a-I1"></a>有、<a id="a-I2"></a>生、<a id="a-I3"></a>老死愁叹苦忧恼性非住非不住，<a id="a-I4"></a>大乘亦尔，<a id="a-I5"></a>非住非不住。<a id="a-I6"></a>所以者何？<a id="a-I7"></a>以行性乃至老死愁叹苦忧恼性无住无不住。<a id="a-I8"></a>何以故？<a id="a-I9"></a>善现，<a id="a-IA"></a>行性行性空，<a id="a-IB"></a>乃至老死愁叹苦忧恼性老死愁叹苦忧恼性空故。</p>
  <p id="aIC">“善现，<a id="a-ID"></a>如幻事性非住非不住，<a id="a-IE"></a>大乘亦尔，<a id="a-IF"></a>非住非不住。<a id="a-IG"></a>所以者何？<a id="a-IH"></a>以幻事性无住无不住。<a id="a-II"></a>何以故？<a id="a-IJ"></a>善现，<a id="a-IK"></a>幻事性幻事性空故。<a id="a-IL"></a>善现，<a id="a-IM"></a>如梦境、<a id="a-IN"></a>像、<a id="a-IO"></a>响、<a id="a-IP"></a>光影、<a id="a-IQ"></a>空花、<a id="a-IR"></a>阳焰、<a id="a-IS"></a>寻香城、<a id="a-IT"></a>变化事性非住非不住，<a id="a-IU"></a>大乘亦尔，<a id="a-IV"></a>非住非不住。<a id="a-IW"></a>所以者何？<a id="a-IX"></a>以梦境性乃至变化事性无住无不住。<a id="a-IY"></a>何以故？<a id="a-IZ"></a>善现，<a id="a-Ia"></a>梦境性梦境性空，<a id="a-Ib"></a>乃至变化事性变化事性空故。</p>
  <p id="aIc">“善现，<a id="a-Id"></a>如内空性非住非不住，<a id="a-Ie"></a>大乘亦尔，<a id="a-If"></a>非住非不住。<a id="a-Ig"></a>所以者何？<a id="a-Ih"></a>以内空性无住无不住。<a id="a-Ii"></a>何以故？<a id="a-Ij"></a>善现，<a id="a-Ik"></a>内空性内空性空故。<a id="a-Il"></a>善现，<a id="a-Im"></a>如外空、<a id="a-In"></a>内外空、<a id="a-Io"></a>空空、<a id="a-Ip"></a>大空、<a id="a-Iq"></a>胜义空、<a id="a-Ir"></a>有为空、<a id="a-Is"></a>无为空、<a id="a-It"></a>毕竟空、<a id="a-Iu"></a>无际空、<a id="a-Iv"></a>散空、<a id="a-Iw"></a>无变异空、<a id="a-Ix"></a>本性空、<a id="a-Iy"></a>自相空、<a id="a-Iz"></a>共相空、<a id="a-J0"></a>一切法空、<a id="a-J1"></a>不可得空、<a id="a-J2"></a>无性空、<a id="a-J3"></a>自性空、<a id="a-J4"></a>无性自性空性非住非不住，<a id="a-J5"></a>大乘亦尔，<a id="a-J6"></a>非住非不住。<a id="a-J7"></a>所以者何？<a id="a-J8"></a>以外空性乃至无性自性空性无住无不住。<a id="a-J9"></a>何以故？<a id="a-JA"></a>善现，<a id="a-JB"></a>外空性外空性空，<a id="a-JC"></a>乃至无性自性空性无性自性空性空故。</p>
  <p id="aJD">“善现，<a id="a-JE"></a>如布施波罗蜜多性非住非不住，<a id="a-JF"></a>大乘亦尔，<a id="a-JG"></a>非住非不住。<a id="a-JH"></a>所以者何？<a id="a-JI"></a>以布施波罗蜜多性无住无不住。<a id="a-JJ"></a>何以故？<a id="a-JK"></a>善现，<a id="a-JL"></a>布施波罗蜜多性布施波罗蜜多性空故。<a id="a-JM"></a>善现，<a id="a-JN"></a>如净戒、<a id="a-JO"></a>安忍、<a id="a-JP"></a>精进、<a id="a-JQ"></a>静虑、<a id="a-JR"></a>般若波罗蜜多性非住非不住，<a id="a-JS"></a>大乘亦尔，<a id="a-JT"></a>非住非不住。<a id="a-JU"></a>所以者何？<a id="a-JV"></a>以净戒、<a id="a-JW"></a>安忍、<a id="a-JX"></a>精进、<a id="a-JY"></a>静虑、<a id="a-JZ"></a>般若波罗蜜多性无住无不住。<a id="a-Ja"></a>何以故？<a id="a-Jb"></a>善现，<a id="a-Jc"></a>净戒、<a id="a-Jd"></a>安忍、<a id="a-Je"></a>精进、<a id="a-Jf"></a>静虑、<a id="a-Jg"></a>般若波罗蜜多性净戒、<a id="a-Jh"></a>安忍、<a id="a-Ji"></a>精进、<a id="a-Jj"></a>静虑、<a id="a-Jk"></a>般若波罗蜜多性空故。</p>
  <p id="aJl">“善现，<a id="a-Jm"></a>如四静虑性非住非不住，<a id="a-Jn"></a>大乘亦尔，<a id="a-Jo"></a>非住非不住。<a id="a-Jp"></a>所以者何？<a id="a-Jq"></a>以四静虑性无住无不住。<a id="a-Jr"></a>何以故？<a id="a-Js"></a>善现，<a id="a-Jt"></a>四静虑性四静虑性空故。<a id="a-Ju"></a>善现，<a id="a-Jv"></a>如四无量、<a id="a-Jw"></a>四无色定性非住非不住，<a id="a-Jx"></a>大乘亦尔，<a id="a-Jy"></a>非住非不住。<a id="a-Jz"></a>所以者何？<a id="a-K0"></a>以四无量、<a id="a-K1"></a>四无色定性无住无不住。<a id="a-K2"></a>何以故？<a id="a-K3"></a>善现，<a id="a-K4"></a>四无量、<a id="a-K5"></a>四无色定性四无量、<a id="a-K6"></a>四无色定性空故。</p>
  <p id="aK7">“善现，<a id="a-K8"></a>如四念住性非住非不住，<a id="a-K9"></a>大乘亦尔，<a id="a-KA"></a>非住非不住。<a id="a-KB"></a>所以者何？<a id="a-KC"></a>以四念住性无住无不住。<a id="a-KD"></a>何以故？<a id="a-KE"></a>善现，<a id="a-KF"></a>四念住性四念住性空故。<a id="a-KG"></a>善现，<a id="a-KH"></a>如四正断、<a id="a-KI"></a>四神足、<a id="a-KJ"></a>五根、<a id="a-KK"></a>五力、<a id="a-KL"></a>七等觉支、<a id="a-KM"></a>八圣道支性非住非不住，<a id="a-KN"></a>大乘亦尔，<a id="a-KO"></a>非住非不住。<a id="a-KP"></a>所以者何？<a id="a-KQ"></a>以四正断性乃至八圣道支性无住无不住。<a id="a-KR"></a>何以故？<a id="a-KS"></a>善现，<a id="a-KT"></a>四正断性四正断性空，<a id="a-KU"></a>乃至八圣道支性八圣道支性空故。</p>
  <p id="aKV">“善现，<a id="a-KW"></a>如空解脱门性非住非不住，<a id="a-KX"></a>大乘亦尔，<a id="a-KY"></a>非住非不住。<a id="a-KZ"></a>所以者何？<a id="a-Ka"></a>以空解脱门性无住无不住。<a id="a-Kb"></a>何以故？<a id="a-Kc"></a>善现，<a id="a-Kd"></a>空解脱门性空解脱门性空故。<a id="a-Ke"></a>善现，<a id="a-Kf"></a>如无相、<a id="a-Kg"></a>无愿解脱门性非住非不住，<a id="a-Kh"></a>大乘亦尔，<a id="a-Ki"></a>非住非不住。<a id="a-Kj"></a>所以者何？<a id="a-Kk"></a>以无相、<a id="a-Kl"></a>无愿解脱门性无住无不住。<a id="a-Km"></a>何以故？<a id="a-Kn"></a>善现，<a id="a-Ko"></a>无相、<a id="a-Kp"></a>无愿解脱门性无相、<a id="a-Kq"></a>无愿解脱门性空故。</p>
  <p id="aKr">“善现，<a id="a-Ks"></a>如五眼性非住非不住，<a id="a-Kt"></a>大乘亦尔，<a id="a-Ku"></a>非住非不住。<a id="a-Kv"></a>所以者何？<a id="a-Kw"></a>以五眼性无住无不住。<a id="a-Kx"></a>何以故？<a id="a-Ky"></a>善现，<a id="a-Kz"></a>五眼性五眼性空故。<a id="a-L0"></a>善现，<a id="a-L1"></a>如六神通性非住非不住，<a id="a-L2"></a>大乘亦尔，<a id="a-L3"></a>非住非不住。<a id="a-L4"></a>所以者何？<a id="a-L5"></a>以六神通性无住无不住。<a id="a-L6"></a>何以故？<a id="a-L7"></a>善现，<a id="a-L8"></a>六神通性六神通性空故。</p>
  <p id="aL9">“善现，<a id="a-LA"></a>如佛十力性非住非不住，<a id="a-LB"></a>大乘亦尔，<a id="a-LC"></a>非住非不住。<a id="a-LD"></a>所以者何？<a id="a-LE"></a>以佛十力性无住无不住。<a id="a-LF"></a>何以故？<a id="a-LG"></a>善现，<a id="a-LH"></a>佛十力性佛十力性空故。<a id="a-LI"></a>善现，<a id="a-LJ"></a>如四无所畏、<a id="a-LK"></a>四无礙解、<a id="a-LL"></a>大慈、<a id="a-LM"></a>大悲、<a id="a-LN"></a>大喜、<a id="a-LO"></a>大舍、<a id="a-LP"></a>十八佛不共法、<a id="a-LQ"></a>一切智、<a id="a-LR"></a>道相智、<a id="a-LS"></a>一切相智性非住非不住，<a id="a-LT"></a>大乘亦尔，<a id="a-LU"></a>非住非不住。<a id="a-LV"></a>所以者何？<a id="a-LW"></a>以四无所畏性乃至一切相智性无住无不住。<a id="a-LX"></a>何以故？<a id="a-LY"></a>善现，<a id="a-LZ"></a>四无所畏性四无所畏性空，<a id="a-La"></a>乃至一切相智性一切相智性空故。</p>
  <p id="aLb">“善现，<a id="a-Lc"></a>如预流者恶趣生性非住非不住，<a id="a-Ld"></a>大乘亦尔，<a id="a-Le"></a>非住非不住。<a id="a-Lf"></a>所以者何？<a id="a-Lg"></a>以预流者恶趣生性无住无不住。<a id="a-Lh"></a>何以故？<a id="a-Li"></a>善现，<a id="a-Lj"></a>预流者恶趣生性预流者恶趣生性空故。<a id="a-Lk"></a>善现，<a id="a-Ll"></a>如一来者频来生、<a id="a-Lm"></a>不还者欲界生、<a id="a-Ln"></a>摩诃萨自利生、<a id="a-Lo"></a>阿罗汉、<a id="a-Lp"></a>独觉、<a id="a-Lq"></a>三藐三佛陀后有生性非住非不住，<a id="a-Lr"></a>大乘亦尔，<a id="a-Ls"></a>非住非不住。<a id="a-Lt"></a>所以者何？<a id="a-Lu"></a>以一来者频来生性乃至三藐三佛陀后有生性无住无不住。<a id="a-Lv"></a>何以故？<a id="a-Lw"></a>善现，<a id="a-Lx"></a>一来者频来生性一来者频来生性空，<a id="a-Ly"></a>乃至三藐三佛陀后有生性三藐三佛陀后有生性空故。</p>
  <p id="aLz">“善现，<a id="a-M0"></a>如预流向预流果性非住非不住，<a id="a-M1"></a>大乘亦尔，<a id="a-M2"></a>非住非不住。<a id="a-M3"></a>所以者何？<a id="a-M4"></a>以预流向预流果性无住无不住。<a id="a-M5"></a>何以故？<a id="a-M6"></a>善现，<a id="a-M7"></a>预流向预流果性预流向预流果性空故。<a id="a-M8"></a>善现，<a id="a-M9"></a>如一来向一来果、<a id="a-MA"></a>不还向不还果、<a id="a-MB"></a>阿罗汉向阿罗汉果、<a id="a-MC"></a>独觉向独觉果、<a id="a-MD"></a>菩萨、<a id="a-ME"></a>如来性非住非不住，<a id="a-MF"></a>大乘亦尔，<a id="a-MG"></a>非住非不住。<a id="a-MH"></a>所以者何？<a id="a-MI"></a>以一来向一来果性乃至如来性无住无不住。<a id="a-MJ"></a>何以故？<a id="a-MK"></a>善现，<a id="a-ML"></a>一来向一来果性一来向一来果性空，<a id="a-MM"></a>乃至如来性如来性空故。</p>
  <p id="aMN">“善现，<a id="a-MO"></a>如名字、<a id="a-MP"></a>假想、<a id="a-MQ"></a>施设、<a id="a-MR"></a>言说性非住非不住，<a id="a-MS"></a>大乘亦尔，<a id="a-MT"></a>非住非不住。<a id="a-MU"></a>所以者何？<a id="a-MV"></a>以名字、<a id="a-MW"></a>假想、<a id="a-MX"></a>施设、<a id="a-MY"></a>言说性无住无不住。<a id="a-MZ"></a>何以故？<a id="a-Ma"></a>善现，<a id="a-Mb"></a>名字、<a id="a-Mc"></a>假想、<a id="a-Md"></a>施设、<a id="a-Me"></a>言说性名字、<a id="a-Mf"></a>假想、<a id="a-Mg"></a>施设、<a id="a-Mh"></a>言说性空故。</p>
  <p id="aMi">“善现，<a id="a-Mj"></a>如无生无灭、<a id="a-Mk"></a>无染无净、<a id="a-Ml"></a>无相无为性非住非不住，<a id="a-Mm"></a>大乘亦尔，<a id="a-Mn"></a>非住非不住。<a id="a-Mo"></a>所以者何？<a id="a-Mp"></a>以无生无灭、<a id="a-Mq"></a>无染无净、<a id="a-Mr"></a>无相无为性无住无不住。<a id="a-Ms"></a>何以故？<a id="a-Mt"></a>善现，<a id="a-Mu"></a>无生无灭、<a id="a-Mv"></a>无染无净、<a id="a-Mw"></a>无相无为性无生无灭、<a id="a-Mx"></a>无染无净、<a id="a-My"></a>无相无为性空故。</p>
  <p id="aMz">“善现，<a id="a-N0"></a>由此缘故，<a id="a-N1"></a>如是大乘虽都无所住而住无所住。</p>
  <p id="aN2">“复次，<a id="a-N3"></a>善现，<a id="a-N4"></a>汝问‘谁复乘是大乘而出？<a id="a-N5"></a>’者，<a id="a-N6"></a>善现，<a id="a-N7"></a>都无乘是大乘出者。<a id="a-N8"></a>所以者何？<a id="a-N9"></a>若所乘乘、<a id="a-NA"></a>若能乘者、<a id="a-NB"></a>由此为此、<a id="a-NC"></a>所出所至及出至时，<a id="a-ND"></a>如是一切皆无所有都不可得。<a id="a-NE"></a>何以故？<a id="a-NF"></a>善现，<a id="a-NG"></a>以一切法皆无所有都不可得，<a id="a-NH"></a>毕竟净故，<a id="a-NI"></a>如何可言有乘、<a id="a-NJ"></a>乘者、<a id="a-NK"></a>由为、<a id="a-NL"></a>出至及出至时？</p>
  <p id="aNM">“善现当知，<a id="a-NN"></a>我无所有不可得故，<a id="a-NO"></a>乘大乘者亦不可得。<a id="a-NP"></a>所以者何？<a id="a-NQ"></a>毕竟净故。<a id="a-NR"></a>如是有情、<a id="a-NS"></a>命者、<a id="a-NT"></a>生者、<a id="a-NU"></a>养者、<a id="a-NV"></a>士夫、<a id="a-NW"></a>补特伽罗、<a id="a-NX"></a>意生、<a id="a-NY"></a>儒童、<a id="a-NZ"></a>作者、<a id="a-Na"></a>使作者、<a id="a-Nb"></a>起者、<a id="a-Nc"></a>使起者、<a id="a-Nd"></a>受者、<a id="a-Ne"></a>使受者、<a id="a-Nf"></a>知者、<a id="a-Ng"></a>见者无所有不可得故，<a id="a-Nh"></a>乘大乘者亦不可得。<a id="a-Ni"></a>所以者何？<a id="a-Nj"></a>毕竟净故。</p>
  <p id="aNk">“善现当知，<a id="a-Nl"></a>真如无所有不可得故，<a id="a-Nm"></a>乘大乘者亦不可得。<a id="a-Nn"></a>所以者何？<a id="a-No"></a>毕竟净故。<a id="a-Np"></a>如是法界、<a id="a-Nq"></a>法性、<a id="a-Nr"></a>不虚妄性、<a id="a-Ns"></a>不变异性、<a id="a-Nt"></a>平等性、<a id="a-Nu"></a>离生性、<a id="a-Nv"></a>不思议界、<a id="a-Nw"></a>虚空界、<a id="a-Nx"></a>断界、<a id="a-Ny"></a>离界、<a id="a-Nz"></a>灭界、<a id="a-O0"></a>无性界、<a id="a-O1"></a>无相界、<a id="a-O2"></a>无作界、<a id="a-O3"></a>无为界、<a id="a-O4"></a>安隐界、<a id="a-O5"></a>寂静界、<a id="a-O6"></a>法定、<a id="a-O7"></a>法住、<a id="a-O8"></a>本无、<a id="a-O9"></a>实际无所有不可得故，<a id="a-OA"></a>乘大乘者亦不可得。<a id="a-OB"></a>所以者何？<a id="a-OC"></a>毕竟净故。</p>
  <p id="aOD">“善现当知，<a id="a-OE"></a>色无所有不可得故，<a id="a-OF"></a>乘大乘者亦不可得。<a id="a-OG"></a>所以者何？<a id="a-OH"></a>毕竟净故。<a id="a-OI"></a>如是受、<a id="a-OJ"></a>想、<a id="a-OK"></a>行、<a id="a-OL"></a>识无所有不可得故，<a id="a-OM"></a>乘大乘者亦不可得。<a id="a-ON"></a>所以者何？<a id="a-OO"></a>毕竟净故。</p>
  <p id="aOP">“善现当知，<a id="a-OQ"></a>眼处无所有不可得故，<a id="a-OR"></a>乘大乘者亦不可得。<a id="a-OS"></a>所以者何？<a id="a-OT"></a>毕竟净故。<a id="a-OU"></a>如是耳、<a id="a-OV"></a>鼻、<a id="a-OW"></a>舌、<a id="a-OX"></a>身、<a id="a-OY"></a>意处无所有不可得故，<a id="a-OZ"></a>乘大乘者亦不可得。<a id="a-Oa"></a>所以者何？<a id="a-Ob"></a>毕竟净故。</p>
  <p id="aOc">“善现当知，<a id="a-Od"></a>色处无所有不可得故，<a id="a-Oe"></a>乘大乘者亦不可得。<a id="a-Of"></a>所以者何？<a id="a-Og"></a>毕竟净故。<a id="a-Oh"></a>如是声、<a id="a-Oi"></a>香、<a id="a-Oj"></a>味、<a id="a-Ok"></a>触、<a id="a-Ol"></a>法处无所有不可得故，<a id="a-Om"></a>乘大乘者亦不可得。<a id="a-On"></a>所以者何？<a id="a-Oo"></a>毕竟净故。</p>
  <p id="aOp">“善现当知，<a id="a-Oq"></a>眼界无所有不可得故，<a id="a-Or"></a>乘大乘者亦不可得。<a id="a-Os"></a>所以者何？<a id="a-Ot"></a>毕竟净故。<a id="a-Ou"></a>如是色界、<a id="a-Ov"></a>眼识界及眼触、<a id="a-Ow"></a>眼触为缘所生诸受无所有不可得故，<a id="a-Ox"></a>乘大乘者亦不可得。<a id="a-Oy"></a>所以者何？<a id="a-Oz"></a>毕竟净故。</p>
  <p id="aP0">“善现当知，<a id="a-P1"></a>耳界无所有不可得故，<a id="a-P2"></a>乘大乘者亦不可得。<a id="a-P3"></a>所以者何？<a id="a-P4"></a>毕竟净故。<a id="a-P5"></a>如是声界、<a id="a-P6"></a>耳识界及耳触、<a id="a-P7"></a>耳触为缘所生诸受无所有不可得故，<a id="a-P8"></a>乘大乘者亦不可得。<a id="a-P9"></a>所以者何？<a id="a-PA"></a>毕竟净故。</p>
  <p id="aPB">“善现当知，<a id="a-PC"></a>鼻界无所有不可得故，<a id="a-PD"></a>乘大乘者亦不可得。<a id="a-PE"></a>所以者何？<a id="a-PF"></a>毕竟净故。<a id="a-PG"></a>如是香界、<a id="a-PH"></a>鼻识界及鼻触、<a id="a-PI"></a>鼻触为缘所生诸受无所有不可得故，<a id="a-PJ"></a>乘大乘者亦不可得。<a id="a-PK"></a>所以者何？<a id="a-PL"></a>毕竟净故。</p>
  <p id="aPM">“善现当知，<a id="a-PN"></a>舌界无所有不可得故，<a id="a-PO"></a>乘大乘者亦不可得。<a id="a-PP"></a>所以者何？<a id="a-PQ"></a>毕竟净故。<a id="a-PR"></a>如是味界、<a id="a-PS"></a>舌识界及舌触、<a id="a-PT"></a>舌触为缘所生诸受无所有不可得故，<a id="a-PU"></a>乘大乘者亦不可得。<a id="a-PV"></a>所以者何？<a id="a-PW"></a>毕竟净故。</p>
  <p id="aPX">“善现当知，<a id="a-PY"></a>身界无所有不可得故，<a id="a-PZ"></a>乘大乘者亦不可得。<a id="a-Pa"></a>所以者何？<a id="a-Pb"></a>毕竟净故。<a id="a-Pc"></a>如是触界、<a id="a-Pd"></a>身识界及身触、<a id="a-Pe"></a>身触为缘所生诸受无所有不可得故，<a id="a-Pf"></a>乘大乘者亦不可得。<a id="a-Pg"></a>所以者何？<a id="a-Ph"></a>毕竟净故。</p>
  <p id="aPi">“善现当知，<a id="a-Pj"></a>意界无所有不可得故，<a id="a-Pk"></a>乘大乘者亦不可得。<a id="a-Pl"></a>所以者何？<a id="a-Pm"></a>毕竟净故。<a id="a-Pn"></a>如是法界、<a id="a-Po"></a>意识界及意触、<a id="a-Pp"></a>意触为缘所生诸受无所有不可得故，<a id="a-Pq"></a>乘大乘者亦不可得。<a id="a-Pr"></a>所以者何？<a id="a-Ps"></a>毕竟净故。</p>
 </body>
</html>