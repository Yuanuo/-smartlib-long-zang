<!doctype html>
<html id="z3IBSrq2u" data-ver="1243">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百八十一</h1>
  <h2 id="a2">初分赞般若品第三十二之十</h2>
  <p id="a3">“复次，<a id="a-4"></a>世尊，<a id="a-5"></a>预流向预流果无生故，<a id="a-6"></a>当知般若波罗蜜多亦无生，<a id="a-7"></a>一来向一来果、<a id="a-8"></a>不还向不还果、<a id="a-9"></a>阿罗汉向阿罗汉果无生故，<a id="a-A"></a>当知般若波罗蜜多亦无生；<a id="a-B"></a>预流向预流果无灭故，<a id="a-C"></a>当知般若波罗蜜多亦无灭，<a id="a-D"></a>一来向乃至阿罗汉果无灭故，<a id="a-E"></a>当知般若波罗蜜多亦无灭；<a id="a-F"></a>预流向预流果无自性故，<a id="a-G"></a>当知般若波罗蜜多亦无自性，<a id="a-H"></a>一来向乃至阿罗汉果无自性故，<a id="a-I"></a>当知般若波罗蜜多亦无自性；<a id="a-J"></a>预流向预流果无所有故，<a id="a-K"></a>当知般若波罗蜜多亦无所有，<a id="a-L"></a>一来向乃至阿罗汉果无所有故，<a id="a-M"></a>当知般若波罗蜜多亦无所有；<a id="a-N"></a>预流向预流果空故，<a id="a-O"></a>当知般若波罗蜜多亦空，<a id="a-P"></a>一来向乃至阿罗汉果空故，<a id="a-Q"></a>当知般若波罗蜜多亦空；<a id="a-R"></a>预流向预流果无相故，<a id="a-S"></a>当知般若波罗蜜多亦无相，<a id="a-T"></a>一来向乃至阿罗汉果无相故，<a id="a-U"></a>当知般若波罗蜜多亦无相；<a id="a-V"></a>预流向预流果无愿故，<a id="a-W"></a>当知般若波罗蜜多亦无愿，<a id="a-X"></a>一来向乃至阿罗汉果无愿故，<a id="a-Y"></a>当知般若波罗蜜多亦无愿；<a id="a-Z"></a>预流向预流果远离故，<a id="a-a"></a>当知般若波罗蜜多亦远离，<a id="a-b"></a>一来向乃至阿罗汉果远离故，<a id="a-c"></a>当知般若波罗蜜多亦远离；<a id="a-d"></a>预流向预流果寂静故，<a id="a-e"></a>当知般若波罗蜜多亦寂静，<a id="a-f"></a>一来向乃至阿罗汉果寂静故，<a id="a-g"></a>当知般若波罗蜜多亦寂静；<a id="a-h"></a>预流向预流果不可得故，<a id="a-i"></a>当知般若波罗蜜多亦不可得，<a id="a-j"></a>一来向乃至阿罗汉果不可得故，<a id="a-k"></a>当知般若波罗蜜多亦不可得；<a id="a-l"></a>预流向预流果不可思议故，<a id="a-m"></a>当知般若波罗蜜多亦不可思议，<a id="a-n"></a>一来向乃至阿罗汉果不可思议故，<a id="a-o"></a>当知般若波罗蜜多亦不可思议；<a id="a-p"></a>预流向预流果无觉知故，<a id="a-q"></a>当知般若波罗蜜多亦无觉知，<a id="a-r"></a>一来向乃至阿罗汉果无觉知故，<a id="a-s"></a>当知般若波罗蜜多亦无觉知；<a id="a-t"></a>预流向预流果势力不成就故，<a id="a-u"></a>当知般若波罗蜜多势力亦不成就，<a id="a-v"></a>一来向乃至阿罗汉果势力不成就故，<a id="a-w"></a>当知般若波罗蜜多势力亦不成就。<a id="a-x"></a>世尊，<a id="a-y"></a>我缘此意，<a id="a-z"></a>故说菩萨摩诃萨般若波罗蜜多名大波罗蜜多。</p>
  <p id="a10">“复次，<a id="a-11"></a>世尊，<a id="a-12"></a>独觉无生故，<a id="a-13"></a>当知般若波罗蜜多亦无生，<a id="a-14"></a>独觉菩提无生故，<a id="a-15"></a>当知般若波罗蜜多亦无生；<a id="a-16"></a>独觉无灭故，<a id="a-17"></a>当知般若波罗蜜多亦无灭，<a id="a-18"></a>独觉菩提无灭故，<a id="a-19"></a>当知般若波罗蜜多亦无灭；<a id="a-1A"></a>独觉无自性故，<a id="a-1B"></a>当知般若波罗蜜多亦无自性，<a id="a-1C"></a>独觉菩提无自性故，<a id="a-1D"></a>当知般若波罗蜜多亦无自性；<a id="a-1E"></a>独觉无所有故，<a id="a-1F"></a>当知般若波罗蜜多亦无所有，<a id="a-1G"></a>独觉菩提无所有故，<a id="a-1H"></a>当知般若波罗蜜多亦无所有；<a id="a-1I"></a>独觉空故，<a id="a-1J"></a>当知般若波罗蜜多亦空，<a id="a-1K"></a>独觉菩提空故，<a id="a-1L"></a>当知般若波罗蜜多亦空；<a id="a-1M"></a>独觉无相故，<a id="a-1N"></a>当知般若波罗蜜多亦无相，<a id="a-1O"></a>独觉菩提无相故，<a id="a-1P"></a>当知般若波罗蜜多亦无相；<a id="a-1Q"></a>独觉无愿故，<a id="a-1R"></a>当知般若波罗蜜多亦无愿，<a id="a-1S"></a>独觉菩提无愿故，<a id="a-1T"></a>当知般若波罗蜜多亦无愿；<a id="a-1U"></a>独觉远离故，<a id="a-1V"></a>当知般若波罗蜜多亦远离，<a id="a-1W"></a>独觉菩提远离故，<a id="a-1X"></a>当知般若波罗蜜多亦远离；<a id="a-1Y"></a>独觉寂静故，<a id="a-1Z"></a>当知般若波罗蜜多亦寂静，<a id="a-1a"></a>独觉菩提寂静故，<a id="a-1b"></a>当知般若波罗蜜多亦寂静；<a id="a-1c"></a>独觉不可得故，<a id="a-1d"></a>当知般若波罗蜜多亦不可得，<a id="a-1e"></a>独觉菩提不可得故，<a id="a-1f"></a>当知般若波罗蜜多亦不可得；<a id="a-1g"></a>独觉不可思议故，<a id="a-1h"></a>当知般若波罗蜜多亦不可思议，<a id="a-1i"></a>独觉菩提不可思议故，<a id="a-1j"></a>当知般若波罗蜜多亦不可思议；<a id="a-1k"></a>独觉无觉知故，<a id="a-1l"></a>当知般若波罗蜜多亦无觉知，<a id="a-1m"></a>独觉菩提无觉知故，<a id="a-1n"></a>当知般若波罗蜜多亦无觉知；<a id="a-1o"></a>独觉势力不成就故，<a id="a-1p"></a>当知般若波罗蜜多势力亦不成就，<a id="a-1q"></a>独觉菩提势力不成就故，<a id="a-1r"></a>当知般若波罗蜜多势力亦不成就。<a id="a-1s"></a>世尊，<a id="a-1t"></a>我缘此意故说：<a id="a-1u"></a>菩萨摩诃萨般若波罗蜜多名大波罗蜜多。</p>
  <p id="a1v">“复次，<a id="a-1w"></a>世尊，<a id="a-1x"></a>菩萨摩诃萨无生故，<a id="a-1y"></a>当知般若波罗蜜多亦无生，<a id="a-1z"></a>菩萨摩诃萨行无生故，<a id="a-20"></a>当知般若波罗蜜多亦无生；<a id="a-21"></a>菩萨摩诃萨无灭故，<a id="a-22"></a>当知般若波罗蜜多亦无灭，<a id="a-23"></a>菩萨摩诃萨行无灭故，<a id="a-24"></a>当知般若波罗蜜多亦无灭；<a id="a-25"></a>菩萨摩诃萨无自性故，<a id="a-26"></a>当知般若波罗蜜多亦无自性，<a id="a-27"></a>菩萨摩诃萨行无自性故，<a id="a-28"></a>当知般若波罗蜜多亦无自性；<a id="a-29"></a>菩萨摩诃萨无所有故，<a id="a-2A"></a>当知般若波罗蜜多亦无所有，<a id="a-2B"></a>菩萨摩诃萨行无所有故，<a id="a-2C"></a>当知般若波罗蜜多亦无所有；<a id="a-2D"></a>菩萨摩诃萨空故，<a id="a-2E"></a>当知般若波罗蜜多亦空，<a id="a-2F"></a>菩萨摩诃萨行空故，<a id="a-2G"></a>当知般若波罗蜜多亦空；<a id="a-2H"></a>菩萨摩诃萨无相故，<a id="a-2I"></a>当知般若波罗蜜多亦无相，<a id="a-2J"></a>菩萨摩诃萨行无相故，<a id="a-2K"></a>当知般若波罗蜜多亦无相；<a id="a-2L"></a>菩萨摩诃萨无愿故，<a id="a-2M"></a>当知般若波罗蜜多亦无愿，<a id="a-2N"></a>菩萨摩诃萨行无愿故，<a id="a-2O"></a>当知般若波罗蜜多亦无愿；<a id="a-2P"></a>菩萨摩诃萨远离故，<a id="a-2Q"></a>当知般若波罗蜜多亦远离，<a id="a-2R"></a>菩萨摩诃萨行远离故，<a id="a-2S"></a>当知般若波罗蜜多亦远离；<a id="a-2T"></a>菩萨摩诃萨寂静故，<a id="a-2U"></a>当知般若波罗蜜多亦寂静，<a id="a-2V"></a>菩萨摩诃萨行寂静故，<a id="a-2W"></a>当知般若波罗蜜多亦寂静；<a id="a-2X"></a>菩萨摩诃萨不可得故，<a id="a-2Y"></a>当知般若波罗蜜多亦不可得，<a id="a-2Z"></a>菩萨摩诃萨行不可得故，<a id="a-2a"></a>当知般若波罗蜜多亦不可得；<a id="a-2b"></a>菩萨摩诃萨不可思议故，<a id="a-2c"></a>当知般若波罗蜜多亦不可思议，<a id="a-2d"></a>菩萨摩诃萨行不可思议故，<a id="a-2e"></a>当知般若波罗蜜多亦不可思议；<a id="a-2f"></a>菩萨摩诃萨无觉知故，<a id="a-2g"></a>当知般若波罗蜜多亦无觉知，<a id="a-2h"></a>菩萨摩诃萨行无觉知故，<a id="a-2i"></a>当知般若波罗蜜多亦无觉知；<a id="a-2j"></a>菩萨摩诃萨势力不成就故，<a id="a-2k"></a>当知般若波罗蜜多势力亦不成就，<a id="a-2l"></a>菩萨摩诃萨行势力不成就故，<a id="a-2m"></a>当知般若波罗蜜多势力亦不成就。<a id="a-2n"></a>世尊，<a id="a-2o"></a>我缘此意故说：<a id="a-2p"></a>菩萨摩诃萨般若波罗蜜多名大波罗蜜多。</p>
  <p id="a2q">“复次，<a id="a-2r"></a>世尊，<a id="a-2s"></a>如来、<a id="a-2t"></a>应、<a id="a-2u"></a>正等觉无生故，<a id="a-2v"></a>当知般若波罗蜜多亦无生，<a id="a-2w"></a>无上正等菩提无生故，<a id="a-2x"></a>当知般若波罗蜜多亦无生；<a id="a-2y"></a>如来、<a id="a-2z"></a>应、<a id="a-30"></a>正等觉无灭故，<a id="a-31"></a>当知般若波罗蜜多亦无灭，<a id="a-32"></a>无上正等菩提无灭故，<a id="a-33"></a>当知般若波罗蜜多亦无灭；<a id="a-34"></a>如来、<a id="a-35"></a>应、<a id="a-36"></a>正等觉无自性故，<a id="a-37"></a>当知般若波罗蜜多亦无自性，<a id="a-38"></a>无上正等菩提无自性故，<a id="a-39"></a>当知般若波罗蜜多亦无自性；<a id="a-3A"></a>如来、<a id="a-3B"></a>应、<a id="a-3C"></a>正等觉无所有故，<a id="a-3D"></a>当知般若波罗蜜多亦无所有，<a id="a-3E"></a>无上正等菩提无所有故，<a id="a-3F"></a>当知般若波罗蜜多亦无所有；<a id="a-3G"></a>如来、<a id="a-3H"></a>应、<a id="a-3I"></a>正等觉空故，<a id="a-3J"></a>当知般若波罗蜜多亦空，<a id="a-3K"></a>无上正等菩提空故，<a id="a-3L"></a>当知般若波罗蜜多亦空；<a id="a-3M"></a>如来、<a id="a-3N"></a>应、<a id="a-3O"></a>正等觉无相故，<a id="a-3P"></a>当知般若波罗蜜多亦无相，<a id="a-3Q"></a>无上正等菩提无相故，<a id="a-3R"></a>当知般若波罗蜜多亦无相；<a id="a-3S"></a>如来、<a id="a-3T"></a>应、<a id="a-3U"></a>正等觉无愿故，<a id="a-3V"></a>当知般若波罗蜜多亦无愿，<a id="a-3W"></a>无上正等菩提无愿故，<a id="a-3X"></a>当知般若波罗蜜多亦无愿；<a id="a-3Y"></a>如来、<a id="a-3Z"></a>应、<a id="a-3a"></a>正等觉远离故，<a id="a-3b"></a>当知般若波罗蜜多亦远离，<a id="a-3c"></a>无上正等菩提远离故，<a id="a-3d"></a>当知般若波罗蜜多亦远离；<a id="a-3e"></a>如来、<a id="a-3f"></a>应、<a id="a-3g"></a>正等觉寂静故，<a id="a-3h"></a>当知般若波罗蜜多亦寂静，<a id="a-3i"></a>无上正等菩提寂静故，<a id="a-3j"></a>当知般若波罗蜜多亦寂静；<a id="a-3k"></a>如来、<a id="a-3l"></a>应、<a id="a-3m"></a>正等觉不可得故，<a id="a-3n"></a>当知般若波罗蜜多亦不可得，<a id="a-3o"></a>无上正等菩提不可得故，<a id="a-3p"></a>当知般若波罗蜜多亦不可得；<a id="a-3q"></a>如来、<a id="a-3r"></a>应、<a id="a-3s"></a>正等觉不可思议故，<a id="a-3t"></a>当知般若波罗蜜多亦不可思议，<a id="a-3u"></a>无上正等菩提不可思议故，<a id="a-3v"></a>当知般若波罗蜜多亦不可思议；<a id="a-3w"></a>如来、<a id="a-3x"></a>应、<a id="a-3y"></a>正等觉无觉知故，<a id="a-3z"></a>当知般若波罗蜜多亦无觉知，<a id="a-40"></a>无上正等菩提无觉知故，<a id="a-41"></a>当知般若波罗蜜多亦无觉知；<a id="a-42"></a>如来、<a id="a-43"></a>应、<a id="a-44"></a>正等觉势力不成就故，<a id="a-45"></a>当知般若波罗蜜多势力亦不成就，<a id="a-46"></a>无上正等菩提势力不成就故，<a id="a-47"></a>当知般若波罗蜜多势力亦不成就。<a id="a-48"></a>世尊，<a id="a-49"></a>我缘此意故说：<a id="a-4A"></a>菩萨摩诃萨般若波罗蜜多名大波罗蜜多。</p>
  <p id="a4B">“复次，<a id="a-4C"></a>世尊，<a id="a-4D"></a>一切法无生故，<a id="a-4E"></a>当知般若波罗蜜多亦无生；<a id="a-4F"></a>一切法无灭故，<a id="a-4G"></a>当知般若波罗蜜多亦无灭；<a id="a-4H"></a>一切法无自性故，<a id="a-4I"></a>当知般若波罗蜜多亦无自性；<a id="a-4J"></a>一切法无所有故，<a id="a-4K"></a>当知般若波罗蜜多亦无所有；<a id="a-4L"></a>一切法空故，<a id="a-4M"></a>当知般若波罗蜜多亦空；<a id="a-4N"></a>一切法无相故，<a id="a-4O"></a>当知般若波罗蜜多亦无相；<a id="a-4P"></a>一切法无愿故，<a id="a-4Q"></a>当知般若波罗蜜多亦无愿；<a id="a-4R"></a>一切法远离故，<a id="a-4S"></a>当知般若波罗蜜多亦远离；<a id="a-4T"></a>一切法寂静故，<a id="a-4U"></a>当知般若波罗蜜多亦寂静；<a id="a-4V"></a>一切法不可得故，<a id="a-4W"></a>当知般若波罗蜜多亦不可得；<a id="a-4X"></a>一切法不可思议故，<a id="a-4Y"></a>当知般若波罗蜜多亦不可思议；<a id="a-4Z"></a>一切法无觉知故，<a id="a-4a"></a>当知般若波罗蜜多亦无觉知；<a id="a-4b"></a>一切法势力不成就故，<a id="a-4c"></a>当知般若波罗蜜多势力亦不成就。<a id="a-4d"></a>世尊，<a id="a-4e"></a>我缘此意故说：<a id="a-4f"></a>菩萨摩诃萨般若波罗蜜多名大波罗蜜多。<a id="a-4g"></a>”</p>
  <p data-pb></p>
  <h2 id="a4h">初分谤般若品第三十三</h2>
  <p id="a4i">尔时，<a id="a-4j"></a>具寿舍利子白佛言：<a id="a-4k"></a>“世尊，<a id="a-4l"></a>若菩萨摩诃萨于此甚深般若波罗蜜多能信解者，<a id="a-4m"></a>从何处没来生此间？<a id="a-4n"></a>世尊，<a id="a-4o"></a>是菩萨摩诃萨发趣无上正等菩提已经几时？<a id="a-4p"></a>世尊，<a id="a-4q"></a>是菩萨摩诃萨曾亲近供养几所如来、<a id="a-4r"></a>应、<a id="a-4s"></a>正等觉？<a id="a-4t"></a>世尊，<a id="a-4u"></a>是菩萨摩诃萨修习布施、<a id="a-4v"></a>净戒、<a id="a-4w"></a>安忍、<a id="a-4x"></a>精进、<a id="a-4y"></a>静虑、<a id="a-4z"></a>般若波罗蜜多为已久如？<a id="a-50"></a>世尊，<a id="a-51"></a>是菩萨摩诃萨云何信解如是般若波罗蜜多甚深义趣？<a id="a-52"></a>”</p>
  <p id="a53">佛言：<a id="a-54"></a>“舍利子，<a id="a-55"></a>若菩萨摩诃萨于此甚深般若波罗蜜多能信解者，<a id="a-56"></a>从十方界无数无量无边如来、<a id="a-57"></a>应、<a id="a-58"></a>正等觉法会中没来生此间。<a id="a-59"></a>舍利子，<a id="a-5A"></a>是菩萨摩诃萨发趣无上正等菩提，<a id="a-5B"></a>已经无数无量无边百千俱胝那庾多劫。<a id="a-5C"></a>舍利子，<a id="a-5D"></a>是菩萨摩诃萨已曾亲近供养无数无量无边不可思议不可称量如来、<a id="a-5E"></a>应、<a id="a-5F"></a>正等觉。<a id="a-5G"></a>舍利子，<a id="a-5H"></a>是菩萨摩诃萨从初发心，<a id="a-5I"></a>常勤修习布施、<a id="a-5J"></a>净戒、<a id="a-5K"></a>安忍、<a id="a-5L"></a>精进、<a id="a-5M"></a>静虑、<a id="a-5N"></a>般若波罗蜜多，<a id="a-5O"></a>已经无数无量无边百千俱胝那庾多劫。<a id="a-5P"></a>舍利子，<a id="a-5Q"></a>若菩萨摩诃萨见此般若波罗蜜多，<a id="a-5R"></a>便作是念：<a id="a-5S"></a>‘我为见佛。<a id="a-5T"></a>’闻此般若波罗蜜多，<a id="a-5U"></a>便作是念：<a id="a-5V"></a>‘我闻佛说。<a id="a-5W"></a>’舍利子，<a id="a-5X"></a>是菩萨摩诃萨以无相、<a id="a-5Y"></a>无二、<a id="a-5Z"></a>无所得为方便，<a id="a-5a"></a>能正信解如是般若波罗蜜多甚深义趣。<a id="a-5b"></a>”</p>
  <p id="a5c">尔时，<a id="a-5d"></a>具寿善现白佛言：<a id="a-5e"></a>“世尊，<a id="a-5f"></a>甚深般若波罗蜜多，<a id="a-5g"></a>为有能闻、<a id="a-5h"></a>能见者不？<a id="a-5i"></a>”</p>
  <p id="a5j">佛言：<a id="a-5k"></a>“善现，<a id="a-5l"></a>如是般若波罗蜜多，<a id="a-5m"></a>实无能闻及能见者；<a id="a-5n"></a>如是般若波罗蜜多，<a id="a-5o"></a>亦非所闻及非所见。<a id="a-5p"></a>何以故？</p>
  <p id="a5q">“善现，<a id="a-5r"></a>色无闻无见，<a id="a-5s"></a>诸法钝故；<a id="a-5t"></a>受、<a id="a-5u"></a>想、<a id="a-5v"></a>行、<a id="a-5w"></a>识无闻无见，<a id="a-5x"></a>诸法钝故。</p>
  <p id="a5y">“善现，<a id="a-5z"></a>眼处无闻无见，<a id="a-60"></a>诸法钝故；<a id="a-61"></a>耳、<a id="a-62"></a>鼻、<a id="a-63"></a>舌、<a id="a-64"></a>身、<a id="a-65"></a>意处无闻无见，<a id="a-66"></a>诸法钝故。<a id="a-67"></a>色处无闻无见，<a id="a-68"></a>诸法钝故；<a id="a-69"></a>声、<a id="a-6A"></a>香、<a id="a-6B"></a>味、<a id="a-6C"></a>触、<a id="a-6D"></a>法处无闻无见，<a id="a-6E"></a>诸法钝故。</p>
  <p id="a6F">“善现，<a id="a-6G"></a>眼界无闻无见，<a id="a-6H"></a>诸法钝故；<a id="a-6I"></a>色界、<a id="a-6J"></a>眼识界及眼触、<a id="a-6K"></a>眼触为缘所生诸受无闻无见，<a id="a-6L"></a>诸法钝故。<a id="a-6M"></a>耳界无闻无见，<a id="a-6N"></a>诸法钝故；<a id="a-6O"></a>声界、<a id="a-6P"></a>耳识界及耳触、<a id="a-6Q"></a>耳触为缘所生诸受无闻无见，<a id="a-6R"></a>诸法钝故。<a id="a-6S"></a>鼻界无闻无见，<a id="a-6T"></a>诸法钝故；<a id="a-6U"></a>香界、<a id="a-6V"></a>鼻识界及鼻触、<a id="a-6W"></a>鼻触为缘所生诸受无闻无见，<a id="a-6X"></a>诸法钝故。<a id="a-6Y"></a>舌界无闻无见，<a id="a-6Z"></a>诸法钝故；<a id="a-6a"></a>味界、<a id="a-6b"></a>舌识界及舌触、<a id="a-6c"></a>舌触为缘所生诸受无闻无见，<a id="a-6d"></a>诸法钝故。<a id="a-6e"></a>身界无闻无见，<a id="a-6f"></a>诸法钝故；<a id="a-6g"></a>触界、<a id="a-6h"></a>身识界及身触、<a id="a-6i"></a>身触为缘所生诸受无闻无见，<a id="a-6j"></a>诸法钝故。<a id="a-6k"></a>意界无闻无见，<a id="a-6l"></a>诸法钝故；<a id="a-6m"></a>法界、<a id="a-6n"></a>意识界及意触、<a id="a-6o"></a>意触为缘所生诸受无闻无见，<a id="a-6p"></a>诸法钝故。</p>
  <p id="a6q">“善现，<a id="a-6r"></a>地界无闻无见，<a id="a-6s"></a>诸法钝故；<a id="a-6t"></a>水、<a id="a-6u"></a>火、<a id="a-6v"></a>风、<a id="a-6w"></a>空、<a id="a-6x"></a>识界无闻无见，<a id="a-6y"></a>诸法钝故。</p>
  <p id="a6z">“善现，<a id="a-70"></a>无明无闻无见，<a id="a-71"></a>诸法钝故；<a id="a-72"></a>行、<a id="a-73"></a>识、<a id="a-74"></a>名色、<a id="a-75"></a>六处、<a id="a-76"></a>触、<a id="a-77"></a>受、<a id="a-78"></a>爱、<a id="a-79"></a>取、<a id="a-7A"></a>有、<a id="a-7B"></a>生、<a id="a-7C"></a>老死愁叹苦忧恼无闻无见，<a id="a-7D"></a>诸法钝故。</p>
  <p id="a7E">“善现，<a id="a-7F"></a>布施波罗蜜多无闻无见，<a id="a-7G"></a>诸法钝故；<a id="a-7H"></a>净戒、<a id="a-7I"></a>安忍、<a id="a-7J"></a>精进、<a id="a-7K"></a>静虑、<a id="a-7L"></a>般若波罗蜜多无闻无见，<a id="a-7M"></a>诸法钝故。</p>
  <p id="a7N">“善现，<a id="a-7O"></a>内空无闻无见，<a id="a-7P"></a>诸法钝故；<a id="a-7Q"></a>外空、<a id="a-7R"></a>内外空、<a id="a-7S"></a>空空、<a id="a-7T"></a>大空、<a id="a-7U"></a>胜义空、<a id="a-7V"></a>有为空、<a id="a-7W"></a>无为空、<a id="a-7X"></a>毕竟空、<a id="a-7Y"></a>无际空、<a id="a-7Z"></a>散空、<a id="a-7a"></a>无变异空、<a id="a-7b"></a>本性空、<a id="a-7c"></a>自相空、<a id="a-7d"></a>共相空、<a id="a-7e"></a>一切法空、<a id="a-7f"></a>不可得空、<a id="a-7g"></a>无性空、<a id="a-7h"></a>自性空、<a id="a-7i"></a>无性自性空无闻无见，<a id="a-7j"></a>诸法钝故。</p>
  <p id="a7k">“善现，<a id="a-7l"></a>真如无闻无见，<a id="a-7m"></a>诸法钝故；<a id="a-7n"></a>法界、<a id="a-7o"></a>法性、<a id="a-7p"></a>不虚妄性、<a id="a-7q"></a>不变异性、<a id="a-7r"></a>平等性、<a id="a-7s"></a>离生性、<a id="a-7t"></a>法定、<a id="a-7u"></a>法住、<a id="a-7v"></a>实际、<a id="a-7w"></a>虚空界、<a id="a-7x"></a>不思议界无闻无见，<a id="a-7y"></a>诸法钝故。</p>
  <p id="a7z">“善现，<a id="a-80"></a>苦圣谛无闻无见，<a id="a-81"></a>诸法钝故；<a id="a-82"></a>集、<a id="a-83"></a>灭、<a id="a-84"></a>道圣谛无闻无见，<a id="a-85"></a>诸法钝故。</p>
  <p id="a86">“善现，<a id="a-87"></a>四静虑无闻无见，<a id="a-88"></a>诸法钝故；<a id="a-89"></a>四无量、<a id="a-8A"></a>四无色定无闻无见，<a id="a-8B"></a>诸法钝故。</p>
  <p id="a8C">“善现，<a id="a-8D"></a>八解脱无闻无见，<a id="a-8E"></a>诸法钝故；<a id="a-8F"></a>八胜处、<a id="a-8G"></a>九次第定、<a id="a-8H"></a>十遍处无闻无见，<a id="a-8I"></a>诸法钝故。</p>
  <p id="a8J">“善现，<a id="a-8K"></a>四念住无闻无见，<a id="a-8L"></a>诸法钝故；<a id="a-8M"></a>四正断、<a id="a-8N"></a>四神足、<a id="a-8O"></a>五根、<a id="a-8P"></a>五力、<a id="a-8Q"></a>七等觉支、<a id="a-8R"></a>八圣道支无闻无见，<a id="a-8S"></a>诸法钝故。</p>
  <p id="a8T">“善现，<a id="a-8U"></a>空解脱门无闻无见，<a id="a-8V"></a>诸法钝故；<a id="a-8W"></a>无相、<a id="a-8X"></a>无愿解脱门无闻无见，<a id="a-8Y"></a>诸法钝故。</p>
  <p id="a8Z">“善现，<a id="a-8a"></a>五眼无闻无见，<a id="a-8b"></a>诸法钝故；<a id="a-8c"></a>六神通无闻无见，<a id="a-8d"></a>诸法钝故。</p>
  <p id="a8e">“善现，<a id="a-8f"></a>佛十力无闻无见，<a id="a-8g"></a>诸法钝故；<a id="a-8h"></a>四无所畏、<a id="a-8i"></a>四无礙解、<a id="a-8j"></a>大慈、<a id="a-8k"></a>大悲、<a id="a-8l"></a>大喜、<a id="a-8m"></a>大舍、<a id="a-8n"></a>十八佛不共法无闻无见，<a id="a-8o"></a>诸法钝故。</p>
  <p id="a8p">“善现，<a id="a-8q"></a>无忘失法无闻无见，<a id="a-8r"></a>诸法钝故；<a id="a-8s"></a>恒住舍性无闻无见，<a id="a-8t"></a>诸法钝故。</p>
  <p id="a8u">“善现，<a id="a-8v"></a>一切智无闻无见，<a id="a-8w"></a>诸法钝故；<a id="a-8x"></a>道相智、<a id="a-8y"></a>一切相智无闻无见，<a id="a-8z"></a>诸法钝故。</p>
  <p id="a90">“善现，<a id="a-91"></a>一切陀罗尼门无闻无见，<a id="a-92"></a>诸法钝故；<a id="a-93"></a>一切三摩地门无闻无见，<a id="a-94"></a>诸法钝故。</p>
  <p id="a95">“善现，<a id="a-96"></a>预流无闻无见，<a id="a-97"></a>诸法钝故；<a id="a-98"></a>一来、<a id="a-99"></a>不还、<a id="a-9A"></a>阿罗汉无闻无见，<a id="a-9B"></a>诸法钝故。</p>
  <p id="a9C">“善现，<a id="a-9D"></a>预流向预流果无闻无见，<a id="a-9E"></a>诸法钝故；<a id="a-9F"></a>一来向一来果、<a id="a-9G"></a>不还向不还果、<a id="a-9H"></a>阿罗汉向阿罗汉果无闻无见，<a id="a-9I"></a>诸法钝故。</p>
  <p id="a9J">“善现，<a id="a-9K"></a>独觉无闻无见，<a id="a-9L"></a>诸法钝故；<a id="a-9M"></a>独觉菩提无闻无见，<a id="a-9N"></a>诸法钝故。</p>
  <p id="a9O">“善现，<a id="a-9P"></a>菩萨摩诃萨无闻无见，<a id="a-9Q"></a>诸法钝故；<a id="a-9R"></a>菩萨摩诃萨行无闻无见，<a id="a-9S"></a>诸法钝故。</p>
  <p id="a9T">“善现，<a id="a-9U"></a>如来、<a id="a-9V"></a>应、<a id="a-9W"></a>正等觉无闻无见，<a id="a-9X"></a>诸法钝故；<a id="a-9Y"></a>无上正等菩提无闻无见，<a id="a-9Z"></a>诸法钝故。</p>
  <p id="a9a">“善现，<a id="a-9b"></a>一切法无闻无见，<a id="a-9c"></a>诸法钝故。<a id="a-9d"></a>”</p>
  <p id="a9e">具寿善现复白佛言：<a id="a-9f"></a>“世尊，<a id="a-9g"></a>诸菩萨摩诃萨积行久如，<a id="a-9h"></a>便能修学甚深般若波罗蜜多？<a id="a-9i"></a>”</p>
  <p id="a9j">佛言：<a id="a-9k"></a>“善现，<a id="a-9l"></a>于此事中应分别说。<a id="a-9m"></a>善现，<a id="a-9n"></a>有菩萨摩诃萨从初发心即能修学甚深般若波罗蜜多，<a id="a-9o"></a>亦能修学静虑波罗蜜多、<a id="a-9p"></a>精进波罗蜜多、<a id="a-9q"></a>安忍波罗蜜多、<a id="a-9r"></a>净戒波罗蜜多、<a id="a-9s"></a>布施波罗蜜多。<a id="a-9t"></a>善现，<a id="a-9u"></a>是菩萨摩诃萨有方便善巧故，<a id="a-9v"></a>不谤诸法，<a id="a-9w"></a>于一切法不增不减。<a id="a-9x"></a>是菩萨摩诃萨常不远离布施、<a id="a-9y"></a>净戒、<a id="a-9z"></a>安忍、<a id="a-A0"></a>精进、<a id="a-A1"></a>静虑、<a id="a-A2"></a>般若波罗蜜多相应之行，<a id="a-A3"></a>亦常不离诸佛世尊及诸菩萨摩诃萨众。<a id="a-A4"></a>是菩萨摩诃萨从一佛土趣一佛土，<a id="a-A5"></a>欲以珍奇诸妙供具，<a id="a-A6"></a>供养恭敬、<a id="a-A7"></a>尊重赞叹诸佛世尊及诸菩萨摩诃萨等，<a id="a-A8"></a>随意成办，<a id="a-A9"></a>亦能于彼诸如来所植众善根。<a id="a-AA"></a>是菩萨摩诃萨随受身处，<a id="a-AB"></a>不堕母腹胞胎中生。<a id="a-AC"></a>是菩萨摩诃萨心常不与烦恼杂住，<a id="a-AD"></a>亦曾不起二乘之心。<a id="a-AE"></a>是菩萨摩诃萨恒不远离殊胜神通，<a id="a-AF"></a>从一佛国趣一佛国，<a id="a-AG"></a>成熟有情、<a id="a-AH"></a>严净佛土。<a id="a-AI"></a>善现，<a id="a-AJ"></a>是菩萨摩诃萨能正修学甚深般若波罗蜜多。</p>
  <p id="aAK">“善现，<a id="a-AL"></a>有菩萨乘诸善男子、<a id="a-AM"></a>善女人等虽曾见多佛，<a id="a-AN"></a>若多百佛、<a id="a-AO"></a>若多千佛、<a id="a-AP"></a>若多百千佛、<a id="a-AQ"></a>若多俱胝佛、<a id="a-AR"></a>若多百俱胝佛、<a id="a-AS"></a>若多千俱胝佛、<a id="a-AT"></a>若多百千俱胝佛、<a id="a-AU"></a>若多百千俱胝那庾多佛，<a id="a-AV"></a>于诸佛所亦多修习布施、<a id="a-AW"></a>净戒、<a id="a-AX"></a>安忍、<a id="a-AY"></a>精进、<a id="a-AZ"></a>静虑、<a id="a-Aa"></a>般若，<a id="a-Ab"></a>而有所得为方便故，<a id="a-Ac"></a>不能修学甚深般若波罗蜜多，<a id="a-Ad"></a>亦不能修学静虑波罗蜜多、<a id="a-Ae"></a>精进波罗蜜多、<a id="a-Af"></a>安忍波罗蜜多、<a id="a-Ag"></a>净戒波罗蜜多、<a id="a-Ah"></a>布施波罗蜜多。<a id="a-Ai"></a>善现，<a id="a-Aj"></a>是善男子、<a id="a-Ak"></a>善女人等，<a id="a-Al"></a>闻说如是甚深般若波罗蜜多，<a id="a-Am"></a>便从座起，<a id="a-An"></a>舍众而去。</p>
  <p id="aAo">“善现，<a id="a-Ap"></a>是善男子、<a id="a-Aq"></a>善女人等，<a id="a-Ar"></a>不敬如是甚深般若波罗蜜多，<a id="a-As"></a>亦不敬佛；<a id="a-At"></a>既舍如是甚深般若波罗蜜多，<a id="a-Au"></a>亦舍诸佛。<a id="a-Av"></a>今此众中亦有彼类，<a id="a-Aw"></a>闻我说是甚深般若波罗蜜多，<a id="a-Ax"></a>心不悦可，<a id="a-Ay"></a>舍众而去。<a id="a-Az"></a>所以者何？<a id="a-B0"></a>是善男子、<a id="a-B1"></a>善女人等，<a id="a-B2"></a>先世闻说甚深般若波罗蜜多已曾舍去，<a id="a-B3"></a>今世闻说如是般若波罗蜜多，<a id="a-B4"></a>由宿习力还复舍去。</p>
  <p id="aB5">“是善男子、<a id="a-B6"></a>善女人等，<a id="a-B7"></a>于此所说甚深般若波罗蜜多，<a id="a-B8"></a>身、<a id="a-B9"></a>语及心皆不和合，<a id="a-BA"></a>由斯造作增长愚痴恶慧罪业。<a id="a-BB"></a>彼由造作增长愚痴恶慧罪业，<a id="a-BC"></a>闻说如是甚深般若波罗蜜多，<a id="a-BD"></a>即便毁谤障礙弃舍。<a id="a-BE"></a>彼既毁谤障礙弃舍如是般若波罗蜜多，<a id="a-BF"></a>则为毁谤障礙弃舍过去、<a id="a-BG"></a>未来、<a id="a-BH"></a>现在诸佛一切相智。<a id="a-BI"></a>彼由毁谤障礙弃舍过去、<a id="a-BJ"></a>未来、<a id="a-BK"></a>现在诸佛一切相智，<a id="a-BL"></a>即便造作增长能感匮正法业。<a id="a-BM"></a>彼因造作增长能感匮正法业，<a id="a-BN"></a>堕大地狱，<a id="a-BO"></a>经历多岁、<a id="a-BP"></a>若多百岁、<a id="a-BQ"></a>若多千岁、<a id="a-BR"></a>若多百千岁、<a id="a-BS"></a>若多俱胝岁、<a id="a-BT"></a>若多百俱胝岁、<a id="a-BU"></a>若多千俱胝岁、<a id="a-BV"></a>若多百千俱胝岁、<a id="a-BW"></a>若多百千俱胝那庾多岁，<a id="a-BX"></a>大地狱中受诸楚毒猛利大苦。</p>
  <p id="aBY">“彼罪重故，<a id="a-BZ"></a>于此世界从一大地狱至一大地狱，<a id="a-Ba"></a>乃至火劫、<a id="a-Bb"></a>水劫、<a id="a-Bc"></a>风劫未起已来，<a id="a-Bd"></a>受诸楚毒猛利大苦。<a id="a-Be"></a>若此世界火劫、<a id="a-Bf"></a>水劫、<a id="a-Bg"></a>风劫起时，<a id="a-Bh"></a>彼匮法业犹未尽故，<a id="a-Bi"></a>死已转生他方世界与此同类大地狱中，<a id="a-Bj"></a>经历多岁、<a id="a-Bk"></a>若多百岁、<a id="a-Bl"></a>若多千岁、<a id="a-Bm"></a>若多百千岁、<a id="a-Bn"></a>若多俱胝岁、<a id="a-Bo"></a>若多百俱胝岁、<a id="a-Bp"></a>若多千俱胝岁、<a id="a-Bq"></a>若多百千俱胝岁、<a id="a-Br"></a>若多百千俱胝那庾多岁，<a id="a-Bs"></a>大地狱中受诸楚毒猛利大苦。</p>
  <p id="aBt">“彼罪重故，<a id="a-Bu"></a>于他世界从一大地狱至一大地狱，<a id="a-Bv"></a>乃至火劫、<a id="a-Bw"></a>水劫、<a id="a-Bx"></a>风劫未起已来，<a id="a-By"></a>受诸楚毒猛利大苦。<a id="a-Bz"></a>若他世界火劫、<a id="a-C0"></a>水劫、<a id="a-C1"></a>风劫起时，<a id="a-C2"></a>彼匮法业犹未尽故，<a id="a-C3"></a>死已转生余方世界与此同类大地狱中，<a id="a-C4"></a>经历多岁、<a id="a-C5"></a>若多百岁、<a id="a-C6"></a>若多千岁、<a id="a-C7"></a>若多百千岁、<a id="a-C8"></a>若多俱胝岁、<a id="a-C9"></a>若多百俱胝岁、<a id="a-CA"></a>若多千俱胝岁、<a id="a-CB"></a>若多百千俱胝岁、<a id="a-CC"></a>若多百千俱胝那庾多岁，<a id="a-CD"></a>大地狱中受诸楚毒猛利大苦。</p>
  <p id="aCE">“彼罪重故，<a id="a-CF"></a>于余世界从一大地狱至一大地狱，<a id="a-CG"></a>乃至火劫、<a id="a-CH"></a>水劫、<a id="a-CI"></a>风劫未起已来，<a id="a-CJ"></a>受诸楚毒猛利大苦。<a id="a-CK"></a>如是展转遍历东方诸余世界大地狱中，<a id="a-CL"></a>受诸楚毒猛利大苦。<a id="a-CM"></a>如是展转遍历南方诸余世界大地狱中，<a id="a-CN"></a>受诸楚毒猛利大苦。<a id="a-CO"></a>如是展转遍历西方诸余世界大地狱中，<a id="a-CP"></a>受诸楚毒猛利大苦。<a id="a-CQ"></a>如是展转遍历北方诸余世界大地狱中，<a id="a-CR"></a>受诸楚毒猛利大苦。<a id="a-CS"></a>如是展转遍历东北方诸余世界大地狱中，<a id="a-CT"></a>受诸楚毒猛利大苦。<a id="a-CU"></a>如是展转遍历东南方诸余世界大地狱中，<a id="a-CV"></a>受诸楚毒猛利大苦。<a id="a-CW"></a>如是展转遍历西南方诸余世界大地狱中，<a id="a-CX"></a>受诸楚毒猛利大苦。<a id="a-CY"></a>如是展转遍历西北方诸余世界大地狱中，<a id="a-CZ"></a>受诸楚毒猛利大苦。<a id="a-Ca"></a>如是展转遍历下方诸余世界大地狱中，<a id="a-Cb"></a>受诸楚毒猛利大苦。<a id="a-Cc"></a>如是展转遍历上方诸余世界大地狱中，<a id="a-Cd"></a>受诸楚毒猛利大苦。</p>
  <p id="aCe">“若彼诸余十方世界火劫、<a id="a-Cf"></a>水劫、<a id="a-Cg"></a>风劫起时，<a id="a-Ch"></a>彼匮法业犹未尽故，<a id="a-Ci"></a>死已还生此间世界大地狱中，<a id="a-Cj"></a>从一大地狱至一大地狱，<a id="a-Ck"></a>乃至火劫、<a id="a-Cl"></a>水劫、<a id="a-Cm"></a>风劫未起已来，<a id="a-Cn"></a>受诸楚毒猛利大苦。<a id="a-Co"></a>若此世界火劫、<a id="a-Cp"></a>水劫、<a id="a-Cq"></a>风劫起时，<a id="a-Cr"></a>彼匮法业犹未尽故，<a id="a-Cs"></a>死已复生他余世界，<a id="a-Ct"></a>遍历十方大地狱中，<a id="a-Cu"></a>受诸楚毒猛利大苦。</p>
  <p id="aCv">“如是轮回经无数劫，<a id="a-Cw"></a>彼匮法罪业势稍微，<a id="a-Cx"></a>从地狱出堕傍生趣，<a id="a-Cy"></a>经历多岁、<a id="a-Cz"></a>若多百岁、<a id="a-D0"></a>若多千岁、<a id="a-D1"></a>若多百千岁、<a id="a-D2"></a>若多俱胝岁、<a id="a-D3"></a>若多百俱胝岁、<a id="a-D4"></a>若多千俱胝岁、<a id="a-D5"></a>若多百千俱胝岁、<a id="a-D6"></a>若多百千俱胝那庾多岁，<a id="a-D7"></a>受傍生身备遭残害恐逼等苦。<a id="a-D8"></a>罪未尽故，<a id="a-D9"></a>于此世界从一险恶处至一险恶处，<a id="a-DA"></a>乃至火劫、<a id="a-DB"></a>水劫、<a id="a-DC"></a>风劫未起已来，<a id="a-DD"></a>备遭残害恐逼等苦。</p>
  <p id="aDE">“若此世界三灾坏时，<a id="a-DF"></a>彼匮法业余势未尽，<a id="a-DG"></a>死已转生他方世界与此同类傍生趣中，<a id="a-DH"></a>经历多岁、<a id="a-DI"></a>若多百岁乃至若多百千俱胝那庾多岁，<a id="a-DJ"></a>受傍生身备遭残害恐逼等苦。<a id="a-DK"></a>罪未尽故，<a id="a-DL"></a>于他世界从一险恶处至一险恶处，<a id="a-DM"></a>乃至火劫、<a id="a-DN"></a>水劫、<a id="a-DO"></a>风劫未起已来，<a id="a-DP"></a>备遭残害恐逼等苦。<a id="a-DQ"></a>若他世界三灾坏时，<a id="a-DR"></a>彼匮法业余势未尽，<a id="a-DS"></a>死已转生余方世界与此同类傍生趣中，<a id="a-DT"></a>经历多岁、<a id="a-DU"></a>若多百岁乃至若多百千俱胝那庾多岁，<a id="a-DV"></a>受傍生身备遭残害恐逼等苦。<a id="a-DW"></a>罪未尽故，<a id="a-DX"></a>于余世界从一险恶处至一险恶处，<a id="a-DY"></a>乃至火劫、<a id="a-DZ"></a>水劫、<a id="a-Da"></a>风劫未起已来，<a id="a-Db"></a>备遭残害恐逼等苦。</p>
  <p id="aDc">“如是展转遍历十方诸余世界，<a id="a-Dd"></a>受傍生身备遭残害恐逼等苦。<a id="a-De"></a>若彼诸余十方世界三灾坏时，<a id="a-Df"></a>彼匮法业余势未尽，<a id="a-Dg"></a>死已还生此间世界傍生趣中，<a id="a-Dh"></a>从一险恶处至一险恶处，<a id="a-Di"></a>乃至火劫、<a id="a-Dj"></a>水劫、<a id="a-Dk"></a>风劫未起已来，<a id="a-Dl"></a>备遭残害恐逼等苦。<a id="a-Dm"></a>若此世界三灾坏时，<a id="a-Dn"></a>彼匮法业余势未尽，<a id="a-Do"></a>死已复生他余世界，<a id="a-Dp"></a>遍历十方傍生趣中广受众苦。</p>
  <p id="aDq">“如是循环经无数劫，<a id="a-Dr"></a>彼匮法罪业势渐薄，<a id="a-Ds"></a>免傍生趣堕鬼界中，<a id="a-Dt"></a>经历多岁、<a id="a-Du"></a>若多百岁、<a id="a-Dv"></a>若多千岁、<a id="a-Dw"></a>若多百千岁、<a id="a-Dx"></a>若多俱胝岁、<a id="a-Dy"></a>若多百俱胝岁、<a id="a-Dz"></a>若多千俱胝岁、<a id="a-E0"></a>若多百千俱胝岁、<a id="a-E1"></a>若多百千俱胝那庾多岁，<a id="a-E2"></a>于鬼界中备受虚羸饥渴等苦。<a id="a-E3"></a>罪未尽故，<a id="a-E4"></a>于此世界从一饿鬼国至一饿鬼国，<a id="a-E5"></a>乃至火劫、<a id="a-E6"></a>水劫、<a id="a-E7"></a>风劫未起已来，<a id="a-E8"></a>备受虚羸饥渴等苦。</p>
  <p id="aE9">“若此世界三灾坏时，<a id="a-EA"></a>彼匮法业余势未尽，<a id="a-EB"></a>死已转生他方世界与此同类饿鬼趣中，<a id="a-EC"></a>经历多岁、<a id="a-ED"></a>若多百岁乃至若多百千俱胝那庾多岁，<a id="a-EE"></a>于鬼界中备受虚羸饥渴等苦。<a id="a-EF"></a>罪未尽故，<a id="a-EG"></a>于他世界从一饿鬼国至一饿鬼国，<a id="a-EH"></a>乃至火劫、<a id="a-EI"></a>水劫、<a id="a-EJ"></a>风劫未起已来，<a id="a-EK"></a>备受虚羸饥渴等苦。<a id="a-EL"></a>若他世界三灾坏时，<a id="a-EM"></a>彼匮法业余势未尽，<a id="a-EN"></a>死已转生余方世界与此同类饿鬼趣中，<a id="a-EO"></a>经历多岁、<a id="a-EP"></a>若多百岁乃至若多百千俱胝那庾多岁，<a id="a-EQ"></a>于鬼界中备受虚羸饥渴等苦。<a id="a-ER"></a>罪未尽故，<a id="a-ES"></a>于余世界从一饿鬼国至一饿鬼国，<a id="a-ET"></a>乃至火劫、<a id="a-EU"></a>水劫、<a id="a-EV"></a>风劫未起已来，<a id="a-EW"></a>备受虚羸饥渴等苦。</p>
  <p id="aEX">“如是展转遍历十方诸余世界，<a id="a-EY"></a>于鬼界中备受虚羸饥渴等苦。<a id="a-EZ"></a>若彼诸余十方世界三灾坏时，<a id="a-Ea"></a>彼匮法业余势未尽，<a id="a-Eb"></a>死已还生此间世界饿鬼趣中，<a id="a-Ec"></a>从一饿鬼国至一饿鬼国，<a id="a-Ed"></a>乃至火劫、<a id="a-Ee"></a>水劫、<a id="a-Ef"></a>风劫未起已来，<a id="a-Eg"></a>备受虚羸饥渴等苦。<a id="a-Eh"></a>若此世界三灾坏时，<a id="a-Ei"></a>彼匮法业余势未尽，<a id="a-Ej"></a>死已复生他余世界，<a id="a-Ek"></a>遍历十方饿鬼趣中广受众苦。</p>
  <p id="aEl">“如是周流经无数劫，<a id="a-Em"></a>彼匮法业余势将尽，<a id="a-En"></a>虽得为人而居下贱，<a id="a-Eo"></a>所谓生在生盲人家，<a id="a-Ep"></a>或旃荼罗家、<a id="a-Eq"></a>或补羯娑家、<a id="a-Er"></a>或屠脍家、<a id="a-Es"></a>或渔猎家、<a id="a-Et"></a>或工匠家、<a id="a-Eu"></a>或乐人家、<a id="a-Ev"></a>或邪见家、<a id="a-Ew"></a>或余猥杂恶律仪家，<a id="a-Ex"></a>或所受身无眼、<a id="a-Ey"></a>无耳、<a id="a-Ez"></a>无鼻、<a id="a-F0"></a>无舌、<a id="a-F1"></a>无手、<a id="a-F2"></a>无足、<a id="a-F3"></a>痈疽、<a id="a-F4"></a>疥癞、<a id="a-F5"></a>风狂、<a id="a-F6"></a>癫痫、<a id="a-F7"></a>癃残、<a id="a-F8"></a>背偻、<a id="a-F9"></a>矬陋、<a id="a-FA"></a>挛躄、<a id="a-FB"></a>诸根缺减、<a id="a-FC"></a>贫穷、<a id="a-FD"></a>枯顇、<a id="a-FE"></a>顽嚚、<a id="a-FF"></a>无识，<a id="a-FG"></a>凡有所为人皆轻贱，<a id="a-FH"></a>或所生处不闻佛名、<a id="a-FI"></a>法名、<a id="a-FJ"></a>僧名、<a id="a-FK"></a>菩萨名、<a id="a-FL"></a>独觉名，<a id="a-FM"></a>或复生于幽暗世界，<a id="a-FN"></a>恒无昼夜不睹光明。<a id="a-FO"></a>彼匮法业造作增长极深重故，<a id="a-FP"></a>受如是等不可爱乐圆满苦果。<a id="a-FQ"></a>”</p>
  <p id="aFR">尔时，<a id="a-FS"></a>舍利子白佛言：<a id="a-FT"></a>“世尊，<a id="a-FU"></a>彼所造作增长能感匮正法业，<a id="a-FV"></a>与五无间业可说相似耶？<a id="a-FW"></a>”</p>
  <p id="aFX">佛言：<a id="a-FY"></a>“舍利子，<a id="a-FZ"></a>彼匮法业最极粗重，<a id="a-Fa"></a>不可以比五无间业。<a id="a-Fb"></a>谓彼闻说甚深般若波罗蜜多，<a id="a-Fc"></a>即便不信诽谤毁訾言：<a id="a-Fd"></a>‘如是法非诸如来、<a id="a-Fe"></a>应、<a id="a-Ff"></a>正等觉之所演说，<a id="a-Fg"></a>非法、<a id="a-Fh"></a>非律、<a id="a-Fi"></a>非大师教，<a id="a-Fj"></a>我等于此不应修学。<a id="a-Fk"></a>’是谤法人自谤般若波罗蜜多，<a id="a-Fl"></a>亦教无量有情毁谤；<a id="a-Fm"></a>自坏其身，<a id="a-Fn"></a>亦令他坏；<a id="a-Fo"></a>自饮毒药，<a id="a-Fp"></a>亦令他饮；<a id="a-Fq"></a>自失生天解脱乐果，<a id="a-Fr"></a>亦令他失；<a id="a-Fs"></a>自以其身投地狱火，<a id="a-Ft"></a>亦令他人投地狱火；<a id="a-Fu"></a>自不信解甚深般若波罗蜜多，<a id="a-Fv"></a>亦教他人令不信解甚深般若波罗蜜多；<a id="a-Fw"></a>自陷其身沉溺苦海，<a id="a-Fx"></a>亦陷他人沉溺苦海。</p>
  <p id="aFy">“舍利子，<a id="a-Fz"></a>我于如是甚深般若波罗蜜多，<a id="a-G0"></a>尚不令彼谤正法者闻其名字，<a id="a-G1"></a>况为彼说？<a id="a-G2"></a>舍利子，<a id="a-G3"></a>彼谤法者，<a id="a-G4"></a>我尚不听住菩萨乘诸善男子、<a id="a-G5"></a>善女人等闻其名字，<a id="a-G6"></a>况令眼见？<a id="a-G7"></a>岂许共住？<a id="a-G8"></a>何以故？<a id="a-G9"></a>舍利子，<a id="a-GA"></a>诸有诽谤甚深般若波罗蜜多，<a id="a-GB"></a>当知彼名破正法者，<a id="a-GC"></a>堕黑暗类如秽蜗螺，<a id="a-GD"></a>自污污他如烂粪聚。<a id="a-GE"></a>若有信用破法者言，<a id="a-GF"></a>亦受如前所说大苦。<a id="a-GG"></a>舍利子，<a id="a-GH"></a>诸有破坏甚深般若波罗蜜多，<a id="a-GI"></a>当知彼类即是地狱、<a id="a-GJ"></a>傍生、<a id="a-GK"></a>饿鬼，<a id="a-GL"></a>是故智者不应毁谤甚深般若波罗蜜多。<a id="a-GM"></a>”</p>
  <p id="aGN">时，<a id="a-GO"></a>舍利子复白佛言：<a id="a-GP"></a>“世尊，<a id="a-GQ"></a>何缘但说如是破正法者堕大地狱、<a id="a-GR"></a>傍生、<a id="a-GS"></a>鬼趣长时受苦，<a id="a-GT"></a>而不说彼形貌身量？<a id="a-GU"></a>”</p>
  <p id="aGV">佛言：<a id="a-GW"></a>“舍利子，<a id="a-GX"></a>止！<a id="a-GY"></a>不应说破正法者当来所受恶趣形量。<a id="a-GZ"></a>所以者何？<a id="a-Ga"></a>若我具说破正法者当来所受恶趣形量，<a id="a-Gb"></a>彼闻惊怖，<a id="a-Gc"></a>当吐热血，<a id="a-Gd"></a>便致命终，<a id="a-Ge"></a>或近死苦，<a id="a-Gf"></a>心顿忧恼如中毒箭，<a id="a-Gg"></a>身渐枯顇如被截苗。<a id="a-Gh"></a>恐彼闻说谤正法者，<a id="a-Gi"></a>当受如是大丑苦身，<a id="a-Gj"></a>徒自惊惶，<a id="a-Gk"></a>丧失身命。<a id="a-Gl"></a>我愍彼故，<a id="a-Gm"></a>不为汝说破正法罪形貌身量。<a id="a-Gn"></a>”</p>
  <p id="aGo">舍利子言：<a id="a-Gp"></a>“唯愿佛说破正法者当来所受恶趣形量，<a id="a-Gq"></a>明诫未来，<a id="a-Gr"></a>令知破法获大苦报，<a id="a-Gs"></a>不造斯罪。<a id="a-Gt"></a>”</p>
  <p id="aGu">佛言：<a id="a-Gv"></a>“舍利子，<a id="a-Gw"></a>我先所说，<a id="a-Gx"></a>足为明诫。<a id="a-Gy"></a>谓未来世诸善男子、<a id="a-Gz"></a>善女人等，<a id="a-H0"></a>闻我所说破正法业造作增长极圆满者，<a id="a-H1"></a>堕大地狱、<a id="a-H2"></a>傍生、<a id="a-H3"></a>鬼界一一趣中长时受苦，<a id="a-H4"></a>足自兢持，<a id="a-H5"></a>不毁正法。<a id="a-H6"></a>”</p>
  <p id="aH7">时，<a id="a-H8"></a>舍利子即白佛言：<a id="a-H9"></a>“唯然，<a id="a-HA"></a>世尊！<a id="a-HB"></a>唯然，<a id="a-HC"></a>善逝！<a id="a-HD"></a>未来净信诸善男子、<a id="a-HE"></a>善女人等，<a id="a-HF"></a>闻佛先说破正法业感长时苦，<a id="a-HG"></a>足为明诫，<a id="a-HH"></a>宁舍身命，<a id="a-HI"></a>终不谤法，<a id="a-HJ"></a>勿我未来当受斯苦！<a id="a-HK"></a>”</p>
  <p id="aHL">尔时，<a id="a-HM"></a>具寿善现白佛言：<a id="a-HN"></a>“世尊，<a id="a-HO"></a>若有聪明诸善男子、<a id="a-HP"></a>善女人等，<a id="a-HQ"></a>闻佛所说谤正法者于未来世久受大苦，<a id="a-HR"></a>应善护持身、<a id="a-HS"></a>语、<a id="a-HT"></a>意业，<a id="a-HU"></a>勿于正法诽谤毁坏，<a id="a-HV"></a>堕三恶趣长时受苦，<a id="a-HW"></a>于久远时不见诸佛、<a id="a-HX"></a>不闻正法、<a id="a-HY"></a>不值遇僧，<a id="a-HZ"></a>不得生于有佛国土，<a id="a-Ha"></a>虽生人趣下贱、<a id="a-Hb"></a>贫穷、<a id="a-Hc"></a>丑陋、<a id="a-Hd"></a>顽愚、<a id="a-He"></a>支体不具，<a id="a-Hf"></a>诸有所说，<a id="a-Hg"></a>人不信受。<a id="a-Hh"></a>”</p>
  <p id="aHi">具寿善现复言：<a id="a-Hj"></a>“世尊，<a id="a-Hk"></a>造作增长感匮法业，<a id="a-Hl"></a>岂不由习恶语业耶？<a id="a-Hm"></a>”</p>
  <p id="aHn">佛言：<a id="a-Ho"></a>“善现，<a id="a-Hp"></a>如是，<a id="a-Hq"></a>如是，<a id="a-Hr"></a>实由惯习恶语业故，<a id="a-Hs"></a>造作增长感匮法业。<a id="a-Ht"></a>于我正法毗奈耶中，<a id="a-Hu"></a>当有愚痴诸出家者，<a id="a-Hv"></a>彼虽称我以为大师，<a id="a-Hw"></a>而于我说甚深般若波罗蜜多诽谤毁坏。</p>
  <p id="aHx">“善现当知，<a id="a-Hy"></a>若有谤毁甚深般若波罗蜜多，<a id="a-Hz"></a>则为谤毁诸佛无上正等菩提；<a id="a-I0"></a>若有谤毁诸佛无上正等菩提，<a id="a-I1"></a>则为谤毁过去、<a id="a-I2"></a>未来、<a id="a-I3"></a>现在诸佛一切相智；<a id="a-I4"></a>若有谤毁一切相智，<a id="a-I5"></a>则谤毁佛；<a id="a-I6"></a>若谤毁佛，<a id="a-I7"></a>则谤毁法；<a id="a-I8"></a>若谤毁法，<a id="a-I9"></a>则谤毁僧；<a id="a-IA"></a>若谤毁僧，<a id="a-IB"></a>则当谤毁世间正见；<a id="a-IC"></a>若当谤毁世间正见，<a id="a-ID"></a>则当谤毁布施、<a id="a-IE"></a>净戒、<a id="a-IF"></a>安忍、<a id="a-IG"></a>精进、<a id="a-IH"></a>静虑、<a id="a-II"></a>般若波罗蜜多，<a id="a-IJ"></a>亦当谤毁内空、<a id="a-IK"></a>外空、<a id="a-IL"></a>内外空、<a id="a-IM"></a>空空、<a id="a-IN"></a>大空、<a id="a-IO"></a>胜义空、<a id="a-IP"></a>有为空、<a id="a-IQ"></a>无为空、<a id="a-IR"></a>毕竟空、<a id="a-IS"></a>无际空、<a id="a-IT"></a>散空、<a id="a-IU"></a>无变异空、<a id="a-IV"></a>本性空、<a id="a-IW"></a>自相空、<a id="a-IX"></a>共相空、<a id="a-IY"></a>一切法空、<a id="a-IZ"></a>不可得空、<a id="a-Ia"></a>无性空、<a id="a-Ib"></a>自性空、<a id="a-Ic"></a>无性自性空，<a id="a-Id"></a>亦当谤毁真如、<a id="a-Ie"></a>法界、<a id="a-If"></a>法性、<a id="a-Ig"></a>不虚妄性、<a id="a-Ih"></a>不变异性、<a id="a-Ii"></a>平等性、<a id="a-Ij"></a>离生性、<a id="a-Ik"></a>法定、<a id="a-Il"></a>法住、<a id="a-Im"></a>实际、<a id="a-In"></a>虚空界、<a id="a-Io"></a>不思议界，<a id="a-Ip"></a>亦当谤毁苦圣谛、<a id="a-Iq"></a>集圣谛、<a id="a-Ir"></a>灭圣谛、<a id="a-Is"></a>道圣谛，<a id="a-It"></a>亦当谤毁四静虑、<a id="a-Iu"></a>四无量、<a id="a-Iv"></a>四无色定，<a id="a-Iw"></a>亦当谤毁八解脱、<a id="a-Ix"></a>八胜处、<a id="a-Iy"></a>九次第定、<a id="a-Iz"></a>十遍处，<a id="a-J0"></a>亦当谤毁四念住、<a id="a-J1"></a>四正断、<a id="a-J2"></a>四神足、<a id="a-J3"></a>五根、<a id="a-J4"></a>五力、<a id="a-J5"></a>七等觉支、<a id="a-J6"></a>八圣道支，<a id="a-J7"></a>亦当谤毁空解脱门、<a id="a-J8"></a>无相解脱门、<a id="a-J9"></a>无愿解脱门，<a id="a-JA"></a>亦当谤毁五眼、<a id="a-JB"></a>六神通，<a id="a-JC"></a>亦当谤毁佛十力、<a id="a-JD"></a>四无所畏、<a id="a-JE"></a>四无礙解、<a id="a-JF"></a>大慈、<a id="a-JG"></a>大悲、<a id="a-JH"></a>大喜、<a id="a-JI"></a>大舍、<a id="a-JJ"></a>十八佛不共法，<a id="a-JK"></a>亦当谤毁无忘失法、<a id="a-JL"></a>恒住舍性，<a id="a-JM"></a>亦当谤毁一切智、<a id="a-JN"></a>道相智、<a id="a-JO"></a>一切相智，<a id="a-JP"></a>亦当谤毁一切陀罗尼门、<a id="a-JQ"></a>一切三摩地门。<a id="a-JR"></a>彼由谤毁诸功德聚，<a id="a-JS"></a>则便摄受无数无量无边罪聚；<a id="a-JT"></a>由彼摄受无数无量无边罪聚，<a id="a-JU"></a>则便摄受诸大地狱、<a id="a-JV"></a>傍生、<a id="a-JW"></a>鬼界及人趣中无数无量无边苦聚。<a id="a-JX"></a>”</p>
  <p id="aJY">时，<a id="a-JZ"></a>具寿善现复白佛言：<a id="a-Ja"></a>“世尊，<a id="a-Jb"></a>诸愚痴人几因缘故，<a id="a-Jc"></a>谤毁如是甚深般若波罗蜜多？<a id="a-Jd"></a>”</p>
  <p id="aJe">佛言：<a id="a-Jf"></a>“善现，<a id="a-Jg"></a>由四因缘。<a id="a-Jh"></a>何等为四？<a id="a-Ji"></a>一者、<a id="a-Jj"></a>为诸邪魔所扇惑故，<a id="a-Jk"></a>使愚痴者谤毁如是甚深般若波罗蜜多；<a id="a-Jl"></a>二者、<a id="a-Jm"></a>于甚深法不信解故，<a id="a-Jn"></a>使愚痴者谤毁如是甚深般若波罗蜜多；<a id="a-Jo"></a>三者、<a id="a-Jp"></a>不勤精进，<a id="a-Jq"></a>坚著五蕴，<a id="a-Jr"></a>诸恶知识所摄受故，<a id="a-Js"></a>使愚痴者谤毁如是甚深般若波罗蜜多；<a id="a-Jt"></a>四者、<a id="a-Ju"></a>多怀瞋恚，<a id="a-Jv"></a>乐行恶法，<a id="a-Jw"></a>喜自高举，<a id="a-Jx"></a>轻毁他故，<a id="a-Jy"></a>使愚痴者谤毁如是甚深般若波罗蜜多。<a id="a-Jz"></a>善现，<a id="a-K0"></a>由具如是四因缘故，<a id="a-K1"></a>诸愚痴者谤毁如是甚深般若波罗蜜多。<a id="a-K2"></a>”</p>
 </body>
</html>