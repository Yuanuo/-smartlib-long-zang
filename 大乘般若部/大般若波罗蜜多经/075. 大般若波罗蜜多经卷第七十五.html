<!doctype html>
<html id="z3IBSnd1C" data-ver="1390">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第七十五</h1>
  <h2 id="a2">初分无生品第二十之二</h2>
  <p id="a3">“舍利子，<a id="a-4"></a>布施波罗蜜多是已生法，<a id="a-5"></a>我不欲令生。<a id="a-6"></a>何以故？<a id="a-7"></a>以自性空故。<a id="a-8"></a>净戒、<a id="a-9"></a>安忍、<a id="a-A"></a>精进、<a id="a-B"></a>静虑、<a id="a-C"></a>般若波罗蜜多是已生法，<a id="a-D"></a>我不欲令生。<a id="a-E"></a>何以故？<a id="a-F"></a>以自性空故。</p>
  <p id="aG">“舍利子，<a id="a-H"></a>四静虑是已生法，<a id="a-I"></a>我不欲令生。<a id="a-J"></a>何以故？<a id="a-K"></a>以自性空故。<a id="a-L"></a>四无量、<a id="a-M"></a>四无色定是已生法，<a id="a-N"></a>我不欲令生。<a id="a-O"></a>何以故？<a id="a-P"></a>以自性空故。</p>
  <p id="aQ">“舍利子，<a id="a-R"></a>八解脱是已生法，<a id="a-S"></a>我不欲令生。<a id="a-T"></a>何以故？<a id="a-U"></a>以自性空故。<a id="a-V"></a>八胜处、<a id="a-W"></a>九次第定、<a id="a-X"></a>十遍处是已生法，<a id="a-Y"></a>我不欲令生。<a id="a-Z"></a>何以故？<a id="a-a"></a>以自性空故。</p>
  <p id="ab">“舍利子，<a id="a-c"></a>四念住是已生法，<a id="a-d"></a>我不欲令生。<a id="a-e"></a>何以故？<a id="a-f"></a>以自性空故。<a id="a-g"></a>四正断、<a id="a-h"></a>四神足、<a id="a-i"></a>五根、<a id="a-j"></a>五力、<a id="a-k"></a>七等觉支、<a id="a-l"></a>八圣道支是已生法，<a id="a-m"></a>我不欲令生。<a id="a-n"></a>何以故？<a id="a-o"></a>以自性空故。</p>
  <p id="ap">“舍利子，<a id="a-q"></a>空解脱门是已生法，<a id="a-r"></a>我不欲令生。<a id="a-s"></a>何以故？<a id="a-t"></a>以自性空故。<a id="a-u"></a>无相、<a id="a-v"></a>无愿解脱门是已生法，<a id="a-w"></a>我不欲令生。<a id="a-x"></a>何以故？<a id="a-y"></a>以自性空故。</p>
  <p id="az">“舍利子，<a id="a-10"></a>五眼是已生法，<a id="a-11"></a>我不欲令生。<a id="a-12"></a>何以故？<a id="a-13"></a>以自性空故。<a id="a-14"></a>六神通是已生法，<a id="a-15"></a>我不欲令生。<a id="a-16"></a>何以故？<a id="a-17"></a>以自性空故。</p>
  <p id="a18">“舍利子，<a id="a-19"></a>佛十力是已生法，<a id="a-1A"></a>我不欲令生。<a id="a-1B"></a>何以故？<a id="a-1C"></a>以自性空故。<a id="a-1D"></a>四无所畏、<a id="a-1E"></a>四无礙解、<a id="a-1F"></a>大慈、<a id="a-1G"></a>大悲、<a id="a-1H"></a>大喜、<a id="a-1I"></a>大舍、<a id="a-1J"></a>十八佛不共法是已生法，<a id="a-1K"></a>我不欲令生。<a id="a-1L"></a>何以故？<a id="a-1M"></a>以自性空故。</p>
  <p id="a1N">“舍利子，<a id="a-1O"></a>一切智是已生法，<a id="a-1P"></a>我不欲令生。<a id="a-1Q"></a>何以故？<a id="a-1R"></a>以自性空故。<a id="a-1S"></a>道相智、<a id="a-1T"></a>一切相智是已生法，<a id="a-1U"></a>我不欲令生。<a id="a-1V"></a>何以故？<a id="a-1W"></a>以自性空故。</p>
  <p id="a1X">“舍利子，<a id="a-1Y"></a>无忘失法是已生法，<a id="a-1Z"></a>我不欲令生。<a id="a-1a"></a>何以故？<a id="a-1b"></a>以自性空故。<a id="a-1c"></a>恒住舍性是已生法，<a id="a-1d"></a>我不欲令生。<a id="a-1e"></a>何以故？<a id="a-1f"></a>以自性空故。</p>
  <p id="a1g">“舍利子，<a id="a-1h"></a>一切陀罗尼门是已生法，<a id="a-1i"></a>我不欲令生。<a id="a-1j"></a>何以故？<a id="a-1k"></a>以自性空故。<a id="a-1l"></a>一切三摩地门是已生法，<a id="a-1m"></a>我不欲令生。<a id="a-1n"></a>何以故？<a id="a-1o"></a>以自性空故。</p>
  <p id="a1p">“舍利子，<a id="a-1q"></a>异生是已生法，<a id="a-1r"></a>我不欲令生。<a id="a-1s"></a>何以故？<a id="a-1t"></a>以自性空故。<a id="a-1u"></a>异生法是已生法，<a id="a-1v"></a>我不欲令生。<a id="a-1w"></a>何以故？<a id="a-1x"></a>以自性空故。</p>
  <p id="a1y">“舍利子，<a id="a-1z"></a>预流是已生法，<a id="a-20"></a>我不欲令生。<a id="a-21"></a>何以故？<a id="a-22"></a>以自性空故。<a id="a-23"></a>预流法是已生法，<a id="a-24"></a>我不欲令生。<a id="a-25"></a>何以故？<a id="a-26"></a>以自性空故。</p>
  <p id="a27">“舍利子，<a id="a-28"></a>一来是已生法，<a id="a-29"></a>我不欲令生。<a id="a-2A"></a>何以故？<a id="a-2B"></a>以自性空故。<a id="a-2C"></a>一来法是已生法，<a id="a-2D"></a>我不欲令生。<a id="a-2E"></a>何以故？<a id="a-2F"></a>以自性空故。</p>
  <p id="a2G">“舍利子，<a id="a-2H"></a>不还是已生法，<a id="a-2I"></a>我不欲令生。<a id="a-2J"></a>何以故？<a id="a-2K"></a>以自性空故。<a id="a-2L"></a>不还法是已生法，<a id="a-2M"></a>我不欲令生。<a id="a-2N"></a>何以故？<a id="a-2O"></a>以自性空故。</p>
  <p id="a2P">“舍利子，<a id="a-2Q"></a>阿罗汉是已生法，<a id="a-2R"></a>我不欲令生。<a id="a-2S"></a>何以故？<a id="a-2T"></a>以自性空故。<a id="a-2U"></a>阿罗汉法是已生法，<a id="a-2V"></a>我不欲令生。<a id="a-2W"></a>何以故？<a id="a-2X"></a>以自性空故。</p>
  <p id="a2Y">“舍利子，<a id="a-2Z"></a>独觉是已生法，<a id="a-2a"></a>我不欲令生。<a id="a-2b"></a>何以故？<a id="a-2c"></a>以自性空故。<a id="a-2d"></a>独觉法是已生法，<a id="a-2e"></a>我不欲令生。<a id="a-2f"></a>何以故？<a id="a-2g"></a>以自性空故。</p>
  <p id="a2h">“舍利子，<a id="a-2i"></a>菩萨是已生法，<a id="a-2j"></a>我不欲令生。<a id="a-2k"></a>何以故？<a id="a-2l"></a>以自性空故。<a id="a-2m"></a>菩萨法是已生法，<a id="a-2n"></a>我不欲令生。<a id="a-2o"></a>何以故？<a id="a-2p"></a>以自性空故。</p>
  <p id="a2q">“舍利子，<a id="a-2r"></a>如来是已生法，<a id="a-2s"></a>我不欲令生。<a id="a-2t"></a>何以故？<a id="a-2u"></a>以自性空故。<a id="a-2v"></a>如来法是已生法，<a id="a-2w"></a>我不欲令生。<a id="a-2x"></a>何以故？<a id="a-2y"></a>以自性空故。<a id="a-2z"></a>”</p>
  <p id="a30">时，<a id="a-31"></a>舍利子问善现言：<a id="a-32"></a>“仁者，<a id="a-33"></a>今为欲令生生，<a id="a-34"></a>为欲令不生生耶？<a id="a-35"></a>”</p>
  <p id="a36">善现答言：<a id="a-37"></a>“我不欲令生生，<a id="a-38"></a>亦不欲令不生生。<a id="a-39"></a>何以故？<a id="a-3A"></a>舍利子，<a id="a-3B"></a>生与不生，<a id="a-3C"></a>如是二法俱非相应非不相应、<a id="a-3D"></a>非有色非无色、<a id="a-3E"></a>非有见非无见、<a id="a-3F"></a>非有对非无对，<a id="a-3G"></a>咸同一相，<a id="a-3H"></a>所谓无相。<a id="a-3I"></a>舍利子，<a id="a-3J"></a>由此缘故，<a id="a-3K"></a>我不欲令生生，<a id="a-3L"></a>亦不欲令不生生。<a id="a-3M"></a>”</p>
  <p id="a3N">时，<a id="a-3O"></a>舍利子问善现言：<a id="a-3P"></a>“仁者，<a id="a-3Q"></a>于所说无生法乐辩说无生相耶？<a id="a-3R"></a>”</p>
  <p id="a3S">善现答言：<a id="a-3T"></a>“我于所说无生法亦不乐辩说无生相。<a id="a-3U"></a>所以者何？<a id="a-3V"></a>若无生法、<a id="a-3W"></a>若无生相、<a id="a-3X"></a>若乐辩说，<a id="a-3Y"></a>如是一切皆非相应非不相应、<a id="a-3Z"></a>非有色非无色、<a id="a-3a"></a>非有见非无见、<a id="a-3b"></a>非有对非无对，<a id="a-3c"></a>咸同一相，<a id="a-3d"></a>所谓无相。<a id="a-3e"></a>”</p>
  <p id="a3f">舍利子言：<a id="a-3g"></a>“于不生法起不生言，<a id="a-3h"></a>此不生言亦不生不？<a id="a-3i"></a>”</p>
  <p id="a3j">善现答言：<a id="a-3k"></a>“如是，<a id="a-3l"></a>如是。<a id="a-3m"></a>所以者何？</p>
  <p id="a3n">“舍利子，<a id="a-3o"></a>色不生，<a id="a-3p"></a>受、<a id="a-3q"></a>想、<a id="a-3r"></a>行、<a id="a-3s"></a>识亦不生。<a id="a-3t"></a>何以故？<a id="a-3u"></a>皆本性空故。</p>
  <p id="a3v">“舍利子，<a id="a-3w"></a>眼处不生，<a id="a-3x"></a>耳、<a id="a-3y"></a>鼻、<a id="a-3z"></a>舌、<a id="a-40"></a>身、<a id="a-41"></a>意处亦不生。<a id="a-42"></a>何以故？<a id="a-43"></a>皆本性空故。</p>
  <p id="a44">“舍利子，<a id="a-45"></a>色处不生，<a id="a-46"></a>声、<a id="a-47"></a>香、<a id="a-48"></a>味、<a id="a-49"></a>触、<a id="a-4A"></a>法处亦不生。<a id="a-4B"></a>何以故？<a id="a-4C"></a>皆本性空故。</p>
  <p id="a4D">“舍利子，<a id="a-4E"></a>眼界不生，<a id="a-4F"></a>色界、<a id="a-4G"></a>眼识界及眼触、<a id="a-4H"></a>眼触为缘所生诸受亦不生。<a id="a-4I"></a>何以故？<a id="a-4J"></a>皆本性空故。</p>
  <p id="a4K">“舍利子，<a id="a-4L"></a>耳界不生，<a id="a-4M"></a>声界、<a id="a-4N"></a>耳识界及耳触、<a id="a-4O"></a>耳触为缘所生诸受亦不生。<a id="a-4P"></a>何以故？<a id="a-4Q"></a>皆本性空故。</p>
  <p id="a4R">“舍利子，<a id="a-4S"></a>鼻界不生，<a id="a-4T"></a>香界、<a id="a-4U"></a>鼻识界及鼻触、<a id="a-4V"></a>鼻触为缘所生诸受亦不生。<a id="a-4W"></a>何以故？<a id="a-4X"></a>皆本性空故。</p>
  <p id="a4Y">“舍利子，<a id="a-4Z"></a>舌界不生，<a id="a-4a"></a>味界、<a id="a-4b"></a>舌识界及舌触、<a id="a-4c"></a>舌触为缘所生诸受亦不生。<a id="a-4d"></a>何以故？<a id="a-4e"></a>皆本性空故。</p>
  <p id="a4f">“舍利子，<a id="a-4g"></a>身界不生，<a id="a-4h"></a>触界、<a id="a-4i"></a>身识界及身触、<a id="a-4j"></a>身触为缘所生诸受亦不生。<a id="a-4k"></a>何以故？<a id="a-4l"></a>皆本性空故。</p>
  <p id="a4m">“舍利子，<a id="a-4n"></a>意界不生，<a id="a-4o"></a>法界、<a id="a-4p"></a>意识界及意触、<a id="a-4q"></a>意触为缘所生诸受亦不生。<a id="a-4r"></a>何以故？<a id="a-4s"></a>皆本性空故。</p>
  <p id="a4t">“舍利子，<a id="a-4u"></a>地界不生，<a id="a-4v"></a>水、<a id="a-4w"></a>火、<a id="a-4x"></a>风、<a id="a-4y"></a>空、<a id="a-4z"></a>识界亦不生。<a id="a-50"></a>何以故？<a id="a-51"></a>皆本性空故。</p>
  <p id="a52">“舍利子，<a id="a-53"></a>苦圣谛不生，<a id="a-54"></a>集、<a id="a-55"></a>灭、<a id="a-56"></a>道圣谛亦不生。<a id="a-57"></a>何以故？<a id="a-58"></a>皆本性空故。</p>
  <p id="a59">“舍利子，<a id="a-5A"></a>无明不生，<a id="a-5B"></a>行、<a id="a-5C"></a>识、<a id="a-5D"></a>名色、<a id="a-5E"></a>六处、<a id="a-5F"></a>触、<a id="a-5G"></a>受、<a id="a-5H"></a>爱、<a id="a-5I"></a>取、<a id="a-5J"></a>有、<a id="a-5K"></a>生、<a id="a-5L"></a>老死愁叹苦忧恼亦不生。<a id="a-5M"></a>何以故？<a id="a-5N"></a>皆本性空故。</p>
  <p id="a5O">“舍利子，<a id="a-5P"></a>内空不生，<a id="a-5Q"></a>外空、<a id="a-5R"></a>内外空、<a id="a-5S"></a>空空、<a id="a-5T"></a>大空、<a id="a-5U"></a>胜义空、<a id="a-5V"></a>有为空、<a id="a-5W"></a>无为空、<a id="a-5X"></a>毕竟空、<a id="a-5Y"></a>无际空、<a id="a-5Z"></a>散空、<a id="a-5a"></a>无变异空、<a id="a-5b"></a>本性空、<a id="a-5c"></a>自相空、<a id="a-5d"></a>共相空、<a id="a-5e"></a>一切法空、<a id="a-5f"></a>不可得空、<a id="a-5g"></a>无性空、<a id="a-5h"></a>自性空、<a id="a-5i"></a>无性自性空亦不生。<a id="a-5j"></a>何以故？<a id="a-5k"></a>皆本性空故。</p>
  <p id="a5l">“舍利子，<a id="a-5m"></a>布施波罗蜜多不生，<a id="a-5n"></a>净戒、<a id="a-5o"></a>安忍、<a id="a-5p"></a>精进、<a id="a-5q"></a>静虑、<a id="a-5r"></a>般若波罗蜜多亦不生。<a id="a-5s"></a>何以故？<a id="a-5t"></a>皆本性空故。</p>
  <p id="a5u">“舍利子，<a id="a-5v"></a>四静虑不生，<a id="a-5w"></a>四无量、<a id="a-5x"></a>四无色定亦不生。<a id="a-5y"></a>何以故？<a id="a-5z"></a>皆本性空故。</p>
  <p id="a60">“舍利子，<a id="a-61"></a>八解脱不生，<a id="a-62"></a>八胜处、<a id="a-63"></a>九次第定、<a id="a-64"></a>十遍处亦不生。<a id="a-65"></a>何以故？<a id="a-66"></a>皆本性空故。</p>
  <p id="a67">“舍利子，<a id="a-68"></a>四念住不生，<a id="a-69"></a>四正断、<a id="a-6A"></a>四神足、<a id="a-6B"></a>五根、<a id="a-6C"></a>五力、<a id="a-6D"></a>七等觉支、<a id="a-6E"></a>八圣道支亦不生。<a id="a-6F"></a>何以故？<a id="a-6G"></a>皆本性空故。</p>
  <p id="a6H">“舍利子，<a id="a-6I"></a>空解脱门不生，<a id="a-6J"></a>无相、<a id="a-6K"></a>无愿解脱门亦不生。<a id="a-6L"></a>何以故？<a id="a-6M"></a>皆本性空故。</p>
  <p id="a6N">“舍利子，<a id="a-6O"></a>五眼不生，<a id="a-6P"></a>六神通亦不生。<a id="a-6Q"></a>何以故？<a id="a-6R"></a>皆本性空故。</p>
  <p id="a6S">“舍利子，<a id="a-6T"></a>佛十力不生，<a id="a-6U"></a>四无所畏、<a id="a-6V"></a>四无礙解、<a id="a-6W"></a>大慈、<a id="a-6X"></a>大悲、<a id="a-6Y"></a>大喜、<a id="a-6Z"></a>大舍、<a id="a-6a"></a>十八佛不共法亦不生。<a id="a-6b"></a>何以故？<a id="a-6c"></a>皆本性空故。</p>
  <p id="a6d">“舍利子，<a id="a-6e"></a>一切智不生，<a id="a-6f"></a>道相智、<a id="a-6g"></a>一切相智亦不生。<a id="a-6h"></a>何以故？<a id="a-6i"></a>皆本性空故。</p>
  <p id="a6j">“舍利子，<a id="a-6k"></a>无忘失法不生，<a id="a-6l"></a>恒住舍性亦不生。<a id="a-6m"></a>何以故？<a id="a-6n"></a>皆本性空故。</p>
  <p id="a6o">“舍利子，<a id="a-6p"></a>一切陀罗尼门不生，<a id="a-6q"></a>一切三摩地门亦不生。<a id="a-6r"></a>何以故？<a id="a-6s"></a>皆本性空故。</p>
  <p id="a6t">“舍利子，<a id="a-6u"></a>异生不生，<a id="a-6v"></a>异生法亦不生。<a id="a-6w"></a>何以故？<a id="a-6x"></a>皆本性空故。</p>
  <p id="a6y">“舍利子，<a id="a-6z"></a>预流不生，<a id="a-70"></a>预流法亦不生。<a id="a-71"></a>何以故？<a id="a-72"></a>皆本性空故。</p>
  <p id="a73">“舍利子，<a id="a-74"></a>一来不生，<a id="a-75"></a>一来法亦不生。<a id="a-76"></a>何以故？<a id="a-77"></a>皆本性空故。</p>
  <p id="a78">“舍利子，<a id="a-79"></a>不还不生，<a id="a-7A"></a>不还法亦不生。<a id="a-7B"></a>何以故？<a id="a-7C"></a>皆本性空故。</p>
  <p id="a7D">“舍利子，<a id="a-7E"></a>阿罗汉不生，<a id="a-7F"></a>阿罗汉法亦不生。<a id="a-7G"></a>何以故？<a id="a-7H"></a>皆本性空故。</p>
  <p id="a7I">“舍利子，<a id="a-7J"></a>独觉不生，<a id="a-7K"></a>独觉法亦不生。<a id="a-7L"></a>何以故？<a id="a-7M"></a>皆本性空故。</p>
  <p id="a7N">“舍利子，<a id="a-7O"></a>菩萨不生，<a id="a-7P"></a>菩萨法亦不生。<a id="a-7Q"></a>何以故？<a id="a-7R"></a>皆本性空故。</p>
  <p id="a7S">“舍利子，<a id="a-7T"></a>如来不生，<a id="a-7U"></a>如来法亦不生。<a id="a-7V"></a>何以故？<a id="a-7W"></a>皆本性空故。</p>
  <p id="a7X">“舍利子，<a id="a-7Y"></a>身行不生，<a id="a-7Z"></a>语行、<a id="a-7a"></a>意行亦不生。<a id="a-7b"></a>何以故？<a id="a-7c"></a>皆本性空故。</p>
  <p id="a7d">“舍利子，<a id="a-7e"></a>由此缘故，<a id="a-7f"></a>于不生法起不生言亦无生义。</p>
  <p id="a7g">“舍利子，<a id="a-7h"></a>若所说法、<a id="a-7i"></a>若能说言、<a id="a-7j"></a>说者、<a id="a-7k"></a>听者皆不生故。<a id="a-7l"></a>”</p>
  <p id="a7m">时，<a id="a-7n"></a>舍利子谓善现言：<a id="a-7o"></a>“仁者于说法人中最为第一。<a id="a-7p"></a>何以故？<a id="a-7q"></a>随所问诘，<a id="a-7r"></a>皆能酬答，<a id="a-7s"></a>无滞礙故。<a id="a-7t"></a>”</p>
  <p id="a7u">善现报言：<a id="a-7v"></a>“诸佛弟子于一切法无依著者，<a id="a-7w"></a>法尔皆能随所问诘，<a id="a-7x"></a>一一酬答自在无畏。<a id="a-7y"></a>何以故？<a id="a-7z"></a>以一切法无所依故。<a id="a-80"></a>”</p>
  <p id="a81">时，<a id="a-82"></a>舍利子问善现言：<a id="a-83"></a>“云何诸法都无所依？<a id="a-84"></a>”</p>
  <p id="a85">善现答言：<a id="a-86"></a>“舍利子，<a id="a-87"></a>色本性空，<a id="a-88"></a>依内依外依两中间不可得故；<a id="a-89"></a>受、<a id="a-8A"></a>想、<a id="a-8B"></a>行、<a id="a-8C"></a>识本性空，<a id="a-8D"></a>依内依外依两中间不可得故。</p>
  <p id="a8E">“舍利子，<a id="a-8F"></a>眼处本性空，<a id="a-8G"></a>依内依外依两中间不可得故；<a id="a-8H"></a>耳、<a id="a-8I"></a>鼻、<a id="a-8J"></a>舌、<a id="a-8K"></a>身、<a id="a-8L"></a>意处本性空，<a id="a-8M"></a>依内依外依两中间不可得故。</p>
  <p id="a8N">“舍利子，<a id="a-8O"></a>色处本性空，<a id="a-8P"></a>依内依外依两中间不可得故；<a id="a-8Q"></a>声、<a id="a-8R"></a>香、<a id="a-8S"></a>味、<a id="a-8T"></a>触、<a id="a-8U"></a>法处本性空，<a id="a-8V"></a>依内依外依两中间不可得故。</p>
  <p id="a8W">“舍利子，<a id="a-8X"></a>眼界本性空，<a id="a-8Y"></a>依内依外依两中间不可得故；<a id="a-8Z"></a>色界、<a id="a-8a"></a>眼识界及眼触、<a id="a-8b"></a>眼触为缘所生诸受本性空，<a id="a-8c"></a>依内依外依两中间不可得故。</p>
  <p id="a8d">“舍利子，<a id="a-8e"></a>耳界本性空，<a id="a-8f"></a>依内依外依两中间不可得故；<a id="a-8g"></a>声界、<a id="a-8h"></a>耳识界及耳触、<a id="a-8i"></a>耳触为缘所生诸受本性空，<a id="a-8j"></a>依内依外依两中间不可得故。</p>
  <p id="a8k">“舍利子，<a id="a-8l"></a>鼻界本性空，<a id="a-8m"></a>依内依外依两中间不可得故；<a id="a-8n"></a>香界、<a id="a-8o"></a>鼻识界及鼻触、<a id="a-8p"></a>鼻触为缘所生诸受本性空，<a id="a-8q"></a>依内依外依两中间不可得故。</p>
  <p id="a8r">“舍利子，<a id="a-8s"></a>舌界本性空，<a id="a-8t"></a>依内依外依两中间不可得故；<a id="a-8u"></a>味界、<a id="a-8v"></a>舌识界及舌触、<a id="a-8w"></a>舌触为缘所生诸受本性空，<a id="a-8x"></a>依内依外依两中间不可得故。</p>
  <p id="a8y">“舍利子，<a id="a-8z"></a>身界本性空，<a id="a-90"></a>依内依外依两中间不可得故；<a id="a-91"></a>触界、<a id="a-92"></a>身识界及身触、<a id="a-93"></a>身触为缘所生诸受本性空，<a id="a-94"></a>依内依外依两中间不可得故。</p>
  <p id="a95">“舍利子，<a id="a-96"></a>意界本性空，<a id="a-97"></a>依内依外依两中间不可得故；<a id="a-98"></a>法界、<a id="a-99"></a>意识界及意触、<a id="a-9A"></a>意触为缘所生诸受本性空，<a id="a-9B"></a>依内依外依两中间不可得故。</p>
  <p id="a9C">“舍利子，<a id="a-9D"></a>地界本性空，<a id="a-9E"></a>依内依外依两中间不可得故；<a id="a-9F"></a>水、<a id="a-9G"></a>火、<a id="a-9H"></a>风、<a id="a-9I"></a>空、<a id="a-9J"></a>识界本性空，<a id="a-9K"></a>依内依外依两中间不可得故。</p>
  <p id="a9L">“舍利子，<a id="a-9M"></a>苦圣谛本性空，<a id="a-9N"></a>依内依外依两中间不可得故；<a id="a-9O"></a>集、<a id="a-9P"></a>灭、<a id="a-9Q"></a>道圣谛本性空，<a id="a-9R"></a>依内依外依两中间不可得故。</p>
  <p id="a9S">“舍利子，<a id="a-9T"></a>无明本性空，<a id="a-9U"></a>依内依外依两中间不可得故；<a id="a-9V"></a>行、<a id="a-9W"></a>识、<a id="a-9X"></a>名色、<a id="a-9Y"></a>六处、<a id="a-9Z"></a>触、<a id="a-9a"></a>受、<a id="a-9b"></a>爱、<a id="a-9c"></a>取、<a id="a-9d"></a>有、<a id="a-9e"></a>生、<a id="a-9f"></a>老死愁叹苦忧恼本性空，<a id="a-9g"></a>依内依外依两中间不可得故。</p>
  <p id="a9h">“舍利子，<a id="a-9i"></a>内空本性空，<a id="a-9j"></a>依内依外依两中间不可得故；<a id="a-9k"></a>外空、<a id="a-9l"></a>内外空、<a id="a-9m"></a>空空、<a id="a-9n"></a>大空、<a id="a-9o"></a>胜义空、<a id="a-9p"></a>有为空、<a id="a-9q"></a>无为空、<a id="a-9r"></a>毕竟空、<a id="a-9s"></a>无际空、<a id="a-9t"></a>散空、<a id="a-9u"></a>无变异空、<a id="a-9v"></a>本性空、<a id="a-9w"></a>自相空、<a id="a-9x"></a>共相空、<a id="a-9y"></a>一切法空、<a id="a-9z"></a>不可得空、<a id="a-A0"></a>无性空、<a id="a-A1"></a>自性空、<a id="a-A2"></a>无性自性空本性空，<a id="a-A3"></a>依内依外依两中间不可得故。</p>
  <p id="aA4">“舍利子，<a id="a-A5"></a>布施波罗蜜多本性空，<a id="a-A6"></a>依内依外依两中间不可得故；<a id="a-A7"></a>净戒、<a id="a-A8"></a>安忍、<a id="a-A9"></a>精进、<a id="a-AA"></a>静虑、<a id="a-AB"></a>般若波罗蜜多本性空，<a id="a-AC"></a>依内依外依两中间不可得故。</p>
  <p id="aAD">“舍利子，<a id="a-AE"></a>四静虑本性空，<a id="a-AF"></a>依内依外依两中间不可得故；<a id="a-AG"></a>四无量、<a id="a-AH"></a>四无色定本性空，<a id="a-AI"></a>依内依外依两中间不可得故。</p>
  <p id="aAJ">“舍利子，<a id="a-AK"></a>八解脱本性空，<a id="a-AL"></a>依内依外依两中间不可得故；<a id="a-AM"></a>八胜处、<a id="a-AN"></a>九次第定、<a id="a-AO"></a>十遍处本性空，<a id="a-AP"></a>依内依外依两中间不可得故。</p>
  <p id="aAQ">“舍利子，<a id="a-AR"></a>四念住本性空，<a id="a-AS"></a>依内依外依两中间不可得故；<a id="a-AT"></a>四正断、<a id="a-AU"></a>四神足、<a id="a-AV"></a>五根、<a id="a-AW"></a>五力、<a id="a-AX"></a>七等觉支、<a id="a-AY"></a>八圣道支本性空，<a id="a-AZ"></a>依内依外依两中间不可得故。</p>
  <p id="aAa">“舍利子，<a id="a-Ab"></a>空解脱门本性空，<a id="a-Ac"></a>依内依外依两中间不可得故；<a id="a-Ad"></a>无相、<a id="a-Ae"></a>无愿解脱门本性空，<a id="a-Af"></a>依内依外依两中间不可得故。</p>
  <p id="aAg">“舍利子，<a id="a-Ah"></a>五眼本性空，<a id="a-Ai"></a>依内依外依两中间不可得故；<a id="a-Aj"></a>六神通本性空，<a id="a-Ak"></a>依内依外依两中间不可得故。</p>
  <p id="aAl">“舍利子，<a id="a-Am"></a>佛十力本性空，<a id="a-An"></a>依内依外依两中间不可得故；<a id="a-Ao"></a>四无所畏、<a id="a-Ap"></a>四无礙解、<a id="a-Aq"></a>大慈、<a id="a-Ar"></a>大悲、<a id="a-As"></a>大喜、<a id="a-At"></a>大舍、<a id="a-Au"></a>十八佛不共法本性空，<a id="a-Av"></a>依内依外依两中间不可得故。</p>
  <p id="aAw">“舍利子，<a id="a-Ax"></a>一切智本性空，<a id="a-Ay"></a>依内依外依两中间不可得故；<a id="a-Az"></a>道相智、<a id="a-B0"></a>一切相智本性空，<a id="a-B1"></a>依内依外依两中间不可得故。</p>
  <p id="aB2">“舍利子，<a id="a-B3"></a>无忘失法本性空，<a id="a-B4"></a>依内依外依两中间不可得故；<a id="a-B5"></a>恒住舍性本性空，<a id="a-B6"></a>依内依外依两中间不可得故。</p>
  <p id="aB7">“舍利子，<a id="a-B8"></a>一切陀罗尼门本性空，<a id="a-B9"></a>依内依外依两中间不可得故；<a id="a-BA"></a>一切三摩地门本性空，<a id="a-BB"></a>依内依外依两中间不可得故。</p>
  <p id="aBC">“舍利子，<a id="a-BD"></a>异生本性空，<a id="a-BE"></a>依内依外依两中间不可得故；<a id="a-BF"></a>异生法本性空，<a id="a-BG"></a>依内依外依两中间不可得故。</p>
  <p id="aBH">“舍利子，<a id="a-BI"></a>预流本性空，<a id="a-BJ"></a>依内依外依两中间不可得故；<a id="a-BK"></a>预流法本性空，<a id="a-BL"></a>依内依外依两中间不可得故。</p>
  <p id="aBM">“舍利子，<a id="a-BN"></a>一来本性空，<a id="a-BO"></a>依内依外依两中间不可得故；<a id="a-BP"></a>一来法本性空，<a id="a-BQ"></a>依内依外依两中间不可得故。</p>
  <p id="aBR">“舍利子，<a id="a-BS"></a>不还本性空，<a id="a-BT"></a>依内依外依两中间不可得故；<a id="a-BU"></a>不还法本性空，<a id="a-BV"></a>依内依外依两中间不可得故。</p>
  <p id="aBW">“舍利子，<a id="a-BX"></a>阿罗汉本性空，<a id="a-BY"></a>依内依外依两中间不可得故；<a id="a-BZ"></a>阿罗汉法本性空，<a id="a-Ba"></a>依内依外依两中间不可得故。</p>
  <p id="aBb">“舍利子，<a id="a-Bc"></a>独觉本性空，<a id="a-Bd"></a>依内依外依两中间不可得故；<a id="a-Be"></a>独觉法本性空，<a id="a-Bf"></a>依内依外依两中间不可得故。</p>
  <p id="aBg">“舍利子，<a id="a-Bh"></a>菩萨本性空，<a id="a-Bi"></a>依内依外依两中间不可得故；<a id="a-Bj"></a>菩萨法本性空，<a id="a-Bk"></a>依内依外依两中间不可得故。</p>
  <p id="aBl">“舍利子，<a id="a-Bm"></a>如来本性空，<a id="a-Bn"></a>依内依外依两中间不可得故；<a id="a-Bo"></a>如来法本性空，<a id="a-Bp"></a>依内依外依两中间不可得故。</p>
  <p id="aBq">“舍利子，<a id="a-Br"></a>由此缘故，<a id="a-Bs"></a>我说诸法都无所依。<a id="a-Bt"></a>”</p>
  <p data-pb></p>
  <h2 id="aBu">初分净道品第二十一之一</h2>
  <p id="aBv">尔时，<a id="a-Bw"></a>具寿善现谓舍利子言：<a id="a-Bx"></a>“诸菩萨摩诃萨修行六种波罗蜜多时，<a id="a-By"></a>应净色，<a id="a-Bz"></a>应净受、<a id="a-C0"></a>想、<a id="a-C1"></a>行、<a id="a-C2"></a>识；<a id="a-C3"></a>应净眼处，<a id="a-C4"></a>应净耳、<a id="a-C5"></a>鼻、<a id="a-C6"></a>舌、<a id="a-C7"></a>身、<a id="a-C8"></a>意处；<a id="a-C9"></a>应净色处，<a id="a-CA"></a>应净声、<a id="a-CB"></a>香、<a id="a-CC"></a>味、<a id="a-CD"></a>触、<a id="a-CE"></a>法处；<a id="a-CF"></a>应净眼界，<a id="a-CG"></a>应净色界、<a id="a-CH"></a>眼识界及眼触、<a id="a-CI"></a>眼触为缘所生诸受；<a id="a-CJ"></a>应净耳界，<a id="a-CK"></a>应净声界、<a id="a-CL"></a>耳识界及耳触、<a id="a-CM"></a>耳触为缘所生诸受；<a id="a-CN"></a>应净鼻界，<a id="a-CO"></a>应净香界、<a id="a-CP"></a>鼻识界及鼻触、<a id="a-CQ"></a>鼻触为缘所生诸受；<a id="a-CR"></a>应净舌界，<a id="a-CS"></a>应净味界、<a id="a-CT"></a>舌识界及舌触、<a id="a-CU"></a>舌触为缘所生诸受；<a id="a-CV"></a>应净身界，<a id="a-CW"></a>应净触界、<a id="a-CX"></a>身识界及身触、<a id="a-CY"></a>身触为缘所生诸受；<a id="a-CZ"></a>应净意界，<a id="a-Ca"></a>应净法界、<a id="a-Cb"></a>意识界及意触、<a id="a-Cc"></a>意触为缘所生诸受；<a id="a-Cd"></a>应净地界，<a id="a-Ce"></a>应净水、<a id="a-Cf"></a>火、<a id="a-Cg"></a>风、<a id="a-Ch"></a>空、<a id="a-Ci"></a>识界；<a id="a-Cj"></a>应净苦圣谛，<a id="a-Ck"></a>应净集、<a id="a-Cl"></a>灭、<a id="a-Cm"></a>道圣谛；<a id="a-Cn"></a>应净无明，<a id="a-Co"></a>应净行、<a id="a-Cp"></a>识、<a id="a-Cq"></a>名色、<a id="a-Cr"></a>六处、<a id="a-Cs"></a>触、<a id="a-Ct"></a>受、<a id="a-Cu"></a>爱、<a id="a-Cv"></a>取、<a id="a-Cw"></a>有、<a id="a-Cx"></a>生、<a id="a-Cy"></a>老死愁叹苦忧恼；<a id="a-Cz"></a>应净内空，<a id="a-D0"></a>应净外空、<a id="a-D1"></a>内外空、<a id="a-D2"></a>空空、<a id="a-D3"></a>大空、<a id="a-D4"></a>胜义空、<a id="a-D5"></a>有为空、<a id="a-D6"></a>无为空、<a id="a-D7"></a>毕竟空、<a id="a-D8"></a>无际空、<a id="a-D9"></a>散空、<a id="a-DA"></a>无变异空、<a id="a-DB"></a>本性空、<a id="a-DC"></a>自相空、<a id="a-DD"></a>共相空、<a id="a-DE"></a>一切法空、<a id="a-DF"></a>不可得空、<a id="a-DG"></a>无性空、<a id="a-DH"></a>自性空、<a id="a-DI"></a>无性自性空；<a id="a-DJ"></a>应净布施波罗蜜多，<a id="a-DK"></a>应净净戒、<a id="a-DL"></a>安忍、<a id="a-DM"></a>精进、<a id="a-DN"></a>静虑、<a id="a-DO"></a>般若波罗蜜多；<a id="a-DP"></a>应净四静虑，<a id="a-DQ"></a>应净四无量、<a id="a-DR"></a>四无色定；<a id="a-DS"></a>应净八解脱，<a id="a-DT"></a>应净八胜处、<a id="a-DU"></a>九次第定、<a id="a-DV"></a>十遍处；<a id="a-DW"></a>应净四念住，<a id="a-DX"></a>应净四正断、<a id="a-DY"></a>四神足、<a id="a-DZ"></a>五根、<a id="a-Da"></a>五力、<a id="a-Db"></a>七等觉支、<a id="a-Dc"></a>八圣道支；<a id="a-Dd"></a>应净空解脱门，<a id="a-De"></a>应净无相、<a id="a-Df"></a>无愿解脱门；<a id="a-Dg"></a>应净五眼，<a id="a-Dh"></a>应净六神通；<a id="a-Di"></a>应净佛十力，<a id="a-Dj"></a>应净四无所畏、<a id="a-Dk"></a>四无礙解、<a id="a-Dl"></a>大慈、<a id="a-Dm"></a>大悲、<a id="a-Dn"></a>大喜、<a id="a-Do"></a>大舍、<a id="a-Dp"></a>十八佛不共法；<a id="a-Dq"></a>应净无忘失法，<a id="a-Dr"></a>应净恒住舍性；<a id="a-Ds"></a>应净一切陀罗尼门，<a id="a-Dt"></a>应净一切三摩地门；<a id="a-Du"></a>应净一切智，<a id="a-Dv"></a>应净道相智、<a id="a-Dw"></a>一切相智；<a id="a-Dx"></a>应净菩提道。<a id="a-Dy"></a>”</p>
  <p id="aDz">时，<a id="a-E0"></a>舍利子问善现言：<a id="a-E1"></a>“云何菩萨摩诃萨修行六种波罗蜜多时净菩提道？<a id="a-E2"></a>”</p>
  <p id="aE3">善现答言：<a id="a-E4"></a>“舍利子，<a id="a-E5"></a>六波罗蜜多各有二种：<a id="a-E6"></a>一者、<a id="a-E7"></a>世间，<a id="a-E8"></a>二、<a id="a-E9"></a>出世间。<a id="a-EA"></a>”</p>
  <p id="aEB">舍利子言：<a id="a-EC"></a>“云何世间布施波罗蜜多？<a id="a-ED"></a>”</p>
  <p id="aEE">善现答言：<a id="a-EF"></a>“若菩萨摩诃萨为大施主，<a id="a-EG"></a>能施一切沙门、<a id="a-EH"></a>婆罗门、<a id="a-EI"></a>贫病、<a id="a-EJ"></a>孤露道行、<a id="a-EK"></a>乞者，<a id="a-EL"></a>须食与食，<a id="a-EM"></a>须饮与饮，<a id="a-EN"></a>须乘与乘，<a id="a-EO"></a>须衣与衣，<a id="a-EP"></a>须香与香，<a id="a-EQ"></a>须花与花，<a id="a-ER"></a>须严饰与严饰，<a id="a-ES"></a>须舍宅与舍宅，<a id="a-ET"></a>须医药与医药，<a id="a-EU"></a>须照明与照明，<a id="a-EV"></a>须坐卧具与坐卧具，<a id="a-EW"></a>如是一切随其所须资生什物悉皆施与。<a id="a-EX"></a>若复有来乞男与男，<a id="a-EY"></a>乞女与女，<a id="a-EZ"></a>乞妻妾与妻妾，<a id="a-Ea"></a>乞官位与官位，<a id="a-Eb"></a>乞国土与国土，<a id="a-Ec"></a>乞王位与王位，<a id="a-Ed"></a>乞头目与头目，<a id="a-Ee"></a>乞手足与手足，<a id="a-Ef"></a>乞支节与支节，<a id="a-Eg"></a>乞血肉与血肉，<a id="a-Eh"></a>乞骨髓与骨髓，<a id="a-Ei"></a>乞耳鼻与耳鼻，<a id="a-Ej"></a>乞僮仆与僮仆，<a id="a-Ek"></a>乞珍财与珍财，<a id="a-El"></a>乞生类与生类，<a id="a-Em"></a>如是一切随其所求内外之物并皆施与。<a id="a-En"></a>虽作是施而有所依，<a id="a-Eo"></a>谓作是念：<a id="a-Ep"></a>‘我施彼受，<a id="a-Eq"></a>我为施主，<a id="a-Er"></a>我不悭贪，<a id="a-Es"></a>我随佛教一切能舍，<a id="a-Et"></a>我行布施波罗蜜多。<a id="a-Eu"></a>’彼行施时，<a id="a-Ev"></a>以有所得而为方便，<a id="a-Ew"></a>与诸有情同共回向阿耨多罗三藐三菩提。<a id="a-Ex"></a>复作是念：<a id="a-Ey"></a>‘我持此福施诸有情，<a id="a-Ez"></a>令得此世他世安乐，<a id="a-F0"></a>乃至证得无余涅槃。<a id="a-F1"></a>’彼著三轮而行布施，<a id="a-F2"></a>一者、<a id="a-F3"></a>自想，<a id="a-F4"></a>二者、<a id="a-F5"></a>他想，<a id="a-F6"></a>三者、<a id="a-F7"></a>施想。<a id="a-F8"></a>由著此三轮而行施故，<a id="a-F9"></a>名世间布施波罗蜜多。<a id="a-FA"></a>何缘此施名为世间？<a id="a-FB"></a>以与世间同共行故，<a id="a-FC"></a>不超动出世间法故，<a id="a-FD"></a>如是名为世间布施波罗蜜多。<a id="a-FE"></a>”</p>
  <p id="aFF">舍利子言：<a id="a-FG"></a>“云何出世间布施波罗蜜多？<a id="a-FH"></a>”</p>
  <p id="aFI">善现答言：<a id="a-FJ"></a>“若菩萨摩诃萨行布施时三轮清净，<a id="a-FK"></a>一者、<a id="a-FL"></a>不执我为施者，<a id="a-FM"></a>二者、<a id="a-FN"></a>不执彼为受者，<a id="a-FO"></a>三者、<a id="a-FP"></a>不著施及施果，<a id="a-FQ"></a>是为菩萨摩诃萨行布施时三轮清净。<a id="a-FR"></a>又，<a id="a-FS"></a>舍利子，<a id="a-FT"></a>若菩萨摩诃萨以大悲为上首，<a id="a-FU"></a>所修施福普施有情，<a id="a-FV"></a>于诸有情都无所得；<a id="a-FW"></a>虽与一切有情同共回向阿耨多罗三藐三菩提，<a id="a-FX"></a>而于其中不见少相；<a id="a-FY"></a>由都无所执而行施故，<a id="a-FZ"></a>名出世间布施波罗蜜多。<a id="a-Fa"></a>何缘此施名出世间？<a id="a-Fb"></a>不与世间同共行故，<a id="a-Fc"></a>能超动出世间法故，<a id="a-Fd"></a>如是名为出世间布施波罗蜜多。<a id="a-Fe"></a>”</p>
  <p id="aFf">舍利子言：<a id="a-Fg"></a>“云何世间净戒波罗蜜多？<a id="a-Fh"></a>”</p>
  <p id="aFi">善现答言：<a id="a-Fj"></a>“若菩萨摩诃萨虽受持戒而有所依，<a id="a-Fk"></a>谓作是念：<a id="a-Fl"></a>‘我为饶益一切有情受持净戒，<a id="a-Fm"></a>我随佛教于净尸罗能无所犯，<a id="a-Fn"></a>我行净戒波罗蜜多。<a id="a-Fo"></a>’彼持戒时，<a id="a-Fp"></a>以有所得而为方便，<a id="a-Fq"></a>与诸有情同共回向阿耨多罗三藐三菩提。<a id="a-Fr"></a>复作是念：<a id="a-Fs"></a>‘我持此福施诸有情，<a id="a-Ft"></a>令得此世他世安乐，<a id="a-Fu"></a>乃至证得无余涅槃。<a id="a-Fv"></a>’彼著三轮而受持戒，<a id="a-Fw"></a>一者、<a id="a-Fx"></a>自想，<a id="a-Fy"></a>二者、<a id="a-Fz"></a>他想，<a id="a-G0"></a>三者、<a id="a-G1"></a>戒想。<a id="a-G2"></a>由著此三轮受持戒故，<a id="a-G3"></a>名世间净戒波罗蜜多。<a id="a-G4"></a>何缘此净戒名为世间？<a id="a-G5"></a>以与世间同共行故，<a id="a-G6"></a>不超动出世间法故，<a id="a-G7"></a>如是名为世间净戒波罗蜜多。<a id="a-G8"></a>”</p>
  <p id="aG9">舍利子言：<a id="a-GA"></a>“云何出世间净戒波罗蜜多？<a id="a-GB"></a>”</p>
  <p id="aGC">善现答言：<a id="a-GD"></a>“若菩萨摩诃萨受持戒时三轮清净，<a id="a-GE"></a>一者、<a id="a-GF"></a>不执我能持戒，<a id="a-GG"></a>二者、<a id="a-GH"></a>不执所护有情，<a id="a-GI"></a>三者、<a id="a-GJ"></a>不著戒及戒果，<a id="a-GK"></a>是为菩萨摩诃萨受持戒时三轮清净。<a id="a-GL"></a>又，<a id="a-GM"></a>舍利子，<a id="a-GN"></a>菩萨摩诃萨以大悲为上首，<a id="a-GO"></a>所持戒福普施有情，<a id="a-GP"></a>于诸有情都无所得；<a id="a-GQ"></a>虽与一切有情同共回向阿耨多罗三藐三菩提，<a id="a-GR"></a>而于其中不见少相。<a id="a-GS"></a>由都无所执而受持戒故，<a id="a-GT"></a>名出世间净戒波罗蜜多。<a id="a-GU"></a>何缘此净戒名出世间？<a id="a-GV"></a>不与世间同共行故，<a id="a-GW"></a>能超动出世间法故，<a id="a-GX"></a>如是名为出世间净戒波罗蜜多。<a id="a-GY"></a>”</p>
  <p id="aGZ">舍利子言：<a id="a-Ga"></a>“云何世间安忍波罗蜜多？<a id="a-Gb"></a>”</p>
  <p id="aGc">善现答言：<a id="a-Gd"></a>“若菩萨摩诃萨虽修安忍而有所依，<a id="a-Ge"></a>谓作是念：<a id="a-Gf"></a>‘我为饶益一切有情而修安忍，<a id="a-Gg"></a>我随佛教于胜安忍能正修习，<a id="a-Gh"></a>我行安忍波罗蜜多。<a id="a-Gi"></a>’彼修忍时，<a id="a-Gj"></a>以有所得而为方便，<a id="a-Gk"></a>与诸有情同共回向阿耨多罗三藐三菩提。<a id="a-Gl"></a>复作是念：<a id="a-Gm"></a>‘我持此福施诸有情，<a id="a-Gn"></a>令得此世他世安乐，<a id="a-Go"></a>乃至证得无余涅槃。<a id="a-Gp"></a>’彼著三轮而修安忍，<a id="a-Gq"></a>一者、<a id="a-Gr"></a>自想，<a id="a-Gs"></a>二者、<a id="a-Gt"></a>他想，<a id="a-Gu"></a>三者、<a id="a-Gv"></a>忍想。<a id="a-Gw"></a>由著此三轮修安忍故，<a id="a-Gx"></a>名世间安忍波罗蜜多。<a id="a-Gy"></a>何缘此安忍名为世间？<a id="a-Gz"></a>以与世间同共行故，<a id="a-H0"></a>不超动出世间法故，<a id="a-H1"></a>如是名为世间安忍波罗蜜多。<a id="a-H2"></a>”</p>
  <p id="aH3">舍利子言：<a id="a-H4"></a>“云何出世间安忍波罗蜜多？<a id="a-H5"></a>”</p>
  <p id="aH6">善现答言：<a id="a-H7"></a>“若菩萨摩诃萨修安忍时三轮清净，<a id="a-H8"></a>一者、<a id="a-H9"></a>不执我能修忍，<a id="a-HA"></a>二者、<a id="a-HB"></a>不执所忍有情，<a id="a-HC"></a>三者、<a id="a-HD"></a>不著忍及忍果，<a id="a-HE"></a>是为菩萨摩诃萨修安忍时三轮清净。<a id="a-HF"></a>又，<a id="a-HG"></a>舍利子，<a id="a-HH"></a>菩萨摩诃萨以大悲为上首，<a id="a-HI"></a>所修忍福普施有情，<a id="a-HJ"></a>于诸有情都无所得；<a id="a-HK"></a>虽与一切有情同共回向阿耨多罗三藐三菩提，<a id="a-HL"></a>而于其中不见少相。<a id="a-HM"></a>由都无所执而修安忍故，<a id="a-HN"></a>名出世间安忍波罗蜜多。<a id="a-HO"></a>何缘此安忍名出世间？<a id="a-HP"></a>不与世间同共行故，<a id="a-HQ"></a>能超动出世间法故，<a id="a-HR"></a>如是名为出世间安忍波罗蜜多。<a id="a-HS"></a>”</p>
  <p id="aHT">舍利子言：<a id="a-HU"></a>“云何世间精进波罗蜜多？<a id="a-HV"></a>”</p>
  <p id="aHW">善现答言：<a id="a-HX"></a>“若菩萨摩诃萨虽勤精进而有所依，<a id="a-HY"></a>谓作是念：<a id="a-HZ"></a>‘我为饶益一切有情而勤精进，<a id="a-Ha"></a>我随佛教策励身心曾无懈怠，<a id="a-Hb"></a>我行精进波罗蜜多。<a id="a-Hc"></a>’彼精进时，<a id="a-Hd"></a>以有所得而为方便，<a id="a-He"></a>与诸有情同共回向阿耨多罗三藐三菩提。<a id="a-Hf"></a>复作是念：<a id="a-Hg"></a>‘我持此福施诸有情，<a id="a-Hh"></a>令得此世他世安乐，<a id="a-Hi"></a>乃至证得无余涅槃。<a id="a-Hj"></a>’彼著三轮而勤精进，<a id="a-Hk"></a>一者、<a id="a-Hl"></a>自想，<a id="a-Hm"></a>二者、<a id="a-Hn"></a>他想，<a id="a-Ho"></a>三、<a id="a-Hp"></a>精进想。<a id="a-Hq"></a>由著此三轮修精进故，<a id="a-Hr"></a>名世间精进波罗蜜多。<a id="a-Hs"></a>何缘此精进名为世间？<a id="a-Ht"></a>以与世间同共行故，<a id="a-Hu"></a>不超动出世间法故，<a id="a-Hv"></a>如是名为世间精进波罗蜜多。<a id="a-Hw"></a>”</p>
  <p id="aHx">舍利子言：<a id="a-Hy"></a>“云何出世间精进波罗蜜多？<a id="a-Hz"></a>”</p>
  <p id="aI0">善现答言：<a id="a-I1"></a>“若菩萨摩诃萨勤精进时三轮清净，<a id="a-I2"></a>一者、<a id="a-I3"></a>不执我能精进，<a id="a-I4"></a>二者、<a id="a-I5"></a>不执所为有情，<a id="a-I6"></a>三者、<a id="a-I7"></a>不著精进及果，<a id="a-I8"></a>是为菩萨摩诃萨勤精进时三轮清净。<a id="a-I9"></a>又，<a id="a-IA"></a>舍利子，<a id="a-IB"></a>菩萨摩诃萨以大悲为上首，<a id="a-IC"></a>修精进福普施有情，<a id="a-ID"></a>于诸有情都无所得；<a id="a-IE"></a>虽与一切有情同共回向阿耨多罗三藐三菩提，<a id="a-IF"></a>而于其中不见少相。<a id="a-IG"></a>由都无所执而勤精进故，<a id="a-IH"></a>名出世间精进波罗蜜多。<a id="a-II"></a>何缘此精进名出世间？<a id="a-IJ"></a>不与世间同共行故，<a id="a-IK"></a>能超动出世间法故，<a id="a-IL"></a>如是名为出世间精进波罗蜜多。<a id="a-IM"></a>”</p>
  <p id="aIN">舍利子言：<a id="a-IO"></a>“云何世间静虑波罗蜜多？<a id="a-IP"></a>”</p>
  <p id="aIQ">善现答言：<a id="a-IR"></a>“若菩萨摩诃萨虽修静虑而有所依，<a id="a-IS"></a>谓作是念：<a id="a-IT"></a>‘我为饶益一切有情而修静虑，<a id="a-IU"></a>我随佛教于胜等持能正修习，<a id="a-IV"></a>我行静虑波罗蜜多。<a id="a-IW"></a>’彼修定时，<a id="a-IX"></a>以有所得而为方便，<a id="a-IY"></a>与诸有情同共回向阿耨多罗三藐三菩提。<a id="a-IZ"></a>复作是念：<a id="a-Ia"></a>‘我持此福施诸有情，<a id="a-Ib"></a>令得此世他世安乐，<a id="a-Ic"></a>乃至证得无余涅槃。<a id="a-Id"></a>’彼著三轮而修静虑，<a id="a-Ie"></a>一者、<a id="a-If"></a>自想，<a id="a-Ig"></a>二者、<a id="a-Ih"></a>他想，<a id="a-Ii"></a>三、<a id="a-Ij"></a>静虑想。<a id="a-Ik"></a>由著此三轮修静虑故，<a id="a-Il"></a>名世间静虑波罗蜜多。<a id="a-Im"></a>何缘此静虑名为世间？<a id="a-In"></a>以与世间同共行故，<a id="a-Io"></a>不超动出世间法故，<a id="a-Ip"></a>如是名为世间静虑波罗蜜多。<a id="a-Iq"></a>”</p>
  <p id="aIr">舍利子言：<a id="a-Is"></a>“云何出世间静虑波罗蜜多？<a id="a-It"></a>”</p>
  <p id="aIu">善现答言：<a id="a-Iv"></a>“若菩萨摩诃萨修静虑时三轮清净，<a id="a-Iw"></a>一者、<a id="a-Ix"></a>不执我能修定，<a id="a-Iy"></a>二者、<a id="a-Iz"></a>不执所为有情，<a id="a-J0"></a>三者、<a id="a-J1"></a>不著静虑及果，<a id="a-J2"></a>是为菩萨摩诃萨修静虑时三轮清净。<a id="a-J3"></a>又，<a id="a-J4"></a>舍利子，<a id="a-J5"></a>菩萨摩诃萨以大悲为上首，<a id="a-J6"></a>修静虑福普施有情，<a id="a-J7"></a>于诸有情都无所得；<a id="a-J8"></a>虽与一切有情同共回向阿耨多罗三藐三菩提，<a id="a-J9"></a>而于其中不见少相。<a id="a-JA"></a>由都无所执而修静虑故，<a id="a-JB"></a>名出世间静虑波罗蜜多。<a id="a-JC"></a>何缘此静虑名出世间？<a id="a-JD"></a>不与世间同共行故，<a id="a-JE"></a>能超动出世间法故，<a id="a-JF"></a>如是名为出世间静虑波罗蜜多。<a id="a-JG"></a>”</p>
  <p id="aJH">舍利子言：<a id="a-JI"></a>“云何世间般若波罗蜜多？<a id="a-JJ"></a>”</p>
  <p id="aJK">善现答言：<a id="a-JL"></a>“若菩萨摩诃萨虽修般若而有所依，<a id="a-JM"></a>谓作是念：<a id="a-JN"></a>‘我为饶益一切有情而修般若，<a id="a-JO"></a>我随佛教于胜般若能正修行，<a id="a-JP"></a>我能悔除自所作恶，<a id="a-JQ"></a>我见他恶终不讥凌，<a id="a-JR"></a>我能随喜他所修福，<a id="a-JS"></a>我能请佛转妙法轮，<a id="a-JT"></a>我随所闻能正决择，<a id="a-JU"></a>我行般若波罗蜜多。<a id="a-JV"></a>’彼修慧时，<a id="a-JW"></a>以有所得而为方便，<a id="a-JX"></a>与诸有情同共回向阿耨多罗三藐三菩提。<a id="a-JY"></a>复作是念：<a id="a-JZ"></a>‘我持此福施诸有情，<a id="a-Ja"></a>令得此世他世安乐，<a id="a-Jb"></a>乃至证得无余涅槃。<a id="a-Jc"></a>’彼著三轮而修般若，<a id="a-Jd"></a>一者、<a id="a-Je"></a>自想，<a id="a-Jf"></a>二者、<a id="a-Jg"></a>他想，<a id="a-Jh"></a>三者、<a id="a-Ji"></a>般若想。<a id="a-Jj"></a>由著此三轮修般若故，<a id="a-Jk"></a>名世间般若波罗蜜多。<a id="a-Jl"></a>何缘此般若名为世间？<a id="a-Jm"></a>以与世间同共行故，<a id="a-Jn"></a>不超动出世间法故，<a id="a-Jo"></a>如是名为世间般若波罗蜜多。<a id="a-Jp"></a>”</p>
  <p id="aJq">舍利子言：<a id="a-Jr"></a>“云何出世间般若波罗蜜多？<a id="a-Js"></a>”</p>
  <p id="aJt">善现答言：<a id="a-Ju"></a>“若菩萨摩诃萨修般若时三轮清净，<a id="a-Jv"></a>一者、<a id="a-Jw"></a>不执我能修慧，<a id="a-Jx"></a>二者、<a id="a-Jy"></a>不执所为有情，<a id="a-Jz"></a>三者、<a id="a-K0"></a>不著般若及果，<a id="a-K1"></a>是为菩萨摩诃萨修般若时三轮清净。<a id="a-K2"></a>又，<a id="a-K3"></a>舍利子，<a id="a-K4"></a>菩萨摩诃萨以大悲为上首，<a id="a-K5"></a>修般若福普施有情，<a id="a-K6"></a>于诸有情都无所得；<a id="a-K7"></a>虽与一切有情同共回向阿耨多罗三藐三菩提，<a id="a-K8"></a>而于其中不见少相。<a id="a-K9"></a>由都无所执而修般若故，<a id="a-KA"></a>名出世间般若波罗蜜多。<a id="a-KB"></a>何缘此般若名出世间？<a id="a-KC"></a>不与世间同共行故，<a id="a-KD"></a>能超动出世间法故，<a id="a-KE"></a>如是名为出世间般若波罗蜜多。</p>
  <p id="aKF">“舍利子，<a id="a-KG"></a>如是菩萨摩诃萨修行六种波罗蜜多时净菩提道。<a id="a-KH"></a>”</p>
  <p id="aKI">时，<a id="a-KJ"></a>舍利子问善现言：<a id="a-KK"></a>“何等名为菩萨摩诃萨菩提道？<a id="a-KL"></a>”</p>
  <p id="aKM">善现答言：<a id="a-KN"></a>“舍利子，<a id="a-KO"></a>内空名为菩萨摩诃萨菩提道，<a id="a-KP"></a>外空、<a id="a-KQ"></a>内外空、<a id="a-KR"></a>空空、<a id="a-KS"></a>大空、<a id="a-KT"></a>胜义空、<a id="a-KU"></a>有为空、<a id="a-KV"></a>无为空、<a id="a-KW"></a>毕竟空、<a id="a-KX"></a>无际空、<a id="a-KY"></a>散空、<a id="a-KZ"></a>无变异空、<a id="a-Ka"></a>本性空、<a id="a-Kb"></a>自相空、<a id="a-Kc"></a>共相空、<a id="a-Kd"></a>一切法空、<a id="a-Ke"></a>不可得空、<a id="a-Kf"></a>无性空、<a id="a-Kg"></a>自性空、<a id="a-Kh"></a>无性自性空名为菩萨摩诃萨菩提道。</p>
  <p id="aKi">“舍利子，<a id="a-Kj"></a>真如名为菩萨摩诃萨菩提道，<a id="a-Kk"></a>法界、<a id="a-Kl"></a>法性、<a id="a-Km"></a>不虚妄性、<a id="a-Kn"></a>不变异性、<a id="a-Ko"></a>平等性、<a id="a-Kp"></a>离生性、<a id="a-Kq"></a>法定、<a id="a-Kr"></a>法住、<a id="a-Ks"></a>实际、<a id="a-Kt"></a>虚空界、<a id="a-Ku"></a>不思议界名为菩萨摩诃萨菩提道。</p>
  <p id="aKv">“舍利子，<a id="a-Kw"></a>苦圣谛名为菩萨摩诃萨菩提道，<a id="a-Kx"></a>集、<a id="a-Ky"></a>灭、<a id="a-Kz"></a>道圣谛名为菩萨摩诃萨菩提道。</p>
  <p id="aL0">“舍利子，<a id="a-L1"></a>布施波罗蜜多名为菩萨摩诃萨菩提道，<a id="a-L2"></a>净戒、<a id="a-L3"></a>安忍、<a id="a-L4"></a>精进、<a id="a-L5"></a>静虑、<a id="a-L6"></a>般若波罗蜜多名为菩萨摩诃萨菩提道。</p>
  <p id="aL7">“舍利子，<a id="a-L8"></a>四静虑名为菩萨摩诃萨菩提道，<a id="a-L9"></a>四无量、<a id="a-LA"></a>四无色定名为菩萨摩诃萨菩提道。</p>
  <p id="aLB">“舍利子，<a id="a-LC"></a>八解脱名为菩萨摩诃萨菩提道，<a id="a-LD"></a>八胜处、<a id="a-LE"></a>九次第定、<a id="a-LF"></a>十遍处名为菩萨摩诃萨菩提道。</p>
  <p id="aLG">“舍利子，<a id="a-LH"></a>四念住名为菩萨摩诃萨菩提道，<a id="a-LI"></a>四正断、<a id="a-LJ"></a>四神足、<a id="a-LK"></a>五根、<a id="a-LL"></a>五力、<a id="a-LM"></a>七等觉支、<a id="a-LN"></a>八圣道支名为菩萨摩诃萨菩提道。</p>
  <p id="aLO">“舍利子，<a id="a-LP"></a>空解脱门名为菩萨摩诃萨菩提道，<a id="a-LQ"></a>无相、<a id="a-LR"></a>无愿解脱门名为菩萨摩诃萨菩提道。</p>
  <p id="aLS">“舍利子，<a id="a-LT"></a>五眼名为菩萨摩诃萨菩提道，<a id="a-LU"></a>六神通名为菩萨摩诃萨菩提道。</p>
  <p id="aLV">“舍利子，<a id="a-LW"></a>佛十力名为菩萨摩诃萨菩提道，<a id="a-LX"></a>四无所畏、<a id="a-LY"></a>四无礙解、<a id="a-LZ"></a>大慈、<a id="a-La"></a>大悲、<a id="a-Lb"></a>大喜、<a id="a-Lc"></a>大舍、<a id="a-Ld"></a>十八佛不共法名为菩萨摩诃萨菩提道。</p>
  <p id="aLe">“舍利子，<a id="a-Lf"></a>无忘失法名为菩萨摩诃萨菩提道，<a id="a-Lg"></a>恒住舍性名为菩萨摩诃萨菩提道。</p>
  <p id="aLh">“舍利子，<a id="a-Li"></a>一切陀罗尼门名为菩萨摩诃萨菩提道，<a id="a-Lj"></a>一切三摩地门名为菩萨摩诃萨菩提道。</p>
  <p id="aLk">“舍利子，<a id="a-Ll"></a>一切智名为菩萨摩诃萨菩提道，<a id="a-Lm"></a>道相智、<a id="a-Ln"></a>一切相智名为菩萨摩诃萨菩提道。</p>
  <p id="aLo">“舍利子，<a id="a-Lp"></a>如是等无量无边大功德聚，<a id="a-Lq"></a>名为菩萨摩诃萨菩提道。<a id="a-Lr"></a>”</p>
  <p id="aLs">时，<a id="a-Lt"></a>舍利子赞善现言：<a id="a-Lu"></a>“善哉！<a id="a-Lv"></a>善哉！<a id="a-Lw"></a>诚如所说。<a id="a-Lx"></a>如是功德，<a id="a-Ly"></a>为由何等波罗蜜多势力所致？<a id="a-Lz"></a>”</p>
  <p id="aM0">善现言：<a id="a-M1"></a>“舍利子，<a id="a-M2"></a>如是功德，<a id="a-M3"></a>皆由般若波罗蜜多势力所致。<a id="a-M4"></a>何以故？<a id="a-M5"></a>舍利子，<a id="a-M6"></a>如是般若波罗蜜多，<a id="a-M7"></a>能与一切善法为母，<a id="a-M8"></a>一切声闻、<a id="a-M9"></a>独觉、<a id="a-MA"></a>菩萨、<a id="a-MB"></a>如来善法从此生故。<a id="a-MC"></a>舍利子，<a id="a-MD"></a>如是般若波罗蜜多，<a id="a-ME"></a>普能摄受一切善法，<a id="a-MF"></a>一切声闻、<a id="a-MG"></a>独觉、<a id="a-MH"></a>菩萨、<a id="a-MI"></a>如来善法依此住故。<a id="a-MJ"></a>舍利子，<a id="a-MK"></a>过去诸佛修行般若波罗蜜多极圆满故，<a id="a-ML"></a>已证无上正等菩提转妙法轮度无量众；<a id="a-MM"></a>未来诸佛修行般若波罗蜜多极圆满故，<a id="a-MN"></a>当证无上正等菩提转妙法轮度无量众；<a id="a-MO"></a>现在十方世界诸佛修行般若波罗蜜多极圆满故，<a id="a-MP"></a>现证无上正等菩提转妙法轮度无量众。</p>
 </body>
</html>