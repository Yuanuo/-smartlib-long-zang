<!doctype html>
<html id="z3IBSyC5s" data-ver="1410">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百六十五</h1>
  <h2 id="a2">初分实说品第六十二之三</h2>
  <p id="a3">“复次，<a id="a-4"></a>善现，<a id="a-5"></a>一切法皆以空为自性，<a id="a-6"></a>一切法皆以无相为自性，<a id="a-7"></a>一切法皆以无愿为自性。<a id="a-8"></a>善现，<a id="a-9"></a>由是因缘，<a id="a-A"></a>诸菩萨摩诃萨应知一切法皆以无性为其自性。</p>
  <p id="aB">“复次，<a id="a-C"></a>善现，<a id="a-D"></a>一切法皆以真如为自性，<a id="a-E"></a>一切法皆以法界为自性，<a id="a-F"></a>一切法皆以法性为自性，<a id="a-G"></a>一切法皆以不虚妄性为自性，<a id="a-H"></a>一切法皆以不变异性为自性，<a id="a-I"></a>一切法皆以平等性为自性，<a id="a-J"></a>一切法皆以离生性为自性，<a id="a-K"></a>一切法皆以法定为自性，<a id="a-L"></a>一切法皆以法住为自性，<a id="a-M"></a>一切法皆以实际为自性，<a id="a-N"></a>一切法皆以虚空界为自性，<a id="a-O"></a>一切法皆以不思议界为自性。<a id="a-P"></a>善现，<a id="a-Q"></a>由是因缘，<a id="a-R"></a>诸菩萨摩诃萨应知一切法皆以无性为其自性。<a id="a-S"></a>”</p>
  <p id="aT">尔时，<a id="a-U"></a>具寿善现白佛言：<a id="a-V"></a>“世尊，<a id="a-W"></a>若一切法皆以无性为自性者，<a id="a-X"></a>初发无上正等觉心菩萨摩诃萨成就何等善巧方便，<a id="a-Y"></a>能行布施波罗蜜多，<a id="a-Z"></a>成熟有情、<a id="a-a"></a>严净佛土？<a id="a-b"></a>能行净戒、<a id="a-c"></a>安忍、<a id="a-d"></a>精进、<a id="a-e"></a>静虑、<a id="a-f"></a>般若波罗蜜多，<a id="a-g"></a>成熟有情、<a id="a-h"></a>严净佛土？<a id="a-i"></a>成就何等善巧方便，<a id="a-j"></a>能住内空，<a id="a-k"></a>成熟有情、<a id="a-l"></a>严净佛土？<a id="a-m"></a>能住外空、<a id="a-n"></a>内外空、<a id="a-o"></a>空空、<a id="a-p"></a>大空、<a id="a-q"></a>胜义空、<a id="a-r"></a>有为空、<a id="a-s"></a>无为空、<a id="a-t"></a>毕竟空、<a id="a-u"></a>无际空、<a id="a-v"></a>散空、<a id="a-w"></a>无变异空、<a id="a-x"></a>本性空、<a id="a-y"></a>自相空、<a id="a-z"></a>共相空、<a id="a-10"></a>一切法空、<a id="a-11"></a>不可得空、<a id="a-12"></a>无性空、<a id="a-13"></a>自性空、<a id="a-14"></a>无性自性空，<a id="a-15"></a>成熟有情、<a id="a-16"></a>严净佛土？<a id="a-17"></a>成就何等善巧方便，<a id="a-18"></a>能住真如，<a id="a-19"></a>成熟有情、<a id="a-1A"></a>严净佛土？<a id="a-1B"></a>能住法界、<a id="a-1C"></a>法性、<a id="a-1D"></a>不虚妄性、<a id="a-1E"></a>不变异性、<a id="a-1F"></a>平等性、<a id="a-1G"></a>离生性、<a id="a-1H"></a>法定、<a id="a-1I"></a>法住、<a id="a-1J"></a>实际、<a id="a-1K"></a>虚空界、<a id="a-1L"></a>不思议界，<a id="a-1M"></a>成熟有情、<a id="a-1N"></a>严净佛土？<a id="a-1O"></a>成就何等善巧方便，<a id="a-1P"></a>能行四念住，<a id="a-1Q"></a>成熟有情、<a id="a-1R"></a>严净佛土？<a id="a-1S"></a>能行四正断、<a id="a-1T"></a>四神足、<a id="a-1U"></a>五根、<a id="a-1V"></a>五力、<a id="a-1W"></a>七等觉支、<a id="a-1X"></a>八圣道支，<a id="a-1Y"></a>成熟有情、<a id="a-1Z"></a>严净佛土？<a id="a-1a"></a>成就何等善巧方便，<a id="a-1b"></a>能住苦圣谛，<a id="a-1c"></a>成熟有情、<a id="a-1d"></a>严净佛土？<a id="a-1e"></a>能住集、<a id="a-1f"></a>灭、<a id="a-1g"></a>道圣谛，<a id="a-1h"></a>成熟有情、<a id="a-1i"></a>严净佛土？<a id="a-1j"></a>成就何等善巧方便，<a id="a-1k"></a>能行初静虑，<a id="a-1l"></a>成熟有情、<a id="a-1m"></a>严净佛土？<a id="a-1n"></a>能行第二、<a id="a-1o"></a>第三、<a id="a-1p"></a>第四静虑，<a id="a-1q"></a>成熟有情、<a id="a-1r"></a>严净佛土？<a id="a-1s"></a>成就何等善巧方便，<a id="a-1t"></a>能行慈无量，<a id="a-1u"></a>成熟有情、<a id="a-1v"></a>严净佛土？<a id="a-1w"></a>能行悲、<a id="a-1x"></a>喜、<a id="a-1y"></a>舍无量，<a id="a-1z"></a>成熟有情、<a id="a-20"></a>严净佛土？<a id="a-21"></a>成就何等善巧方便，<a id="a-22"></a>能行空无边处定，<a id="a-23"></a>成熟有情、<a id="a-24"></a>严净佛土？<a id="a-25"></a>能行识无边处、<a id="a-26"></a>无所有处、<a id="a-27"></a>非想非非想处定，<a id="a-28"></a>成熟有情、<a id="a-29"></a>严净佛土？<a id="a-2A"></a>成就何等善巧方便，<a id="a-2B"></a>能行八解脱，<a id="a-2C"></a>成熟有情、<a id="a-2D"></a>严净佛土？<a id="a-2E"></a>能行八胜处、<a id="a-2F"></a>九次第定、<a id="a-2G"></a>十遍处，<a id="a-2H"></a>成熟有情、<a id="a-2I"></a>严净佛土？<a id="a-2J"></a>成就何等善巧方便，<a id="a-2K"></a>能行一切三摩地门，<a id="a-2L"></a>成熟有情、<a id="a-2M"></a>严净佛土？<a id="a-2N"></a>能行一切陀罗尼门，<a id="a-2O"></a>成熟有情、<a id="a-2P"></a>严净佛土？<a id="a-2Q"></a>成就何等善巧方便，<a id="a-2R"></a>能行空解脱门，<a id="a-2S"></a>成熟有情、<a id="a-2T"></a>严净佛土？<a id="a-2U"></a>能行无相、<a id="a-2V"></a>无愿解脱门，<a id="a-2W"></a>成熟有情、<a id="a-2X"></a>严净佛土？<a id="a-2Y"></a>成就何等善巧方便，<a id="a-2Z"></a>能行五眼，<a id="a-2a"></a>成熟有情、<a id="a-2b"></a>严净佛土？<a id="a-2c"></a>能行六神通，<a id="a-2d"></a>成熟有情、<a id="a-2e"></a>严净佛土？<a id="a-2f"></a>成就何等善巧方便，<a id="a-2g"></a>能行佛十力，<a id="a-2h"></a>成熟有情、<a id="a-2i"></a>严净佛土？<a id="a-2j"></a>能行四无所畏、<a id="a-2k"></a>四无礙解、<a id="a-2l"></a>十八佛不共法，<a id="a-2m"></a>成熟有情、<a id="a-2n"></a>严净佛土？<a id="a-2o"></a>成就何等善巧方便，<a id="a-2p"></a>能行大慈，<a id="a-2q"></a>成熟有情、<a id="a-2r"></a>严净佛土？<a id="a-2s"></a>能行大悲、<a id="a-2t"></a>大喜、<a id="a-2u"></a>大舍，<a id="a-2v"></a>成熟有情、<a id="a-2w"></a>严净佛土？<a id="a-2x"></a>成就何等善巧方便，<a id="a-2y"></a>能行无忘失法，<a id="a-2z"></a>成熟有情、<a id="a-30"></a>严净佛土？<a id="a-31"></a>能行恒住舍性，<a id="a-32"></a>成熟有情、<a id="a-33"></a>严净佛土？<a id="a-34"></a>成就何等善巧方便，<a id="a-35"></a>能行一切智，<a id="a-36"></a>成熟有情、<a id="a-37"></a>严净佛土？<a id="a-38"></a>能行道相智、<a id="a-39"></a>一切相智，<a id="a-3A"></a>成熟有情、<a id="a-3B"></a>严净佛土？<a id="a-3C"></a>”</p>
  <p id="a3D">佛言：<a id="a-3E"></a>“善现，<a id="a-3F"></a>是菩萨摩诃萨成就如是善巧方便，<a id="a-3G"></a>谓虽修学知一切法皆以无性为其自性，<a id="a-3H"></a>而常精勤成熟有情、<a id="a-3I"></a>严净佛土；<a id="a-3J"></a>虽常精勤成熟有情、<a id="a-3K"></a>严净佛土，<a id="a-3L"></a>而勤修学知诸有情及诸佛土皆以无性为其自性。</p>
  <p id="a3M">“善现，<a id="a-3N"></a>是菩萨摩诃萨虽行布施波罗蜜多学菩提道，<a id="a-3O"></a>而知菩提道无性为自性；<a id="a-3P"></a>虽行净戒、<a id="a-3Q"></a>安忍、<a id="a-3R"></a>精进、<a id="a-3S"></a>静虑、<a id="a-3T"></a>般若波罗蜜多，<a id="a-3U"></a>学菩提道，<a id="a-3V"></a>而知菩提道无性为自性。<a id="a-3W"></a>虽住内空学菩提道，<a id="a-3X"></a>而知菩提道无性为自性；<a id="a-3Y"></a>虽住外空、<a id="a-3Z"></a>内外空、<a id="a-3a"></a>空空、<a id="a-3b"></a>大空、<a id="a-3c"></a>胜义空、<a id="a-3d"></a>有为空、<a id="a-3e"></a>无为空、<a id="a-3f"></a>毕竟空、<a id="a-3g"></a>无际空、<a id="a-3h"></a>散空、<a id="a-3i"></a>无变异空、<a id="a-3j"></a>本性空、<a id="a-3k"></a>自相空、<a id="a-3l"></a>共相空、<a id="a-3m"></a>一切法空、<a id="a-3n"></a>不可得空、<a id="a-3o"></a>无性空、<a id="a-3p"></a>自性空、<a id="a-3q"></a>无性自性空学菩提道，<a id="a-3r"></a>而知菩提道无性为自性。<a id="a-3s"></a>虽住真如学菩提道，<a id="a-3t"></a>而知菩提道无性为自性；<a id="a-3u"></a>虽住法界、<a id="a-3v"></a>法性、<a id="a-3w"></a>不虚妄性、<a id="a-3x"></a>不变异性、<a id="a-3y"></a>平等性、<a id="a-3z"></a>离生性、<a id="a-40"></a>法定、<a id="a-41"></a>法住、<a id="a-42"></a>实际、<a id="a-43"></a>虚空界、<a id="a-44"></a>不思议界学菩提道，<a id="a-45"></a>而知菩提道无性为自性。<a id="a-46"></a>虽行四念住学菩提道，<a id="a-47"></a>而知菩提道无性为自性；<a id="a-48"></a>虽行四正断、<a id="a-49"></a>四神足、<a id="a-4A"></a>五根、<a id="a-4B"></a>五力、<a id="a-4C"></a>七等觉支、<a id="a-4D"></a>八圣道支学菩提道，<a id="a-4E"></a>而知菩提道无性为自性。<a id="a-4F"></a>虽住苦圣谛学菩提道，<a id="a-4G"></a>而知菩提道无性为自性；<a id="a-4H"></a>虽住集、<a id="a-4I"></a>灭、<a id="a-4J"></a>道圣谛学菩提道，<a id="a-4K"></a>而知菩提道无性为自性。<a id="a-4L"></a>虽行初静虑学菩提道，<a id="a-4M"></a>而知菩提道无性为自性；<a id="a-4N"></a>虽行第二、<a id="a-4O"></a>第三、<a id="a-4P"></a>第四静虑学菩提道，<a id="a-4Q"></a>而知菩提道无性为自性。<a id="a-4R"></a>虽行慈无量学菩提道，<a id="a-4S"></a>而知菩提道无性为自性；<a id="a-4T"></a>虽行悲、<a id="a-4U"></a>喜、<a id="a-4V"></a>舍无量学菩提道，<a id="a-4W"></a>而知菩提道无性为自性。<a id="a-4X"></a>虽行空无边处定学菩提道，<a id="a-4Y"></a>而知菩提道无性为自性；<a id="a-4Z"></a>虽行识无边处、<a id="a-4a"></a>无所有处、<a id="a-4b"></a>非想非非想处定学菩提道，<a id="a-4c"></a>而知菩提道无性为自性。<a id="a-4d"></a>虽行八解脱学菩提道，<a id="a-4e"></a>而知菩提道无性为自性；<a id="a-4f"></a>虽行八胜处、<a id="a-4g"></a>九次第定、<a id="a-4h"></a>十遍处学菩提道，<a id="a-4i"></a>而知菩提道无性为自性。<a id="a-4j"></a>虽行一切三摩地门学菩提道，<a id="a-4k"></a>而知菩提道无性为自性；<a id="a-4l"></a>虽行一切陀罗尼门学菩提道，<a id="a-4m"></a>而知菩提道无性为自性。<a id="a-4n"></a>虽行空解脱门学菩提道，<a id="a-4o"></a>而知菩提道无性为自性；<a id="a-4p"></a>虽行无相、<a id="a-4q"></a>无愿解脱门学菩提道，<a id="a-4r"></a>而知菩提道无性为自性。<a id="a-4s"></a>虽行五眼学菩提道，<a id="a-4t"></a>而知菩提道无性为自性；<a id="a-4u"></a>虽行六神通学菩提道，<a id="a-4v"></a>而知菩提道无性为自性。<a id="a-4w"></a>虽行佛十力学菩提道，<a id="a-4x"></a>而知菩提道无性为自性，<a id="a-4y"></a>虽行四无所畏、<a id="a-4z"></a>四无礙解、<a id="a-50"></a>十八佛不共法学菩提道，<a id="a-51"></a>而知菩提道无性为自性。<a id="a-52"></a>虽行大慈学菩提道，<a id="a-53"></a>而知菩提道无性为自性；<a id="a-54"></a>虽行大悲、<a id="a-55"></a>大喜、<a id="a-56"></a>大舍学菩提道，<a id="a-57"></a>而知菩提道无性为自性。<a id="a-58"></a>虽行无忘失法学菩提道，<a id="a-59"></a>而知菩提道无性为自性；<a id="a-5A"></a>虽行恒住舍性学菩提道，<a id="a-5B"></a>而知菩提道无性为自性。<a id="a-5C"></a>虽行一切智学菩提道，<a id="a-5D"></a>而知菩提道无性为自性；<a id="a-5E"></a>虽行道相智、<a id="a-5F"></a>一切相智学菩提道，<a id="a-5G"></a>而知菩提道无性为自性。</p>
  <p id="a5H">“善现，<a id="a-5I"></a>是菩萨摩诃萨如是修行布施波罗蜜多学菩提道，<a id="a-5J"></a>如是修行净戒、<a id="a-5K"></a>安忍、<a id="a-5L"></a>精进、<a id="a-5M"></a>静虑、<a id="a-5N"></a>般若波罗蜜多学菩提道，<a id="a-5O"></a>如是安住内空学菩提道，<a id="a-5P"></a>如是安住外空、<a id="a-5Q"></a>内外空、<a id="a-5R"></a>空空、<a id="a-5S"></a>大空、<a id="a-5T"></a>胜义空、<a id="a-5U"></a>有为空、<a id="a-5V"></a>无为空、<a id="a-5W"></a>毕竟空、<a id="a-5X"></a>无际空、<a id="a-5Y"></a>散空、<a id="a-5Z"></a>无变异空、<a id="a-5a"></a>本性空、<a id="a-5b"></a>自相空、<a id="a-5c"></a>共相空、<a id="a-5d"></a>一切法空、<a id="a-5e"></a>不可得空、<a id="a-5f"></a>无性空、<a id="a-5g"></a>自性空、<a id="a-5h"></a>无性自性空学菩提道，<a id="a-5i"></a>如是安住真如学菩提道，<a id="a-5j"></a>如是安住法界、<a id="a-5k"></a>法性、<a id="a-5l"></a>不虚妄性、<a id="a-5m"></a>不变异性、<a id="a-5n"></a>平等性、<a id="a-5o"></a>离生性、<a id="a-5p"></a>法定、<a id="a-5q"></a>法住、<a id="a-5r"></a>实际、<a id="a-5s"></a>虚空界、<a id="a-5t"></a>不思议界学菩提道，<a id="a-5u"></a>如是修行四念住学菩提道，<a id="a-5v"></a>如是修行四正断、<a id="a-5w"></a>四神足、<a id="a-5x"></a>五根、<a id="a-5y"></a>五力、<a id="a-5z"></a>七等觉支、<a id="a-60"></a>八圣道支学菩提道，<a id="a-61"></a>如是安住苦圣谛学菩提道，<a id="a-62"></a>如是安住集、<a id="a-63"></a>灭、<a id="a-64"></a>道圣谛学菩提道，<a id="a-65"></a>如是修行初静虑学菩提道，<a id="a-66"></a>如是修行第二、<a id="a-67"></a>第三、<a id="a-68"></a>第四静虑学菩提道，<a id="a-69"></a>如是修行慈无量学菩提道，<a id="a-6A"></a>如是修行悲、<a id="a-6B"></a>喜、<a id="a-6C"></a>舍无量学菩提道，<a id="a-6D"></a>如是修行空无边处定学菩提道，<a id="a-6E"></a>如是修行识无边处、<a id="a-6F"></a>无所有处、<a id="a-6G"></a>非想非非想处定学菩提道，<a id="a-6H"></a>如是修行八解脱学菩提道，<a id="a-6I"></a>如是修行八胜处、<a id="a-6J"></a>九次第定、<a id="a-6K"></a>十遍处学菩提道，<a id="a-6L"></a>如是修行一切三摩地门学菩提道，<a id="a-6M"></a>如是修行一切陀罗尼门学菩提道，<a id="a-6N"></a>如是修行空解脱门学菩提道，<a id="a-6O"></a>如是修行无相、<a id="a-6P"></a>无愿解脱门学菩提道，<a id="a-6Q"></a>如是修行五眼学菩提道，<a id="a-6R"></a>如是修行六神通学菩提道，<a id="a-6S"></a>如是修行佛十力学菩提道，<a id="a-6T"></a>如是修行四无所畏、<a id="a-6U"></a>四无礙解、<a id="a-6V"></a>十八佛不共法学菩提道，<a id="a-6W"></a>如是修行大慈学菩提道，<a id="a-6X"></a>如是修行大悲、<a id="a-6Y"></a>大喜、<a id="a-6Z"></a>大舍学菩提道，<a id="a-6a"></a>如是修行无忘失法学菩提道，<a id="a-6b"></a>如是修行恒住舍性学菩提道，<a id="a-6c"></a>如是修行一切智学菩提道，<a id="a-6d"></a>如是修行道相智、<a id="a-6e"></a>一切相智学菩提道，<a id="a-6f"></a>乃至未得如来十力、<a id="a-6g"></a>四无所畏、<a id="a-6h"></a>四无礙解、<a id="a-6i"></a>十八佛不共法、<a id="a-6j"></a>大慈、<a id="a-6k"></a>大悲、<a id="a-6l"></a>大喜、<a id="a-6m"></a>大舍、<a id="a-6n"></a>无忘失法、<a id="a-6o"></a>恒住舍性、<a id="a-6p"></a>一切智、<a id="a-6q"></a>道相智、<a id="a-6r"></a>一切相智，<a id="a-6s"></a>皆名学菩提道未得圆满。<a id="a-6t"></a>若于此道已得圆满，<a id="a-6u"></a>则于一切波罗蜜多亦已圆满。<a id="a-6v"></a>波罗蜜多已圆满故，<a id="a-6w"></a>由一刹那相应妙慧证得如来一切相智。<a id="a-6x"></a>尔时，<a id="a-6y"></a>一切微细烦恼习气相续永不生故名无余断，<a id="a-6z"></a>则名如来、<a id="a-70"></a>应、<a id="a-71"></a>正等觉；<a id="a-72"></a>以无障礙清净佛眼，<a id="a-73"></a>遍观十方三界诸法，<a id="a-74"></a>尚不得无，<a id="a-75"></a>况当得有？</p>
  <p id="a76">“如是，<a id="a-77"></a>善现，<a id="a-78"></a>诸菩萨摩诃萨应行般若波罗蜜多，<a id="a-79"></a>观一切法皆以无性为其自性。</p>
  <p id="a7A">“善现，<a id="a-7B"></a>是名菩萨摩诃萨最胜善巧方便，<a id="a-7C"></a>谓行般若波罗蜜多观一切法，<a id="a-7D"></a>尚不得无，<a id="a-7E"></a>况当得有？</p>
  <p id="a7F">“善现，<a id="a-7G"></a>是菩萨摩诃萨修行布施波罗蜜多时，<a id="a-7H"></a>于此布施施者、<a id="a-7I"></a>受者、<a id="a-7J"></a>诸所施物及菩提心，<a id="a-7K"></a>尚不观无，<a id="a-7L"></a>况观为有？<a id="a-7M"></a>修行净戒波罗蜜多时，<a id="a-7N"></a>于此净戒护净戒处、<a id="a-7O"></a>持净戒者、<a id="a-7P"></a>守净戒心，<a id="a-7Q"></a>尚不观无，<a id="a-7R"></a>况观为有？<a id="a-7S"></a>修行安忍波罗蜜多时，<a id="a-7T"></a>于此安忍修安忍处、<a id="a-7U"></a>能安忍者、<a id="a-7V"></a>修安忍心，<a id="a-7W"></a>尚不观无，<a id="a-7X"></a>况观为有？<a id="a-7Y"></a>修行精进波罗蜜多时，<a id="a-7Z"></a>于此精进修精进处、<a id="a-7a"></a>能精进者、<a id="a-7b"></a>修精进心，<a id="a-7c"></a>尚不观无，<a id="a-7d"></a>况观为有？<a id="a-7e"></a>修行静虑波罗蜜多时，<a id="a-7f"></a>于此静虑修静虑处、<a id="a-7g"></a>能静虑者、<a id="a-7h"></a>修静虑心，<a id="a-7i"></a>尚不观无，<a id="a-7j"></a>况观为有？<a id="a-7k"></a>修行般若波罗蜜多时，<a id="a-7l"></a>于此般若修般若处、<a id="a-7m"></a>修般若者、<a id="a-7n"></a>修般若心，<a id="a-7o"></a>尚不观无，<a id="a-7p"></a>况观为有？</p>
  <p id="a7q">“善现，<a id="a-7r"></a>是菩萨摩诃萨安住内空、<a id="a-7s"></a>外空、<a id="a-7t"></a>内外空、<a id="a-7u"></a>空空、<a id="a-7v"></a>大空、<a id="a-7w"></a>胜义空、<a id="a-7x"></a>有为空、<a id="a-7y"></a>无为空、<a id="a-7z"></a>毕竟空、<a id="a-80"></a>无际空、<a id="a-81"></a>散空、<a id="a-82"></a>无变异空、<a id="a-83"></a>本性空、<a id="a-84"></a>自相空、<a id="a-85"></a>共相空、<a id="a-86"></a>一切法空、<a id="a-87"></a>不可得空、<a id="a-88"></a>无性空、<a id="a-89"></a>自性空、<a id="a-8A"></a>无性自性空时，<a id="a-8B"></a>于此内空乃至无性自性空能安住者、<a id="a-8C"></a>由此安住、<a id="a-8D"></a>修安住处，<a id="a-8E"></a>尚不观无，<a id="a-8F"></a>况观为有？</p>
  <p id="a8G">“善现，<a id="a-8H"></a>是菩萨摩诃萨安住真如、<a id="a-8I"></a>法界、<a id="a-8J"></a>法性、<a id="a-8K"></a>不虚妄性、<a id="a-8L"></a>不变异性、<a id="a-8M"></a>平等性、<a id="a-8N"></a>离生性、<a id="a-8O"></a>法定、<a id="a-8P"></a>法住、<a id="a-8Q"></a>实际、<a id="a-8R"></a>虚空界、<a id="a-8S"></a>不思议界时，<a id="a-8T"></a>于此真如乃至不思议界能安住者、<a id="a-8U"></a>由此安住、<a id="a-8V"></a>修安住处，<a id="a-8W"></a>尚不观无，<a id="a-8X"></a>况观为有？</p>
  <p id="a8Y">“善现，<a id="a-8Z"></a>是菩萨摩诃萨修行四念住、<a id="a-8a"></a>四正断、<a id="a-8b"></a>四神足、<a id="a-8c"></a>五根、<a id="a-8d"></a>五力、<a id="a-8e"></a>七等觉支、<a id="a-8f"></a>八圣道支时，<a id="a-8g"></a>于此四念住乃至八圣道支能修行者、<a id="a-8h"></a>由此修行及修行处，<a id="a-8i"></a>尚不观无，<a id="a-8j"></a>况观为有？</p>
  <p id="a8k">“善现，<a id="a-8l"></a>是菩萨摩诃萨安住苦圣谛、<a id="a-8m"></a>集、<a id="a-8n"></a>灭、<a id="a-8o"></a>道圣谛时，<a id="a-8p"></a>于此苦圣谛、<a id="a-8q"></a>集、<a id="a-8r"></a>灭、<a id="a-8s"></a>道圣谛能安住者、<a id="a-8t"></a>由此安住、<a id="a-8u"></a>修安住处，<a id="a-8v"></a>尚不观无，<a id="a-8w"></a>况观为有？</p>
  <p id="a8x">“善现，<a id="a-8y"></a>是菩萨摩诃萨修行四静虑、<a id="a-8z"></a>四无量、<a id="a-90"></a>四无色定时，<a id="a-91"></a>于此四静虑、<a id="a-92"></a>四无量、<a id="a-93"></a>四无色定能修行者，<a id="a-94"></a>由此修行及修行处，<a id="a-95"></a>尚不观无，<a id="a-96"></a>况观为有？</p>
  <p id="a97">“善现，<a id="a-98"></a>是菩萨摩诃萨修行八解脱、<a id="a-99"></a>八胜处、<a id="a-9A"></a>九次第定、<a id="a-9B"></a>十遍处时，<a id="a-9C"></a>于此八解脱、<a id="a-9D"></a>八胜处、<a id="a-9E"></a>九次第定、<a id="a-9F"></a>十遍处能修行者、<a id="a-9G"></a>由此修行及修行处，<a id="a-9H"></a>尚不观无，<a id="a-9I"></a>况观为有？</p>
  <p id="a9J">“善现，<a id="a-9K"></a>是菩萨摩诃萨修行一切三摩地门、<a id="a-9L"></a>一切陀罗尼门时，<a id="a-9M"></a>于此一切三摩地门、<a id="a-9N"></a>一切陀罗尼门能修行者、<a id="a-9O"></a>由此修行及修行处，<a id="a-9P"></a>尚不观无，<a id="a-9Q"></a>况观为有？</p>
  <p id="a9R">“善现，<a id="a-9S"></a>是菩萨摩诃萨修行空解脱门、<a id="a-9T"></a>无相、<a id="a-9U"></a>无愿解脱门时，<a id="a-9V"></a>于此空解脱门、<a id="a-9W"></a>无相、<a id="a-9X"></a>无愿解脱门能修行者、<a id="a-9Y"></a>由此修行及修行处，<a id="a-9Z"></a>尚不观无，<a id="a-9a"></a>况观为有？</p>
  <p id="a9b">“善现，<a id="a-9c"></a>是菩萨摩诃萨修行五眼、<a id="a-9d"></a>六神通时，<a id="a-9e"></a>于此五眼、<a id="a-9f"></a>六神通能修行者、<a id="a-9g"></a>由此修行及修行处，<a id="a-9h"></a>尚不观无，<a id="a-9i"></a>况观为有？</p>
  <p id="a9j">“善现，<a id="a-9k"></a>是菩萨摩诃萨修行佛十力、<a id="a-9l"></a>四无所畏、<a id="a-9m"></a>四无礙解、<a id="a-9n"></a>大慈、<a id="a-9o"></a>大悲、<a id="a-9p"></a>大喜、<a id="a-9q"></a>大舍、<a id="a-9r"></a>十八佛不共法时，<a id="a-9s"></a>于此佛十力乃至十八佛不共法能修行者、<a id="a-9t"></a>由此修行及修行处，<a id="a-9u"></a>尚不观无，<a id="a-9v"></a>况观为有？</p>
  <p id="a9w">“善现，<a id="a-9x"></a>是菩萨摩诃萨修行无忘失法、<a id="a-9y"></a>恒住舍性时，<a id="a-9z"></a>于此无忘失法、<a id="a-A0"></a>恒住舍性能修行者、<a id="a-A1"></a>由此修行及修行处，<a id="a-A2"></a>尚不观无，<a id="a-A3"></a>况观为有？</p>
  <p id="aA4">“善现，<a id="a-A5"></a>是菩萨摩诃萨修行一切智、<a id="a-A6"></a>道相智、<a id="a-A7"></a>一切相智时，<a id="a-A8"></a>于此一切智、<a id="a-A9"></a>道相智、<a id="a-AA"></a>一切相智能修行者、<a id="a-AB"></a>由此修行及修行处，<a id="a-AC"></a>尚不观无，<a id="a-AD"></a>况观为有？</p>
  <p id="aAE">“善现，<a id="a-AF"></a>是菩萨摩诃萨随证得一切智智时，<a id="a-AG"></a>于此一切智智能随证得者、<a id="a-AH"></a>由此随证得及随证得处，<a id="a-AI"></a>尚不观无，<a id="a-AJ"></a>况观为有？</p>
  <p id="aAK">“何以故？<a id="a-AL"></a>善现，<a id="a-AM"></a>是菩萨摩诃萨常作是念：<a id="a-AN"></a>‘诸法皆以无性为性。<a id="a-AO"></a>如是无性，<a id="a-AP"></a>本性自尔，<a id="a-AQ"></a>非佛所作、<a id="a-AR"></a>非独觉作、<a id="a-AS"></a>非声闻作、<a id="a-AT"></a>亦非余作，<a id="a-AU"></a>以一切法皆无作者，<a id="a-AV"></a>离作者故。<a id="a-AW"></a>’”</p>
  <p id="aAX">尔时，<a id="a-AY"></a>具寿善现白佛言：<a id="a-AZ"></a>“世尊，<a id="a-Aa"></a>岂不诸法离诸法性？<a id="a-Ab"></a>”</p>
  <p id="aAc">佛言：<a id="a-Ad"></a>“善现，<a id="a-Ae"></a>如是，<a id="a-Af"></a>如是，<a id="a-Ag"></a>如汝所说，<a id="a-Ah"></a>诸法无不离诸法性。<a id="a-Ai"></a>”</p>
  <p id="aAj">具寿善现复白佛言：<a id="a-Ak"></a>“世尊，<a id="a-Al"></a>若一切法离法性者，<a id="a-Am"></a>云何离法能知离法若有若无？<a id="a-An"></a>何以故？<a id="a-Ao"></a>世尊，<a id="a-Ap"></a>无法不应能知无法，<a id="a-Aq"></a>有法不应能知有法，<a id="a-Ar"></a>无法不应能知有法，<a id="a-As"></a>有法不应能知无法。<a id="a-At"></a>世尊，<a id="a-Au"></a>如是一切法皆无知为性，<a id="a-Av"></a>云何菩萨摩诃萨修行般若波罗蜜多，<a id="a-Aw"></a>显示诸法若有若无？<a id="a-Ax"></a>”</p>
  <p id="aAy">佛言：<a id="a-Az"></a>“善现，<a id="a-B0"></a>诸菩萨摩诃萨修行般若波罗蜜多，<a id="a-B1"></a>随世俗故，<a id="a-B2"></a>显示诸法若有若无，<a id="a-B3"></a>非随胜义。<a id="a-B4"></a>”</p>
  <p id="aB5">“世尊，<a id="a-B6"></a>世俗、<a id="a-B7"></a>胜义为有异不？<a id="a-B8"></a>”</p>
  <p id="aB9">“不也，<a id="a-BA"></a>善现。<a id="a-BB"></a>非异世俗别有胜义。<a id="a-BC"></a>何以故？<a id="a-BD"></a>善现，<a id="a-BE"></a>世俗真如即是胜义。<a id="a-BF"></a>诸有情类颠倒妄执，<a id="a-BG"></a>于此真如不知不见；<a id="a-BH"></a>菩萨摩诃萨哀愍彼故，<a id="a-BI"></a>随世俗相显示诸法若有若无。<a id="a-BJ"></a>复次，<a id="a-BK"></a>善现，<a id="a-BL"></a>诸有情类于蕴等法，<a id="a-BM"></a>起实有想不知非有；<a id="a-BN"></a>菩萨摩诃萨哀愍彼故，<a id="a-BO"></a>分别诸法若有若无。<a id="a-BP"></a>如何当令彼有情类知蕴等法皆非实有？<a id="a-BQ"></a>善现，<a id="a-BR"></a>诸菩萨摩诃萨应行如是甚深般若波罗蜜多。<a id="a-BS"></a>”</p>
  <p data-pb></p>
  <h2 id="aBT">初分巧便行品第六十三之一</h2>
  <p id="aBU">尔时，<a id="a-BV"></a>具寿善现白佛言：<a id="a-BW"></a>“世尊，<a id="a-BX"></a>如来常说菩萨行菩萨行，<a id="a-BY"></a>何等名为菩萨行耶？<a id="a-BZ"></a>”</p>
  <p id="aBa">佛言：<a id="a-Bb"></a>“善现，<a id="a-Bc"></a>菩萨行者，<a id="a-Bd"></a>谓为无上正等菩提故行，<a id="a-Be"></a>是名菩萨行。<a id="a-Bf"></a>”</p>
  <p id="aBg">具寿善现复白佛言：<a id="a-Bh"></a>“世尊，<a id="a-Bi"></a>菩萨摩诃萨当于何处行菩萨行？<a id="a-Bj"></a>”</p>
  <p id="aBk">佛言：<a id="a-Bl"></a>“善现，<a id="a-Bm"></a>菩萨摩诃萨当于色空行菩萨行，<a id="a-Bn"></a>当于受、<a id="a-Bo"></a>想、<a id="a-Bp"></a>行、<a id="a-Bq"></a>识空行菩萨行。<a id="a-Br"></a>菩萨摩诃萨当于眼处空行菩萨行，<a id="a-Bs"></a>当于耳、<a id="a-Bt"></a>鼻、<a id="a-Bu"></a>舌、<a id="a-Bv"></a>身、<a id="a-Bw"></a>意处空行菩萨行。<a id="a-Bx"></a>菩萨摩诃萨当于色处空行菩萨行，<a id="a-By"></a>当于声、<a id="a-Bz"></a>香、<a id="a-C0"></a>味、<a id="a-C1"></a>触、<a id="a-C2"></a>法处空行菩萨行。<a id="a-C3"></a>菩萨摩诃萨当于眼界空行菩萨行，<a id="a-C4"></a>当于耳、<a id="a-C5"></a>鼻、<a id="a-C6"></a>舌、<a id="a-C7"></a>身、<a id="a-C8"></a>意界空行菩萨行。<a id="a-C9"></a>菩萨摩诃萨当于色界空行菩萨行，<a id="a-CA"></a>当于声、<a id="a-CB"></a>香、<a id="a-CC"></a>味、<a id="a-CD"></a>触、<a id="a-CE"></a>法界空行菩萨行。<a id="a-CF"></a>菩萨摩诃萨当于眼识界空行菩萨行，<a id="a-CG"></a>当于耳、<a id="a-CH"></a>鼻、<a id="a-CI"></a>舌、<a id="a-CJ"></a>身、<a id="a-CK"></a>意识界空行菩萨行。<a id="a-CL"></a>菩萨摩诃萨当于眼触空行菩萨行，<a id="a-CM"></a>当于耳、<a id="a-CN"></a>鼻、<a id="a-CO"></a>舌、<a id="a-CP"></a>身、<a id="a-CQ"></a>意触空行菩萨行。<a id="a-CR"></a>菩萨摩诃萨当于眼触为缘所生诸受空行菩萨行，<a id="a-CS"></a>当于耳、<a id="a-CT"></a>鼻、<a id="a-CU"></a>舌、<a id="a-CV"></a>身、<a id="a-CW"></a>意触为缘所生诸受空行菩萨行。<a id="a-CX"></a>菩萨摩诃萨当于地界空行菩萨行，<a id="a-CY"></a>当于水、<a id="a-CZ"></a>火、<a id="a-Ca"></a>风、<a id="a-Cb"></a>空、<a id="a-Cc"></a>识界空行菩萨行。<a id="a-Cd"></a>菩萨摩诃萨当于无明空行菩萨行，<a id="a-Ce"></a>当于行、<a id="a-Cf"></a>识、<a id="a-Cg"></a>名色、<a id="a-Ch"></a>六处、<a id="a-Ci"></a>触、<a id="a-Cj"></a>受、<a id="a-Ck"></a>爱、<a id="a-Cl"></a>取、<a id="a-Cm"></a>有、<a id="a-Cn"></a>生、<a id="a-Co"></a>老死愁叹苦忧恼空行菩萨行。<a id="a-Cp"></a>菩萨摩诃萨当于内法空行菩萨行，<a id="a-Cq"></a>当于外法空行菩萨行。<a id="a-Cr"></a>菩萨摩诃萨当于布施波罗蜜多空行菩萨行，<a id="a-Cs"></a>当于净戒、<a id="a-Ct"></a>安忍、<a id="a-Cu"></a>精进、<a id="a-Cv"></a>静虑、<a id="a-Cw"></a>般若波罗蜜多空行菩萨行。<a id="a-Cx"></a>菩萨摩诃萨当于内空空行菩萨行，<a id="a-Cy"></a>当于外空、<a id="a-Cz"></a>内外空、<a id="a-D0"></a>空空、<a id="a-D1"></a>大空、<a id="a-D2"></a>胜义空、<a id="a-D3"></a>有为空、<a id="a-D4"></a>无为空、<a id="a-D5"></a>毕竟空、<a id="a-D6"></a>无际空、<a id="a-D7"></a>散空、<a id="a-D8"></a>无变异空、<a id="a-D9"></a>本性空、<a id="a-DA"></a>自相空、<a id="a-DB"></a>共相空、<a id="a-DC"></a>一切法空、<a id="a-DD"></a>不可得空、<a id="a-DE"></a>无性空、<a id="a-DF"></a>自性空、<a id="a-DG"></a>无性自性空空行菩萨行。<a id="a-DH"></a>菩萨摩诃萨当于初静虑空行菩萨行，<a id="a-DI"></a>当于第二、<a id="a-DJ"></a>第三、<a id="a-DK"></a>第四静虑空行菩萨行。<a id="a-DL"></a>菩萨摩诃萨当于慈无量空行菩萨行，<a id="a-DM"></a>当于悲、<a id="a-DN"></a>喜、<a id="a-DO"></a>舍无量空行菩萨行。<a id="a-DP"></a>菩萨摩诃萨当于空无边处定空行菩萨行，<a id="a-DQ"></a>当于识无边处定、<a id="a-DR"></a>无所有处定、<a id="a-DS"></a>非想非非想处定空行菩萨行。<a id="a-DT"></a>菩萨摩诃萨当于四念住空行菩萨行，<a id="a-DU"></a>当于四正断、<a id="a-DV"></a>四神足、<a id="a-DW"></a>五根、<a id="a-DX"></a>五力、<a id="a-DY"></a>七等觉支、<a id="a-DZ"></a>八圣道支空行菩萨行。<a id="a-Da"></a>菩萨摩诃萨当于和合空行菩萨行，<a id="a-Db"></a>当于不和合空行菩萨行。<a id="a-Dc"></a>菩萨摩诃萨当于空解脱门空行菩萨行，<a id="a-Dd"></a>当于无相、<a id="a-De"></a>无愿解脱门空行菩萨行。<a id="a-Df"></a>菩萨摩诃萨当于八解脱空行菩萨行，<a id="a-Dg"></a>当于八胜处、<a id="a-Dh"></a>九次第定、<a id="a-Di"></a>十遍处空行菩萨行。<a id="a-Dj"></a>菩萨摩诃萨当于苦圣谛空行菩萨行，<a id="a-Dk"></a>当于集、<a id="a-Dl"></a>灭、<a id="a-Dm"></a>道圣谛空行菩萨行。<a id="a-Dn"></a>菩萨摩诃萨当于佛十力空行菩萨行，<a id="a-Do"></a>当于四无所畏、<a id="a-Dp"></a>四无礙解、<a id="a-Dq"></a>十八佛不共法空行菩萨行。<a id="a-Dr"></a>菩萨摩诃萨当于大慈空行菩萨行，<a id="a-Ds"></a>当于大悲、<a id="a-Dt"></a>大喜、<a id="a-Du"></a>大舍空行菩萨行。<a id="a-Dv"></a>菩萨摩诃萨当于五眼空行菩萨行，<a id="a-Dw"></a>当于六神通空行菩萨行。<a id="a-Dx"></a>菩萨摩诃萨当于一切三摩地门空行菩萨行，<a id="a-Dy"></a>当于一切陀罗尼门空行菩萨行。<a id="a-Dz"></a>菩萨摩诃萨当于严净佛土空行菩萨行，<a id="a-E0"></a>当于成熟有情空行菩萨行。<a id="a-E1"></a>菩萨摩诃萨当于引发辩才陀罗尼空行菩萨行，<a id="a-E2"></a>当于引发文字陀罗尼空行菩萨行。<a id="a-E3"></a>菩萨摩诃萨当于悟入文字陀罗尼空行菩萨行，<a id="a-E4"></a>当于悟入无文字陀罗尼空行菩萨行。<a id="a-E5"></a>菩萨摩诃萨当于有为界空行菩萨行，<a id="a-E6"></a>当于无为界空行菩萨行。<a id="a-E7"></a>菩萨摩诃萨如是行菩萨行时，<a id="a-E8"></a>如佛无上正等菩提，<a id="a-E9"></a>于诸法中不作二相。</p>
  <p id="aEA">“善现，<a id="a-EB"></a>若菩萨摩诃萨如是行般若波罗蜜多时，<a id="a-EC"></a>名为无上正等菩提行菩萨行。<a id="a-ED"></a>”</p>
  <p id="aEE">尔时，<a id="a-EF"></a>具寿善现白佛言：<a id="a-EG"></a>“世尊，<a id="a-EH"></a>如来常说佛陀，<a id="a-EI"></a>佛陀以何义故名为佛陀？<a id="a-EJ"></a>”</p>
  <p id="aEK">佛言：<a id="a-EL"></a>“善现，<a id="a-EM"></a>随觉实义，<a id="a-EN"></a>故名佛陀。</p>
  <p id="aEO">“复次，<a id="a-EP"></a>善现，<a id="a-EQ"></a>现觉实法，<a id="a-ER"></a>故名佛陀。</p>
  <p id="aES">“复次，<a id="a-ET"></a>善现，<a id="a-EU"></a>通达实义，<a id="a-EV"></a>故名佛陀。</p>
  <p id="aEW">“复次，<a id="a-EX"></a>善现，<a id="a-EY"></a>于一切法如实现觉，<a id="a-EZ"></a>故名佛陀。</p>
  <p id="aEa">“复次，<a id="a-Eb"></a>善现，<a id="a-Ec"></a>于一切法自相、<a id="a-Ed"></a>共相、<a id="a-Ee"></a>有相、<a id="a-Ef"></a>无相自然开觉，<a id="a-Eg"></a>故名佛陀。</p>
  <p id="aEh">“复次，<a id="a-Ei"></a>善现，<a id="a-Ej"></a>于三世法及无为法，<a id="a-Ek"></a>一切种相无障智转，<a id="a-El"></a>故名佛陀。</p>
  <p id="aEm">“复次，<a id="a-En"></a>善现，<a id="a-Eo"></a>如实开觉一切有情，<a id="a-Ep"></a>令离颠倒恶业众苦，<a id="a-Eq"></a>故名佛陀。</p>
  <p id="aEr">“复次，<a id="a-Es"></a>善现，<a id="a-Et"></a>能如实觉一切法相，<a id="a-Eu"></a>所谓无相，<a id="a-Ev"></a>故名佛陀。<a id="a-Ew"></a>”</p>
  <p id="aEx">尔时，<a id="a-Ey"></a>具寿善现白佛言：<a id="a-Ez"></a>“世尊，<a id="a-F0"></a>如来常说菩提，<a id="a-F1"></a>菩提以何义故名为菩提？<a id="a-F2"></a>”</p>
  <p id="aF3">佛言：<a id="a-F4"></a>“善现，<a id="a-F5"></a>证法空义是菩提义，<a id="a-F6"></a>证真如义是菩提义，<a id="a-F7"></a>证实际义是菩提义，<a id="a-F8"></a>证法性义是菩提义，<a id="a-F9"></a>证法界义是菩提义。</p>
  <p id="aFA">“复次，<a id="a-FB"></a>善现，<a id="a-FC"></a>假立名相施设言说，<a id="a-FD"></a>能真实觉最上胜妙，<a id="a-FE"></a>故名菩提。</p>
  <p id="aFF">“复次，<a id="a-FG"></a>善现，<a id="a-FH"></a>不可破坏，<a id="a-FI"></a>不可分别，<a id="a-FJ"></a>故名菩提。</p>
  <p id="aFK">“复次，<a id="a-FL"></a>善现，<a id="a-FM"></a>法真如性、<a id="a-FN"></a>不虚妄性、<a id="a-FO"></a>不变异性、<a id="a-FP"></a>无颠倒性，<a id="a-FQ"></a>故名菩提。</p>
  <p id="aFR">“复次，<a id="a-FS"></a>善现，<a id="a-FT"></a>唯假名相谓为菩提，<a id="a-FU"></a>而无真实名相可得，<a id="a-FV"></a>故名菩提。</p>
  <p id="aFW">“复次，<a id="a-FX"></a>善现，<a id="a-FY"></a>诸佛所有真净妙觉，<a id="a-FZ"></a>故名菩提。</p>
  <p id="aFa">“复次，<a id="a-Fb"></a>善现，<a id="a-Fc"></a>诸佛由此现觉诸法一切种相，<a id="a-Fd"></a>故名菩提。<a id="a-Fe"></a>”</p>
  <p id="aFf">尔时，<a id="a-Fg"></a>具寿善现白佛言：<a id="a-Fh"></a>“世尊，<a id="a-Fi"></a>菩萨摩诃萨为菩提故，<a id="a-Fj"></a>行布施、<a id="a-Fk"></a>净戒、<a id="a-Fl"></a>安忍、<a id="a-Fm"></a>精进、<a id="a-Fn"></a>静虑、<a id="a-Fo"></a>般若波罗蜜多时，<a id="a-Fp"></a>于何等法为益为损、<a id="a-Fq"></a>为增为减、<a id="a-Fr"></a>为生为灭、<a id="a-Fs"></a>为染为净？</p>
  <p id="aFt">“世尊，<a id="a-Fu"></a>菩萨摩诃萨为菩提故，<a id="a-Fv"></a>住内空、<a id="a-Fw"></a>外空、<a id="a-Fx"></a>内外空、<a id="a-Fy"></a>空空、<a id="a-Fz"></a>大空、<a id="a-G0"></a>胜义空、<a id="a-G1"></a>有为空、<a id="a-G2"></a>无为空、<a id="a-G3"></a>毕竟空、<a id="a-G4"></a>无际空、<a id="a-G5"></a>散空、<a id="a-G6"></a>无变异空、<a id="a-G7"></a>本性空、<a id="a-G8"></a>自相空、<a id="a-G9"></a>共相空、<a id="a-GA"></a>一切法空、<a id="a-GB"></a>不可得空、<a id="a-GC"></a>无性空、<a id="a-GD"></a>自性空、<a id="a-GE"></a>无性自性空时，<a id="a-GF"></a>于何等法为益为损、<a id="a-GG"></a>为增为减、<a id="a-GH"></a>为生为灭、<a id="a-GI"></a>为染为净？</p>
  <p id="aGJ">“世尊，<a id="a-GK"></a>菩萨摩诃萨为菩提故，<a id="a-GL"></a>住真如、<a id="a-GM"></a>法界、<a id="a-GN"></a>法性、<a id="a-GO"></a>不虚妄性、<a id="a-GP"></a>不变异性、<a id="a-GQ"></a>平等性、<a id="a-GR"></a>离生性、<a id="a-GS"></a>法定、<a id="a-GT"></a>法住、<a id="a-GU"></a>实际、<a id="a-GV"></a>虚空界、<a id="a-GW"></a>不思议界时，<a id="a-GX"></a>于何等法为益为损、<a id="a-GY"></a>为增为减、<a id="a-GZ"></a>为生为灭、<a id="a-Ga"></a>为染为净？</p>
  <p id="aGb">“世尊，<a id="a-Gc"></a>菩萨摩诃萨为菩提故，<a id="a-Gd"></a>修四念住、<a id="a-Ge"></a>四正断、<a id="a-Gf"></a>四神足、<a id="a-Gg"></a>五根、<a id="a-Gh"></a>五力、<a id="a-Gi"></a>七等觉支、<a id="a-Gj"></a>八圣道支时，<a id="a-Gk"></a>于何等法为益为损、<a id="a-Gl"></a>为增为减、<a id="a-Gm"></a>为生为灭、<a id="a-Gn"></a>为染为净？</p>
  <p id="aGo">“世尊，<a id="a-Gp"></a>菩萨摩诃萨为菩提故，<a id="a-Gq"></a>住苦圣谛、<a id="a-Gr"></a>集、<a id="a-Gs"></a>灭、<a id="a-Gt"></a>道圣谛时，<a id="a-Gu"></a>于何等法为益为损、<a id="a-Gv"></a>为增为减、<a id="a-Gw"></a>为生为灭、<a id="a-Gx"></a>为染为净？</p>
  <p id="aGy">“世尊，<a id="a-Gz"></a>菩萨摩诃萨为菩提故，<a id="a-H0"></a>修四静虑、<a id="a-H1"></a>四无量、<a id="a-H2"></a>四无色定时，<a id="a-H3"></a>于何等法为益为损、<a id="a-H4"></a>为增为减、<a id="a-H5"></a>为生为灭、<a id="a-H6"></a>为染为净？</p>
  <p id="aH7">“世尊，<a id="a-H8"></a>菩萨摩诃萨为菩提故，<a id="a-H9"></a>修八解脱、<a id="a-HA"></a>八胜处、<a id="a-HB"></a>九次第定、<a id="a-HC"></a>十遍处时，<a id="a-HD"></a>于何等法为益为损、<a id="a-HE"></a>为增为减、<a id="a-HF"></a>为生为灭、<a id="a-HG"></a>为染为净？</p>
  <p id="aHH">“世尊，<a id="a-HI"></a>菩萨摩诃萨为菩提故，<a id="a-HJ"></a>修三摩地门、<a id="a-HK"></a>陀罗尼门时，<a id="a-HL"></a>于何等法为益为损、<a id="a-HM"></a>为增为减、<a id="a-HN"></a>为生为灭、<a id="a-HO"></a>为染为净？</p>
  <p id="aHP">“世尊，<a id="a-HQ"></a>菩萨摩诃萨为菩提故，<a id="a-HR"></a>修空解脱门、<a id="a-HS"></a>无相、<a id="a-HT"></a>无愿解脱门时，<a id="a-HU"></a>于何等法为益为损、<a id="a-HV"></a>为增为减、<a id="a-HW"></a>为生为灭、<a id="a-HX"></a>为染为净？</p>
  <p id="aHY">“世尊，<a id="a-HZ"></a>菩萨摩诃萨为菩提故，<a id="a-Ha"></a>修五眼、<a id="a-Hb"></a>六神通时，<a id="a-Hc"></a>于何等法为益为损、<a id="a-Hd"></a>为增为减、<a id="a-He"></a>为生为灭、<a id="a-Hf"></a>为染为净？</p>
  <p id="aHg">“世尊，<a id="a-Hh"></a>菩萨摩诃萨为菩提故，<a id="a-Hi"></a>修佛十力、<a id="a-Hj"></a>四无所畏、<a id="a-Hk"></a>四无礙解、<a id="a-Hl"></a>十八佛不共法时，<a id="a-Hm"></a>于何等法为益为损、<a id="a-Hn"></a>为增为减、<a id="a-Ho"></a>为生为灭、<a id="a-Hp"></a>为染为净？</p>
  <p id="aHq">“世尊，<a id="a-Hr"></a>菩萨摩诃萨为菩提故，<a id="a-Hs"></a>修大慈、<a id="a-Ht"></a>大悲、<a id="a-Hu"></a>大喜、<a id="a-Hv"></a>大舍时，<a id="a-Hw"></a>于何等法为益为损、<a id="a-Hx"></a>为增为减、<a id="a-Hy"></a>为生为灭、<a id="a-Hz"></a>为染为净？</p>
  <p id="aI0">“世尊，<a id="a-I1"></a>菩萨摩诃萨为菩提故，<a id="a-I2"></a>修无忘失法、<a id="a-I3"></a>恒住舍性时，<a id="a-I4"></a>于何等法为益为损、<a id="a-I5"></a>为增为减、<a id="a-I6"></a>为生为灭、<a id="a-I7"></a>为染为净？</p>
  <p id="aI8">“世尊，<a id="a-I9"></a>菩萨摩诃萨为菩提故，<a id="a-IA"></a>修一切智、<a id="a-IB"></a>道相智、<a id="a-IC"></a>一切相智时，<a id="a-ID"></a>于何等法为益为损、<a id="a-IE"></a>为增为减、<a id="a-IF"></a>为生为灭、<a id="a-IG"></a>为染为净？<a id="a-IH"></a>”</p>
  <p id="aII">佛言：<a id="a-IJ"></a>“善现，<a id="a-IK"></a>菩萨摩诃萨为菩提故，<a id="a-IL"></a>行布施、<a id="a-IM"></a>净戒、<a id="a-IN"></a>安忍、<a id="a-IO"></a>精进、<a id="a-IP"></a>静虑、<a id="a-IQ"></a>般若波罗蜜多时，<a id="a-IR"></a>于一切法无益无损、<a id="a-IS"></a>无增无减、<a id="a-IT"></a>无生无灭、<a id="a-IU"></a>无染无净。</p>
  <p id="aIV">“善现，<a id="a-IW"></a>菩萨摩诃萨为菩提故，<a id="a-IX"></a>住内空、<a id="a-IY"></a>外空、<a id="a-IZ"></a>内外空、<a id="a-Ia"></a>空空、<a id="a-Ib"></a>大空、<a id="a-Ic"></a>胜义空、<a id="a-Id"></a>有为空、<a id="a-Ie"></a>无为空、<a id="a-If"></a>毕竟空、<a id="a-Ig"></a>无际空、<a id="a-Ih"></a>散空、<a id="a-Ii"></a>无变异空、<a id="a-Ij"></a>本性空、<a id="a-Ik"></a>自相空、<a id="a-Il"></a>共相空、<a id="a-Im"></a>一切法空、<a id="a-In"></a>不可得空、<a id="a-Io"></a>无性空、<a id="a-Ip"></a>自性空、<a id="a-Iq"></a>无性自性空时，<a id="a-Ir"></a>于一切法无益无损、<a id="a-Is"></a>无增无减、<a id="a-It"></a>无生无灭、<a id="a-Iu"></a>无染无净。</p>
  <p id="aIv">“善现，<a id="a-Iw"></a>菩萨摩诃萨为菩提故，<a id="a-Ix"></a>住真如、<a id="a-Iy"></a>法界、<a id="a-Iz"></a>法性、<a id="a-J0"></a>不虚妄性、<a id="a-J1"></a>不变异性、<a id="a-J2"></a>平等性、<a id="a-J3"></a>离生性、<a id="a-J4"></a>法定、<a id="a-J5"></a>法住、<a id="a-J6"></a>实际、<a id="a-J7"></a>虚空界、<a id="a-J8"></a>不思议界时，<a id="a-J9"></a>于一切法无益无损、<a id="a-JA"></a>无增无减、<a id="a-JB"></a>无生无灭、<a id="a-JC"></a>无染无净。</p>
  <p id="aJD">“善现，<a id="a-JE"></a>菩萨摩诃萨为菩提故，<a id="a-JF"></a>修四念住、<a id="a-JG"></a>四正断、<a id="a-JH"></a>四神足、<a id="a-JI"></a>五根、<a id="a-JJ"></a>五力、<a id="a-JK"></a>七等觉支、<a id="a-JL"></a>八圣道支时，<a id="a-JM"></a>于一切法无益无损、<a id="a-JN"></a>无增无减、<a id="a-JO"></a>无生无灭、<a id="a-JP"></a>无染无净。</p>
  <p id="aJQ">“善现，<a id="a-JR"></a>菩萨摩诃萨为菩提故，<a id="a-JS"></a>住苦圣谛、<a id="a-JT"></a>集、<a id="a-JU"></a>灭、<a id="a-JV"></a>道圣谛时，<a id="a-JW"></a>于一切法无益无损、<a id="a-JX"></a>无增无减、<a id="a-JY"></a>无生无灭、<a id="a-JZ"></a>无染无净。</p>
  <p id="aJa">“善现，<a id="a-Jb"></a>菩萨摩诃萨为菩提故，<a id="a-Jc"></a>修四静虑、<a id="a-Jd"></a>四无量、<a id="a-Je"></a>四无色定时，<a id="a-Jf"></a>于一切法无益无损、<a id="a-Jg"></a>无增无减、<a id="a-Jh"></a>无生无灭、<a id="a-Ji"></a>无染无净。</p>
  <p id="aJj">“善现，<a id="a-Jk"></a>菩萨摩诃萨为菩提故，<a id="a-Jl"></a>修八解脱、<a id="a-Jm"></a>八胜处、<a id="a-Jn"></a>九次第定、<a id="a-Jo"></a>十遍处时，<a id="a-Jp"></a>于一切法无益无损、<a id="a-Jq"></a>无增无减、<a id="a-Jr"></a>无生无灭、<a id="a-Js"></a>无染无净。</p>
  <p id="aJt">“善现，<a id="a-Ju"></a>菩萨摩诃萨为菩提故，<a id="a-Jv"></a>修三摩地门、<a id="a-Jw"></a>陀罗尼门时，<a id="a-Jx"></a>于一切法无益无损、<a id="a-Jy"></a>无增无减、<a id="a-Jz"></a>无生无灭、<a id="a-K0"></a>无染无净。</p>
  <p id="aK1">“善现，<a id="a-K2"></a>菩萨摩诃萨为菩提故，<a id="a-K3"></a>修空解脱门、<a id="a-K4"></a>无相、<a id="a-K5"></a>无愿解脱门时，<a id="a-K6"></a>于一切法无益无损、<a id="a-K7"></a>无增无减、<a id="a-K8"></a>无生无灭、<a id="a-K9"></a>无染无净。</p>
  <p id="aKA">“善现，<a id="a-KB"></a>菩萨摩诃萨为菩提故，<a id="a-KC"></a>修五眼、<a id="a-KD"></a>六神通时，<a id="a-KE"></a>于一切法无益无损、<a id="a-KF"></a>无增无减、<a id="a-KG"></a>无生无灭、<a id="a-KH"></a>无染无净。</p>
  <p id="aKI">“善现，<a id="a-KJ"></a>菩萨摩诃萨为菩提故，<a id="a-KK"></a>修佛十力、<a id="a-KL"></a>四无所畏、<a id="a-KM"></a>四无礙解、<a id="a-KN"></a>十八佛不共法时，<a id="a-KO"></a>于一切法无益无损、<a id="a-KP"></a>无增无减、<a id="a-KQ"></a>无生无灭、<a id="a-KR"></a>无染无净。</p>
  <p id="aKS">“善现，<a id="a-KT"></a>菩萨摩诃萨为菩提故，<a id="a-KU"></a>修大慈、<a id="a-KV"></a>大悲、<a id="a-KW"></a>大喜、<a id="a-KX"></a>大舍时，<a id="a-KY"></a>于一切法无益无损、<a id="a-KZ"></a>无增无减、<a id="a-Ka"></a>无生无灭、<a id="a-Kb"></a>无染无净。</p>
  <p id="aKc">“善现，<a id="a-Kd"></a>菩萨摩诃萨为菩提故，<a id="a-Ke"></a>修无忘失法、<a id="a-Kf"></a>恒住舍性时，<a id="a-Kg"></a>于一切法无益无损、<a id="a-Kh"></a>无增无减、<a id="a-Ki"></a>无生无灭、<a id="a-Kj"></a>无染无净。</p>
  <p id="aKk">“善现，<a id="a-Kl"></a>菩萨摩诃萨为菩提故，<a id="a-Km"></a>修一切智、<a id="a-Kn"></a>道相智、<a id="a-Ko"></a>一切相智时，<a id="a-Kp"></a>于一切法无益无损、<a id="a-Kq"></a>无增无减、<a id="a-Kr"></a>无生无灭、<a id="a-Ks"></a>无染无净。</p>
  <p id="aKt">“何以故？<a id="a-Ku"></a>善现，<a id="a-Kv"></a>菩萨摩诃萨为菩提故，<a id="a-Kw"></a>行深般若波罗蜜多，<a id="a-Kx"></a>于一切法都无所缘而为方便，<a id="a-Ky"></a>不为益损、<a id="a-Kz"></a>不为增减、<a id="a-L0"></a>不为生灭、<a id="a-L1"></a>不为染净现在前故。<a id="a-L2"></a>”</p>
  <p id="aL3">具寿善现白佛言：<a id="a-L4"></a>“世尊，<a id="a-L5"></a>若菩萨摩诃萨为菩提故，<a id="a-L6"></a>行深般若波罗蜜多，<a id="a-L7"></a>于一切法都无所缘而为方便，<a id="a-L8"></a>不为益不为损、<a id="a-L9"></a>不为增不为减、<a id="a-LA"></a>不为生不为灭、<a id="a-LB"></a>不为染不为净故现在前者，<a id="a-LC"></a>云何菩萨摩诃萨行深般若波罗蜜多时，<a id="a-LD"></a>摄受布施波罗蜜多，<a id="a-LE"></a>摄受净戒、<a id="a-LF"></a>安忍、<a id="a-LG"></a>精进、<a id="a-LH"></a>静虑、<a id="a-LI"></a>般若波罗蜜多？<a id="a-LJ"></a>云何菩萨摩诃萨行深般若波罗蜜多时，<a id="a-LK"></a>摄受内空，<a id="a-LL"></a>摄受外空、<a id="a-LM"></a>内外空、<a id="a-LN"></a>空空、<a id="a-LO"></a>大空、<a id="a-LP"></a>胜义空、<a id="a-LQ"></a>有为空、<a id="a-LR"></a>无为空、<a id="a-LS"></a>毕竟空、<a id="a-LT"></a>无际空、<a id="a-LU"></a>散空、<a id="a-LV"></a>无变异空、<a id="a-LW"></a>本性空、<a id="a-LX"></a>自相空、<a id="a-LY"></a>共相空、<a id="a-LZ"></a>一切法空、<a id="a-La"></a>不可得空、<a id="a-Lb"></a>无性空、<a id="a-Lc"></a>自性空、<a id="a-Ld"></a>无性自性空？<a id="a-Le"></a>云何菩萨摩诃萨行深般若波罗蜜多时，<a id="a-Lf"></a>摄受真如，<a id="a-Lg"></a>摄受法界、<a id="a-Lh"></a>法性、<a id="a-Li"></a>不虚妄性、<a id="a-Lj"></a>不变异性、<a id="a-Lk"></a>平等性、<a id="a-Ll"></a>离生性、<a id="a-Lm"></a>法定、<a id="a-Ln"></a>法住、<a id="a-Lo"></a>实际、<a id="a-Lp"></a>虚空界、<a id="a-Lq"></a>不思议界？<a id="a-Lr"></a>云何菩萨摩诃萨行深般若波罗蜜多时，<a id="a-Ls"></a>摄受四念住，<a id="a-Lt"></a>摄受四正断、<a id="a-Lu"></a>四神足、<a id="a-Lv"></a>五根、<a id="a-Lw"></a>五力、<a id="a-Lx"></a>七等觉支、<a id="a-Ly"></a>八圣道支？<a id="a-Lz"></a>云何菩萨摩诃萨行深般若波罗蜜多时，<a id="a-M0"></a>摄受苦圣谛，<a id="a-M1"></a>摄受集、<a id="a-M2"></a>灭、<a id="a-M3"></a>道圣谛？<a id="a-M4"></a>云何菩萨摩诃萨行深般若波罗蜜多时，<a id="a-M5"></a>摄受四静虑，<a id="a-M6"></a>摄受四无量、<a id="a-M7"></a>四无色定？<a id="a-M8"></a>云何菩萨摩诃萨行深般若波罗蜜多时，<a id="a-M9"></a>摄受八解脱，<a id="a-MA"></a>摄受八胜处、<a id="a-MB"></a>九次第定、<a id="a-MC"></a>十遍处？<a id="a-MD"></a>云何菩萨摩诃萨行深般若波罗蜜多时，<a id="a-ME"></a>摄受三摩地门，<a id="a-MF"></a>摄受陀罗尼门？<a id="a-MG"></a>云何菩萨摩诃萨行深般若波罗蜜多时，<a id="a-MH"></a>摄受空解脱门，<a id="a-MI"></a>摄受无相、<a id="a-MJ"></a>无愿解脱门？<a id="a-MK"></a>云何菩萨摩诃萨行深般若波罗蜜多时，<a id="a-ML"></a>摄受五眼，<a id="a-MM"></a>摄受六神通？<a id="a-MN"></a>云何菩萨摩诃萨行深般若波罗蜜多时，<a id="a-MO"></a>摄受佛十力，<a id="a-MP"></a>摄受四无所畏、<a id="a-MQ"></a>四无礙解、<a id="a-MR"></a>十八佛不共法？<a id="a-MS"></a>云何菩萨摩诃萨行深般若波罗蜜多时，<a id="a-MT"></a>摄受大慈，<a id="a-MU"></a>摄受大悲、<a id="a-MV"></a>大喜、<a id="a-MW"></a>大舍？<a id="a-MX"></a>云何菩萨摩诃萨行深般若波罗蜜多时，<a id="a-MY"></a>摄受无忘失法，<a id="a-MZ"></a>摄受恒住舍性？<a id="a-Ma"></a>云何菩萨摩诃萨行深般若波罗蜜多时，<a id="a-Mb"></a>摄受一切智，<a id="a-Mc"></a>摄受道相智、<a id="a-Md"></a>一切相智？<a id="a-Me"></a>云何菩萨摩诃萨行深般若波罗蜜多时，<a id="a-Mf"></a>超诸声闻及独觉地，<a id="a-Mg"></a>趣入菩萨正性离生，<a id="a-Mh"></a>修行菩萨十地正行，<a id="a-Mi"></a>证得无上正等菩提？<a id="a-Mj"></a>”</p>
 </body>
</html>