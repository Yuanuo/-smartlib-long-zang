<!doctype html>
<html id="z3IBSxQ5V" data-ver="1541">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百四十二</h1>
  <h2 id="a2">初分愿喻品第五十六之二</h2>
  <p id="a3">佛言：<a id="a-4"></a>“善现，<a id="a-5"></a>善哉！<a id="a-6"></a>善哉！<a id="a-7"></a>如是，<a id="a-8"></a>如是，<a id="a-9"></a>如汝所说。</p>
  <p id="aA">“善现，<a id="a-B"></a>般若波罗蜜多毕竟离，<a id="a-C"></a>静虑、<a id="a-D"></a>精进、<a id="a-E"></a>安忍、<a id="a-F"></a>净戒、<a id="a-G"></a>布施波罗蜜多亦毕竟离。</p>
  <p id="aH">“善现，<a id="a-I"></a>内空毕竟离，<a id="a-J"></a>外空、<a id="a-K"></a>内外空、<a id="a-L"></a>空空、<a id="a-M"></a>大空、<a id="a-N"></a>胜义空、<a id="a-O"></a>有为空、<a id="a-P"></a>无为空、<a id="a-Q"></a>毕竟空、<a id="a-R"></a>无际空、<a id="a-S"></a>散空、<a id="a-T"></a>无变异空、<a id="a-U"></a>本性空、<a id="a-V"></a>自相空、<a id="a-W"></a>共相空、<a id="a-X"></a>一切法空、<a id="a-Y"></a>不可得空、<a id="a-Z"></a>无性空、<a id="a-a"></a>自性空、<a id="a-b"></a>无性自性空亦毕竟离。</p>
  <p id="ac">“善现，<a id="a-d"></a>真如毕竟离，<a id="a-e"></a>法界、<a id="a-f"></a>法性、<a id="a-g"></a>不虚妄性、<a id="a-h"></a>不变异性、<a id="a-i"></a>平等性、<a id="a-j"></a>离生性、<a id="a-k"></a>法定、<a id="a-l"></a>法住、<a id="a-m"></a>实际、<a id="a-n"></a>虚空界、<a id="a-o"></a>不思议界亦毕竟离。</p>
  <p id="ap">“善现，<a id="a-q"></a>苦圣谛毕竟离，<a id="a-r"></a>集、<a id="a-s"></a>灭、<a id="a-t"></a>道圣谛亦毕竟离。</p>
  <p id="au">“善现，<a id="a-v"></a>四静虑毕竟离，<a id="a-w"></a>四无量、<a id="a-x"></a>四无色定亦毕竟离。</p>
  <p id="ay">“善现，<a id="a-z"></a>八解脱毕竟离，<a id="a-10"></a>八胜处、<a id="a-11"></a>九次第定、<a id="a-12"></a>十遍处亦毕竟离。</p>
  <p id="a13">“善现，<a id="a-14"></a>四念住毕竟离，<a id="a-15"></a>四正断、<a id="a-16"></a>四神足、<a id="a-17"></a>五根、<a id="a-18"></a>五力、<a id="a-19"></a>七等觉支、<a id="a-1A"></a>八圣道支亦毕竟离。</p>
  <p id="a1B">“善现，<a id="a-1C"></a>空解脱门毕竟离，<a id="a-1D"></a>无相、<a id="a-1E"></a>无愿解脱门亦毕竟离。</p>
  <p id="a1F">“善现，<a id="a-1G"></a>极喜地毕竟离，<a id="a-1H"></a>离垢地、<a id="a-1I"></a>发光地、<a id="a-1J"></a>焰慧地、<a id="a-1K"></a>极难胜地、<a id="a-1L"></a>现前地、<a id="a-1M"></a>远行地、<a id="a-1N"></a>不动地、<a id="a-1O"></a>善慧地、<a id="a-1P"></a>法云地亦毕竟离。</p>
  <p id="a1Q">“善现，<a id="a-1R"></a>五眼毕竟离，<a id="a-1S"></a>六神通亦毕竟离。</p>
  <p id="a1T">“善现，<a id="a-1U"></a>佛十力毕竟离，<a id="a-1V"></a>四无所畏、<a id="a-1W"></a>四无礙解、<a id="a-1X"></a>大慈、<a id="a-1Y"></a>大悲、<a id="a-1Z"></a>大喜、<a id="a-1a"></a>大舍、<a id="a-1b"></a>十八佛不共法亦毕竟离。</p>
  <p id="a1c">“善现，<a id="a-1d"></a>无忘失法毕竟离，<a id="a-1e"></a>恒住舍性亦毕竟离。</p>
  <p id="a1f">“善现，<a id="a-1g"></a>一切智毕竟离，<a id="a-1h"></a>道相智、<a id="a-1i"></a>一切相智亦毕竟离。</p>
  <p id="a1j">“善现，<a id="a-1k"></a>一切陀罗尼门毕竟离，<a id="a-1l"></a>一切三摩地门亦毕竟离。</p>
  <p id="a1m">“善现，<a id="a-1n"></a>一切菩萨摩诃萨行毕竟离。</p>
  <p id="a1o">“善现，<a id="a-1p"></a>诸佛无上正等菩提毕竟离。</p>
  <p id="a1q">“善现，<a id="a-1r"></a>一切智智亦毕竟离。</p>
  <p id="a1s">“善现，<a id="a-1t"></a>以般若波罗蜜多毕竟离，<a id="a-1u"></a>静虑、<a id="a-1v"></a>精进、<a id="a-1w"></a>安忍、<a id="a-1x"></a>净戒、<a id="a-1y"></a>布施波罗蜜多亦毕竟离故，<a id="a-1z"></a>菩萨摩诃萨可得无上正等菩提。</p>
  <p id="a20">“善现，<a id="a-21"></a>以内空毕竟离，<a id="a-22"></a>外空、<a id="a-23"></a>内外空、<a id="a-24"></a>空空、<a id="a-25"></a>大空、<a id="a-26"></a>胜义空、<a id="a-27"></a>有为空、<a id="a-28"></a>无为空、<a id="a-29"></a>毕竟空、<a id="a-2A"></a>无际空、<a id="a-2B"></a>散空、<a id="a-2C"></a>无变异空、<a id="a-2D"></a>本性空、<a id="a-2E"></a>自相空、<a id="a-2F"></a>共相空、<a id="a-2G"></a>一切法空、<a id="a-2H"></a>不可得空、<a id="a-2I"></a>无性空、<a id="a-2J"></a>自性空、<a id="a-2K"></a>无性自性空亦毕竟离故，<a id="a-2L"></a>菩萨摩诃萨可得无上正等菩提。</p>
  <p id="a2M">“善现，<a id="a-2N"></a>以真如毕竟离，<a id="a-2O"></a>法界、<a id="a-2P"></a>法性、<a id="a-2Q"></a>不虚妄性、<a id="a-2R"></a>不变异性、<a id="a-2S"></a>平等性、<a id="a-2T"></a>离生性、<a id="a-2U"></a>法定、<a id="a-2V"></a>法住、<a id="a-2W"></a>实际、<a id="a-2X"></a>虚空界、<a id="a-2Y"></a>不思议界亦毕竟离故，<a id="a-2Z"></a>菩萨摩诃萨可得无上正等菩提。</p>
  <p id="a2a">“善现，<a id="a-2b"></a>以苦圣谛毕竟离，<a id="a-2c"></a>集、<a id="a-2d"></a>灭、<a id="a-2e"></a>道圣谛亦毕竟离故，<a id="a-2f"></a>菩萨摩诃萨可得无上正等菩提。</p>
  <p id="a2g">“善现，<a id="a-2h"></a>以四静虑毕竟离，<a id="a-2i"></a>四无量、<a id="a-2j"></a>四无色定亦毕竟离故，<a id="a-2k"></a>菩萨摩诃萨可得无上正等菩提。</p>
  <p id="a2l">“善现，<a id="a-2m"></a>以八解脱毕竟离，<a id="a-2n"></a>八胜处、<a id="a-2o"></a>九次第定、<a id="a-2p"></a>十遍处亦毕竟离故，<a id="a-2q"></a>菩萨摩诃萨可得无上正等菩提。</p>
  <p id="a2r">“善现，<a id="a-2s"></a>以四念住毕竟离，<a id="a-2t"></a>四正断、<a id="a-2u"></a>四神足、<a id="a-2v"></a>五根、<a id="a-2w"></a>五力、<a id="a-2x"></a>七等觉支、<a id="a-2y"></a>八圣道支亦毕竟离故，<a id="a-2z"></a>菩萨摩诃萨可得无上正等菩提。</p>
  <p id="a30">“善现，<a id="a-31"></a>以空解脱门毕竟离，<a id="a-32"></a>无相、<a id="a-33"></a>无愿解脱门亦毕竟离故，<a id="a-34"></a>菩萨摩诃萨可得无上正等菩提。</p>
  <p id="a35">“善现，<a id="a-36"></a>以极喜地毕竟离，<a id="a-37"></a>离垢地、<a id="a-38"></a>发光地、<a id="a-39"></a>焰慧地、<a id="a-3A"></a>极难胜地、<a id="a-3B"></a>现前地、<a id="a-3C"></a>远行地、<a id="a-3D"></a>不动地、<a id="a-3E"></a>善慧地、<a id="a-3F"></a>法云地亦毕竟离故，<a id="a-3G"></a>菩萨摩诃萨可得无上正等菩提。</p>
  <p id="a3H">“善现，<a id="a-3I"></a>以五眼毕竟离，<a id="a-3J"></a>六神通亦毕竟离故，<a id="a-3K"></a>菩萨摩诃萨可得无上正等菩提。</p>
  <p id="a3L">“善现，<a id="a-3M"></a>以佛十力毕竟离，<a id="a-3N"></a>四无所畏、<a id="a-3O"></a>四无礙解、<a id="a-3P"></a>大慈、<a id="a-3Q"></a>大悲、<a id="a-3R"></a>大喜、<a id="a-3S"></a>大舍、<a id="a-3T"></a>十八佛不共法亦毕竟离故，<a id="a-3U"></a>菩萨摩诃萨可得无上正等菩提。</p>
  <p id="a3V">“善现，<a id="a-3W"></a>以无忘失法毕竟离，<a id="a-3X"></a>恒住舍性亦毕竟离故，<a id="a-3Y"></a>菩萨摩诃萨可得无上正等菩提。</p>
  <p id="a3Z">“善现，<a id="a-3a"></a>以一切智毕竟离，<a id="a-3b"></a>道相智、<a id="a-3c"></a>一切相智亦毕竟离故，<a id="a-3d"></a>菩萨摩诃萨可得无上正等菩提。</p>
  <p id="a3e">“善现，<a id="a-3f"></a>以一切陀罗尼门毕竟离，<a id="a-3g"></a>一切三摩地门亦毕竟离故，<a id="a-3h"></a>菩萨摩诃萨可得无上正等菩提。</p>
  <p id="a3i">“善现，<a id="a-3j"></a>以一切菩萨摩诃萨行毕竟离故，<a id="a-3k"></a>菩萨摩诃萨可得无上正等菩提。</p>
  <p id="a3l">“善现，<a id="a-3m"></a>以诸佛无上正等菩提毕竟离故，<a id="a-3n"></a>菩萨摩诃萨可得无上正等菩提。</p>
  <p id="a3o">“善现，<a id="a-3p"></a>以一切智智毕竟离故，<a id="a-3q"></a>菩萨摩诃萨可得无上正等菩提。</p>
  <p id="a3r">“复次，<a id="a-3s"></a>善现，<a id="a-3t"></a>若般若波罗蜜多非毕竟离，<a id="a-3u"></a>应非般若波罗蜜多；<a id="a-3v"></a>若静虑、<a id="a-3w"></a>精进、<a id="a-3x"></a>安忍、<a id="a-3y"></a>净戒、<a id="a-3z"></a>布施波罗蜜多非毕竟离，<a id="a-40"></a>应非静虑、<a id="a-41"></a>精进、<a id="a-42"></a>安忍、<a id="a-43"></a>净戒、<a id="a-44"></a>布施波罗蜜多。</p>
  <p id="a45">“善现，<a id="a-46"></a>若内空非毕竟离，<a id="a-47"></a>应非内空；<a id="a-48"></a>若外空、<a id="a-49"></a>内外空、<a id="a-4A"></a>空空、<a id="a-4B"></a>大空、<a id="a-4C"></a>胜义空、<a id="a-4D"></a>有为空、<a id="a-4E"></a>无为空、<a id="a-4F"></a>毕竟空、<a id="a-4G"></a>无际空、<a id="a-4H"></a>散空、<a id="a-4I"></a>无变异空、<a id="a-4J"></a>本性空、<a id="a-4K"></a>自相空、<a id="a-4L"></a>共相空、<a id="a-4M"></a>一切法空、<a id="a-4N"></a>不可得空、<a id="a-4O"></a>无性空、<a id="a-4P"></a>自性空、<a id="a-4Q"></a>无性自性空非毕竟离，<a id="a-4R"></a>应非外空乃至无性自性空。</p>
  <p id="a4S">“善现，<a id="a-4T"></a>若真如非毕竟离，<a id="a-4U"></a>应非真如；<a id="a-4V"></a>若法界、<a id="a-4W"></a>法性、<a id="a-4X"></a>不虚妄性、<a id="a-4Y"></a>不变异性、<a id="a-4Z"></a>平等性、<a id="a-4a"></a>离生性、<a id="a-4b"></a>法定、<a id="a-4c"></a>法住、<a id="a-4d"></a>实际、<a id="a-4e"></a>虚空界、<a id="a-4f"></a>不思议界非毕竟离，<a id="a-4g"></a>应非法界乃至不思议界。</p>
  <p id="a4h">“善现，<a id="a-4i"></a>若苦圣谛非毕竟离，<a id="a-4j"></a>应非苦圣谛；<a id="a-4k"></a>若集、<a id="a-4l"></a>灭、<a id="a-4m"></a>道圣谛非毕竟离，<a id="a-4n"></a>应非集、<a id="a-4o"></a>灭、<a id="a-4p"></a>道圣谛。</p>
  <p id="a4q">“善现，<a id="a-4r"></a>若四静虑非毕竟离，<a id="a-4s"></a>应非四静虑；<a id="a-4t"></a>若四无量、<a id="a-4u"></a>四无色定非毕竟离，<a id="a-4v"></a>应非四无量、<a id="a-4w"></a>四无色定。</p>
  <p id="a4x">“善现，<a id="a-4y"></a>若八解脱非毕竟离，<a id="a-4z"></a>应非八解脱；<a id="a-50"></a>若八胜处、<a id="a-51"></a>九次第定、<a id="a-52"></a>十遍处非毕竟离，<a id="a-53"></a>应非八胜处、<a id="a-54"></a>九次第定、<a id="a-55"></a>十遍处。</p>
  <p id="a56">“善现，<a id="a-57"></a>若四念住非毕竟离，<a id="a-58"></a>应非四念住；<a id="a-59"></a>若四正断、<a id="a-5A"></a>四神足、<a id="a-5B"></a>五根、<a id="a-5C"></a>五力、<a id="a-5D"></a>七等觉支、<a id="a-5E"></a>八圣道支非毕竟离，<a id="a-5F"></a>应非四正断乃至八圣道支。</p>
  <p id="a5G">“善现，<a id="a-5H"></a>若空解脱门非毕竟离，<a id="a-5I"></a>应非空解脱门；<a id="a-5J"></a>若无相、<a id="a-5K"></a>无愿解脱门非毕竟离，<a id="a-5L"></a>应非无相、<a id="a-5M"></a>无愿解脱门。</p>
  <p id="a5N">“善现，<a id="a-5O"></a>若极喜地非毕竟离，<a id="a-5P"></a>应非极喜地；<a id="a-5Q"></a>若离垢地、<a id="a-5R"></a>发光地、<a id="a-5S"></a>焰慧地、<a id="a-5T"></a>极难胜地、<a id="a-5U"></a>现前地、<a id="a-5V"></a>远行地、<a id="a-5W"></a>不动地、<a id="a-5X"></a>善慧地、<a id="a-5Y"></a>法云地非毕竟离，<a id="a-5Z"></a>应非离垢地乃至法云地。</p>
  <p id="a5a">“善现，<a id="a-5b"></a>若五眼非毕竟离，<a id="a-5c"></a>应非五眼；<a id="a-5d"></a>若六神通非毕竟离，<a id="a-5e"></a>应非六神通。</p>
  <p id="a5f">“善现，<a id="a-5g"></a>若佛十力非毕竟离，<a id="a-5h"></a>应非佛十力；<a id="a-5i"></a>若四无所畏、<a id="a-5j"></a>四无礙解、<a id="a-5k"></a>大慈、<a id="a-5l"></a>大悲、<a id="a-5m"></a>大喜、<a id="a-5n"></a>大舍、<a id="a-5o"></a>十八佛不共法非毕竟离，<a id="a-5p"></a>应非四无所畏乃至十八佛不共法。</p>
  <p id="a5q">“善现，<a id="a-5r"></a>若无忘失法非毕竟离，<a id="a-5s"></a>应非无忘失法；<a id="a-5t"></a>若恒住舍性非毕竟离，<a id="a-5u"></a>应非恒住舍性。</p>
  <p id="a5v">“善现，<a id="a-5w"></a>若一切智非毕竟离，<a id="a-5x"></a>应非一切智；<a id="a-5y"></a>若道相智、<a id="a-5z"></a>一切相智非毕竟离，<a id="a-60"></a>应非道相智、<a id="a-61"></a>一切相智。</p>
  <p id="a62">“善现，<a id="a-63"></a>若一切陀罗尼门非毕竟离，<a id="a-64"></a>应非一切陀罗尼门；<a id="a-65"></a>若一切三摩地门非毕竟离，<a id="a-66"></a>应非一切三摩地门。</p>
  <p id="a67">“善现，<a id="a-68"></a>若一切菩萨摩诃萨行非毕竟离，<a id="a-69"></a>应非一切菩萨摩诃萨行。</p>
  <p id="a6A">“善现，<a id="a-6B"></a>若诸佛无上正等菩提非毕竟离，<a id="a-6C"></a>应非诸佛无上正等菩提。</p>
  <p id="a6D">“善现，<a id="a-6E"></a>若一切智智非毕竟离，<a id="a-6F"></a>应非一切智智。</p>
  <p id="a6G">“善现，<a id="a-6H"></a>以般若波罗蜜多毕竟离故，<a id="a-6I"></a>名为般若波罗蜜多；<a id="a-6J"></a>以静虑、<a id="a-6K"></a>精进、<a id="a-6L"></a>安忍、<a id="a-6M"></a>净戒、<a id="a-6N"></a>布施波罗蜜多毕竟离故，<a id="a-6O"></a>名为静虑、<a id="a-6P"></a>精进、<a id="a-6Q"></a>安忍、<a id="a-6R"></a>净戒、<a id="a-6S"></a>布施波罗蜜多。</p>
  <p id="a6T">“善现，<a id="a-6U"></a>以内空毕竟离故，<a id="a-6V"></a>名为内空；<a id="a-6W"></a>以外空、<a id="a-6X"></a>内外空、<a id="a-6Y"></a>空空、<a id="a-6Z"></a>大空、<a id="a-6a"></a>胜义空、<a id="a-6b"></a>有为空、<a id="a-6c"></a>无为空、<a id="a-6d"></a>毕竟空、<a id="a-6e"></a>无际空、<a id="a-6f"></a>散空、<a id="a-6g"></a>无变异空、<a id="a-6h"></a>本性空、<a id="a-6i"></a>自相空、<a id="a-6j"></a>共相空、<a id="a-6k"></a>一切法空、<a id="a-6l"></a>不可得空、<a id="a-6m"></a>无性空、<a id="a-6n"></a>自性空、<a id="a-6o"></a>无性自性空毕竟离故，<a id="a-6p"></a>名为外空乃至无性自性空。</p>
  <p id="a6q">“善现，<a id="a-6r"></a>以真如毕竟离故，<a id="a-6s"></a>名为真如；<a id="a-6t"></a>以法界、<a id="a-6u"></a>法性、<a id="a-6v"></a>不虚妄性、<a id="a-6w"></a>不变异性、<a id="a-6x"></a>平等性、<a id="a-6y"></a>离生性、<a id="a-6z"></a>法定、<a id="a-70"></a>法住、<a id="a-71"></a>实际、<a id="a-72"></a>虚空界、<a id="a-73"></a>不思议界毕竟离故，<a id="a-74"></a>名为法界乃至不思议界。</p>
  <p id="a75">“善现，<a id="a-76"></a>以苦圣谛毕竟离故，<a id="a-77"></a>名为苦圣谛；<a id="a-78"></a>以集、<a id="a-79"></a>灭、<a id="a-7A"></a>道圣谛毕竟离故，<a id="a-7B"></a>名为集、<a id="a-7C"></a>灭、<a id="a-7D"></a>道圣谛。</p>
  <p id="a7E">“善现，<a id="a-7F"></a>以四静虑毕竟离故，<a id="a-7G"></a>名为四静虑；<a id="a-7H"></a>以四无量、<a id="a-7I"></a>四无色定毕竟离故，<a id="a-7J"></a>名为四无量、<a id="a-7K"></a>四无色定。</p>
  <p id="a7L">“善现，<a id="a-7M"></a>以八解脱毕竟离故，<a id="a-7N"></a>名为八解脱；<a id="a-7O"></a>以八胜处、<a id="a-7P"></a>九次第定、<a id="a-7Q"></a>十遍处毕竟离故，<a id="a-7R"></a>名为八胜处、<a id="a-7S"></a>九次第定、<a id="a-7T"></a>十遍处。</p>
  <p id="a7U">“善现，<a id="a-7V"></a>以四念住毕竟离故，<a id="a-7W"></a>名为四念住；<a id="a-7X"></a>以四正断、<a id="a-7Y"></a>四神足、<a id="a-7Z"></a>五根、<a id="a-7a"></a>五力、<a id="a-7b"></a>七等觉支、<a id="a-7c"></a>八圣道支毕竟离故，<a id="a-7d"></a>名为四正断乃至八圣道支。</p>
  <p id="a7e">“善现，<a id="a-7f"></a>以空解脱门毕竟离故，<a id="a-7g"></a>名为空解脱门；<a id="a-7h"></a>以无相、<a id="a-7i"></a>无愿解脱门毕竟离故，<a id="a-7j"></a>名为无相、<a id="a-7k"></a>无愿解脱门。</p>
  <p id="a7l">“善现，<a id="a-7m"></a>以极喜地毕竟离故，<a id="a-7n"></a>名为极喜地；<a id="a-7o"></a>以离垢地、<a id="a-7p"></a>发光地、<a id="a-7q"></a>焰慧地、<a id="a-7r"></a>极难胜地、<a id="a-7s"></a>现前地、<a id="a-7t"></a>远行地、<a id="a-7u"></a>不动地、<a id="a-7v"></a>善慧地、<a id="a-7w"></a>法云地毕竟离故，<a id="a-7x"></a>名为离垢地乃至法云地。</p>
  <p id="a7y">“善现，<a id="a-7z"></a>以五眼毕竟离故，<a id="a-80"></a>名为五眼；<a id="a-81"></a>以六神通毕竟离故，<a id="a-82"></a>名为六神通。</p>
  <p id="a83">“善现，<a id="a-84"></a>以佛十力毕竟离故，<a id="a-85"></a>名为佛十力；<a id="a-86"></a>以四无所畏、<a id="a-87"></a>四无礙解、<a id="a-88"></a>大慈、<a id="a-89"></a>大悲、<a id="a-8A"></a>大喜、<a id="a-8B"></a>大舍、<a id="a-8C"></a>十八佛不共法毕竟离故，<a id="a-8D"></a>名为四无所畏乃至十八佛不共法。</p>
  <p id="a8E">“善现，<a id="a-8F"></a>以无忘失法毕竟离故，<a id="a-8G"></a>名为无忘失法；<a id="a-8H"></a>以恒住舍性毕竟离故，<a id="a-8I"></a>名为恒住舍性。</p>
  <p id="a8J">“善现，<a id="a-8K"></a>以一切智毕竟离故，<a id="a-8L"></a>名为一切智；<a id="a-8M"></a>以道相智、<a id="a-8N"></a>一切相智毕竟离故，<a id="a-8O"></a>名为道相智、<a id="a-8P"></a>一切相智。</p>
  <p id="a8Q">“善现，<a id="a-8R"></a>以一切陀罗尼门毕竟离故，<a id="a-8S"></a>名为一切陀罗尼门；<a id="a-8T"></a>以一切三摩地门毕竟离故，<a id="a-8U"></a>名为一切三摩地门。</p>
  <p id="a8V">“善现，<a id="a-8W"></a>以一切菩萨摩诃萨行毕竟离故，<a id="a-8X"></a>名为一切菩萨摩诃萨行。</p>
  <p id="a8Y">“善现，<a id="a-8Z"></a>以诸佛无上正等菩提毕竟离故，<a id="a-8a"></a>名为诸佛无上正等菩提。</p>
  <p id="a8b">“善现，<a id="a-8c"></a>以一切智智毕竟离故，<a id="a-8d"></a>名为一切智智。</p>
  <p id="a8e">“是故，<a id="a-8f"></a>善现，<a id="a-8g"></a>菩萨摩诃萨非不依般若波罗蜜多能证无上正等菩提。<a id="a-8h"></a>虽非离法能证离法，<a id="a-8i"></a>而证无上正等菩提非不依止甚深般若波罗蜜多。<a id="a-8j"></a>是故菩萨摩诃萨众欲得无上正等菩提，<a id="a-8k"></a>应勤修学甚深般若波罗蜜多。<a id="a-8l"></a>”</p>
  <p id="a8m">时，<a id="a-8n"></a>具寿善现白佛言：<a id="a-8o"></a>“世尊，<a id="a-8p"></a>诸菩萨摩诃萨所行法义极为甚深。<a id="a-8q"></a>”</p>
  <p id="a8r">佛言：<a id="a-8s"></a>“善现，<a id="a-8t"></a>如是，<a id="a-8u"></a>如是，<a id="a-8v"></a>如汝所说，<a id="a-8w"></a>诸菩萨摩诃萨所行法义极为甚深。<a id="a-8x"></a>善现当知，<a id="a-8y"></a>诸菩萨摩诃萨能为难事，<a id="a-8z"></a>虽行如是甚深法义，<a id="a-90"></a>而于声闻、<a id="a-91"></a>独觉地法能不作证。<a id="a-92"></a>”</p>
  <p id="a93">尔时，<a id="a-94"></a>善现白言：<a id="a-95"></a>“世尊，<a id="a-96"></a>如我解佛所说义者，<a id="a-97"></a>诸菩萨摩诃萨所作不难。<a id="a-98"></a>所以者何？<a id="a-99"></a>诸菩萨摩诃萨所证法义都不可得，<a id="a-9A"></a>能证般若波罗蜜多亦不可得，<a id="a-9B"></a>证法、<a id="a-9C"></a>证者、<a id="a-9D"></a>证处、<a id="a-9E"></a>证时亦不可得。<a id="a-9F"></a>世尊，<a id="a-9G"></a>诸菩萨摩诃萨观一切法既不可得，<a id="a-9H"></a>有何法义可为所证？<a id="a-9I"></a>有何般若波罗蜜多可为能证？<a id="a-9J"></a>复有何等而可施设证法、<a id="a-9K"></a>证者、<a id="a-9L"></a>证处、<a id="a-9M"></a>证时？<a id="a-9N"></a>既尔，<a id="a-9O"></a>云何可执由此证得无上正等菩提？<a id="a-9P"></a>无上菩提尚不可证，<a id="a-9Q"></a>况证声闻、<a id="a-9R"></a>独觉地法？<a id="a-9S"></a>世尊，<a id="a-9T"></a>是名菩萨无所得行。<a id="a-9U"></a>若菩萨摩诃萨能行如是无所得行，<a id="a-9V"></a>于一切法得无暗障。</p>
  <p id="a9W">“世尊，<a id="a-9X"></a>若菩萨摩诃萨闻如是语，<a id="a-9Y"></a>心不沉没、<a id="a-9Z"></a>不惊不怖亦不忧悔，<a id="a-9a"></a>是行般若波罗蜜多。<a id="a-9b"></a>世尊，<a id="a-9c"></a>是菩萨摩诃萨如是行时，<a id="a-9d"></a>不见众相，<a id="a-9e"></a>不见我行，<a id="a-9f"></a>不见不行，<a id="a-9g"></a>不见般若波罗蜜多是我所行，<a id="a-9h"></a>不见无上正等菩提是我所证，<a id="a-9i"></a>亦复不见证处、<a id="a-9j"></a>时等。</p>
  <p id="a9k">“世尊，<a id="a-9l"></a>是菩萨摩诃萨行甚深般若波罗蜜多时，<a id="a-9m"></a>不作是念：<a id="a-9n"></a>‘我远声闻及独觉地，<a id="a-9o"></a>我近无上正等菩提。<a id="a-9p"></a>’</p>
  <p id="a9q">“世尊，<a id="a-9r"></a>譬如虚空不作是念：<a id="a-9s"></a>‘我去此法若远若近。<a id="a-9t"></a>’所以者何？<a id="a-9u"></a>虚空无动亦无差别，<a id="a-9v"></a>无分别故。<a id="a-9w"></a>行深般若波罗蜜多诸菩萨摩诃萨亦复如是，<a id="a-9x"></a>不作是念：<a id="a-9y"></a>‘我远声闻及独觉地，<a id="a-9z"></a>我近无上正等菩提。<a id="a-A0"></a>’所以者何？<a id="a-A1"></a>甚深般若波罗蜜多无分别故。</p>
  <p id="aA2">“世尊，<a id="a-A3"></a>譬如幻士不作是念：<a id="a-A4"></a>‘幻所似法去我为远，<a id="a-A5"></a>幻具、<a id="a-A6"></a>幻师去我为近，<a id="a-A7"></a>聚集徒众亦近亦远。<a id="a-A8"></a>’所以者何？<a id="a-A9"></a>所幻作士无分别故。<a id="a-AA"></a>行深般若波罗蜜多诸菩萨摩诃萨亦复如是，<a id="a-AB"></a>不作是念：<a id="a-AC"></a>‘我远声闻及独觉地，<a id="a-AD"></a>我近无上正等菩提。<a id="a-AE"></a>’所以者何？<a id="a-AF"></a>甚深般若波罗蜜多无分别故。</p>
  <p id="aAG">“世尊，<a id="a-AH"></a>譬如影像不作是念：<a id="a-AI"></a>‘我因彼现去我为近，<a id="a-AJ"></a>所不因法去我为远。<a id="a-AK"></a>’所以者何？<a id="a-AL"></a>所现影像无分别故。<a id="a-AM"></a>行深般若波罗蜜多诸菩萨摩诃萨亦复如是，<a id="a-AN"></a>不作是念：<a id="a-AO"></a>‘我远声闻及独觉地，<a id="a-AP"></a>我近无上正等菩提。<a id="a-AQ"></a>’所以者何？<a id="a-AR"></a>甚深般若波罗蜜多无分别故。</p>
  <p id="aAS">“世尊，<a id="a-AT"></a>行深般若波罗蜜多诸菩萨摩诃萨无爱无憎。<a id="a-AU"></a>所以者何？<a id="a-AV"></a>甚深般若波罗蜜多及一切法爱憎自性不可得故。</p>
  <p id="aAW">“世尊，<a id="a-AX"></a>如诸如来、<a id="a-AY"></a>应、<a id="a-AZ"></a>正等觉无爱无憎，<a id="a-Aa"></a>行深般若波罗蜜多诸菩萨摩诃萨亦复如是，<a id="a-Ab"></a>无爱无憎。<a id="a-Ac"></a>所以者何？<a id="a-Ad"></a>诸佛菩萨爱憎断故。</p>
  <p id="aAe">“世尊，<a id="a-Af"></a>如诸如来、<a id="a-Ag"></a>应、<a id="a-Ah"></a>正等觉，<a id="a-Ai"></a>永断一切妄想分别；<a id="a-Aj"></a>行深般若波罗蜜多诸菩萨摩诃萨亦复如是，<a id="a-Ak"></a>伏断一切妄想分别。<a id="a-Al"></a>所以者何？<a id="a-Am"></a>诸佛菩萨于一切法无分别故。</p>
  <p id="aAn">“世尊，<a id="a-Ao"></a>如诸如来、<a id="a-Ap"></a>应、<a id="a-Aq"></a>正等觉不作是念：<a id="a-Ar"></a>‘我远声闻及独觉地，<a id="a-As"></a>我近无上正等菩提。<a id="a-At"></a>’行深般若波罗蜜多诸菩萨摩诃萨亦复如是，<a id="a-Au"></a>不作是念：<a id="a-Av"></a>‘我远声闻及独觉地，<a id="a-Aw"></a>我近无上正等菩提。<a id="a-Ax"></a>’所以者何？<a id="a-Ay"></a>诸佛菩萨无分别故。</p>
  <p id="aAz">“世尊，<a id="a-B0"></a>如诸如来、<a id="a-B1"></a>应、<a id="a-B2"></a>正等觉所变化者不作是念：<a id="a-B3"></a>‘我远声闻及独觉地，<a id="a-B4"></a>我近无上正等菩提。<a id="a-B5"></a>’所以者何？<a id="a-B6"></a>所变化者无分别故。<a id="a-B7"></a>行深般若波罗蜜多诸菩萨摩诃萨亦复如是，<a id="a-B8"></a>不作是念：<a id="a-B9"></a>‘我远声闻及独觉地，<a id="a-BA"></a>我近无上正等菩提。<a id="a-BB"></a>’所以者何？<a id="a-BC"></a>甚深般若波罗蜜多无分别故。</p>
  <p id="aBD">“世尊，<a id="a-BE"></a>如如来等欲有所作，<a id="a-BF"></a>化作化者令作彼事，<a id="a-BG"></a>而所化者不作是念：<a id="a-BH"></a>‘我能造作如是事业。<a id="a-BI"></a>’所以者何？<a id="a-BJ"></a>诸所化者无分别故。<a id="a-BK"></a>甚深般若波罗蜜多亦复如是，<a id="a-BL"></a>有所为故而勤修习；<a id="a-BM"></a>既修习已，<a id="a-BN"></a>虽能成办所作事业，<a id="a-BO"></a>而于所作都无分别。<a id="a-BP"></a>所以者何？<a id="a-BQ"></a>甚深般若波罗蜜多无分别故。</p>
  <p id="aBR">“世尊，<a id="a-BS"></a>譬如工匠或彼弟子，<a id="a-BT"></a>有所为故造诸机关，<a id="a-BU"></a>或女、<a id="a-BV"></a>或男、<a id="a-BW"></a>若象马等；<a id="a-BX"></a>此诸机关虽有所作，<a id="a-BY"></a>而于彼事都无分别。<a id="a-BZ"></a>所以者何？<a id="a-Ba"></a>诸机关事无分别故。<a id="a-Bb"></a>甚深般若波罗蜜多亦复如是，<a id="a-Bc"></a>有所为故而成立之；<a id="a-Bd"></a>既成立已，<a id="a-Be"></a>虽能成办种种事业，<a id="a-Bf"></a>而于所作都无分别。<a id="a-Bg"></a>所以者何？<a id="a-Bh"></a>甚深般若波罗蜜多于一切法无分别故。<a id="a-Bi"></a>”</p>
  <p id="aBj">尔时，<a id="a-Bk"></a>具寿舍利子问具寿善现言：<a id="a-Bl"></a>“善现，<a id="a-Bm"></a>为但般若波罗蜜多无分别，<a id="a-Bn"></a>静虑、<a id="a-Bo"></a>精进、<a id="a-Bp"></a>安忍、<a id="a-Bq"></a>净戒、<a id="a-Br"></a>布施波罗蜜多亦无分别耶？<a id="a-Bs"></a>”</p>
  <p id="aBt">善现答言：<a id="a-Bu"></a>“舍利子，<a id="a-Bv"></a>非但般若波罗蜜多无分别，<a id="a-Bw"></a>静虑、<a id="a-Bx"></a>精进、<a id="a-By"></a>安忍、<a id="a-Bz"></a>净戒、<a id="a-C0"></a>布施波罗蜜多亦无分别。<a id="a-C1"></a>”</p>
  <p id="aC2">时，<a id="a-C3"></a>舍利子复问善现言：<a id="a-C4"></a>“善现，<a id="a-C5"></a>为色亦无分别，<a id="a-C6"></a>受、<a id="a-C7"></a>想、<a id="a-C8"></a>行、<a id="a-C9"></a>识亦无分别耶？</p>
  <p id="aCA">“善现，<a id="a-CB"></a>为眼处亦无分别，<a id="a-CC"></a>耳、<a id="a-CD"></a>鼻、<a id="a-CE"></a>舌、<a id="a-CF"></a>身、<a id="a-CG"></a>意处亦无分别耶？</p>
  <p id="aCH">“善现，<a id="a-CI"></a>为色处亦无分别，<a id="a-CJ"></a>声、<a id="a-CK"></a>香、<a id="a-CL"></a>味、<a id="a-CM"></a>触、<a id="a-CN"></a>法处亦无分别耶？</p>
  <p id="aCO">“善现，<a id="a-CP"></a>为眼界亦无分别，<a id="a-CQ"></a>耳、<a id="a-CR"></a>鼻、<a id="a-CS"></a>舌、<a id="a-CT"></a>身、<a id="a-CU"></a>意界亦无分别耶？</p>
  <p id="aCV">“善现，<a id="a-CW"></a>为色界亦无分别，<a id="a-CX"></a>声、<a id="a-CY"></a>香、<a id="a-CZ"></a>味、<a id="a-Ca"></a>触、<a id="a-Cb"></a>法界亦无分别耶？</p>
  <p id="aCc">“善现，<a id="a-Cd"></a>为眼识界亦无分别，<a id="a-Ce"></a>耳、<a id="a-Cf"></a>鼻、<a id="a-Cg"></a>舌、<a id="a-Ch"></a>身、<a id="a-Ci"></a>意识界亦无分别耶？</p>
  <p id="aCj">“善现，<a id="a-Ck"></a>为眼触亦无分别，<a id="a-Cl"></a>耳、<a id="a-Cm"></a>鼻、<a id="a-Cn"></a>舌、<a id="a-Co"></a>身、<a id="a-Cp"></a>意触亦无分别耶？</p>
  <p id="aCq">“善现，<a id="a-Cr"></a>为眼触为缘所生诸受亦无分别，<a id="a-Cs"></a>耳、<a id="a-Ct"></a>鼻、<a id="a-Cu"></a>舌、<a id="a-Cv"></a>身、<a id="a-Cw"></a>意触为缘所生诸受亦无分别耶？</p>
  <p id="aCx">“善现，<a id="a-Cy"></a>为地界亦无分别，<a id="a-Cz"></a>水、<a id="a-D0"></a>火、<a id="a-D1"></a>风、<a id="a-D2"></a>空、<a id="a-D3"></a>识界亦无分别耶？</p>
  <p id="aD4">“善现，<a id="a-D5"></a>为无明亦无分别，<a id="a-D6"></a>行、<a id="a-D7"></a>识、<a id="a-D8"></a>名色、<a id="a-D9"></a>六处、<a id="a-DA"></a>触、<a id="a-DB"></a>受、<a id="a-DC"></a>爱、<a id="a-DD"></a>取、<a id="a-DE"></a>有、<a id="a-DF"></a>生、<a id="a-DG"></a>老死亦无分别耶？</p>
  <p id="aDH">“善现，<a id="a-DI"></a>为内空亦无分别，<a id="a-DJ"></a>外空、<a id="a-DK"></a>内外空、<a id="a-DL"></a>空空、<a id="a-DM"></a>大空、<a id="a-DN"></a>胜义空、<a id="a-DO"></a>有为空、<a id="a-DP"></a>无为空、<a id="a-DQ"></a>毕竟空、<a id="a-DR"></a>无际空、<a id="a-DS"></a>散空、<a id="a-DT"></a>无变异空、<a id="a-DU"></a>本性空、<a id="a-DV"></a>自相空、<a id="a-DW"></a>共相空、<a id="a-DX"></a>一切法空、<a id="a-DY"></a>不可得空、<a id="a-DZ"></a>无性空、<a id="a-Da"></a>自性空、<a id="a-Db"></a>无性自性空亦无分别耶？</p>
  <p id="aDc">“善现，<a id="a-Dd"></a>为真如亦无分别，<a id="a-De"></a>法界、<a id="a-Df"></a>法性、<a id="a-Dg"></a>不虚妄性、<a id="a-Dh"></a>不变异性、<a id="a-Di"></a>平等性、<a id="a-Dj"></a>离生性、<a id="a-Dk"></a>法定、<a id="a-Dl"></a>法住、<a id="a-Dm"></a>实际、<a id="a-Dn"></a>虚空界、<a id="a-Do"></a>不思议界亦无分别耶？</p>
  <p id="aDp">“善现，<a id="a-Dq"></a>为苦圣谛亦无分别，<a id="a-Dr"></a>集、<a id="a-Ds"></a>灭、<a id="a-Dt"></a>道圣谛亦无分别耶？</p>
  <p id="aDu">“善现，<a id="a-Dv"></a>为四静虑亦无分别，<a id="a-Dw"></a>四无量、<a id="a-Dx"></a>四无色定亦无分别耶？</p>
  <p id="aDy">“善现，<a id="a-Dz"></a>为八解脱亦无分别，<a id="a-E0"></a>八胜处、<a id="a-E1"></a>九次第定、<a id="a-E2"></a>十遍处亦无分别耶？</p>
  <p id="aE3">“善现，<a id="a-E4"></a>为四念住亦无分别，<a id="a-E5"></a>四正断、<a id="a-E6"></a>四神足、<a id="a-E7"></a>五根、<a id="a-E8"></a>五力、<a id="a-E9"></a>七等觉支、<a id="a-EA"></a>八圣道支亦无分别耶？</p>
  <p id="aEB">“善现，<a id="a-EC"></a>为空解脱门亦无分别，<a id="a-ED"></a>无相、<a id="a-EE"></a>无愿解脱门亦无分别耶？</p>
  <p id="aEF">“善现，<a id="a-EG"></a>为极喜地亦无分别，<a id="a-EH"></a>离垢地、<a id="a-EI"></a>发光地、<a id="a-EJ"></a>焰慧地、<a id="a-EK"></a>极难胜地、<a id="a-EL"></a>现前地、<a id="a-EM"></a>远行地、<a id="a-EN"></a>不动地、<a id="a-EO"></a>善慧地、<a id="a-EP"></a>法云地亦无分别耶？</p>
  <p id="aEQ">“善现，<a id="a-ER"></a>为五眼亦无分别，<a id="a-ES"></a>六神通亦无分别耶？</p>
  <p id="aET">“善现，<a id="a-EU"></a>为佛十力亦无分别，<a id="a-EV"></a>四无所畏、<a id="a-EW"></a>四无礙解、<a id="a-EX"></a>大慈、<a id="a-EY"></a>大悲、<a id="a-EZ"></a>大喜、<a id="a-Ea"></a>大舍、<a id="a-Eb"></a>十八佛不共法亦无分别耶？</p>
  <p id="aEc">“善现，<a id="a-Ed"></a>为无忘失法亦无分别，<a id="a-Ee"></a>恒住舍性亦无分别耶？</p>
  <p id="aEf">“善现，<a id="a-Eg"></a>为一切智亦无分别，<a id="a-Eh"></a>道相智、<a id="a-Ei"></a>一切相智亦无分别耶？</p>
  <p id="aEj">“善现，<a id="a-Ek"></a>为一切陀罗尼门亦无分别，<a id="a-El"></a>一切三摩地门亦无分别耶？</p>
  <p id="aEm">“善现，<a id="a-En"></a>为预流果亦无分别，<a id="a-Eo"></a>一来、<a id="a-Ep"></a>不还、<a id="a-Eq"></a>阿罗汉果、<a id="a-Er"></a>独觉菩提亦无分别耶？</p>
  <p id="aEs">“善现，<a id="a-Et"></a>为一切菩萨摩诃萨行亦无分别，<a id="a-Eu"></a>诸佛无上正等菩提亦无分别耶？</p>
  <p id="aEv">“善现，<a id="a-Ew"></a>为有为界亦无分别，<a id="a-Ex"></a>无为界亦无分别耶？<a id="a-Ey"></a>”</p>
  <p id="aEz">善现答言：<a id="a-F0"></a>“舍利子，<a id="a-F1"></a>色亦无分别，<a id="a-F2"></a>受、<a id="a-F3"></a>想、<a id="a-F4"></a>行、<a id="a-F5"></a>识亦无分别。</p>
  <p id="aF6">“舍利子，<a id="a-F7"></a>眼处亦无分别，<a id="a-F8"></a>耳、<a id="a-F9"></a>鼻、<a id="a-FA"></a>舌、<a id="a-FB"></a>身、<a id="a-FC"></a>意处亦无分别。</p>
  <p id="aFD">“舍利子，<a id="a-FE"></a>色处亦无分别，<a id="a-FF"></a>声、<a id="a-FG"></a>香、<a id="a-FH"></a>味、<a id="a-FI"></a>触、<a id="a-FJ"></a>法处亦无分别。</p>
  <p id="aFK">“舍利子，<a id="a-FL"></a>眼界亦无分别，<a id="a-FM"></a>耳、<a id="a-FN"></a>鼻、<a id="a-FO"></a>舌、<a id="a-FP"></a>身、<a id="a-FQ"></a>意界亦无分别。</p>
  <p id="aFR">“舍利子，<a id="a-FS"></a>色界亦无分别，<a id="a-FT"></a>声、<a id="a-FU"></a>香、<a id="a-FV"></a>味、<a id="a-FW"></a>触、<a id="a-FX"></a>法界亦无分别。</p>
  <p id="aFY">“舍利子，<a id="a-FZ"></a>眼识界亦无分别，<a id="a-Fa"></a>耳、<a id="a-Fb"></a>鼻、<a id="a-Fc"></a>舌、<a id="a-Fd"></a>身、<a id="a-Fe"></a>意识界亦无分别。</p>
  <p id="aFf">“舍利子，<a id="a-Fg"></a>眼触亦无分别，<a id="a-Fh"></a>耳、<a id="a-Fi"></a>鼻、<a id="a-Fj"></a>舌、<a id="a-Fk"></a>身、<a id="a-Fl"></a>意触亦无分别。</p>
  <p id="aFm">“舍利子，<a id="a-Fn"></a>眼触为缘所生诸受亦无分别，<a id="a-Fo"></a>耳、<a id="a-Fp"></a>鼻、<a id="a-Fq"></a>舌、<a id="a-Fr"></a>身、<a id="a-Fs"></a>意触为缘所生诸受亦无分别。</p>
  <p id="aFt">“舍利子，<a id="a-Fu"></a>地界亦无分别，<a id="a-Fv"></a>水、<a id="a-Fw"></a>火、<a id="a-Fx"></a>风、<a id="a-Fy"></a>空、<a id="a-Fz"></a>识界亦无分别。</p>
  <p id="aG0">“舍利子，<a id="a-G1"></a>无明亦无分别，<a id="a-G2"></a>行、<a id="a-G3"></a>识、<a id="a-G4"></a>名色、<a id="a-G5"></a>六处、<a id="a-G6"></a>触、<a id="a-G7"></a>受、<a id="a-G8"></a>爱、<a id="a-G9"></a>取、<a id="a-GA"></a>有、<a id="a-GB"></a>生、<a id="a-GC"></a>老死亦无分别。</p>
  <p id="aGD">“舍利子，<a id="a-GE"></a>内空亦无分别，<a id="a-GF"></a>外空、<a id="a-GG"></a>内外空、<a id="a-GH"></a>空空、<a id="a-GI"></a>大空、<a id="a-GJ"></a>胜义空、<a id="a-GK"></a>有为空、<a id="a-GL"></a>无为空、<a id="a-GM"></a>毕竟空、<a id="a-GN"></a>无际空、<a id="a-GO"></a>散空、<a id="a-GP"></a>无变异空、<a id="a-GQ"></a>本性空、<a id="a-GR"></a>自相空、<a id="a-GS"></a>共相空、<a id="a-GT"></a>一切法空、<a id="a-GU"></a>不可得空、<a id="a-GV"></a>无性空、<a id="a-GW"></a>自性空、<a id="a-GX"></a>无性自性空亦无分别。</p>
  <p id="aGY">“舍利子，<a id="a-GZ"></a>真如亦无分别，<a id="a-Ga"></a>法界、<a id="a-Gb"></a>法性、<a id="a-Gc"></a>不虚妄性、<a id="a-Gd"></a>不变异性、<a id="a-Ge"></a>平等性、<a id="a-Gf"></a>离生性、<a id="a-Gg"></a>法定、<a id="a-Gh"></a>法住、<a id="a-Gi"></a>实际、<a id="a-Gj"></a>虚空界、<a id="a-Gk"></a>不思议界亦无分别。</p>
  <p id="aGl">“舍利子，<a id="a-Gm"></a>苦圣谛亦无分别，<a id="a-Gn"></a>集、<a id="a-Go"></a>灭、<a id="a-Gp"></a>道圣谛亦无分别。</p>
  <p id="aGq">“舍利子，<a id="a-Gr"></a>四静虑亦无分别，<a id="a-Gs"></a>四无量、<a id="a-Gt"></a>四无色定亦无分别。</p>
  <p id="aGu">“舍利子，<a id="a-Gv"></a>八解脱亦无分别，<a id="a-Gw"></a>八胜处、<a id="a-Gx"></a>九次第定、<a id="a-Gy"></a>十遍处亦无分别。</p>
  <p id="aGz">“舍利子，<a id="a-H0"></a>四念住亦无分别，<a id="a-H1"></a>四正断、<a id="a-H2"></a>四神足、<a id="a-H3"></a>五根、<a id="a-H4"></a>五力、<a id="a-H5"></a>七等觉支、<a id="a-H6"></a>八圣道支亦无分别。</p>
  <p id="aH7">“舍利子，<a id="a-H8"></a>空解脱门亦无分别，<a id="a-H9"></a>无相、<a id="a-HA"></a>无愿解脱门亦无分别。</p>
  <p id="aHB">“舍利子，<a id="a-HC"></a>极喜地亦无分别，<a id="a-HD"></a>离垢地、<a id="a-HE"></a>发光地、<a id="a-HF"></a>焰慧地、<a id="a-HG"></a>极难胜地、<a id="a-HH"></a>现前地、<a id="a-HI"></a>远行地、<a id="a-HJ"></a>不动地、<a id="a-HK"></a>善慧地、<a id="a-HL"></a>法云地亦无分别。</p>
  <p id="aHM">“舍利子，<a id="a-HN"></a>五眼亦无分别，<a id="a-HO"></a>六神通亦无分别。</p>
  <p id="aHP">“舍利子，<a id="a-HQ"></a>佛十力亦无分别，<a id="a-HR"></a>四无所畏、<a id="a-HS"></a>四无礙解、<a id="a-HT"></a>大慈、<a id="a-HU"></a>大悲、<a id="a-HV"></a>大喜、<a id="a-HW"></a>大舍、<a id="a-HX"></a>十八佛不共法亦无分别。</p>
  <p id="aHY">“舍利子，<a id="a-HZ"></a>无忘失法亦无分别，<a id="a-Ha"></a>恒住舍性亦无分别。</p>
  <p id="aHb">“舍利子，<a id="a-Hc"></a>一切智亦无分别，<a id="a-Hd"></a>道相智、<a id="a-He"></a>一切相智亦无分别。</p>
  <p id="aHf">“舍利子，<a id="a-Hg"></a>一切陀罗尼门亦无分别，<a id="a-Hh"></a>一切三摩地门亦无分别。</p>
  <p id="aHi">“舍利子，<a id="a-Hj"></a>预流果亦无分别，<a id="a-Hk"></a>一来、<a id="a-Hl"></a>不还、<a id="a-Hm"></a>阿罗汉果、<a id="a-Hn"></a>独觉菩提亦无分别。</p>
  <p id="aHo">“舍利子，<a id="a-Hp"></a>一切菩萨摩诃萨行亦无分别，<a id="a-Hq"></a>诸佛无上正等菩提亦无分别。</p>
  <p id="aHr">“舍利子，<a id="a-Hs"></a>有为界亦无分别，<a id="a-Ht"></a>无为界亦无分别。<a id="a-Hu"></a>”</p>
  <p id="aHv">舍利子言：<a id="a-Hw"></a>“善现，<a id="a-Hx"></a>若一切法皆无分别，<a id="a-Hy"></a>云何而有地狱、<a id="a-Hz"></a>傍生、<a id="a-I0"></a>鬼界、<a id="a-I1"></a>人、<a id="a-I2"></a>天五趣差别？<a id="a-I3"></a>云何复有修预流、<a id="a-I4"></a>一来、<a id="a-I5"></a>不还、<a id="a-I6"></a>阿罗汉、<a id="a-I7"></a>独觉、<a id="a-I8"></a>菩萨、<a id="a-I9"></a>诸佛位异？<a id="a-IA"></a>”</p>
  <p id="aIB">善现言：<a id="a-IC"></a>“舍利子，<a id="a-ID"></a>有情颠倒烦恼因缘，<a id="a-IE"></a>造作种种身、<a id="a-IF"></a>语、<a id="a-IG"></a>意业，<a id="a-IH"></a>由此感得欲为根本业异熟果，<a id="a-II"></a>依此施设地狱、<a id="a-IJ"></a>傍生、<a id="a-IK"></a>鬼界、<a id="a-IL"></a>人、<a id="a-IM"></a>天五趣差别。<a id="a-IN"></a>言云何有修预流等诸位异者，<a id="a-IO"></a>舍利子，<a id="a-IP"></a>无分别故有修预流及预流果，<a id="a-IQ"></a>无分别故有修一来及一来果，<a id="a-IR"></a>无分别故有修不还及不还果，<a id="a-IS"></a>无分别故有修阿罗汉及阿罗汉果，<a id="a-IT"></a>无分别故有修独觉及独觉菩提，<a id="a-IU"></a>无分别故有修菩萨摩诃萨及菩萨摩诃萨道，<a id="a-IV"></a>无分别故有修如来、<a id="a-IW"></a>应、<a id="a-IX"></a>正等觉及佛无上正等菩提。</p>
  <p id="aIY">“舍利子，<a id="a-IZ"></a>过去如来、<a id="a-Ia"></a>应、<a id="a-Ib"></a>正等觉，<a id="a-Ic"></a>由无分别、<a id="a-Id"></a>分别断故可施设有；<a id="a-Ie"></a>未来如来、<a id="a-If"></a>应、<a id="a-Ig"></a>正等觉，<a id="a-Ih"></a>亦无分别、<a id="a-Ii"></a>分别断故可施设有；<a id="a-Ij"></a>现在十方诸佛世界一切如来、<a id="a-Ik"></a>应、<a id="a-Il"></a>正等觉现说法者，<a id="a-Im"></a>亦无分别、<a id="a-In"></a>分别断故可施设有。<a id="a-Io"></a>舍利子，<a id="a-Ip"></a>由此因缘，<a id="a-Iq"></a>知一切法皆无分别，<a id="a-Ir"></a>以无分别真如、<a id="a-Is"></a>法界、<a id="a-It"></a>法性、<a id="a-Iu"></a>实际为定量故。</p>
  <p id="aIv">“舍利子，<a id="a-Iw"></a>菩萨摩诃萨应行如是无分别相甚深般若波罗蜜多。<a id="a-Ix"></a>若行如是无分别相甚深般若波罗蜜多，<a id="a-Iy"></a>便能证得无分别相所求无上正等菩提。<a id="a-Iz"></a>”</p>
  <p data-pb></p>
  <h2 id="aJ0">初分坚等赞品第五十七之一</h2>
  <p id="aJ1">时，<a id="a-J2"></a>舍利子问善现言：<a id="a-J3"></a>“菩萨摩诃萨行深般若波罗蜜多时，<a id="a-J4"></a>为行坚实法？<a id="a-J5"></a>为行无坚实法耶？<a id="a-J6"></a>”</p>
  <p id="aJ7">善现答言：<a id="a-J8"></a>“菩萨摩诃萨行深般若波罗蜜多时，<a id="a-J9"></a>为行无坚实法，<a id="a-JA"></a>不为行坚实法。<a id="a-JB"></a>何以故？</p>
  <p id="aJC">“舍利子，<a id="a-JD"></a>般若波罗蜜多无坚实故，<a id="a-JE"></a>静虑、<a id="a-JF"></a>精进、<a id="a-JG"></a>安忍、<a id="a-JH"></a>净戒、<a id="a-JI"></a>布施波罗蜜多亦无坚实故。</p>
  <p id="aJJ">“舍利子，<a id="a-JK"></a>内空无坚实故，<a id="a-JL"></a>外空、<a id="a-JM"></a>内外空、<a id="a-JN"></a>空空、<a id="a-JO"></a>大空、<a id="a-JP"></a>胜义空、<a id="a-JQ"></a>有为空、<a id="a-JR"></a>无为空、<a id="a-JS"></a>毕竟空、<a id="a-JT"></a>无际空、<a id="a-JU"></a>散空、<a id="a-JV"></a>无变异空、<a id="a-JW"></a>本性空、<a id="a-JX"></a>自相空、<a id="a-JY"></a>共相空、<a id="a-JZ"></a>一切法空、<a id="a-Ja"></a>不可得空、<a id="a-Jb"></a>无性空、<a id="a-Jc"></a>自性空、<a id="a-Jd"></a>无性自性空亦无坚实故。</p>
  <p id="aJe">“舍利子，<a id="a-Jf"></a>真如无坚实故，<a id="a-Jg"></a>法界、<a id="a-Jh"></a>法性、<a id="a-Ji"></a>不虚妄性、<a id="a-Jj"></a>不变异性、<a id="a-Jk"></a>平等性、<a id="a-Jl"></a>离生性、<a id="a-Jm"></a>法定、<a id="a-Jn"></a>法住、<a id="a-Jo"></a>实际、<a id="a-Jp"></a>虚空界、<a id="a-Jq"></a>不思议界亦无坚实故。</p>
  <p id="aJr">“舍利子，<a id="a-Js"></a>苦圣谛无坚实故，<a id="a-Jt"></a>集、<a id="a-Ju"></a>灭、<a id="a-Jv"></a>道圣谛亦无坚实故。</p>
  <p id="aJw">“舍利子，<a id="a-Jx"></a>四静虑无坚实故，<a id="a-Jy"></a>四无量、<a id="a-Jz"></a>四无色定亦无坚实故。</p>
  <p id="aK0">“舍利子，<a id="a-K1"></a>八解脱无坚实故，<a id="a-K2"></a>八胜处、<a id="a-K3"></a>九次第定、<a id="a-K4"></a>十遍处亦无坚实故。</p>
  <p id="aK5">“舍利子，<a id="a-K6"></a>四念住无坚实故，<a id="a-K7"></a>四正断、<a id="a-K8"></a>四神足、<a id="a-K9"></a>五根、<a id="a-KA"></a>五力、<a id="a-KB"></a>七等觉支、<a id="a-KC"></a>八圣道支亦无坚实故。</p>
  <p id="aKD">“舍利子，<a id="a-KE"></a>空解脱门无坚实故，<a id="a-KF"></a>无相、<a id="a-KG"></a>无愿解脱门亦无坚实故。</p>
  <p id="aKH">“舍利子，<a id="a-KI"></a>极喜地无坚实故，<a id="a-KJ"></a>离垢地、<a id="a-KK"></a>发光地、<a id="a-KL"></a>焰慧地、<a id="a-KM"></a>极难胜地、<a id="a-KN"></a>现前地、<a id="a-KO"></a>远行地、<a id="a-KP"></a>不动地、<a id="a-KQ"></a>善慧地、<a id="a-KR"></a>法云地亦无坚实故。</p>
  <p id="aKS">“舍利子，<a id="a-KT"></a>五眼无坚实故，<a id="a-KU"></a>六神通亦无坚实故。</p>
  <p id="aKV">“舍利子，<a id="a-KW"></a>佛十力无坚实故，<a id="a-KX"></a>四无所畏、<a id="a-KY"></a>四无礙解、<a id="a-KZ"></a>大慈、<a id="a-Ka"></a>大悲、<a id="a-Kb"></a>大喜、<a id="a-Kc"></a>大舍、<a id="a-Kd"></a>十八佛不共法亦无坚实故。</p>
  <p id="aKe">“舍利子，<a id="a-Kf"></a>无忘失法无坚实故，<a id="a-Kg"></a>恒住舍性亦无坚实故。</p>
  <p id="aKh">“舍利子，<a id="a-Ki"></a>一切智无坚实故，<a id="a-Kj"></a>道相智、<a id="a-Kk"></a>一切相智亦无坚实故。</p>
  <p id="aKl">“舍利子，<a id="a-Km"></a>一切陀罗尼门无坚实故，<a id="a-Kn"></a>一切三摩地门亦无坚实故。</p>
  <p id="aKo">“舍利子，<a id="a-Kp"></a>一切菩萨摩诃萨行无坚实故，<a id="a-Kq"></a>诸佛无上正等菩提亦无坚实故。</p>
  <p id="aKr">“舍利子，<a id="a-Ks"></a>一切智智无坚实故。<a id="a-Kt"></a>所以者何？</p>
  <p id="aKu">“舍利子，<a id="a-Kv"></a>菩萨摩诃萨行深般若波罗蜜多时，<a id="a-Kw"></a>于般若波罗蜜多尚不见无坚实可得，<a id="a-Kx"></a>况见有坚实可得？<a id="a-Ky"></a>于静虑、<a id="a-Kz"></a>精进、<a id="a-L0"></a>安忍、<a id="a-L1"></a>净戒、<a id="a-L2"></a>布施波罗蜜多亦尚不见无坚实可得，<a id="a-L3"></a>况见有坚实可得？</p>
  <p id="aL4">“舍利子，<a id="a-L5"></a>菩萨摩诃萨行深般若波罗蜜多时，<a id="a-L6"></a>于内空尚不见无坚实可得，<a id="a-L7"></a>况见有坚实可得？<a id="a-L8"></a>于外空、<a id="a-L9"></a>内外空、<a id="a-LA"></a>空空、<a id="a-LB"></a>大空、<a id="a-LC"></a>胜义空、<a id="a-LD"></a>有为空、<a id="a-LE"></a>无为空、<a id="a-LF"></a>毕竟空、<a id="a-LG"></a>无际空、<a id="a-LH"></a>散空、<a id="a-LI"></a>无变异空、<a id="a-LJ"></a>本性空、<a id="a-LK"></a>自相空、<a id="a-LL"></a>共相空、<a id="a-LM"></a>一切法空、<a id="a-LN"></a>不可得空、<a id="a-LO"></a>无性空、<a id="a-LP"></a>自性空、<a id="a-LQ"></a>无性自性空亦尚不见无坚实可得，<a id="a-LR"></a>况见有坚实可得？</p>
  <p id="aLS">“舍利子，<a id="a-LT"></a>菩萨摩诃萨行深般若波罗蜜多时，<a id="a-LU"></a>于真如尚不见无坚实可得，<a id="a-LV"></a>况见有坚实可得？<a id="a-LW"></a>于法界、<a id="a-LX"></a>法性、<a id="a-LY"></a>不虚妄性、<a id="a-LZ"></a>不变异性、<a id="a-La"></a>平等性、<a id="a-Lb"></a>离生性、<a id="a-Lc"></a>法定、<a id="a-Ld"></a>法住、<a id="a-Le"></a>实际、<a id="a-Lf"></a>虚空界、<a id="a-Lg"></a>不思议界亦尚不见无坚实可得，<a id="a-Lh"></a>况见有坚实可得？</p>
  <p id="aLi">“舍利子，<a id="a-Lj"></a>菩萨摩诃萨行深般若波罗蜜多时，<a id="a-Lk"></a>于苦圣谛尚不见无坚实可得，<a id="a-Ll"></a>况见有坚实可得？<a id="a-Lm"></a>于集、<a id="a-Ln"></a>灭、<a id="a-Lo"></a>道圣谛亦尚不见无坚实可得，<a id="a-Lp"></a>况见有坚实可得？</p>
  <p id="aLq">“舍利子，<a id="a-Lr"></a>菩萨摩诃萨行深般若波罗蜜多时，<a id="a-Ls"></a>于四静虑尚不见无坚实可得，<a id="a-Lt"></a>况见有坚实可得？<a id="a-Lu"></a>于四无量、<a id="a-Lv"></a>四无色定亦尚不见无坚实可得，<a id="a-Lw"></a>况见有坚实可得？</p>
  <p id="aLx">“舍利子，<a id="a-Ly"></a>菩萨摩诃萨行深般若波罗蜜多时，<a id="a-Lz"></a>于八解脱尚不见无坚实可得，<a id="a-M0"></a>况见有坚实可得？<a id="a-M1"></a>于八胜处、<a id="a-M2"></a>九次第定、<a id="a-M3"></a>十遍处亦尚不见无坚实可得，<a id="a-M4"></a>况见有坚实可得？</p>
  <p id="aM5">“舍利子，<a id="a-M6"></a>菩萨摩诃萨行深般若波罗蜜多时，<a id="a-M7"></a>于四念住尚不见无坚实可得，<a id="a-M8"></a>况见有坚实可得？<a id="a-M9"></a>于四正断、<a id="a-MA"></a>四神足、<a id="a-MB"></a>五根、<a id="a-MC"></a>五力、<a id="a-MD"></a>七等觉支、<a id="a-ME"></a>八圣道支亦尚不见无坚实可得，<a id="a-MF"></a>况见有坚实可得？</p>
  <p id="aMG">“舍利子，<a id="a-MH"></a>菩萨摩诃萨行深般若波罗蜜多时，<a id="a-MI"></a>于空解脱门尚不见无坚实可得，<a id="a-MJ"></a>况见有坚实可得？<a id="a-MK"></a>于无相、<a id="a-ML"></a>无愿解脱门亦尚不见无坚实可得，<a id="a-MM"></a>况见有坚实可得？</p>
  <p id="aMN">“舍利子，<a id="a-MO"></a>菩萨摩诃萨行深般若波罗蜜多时，<a id="a-MP"></a>于极喜地尚不见无坚实可得，<a id="a-MQ"></a>况见有坚实可得？<a id="a-MR"></a>于离垢地、<a id="a-MS"></a>发光地、<a id="a-MT"></a>焰慧地、<a id="a-MU"></a>极难胜地、<a id="a-MV"></a>现前地、<a id="a-MW"></a>远行地、<a id="a-MX"></a>不动地、<a id="a-MY"></a>善慧地、<a id="a-MZ"></a>法云地亦尚不见无坚实可得，<a id="a-Ma"></a>况见有坚实可得？</p>
  <p id="aMb">“舍利子，<a id="a-Mc"></a>菩萨摩诃萨行深般若波罗蜜多时，<a id="a-Md"></a>于五眼尚不见无坚实可得，<a id="a-Me"></a>况见有坚实可得？<a id="a-Mf"></a>于六神通亦尚不见无坚实可得，<a id="a-Mg"></a>况见有坚实可得？</p>
  <p id="aMh">“舍利子，<a id="a-Mi"></a>菩萨摩诃萨行深般若波罗蜜多时，<a id="a-Mj"></a>于佛十力尚不见无坚实可得，<a id="a-Mk"></a>况见有坚实可得？<a id="a-Ml"></a>于四无所畏、<a id="a-Mm"></a>四无礙解、<a id="a-Mn"></a>大慈、<a id="a-Mo"></a>大悲、<a id="a-Mp"></a>大喜、<a id="a-Mq"></a>大舍、<a id="a-Mr"></a>十八佛不共法亦尚不见无坚实可得，<a id="a-Ms"></a>况见有坚实可得？</p>
  <p id="aMt">“舍利子，<a id="a-Mu"></a>菩萨摩诃萨行深般若波罗蜜多时，<a id="a-Mv"></a>于无忘失法尚不见无坚实可得，<a id="a-Mw"></a>况见有坚实可得？<a id="a-Mx"></a>于恒住舍性亦尚不见无坚实可得，<a id="a-My"></a>况见有坚实可得？</p>
  <p id="aMz">“舍利子，<a id="a-N0"></a>菩萨摩诃萨行深般若波罗蜜多时，<a id="a-N1"></a>于一切智尚不见无坚实可得，<a id="a-N2"></a>况见有坚实可得？<a id="a-N3"></a>于道相智、<a id="a-N4"></a>一切相智亦尚不见无坚实可得，<a id="a-N5"></a>况见有坚实可得？</p>
  <p id="aN6">“舍利子，<a id="a-N7"></a>菩萨摩诃萨行深般若波罗蜜多时，<a id="a-N8"></a>于一切陀罗尼门尚不见无坚实可得，<a id="a-N9"></a>况见有坚实可得？<a id="a-NA"></a>于一切三摩地门亦尚不见无坚实可得，<a id="a-NB"></a>况见有坚实可得？</p>
  <p id="aNC">“舍利子，<a id="a-ND"></a>菩萨摩诃萨行深般若波罗蜜多时，<a id="a-NE"></a>于一切菩萨摩诃萨行尚不见无坚实可得，<a id="a-NF"></a>况见有坚实可得？<a id="a-NG"></a>于佛无上正等菩提亦尚不见无坚实可得，<a id="a-NH"></a>况见有坚实可得？</p>
  <p id="aNI">“舍利子，<a id="a-NJ"></a>菩萨摩诃萨行深般若波罗蜜多时，<a id="a-NK"></a>于一切智智尚不见无坚实可得，<a id="a-NL"></a>况见有坚实可得？<a id="a-NM"></a>”</p>
  <p id="aNN">尔时，<a id="a-NO"></a>有无量欲、<a id="a-NP"></a>色界天子咸作是念：<a id="a-NQ"></a>“若善男子、<a id="a-NR"></a>善女人等，<a id="a-NS"></a>能发无上正等觉心，<a id="a-NT"></a>如深般若波罗蜜多所说义行，<a id="a-NU"></a>不证实际平等法性，<a id="a-NV"></a>不堕声闻及独觉地；<a id="a-NW"></a>是菩萨摩诃萨由此因缘甚为希有，<a id="a-NX"></a>能为难事，<a id="a-NY"></a>应当敬礼。<a id="a-NZ"></a>”</p>
  <p id="aNa">具寿善现知诸天子心之所念，<a id="a-Nb"></a>便告之言：<a id="a-Nc"></a>“是菩萨摩诃萨不证实际平等法性，<a id="a-Nd"></a>不堕声闻及独觉地，<a id="a-Ne"></a>未甚希有，<a id="a-Nf"></a>不足为难。<a id="a-Ng"></a>若菩萨摩诃萨知一切法及诸有情皆不可得，<a id="a-Nh"></a>而发无上正等觉心，<a id="a-Ni"></a>擐功德铠为度无量无数无边百千有情，<a id="a-Nj"></a>令得究竟无余涅槃；<a id="a-Nk"></a>是菩萨摩诃萨乃甚希有，<a id="a-Nl"></a>能为难事。</p>
  <p id="aNm">“天子当知，<a id="a-Nn"></a>是菩萨摩诃萨虽知有情都无所有，<a id="a-No"></a>而发无上正等觉心，<a id="a-Np"></a>擐功德铠为欲调伏诸有情类，<a id="a-Nq"></a>如有为欲调伏虚空。<a id="a-Nr"></a>所以者何？<a id="a-Ns"></a>诸天子，<a id="a-Nt"></a>虚空离故，<a id="a-Nu"></a>当知一切有情亦离；<a id="a-Nv"></a>虚空空故，<a id="a-Nw"></a>当知一切有情亦空；<a id="a-Nx"></a>虚空不坚实故，<a id="a-Ny"></a>当知一切有情亦不坚实；<a id="a-Nz"></a>虚空无所有故，<a id="a-O0"></a>当知一切有情亦无所有。<a id="a-O1"></a>以是故，<a id="a-O2"></a>诸天子，<a id="a-O3"></a>是菩萨摩诃萨甚为希有，<a id="a-O4"></a>能为难事。</p>
  <p id="aO5">“诸天子当知，<a id="a-O6"></a>诸菩萨摩诃萨擐大悲铠，<a id="a-O7"></a>为欲调伏一切有情，<a id="a-O8"></a>而诸有情都无所有，<a id="a-O9"></a>如有擐铠与虚空战。</p>
  <p id="aOA">“诸天子当知，<a id="a-OB"></a>诸菩萨摩诃萨擐大悲铠，<a id="a-OC"></a>为欲利乐一切有情，<a id="a-OD"></a>而诸有情及大悲铠俱不可得。<a id="a-OE"></a>所以者何？<a id="a-OF"></a>诸天子，<a id="a-OG"></a>有情离故，<a id="a-OH"></a>此大悲铠当知亦离；<a id="a-OI"></a>有情空故，<a id="a-OJ"></a>此大悲铠当知亦空；<a id="a-OK"></a>有情不坚实故，<a id="a-OL"></a>此大悲铠当知亦不坚实；<a id="a-OM"></a>有情无所有故，<a id="a-ON"></a>此大悲铠当知亦无所有。</p>
  <p id="aOO">“诸天子当知，<a id="a-OP"></a>诸菩萨摩诃萨调伏利乐诸有情事亦不可得。<a id="a-OQ"></a>所以者何？<a id="a-OR"></a>有情离故，<a id="a-OS"></a>此调伏利乐事当知亦离；<a id="a-OT"></a>有情空故，<a id="a-OU"></a>此调伏利乐事当知亦空；<a id="a-OV"></a>有情不坚实故，<a id="a-OW"></a>此调伏利乐事当知亦不坚实；<a id="a-OX"></a>有情无所有故，<a id="a-OY"></a>此调伏利乐事当知亦无所有。</p>
  <p id="aOZ">“诸天子当知，<a id="a-Oa"></a>诸菩萨摩诃萨亦无所有。<a id="a-Ob"></a>所以者何？<a id="a-Oc"></a>诸天子，<a id="a-Od"></a>有情离故，<a id="a-Oe"></a>当知菩萨摩诃萨亦离；<a id="a-Of"></a>有情空故，<a id="a-Og"></a>当知菩萨摩诃萨亦空；<a id="a-Oh"></a>有情不坚实故，<a id="a-Oi"></a>当知菩萨摩诃萨亦不坚实；<a id="a-Oj"></a>有情无所有故，<a id="a-Ok"></a>当知菩萨摩诃萨亦无所有。</p>
  <p id="aOl">“诸天子，<a id="a-Om"></a>若菩萨摩诃萨闻如是事，<a id="a-On"></a>心不沉没、<a id="a-Oo"></a>不惊、<a id="a-Op"></a>不怖亦不忧悔，<a id="a-Oq"></a>当知是菩萨摩诃萨行深般若波罗蜜多。</p>
 </body>
</html>