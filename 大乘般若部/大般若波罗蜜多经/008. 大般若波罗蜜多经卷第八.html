<!doctype html>
<html id="z3IBSfZ7" data-ver="1470">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第八</h1>
  <h2 id="a2">初分转生品第四之二</h2>
  <p id="a3">“复次，<a id="a-4"></a>舍利子，<a id="a-5"></a>有菩萨摩诃萨修行般若波罗蜜多，<a id="a-6"></a>得四静虑及四无量、<a id="a-7"></a>四无色定，<a id="a-8"></a>于九等至次第超越，<a id="a-9"></a>顺逆入出自在游戏，<a id="a-A"></a>非诸声闻、<a id="a-B"></a>独觉等境。<a id="a-C"></a>是菩萨摩诃萨有时入初静虑，<a id="a-D"></a>从初静虑起入灭尽定，<a id="a-E"></a>从灭尽定起入第二静虑，<a id="a-F"></a>从第二静虑起入灭尽定，<a id="a-G"></a>从灭尽定起入第三静虑，<a id="a-H"></a>从第三静虑起入灭尽定，<a id="a-I"></a>从灭尽定起入第四静虑，<a id="a-J"></a>从第四静虑起入灭尽定，<a id="a-K"></a>从灭尽定起入空无边处定，<a id="a-L"></a>从空无边处定起入灭尽定，<a id="a-M"></a>从灭尽定起入识无边处定，<a id="a-N"></a>从识无边处定起入灭尽定，<a id="a-O"></a>从灭尽定起入无所有处定，<a id="a-P"></a>从无所有处定起入灭尽定，<a id="a-Q"></a>从灭尽定起入非想非非想处定，<a id="a-R"></a>从非想非非想处定起入灭尽定，<a id="a-S"></a>从灭尽定起入初静虑。<a id="a-T"></a>舍利子，<a id="a-U"></a>是菩萨摩诃萨修行般若波罗蜜多，<a id="a-V"></a>于诸等至方便善巧，<a id="a-W"></a>次第超越自在游戏，<a id="a-X"></a>然于其中无染无著。</p>
  <p id="aY">“复次，<a id="a-Z"></a>舍利子，<a id="a-a"></a>有菩萨摩诃萨虽已得四念住、<a id="a-b"></a>四正断、<a id="a-c"></a>四神足、<a id="a-d"></a>五根、<a id="a-e"></a>五力、<a id="a-f"></a>七等觉支、<a id="a-g"></a>八圣道支，<a id="a-h"></a>虽已得空解脱门、<a id="a-i"></a>无相解脱门、<a id="a-j"></a>无愿解脱门，<a id="a-k"></a>虽已住苦、<a id="a-l"></a>集、<a id="a-m"></a>灭、<a id="a-n"></a>道圣谛，<a id="a-o"></a>虽已得八解脱、<a id="a-p"></a>八胜处、<a id="a-q"></a>九次第定、<a id="a-r"></a>十遍处，<a id="a-s"></a>而不取预流果、<a id="a-t"></a>若一来果、<a id="a-u"></a>若不还果、<a id="a-v"></a>若阿罗汉果、<a id="a-w"></a>若独觉菩提。<a id="a-x"></a>是菩萨摩诃萨修行般若波罗蜜多方便善巧，<a id="a-y"></a>令诸有情修行四念住、<a id="a-z"></a>四正断、<a id="a-10"></a>四神足、<a id="a-11"></a>五根、<a id="a-12"></a>五力、<a id="a-13"></a>七等觉支、<a id="a-14"></a>八圣道支，<a id="a-15"></a>修行空、<a id="a-16"></a>无相、<a id="a-17"></a>无愿解脱门，<a id="a-18"></a>安住苦、<a id="a-19"></a>集、<a id="a-1A"></a>灭、<a id="a-1B"></a>道圣谛，<a id="a-1C"></a>修行八解脱、<a id="a-1D"></a>八胜处、<a id="a-1E"></a>九次第定、<a id="a-1F"></a>十遍处，<a id="a-1G"></a>得预流果、<a id="a-1H"></a>若一来果、<a id="a-1I"></a>若不还果、<a id="a-1J"></a>若阿罗汉果、<a id="a-1K"></a>若独觉菩提。</p>
  <p id="a1L">“舍利子，<a id="a-1M"></a>是菩萨摩诃萨虽已修行布施、<a id="a-1N"></a>净戒、<a id="a-1O"></a>安忍、<a id="a-1P"></a>精进、<a id="a-1Q"></a>静虑、<a id="a-1R"></a>般若波罗蜜多，<a id="a-1S"></a>虽已住内空、<a id="a-1T"></a>外空、<a id="a-1U"></a>内外空、<a id="a-1V"></a>空空、<a id="a-1W"></a>大空、<a id="a-1X"></a>胜义空、<a id="a-1Y"></a>有为空、<a id="a-1Z"></a>无为空、<a id="a-1a"></a>毕竟空、<a id="a-1b"></a>无际空、<a id="a-1c"></a>散空、<a id="a-1d"></a>无变异空、<a id="a-1e"></a>本性空、<a id="a-1f"></a>自相空、<a id="a-1g"></a>共相空、<a id="a-1h"></a>一切法空、<a id="a-1i"></a>不可得空、<a id="a-1j"></a>无性空、<a id="a-1k"></a>自性空、<a id="a-1l"></a>无性自性空，<a id="a-1m"></a>虽已住真如、<a id="a-1n"></a>法界、<a id="a-1o"></a>法性、<a id="a-1p"></a>不虚妄性、<a id="a-1q"></a>不变异性、<a id="a-1r"></a>平等性、<a id="a-1s"></a>离生性、<a id="a-1t"></a>法定、<a id="a-1u"></a>法住、<a id="a-1v"></a>实际、<a id="a-1w"></a>虚空界、<a id="a-1x"></a>不思议界，<a id="a-1y"></a>虽已修一切陀罗尼门、<a id="a-1z"></a>三摩地门，<a id="a-20"></a>虽已修极喜地、<a id="a-21"></a>离垢地、<a id="a-22"></a>发光地、<a id="a-23"></a>焰慧地、<a id="a-24"></a>极难胜地、<a id="a-25"></a>现前地、<a id="a-26"></a>远行地、<a id="a-27"></a>不动地、<a id="a-28"></a>善慧地、<a id="a-29"></a>法云地，<a id="a-2A"></a>虽已修五眼、<a id="a-2B"></a>六神通，<a id="a-2C"></a>虽已修佛十力、<a id="a-2D"></a>四无所畏、<a id="a-2E"></a>四无礙解、<a id="a-2F"></a>大慈、<a id="a-2G"></a>大悲、<a id="a-2H"></a>大喜、<a id="a-2I"></a>大舍、<a id="a-2J"></a>十八佛不共法，<a id="a-2K"></a>虽已修无忘失法、<a id="a-2L"></a>恒住舍性，<a id="a-2M"></a>虽已修一切智、<a id="a-2N"></a>道相智、<a id="a-2O"></a>一切相智，<a id="a-2P"></a>而不取无上正等菩提。<a id="a-2Q"></a>是菩萨摩诃萨修行般若波罗蜜多方便善巧，<a id="a-2R"></a>令诸有情修行布施、<a id="a-2S"></a>净戒、<a id="a-2T"></a>安忍、<a id="a-2U"></a>精进、<a id="a-2V"></a>静虑、<a id="a-2W"></a>般若波罗蜜多，<a id="a-2X"></a>乃至修行一切智、<a id="a-2Y"></a>道相智、<a id="a-2Z"></a>一切相智，<a id="a-2a"></a>证得无上正等菩提。<a id="a-2b"></a>舍利子，<a id="a-2c"></a>一切声闻、<a id="a-2d"></a>独觉果智，<a id="a-2e"></a>即是菩萨摩诃萨忍。<a id="a-2f"></a>舍利子当知，<a id="a-2g"></a>是菩萨摩诃萨住不退转地，<a id="a-2h"></a>安住般若波罗蜜多能为斯事。</p>
  <p id="a2i">“复次，<a id="a-2j"></a>舍利子，<a id="a-2k"></a>有菩萨摩诃萨久已安住布施、<a id="a-2l"></a>净戒、<a id="a-2m"></a>安忍、<a id="a-2n"></a>精进、<a id="a-2o"></a>静虑、<a id="a-2p"></a>般若波罗蜜多，<a id="a-2q"></a>及余无量无边佛法，<a id="a-2r"></a>严净睹史多天宫。<a id="a-2s"></a>舍利子，<a id="a-2t"></a>当知是菩萨摩诃萨，<a id="a-2u"></a>此贤劫中定得无上正等菩提。</p>
  <p id="a2v">“复次，<a id="a-2w"></a>舍利子，<a id="a-2x"></a>有菩萨摩诃萨修行般若波罗蜜多，<a id="a-2y"></a>虽已得四静虑、<a id="a-2z"></a>四无量、<a id="a-30"></a>四无色定，<a id="a-31"></a>已得四念住、<a id="a-32"></a>四正断、<a id="a-33"></a>四神足、<a id="a-34"></a>五根、<a id="a-35"></a>五力、<a id="a-36"></a>七等觉支、<a id="a-37"></a>八圣道支，<a id="a-38"></a>已修空、<a id="a-39"></a>无相、<a id="a-3A"></a>无愿解脱门，<a id="a-3B"></a>已修八解脱、<a id="a-3C"></a>八胜处、<a id="a-3D"></a>九次第定、<a id="a-3E"></a>十遍处，<a id="a-3F"></a>已修布施、<a id="a-3G"></a>净戒、<a id="a-3H"></a>安忍、<a id="a-3I"></a>精进、<a id="a-3J"></a>静虑、<a id="a-3K"></a>般若波罗蜜多，<a id="a-3L"></a>已修一切陀罗尼门、<a id="a-3M"></a>三摩地门，<a id="a-3N"></a>已修菩萨摩诃萨地，<a id="a-3O"></a>已修五眼、<a id="a-3P"></a>六神通，<a id="a-3Q"></a>已修佛十力、<a id="a-3R"></a>四无所畏、<a id="a-3S"></a>四无礙解、<a id="a-3T"></a>大慈、<a id="a-3U"></a>大悲、<a id="a-3V"></a>大喜、<a id="a-3W"></a>大舍、<a id="a-3X"></a>十八佛不共法，<a id="a-3Y"></a>已修无忘失法、<a id="a-3Z"></a>恒住舍性，<a id="a-3a"></a>已修一切智、<a id="a-3b"></a>道相智、<a id="a-3c"></a>一切相智，<a id="a-3d"></a>而于圣谛现未通达。<a id="a-3e"></a>舍利子当知，<a id="a-3f"></a>是菩萨摩诃萨一生所系。</p>
  <p id="a3g">“复次，<a id="a-3h"></a>舍利子，<a id="a-3i"></a>有菩萨摩诃萨修行布施、<a id="a-3j"></a>净戒、<a id="a-3k"></a>安忍、<a id="a-3l"></a>精进、<a id="a-3m"></a>静虑、<a id="a-3n"></a>般若波罗蜜多，<a id="a-3o"></a>游诸世界，<a id="a-3p"></a>从一佛国至一佛国，<a id="a-3q"></a>严净佛土，<a id="a-3r"></a>安立有情于无上觉。<a id="a-3s"></a>舍利子，<a id="a-3t"></a>是菩萨摩诃萨要经无量无数大劫，<a id="a-3u"></a>乃证无上正等菩提。</p>
  <p id="a3v">“复次，<a id="a-3w"></a>舍利子，<a id="a-3x"></a>有菩萨摩诃萨安住布施、<a id="a-3y"></a>净戒、<a id="a-3z"></a>安忍、<a id="a-40"></a>精进、<a id="a-41"></a>静虑、<a id="a-42"></a>般若波罗蜜多，<a id="a-43"></a>常勤精进饶益有情，<a id="a-44"></a>口常不说引无义语，<a id="a-45"></a>身、<a id="a-46"></a>意不起引无义业。</p>
  <p id="a47">“复次，<a id="a-48"></a>舍利子，<a id="a-49"></a>有菩萨摩诃萨修行六种波罗蜜多，<a id="a-4A"></a>常勤精进饶益有情，<a id="a-4B"></a>从一佛国至一佛国，<a id="a-4C"></a>断诸有情三恶趣道，<a id="a-4D"></a>方便安立善趣道中。</p>
  <p id="a4E">“复次，<a id="a-4F"></a>舍利子，<a id="a-4G"></a>有菩萨摩诃萨虽住六种波罗蜜多，<a id="a-4H"></a>而以布施波罗蜜多常为上首，<a id="a-4I"></a>勇猛修习，<a id="a-4J"></a>施诸有情一切乐具常无懈息。<a id="a-4K"></a>一切有情须食与食，<a id="a-4L"></a>须饮与饮，<a id="a-4M"></a>须乘与乘，<a id="a-4N"></a>须衣与衣，<a id="a-4O"></a>须花香与花香，<a id="a-4P"></a>须璎珞与璎珞，<a id="a-4Q"></a>须房舍与房舍，<a id="a-4R"></a>须床榻与床榻，<a id="a-4S"></a>须卧具与卧具，<a id="a-4T"></a>须灯明与灯明，<a id="a-4U"></a>须财谷与财谷，<a id="a-4V"></a>须珍宝与珍宝，<a id="a-4W"></a>须妓乐与妓乐，<a id="a-4X"></a>须侍卫与侍卫，<a id="a-4Y"></a>随其所须种种资具，<a id="a-4Z"></a>欢喜施与令无所乏，<a id="a-4a"></a>施已劝修三菩提道。</p>
  <p id="a4b">“复次，<a id="a-4c"></a>舍利子，<a id="a-4d"></a>有菩萨摩诃萨虽住六种波罗蜜多，<a id="a-4e"></a>而以净戒波罗蜜多常为上首，<a id="a-4f"></a>勇猛修习，<a id="a-4g"></a>具身、<a id="a-4h"></a>语、<a id="a-4i"></a>意清净律仪，<a id="a-4j"></a>劝诸有情亦令修习如是律仪，<a id="a-4k"></a>令速圆满。</p>
  <p id="a4l">“复次，<a id="a-4m"></a>舍利子，<a id="a-4n"></a>有菩萨摩诃萨虽住六种波罗蜜多，<a id="a-4o"></a>而以安忍波罗蜜多常为上首，<a id="a-4p"></a>勇猛修习，<a id="a-4q"></a>远离一切忿恚等心，<a id="a-4r"></a>劝诸有情亦令修习如是安忍，<a id="a-4s"></a>令速圆满。</p>
  <p id="a4t">“复次，<a id="a-4u"></a>舍利子，<a id="a-4v"></a>有菩萨摩诃萨虽住六种波罗蜜多，<a id="a-4w"></a>而以精进波罗蜜多常为上首，<a id="a-4x"></a>勇猛修习，<a id="a-4y"></a>具足修行一切善法，<a id="a-4z"></a>劝诸有情亦令修习如是精进，<a id="a-50"></a>令速圆满。</p>
  <p id="a51">“复次，<a id="a-52"></a>舍利子，<a id="a-53"></a>有菩萨摩诃萨虽住六种波罗蜜多，<a id="a-54"></a>而以静虑波罗蜜多常为上首，<a id="a-55"></a>勇猛修习，<a id="a-56"></a>具修一切胜奢摩他，<a id="a-57"></a>劝诸有情亦令修习如是胜定，<a id="a-58"></a>令速圆满。</p>
  <p id="a59">“复次，<a id="a-5A"></a>舍利子，<a id="a-5B"></a>有菩萨摩诃萨虽住六种波罗蜜多，<a id="a-5C"></a>而以般若波罗蜜多常为上首，<a id="a-5D"></a>勇猛修习，<a id="a-5E"></a>具修一切毗钵舍那，<a id="a-5F"></a>劝诸有情亦令修习如是胜慧，<a id="a-5G"></a>令速圆满。</p>
  <p id="a5H">“复次，<a id="a-5I"></a>舍利子，<a id="a-5J"></a>有菩萨摩诃萨修行般若波罗蜜多，<a id="a-5K"></a>方便善巧化身如佛，<a id="a-5L"></a>遍入地狱、<a id="a-5M"></a>傍生、<a id="a-5N"></a>鬼界、<a id="a-5O"></a>若人、<a id="a-5P"></a>若天，<a id="a-5Q"></a>随其类音为说正法，<a id="a-5R"></a>令获殊胜利益安乐。</p>
  <p id="a5S">“复次，<a id="a-5T"></a>舍利子，<a id="a-5U"></a>有菩萨摩诃萨安住布施、<a id="a-5V"></a>净戒、<a id="a-5W"></a>安忍、<a id="a-5X"></a>精进、<a id="a-5Y"></a>静虑、<a id="a-5Z"></a>般若波罗蜜多，<a id="a-5a"></a>化身如佛，<a id="a-5b"></a>遍至十方殑伽沙等诸佛世界，<a id="a-5c"></a>为诸有情宣说正法，<a id="a-5d"></a>供养恭敬、<a id="a-5e"></a>尊重赞叹诸佛世尊。<a id="a-5f"></a>于诸佛所听闻正法、<a id="a-5g"></a>严净佛土，<a id="a-5h"></a>周览十方最胜佛土微妙净相，<a id="a-5i"></a>而便自起最极庄严清净佛土，<a id="a-5j"></a>于中安处一生所系诸大菩萨，<a id="a-5k"></a>令速证得所求无上正等菩提。</p>
  <p id="a5l">“复次，<a id="a-5m"></a>舍利子，<a id="a-5n"></a>有菩萨摩诃萨修行布施、<a id="a-5o"></a>净戒、<a id="a-5p"></a>安忍、<a id="a-5q"></a>精进、<a id="a-5r"></a>静虑、<a id="a-5s"></a>般若波罗蜜多，<a id="a-5t"></a>具三十二大丈夫相，<a id="a-5u"></a>八十随好圆满庄严，<a id="a-5v"></a>诸根猛利最胜清净，<a id="a-5w"></a>众生见者无不爱敬起清净心，<a id="a-5x"></a>因斯劝导，<a id="a-5y"></a>随其根欲令渐证得三乘涅槃。</p>
  <p id="a5z">“如是，<a id="a-60"></a>舍利子，<a id="a-61"></a>菩萨摩诃萨修行般若波罗蜜多，<a id="a-62"></a>应学清净身、<a id="a-63"></a>语、<a id="a-64"></a>意业。</p>
  <p id="a65">“复次，<a id="a-66"></a>舍利子，<a id="a-67"></a>有菩萨摩诃萨修行布施、<a id="a-68"></a>净戒、<a id="a-69"></a>安忍、<a id="a-6A"></a>精进、<a id="a-6B"></a>静虑、<a id="a-6C"></a>般若波罗蜜多，<a id="a-6D"></a>虽得诸根最胜明利，<a id="a-6E"></a>而不恃此自重轻他。</p>
  <p id="a6F">“复次，<a id="a-6G"></a>舍利子，<a id="a-6H"></a>有菩萨摩诃萨从初发心乃至未得不退转地，<a id="a-6I"></a>恒住施戒波罗蜜多，<a id="a-6J"></a>于一切时不堕恶趣。</p>
  <p id="a6K">“复次，<a id="a-6L"></a>舍利子，<a id="a-6M"></a>有菩萨摩诃萨从初发心乃至未得不退转地，<a id="a-6N"></a>常不舍离十善业道。</p>
  <p id="a6O">“复次，<a id="a-6P"></a>舍利子，<a id="a-6Q"></a>有菩萨摩诃萨安住施戒波罗蜜多，<a id="a-6R"></a>作转轮王成就七宝，<a id="a-6S"></a>以法教化不以非法，<a id="a-6T"></a>安立有情于十善道，<a id="a-6U"></a>亦以财宝施诸贫乏。</p>
  <p id="a6V">“复次，<a id="a-6W"></a>舍利子，<a id="a-6X"></a>有菩萨摩诃萨安住施戒波罗蜜多，<a id="a-6Y"></a>受多百千转轮王报，<a id="a-6Z"></a>值遇无量百千诸佛，<a id="a-6a"></a>供养恭敬、<a id="a-6b"></a>尊重赞叹，<a id="a-6c"></a>无空过者。</p>
  <p id="a6d">“复次，<a id="a-6e"></a>舍利子，<a id="a-6f"></a>有菩萨摩诃萨安住布施、<a id="a-6g"></a>净戒、<a id="a-6h"></a>安忍、<a id="a-6i"></a>精进、<a id="a-6j"></a>静虑、<a id="a-6k"></a>般若波罗蜜多，<a id="a-6l"></a>常为邪见盲冥有情作法照明，<a id="a-6m"></a>亦持此明常以自照，<a id="a-6n"></a>乃至无上正等菩提，<a id="a-6o"></a>此法照明曾不舍离。<a id="a-6p"></a>舍利子，<a id="a-6q"></a>是菩萨摩诃萨由此因缘，<a id="a-6r"></a>于诸佛法常得现起。</p>
  <p id="a6s">“是故，<a id="a-6t"></a>舍利子，<a id="a-6u"></a>诸菩萨摩诃萨修行般若波罗蜜多，<a id="a-6v"></a>于身、<a id="a-6w"></a>语、<a id="a-6x"></a>意三有罪业无容暂起。<a id="a-6y"></a>”</p>
  <p id="a6z">尔时，<a id="a-70"></a>舍利子白佛言：<a id="a-71"></a>“世尊，<a id="a-72"></a>云何名为诸菩萨摩诃萨有罪身业、<a id="a-73"></a>有罪语业、<a id="a-74"></a>有罪意业？<a id="a-75"></a>”</p>
  <p id="a76">佛告具寿舍利子言：<a id="a-77"></a>“舍利子，<a id="a-78"></a>若菩萨摩诃萨作如是念：<a id="a-79"></a>‘此是身，<a id="a-7A"></a>我由此故而起身业；<a id="a-7B"></a>此是语，<a id="a-7C"></a>我由此故而起语业；<a id="a-7D"></a>此是意，<a id="a-7E"></a>我由此故而起意业。<a id="a-7F"></a>’舍利子，<a id="a-7G"></a>如是名为诸菩萨摩诃萨有罪身业、<a id="a-7H"></a>有罪语业、<a id="a-7I"></a>有罪意业。</p>
  <p id="a7J">“又，<a id="a-7K"></a>舍利子，<a id="a-7L"></a>诸菩萨摩诃萨修行般若波罗蜜多，<a id="a-7M"></a>不得身及身业，<a id="a-7N"></a>不得语及语业，<a id="a-7O"></a>不得意及意业。</p>
  <p id="a7P">“又，<a id="a-7Q"></a>舍利子，<a id="a-7R"></a>若菩萨摩诃萨修行般若波罗蜜多，<a id="a-7S"></a>得身、<a id="a-7T"></a>语、<a id="a-7U"></a>意及彼业者，<a id="a-7V"></a>便起悭贪、<a id="a-7W"></a>犯戒、<a id="a-7X"></a>忿恚、<a id="a-7Y"></a>懈怠、<a id="a-7Z"></a>散乱、<a id="a-7a"></a>恶慧之心。<a id="a-7b"></a>若起此心，<a id="a-7c"></a>不名菩萨摩诃萨。</p>
  <p id="a7d">“是故，<a id="a-7e"></a>舍利子，<a id="a-7f"></a>诸菩萨摩诃萨修行般若波罗蜜多，<a id="a-7g"></a>生此念者，<a id="a-7h"></a>无有是处。</p>
  <p id="a7i">“又，<a id="a-7j"></a>舍利子，<a id="a-7k"></a>诸菩萨摩诃萨修行布施、<a id="a-7l"></a>净戒、<a id="a-7m"></a>安忍、<a id="a-7n"></a>精进、<a id="a-7o"></a>静虑、<a id="a-7p"></a>般若波罗蜜多，<a id="a-7q"></a>起身、<a id="a-7r"></a>语、<a id="a-7s"></a>意三种粗重，<a id="a-7t"></a>无有是处。<a id="a-7u"></a>何以故？<a id="a-7v"></a>舍利子，<a id="a-7w"></a>诸菩萨摩诃萨修行六种波罗蜜多，<a id="a-7x"></a>能净一切身粗重故，<a id="a-7y"></a>能净一切语粗重故，<a id="a-7z"></a>能净一切意粗重故。<a id="a-80"></a>”</p>
  <p id="a81">尔时，<a id="a-82"></a>舍利子白佛言：<a id="a-83"></a>“世尊，<a id="a-84"></a>云何菩萨摩诃萨能净身、<a id="a-85"></a>语、<a id="a-86"></a>意三种粗重？<a id="a-87"></a>”</p>
  <p id="a88">佛告具寿舍利子言：<a id="a-89"></a>“舍利子，<a id="a-8A"></a>诸菩萨摩诃萨修行六种波罗蜜多，<a id="a-8B"></a>不得身及身粗重，<a id="a-8C"></a>不得语及语粗重，<a id="a-8D"></a>不得意及意粗重。<a id="a-8E"></a>如是，<a id="a-8F"></a>舍利子，<a id="a-8G"></a>诸菩萨摩诃萨修行六种波罗蜜多，<a id="a-8H"></a>能净身、<a id="a-8I"></a>语、<a id="a-8J"></a>意三种粗重。</p>
  <p id="a8K">“又，<a id="a-8L"></a>舍利子，<a id="a-8M"></a>若菩萨摩诃萨从初发心，<a id="a-8N"></a>常乐受持十善业道，<a id="a-8O"></a>不起声闻心，<a id="a-8P"></a>不起独觉心，<a id="a-8Q"></a>于诸有情，<a id="a-8R"></a>恒起悲心欲拔其苦，<a id="a-8S"></a>恒起慈心欲与其乐。<a id="a-8T"></a>舍利子，<a id="a-8U"></a>我亦说如是菩萨摩诃萨，<a id="a-8V"></a>能净身、<a id="a-8W"></a>语、<a id="a-8X"></a>意三种粗重，<a id="a-8Y"></a>利乐有情心力胜故。</p>
  <p id="a8Z">“复次，<a id="a-8a"></a>舍利子，<a id="a-8b"></a>有菩萨摩诃萨修行布施、<a id="a-8c"></a>净戒、<a id="a-8d"></a>安忍、<a id="a-8e"></a>精进、<a id="a-8f"></a>静虑、<a id="a-8g"></a>般若波罗蜜多，<a id="a-8h"></a>净菩提道。<a id="a-8i"></a>”</p>
  <p id="a8j">尔时，<a id="a-8k"></a>舍利子白佛言：<a id="a-8l"></a>“世尊，<a id="a-8m"></a>云何名为菩萨摩诃萨菩提道？<a id="a-8n"></a>”</p>
  <p id="a8o">佛告具寿舍利子言：<a id="a-8p"></a>“舍利子，<a id="a-8q"></a>诸菩萨摩诃萨修行六种波罗蜜多，<a id="a-8r"></a>不得身业及身粗重，<a id="a-8s"></a>不得语业及语粗重，<a id="a-8t"></a>不得意业及意粗重，<a id="a-8u"></a>不得布施波罗蜜多，<a id="a-8v"></a>不得净戒波罗蜜多，<a id="a-8w"></a>不得安忍波罗蜜多，<a id="a-8x"></a>不得精进波罗蜜多，<a id="a-8y"></a>不得静虑波罗蜜多，<a id="a-8z"></a>不得般若波罗蜜多，<a id="a-90"></a>不得声闻，<a id="a-91"></a>不得独觉，<a id="a-92"></a>不得菩萨，<a id="a-93"></a>不得如来。<a id="a-94"></a>舍利子，<a id="a-95"></a>是名菩萨摩诃萨菩提道。<a id="a-96"></a>何以故？<a id="a-97"></a>以菩提道于一切法皆不得故。</p>
  <p id="a98">“复次，<a id="a-99"></a>舍利子，<a id="a-9A"></a>有菩萨摩诃萨修行布施、<a id="a-9B"></a>净戒、<a id="a-9C"></a>安忍、<a id="a-9D"></a>精进、<a id="a-9E"></a>静虑、<a id="a-9F"></a>般若波罗蜜多，<a id="a-9G"></a>趣菩提道，<a id="a-9H"></a>无能制者。<a id="a-9I"></a>”</p>
  <p id="a9J">尔时，<a id="a-9K"></a>舍利子白佛言：<a id="a-9L"></a>“世尊，<a id="a-9M"></a>何缘菩萨摩诃萨修行六种波罗蜜多，<a id="a-9N"></a>趣菩提道，<a id="a-9O"></a>无能制者？<a id="a-9P"></a>”</p>
  <p id="a9Q">佛告具寿舍利子言：<a id="a-9R"></a>“舍利子，<a id="a-9S"></a>诸菩萨摩诃萨修行六种波罗蜜多时，<a id="a-9T"></a>不著色，<a id="a-9U"></a>不著受、<a id="a-9V"></a>想、<a id="a-9W"></a>行、<a id="a-9X"></a>识；<a id="a-9Y"></a>不著眼处，<a id="a-9Z"></a>不著耳、<a id="a-9a"></a>鼻、<a id="a-9b"></a>舌、<a id="a-9c"></a>身、<a id="a-9d"></a>意处；<a id="a-9e"></a>不著色处，<a id="a-9f"></a>不著声、<a id="a-9g"></a>香、<a id="a-9h"></a>味、<a id="a-9i"></a>触、<a id="a-9j"></a>法处；<a id="a-9k"></a>不著眼界，<a id="a-9l"></a>不著耳、<a id="a-9m"></a>鼻、<a id="a-9n"></a>舌、<a id="a-9o"></a>身、<a id="a-9p"></a>意界；<a id="a-9q"></a>不著色界，<a id="a-9r"></a>不著声、<a id="a-9s"></a>香、<a id="a-9t"></a>味、<a id="a-9u"></a>触、<a id="a-9v"></a>法界；<a id="a-9w"></a>不著眼识界，<a id="a-9x"></a>不著耳、<a id="a-9y"></a>鼻、<a id="a-9z"></a>舌、<a id="a-A0"></a>身、<a id="a-A1"></a>意识界；<a id="a-A2"></a>不著眼触，<a id="a-A3"></a>不著耳、<a id="a-A4"></a>鼻、<a id="a-A5"></a>舌、<a id="a-A6"></a>身、<a id="a-A7"></a>意触；<a id="a-A8"></a>不著眼触为缘所生诸受，<a id="a-A9"></a>不著耳、<a id="a-AA"></a>鼻、<a id="a-AB"></a>舌、<a id="a-AC"></a>身、<a id="a-AD"></a>意触为缘所生诸受；<a id="a-AE"></a>不著地界，<a id="a-AF"></a>不著水、<a id="a-AG"></a>火、<a id="a-AH"></a>风、<a id="a-AI"></a>空、<a id="a-AJ"></a>识界；<a id="a-AK"></a>不著因缘，<a id="a-AL"></a>不著等无间缘、<a id="a-AM"></a>所缘缘、<a id="a-AN"></a>增上缘及从缘所生法；<a id="a-AO"></a>不著无明，<a id="a-AP"></a>不著行、<a id="a-AQ"></a>识、<a id="a-AR"></a>名色、<a id="a-AS"></a>六处、<a id="a-AT"></a>触、<a id="a-AU"></a>受、<a id="a-AV"></a>爱、<a id="a-AW"></a>取、<a id="a-AX"></a>有、<a id="a-AY"></a>生、<a id="a-AZ"></a>老死愁叹苦忧恼；<a id="a-Aa"></a>不著布施波罗蜜多，<a id="a-Ab"></a>不著净戒、<a id="a-Ac"></a>安忍、<a id="a-Ad"></a>精进、<a id="a-Ae"></a>静虑、<a id="a-Af"></a>般若波罗蜜多；<a id="a-Ag"></a>不著内空，<a id="a-Ah"></a>不著外空、<a id="a-Ai"></a>内外空、<a id="a-Aj"></a>空空、<a id="a-Ak"></a>大空、<a id="a-Al"></a>胜义空、<a id="a-Am"></a>有为空、<a id="a-An"></a>无为空、<a id="a-Ao"></a>毕竟空、<a id="a-Ap"></a>无际空、<a id="a-Aq"></a>散空、<a id="a-Ar"></a>无变异空、<a id="a-As"></a>本性空、<a id="a-At"></a>自相空、<a id="a-Au"></a>共相空、<a id="a-Av"></a>一切法空、<a id="a-Aw"></a>不可得空、<a id="a-Ax"></a>无性空、<a id="a-Ay"></a>自性空、<a id="a-Az"></a>无性自性空；<a id="a-B0"></a>不著真如，<a id="a-B1"></a>不著法界、<a id="a-B2"></a>法性、<a id="a-B3"></a>不虚妄性、<a id="a-B4"></a>不变异性、<a id="a-B5"></a>平等性、<a id="a-B6"></a>离生性、<a id="a-B7"></a>法定、<a id="a-B8"></a>法住、<a id="a-B9"></a>实际、<a id="a-BA"></a>虚空界、<a id="a-BB"></a>不思议界；<a id="a-BC"></a>不著四念住，<a id="a-BD"></a>不著四正断、<a id="a-BE"></a>四神足、<a id="a-BF"></a>五根、<a id="a-BG"></a>五力、<a id="a-BH"></a>七等觉支、<a id="a-BI"></a>八圣道支；<a id="a-BJ"></a>不著苦圣谛，<a id="a-BK"></a>不著集、<a id="a-BL"></a>灭、<a id="a-BM"></a>道圣谛；<a id="a-BN"></a>不著四静虑，<a id="a-BO"></a>不著四无量、<a id="a-BP"></a>四无色定；<a id="a-BQ"></a>不著八解脱，<a id="a-BR"></a>不著八胜处、<a id="a-BS"></a>九次第定、<a id="a-BT"></a>十遍处；<a id="a-BU"></a>不著空解脱门，<a id="a-BV"></a>不著无相、<a id="a-BW"></a>无愿解脱门；<a id="a-BX"></a>不著一切陀罗尼门，<a id="a-BY"></a>不著一切三摩地门；<a id="a-BZ"></a>不著极喜地，<a id="a-Ba"></a>不著离垢地、<a id="a-Bb"></a>发光地、<a id="a-Bc"></a>焰慧地、<a id="a-Bd"></a>极难胜地、<a id="a-Be"></a>现前地、<a id="a-Bf"></a>远行地、<a id="a-Bg"></a>不动地、<a id="a-Bh"></a>善慧地、<a id="a-Bi"></a>法云地；<a id="a-Bj"></a>不著五眼，<a id="a-Bk"></a>不著六神通；<a id="a-Bl"></a>不著佛十力，<a id="a-Bm"></a>不著四无所畏、<a id="a-Bn"></a>四无礙解、<a id="a-Bo"></a>大慈、<a id="a-Bp"></a>大悲、<a id="a-Bq"></a>大喜、<a id="a-Br"></a>大舍、<a id="a-Bs"></a>十八佛不共法；<a id="a-Bt"></a>不著三十二大士相，<a id="a-Bu"></a>不著八十随好；<a id="a-Bv"></a>不著无忘失法，<a id="a-Bw"></a>不著恒住舍性；<a id="a-Bx"></a>不著一切智，<a id="a-By"></a>不著道相智、<a id="a-Bz"></a>一切相智；<a id="a-C0"></a>不著预流果，<a id="a-C1"></a>不著一来、<a id="a-C2"></a>不还、<a id="a-C3"></a>阿罗汉果、<a id="a-C4"></a>独觉菩提；<a id="a-C5"></a>不著一切菩萨摩诃萨行，<a id="a-C6"></a>不著诸佛无上正等菩提。</p>
  <p id="aC7">“舍利子，<a id="a-C8"></a>由是缘故，<a id="a-C9"></a>诸菩萨摩诃萨修行六种波罗蜜多，<a id="a-CA"></a>增长炽盛趣菩提道，<a id="a-CB"></a>无能制者。</p>
  <p id="aCC">“复次，<a id="a-CD"></a>舍利子，<a id="a-CE"></a>有菩萨摩诃萨安住般若波罗蜜多，<a id="a-CF"></a>速能圆满一切智智；<a id="a-CG"></a>成胜智故，<a id="a-CH"></a>关闭一切险恶趣门，<a id="a-CI"></a>不受人天贫穷下贱；<a id="a-CJ"></a>诸根具足，<a id="a-CK"></a>形貌端严，<a id="a-CL"></a>世间天、<a id="a-CM"></a>人、<a id="a-CN"></a>阿素洛等，<a id="a-CO"></a>咸共尊重，<a id="a-CP"></a>恭敬供养。<a id="a-CQ"></a>”</p>
  <p id="aCR">尔时，<a id="a-CS"></a>舍利子白佛言：<a id="a-CT"></a>“世尊，<a id="a-CU"></a>何等名为是菩萨摩诃萨所成胜智？<a id="a-CV"></a>”</p>
  <p id="aCW">佛告具寿舍利子言：<a id="a-CX"></a>“舍利子，<a id="a-CY"></a>是菩萨摩诃萨成此智故，<a id="a-CZ"></a>普见十方殑伽沙等诸佛世界一切如来、<a id="a-Ca"></a>应、<a id="a-Cb"></a>正等觉，<a id="a-Cc"></a>普闻彼佛所说正法，<a id="a-Cd"></a>普见彼会一切声闻、<a id="a-Ce"></a>菩萨僧等，<a id="a-Cf"></a>亦见彼土清净功德庄严之相。</p>
  <p id="aCg">“舍利子，<a id="a-Ch"></a>是菩萨摩诃萨成此智故，<a id="a-Ci"></a>不起世界想，<a id="a-Cj"></a>不起如来想，<a id="a-Ck"></a>不起正法想，<a id="a-Cl"></a>不起菩萨想，<a id="a-Cm"></a>不起声闻想，<a id="a-Cn"></a>不起独觉想，<a id="a-Co"></a>不起自想，<a id="a-Cp"></a>不起他想，<a id="a-Cq"></a>不起佛土想。</p>
  <p id="aCr">“又，<a id="a-Cs"></a>舍利子，<a id="a-Ct"></a>诸菩萨摩诃萨由此智故，<a id="a-Cu"></a>虽行布施波罗蜜多，<a id="a-Cv"></a>而不得布施波罗蜜多；<a id="a-Cw"></a>虽行净戒、<a id="a-Cx"></a>安忍、<a id="a-Cy"></a>精进、<a id="a-Cz"></a>静虑、<a id="a-D0"></a>般若波罗蜜多，<a id="a-D1"></a>而不得净戒、<a id="a-D2"></a>安忍、<a id="a-D3"></a>精进、<a id="a-D4"></a>静虑、<a id="a-D5"></a>般若波罗蜜多。</p>
  <p id="aD6">“诸菩萨摩诃萨由此智故，<a id="a-D7"></a>虽住内空，<a id="a-D8"></a>而不得内空；<a id="a-D9"></a>虽住外空、<a id="a-DA"></a>内外空、<a id="a-DB"></a>空空、<a id="a-DC"></a>大空、<a id="a-DD"></a>胜义空、<a id="a-DE"></a>有为空、<a id="a-DF"></a>无为空、<a id="a-DG"></a>毕竟空、<a id="a-DH"></a>无际空、<a id="a-DI"></a>散空、<a id="a-DJ"></a>无变异空、<a id="a-DK"></a>本性空、<a id="a-DL"></a>自相空、<a id="a-DM"></a>共相空、<a id="a-DN"></a>一切法空、<a id="a-DO"></a>不可得空、<a id="a-DP"></a>无性空、<a id="a-DQ"></a>自性空、<a id="a-DR"></a>无性自性空，<a id="a-DS"></a>而不得外空乃至无性自性空。</p>
  <p id="aDT">“诸菩萨摩诃萨由此智故，<a id="a-DU"></a>虽住真如，<a id="a-DV"></a>而不得真如；<a id="a-DW"></a>虽住法界、<a id="a-DX"></a>法性、<a id="a-DY"></a>不虚妄性、<a id="a-DZ"></a>不变异性、<a id="a-Da"></a>平等性、<a id="a-Db"></a>离生性、<a id="a-Dc"></a>法定、<a id="a-Dd"></a>法住、<a id="a-De"></a>实际、<a id="a-Df"></a>虚空界、<a id="a-Dg"></a>不思议界，<a id="a-Dh"></a>而不得法界乃至不思议界。</p>
  <p id="aDi">“诸菩萨摩诃萨由此智故，<a id="a-Dj"></a>虽修四念住，<a id="a-Dk"></a>而不得四念住；<a id="a-Dl"></a>虽修四正断、<a id="a-Dm"></a>四神足、<a id="a-Dn"></a>五根、<a id="a-Do"></a>五力、<a id="a-Dp"></a>七等觉支、<a id="a-Dq"></a>八圣道支，<a id="a-Dr"></a>而不得四正断乃至八圣道支。</p>
  <p id="aDs">“诸菩萨摩诃萨由此智故，<a id="a-Dt"></a>虽住苦圣谛，<a id="a-Du"></a>而不得苦圣谛；<a id="a-Dv"></a>虽住集、<a id="a-Dw"></a>灭、<a id="a-Dx"></a>道圣谛，<a id="a-Dy"></a>而不得集、<a id="a-Dz"></a>灭、<a id="a-E0"></a>道圣谛。</p>
  <p id="aE1">“诸菩萨摩诃萨由此智故，<a id="a-E2"></a>虽修四静虑，<a id="a-E3"></a>而不得四静虑；<a id="a-E4"></a>虽修四无量、<a id="a-E5"></a>四无色定，<a id="a-E6"></a>而不得四无量、<a id="a-E7"></a>四无色定。</p>
  <p id="aE8">“诸菩萨摩诃萨由此智故，<a id="a-E9"></a>虽修八解脱，<a id="a-EA"></a>而不得八解脱；<a id="a-EB"></a>虽修八胜处、<a id="a-EC"></a>九次第定、<a id="a-ED"></a>十遍处，<a id="a-EE"></a>而不得八胜处、<a id="a-EF"></a>九次第定、<a id="a-EG"></a>十遍处。</p>
  <p id="aEH">“诸菩萨摩诃萨由此智故，<a id="a-EI"></a>虽修空解脱门，<a id="a-EJ"></a>而不得空解脱门；<a id="a-EK"></a>虽修无相、<a id="a-EL"></a>无愿解脱门，<a id="a-EM"></a>而不得无相、<a id="a-EN"></a>无愿解脱门。</p>
  <p id="aEO">“诸菩萨摩诃萨由此智故，<a id="a-EP"></a>虽修一切陀罗尼门，<a id="a-EQ"></a>而不得一切陀罗尼门；<a id="a-ER"></a>虽修一切三摩地门，<a id="a-ES"></a>而不得一切三摩地门。</p>
  <p id="aET">“诸菩萨摩诃萨由此智故，<a id="a-EU"></a>虽修极喜地，<a id="a-EV"></a>而不得极喜地；<a id="a-EW"></a>虽修离垢地、<a id="a-EX"></a>发光地、<a id="a-EY"></a>焰慧地、<a id="a-EZ"></a>极难胜地、<a id="a-Ea"></a>现前地、<a id="a-Eb"></a>远行地、<a id="a-Ec"></a>不动地、<a id="a-Ed"></a>善慧地、<a id="a-Ee"></a>法云地，<a id="a-Ef"></a>而不得离垢地乃至法云地。</p>
  <p id="aEg">“诸菩萨摩诃萨由此智故，<a id="a-Eh"></a>虽修五眼，<a id="a-Ei"></a>而不得五眼；<a id="a-Ej"></a>虽修六神通，<a id="a-Ek"></a>而不得六神通。</p>
  <p id="aEl">“诸菩萨摩诃萨由此智故，<a id="a-Em"></a>虽修佛十力，<a id="a-En"></a>而不得佛十力；<a id="a-Eo"></a>虽修四无所畏、<a id="a-Ep"></a>四无礙解、<a id="a-Eq"></a>大慈、<a id="a-Er"></a>大悲、<a id="a-Es"></a>大喜、<a id="a-Et"></a>大舍、<a id="a-Eu"></a>十八佛不共法，<a id="a-Ev"></a>而不得四无所畏乃至十八佛不共法。</p>
  <p id="aEw">“诸菩萨摩诃萨由此智故，<a id="a-Ex"></a>虽修三十二大士相，<a id="a-Ey"></a>而不得三十二大士相；<a id="a-Ez"></a>虽修八十随好，<a id="a-F0"></a>而不得八十随好。</p>
  <p id="aF1">“诸菩萨摩诃萨由此智故，<a id="a-F2"></a>虽修无忘失法，<a id="a-F3"></a>而不得无忘失法；<a id="a-F4"></a>虽修恒住舍性，<a id="a-F5"></a>而不得恒住舍性。</p>
  <p id="aF6">“诸菩萨摩诃萨由此智故，<a id="a-F7"></a>虽修一切智，<a id="a-F8"></a>而不得一切智；<a id="a-F9"></a>虽修道相智、<a id="a-FA"></a>一切相智，<a id="a-FB"></a>而不得道相智、<a id="a-FC"></a>一切相智。</p>
  <p id="aFD">“诸菩萨摩诃萨由此智故，<a id="a-FE"></a>虽修一切菩萨摩诃萨行，<a id="a-FF"></a>而不得一切菩萨摩诃萨行；<a id="a-FG"></a>虽修诸佛无上正等菩提，<a id="a-FH"></a>而不得诸佛无上正等菩提。</p>
  <p id="aFI">“舍利子，<a id="a-FJ"></a>是名菩萨摩诃萨所成胜智。<a id="a-FK"></a>诸菩萨摩诃萨由成此智，<a id="a-FL"></a>速能圆满一切佛法。<a id="a-FM"></a>虽能圆满一切佛法，<a id="a-FN"></a>而于诸法无执无取，<a id="a-FO"></a>以一切法自性空故。</p>
  <p id="aFP">“复次，<a id="a-FQ"></a>舍利子，<a id="a-FR"></a>有菩萨摩诃萨修行布施、<a id="a-FS"></a>净戒、<a id="a-FT"></a>安忍、<a id="a-FU"></a>精进、<a id="a-FV"></a>静虑、<a id="a-FW"></a>般若波罗蜜多，<a id="a-FX"></a>得净五眼。<a id="a-FY"></a>何等为五？<a id="a-FZ"></a>所谓肉眼、<a id="a-Fa"></a>天眼、<a id="a-Fb"></a>慧眼、<a id="a-Fc"></a>法眼、<a id="a-Fd"></a>佛眼。<a id="a-Fe"></a>”</p>
  <p id="aFf">尔时，<a id="a-Fg"></a>舍利子白佛言：<a id="a-Fh"></a>“世尊，<a id="a-Fi"></a>云何菩萨摩诃萨得净肉眼？<a id="a-Fj"></a>”</p>
  <p id="aFk">佛告具寿舍利子言：<a id="a-Fl"></a>“舍利子，<a id="a-Fm"></a>有菩萨摩诃萨得净肉眼，<a id="a-Fn"></a>明了能见百踰缮那；<a id="a-Fo"></a>有菩萨摩诃萨得净肉眼，<a id="a-Fp"></a>明了能见二百踰缮那；<a id="a-Fq"></a>有菩萨摩诃萨得净肉眼，<a id="a-Fr"></a>明了能见三百踰缮那；<a id="a-Fs"></a>有菩萨摩诃萨得净肉眼，<a id="a-Ft"></a>明了能见四百、<a id="a-Fu"></a>五百、<a id="a-Fv"></a>六百乃至千踰缮那；<a id="a-Fw"></a>有菩萨摩诃萨得净肉眼，<a id="a-Fx"></a>明了能见一赡部洲；<a id="a-Fy"></a>有菩萨摩诃萨得净肉眼，<a id="a-Fz"></a>明了能见二大洲界；<a id="a-G0"></a>有菩萨摩诃萨得净肉眼，<a id="a-G1"></a>明了能见三大洲界；<a id="a-G2"></a>有菩萨摩诃萨得净肉眼，<a id="a-G3"></a>明了能见四大洲界；<a id="a-G4"></a>有菩萨摩诃萨得净肉眼，<a id="a-G5"></a>明了能见小千世界；<a id="a-G6"></a>有菩萨摩诃萨得净肉眼，<a id="a-G7"></a>明了能见中千世界；<a id="a-G8"></a>有菩萨摩诃萨得净肉眼，<a id="a-G9"></a>明了能见大千世界。</p>
  <p id="aGA">“舍利子，<a id="a-GB"></a>是为菩萨摩诃萨得净肉眼。<a id="a-GC"></a>”</p>
  <p id="aGD">尔时，<a id="a-GE"></a>舍利子复白佛言：<a id="a-GF"></a>“世尊，<a id="a-GG"></a>云何菩萨摩诃萨得净天眼？<a id="a-GH"></a>”</p>
  <p id="aGI">佛告具寿舍利子言：<a id="a-GJ"></a>“舍利子，<a id="a-GK"></a>诸菩萨摩诃萨得净天眼，<a id="a-GL"></a>能见一切四大王众天天眼所见，<a id="a-GM"></a>亦如实知；<a id="a-GN"></a>能见一切三十三天、<a id="a-GO"></a>夜摩天、<a id="a-GP"></a>睹史多天、<a id="a-GQ"></a>乐变化天、<a id="a-GR"></a>他化自在天天眼所见，<a id="a-GS"></a>亦如实知。<a id="a-GT"></a>诸菩萨摩诃萨得净天眼，<a id="a-GU"></a>能见一切梵众天天眼所见，<a id="a-GV"></a>亦如实知；<a id="a-GW"></a>能见一切梵辅天、<a id="a-GX"></a>梵会天、<a id="a-GY"></a>大梵天天眼所见，<a id="a-GZ"></a>亦如实知。<a id="a-Ga"></a>诸菩萨摩诃萨得净天眼，<a id="a-Gb"></a>能见一切光天天眼所见，<a id="a-Gc"></a>亦如实知；<a id="a-Gd"></a>能见一切少光天、<a id="a-Ge"></a>无量光天、<a id="a-Gf"></a>极光净天天眼所见，<a id="a-Gg"></a>亦如实知。<a id="a-Gh"></a>诸菩萨摩诃萨得净天眼，<a id="a-Gi"></a>能见一切净天天眼所见，<a id="a-Gj"></a>亦如实知；<a id="a-Gk"></a>能见一切少净天、<a id="a-Gl"></a>无量净天、<a id="a-Gm"></a>遍净天天眼所见，<a id="a-Gn"></a>亦如实知。<a id="a-Go"></a>诸菩萨摩诃萨得净天眼，<a id="a-Gp"></a>能见一切广天天眼所见，<a id="a-Gq"></a>亦如实知；<a id="a-Gr"></a>能见一切少广天、<a id="a-Gs"></a>无量广天、<a id="a-Gt"></a>广果天天眼所见，<a id="a-Gu"></a>亦如实知。<a id="a-Gv"></a>诸菩萨摩诃萨得净天眼，<a id="a-Gw"></a>能见一切无想有情天天眼所见，<a id="a-Gx"></a>亦如实知。<a id="a-Gy"></a>诸菩萨摩诃萨得净天眼，<a id="a-Gz"></a>能见一切无烦天天眼所见，<a id="a-H0"></a>亦如实知；<a id="a-H1"></a>能见一切无热天、<a id="a-H2"></a>善现天、<a id="a-H3"></a>善见天、<a id="a-H4"></a>色究竟天天眼所见，<a id="a-H5"></a>亦如实知。</p>
  <p id="aH6">“舍利子，<a id="a-H7"></a>有菩萨摩诃萨天眼所见，<a id="a-H8"></a>一切四大王众天乃至色究竟天所得天眼，<a id="a-H9"></a>皆不能见亦不能知。</p>
  <p id="aHA">“舍利子，<a id="a-HB"></a>诸菩萨摩诃萨得净天眼，<a id="a-HC"></a>能见十方殑伽沙等诸世界中，<a id="a-HD"></a>诸有情类死此生彼，<a id="a-HE"></a>亦如实知。</p>
  <p id="aHF">“舍利子，<a id="a-HG"></a>是为菩萨摩诃萨得净天眼。<a id="a-HH"></a>”</p>
  <p id="aHI">尔时，<a id="a-HJ"></a>舍利子复白佛言：<a id="a-HK"></a>“世尊，<a id="a-HL"></a>云何菩萨摩诃萨得净慧眼？<a id="a-HM"></a>”</p>
  <p id="aHN">佛告具寿舍利子言：<a id="a-HO"></a>“舍利子，<a id="a-HP"></a>诸菩萨摩诃萨得净慧眼，<a id="a-HQ"></a>不见有法若有为、<a id="a-HR"></a>若无为，<a id="a-HS"></a>不见有法若有漏、<a id="a-HT"></a>若无漏，<a id="a-HU"></a>不见有法若世间、<a id="a-HV"></a>若出世间，<a id="a-HW"></a>不见有法若有罪、<a id="a-HX"></a>若无罪，<a id="a-HY"></a>不见有法若杂染、<a id="a-HZ"></a>若清净，<a id="a-Ha"></a>不见有法若有色、<a id="a-Hb"></a>若无色，<a id="a-Hc"></a>不见有法若有对、<a id="a-Hd"></a>若无对，<a id="a-He"></a>不见有法若过去、<a id="a-Hf"></a>若未来、<a id="a-Hg"></a>若现在，<a id="a-Hh"></a>不见有法若欲界系、<a id="a-Hi"></a>若色界系、<a id="a-Hj"></a>若无色界系，<a id="a-Hk"></a>不见有法若善、<a id="a-Hl"></a>若不善、<a id="a-Hm"></a>若无记，<a id="a-Hn"></a>不见有法若见所断、<a id="a-Ho"></a>若修所断、<a id="a-Hp"></a>若非所断，<a id="a-Hq"></a>不见有法若学、<a id="a-Hr"></a>若无学、<a id="a-Hs"></a>若非学非无学，<a id="a-Ht"></a>乃至一切法若自性、<a id="a-Hu"></a>若差别都无所见。</p>
  <p id="aHv">“舍利子，<a id="a-Hw"></a>是菩萨摩诃萨得净慧眼，<a id="a-Hx"></a>于一切法非见非不见、<a id="a-Hy"></a>非闻非不闻、<a id="a-Hz"></a>非觉非不觉、<a id="a-I0"></a>非识非不识。</p>
  <p id="aI1">“舍利子，<a id="a-I2"></a>是为菩萨摩诃萨得净慧眼。<a id="a-I3"></a>”</p>
  <p id="aI4">尔时，<a id="a-I5"></a>舍利子复白佛言：<a id="a-I6"></a>“世尊，<a id="a-I7"></a>云何菩萨摩诃萨得净法眼？<a id="a-I8"></a>”</p>
  <p id="aI9">佛告具寿舍利子言：<a id="a-IA"></a>“舍利子，<a id="a-IB"></a>诸菩萨摩诃萨得净法眼，<a id="a-IC"></a>能如实知补特伽罗种种差别，<a id="a-ID"></a>谓如实知：<a id="a-IE"></a>此是随信行，<a id="a-IF"></a>此是随法行，<a id="a-IG"></a>此是无相行，<a id="a-IH"></a>此住空，<a id="a-II"></a>此住无相，<a id="a-IJ"></a>此住无愿。</p>
  <p id="aIK">“又如实知：<a id="a-IL"></a>此由空解脱门起五根，<a id="a-IM"></a>由五根起无间定，<a id="a-IN"></a>由无间定起解脱知见，<a id="a-IO"></a>由解脱知见永断三结，<a id="a-IP"></a>得预流果——萨迦耶见、<a id="a-IQ"></a>戒禁取、<a id="a-IR"></a>疑，<a id="a-IS"></a>是谓三结；<a id="a-IT"></a>复由初得修道，<a id="a-IU"></a>薄欲、<a id="a-IV"></a>贪、<a id="a-IW"></a>瞋，<a id="a-IX"></a>得一来果；<a id="a-IY"></a>复由上品修道，<a id="a-IZ"></a>尽欲、<a id="a-Ia"></a>贪、<a id="a-Ib"></a>瞋，<a id="a-Ic"></a>得不还果；<a id="a-Id"></a>复由增上修道，<a id="a-Ie"></a>尽五顺上分结，<a id="a-If"></a>得阿罗汉果——色贪、<a id="a-Ig"></a>无色贪、<a id="a-Ih"></a>无明、<a id="a-Ii"></a>慢、<a id="a-Ij"></a>掉举，<a id="a-Ik"></a>是谓五顺上分结。</p>
  <p id="aIl">“又如实知：<a id="a-Im"></a>此由无相解脱门起五根，<a id="a-In"></a>由五根起无间定，<a id="a-Io"></a>由无间定起解脱知见，<a id="a-Ip"></a>由解脱知见永断三结，<a id="a-Iq"></a>得预流果；<a id="a-Ir"></a>复由初得修道，<a id="a-Is"></a>薄欲、<a id="a-It"></a>贪、<a id="a-Iu"></a>瞋，<a id="a-Iv"></a>得一来果；<a id="a-Iw"></a>复由上品修道，<a id="a-Ix"></a>尽欲、<a id="a-Iy"></a>贪、<a id="a-Iz"></a>瞋，<a id="a-J0"></a>得不还果；<a id="a-J1"></a>复由增上修道，<a id="a-J2"></a>尽五顺上分结，<a id="a-J3"></a>得阿罗汉果。</p>
  <p id="aJ4">“又如实知：<a id="a-J5"></a>此由无愿解脱门起五根，<a id="a-J6"></a>由五根起无间定，<a id="a-J7"></a>由无间定起解脱知见，<a id="a-J8"></a>由解脱知见永断三结，<a id="a-J9"></a>得预流果；<a id="a-JA"></a>复由初得修道，<a id="a-JB"></a>薄欲、<a id="a-JC"></a>贪、<a id="a-JD"></a>瞋，<a id="a-JE"></a>得一来果；<a id="a-JF"></a>复由上品修道，<a id="a-JG"></a>尽欲、<a id="a-JH"></a>贪、<a id="a-JI"></a>瞋，<a id="a-JJ"></a>得不还果；<a id="a-JK"></a>复由增上修道，<a id="a-JL"></a>尽五顺上分结，<a id="a-JM"></a>得阿罗汉果。</p>
  <p id="aJN">“又如实知：<a id="a-JO"></a>此由空、<a id="a-JP"></a>无相解脱门起五根，<a id="a-JQ"></a>由五根起无间定，<a id="a-JR"></a>由无间定起解脱知见，<a id="a-JS"></a>由解脱知见永断三结，<a id="a-JT"></a>得预流果；<a id="a-JU"></a>复由初得修道，<a id="a-JV"></a>薄欲、<a id="a-JW"></a>贪、<a id="a-JX"></a>瞋，<a id="a-JY"></a>得一来果；<a id="a-JZ"></a>复由上品修道，<a id="a-Ja"></a>尽欲、<a id="a-Jb"></a>贪、<a id="a-Jc"></a>瞋，<a id="a-Jd"></a>得不还果；<a id="a-Je"></a>复由增上修道，<a id="a-Jf"></a>尽五顺上分结，<a id="a-Jg"></a>得阿罗汉果。</p>
  <p id="aJh">“又如实知：<a id="a-Ji"></a>此由空、<a id="a-Jj"></a>无愿解脱门起五根，<a id="a-Jk"></a>由五根起无间定，<a id="a-Jl"></a>由无间定起解脱知见，<a id="a-Jm"></a>由解脱知见永断三结，<a id="a-Jn"></a>得预流果；<a id="a-Jo"></a>复由初得修道，<a id="a-Jp"></a>薄欲、<a id="a-Jq"></a>贪、<a id="a-Jr"></a>瞋，<a id="a-Js"></a>得一来果；<a id="a-Jt"></a>复由上品修道，<a id="a-Ju"></a>尽欲、<a id="a-Jv"></a>贪、<a id="a-Jw"></a>瞋，<a id="a-Jx"></a>得不还果；<a id="a-Jy"></a>复由增上修道，<a id="a-Jz"></a>尽五顺上分结，<a id="a-K0"></a>得阿罗汉果。</p>
  <p id="aK1">“又如实知：<a id="a-K2"></a>此由无相、<a id="a-K3"></a>无愿解脱门起五根，<a id="a-K4"></a>由五根起无间定，<a id="a-K5"></a>由无间定起解脱知见，<a id="a-K6"></a>由解脱知见永断三结，<a id="a-K7"></a>得预流果；<a id="a-K8"></a>复由初得修道，<a id="a-K9"></a>薄欲、<a id="a-KA"></a>贪、<a id="a-KB"></a>瞋，<a id="a-KC"></a>得一来果；<a id="a-KD"></a>复由上品修道，<a id="a-KE"></a>尽欲、<a id="a-KF"></a>贪、<a id="a-KG"></a>瞋，<a id="a-KH"></a>得不还果；<a id="a-KI"></a>复由增上修道，<a id="a-KJ"></a>尽五顺上分结，<a id="a-KK"></a>得阿罗汉果。</p>
  <p id="aKL">“又如实知：<a id="a-KM"></a>此由空、<a id="a-KN"></a>无相、<a id="a-KO"></a>无愿解脱门起五根，<a id="a-KP"></a>由五根起无间定，<a id="a-KQ"></a>由无间定起解脱知见，<a id="a-KR"></a>由解脱知见永断三结，<a id="a-KS"></a>得预流果；<a id="a-KT"></a>复由初得修道，<a id="a-KU"></a>薄欲、<a id="a-KV"></a>贪、<a id="a-KW"></a>瞋，<a id="a-KX"></a>得一来果；<a id="a-KY"></a>复由上品修道，<a id="a-KZ"></a>尽欲、<a id="a-Ka"></a>贪、<a id="a-Kb"></a>瞋，<a id="a-Kc"></a>得不还果；<a id="a-Kd"></a>复由增上修道，<a id="a-Ke"></a>尽五顺上分结，<a id="a-Kf"></a>得阿罗汉果。</p>
  <p id="aKg">“舍利子，<a id="a-Kh"></a>是为菩萨摩诃萨得净法眼。</p>
  <p id="aKi">“复次，<a id="a-Kj"></a>舍利子，<a id="a-Kk"></a>诸菩萨摩诃萨得净法眼能如实知：<a id="a-Kl"></a>如是一类补特伽罗，<a id="a-Km"></a>由空、<a id="a-Kn"></a>无相、<a id="a-Ko"></a>无愿解脱门起五根，<a id="a-Kp"></a>由五根起无间定，<a id="a-Kq"></a>由无间定起解脱知见，<a id="a-Kr"></a>由解脱知见能如实知所有集法皆是灭法，<a id="a-Ks"></a>由知此故，<a id="a-Kt"></a>得胜五根，<a id="a-Ku"></a>断诸烦恼，<a id="a-Kv"></a>展转证得独觉菩提。<a id="a-Kw"></a>舍利子，<a id="a-Kx"></a>是为菩萨摩诃萨得净法眼。</p>
  <p id="aKy">“复次，<a id="a-Kz"></a>舍利子，<a id="a-L0"></a>诸菩萨摩诃萨得净法眼能如实知：<a id="a-L1"></a>此菩萨摩诃萨最初发心，<a id="a-L2"></a>修行布施波罗蜜多，<a id="a-L3"></a>修行净戒、<a id="a-L4"></a>安忍、<a id="a-L5"></a>精进、<a id="a-L6"></a>静虑、<a id="a-L7"></a>般若波罗蜜多，<a id="a-L8"></a>成就信根、<a id="a-L9"></a>精进根及方便善巧故，<a id="a-LA"></a>思受身增长善法。<a id="a-LB"></a>是菩萨摩诃萨或生刹帝利大族，<a id="a-LC"></a>或生婆罗门大族，<a id="a-LD"></a>或生长者大族，<a id="a-LE"></a>或生居士大族，<a id="a-LF"></a>或生四大王众天，<a id="a-LG"></a>或生三十三天，<a id="a-LH"></a>或生夜摩天，<a id="a-LI"></a>或生睹史多天，<a id="a-LJ"></a>或生乐变化天，<a id="a-LK"></a>或生他化自在天，<a id="a-LL"></a>住如是处成熟有情，<a id="a-LM"></a>随诸有情心所爱乐，<a id="a-LN"></a>能施种种上妙乐具，<a id="a-LO"></a>亦能严净种种佛土，<a id="a-LP"></a>亦以种种上妙供具供养恭敬、<a id="a-LQ"></a>尊重赞叹诸佛世尊，<a id="a-LR"></a>不堕声闻、<a id="a-LS"></a>独觉等地，<a id="a-LT"></a>乃至无上正等菩提终不退转。<a id="a-LU"></a>舍利子，<a id="a-LV"></a>是为菩萨摩诃萨得净法眼。</p>
  <p id="aLW">“复次，<a id="a-LX"></a>舍利子，<a id="a-LY"></a>诸菩萨摩诃萨得净法眼能如实知：<a id="a-LZ"></a>此菩萨摩诃萨于无上正等菩提已得受记，<a id="a-La"></a>此菩萨摩诃萨于无上正等菩提正得受记，<a id="a-Lb"></a>此菩萨摩诃萨于无上正等菩提当得受记；<a id="a-Lc"></a>此菩萨摩诃萨于无上正等菩提得不退转，<a id="a-Ld"></a>此菩萨摩诃萨于无上正等菩提犹可退转；<a id="a-Le"></a>此菩萨摩诃萨已住不退转地，<a id="a-Lf"></a>此菩萨摩诃萨未住不退转地；<a id="a-Lg"></a>此菩萨摩诃萨神通已圆满，<a id="a-Lh"></a>此菩萨摩诃萨神通未圆满；<a id="a-Li"></a>此菩萨摩诃萨神通已圆满故，<a id="a-Lj"></a>能往十方殑伽沙等诸佛世界，<a id="a-Lk"></a>供养恭敬、<a id="a-Ll"></a>尊重赞叹一切如来、<a id="a-Lm"></a>应、<a id="a-Ln"></a>正等觉及诸菩萨摩诃萨众；<a id="a-Lo"></a>此菩萨摩诃萨神通未圆满故，<a id="a-Lp"></a>不能往十方殑伽沙等诸佛世界，<a id="a-Lq"></a>供养恭敬、<a id="a-Lr"></a>尊重赞叹一切如来、<a id="a-Ls"></a>应、<a id="a-Lt"></a>正等觉及诸菩萨摩诃萨众；<a id="a-Lu"></a>此菩萨摩诃萨已得神通，<a id="a-Lv"></a>此菩萨摩诃萨未得神通；<a id="a-Lw"></a>此菩萨摩诃萨已得无生法忍，<a id="a-Lx"></a>此菩萨摩诃萨未得无生法忍；<a id="a-Ly"></a>此菩萨摩诃萨已得殊胜根，<a id="a-Lz"></a>此菩萨摩诃萨未得殊胜根；<a id="a-M0"></a>此菩萨摩诃萨已严净佛土，<a id="a-M1"></a>此菩萨摩诃萨未严净佛土；<a id="a-M2"></a>此菩萨摩诃萨已成熟有情，<a id="a-M3"></a>此菩萨摩诃萨未成熟有情；<a id="a-M4"></a>此菩萨摩诃萨已得大愿，<a id="a-M5"></a>此菩萨摩诃萨未得大愿；<a id="a-M6"></a>此菩萨摩诃萨已得诸佛共所称誉，<a id="a-M7"></a>此菩萨摩诃萨未得诸佛共所称誉；<a id="a-M8"></a>此菩萨摩诃萨已亲近诸佛，<a id="a-M9"></a>此菩萨摩诃萨未亲近诸佛；<a id="a-MA"></a>此菩萨摩诃萨寿命无量，<a id="a-MB"></a>此菩萨摩诃萨寿命有量；<a id="a-MC"></a>此菩萨摩诃萨当得无上正等菩提时苾蒭僧无量，<a id="a-MD"></a>此菩萨摩诃萨当得无上正等菩提时苾蒭僧有量；<a id="a-ME"></a>此菩萨摩诃萨当得无上正等菩提时有菩萨僧，<a id="a-MF"></a>此菩萨摩诃萨当得无上正等菩提时无菩萨僧；<a id="a-MG"></a>此菩萨摩诃萨专修利他行，<a id="a-MH"></a>此菩萨摩诃萨兼修自利行；<a id="a-MI"></a>此菩萨摩诃萨有难行、<a id="a-MJ"></a>苦行，<a id="a-MK"></a>此菩萨摩诃萨无难行、<a id="a-ML"></a>苦行；<a id="a-MM"></a>此菩萨摩诃萨为一生所系，<a id="a-MN"></a>此菩萨摩诃萨为多生所系；<a id="a-MO"></a>此菩萨摩诃萨已住最后有，<a id="a-MP"></a>此菩萨摩诃萨未住最后有；<a id="a-MQ"></a>此菩萨摩诃萨已坐妙菩提座，<a id="a-MR"></a>此菩萨摩诃萨未坐妙菩提座；<a id="a-MS"></a>此菩萨摩诃萨无魔来娆，<a id="a-MT"></a>此菩萨摩诃萨有魔来娆。<a id="a-MU"></a>舍利子，<a id="a-MV"></a>是为菩萨摩诃萨得净法眼。<a id="a-MW"></a>”</p>
  <p id="aMX">尔时，<a id="a-MY"></a>舍利子复白佛言：<a id="a-MZ"></a>“世尊，<a id="a-Ma"></a>云何菩萨摩诃萨得净佛眼？<a id="a-Mb"></a>”</p>
  <p id="aMc">佛告具寿舍利子言：<a id="a-Md"></a>“舍利子，<a id="a-Me"></a>诸菩萨摩诃萨菩提心无间，<a id="a-Mf"></a>入金刚喻定，<a id="a-Mg"></a>得一切相智，<a id="a-Mh"></a>成就佛十力、<a id="a-Mi"></a>四无所畏、<a id="a-Mj"></a>四无礙解、<a id="a-Mk"></a>大慈、<a id="a-Ml"></a>大悲、<a id="a-Mm"></a>大喜、<a id="a-Mn"></a>大舍、<a id="a-Mo"></a>十八佛不共法等无量无边不可思议殊胜功德，<a id="a-Mp"></a>尔时成就无障无礙解脱佛眼。<a id="a-Mq"></a>诸菩萨摩诃萨由得如是清净佛眼，<a id="a-Mr"></a>超过一切声闻、<a id="a-Ms"></a>独觉智慧境界，<a id="a-Mt"></a>无所不见、<a id="a-Mu"></a>无所不闻、<a id="a-Mv"></a>无所不觉、<a id="a-Mw"></a>无所不识，<a id="a-Mx"></a>于一切法见一切相。<a id="a-My"></a>舍利子，<a id="a-Mz"></a>是为菩萨摩诃萨得净佛眼。<a id="a-N0"></a>舍利子，<a id="a-N1"></a>诸菩萨摩诃萨要得无上正等菩提，<a id="a-N2"></a>乃得如是清净佛眼。</p>
  <p id="aN3">“舍利子，<a id="a-N4"></a>若菩萨摩诃萨欲得如是清净五眼，<a id="a-N5"></a>当勤修习布施、<a id="a-N6"></a>净戒、<a id="a-N7"></a>安忍、<a id="a-N8"></a>精进、<a id="a-N9"></a>静虑、<a id="a-NA"></a>般若波罗蜜多。<a id="a-NB"></a>何以故？<a id="a-NC"></a>舍利子，<a id="a-ND"></a>如是六种波罗蜜多，<a id="a-NE"></a>总摄一切清净善法，<a id="a-NF"></a>谓声闻善法、<a id="a-NG"></a>独觉善法、<a id="a-NH"></a>菩萨善法、<a id="a-NI"></a>如来善法。</p>
  <p id="aNJ">“舍利子，<a id="a-NK"></a>若正问言：<a id="a-NL"></a>‘何法能摄一切善法？<a id="a-NM"></a>’应正答言：<a id="a-NN"></a>‘甚深般若波罗蜜多。<a id="a-NO"></a>’何以故？<a id="a-NP"></a>舍利子，<a id="a-NQ"></a>甚深般若波罗蜜多是诸善法生母、<a id="a-NR"></a>养母，<a id="a-NS"></a>能生能养布施、<a id="a-NT"></a>净戒、<a id="a-NU"></a>安忍、<a id="a-NV"></a>精进、<a id="a-NW"></a>静虑、<a id="a-NX"></a>般若波罗蜜多，<a id="a-NY"></a>及五眼等无量无边不可思议胜功德故。</p>
  <p id="aNZ">“舍利子，<a id="a-Na"></a>若菩萨摩诃萨欲得如是清净五眼，<a id="a-Nb"></a>当学般若波罗蜜多。</p>
  <p id="aNc">“舍利子，<a id="a-Nd"></a>若菩萨摩诃萨欲得无上正等菩提，<a id="a-Ne"></a>当学如是清净五眼。</p>
  <p id="aNf">“舍利子，<a id="a-Ng"></a>若菩萨摩诃萨能学如是清净五眼，<a id="a-Nh"></a>定得无上正等菩提。</p>
 </body>
</html>