<!doctype html>
<html id="z3IBSxo5i" data-ver="1194">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百五十五</h1>
  <h2 id="a2">初分多问不二品第六十一之五</h2>
  <p id="a3">“善现，<a id="a-4"></a>菩萨摩诃萨行深般若波罗蜜多时，<a id="a-5"></a>不观布施波罗蜜多若常若无常、<a id="a-6"></a>若乐若苦、<a id="a-7"></a>若我若无我、<a id="a-8"></a>若净若不净、<a id="a-9"></a>若寂静若不寂静、<a id="a-A"></a>若远离若不远离，<a id="a-B"></a>亦不观净戒、<a id="a-C"></a>安忍、<a id="a-D"></a>精进、<a id="a-E"></a>静虑、<a id="a-F"></a>般若波罗蜜多若常若无常、<a id="a-G"></a>若乐若苦、<a id="a-H"></a>若我若无我、<a id="a-I"></a>若净若不净、<a id="a-J"></a>若寂静若不寂静、<a id="a-K"></a>若远离若不远离。</p>
  <p id="aL">“善现，<a id="a-M"></a>菩萨摩诃萨行深般若波罗蜜多时，<a id="a-N"></a>不观内空若常若无常、<a id="a-O"></a>若乐若苦、<a id="a-P"></a>若我若无我、<a id="a-Q"></a>若净若不净、<a id="a-R"></a>若寂静若不寂静、<a id="a-S"></a>若远离若不远离，<a id="a-T"></a>亦不观外空、<a id="a-U"></a>内外空、<a id="a-V"></a>空空、<a id="a-W"></a>大空、<a id="a-X"></a>胜义空、<a id="a-Y"></a>有为空、<a id="a-Z"></a>无为空、<a id="a-a"></a>毕竟空、<a id="a-b"></a>无际空、<a id="a-c"></a>散空、<a id="a-d"></a>无变异空、<a id="a-e"></a>本性空、<a id="a-f"></a>自相空、<a id="a-g"></a>共相空、<a id="a-h"></a>一切法空、<a id="a-i"></a>不可得空、<a id="a-j"></a>无性空、<a id="a-k"></a>自性空、<a id="a-l"></a>无性自性空若常若无常、<a id="a-m"></a>若乐若苦、<a id="a-n"></a>若我若无我、<a id="a-o"></a>若净若不净、<a id="a-p"></a>若寂静若不寂静、<a id="a-q"></a>若远离若不远离。</p>
  <p id="ar">“善现，<a id="a-s"></a>菩萨摩诃萨行深般若波罗蜜多时，<a id="a-t"></a>不观真如若常若无常、<a id="a-u"></a>若乐若苦、<a id="a-v"></a>若我若无我、<a id="a-w"></a>若净若不净、<a id="a-x"></a>若寂静若不寂静、<a id="a-y"></a>若远离若不远离，<a id="a-z"></a>亦不观法界、<a id="a-10"></a>法性、<a id="a-11"></a>不虚妄性、<a id="a-12"></a>不变异性、<a id="a-13"></a>平等性、<a id="a-14"></a>离生性、<a id="a-15"></a>法定、<a id="a-16"></a>法住、<a id="a-17"></a>实际、<a id="a-18"></a>虚空界、<a id="a-19"></a>不思议界若常若无常、<a id="a-1A"></a>若乐若苦、<a id="a-1B"></a>若我若无我、<a id="a-1C"></a>若净若不净、<a id="a-1D"></a>若寂静若不寂静、<a id="a-1E"></a>若远离若不远离。</p>
  <p id="a1F">“善现，<a id="a-1G"></a>菩萨摩诃萨行深般若波罗蜜多时，<a id="a-1H"></a>不观苦圣谛若常若无常、<a id="a-1I"></a>若乐若苦、<a id="a-1J"></a>若我若无我、<a id="a-1K"></a>若净若不净、<a id="a-1L"></a>若寂静若不寂静、<a id="a-1M"></a>若远离若不远离，<a id="a-1N"></a>亦不观集、<a id="a-1O"></a>灭、<a id="a-1P"></a>道圣谛若常若无常、<a id="a-1Q"></a>若乐若苦、<a id="a-1R"></a>若我若无我、<a id="a-1S"></a>若净若不净、<a id="a-1T"></a>若寂静若不寂静、<a id="a-1U"></a>若远离若不远离。</p>
  <p id="a1V">“善现，<a id="a-1W"></a>菩萨摩诃萨行深般若波罗蜜多时，<a id="a-1X"></a>不观四静虑若常若无常、<a id="a-1Y"></a>若乐若苦、<a id="a-1Z"></a>若我若无我、<a id="a-1a"></a>若净若不净、<a id="a-1b"></a>若寂静若不寂静、<a id="a-1c"></a>若远离若不远离，<a id="a-1d"></a>亦不观四无量、<a id="a-1e"></a>四无色定若常若无常、<a id="a-1f"></a>若乐若苦、<a id="a-1g"></a>若我若无我、<a id="a-1h"></a>若净若不净、<a id="a-1i"></a>若寂静若不寂静、<a id="a-1j"></a>若远离若不远离。</p>
  <p id="a1k">“善现，<a id="a-1l"></a>菩萨摩诃萨行深般若波罗蜜多时，<a id="a-1m"></a>不观八解脱若常若无常、<a id="a-1n"></a>若乐若苦、<a id="a-1o"></a>若我若无我、<a id="a-1p"></a>若净若不净、<a id="a-1q"></a>若寂静若不寂静、<a id="a-1r"></a>若远离若不远离，<a id="a-1s"></a>亦不观八胜处、<a id="a-1t"></a>九次第定、<a id="a-1u"></a>十遍处若常若无常、<a id="a-1v"></a>若乐若苦、<a id="a-1w"></a>若我若无我、<a id="a-1x"></a>若净若不净、<a id="a-1y"></a>若寂静若不寂静、<a id="a-1z"></a>若远离若不远离。</p>
  <p id="a20">“善现，<a id="a-21"></a>菩萨摩诃萨行深般若波罗蜜多时，<a id="a-22"></a>不观四念住若常若无常、<a id="a-23"></a>若乐若苦、<a id="a-24"></a>若我若无我、<a id="a-25"></a>若净若不净、<a id="a-26"></a>若寂静若不寂静、<a id="a-27"></a>若远离若不远离，<a id="a-28"></a>亦不观四正断、<a id="a-29"></a>四神足、<a id="a-2A"></a>五根、<a id="a-2B"></a>五力、<a id="a-2C"></a>七等觉支、<a id="a-2D"></a>八圣道支若常若无常、<a id="a-2E"></a>若乐若苦、<a id="a-2F"></a>若我若无我、<a id="a-2G"></a>若净若不净、<a id="a-2H"></a>若寂静若不寂静、<a id="a-2I"></a>若远离若不远离。</p>
  <p id="a2J">“善现，<a id="a-2K"></a>菩萨摩诃萨行深般若波罗蜜多时，<a id="a-2L"></a>不观空解脱门若常若无常、<a id="a-2M"></a>若乐若苦、<a id="a-2N"></a>若我若无我、<a id="a-2O"></a>若净若不净、<a id="a-2P"></a>若寂静若不寂静、<a id="a-2Q"></a>若远离若不远离，<a id="a-2R"></a>亦不观无相、<a id="a-2S"></a>无愿解脱门若常若无常、<a id="a-2T"></a>若乐若苦、<a id="a-2U"></a>若我若无我、<a id="a-2V"></a>若净若不净、<a id="a-2W"></a>若寂静若不寂静、<a id="a-2X"></a>若远离若不远离。</p>
  <p id="a2Y">“善现，<a id="a-2Z"></a>菩萨摩诃萨行深般若波罗蜜多时，<a id="a-2a"></a>不观五眼若常若无常、<a id="a-2b"></a>若乐若苦、<a id="a-2c"></a>若我若无我、<a id="a-2d"></a>若净若不净、<a id="a-2e"></a>若寂静若不寂静、<a id="a-2f"></a>若远离若不远离，<a id="a-2g"></a>亦不观六神通若常若无常、<a id="a-2h"></a>若乐若苦、<a id="a-2i"></a>若我若无我、<a id="a-2j"></a>若净若不净、<a id="a-2k"></a>若寂静若不寂静、<a id="a-2l"></a>若远离若不远离。</p>
  <p id="a2m">“善现，<a id="a-2n"></a>菩萨摩诃萨行深般若波罗蜜多时，<a id="a-2o"></a>不观佛十力若常若无常、<a id="a-2p"></a>若乐若苦、<a id="a-2q"></a>若我若无我、<a id="a-2r"></a>若净若不净、<a id="a-2s"></a>若寂静若不寂静、<a id="a-2t"></a>若远离若不远离，<a id="a-2u"></a>亦不观四无所畏、<a id="a-2v"></a>四无礙解、<a id="a-2w"></a>大慈、<a id="a-2x"></a>大悲、<a id="a-2y"></a>大喜、<a id="a-2z"></a>大舍、<a id="a-30"></a>十八佛不共法若常若无常、<a id="a-31"></a>若乐若苦、<a id="a-32"></a>若我若无我、<a id="a-33"></a>若净若不净、<a id="a-34"></a>若寂静若不寂静、<a id="a-35"></a>若远离若不远离。</p>
  <p id="a36">“善现，<a id="a-37"></a>菩萨摩诃萨行深般若波罗蜜多时，<a id="a-38"></a>不观无忘失法若常若无常、<a id="a-39"></a>若乐若苦、<a id="a-3A"></a>若我若无我、<a id="a-3B"></a>若净若不净、<a id="a-3C"></a>若寂静若不寂静、<a id="a-3D"></a>若远离若不远离，<a id="a-3E"></a>亦不观恒住舍性若常若无常、<a id="a-3F"></a>若乐若苦、<a id="a-3G"></a>若我若无我、<a id="a-3H"></a>若净若不净、<a id="a-3I"></a>若寂静若不寂静、<a id="a-3J"></a>若远离若不远离。</p>
  <p id="a3K">“善现，<a id="a-3L"></a>菩萨摩诃萨行深般若波罗蜜多时，<a id="a-3M"></a>不观一切智若常若无常、<a id="a-3N"></a>若乐若苦、<a id="a-3O"></a>若我若无我、<a id="a-3P"></a>若净若不净、<a id="a-3Q"></a>若寂静若不寂静、<a id="a-3R"></a>若远离若不远离，<a id="a-3S"></a>亦不观道相智、<a id="a-3T"></a>一切相智若常若无常、<a id="a-3U"></a>若乐若苦、<a id="a-3V"></a>若我若无我、<a id="a-3W"></a>若净若不净、<a id="a-3X"></a>若寂静若不寂静、<a id="a-3Y"></a>若远离若不远离。</p>
  <p id="a3Z">“善现，<a id="a-3a"></a>菩萨摩诃萨行深般若波罗蜜多时，<a id="a-3b"></a>不观一切陀罗尼门若常若无常、<a id="a-3c"></a>若乐若苦、<a id="a-3d"></a>若我若无我、<a id="a-3e"></a>若净若不净、<a id="a-3f"></a>若寂静若不寂静、<a id="a-3g"></a>若远离若不远离，<a id="a-3h"></a>亦不观一切三摩地门若常若无常、<a id="a-3i"></a>若乐若苦、<a id="a-3j"></a>若我若无我、<a id="a-3k"></a>若净若不净、<a id="a-3l"></a>若寂静若不寂静、<a id="a-3m"></a>若远离若不远离。</p>
  <p id="a3n">“善现，<a id="a-3o"></a>菩萨摩诃萨行深般若波罗蜜多时，<a id="a-3p"></a>不观预流果若常若无常、<a id="a-3q"></a>若乐若苦、<a id="a-3r"></a>若我若无我、<a id="a-3s"></a>若净若不净、<a id="a-3t"></a>若寂静若不寂静、<a id="a-3u"></a>若远离若不远离，<a id="a-3v"></a>亦不观一来、<a id="a-3w"></a>不还、<a id="a-3x"></a>阿罗汉果若常若无常、<a id="a-3y"></a>若乐若苦、<a id="a-3z"></a>若我若无我、<a id="a-40"></a>若净若不净、<a id="a-41"></a>若寂静若不寂静、<a id="a-42"></a>若远离若不远离。</p>
  <p id="a43">“善现，<a id="a-44"></a>菩萨摩诃萨行深般若波罗蜜多时，<a id="a-45"></a>不观独觉菩提若常若无常、<a id="a-46"></a>若乐若苦、<a id="a-47"></a>若我若无我、<a id="a-48"></a>若净若不净、<a id="a-49"></a>若寂静若不寂静、<a id="a-4A"></a>若远离若不远离。</p>
  <p id="a4B">“善现，<a id="a-4C"></a>菩萨摩诃萨行深般若波罗蜜多时，<a id="a-4D"></a>不观一切菩萨摩诃萨行若常若无常、<a id="a-4E"></a>若乐若苦、<a id="a-4F"></a>若我若无我、<a id="a-4G"></a>若净若不净、<a id="a-4H"></a>若寂静若不寂静、<a id="a-4I"></a>若远离若不远离。</p>
  <p id="a4J">“善现，<a id="a-4K"></a>菩萨摩诃萨行深般若波罗蜜多时，<a id="a-4L"></a>不观诸佛无上正等菩提若常若无常、<a id="a-4M"></a>若乐若苦、<a id="a-4N"></a>若我若无我、<a id="a-4O"></a>若净若不净、<a id="a-4P"></a>若寂静若不寂静、<a id="a-4Q"></a>若远离若不远离。</p>
  <p id="a4R">“善现，<a id="a-4S"></a>是菩萨摩诃萨于如是一切法不观察故，<a id="a-4T"></a>便能引发般若波罗蜜多，<a id="a-4U"></a>亦能引发静虑、<a id="a-4V"></a>精进、<a id="a-4W"></a>安忍、<a id="a-4X"></a>净戒、<a id="a-4Y"></a>布施波罗蜜多。</p>
  <p id="a4Z">“善现，<a id="a-4a"></a>是菩萨摩诃萨于如是一切法不观察故，<a id="a-4b"></a>便能安住内空，<a id="a-4c"></a>亦能安住外空、<a id="a-4d"></a>内外空、<a id="a-4e"></a>空空、<a id="a-4f"></a>大空、<a id="a-4g"></a>胜义空、<a id="a-4h"></a>有为空、<a id="a-4i"></a>无为空、<a id="a-4j"></a>毕竟空、<a id="a-4k"></a>无际空、<a id="a-4l"></a>散空、<a id="a-4m"></a>无变异空、<a id="a-4n"></a>本性空、<a id="a-4o"></a>自相空、<a id="a-4p"></a>共相空、<a id="a-4q"></a>一切法空、<a id="a-4r"></a>不可得空、<a id="a-4s"></a>无性空、<a id="a-4t"></a>自性空、<a id="a-4u"></a>无性自性空。</p>
  <p id="a4v">“善现，<a id="a-4w"></a>是菩萨摩诃萨于如是一切法不观察故，<a id="a-4x"></a>便能安住真如，<a id="a-4y"></a>亦能安住法界、<a id="a-4z"></a>法性、<a id="a-50"></a>不虚妄性、<a id="a-51"></a>不变异性、<a id="a-52"></a>平等性、<a id="a-53"></a>离生性、<a id="a-54"></a>法定、<a id="a-55"></a>法住、<a id="a-56"></a>实际、<a id="a-57"></a>虚空界、<a id="a-58"></a>不思议界。</p>
  <p id="a59">“善现，<a id="a-5A"></a>是菩萨摩诃萨于如是一切法不观察故，<a id="a-5B"></a>便能安住苦圣谛，<a id="a-5C"></a>亦能安住集、<a id="a-5D"></a>灭、<a id="a-5E"></a>道圣谛。</p>
  <p id="a5F">“善现，<a id="a-5G"></a>是菩萨摩诃萨于如是一切法不观察故，<a id="a-5H"></a>便能引发四静虑，<a id="a-5I"></a>亦能引发四无量、<a id="a-5J"></a>四无色定。</p>
  <p id="a5K">“善现，<a id="a-5L"></a>是菩萨摩诃萨于如是一切法不观察故，<a id="a-5M"></a>便能引发八解脱，<a id="a-5N"></a>亦能引发八胜处、<a id="a-5O"></a>九次第定、<a id="a-5P"></a>十遍处。</p>
  <p id="a5Q">“善现，<a id="a-5R"></a>是菩萨摩诃萨于如是一切法不观察故，<a id="a-5S"></a>便能引发四念住，<a id="a-5T"></a>亦能引发四正断、<a id="a-5U"></a>四神足、<a id="a-5V"></a>五根、<a id="a-5W"></a>五力、<a id="a-5X"></a>七等觉支、<a id="a-5Y"></a>八圣道支。</p>
  <p id="a5Z">“善现，<a id="a-5a"></a>是菩萨摩诃萨于如是一切法不观察故，<a id="a-5b"></a>便能引发空解脱门，<a id="a-5c"></a>亦能引发无相、<a id="a-5d"></a>无愿解脱门。</p>
  <p id="a5e">“善现，<a id="a-5f"></a>是菩萨摩诃萨于如是一切法不观察故，<a id="a-5g"></a>便能引发五眼，<a id="a-5h"></a>亦能引发六神通。</p>
  <p id="a5i">“善现，<a id="a-5j"></a>是菩萨摩诃萨于如是一切法不观察故，<a id="a-5k"></a>便能引发佛十力，<a id="a-5l"></a>亦能引发四无所畏、<a id="a-5m"></a>四无礙解、<a id="a-5n"></a>大慈、<a id="a-5o"></a>大悲、<a id="a-5p"></a>大喜、<a id="a-5q"></a>大舍、<a id="a-5r"></a>十八佛不共法。</p>
  <p id="a5s">“善现，<a id="a-5t"></a>是菩萨摩诃萨于如是一切法不观察故，<a id="a-5u"></a>便能引发无忘失法，<a id="a-5v"></a>亦能引发恒住舍性。</p>
  <p id="a5w">“善现，<a id="a-5x"></a>是菩萨摩诃萨于如是一切法不观察故，<a id="a-5y"></a>便能引发一切陀罗尼门，<a id="a-5z"></a>亦能引发一切三摩地门。</p>
  <p id="a60">“善现，<a id="a-61"></a>是菩萨摩诃萨于如是一切法不观察故，<a id="a-62"></a>便能引发一切智，<a id="a-63"></a>亦能引发道相智、<a id="a-64"></a>一切相智。</p>
  <p id="a65">“何以故？<a id="a-66"></a>善现，<a id="a-67"></a>若菩萨摩诃萨行深般若波罗蜜多时，<a id="a-68"></a>于诸法中有所观察若常若无常、<a id="a-69"></a>若乐若苦、<a id="a-6A"></a>若我若无我、<a id="a-6B"></a>若净若不净、<a id="a-6C"></a>若寂静若不寂静、<a id="a-6D"></a>若远离若不远离，<a id="a-6E"></a>则不能随意引发安住殊胜功德。</p>
  <p id="a6F">“复次，<a id="a-6G"></a>善现，<a id="a-6H"></a>若菩萨摩诃萨行深般若波罗蜜多，<a id="a-6I"></a>则为行静虑波罗蜜多，<a id="a-6J"></a>亦为行精进、<a id="a-6K"></a>安忍、<a id="a-6L"></a>净戒、<a id="a-6M"></a>布施波罗蜜多。</p>
  <p id="a6N">“善现，<a id="a-6O"></a>若菩萨摩诃萨行深般若波罗蜜多，<a id="a-6P"></a>则为行内空，<a id="a-6Q"></a>亦为行外空、<a id="a-6R"></a>内外空、<a id="a-6S"></a>空空、<a id="a-6T"></a>大空、<a id="a-6U"></a>胜义空、<a id="a-6V"></a>有为空、<a id="a-6W"></a>无为空、<a id="a-6X"></a>毕竟空、<a id="a-6Y"></a>无际空、<a id="a-6Z"></a>散空、<a id="a-6a"></a>无变异空、<a id="a-6b"></a>本性空、<a id="a-6c"></a>自相空、<a id="a-6d"></a>共相空、<a id="a-6e"></a>一切法空、<a id="a-6f"></a>不可得空、<a id="a-6g"></a>无性空、<a id="a-6h"></a>自性空、<a id="a-6i"></a>无性自性空。</p>
  <p id="a6j">“善现，<a id="a-6k"></a>若菩萨摩诃萨行深般若波罗蜜多，<a id="a-6l"></a>则为行真如，<a id="a-6m"></a>亦为行法界、<a id="a-6n"></a>法性、<a id="a-6o"></a>不虚妄性、<a id="a-6p"></a>不变异性、<a id="a-6q"></a>平等性、<a id="a-6r"></a>离生性、<a id="a-6s"></a>法定、<a id="a-6t"></a>法住、<a id="a-6u"></a>实际、<a id="a-6v"></a>虚空界、<a id="a-6w"></a>不思议界。</p>
  <p id="a6x">“善现，<a id="a-6y"></a>若菩萨摩诃萨行深般若波罗蜜多，<a id="a-6z"></a>则为行苦圣谛，<a id="a-70"></a>亦为行集、<a id="a-71"></a>灭、<a id="a-72"></a>道圣谛。</p>
  <p id="a73">“善现，<a id="a-74"></a>若菩萨摩诃萨行深般若波罗蜜多，<a id="a-75"></a>则为行四静虑，<a id="a-76"></a>亦为行四无量、<a id="a-77"></a>四无色定。</p>
  <p id="a78">“善现，<a id="a-79"></a>若菩萨摩诃萨行深般若波罗蜜多，<a id="a-7A"></a>则为行八解脱，<a id="a-7B"></a>亦为行八胜处、<a id="a-7C"></a>九次第定、<a id="a-7D"></a>十遍处。</p>
  <p id="a7E">“善现，<a id="a-7F"></a>若菩萨摩诃萨行深般若波罗蜜多，<a id="a-7G"></a>则为行四念住，<a id="a-7H"></a>亦为行四正断、<a id="a-7I"></a>四神足、<a id="a-7J"></a>五根、<a id="a-7K"></a>五力、<a id="a-7L"></a>七等觉支、<a id="a-7M"></a>八圣道支。</p>
  <p id="a7N">“善现，<a id="a-7O"></a>若菩萨摩诃萨行深般若波罗蜜多，<a id="a-7P"></a>则为行空解脱门，<a id="a-7Q"></a>亦为行无相、<a id="a-7R"></a>无愿解脱门。</p>
  <p id="a7S">“善现，<a id="a-7T"></a>若菩萨摩诃萨行深般若波罗蜜多，<a id="a-7U"></a>则为行五眼，<a id="a-7V"></a>亦为行六神通。</p>
  <p id="a7W">“善现，<a id="a-7X"></a>若菩萨摩诃萨行深般若波罗蜜多，<a id="a-7Y"></a>则为行佛十力，<a id="a-7Z"></a>亦为行四无所畏、<a id="a-7a"></a>四无礙解、<a id="a-7b"></a>大慈、<a id="a-7c"></a>大悲、<a id="a-7d"></a>大喜、<a id="a-7e"></a>大舍、<a id="a-7f"></a>十八佛不共法。</p>
  <p id="a7g">“善现，<a id="a-7h"></a>若菩萨摩诃萨行深般若波罗蜜多，<a id="a-7i"></a>则为行无忘失法，<a id="a-7j"></a>亦为行恒住舍性。</p>
  <p id="a7k">“善现，<a id="a-7l"></a>若菩萨摩诃萨行深般若波罗蜜多，<a id="a-7m"></a>则为行一切陀罗尼门，<a id="a-7n"></a>亦为行一切三摩地门。</p>
  <p id="a7o">“善现，<a id="a-7p"></a>若菩萨摩诃萨行深般若波罗蜜多，<a id="a-7q"></a>则为行一切智，<a id="a-7r"></a>亦为行道相智、<a id="a-7s"></a>一切相智。</p>
  <p id="a7t">“复次，<a id="a-7u"></a>善现，<a id="a-7v"></a>甚深般若波罗蜜多随所行处，<a id="a-7w"></a>所有一切波罗蜜多及余一切菩提分法皆悉随从；<a id="a-7x"></a>甚深般若波罗蜜多随所至处，<a id="a-7y"></a>所有一切波罗蜜多及余一切菩提分法皆悉随至。<a id="a-7z"></a>善现，<a id="a-80"></a>如转轮圣王有四支勇军，<a id="a-81"></a>随彼轮王所行之处，<a id="a-82"></a>是四勇军皆悉随从，<a id="a-83"></a>随彼轮王所至之处，<a id="a-84"></a>是四勇军皆悉随至；<a id="a-85"></a>甚深般若波罗蜜多亦复如是，<a id="a-86"></a>随有所行及有所至，<a id="a-87"></a>所有一切波罗蜜多及余一切菩提分法皆悉随逐，<a id="a-88"></a>究竟至于一切智智。<a id="a-89"></a>善现，<a id="a-8A"></a>如善御者驾驷马车，<a id="a-8B"></a>令避险路行于正道，<a id="a-8C"></a>随本意欲能往所至；<a id="a-8D"></a>甚深般若波罗蜜多亦复如是，<a id="a-8E"></a>善御一切波罗蜜多及余一切菩提分法，<a id="a-8F"></a>令避生死涅槃险路，<a id="a-8G"></a>行于自利利他正道，<a id="a-8H"></a>至本所求一切智智。<a id="a-8I"></a>”</p>
  <p id="a8J">时，<a id="a-8K"></a>具寿善现白佛言：<a id="a-8L"></a>“世尊，<a id="a-8M"></a>菩萨摩诃萨云何为道？<a id="a-8N"></a>云何非道？<a id="a-8O"></a>”</p>
  <p id="a8P">佛言：<a id="a-8Q"></a>“善现，<a id="a-8R"></a>诸异生道，<a id="a-8S"></a>非诸菩萨摩诃萨道；<a id="a-8T"></a>诸声闻道，<a id="a-8U"></a>非诸菩萨摩诃萨道；<a id="a-8V"></a>诸独觉道，<a id="a-8W"></a>非诸菩萨摩诃萨道。<a id="a-8X"></a>自利利他道，<a id="a-8Y"></a>是诸菩萨摩诃萨道；<a id="a-8Z"></a>一切智智道，<a id="a-8a"></a>是诸菩萨摩诃萨道；<a id="a-8b"></a>不住生死及涅槃道，<a id="a-8c"></a>是诸菩萨摩诃萨道。<a id="a-8d"></a>善现，<a id="a-8e"></a>是为菩萨摩诃萨道及非道。<a id="a-8f"></a>”</p>
  <p id="a8g">具寿善现复白佛言：<a id="a-8h"></a>“世尊，<a id="a-8i"></a>甚深般若波罗蜜多出现世间能为大事，<a id="a-8j"></a>所谓示现诸菩萨摩诃萨道、<a id="a-8k"></a>非道相，<a id="a-8l"></a>令诸菩萨摩诃萨知是道、<a id="a-8m"></a>是非道，<a id="a-8n"></a>速能证得一切智智。<a id="a-8o"></a>”</p>
  <p id="a8p">佛言：<a id="a-8q"></a>“善现，<a id="a-8r"></a>如是，<a id="a-8s"></a>如是，<a id="a-8t"></a>如汝所说，<a id="a-8u"></a>甚深般若波罗蜜多出现世间能为大事，<a id="a-8v"></a>所谓示现诸菩萨摩诃萨道、<a id="a-8w"></a>非道相，<a id="a-8x"></a>令诸菩萨摩诃萨知是道、<a id="a-8y"></a>是非道，<a id="a-8z"></a>速能证得一切智智。</p>
  <p id="a90">“复次，<a id="a-91"></a>善现，<a id="a-92"></a>甚深般若波罗蜜多出现世间能为大事，<a id="a-93"></a>所谓度脱无量无数无边有情，<a id="a-94"></a>皆令获得利益安乐。</p>
  <p id="a95">“善现，<a id="a-96"></a>甚深般若波罗蜜多，<a id="a-97"></a>虽作无边利乐他事，<a id="a-98"></a>而于此事无所取著。</p>
  <p id="a99">“善现，<a id="a-9A"></a>甚深般若波罗蜜多，<a id="a-9B"></a>虽能示现色所作事，<a id="a-9C"></a>而于此事无所取著；<a id="a-9D"></a>虽能示现受、<a id="a-9E"></a>想、<a id="a-9F"></a>行、<a id="a-9G"></a>识所作事，<a id="a-9H"></a>而于此事无所取著。</p>
  <p id="a9I">“善现，<a id="a-9J"></a>甚深般若波罗蜜多，<a id="a-9K"></a>虽能示现眼处所作事，<a id="a-9L"></a>而于此事无所取著；<a id="a-9M"></a>虽能示现耳、<a id="a-9N"></a>鼻、<a id="a-9O"></a>舌、<a id="a-9P"></a>身、<a id="a-9Q"></a>意处所作事，<a id="a-9R"></a>而于此事无所取著。</p>
  <p id="a9S">“善现，<a id="a-9T"></a>甚深般若波罗蜜多，<a id="a-9U"></a>虽能示现色处所作事，<a id="a-9V"></a>而于此事无所取著；<a id="a-9W"></a>虽能示现声、<a id="a-9X"></a>香、<a id="a-9Y"></a>味、<a id="a-9Z"></a>触、<a id="a-9a"></a>法处所作事，<a id="a-9b"></a>而于此事无所取著。</p>
  <p id="a9c">“善现，<a id="a-9d"></a>甚深般若波罗蜜多，<a id="a-9e"></a>虽能示现眼界所作事，<a id="a-9f"></a>而于此事无所取著；<a id="a-9g"></a>虽能示现耳、<a id="a-9h"></a>鼻、<a id="a-9i"></a>舌、<a id="a-9j"></a>身、<a id="a-9k"></a>意界所作事，<a id="a-9l"></a>而于此事无所取著。</p>
  <p id="a9m">“善现，<a id="a-9n"></a>甚深般若波罗蜜多，<a id="a-9o"></a>虽能示现色界所作事，<a id="a-9p"></a>而于此事无所取著；<a id="a-9q"></a>虽能示现声、<a id="a-9r"></a>香、<a id="a-9s"></a>味、<a id="a-9t"></a>触、<a id="a-9u"></a>法界所作事，<a id="a-9v"></a>而于此事无所取著。</p>
  <p id="a9w">“善现，<a id="a-9x"></a>甚深般若波罗蜜多，<a id="a-9y"></a>虽能示现眼识界所作事，<a id="a-9z"></a>而于此事无所取著；<a id="a-A0"></a>虽能示现耳、<a id="a-A1"></a>鼻、<a id="a-A2"></a>舌、<a id="a-A3"></a>身、<a id="a-A4"></a>意识界所作事，<a id="a-A5"></a>而于此事无所取著。</p>
  <p id="aA6">“善现，<a id="a-A7"></a>甚深般若波罗蜜多，<a id="a-A8"></a>虽能示现眼触所作事，<a id="a-A9"></a>而于此事无所取著；<a id="a-AA"></a>虽能示现耳、<a id="a-AB"></a>鼻、<a id="a-AC"></a>舌、<a id="a-AD"></a>身、<a id="a-AE"></a>意触所作事，<a id="a-AF"></a>而于此事无所取著。</p>
  <p id="aAG">“善现，<a id="a-AH"></a>甚深般若波罗蜜多，<a id="a-AI"></a>虽能示现眼触为缘所生诸受所作事，<a id="a-AJ"></a>而于此事无所取著；<a id="a-AK"></a>虽能示现耳、<a id="a-AL"></a>鼻、<a id="a-AM"></a>舌、<a id="a-AN"></a>身、<a id="a-AO"></a>意触为缘所生诸受所作事，<a id="a-AP"></a>而于此事无所取著。</p>
  <p id="aAQ">“善现，<a id="a-AR"></a>甚深般若波罗蜜多，<a id="a-AS"></a>虽能示现地界所作事，<a id="a-AT"></a>而于此事无所取著；<a id="a-AU"></a>虽能示现水、<a id="a-AV"></a>火、<a id="a-AW"></a>风、<a id="a-AX"></a>空、<a id="a-AY"></a>识界所作事，<a id="a-AZ"></a>而于此事无所取著。</p>
  <p id="aAa">“善现，<a id="a-Ab"></a>甚深般若波罗蜜多，<a id="a-Ac"></a>虽能示现无明所作事，<a id="a-Ad"></a>而于此事无所取著；<a id="a-Ae"></a>虽能示现行、<a id="a-Af"></a>识、<a id="a-Ag"></a>名色、<a id="a-Ah"></a>六处、<a id="a-Ai"></a>触、<a id="a-Aj"></a>受、<a id="a-Ak"></a>爱、<a id="a-Al"></a>取、<a id="a-Am"></a>有、<a id="a-An"></a>生、<a id="a-Ao"></a>老死愁叹苦忧恼所作事，<a id="a-Ap"></a>而于此事无所取著。</p>
  <p id="aAq">“善现，<a id="a-Ar"></a>甚深般若波罗蜜多，<a id="a-As"></a>虽能示现布施波罗蜜多所作事，<a id="a-At"></a>而于此事无所取著；<a id="a-Au"></a>虽能示现净戒、<a id="a-Av"></a>安忍、<a id="a-Aw"></a>精进、<a id="a-Ax"></a>静虑、<a id="a-Ay"></a>般若波罗蜜多所作事，<a id="a-Az"></a>而于此事无所取著。</p>
  <p id="aB0">“善现，<a id="a-B1"></a>甚深般若波罗蜜多，<a id="a-B2"></a>虽能示现内空所作事，<a id="a-B3"></a>而于此事无所取著；<a id="a-B4"></a>虽能示现外空、<a id="a-B5"></a>内外空、<a id="a-B6"></a>空空、<a id="a-B7"></a>大空、<a id="a-B8"></a>胜义空、<a id="a-B9"></a>有为空、<a id="a-BA"></a>无为空、<a id="a-BB"></a>毕竟空、<a id="a-BC"></a>无际空、<a id="a-BD"></a>散空、<a id="a-BE"></a>无变异空、<a id="a-BF"></a>本性空、<a id="a-BG"></a>自相空、<a id="a-BH"></a>共相空、<a id="a-BI"></a>一切法空、<a id="a-BJ"></a>不可得空、<a id="a-BK"></a>无性空、<a id="a-BL"></a>自性空、<a id="a-BM"></a>无性自性空所作事，<a id="a-BN"></a>而于此事无所取著。</p>
  <p id="aBO">“善现，<a id="a-BP"></a>甚深般若波罗蜜多，<a id="a-BQ"></a>虽能示现真如所作事，<a id="a-BR"></a>而于此事无所取著；<a id="a-BS"></a>虽能示现法界、<a id="a-BT"></a>法性、<a id="a-BU"></a>不虚妄性、<a id="a-BV"></a>不变异性、<a id="a-BW"></a>平等性、<a id="a-BX"></a>离生性、<a id="a-BY"></a>法定、<a id="a-BZ"></a>法住、<a id="a-Ba"></a>实际、<a id="a-Bb"></a>虚空界、<a id="a-Bc"></a>不思议界所作事，<a id="a-Bd"></a>而于此事无所取著。</p>
  <p id="aBe">“善现，<a id="a-Bf"></a>甚深般若波罗蜜多，<a id="a-Bg"></a>虽能示现苦圣谛所作事，<a id="a-Bh"></a>而于此事无所取著；<a id="a-Bi"></a>虽能示现集、<a id="a-Bj"></a>灭、<a id="a-Bk"></a>道圣谛所作事，<a id="a-Bl"></a>而于此事无所取著。</p>
  <p id="aBm">“善现，<a id="a-Bn"></a>甚深般若波罗蜜多，<a id="a-Bo"></a>虽能示现四静虑所作事，<a id="a-Bp"></a>而于此事无所取著；<a id="a-Bq"></a>虽能示现四无量、<a id="a-Br"></a>四无色定所作事，<a id="a-Bs"></a>而于此事无所取著。</p>
  <p id="aBt">“善现，<a id="a-Bu"></a>甚深般若波罗蜜多，<a id="a-Bv"></a>虽能示现八解脱所作事，<a id="a-Bw"></a>而于此事无所取著；<a id="a-Bx"></a>虽能示现八胜处、<a id="a-By"></a>九次第定、<a id="a-Bz"></a>十遍处所作事，<a id="a-C0"></a>而于此事无所取著。</p>
  <p id="aC1">“善现，<a id="a-C2"></a>甚深般若波罗蜜多，<a id="a-C3"></a>虽能示现四念住所作事，<a id="a-C4"></a>而于此事无所取著；<a id="a-C5"></a>虽能示现四正断、<a id="a-C6"></a>四神足、<a id="a-C7"></a>五根、<a id="a-C8"></a>五力、<a id="a-C9"></a>七等觉支、<a id="a-CA"></a>八圣道支所作事，<a id="a-CB"></a>而于此事无所取著。</p>
  <p id="aCC">“善现，<a id="a-CD"></a>甚深般若波罗蜜多，<a id="a-CE"></a>虽能示现空解脱门所作事，<a id="a-CF"></a>而于此事无所取著；<a id="a-CG"></a>虽能示现无相、<a id="a-CH"></a>无愿解脱门所作事，<a id="a-CI"></a>而于此事无所取著。</p>
  <p id="aCJ">“善现，<a id="a-CK"></a>甚深般若波罗蜜多，<a id="a-CL"></a>虽能示现五眼所作事，<a id="a-CM"></a>而于此事无所取著；<a id="a-CN"></a>虽能示现六神通所作事，<a id="a-CO"></a>而于此事无所取著。</p>
  <p id="aCP">“善现，<a id="a-CQ"></a>甚深般若波罗蜜多，<a id="a-CR"></a>虽能示现佛十力所作事，<a id="a-CS"></a>而于此事无所取著；<a id="a-CT"></a>虽能示现四无所畏、<a id="a-CU"></a>四无礙解、<a id="a-CV"></a>大慈、<a id="a-CW"></a>大悲、<a id="a-CX"></a>大喜、<a id="a-CY"></a>大舍、<a id="a-CZ"></a>十八佛不共法所作事，<a id="a-Ca"></a>而于此事无所取著。</p>
  <p id="aCb">“善现，<a id="a-Cc"></a>甚深般若波罗蜜多，<a id="a-Cd"></a>虽能示现无忘失法所作事，<a id="a-Ce"></a>而于此事无所取著；<a id="a-Cf"></a>虽能示现恒住舍性所作事，<a id="a-Cg"></a>而于此事无所取著。</p>
  <p id="aCh">“善现，<a id="a-Ci"></a>甚深般若波罗蜜多，<a id="a-Cj"></a>虽能示现一切智所作事，<a id="a-Ck"></a>而于此事无所取著；<a id="a-Cl"></a>虽能示现道相智、<a id="a-Cm"></a>一切相智所作事，<a id="a-Cn"></a>而于此事无所取著。</p>
  <p id="aCo">“善现，<a id="a-Cp"></a>甚深般若波罗蜜多，<a id="a-Cq"></a>虽能示现一切陀罗尼门所作事，<a id="a-Cr"></a>而于此事无所取著；<a id="a-Cs"></a>虽能示现一切三摩地门所作事，<a id="a-Ct"></a>而于此事无所取著。</p>
  <p id="aCu">“善现，<a id="a-Cv"></a>甚深般若波罗蜜多，<a id="a-Cw"></a>虽能示现预流果所作事，<a id="a-Cx"></a>而于此事无所取著；<a id="a-Cy"></a>虽能示现一来、<a id="a-Cz"></a>不还、<a id="a-D0"></a>阿罗汉果所作事，<a id="a-D1"></a>而于此事无所取著。</p>
  <p id="aD2">“善现，<a id="a-D3"></a>甚深般若波罗蜜多，<a id="a-D4"></a>虽能示现独觉菩提所作事，<a id="a-D5"></a>而于此事无所取著。</p>
  <p id="aD6">“善现，<a id="a-D7"></a>甚深般若波罗蜜多，<a id="a-D8"></a>虽能示现一切菩萨摩诃萨行所作事，<a id="a-D9"></a>而于此事无所取著。</p>
  <p id="aDA">“善现，<a id="a-DB"></a>甚深般若波罗蜜多，<a id="a-DC"></a>虽能示现诸佛无上正等菩提所作事，<a id="a-DD"></a>而于此事无所取著。</p>
  <p id="aDE">“善现，<a id="a-DF"></a>甚深般若波罗蜜多，<a id="a-DG"></a>引导菩萨摩诃萨令趣无上正等菩提，<a id="a-DH"></a>于其中间定不退转。</p>
  <p id="aDI">“善现，<a id="a-DJ"></a>甚深般若波罗蜜多，<a id="a-DK"></a>虽令菩萨摩诃萨远离声闻、<a id="a-DL"></a>独觉等地，<a id="a-DM"></a>亲近无上正等菩提，<a id="a-DN"></a>而于诸法无起无灭，<a id="a-DO"></a>以法住性为定量故。<a id="a-DP"></a>”</p>
  <p id="aDQ">尔时，<a id="a-DR"></a>具寿善现白佛言：<a id="a-DS"></a>“世尊，<a id="a-DT"></a>若甚深般若波罗蜜多，<a id="a-DU"></a>于一切法无起无灭，<a id="a-DV"></a>云何菩萨摩诃萨行深般若波罗蜜多时，<a id="a-DW"></a>应修布施波罗蜜多？<a id="a-DX"></a>云何菩萨摩诃萨行深般若波罗蜜多时，<a id="a-DY"></a>应修净戒波罗蜜多？<a id="a-DZ"></a>云何菩萨摩诃萨行深般若波罗蜜多时，<a id="a-Da"></a>应修安忍波罗蜜多？<a id="a-Db"></a>云何菩萨摩诃萨行深般若波罗蜜多时，<a id="a-Dc"></a>应修精进波罗蜜多？<a id="a-Dd"></a>云何菩萨摩诃萨行深般若波罗蜜多时，<a id="a-De"></a>应修静虑波罗蜜多？<a id="a-Df"></a>云何菩萨摩诃萨行深般若波罗蜜多时，<a id="a-Dg"></a>应修般若波罗蜜多？<a id="a-Dh"></a>”</p>
  <p id="aDi">佛言：<a id="a-Dj"></a>“善现，<a id="a-Dk"></a>菩萨摩诃萨行深般若波罗蜜多时，<a id="a-Dl"></a>应缘一切智智为诸有情而修布施波罗蜜多。<a id="a-Dm"></a>菩萨摩诃萨行深般若波罗蜜多时，<a id="a-Dn"></a>应缘一切智智为诸有情而修净戒波罗蜜多。<a id="a-Do"></a>菩萨摩诃萨行深般若波罗蜜多时，<a id="a-Dp"></a>应缘一切智智为诸有情而修安忍波罗蜜多。<a id="a-Dq"></a>菩萨摩诃萨行深般若波罗蜜多时，<a id="a-Dr"></a>应缘一切智智为诸有情而修精进波罗蜜多。<a id="a-Ds"></a>菩萨摩诃萨行深般若波罗蜜多时，<a id="a-Dt"></a>应缘一切智智为诸有情而修静虑波罗蜜多。<a id="a-Du"></a>菩萨摩诃萨行深般若波罗蜜多时，<a id="a-Dv"></a>应缘一切智智为诸有情而修般若波罗蜜多。</p>
  <p id="aDw">“善现，<a id="a-Dx"></a>是菩萨摩诃萨持此善根，<a id="a-Dy"></a>与诸有情平等共有回向无上正等菩提，<a id="a-Dz"></a>于回向时远离三心，<a id="a-E0"></a>谓谁回向？<a id="a-E1"></a>用何回向？<a id="a-E2"></a>回向何处？<a id="a-E3"></a>善现，<a id="a-E4"></a>是菩萨摩诃萨持此善根，<a id="a-E5"></a>如是回向所求无上正等菩提，<a id="a-E6"></a>则修六种波罗蜜多速得圆满，<a id="a-E7"></a>亦修菩萨慈、<a id="a-E8"></a>悲、<a id="a-E9"></a>喜、<a id="a-EA"></a>舍速得圆满，<a id="a-EB"></a>由此疾得一切智智，<a id="a-EC"></a>乃至安坐妙菩提座，<a id="a-ED"></a>常不远离如是六种波罗蜜多。</p>
  <p id="aEE">“善现，<a id="a-EF"></a>若菩萨摩诃萨不离六种波罗蜜多，<a id="a-EG"></a>则不远离一切智智。<a id="a-EH"></a>是故，<a id="a-EI"></a>善现，<a id="a-EJ"></a>若菩萨摩诃萨欲得速证所求无上正等菩提，<a id="a-EK"></a>当勤精进修学六种波罗蜜多！<a id="a-EL"></a>当勤精进修行六种波罗蜜多！</p>
  <p id="aEM">“善现，<a id="a-EN"></a>若菩萨摩诃萨常勤精进修学修行如是六种波罗蜜多，<a id="a-EO"></a>一切善根速得圆满，<a id="a-EP"></a>疾证无上正等菩提。<a id="a-EQ"></a>是故，<a id="a-ER"></a>善现，<a id="a-ES"></a>诸菩萨摩诃萨应与六种波罗蜜多常共相应，<a id="a-ET"></a>不相舍离。<a id="a-EU"></a>”</p>
  <p id="aEV">尔时，<a id="a-EW"></a>具寿善现白佛言：<a id="a-EX"></a>“世尊，<a id="a-EY"></a>云何菩萨摩诃萨能与六种波罗蜜多常共相应，<a id="a-EZ"></a>不相舍离？<a id="a-Ea"></a>”</p>
  <p id="aEb">佛言：<a id="a-Ec"></a>“善现，<a id="a-Ed"></a>若菩萨摩诃萨如实观色非相应非不相应，<a id="a-Ee"></a>如实观受、<a id="a-Ef"></a>想、<a id="a-Eg"></a>行、<a id="a-Eh"></a>识非相应非不相应，<a id="a-Ei"></a>是菩萨摩诃萨能与六种波罗蜜多常共相应，<a id="a-Ej"></a>不相舍离。</p>
  <p id="aEk">“善现，<a id="a-El"></a>若菩萨摩诃萨如实观眼处非相应非不相应，<a id="a-Em"></a>如实观耳、<a id="a-En"></a>鼻、<a id="a-Eo"></a>舌、<a id="a-Ep"></a>身、<a id="a-Eq"></a>意处非相应非不相应，<a id="a-Er"></a>是菩萨摩诃萨能与六种波罗蜜多常共相应，<a id="a-Es"></a>不相舍离。</p>
  <p id="aEt">“善现，<a id="a-Eu"></a>若菩萨摩诃萨如实观色处非相应非不相应，<a id="a-Ev"></a>如实观声、<a id="a-Ew"></a>香、<a id="a-Ex"></a>味、<a id="a-Ey"></a>触、<a id="a-Ez"></a>法处非相应非不相应，<a id="a-F0"></a>是菩萨摩诃萨能与六种波罗蜜多常共相应，<a id="a-F1"></a>不相舍离。</p>
  <p id="aF2">“善现，<a id="a-F3"></a>若菩萨摩诃萨如实观眼界非相应非不相应，<a id="a-F4"></a>如实观耳、<a id="a-F5"></a>鼻、<a id="a-F6"></a>舌、<a id="a-F7"></a>身、<a id="a-F8"></a>意界非相应非不相应，<a id="a-F9"></a>是菩萨摩诃萨能与六种波罗蜜多常共相应，<a id="a-FA"></a>不相舍离。</p>
  <p id="aFB">“善现，<a id="a-FC"></a>若菩萨摩诃萨如实观色界非相应非不相应，<a id="a-FD"></a>如实观声、<a id="a-FE"></a>香、<a id="a-FF"></a>味、<a id="a-FG"></a>触、<a id="a-FH"></a>法界非相应非不相应，<a id="a-FI"></a>是菩萨摩诃萨能与六种波罗蜜多常共相应，<a id="a-FJ"></a>不相舍离。</p>
  <p id="aFK">“善现，<a id="a-FL"></a>若菩萨摩诃萨如实观眼识界非相应非不相应，<a id="a-FM"></a>如实观耳、<a id="a-FN"></a>鼻、<a id="a-FO"></a>舌、<a id="a-FP"></a>身、<a id="a-FQ"></a>意识界非相应非不相应，<a id="a-FR"></a>是菩萨摩诃萨能与六种波罗蜜多常共相应，<a id="a-FS"></a>不相舍离。</p>
  <p id="aFT">“善现，<a id="a-FU"></a>若菩萨摩诃萨如实观眼触非相应非不相应，<a id="a-FV"></a>如实观耳、<a id="a-FW"></a>鼻、<a id="a-FX"></a>舌、<a id="a-FY"></a>身、<a id="a-FZ"></a>意触非相应非不相应，<a id="a-Fa"></a>是菩萨摩诃萨能与六种波罗蜜多常共相应，<a id="a-Fb"></a>不相舍离。</p>
  <p id="aFc">“善现，<a id="a-Fd"></a>若菩萨摩诃萨如实观眼触为缘所生诸受非相应非不相应，<a id="a-Fe"></a>如实观耳、<a id="a-Ff"></a>鼻、<a id="a-Fg"></a>舌、<a id="a-Fh"></a>身、<a id="a-Fi"></a>意触为缘所生诸受非相应非不相应，<a id="a-Fj"></a>是菩萨摩诃萨能与六种波罗蜜多常共相应，<a id="a-Fk"></a>不相舍离。</p>
  <p id="aFl">“善现，<a id="a-Fm"></a>若菩萨摩诃萨如实观地界非相应非不相应，<a id="a-Fn"></a>如实观水、<a id="a-Fo"></a>火、<a id="a-Fp"></a>风、<a id="a-Fq"></a>空、<a id="a-Fr"></a>识界非相应非不相应，<a id="a-Fs"></a>是菩萨摩诃萨能与六种波罗蜜多常共相应，<a id="a-Ft"></a>不相舍离。</p>
  <p id="aFu">“善现，<a id="a-Fv"></a>若菩萨摩诃萨如实观无明非相应非不相应，<a id="a-Fw"></a>如实观行、<a id="a-Fx"></a>识、<a id="a-Fy"></a>名色、<a id="a-Fz"></a>六处、<a id="a-G0"></a>触、<a id="a-G1"></a>受、<a id="a-G2"></a>爱、<a id="a-G3"></a>取、<a id="a-G4"></a>有、<a id="a-G5"></a>生、<a id="a-G6"></a>老死愁叹苦忧恼非相应非不相应，<a id="a-G7"></a>是菩萨摩诃萨能与六种波罗蜜多常共相应，<a id="a-G8"></a>不相舍离。</p>
  <p id="aG9">“善现，<a id="a-GA"></a>若菩萨摩诃萨如实观布施波罗蜜多非相应非不相应，<a id="a-GB"></a>如实观净戒、<a id="a-GC"></a>安忍、<a id="a-GD"></a>精进、<a id="a-GE"></a>静虑、<a id="a-GF"></a>般若波罗蜜多非相应非不相应，<a id="a-GG"></a>是菩萨摩诃萨能与六种波罗蜜多常共相应，<a id="a-GH"></a>不相舍离。</p>
  <p id="aGI">“善现，<a id="a-GJ"></a>若菩萨摩诃萨如实观内空非相应非不相应，<a id="a-GK"></a>如实观外空、<a id="a-GL"></a>内外空、<a id="a-GM"></a>空空、<a id="a-GN"></a>大空、<a id="a-GO"></a>胜义空、<a id="a-GP"></a>有为空、<a id="a-GQ"></a>无为空、<a id="a-GR"></a>毕竟空、<a id="a-GS"></a>无际空、<a id="a-GT"></a>散空、<a id="a-GU"></a>无变异空、<a id="a-GV"></a>本性空、<a id="a-GW"></a>自相空、<a id="a-GX"></a>共相空、<a id="a-GY"></a>一切法空、<a id="a-GZ"></a>不可得空、<a id="a-Ga"></a>无性空、<a id="a-Gb"></a>自性空、<a id="a-Gc"></a>无性自性空非相应非不相应，<a id="a-Gd"></a>是菩萨摩诃萨能与六种波罗蜜多常共相应，<a id="a-Ge"></a>不相舍离。</p>
  <p id="aGf">“善现，<a id="a-Gg"></a>若菩萨摩诃萨如实观真如非相应非不相应，<a id="a-Gh"></a>如实观法界、<a id="a-Gi"></a>法性、<a id="a-Gj"></a>不虚妄性、<a id="a-Gk"></a>不变异性、<a id="a-Gl"></a>平等性、<a id="a-Gm"></a>离生性、<a id="a-Gn"></a>法定、<a id="a-Go"></a>法住、<a id="a-Gp"></a>实际、<a id="a-Gq"></a>虚空界、<a id="a-Gr"></a>不思议界非相应非不相应，<a id="a-Gs"></a>是菩萨摩诃萨能与六种波罗蜜多常共相应，<a id="a-Gt"></a>不相舍离。</p>
  <p id="aGu">“善现，<a id="a-Gv"></a>若菩萨摩诃萨如实观苦圣谛非相应非不相应，<a id="a-Gw"></a>如实观集、<a id="a-Gx"></a>灭、<a id="a-Gy"></a>道圣谛非相应非不相应，<a id="a-Gz"></a>是菩萨摩诃萨能与六种波罗蜜多常共相应，<a id="a-H0"></a>不相舍离。</p>
  <p id="aH1">“善现，<a id="a-H2"></a>若菩萨摩诃萨如实观四静虑非相应非不相应，<a id="a-H3"></a>如实观四无量、<a id="a-H4"></a>四无色定非相应非不相应，<a id="a-H5"></a>是菩萨摩诃萨能与六种波罗蜜多常共相应，<a id="a-H6"></a>不相舍离。</p>
  <p id="aH7">“善现，<a id="a-H8"></a>若菩萨摩诃萨如实观八解脱非相应非不相应，<a id="a-H9"></a>如实观八胜处、<a id="a-HA"></a>九次第定、<a id="a-HB"></a>十遍处非相应非不相应，<a id="a-HC"></a>是菩萨摩诃萨能与六种波罗蜜多常共相应，<a id="a-HD"></a>不相舍离。</p>
  <p id="aHE">“善现，<a id="a-HF"></a>若菩萨摩诃萨如实观四念住非相应非不相应，<a id="a-HG"></a>如实观四正断、<a id="a-HH"></a>四神足、<a id="a-HI"></a>五根、<a id="a-HJ"></a>五力、<a id="a-HK"></a>七等觉支、<a id="a-HL"></a>八圣道支非相应非不相应，<a id="a-HM"></a>是菩萨摩诃萨能与六种波罗蜜多常共相应，<a id="a-HN"></a>不相舍离。</p>
  <p id="aHO">“善现，<a id="a-HP"></a>若菩萨摩诃萨如实观空解脱门非相应非不相应，<a id="a-HQ"></a>如实观无相、<a id="a-HR"></a>无愿解脱门非相应非不相应，<a id="a-HS"></a>是菩萨摩诃萨能与六种波罗蜜多常共相应，<a id="a-HT"></a>不相舍离。</p>
  <p id="aHU">“善现，<a id="a-HV"></a>若菩萨摩诃萨如实观五眼非相应非不相应，<a id="a-HW"></a>如实观六神通非相应非不相应，<a id="a-HX"></a>是菩萨摩诃萨能与六种波罗蜜多常共相应，<a id="a-HY"></a>不相舍离。</p>
  <p id="aHZ">“善现，<a id="a-Ha"></a>若菩萨摩诃萨如实观佛十力非相应非不相应，<a id="a-Hb"></a>如实观四无所畏、<a id="a-Hc"></a>四无礙解、<a id="a-Hd"></a>大慈、<a id="a-He"></a>大悲、<a id="a-Hf"></a>大喜、<a id="a-Hg"></a>大舍、<a id="a-Hh"></a>十八佛不共法非相应非不相应，<a id="a-Hi"></a>是菩萨摩诃萨能与六种波罗蜜多常共相应，<a id="a-Hj"></a>不相舍离。</p>
  <p id="aHk">“善现，<a id="a-Hl"></a>若菩萨摩诃萨如实观无忘失法非相应非不相应，<a id="a-Hm"></a>如实观恒住舍性非相应非不相应，<a id="a-Hn"></a>是菩萨摩诃萨能与六种波罗蜜多常共相应，<a id="a-Ho"></a>不相舍离。</p>
  <p id="aHp">“善现，<a id="a-Hq"></a>若菩萨摩诃萨如实观一切智非相应非不相应，<a id="a-Hr"></a>如实观道相智、<a id="a-Hs"></a>一切相智非相应非不相应，<a id="a-Ht"></a>是菩萨摩诃萨能与六种波罗蜜多常共相应，<a id="a-Hu"></a>不相舍离。</p>
  <p id="aHv">“善现，<a id="a-Hw"></a>若菩萨摩诃萨如实观一切陀罗尼门非相应非不相应，<a id="a-Hx"></a>如实观一切三摩地门非相应非不相应，<a id="a-Hy"></a>是菩萨摩诃萨能与六种波罗蜜多常共相应，<a id="a-Hz"></a>不相舍离。</p>
  <p id="aI0">“善现，<a id="a-I1"></a>若菩萨摩诃萨如实观预流果非相应非不相应，<a id="a-I2"></a>如实观一来、<a id="a-I3"></a>不还、<a id="a-I4"></a>阿罗汉果非相应非不相应，<a id="a-I5"></a>是菩萨摩诃萨能与六种波罗蜜多常共相应，<a id="a-I6"></a>不相舍离。</p>
  <p id="aI7">“善现，<a id="a-I8"></a>若菩萨摩诃萨如实观独觉菩提非相应非不相应，<a id="a-I9"></a>是菩萨摩诃萨能与六种波罗蜜多常共相应，<a id="a-IA"></a>不相舍离。</p>
  <p id="aIB">“善现，<a id="a-IC"></a>若菩萨摩诃萨如实观一切菩萨摩诃萨行非相应非不相应，<a id="a-ID"></a>是菩萨摩诃萨能与六种波罗蜜多常共相应，<a id="a-IE"></a>不相舍离。</p>
  <p id="aIF">“善现，<a id="a-IG"></a>若菩萨摩诃萨如实观诸佛无上正等菩提非相应非不相应，<a id="a-IH"></a>是菩萨摩诃萨能与六种波罗蜜多常共相应，<a id="a-II"></a>不相舍离。</p>
  <p id="aIJ">“复次，<a id="a-IK"></a>善现，<a id="a-IL"></a>若菩萨摩诃萨恒作是念：<a id="a-IM"></a>‘我不应住色，<a id="a-IN"></a>亦不应住受、<a id="a-IO"></a>想、<a id="a-IP"></a>行、<a id="a-IQ"></a>识。<a id="a-IR"></a>何以故？<a id="a-IS"></a>色非能住、<a id="a-IT"></a>非所住，<a id="a-IU"></a>受、<a id="a-IV"></a>想、<a id="a-IW"></a>行、<a id="a-IX"></a>识亦非能住、<a id="a-IY"></a>非所住故。<a id="a-IZ"></a>’善现，<a id="a-Ia"></a>是菩萨摩诃萨能与六种波罗蜜多常共相应，<a id="a-Ib"></a>不相舍离。</p>
  <p id="aIc">“善现，<a id="a-Id"></a>若菩萨摩诃萨恒作是念：<a id="a-Ie"></a>‘我不应住眼处，<a id="a-If"></a>亦不应住耳、<a id="a-Ig"></a>鼻、<a id="a-Ih"></a>舌、<a id="a-Ii"></a>身、<a id="a-Ij"></a>意处。<a id="a-Ik"></a>何以故？<a id="a-Il"></a>眼处非能住、<a id="a-Im"></a>非所住，<a id="a-In"></a>耳、<a id="a-Io"></a>鼻、<a id="a-Ip"></a>舌、<a id="a-Iq"></a>身、<a id="a-Ir"></a>意处亦非能住、<a id="a-Is"></a>非所住故。<a id="a-It"></a>’善现，<a id="a-Iu"></a>是菩萨摩诃萨能与六种波罗蜜多常共相应，<a id="a-Iv"></a>不相舍离。</p>
  <p id="aIw">“善现，<a id="a-Ix"></a>若菩萨摩诃萨恒作是念：<a id="a-Iy"></a>‘我不应住色处，<a id="a-Iz"></a>亦不应住声、<a id="a-J0"></a>香、<a id="a-J1"></a>味、<a id="a-J2"></a>触、<a id="a-J3"></a>法处。<a id="a-J4"></a>何以故？<a id="a-J5"></a>色处非能住、<a id="a-J6"></a>非所住，<a id="a-J7"></a>声、<a id="a-J8"></a>香、<a id="a-J9"></a>味、<a id="a-JA"></a>触、<a id="a-JB"></a>法处亦非能住、<a id="a-JC"></a>非所住故。<a id="a-JD"></a>’善现，<a id="a-JE"></a>是菩萨摩诃萨能与六种波罗蜜多常共相应，<a id="a-JF"></a>不相舍离。</p>
 </body>
</html>