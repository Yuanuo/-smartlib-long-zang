<!doctype html>
<html id="z3IBT879k" data-ver="1160">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百九十一</h1>
  <h2 id="a2">第十五静虑波罗蜜多分之一</h2>
  <p id="a3">如是我闻：<a id="a-4"></a>一时，<a id="a-5"></a>薄伽梵住王舍城鹫峰山中，<a id="a-6"></a>与大苾蒭众千二百五十人俱。</p>
  <p id="a7">尔时，<a id="a-8"></a>具寿舍利子白佛言：<a id="a-9"></a>“世尊，<a id="a-A"></a>若菩萨摩诃萨欲证无上正等菩提，<a id="a-B"></a>云何方便安住静虑波罗蜜多？<a id="a-C"></a>”</p>
  <p id="aD">尔时，<a id="a-E"></a>世尊告舍利子：<a id="a-F"></a>“若菩萨摩诃萨欲证无上正等菩提，<a id="a-G"></a>应先入初静虑，<a id="a-H"></a>既入如是初静虑已，<a id="a-I"></a>应作是念：<a id="a-J"></a>‘我从无际生死已来，<a id="a-K"></a>数数曾入如是静虑，<a id="a-L"></a>作所应作，<a id="a-M"></a>身心寂静，<a id="a-N"></a>故此静虑于我有恩；<a id="a-O"></a>今复应入，<a id="a-P"></a>作所应作，<a id="a-Q"></a>此为一切功德所依。<a id="a-R"></a>’次复应入第二静虑，<a id="a-S"></a>既入如是第二静虑已，<a id="a-T"></a>应作是念：<a id="a-U"></a>‘我从无际生死已来，<a id="a-V"></a>数数曾入如是静虑，<a id="a-W"></a>作所应作，<a id="a-X"></a>身心寂静，<a id="a-Y"></a>故此静虑于我有恩；<a id="a-Z"></a>今复应入，<a id="a-a"></a>作所应作，<a id="a-b"></a>此为一切功德所依。<a id="a-c"></a>’次复应入第三静虑，<a id="a-d"></a>既入如是第三静虑已，<a id="a-e"></a>应作是念：<a id="a-f"></a>‘我从无际生死已来，<a id="a-g"></a>数数曾入如是静虑，<a id="a-h"></a>作所应作，<a id="a-i"></a>身心寂静，<a id="a-j"></a>故此静虑于我有恩；<a id="a-k"></a>今复应入，<a id="a-l"></a>作所应作，<a id="a-m"></a>此为一切功德所依。<a id="a-n"></a>’次复应入第四静虑，<a id="a-o"></a>既入如是第四静虑已，<a id="a-p"></a>应作是念：<a id="a-q"></a>‘我从无际生死已来，<a id="a-r"></a>数数曾入如是静虑，<a id="a-s"></a>作所应作，<a id="a-t"></a>身心寂静，<a id="a-u"></a>故此静虑于我有恩；<a id="a-v"></a>今复应入，<a id="a-w"></a>作所应作，<a id="a-x"></a>此为一切功德所依。<a id="a-y"></a>’</p>
  <p id="az">“此菩萨摩诃萨既入如是四静虑已，<a id="a-10"></a>复应思惟：<a id="a-11"></a>‘此四静虑于诸菩萨摩诃萨众有大恩德，<a id="a-12"></a>与诸菩萨摩诃萨众为所依止，<a id="a-13"></a>谓诸菩萨摩诃萨众将得无上正等觉时，<a id="a-14"></a>皆渐次入此四静虑，<a id="a-15"></a>既入如是四静虑已，<a id="a-16"></a>依第四静虑引发五神通，<a id="a-17"></a>降伏魔军成无上觉。<a id="a-18"></a>’此菩萨摩诃萨应作是念：<a id="a-19"></a>‘往昔菩萨摩诃萨众皆修静虑波罗蜜多，<a id="a-1A"></a>我亦应修；<a id="a-1B"></a>往昔菩萨摩诃萨众皆学静虑波罗蜜多，<a id="a-1C"></a>我亦应学；<a id="a-1D"></a>往昔菩萨摩诃萨众皆依静虑波罗蜜多，<a id="a-1E"></a>随意所乐引发般若波罗蜜多，<a id="a-1F"></a>我亦应依如是静虑波罗蜜多，<a id="a-1G"></a>随意所乐引发般若波罗蜜多。<a id="a-1H"></a>’</p>
  <p id="a1I">“又，<a id="a-1J"></a>舍利子，<a id="a-1K"></a>一切菩萨摩诃萨众无不皆依第四静虑，<a id="a-1L"></a>方便趣入正性离生，<a id="a-1M"></a>证会真如舍异生性；<a id="a-1N"></a>一切菩萨摩诃萨众无不皆依第四静虑，<a id="a-1O"></a>方便引发金刚喻定，<a id="a-1P"></a>永尽诸漏证如来智。<a id="a-1Q"></a>是故当知第四静虑于诸菩萨摩诃萨众有大恩德，<a id="a-1R"></a>能令菩萨摩诃萨众最初趣入正性离生，<a id="a-1S"></a>证会真如舍异生性，<a id="a-1T"></a>最后证得所求无上正等菩提。<a id="a-1U"></a>由此菩萨摩诃萨众应数现入第四静虑，<a id="a-1V"></a>如是菩萨摩诃萨众虽能现入此四静虑，<a id="a-1W"></a>而不味著四静虑乐及此等流胜妙生处。</p>
  <p id="a1X">“又，<a id="a-1Y"></a>舍利子，<a id="a-1Z"></a>一切菩萨摩诃萨众安住如是四种静虑，<a id="a-1a"></a>为胜方便引诸功德：<a id="a-1b"></a>如是菩萨摩诃萨众依第四静虑，<a id="a-1c"></a>起空无边处想，<a id="a-1d"></a>引空无边处定；<a id="a-1e"></a>如是菩萨摩诃萨众依空无边处定，<a id="a-1f"></a>起识无边处想，<a id="a-1g"></a>引识无边处定；<a id="a-1h"></a>如是菩萨摩诃萨众依识无边处定，<a id="a-1i"></a>起无所有处想，<a id="a-1j"></a>引无所有处定；<a id="a-1k"></a>如是菩萨摩诃萨众依无所有处定，<a id="a-1l"></a>起非有想非无想处想，<a id="a-1m"></a>引非想非非想处定。<a id="a-1n"></a>如是菩萨摩诃萨众虽能现入四无色定，<a id="a-1o"></a>而不味著四无色定及此所得胜妙生处。<a id="a-1p"></a>”</p>
  <p id="a1q">尔时，<a id="a-1r"></a>舍利子白佛言：<a id="a-1s"></a>“世尊，<a id="a-1t"></a>诸菩萨摩诃萨观何义故，<a id="a-1u"></a>虽能现入灭受想定而不现入？<a id="a-1v"></a>”</p>
  <p id="a1w">尔时，<a id="a-1x"></a>佛告舍利子言：<a id="a-1y"></a>“诸菩萨摩诃萨怖堕声闻及独觉地故，<a id="a-1z"></a>不现入灭受想定，<a id="a-20"></a>勿著此定寂灭安乐，<a id="a-21"></a>便欣证入阿罗汉果或独觉果入般涅槃。<a id="a-22"></a>诸菩萨摩诃萨观如是义，<a id="a-23"></a>虽能现入灭受想定而不现入。<a id="a-24"></a>”</p>
  <p id="a25">时，<a id="a-26"></a>舍利子便白佛言：<a id="a-27"></a>“诸菩萨摩诃萨甚为希有能为难事，<a id="a-28"></a>谓虽现入如是诸定，<a id="a-29"></a>而于诸定不生味著，<a id="a-2A"></a>又虽现入如是诸定能起胜用，<a id="a-2B"></a>而不离染。<a id="a-2C"></a>”</p>
  <p id="a2D">佛言：<a id="a-2E"></a>“如是，<a id="a-2F"></a>如汝所说，<a id="a-2G"></a>诸菩萨摩诃萨甚为希有能为难事。<a id="a-2H"></a>又，<a id="a-2I"></a>舍利子，<a id="a-2J"></a>诸菩萨摩诃萨最极希有，<a id="a-2K"></a>谓虽现入四种静虑、<a id="a-2L"></a>四无色定寂静安乐，<a id="a-2M"></a>而不味著亦不离染。<a id="a-2N"></a>我今为汝略说譬喻，<a id="a-2O"></a>令于此义得圆满解。</p>
  <p id="a2P">“如有生此赡部洲人，<a id="a-2Q"></a>虽于欲界未得离染，<a id="a-2R"></a>而或得往北俱卢洲，<a id="a-2S"></a>因见彼洲女无系属形容端正游戏自在，<a id="a-2T"></a>又见彼洲衣服严具鲜净殊妙皆依树生，<a id="a-2U"></a>又见彼洲有香粳米其味甘美不种自生，<a id="a-2V"></a>又见彼洲触处皆有种种珍宝甚可爱玩，<a id="a-2W"></a>见彼洲人于如是类随意受用无定系属，<a id="a-2X"></a>正受用时非极耽染，<a id="a-2Y"></a>既受用已舍而无恋。<a id="a-2Z"></a>赡部洲人虽未离染，<a id="a-2a"></a>具观见彼种种胜事，<a id="a-2b"></a>而不贪著舍弃还归，<a id="a-2c"></a>当知是人甚为希有。</p>
  <p id="a2d">“如是菩萨摩诃萨众，<a id="a-2e"></a>虽复现入四种静虑、<a id="a-2f"></a>四无色定寂静安乐，<a id="a-2g"></a>历观其中所起种种微妙寂静殊胜功德，<a id="a-2h"></a>而不味著还入欲界，<a id="a-2i"></a>方便善巧依欲界身，<a id="a-2j"></a>精勤修学布施、<a id="a-2k"></a>净戒、<a id="a-2l"></a>安忍、<a id="a-2m"></a>精进、<a id="a-2n"></a>静虑、<a id="a-2o"></a>般若波罗蜜多，<a id="a-2p"></a>精勤修学内空、<a id="a-2q"></a>外空、<a id="a-2r"></a>内外空、<a id="a-2s"></a>空空、<a id="a-2t"></a>大空、<a id="a-2u"></a>胜义空、<a id="a-2v"></a>有为空、<a id="a-2w"></a>无为空、<a id="a-2x"></a>毕竟空、<a id="a-2y"></a>无际空、<a id="a-2z"></a>散空、<a id="a-30"></a>无变异空、<a id="a-31"></a>本性空、<a id="a-32"></a>自相空、<a id="a-33"></a>共相空、<a id="a-34"></a>一切法空、<a id="a-35"></a>不可得空、<a id="a-36"></a>无性空、<a id="a-37"></a>自性空、<a id="a-38"></a>无性自性空观，<a id="a-39"></a>精勤修学诸法真如、<a id="a-3A"></a>法界、<a id="a-3B"></a>法性、<a id="a-3C"></a>不虚妄性、<a id="a-3D"></a>不变异性、<a id="a-3E"></a>平等性、<a id="a-3F"></a>离生性、<a id="a-3G"></a>法定、<a id="a-3H"></a>法住、<a id="a-3I"></a>实际、<a id="a-3J"></a>虚空界、<a id="a-3K"></a>不思议界观，<a id="a-3L"></a>精勤修学无明缘行，<a id="a-3M"></a>行缘识，<a id="a-3N"></a>识缘名色，<a id="a-3O"></a>名色缘六处，<a id="a-3P"></a>六处缘触，<a id="a-3Q"></a>触缘受，<a id="a-3R"></a>受缘爱，<a id="a-3S"></a>爱缘取，<a id="a-3T"></a>取缘有、<a id="a-3U"></a>有缘生，<a id="a-3V"></a>生缘老死观，<a id="a-3W"></a>精勤修学无明灭故行灭，<a id="a-3X"></a>行灭故识灭，<a id="a-3Y"></a>识灭故名色灭，<a id="a-3Z"></a>名色灭故六处灭，<a id="a-3a"></a>六处灭故触灭，<a id="a-3b"></a>触灭故受灭，<a id="a-3c"></a>受灭故爱灭，<a id="a-3d"></a>爱灭故取灭，<a id="a-3e"></a>取灭故有灭，<a id="a-3f"></a>有灭故生灭，<a id="a-3g"></a>生灭故老死灭观；<a id="a-3h"></a>精勤修学若苦、<a id="a-3i"></a>若无常、<a id="a-3j"></a>若空、<a id="a-3k"></a>若无我苦圣谛观，<a id="a-3l"></a>精勤修学若因、<a id="a-3m"></a>若集、<a id="a-3n"></a>若生、<a id="a-3o"></a>若缘集圣谛观，<a id="a-3p"></a>精勤修学若灭、<a id="a-3q"></a>若静、<a id="a-3r"></a>若妙、<a id="a-3s"></a>若离灭圣谛观，<a id="a-3t"></a>精勤修学若道、<a id="a-3u"></a>若如、<a id="a-3v"></a>若行、<a id="a-3w"></a>若出道圣谛观，<a id="a-3x"></a>精勤修学慈、<a id="a-3y"></a>悲、<a id="a-3z"></a>喜、<a id="a-40"></a>舍四无量观，<a id="a-41"></a>精勤修学四念住、<a id="a-42"></a>四正断、<a id="a-43"></a>四神足、<a id="a-44"></a>五根、<a id="a-45"></a>五力、<a id="a-46"></a>七等觉支、<a id="a-47"></a>八圣道支，<a id="a-48"></a>精勤修学八解脱、<a id="a-49"></a>八胜处、<a id="a-4A"></a>九次第定、<a id="a-4B"></a>十遍处，<a id="a-4C"></a>精勤修学空、<a id="a-4D"></a>无相、<a id="a-4E"></a>无愿解脱门，<a id="a-4F"></a>精勤修学净观地、<a id="a-4G"></a>种性地、<a id="a-4H"></a>第八地、<a id="a-4I"></a>具见地、<a id="a-4J"></a>薄地、<a id="a-4K"></a>离欲地、<a id="a-4L"></a>已办地、<a id="a-4M"></a>独觉地、<a id="a-4N"></a>菩萨地、<a id="a-4O"></a>如来地智，<a id="a-4P"></a>精勤修学极喜地、<a id="a-4Q"></a>离垢地、<a id="a-4R"></a>发光地、<a id="a-4S"></a>焰慧地、<a id="a-4T"></a>极难胜地、<a id="a-4U"></a>现前地、<a id="a-4V"></a>远行地、<a id="a-4W"></a>不动地、<a id="a-4X"></a>善慧地、<a id="a-4Y"></a>法云地，<a id="a-4Z"></a>精勤修学陀罗尼门、<a id="a-4a"></a>三摩地门，<a id="a-4b"></a>精勤修学清净五眼、<a id="a-4c"></a>六胜神通，<a id="a-4d"></a>精勤修学如来十力、<a id="a-4e"></a>四无所畏、<a id="a-4f"></a>四无礙解，<a id="a-4g"></a>精勤修学大慈、<a id="a-4h"></a>大悲、<a id="a-4i"></a>大喜、<a id="a-4j"></a>大舍、<a id="a-4k"></a>十八佛不共法，<a id="a-4l"></a>精勤修学三十二大士相、<a id="a-4m"></a>八十随好，<a id="a-4n"></a>精勤修学无忘失法、<a id="a-4o"></a>恒住舍性，<a id="a-4p"></a>精勤修学一切智、<a id="a-4q"></a>道相智、<a id="a-4r"></a>一切相智，<a id="a-4s"></a>精勤修学分别预流、<a id="a-4t"></a>一来、<a id="a-4u"></a>不还、<a id="a-4v"></a>阿罗汉果、<a id="a-4w"></a>独觉菩提诸善巧智，<a id="a-4x"></a>精勤修学一切菩萨摩诃萨行，<a id="a-4y"></a>精勤修学诸佛无上正等菩提，<a id="a-4z"></a>亦劝有情修诸善法，<a id="a-50"></a>如是等事甚为希有。<a id="a-51"></a>”</p>
  <p id="a52">尔时，<a id="a-53"></a>舍利子白佛言：<a id="a-54"></a>“世尊，<a id="a-55"></a>何缘如来、<a id="a-56"></a>应、<a id="a-57"></a>正等觉，<a id="a-58"></a>许诸菩萨摩诃萨众，<a id="a-59"></a>舍胜定地寂静安乐，<a id="a-5A"></a>还受下劣欲界之身？<a id="a-5B"></a>”</p>
  <p id="a5C">尔时，<a id="a-5D"></a>世尊告舍利子：<a id="a-5E"></a>“诸佛法尔，<a id="a-5F"></a>不许菩萨摩诃萨众生长寿天。<a id="a-5G"></a>何以故？<a id="a-5H"></a>舍利子，<a id="a-5I"></a>勿谓菩萨摩诃萨众生长寿天，<a id="a-5J"></a>远离所修布施、<a id="a-5K"></a>净戒、<a id="a-5L"></a>安忍、<a id="a-5M"></a>精进、<a id="a-5N"></a>静虑、<a id="a-5O"></a>般若波罗蜜多及余无边菩提分法，<a id="a-5P"></a>由斯迟证所求无上正等菩提。<a id="a-5Q"></a>是故如来、<a id="a-5R"></a>应、<a id="a-5S"></a>正等觉，<a id="a-5T"></a>许诸菩萨摩诃萨众，<a id="a-5U"></a>舍胜定地寂静安乐，<a id="a-5V"></a>还受下劣欲界之身，<a id="a-5W"></a>不许菩萨摩诃萨众生长寿天失本所愿。<a id="a-5X"></a>”</p>
  <p id="a5Y">时，<a id="a-5Z"></a>舍利子便白佛言：<a id="a-5a"></a>“诸菩萨摩诃萨甚为希有能为难事，<a id="a-5b"></a>谓舍胜定寂静安乐，<a id="a-5c"></a>还受下劣杂秽地身。<a id="a-5d"></a>譬如有人未离欲染，<a id="a-5e"></a>遇见女宝在空林中，<a id="a-5f"></a>形貌端严甚可爱乐，<a id="a-5g"></a>虽具观见种种身支，<a id="a-5h"></a>而能制心不行放逸；<a id="a-5i"></a>后于余处遇见女人，<a id="a-5j"></a>形貌粗丑鄙秽下贱，<a id="a-5k"></a>返往贪爱遂行放逸。<a id="a-5l"></a>如是菩萨摩诃萨众，<a id="a-5m"></a>虽数安住微妙寂静四种静虑及四无色，<a id="a-5n"></a>而能弃舍，<a id="a-5o"></a>还受欲界种种杂秽下劣之身，<a id="a-5p"></a>故甚希有、<a id="a-5q"></a>能为难事。<a id="a-5r"></a>”</p>
  <p id="a5s">尔时，<a id="a-5t"></a>佛告舍利子言：<a id="a-5u"></a>“如是菩萨摩诃萨众弃舍胜地受欲界身，<a id="a-5v"></a>当知是为方便善巧。<a id="a-5w"></a>何以故？<a id="a-5x"></a>舍利子，<a id="a-5y"></a>是诸菩萨摩诃萨众，<a id="a-5z"></a>勤求无上正等菩提，<a id="a-60"></a>舍胜地身还生欲界，<a id="a-61"></a>起胜作意方便善巧。</p>
  <p id="a62">“虽观色蕴常无常性都不可得，<a id="a-63"></a>及观受、<a id="a-64"></a>想、<a id="a-65"></a>行、<a id="a-66"></a>识蕴常无常性亦不可得，<a id="a-67"></a>而不弃舍一切智智。<a id="a-68"></a>虽观色蕴乐无乐性都不可得，<a id="a-69"></a>及观受、<a id="a-6A"></a>想、<a id="a-6B"></a>行、<a id="a-6C"></a>识蕴乐无乐性亦不可得，<a id="a-6D"></a>而不弃舍一切智智。<a id="a-6E"></a>虽观色蕴我无我性都不可得，<a id="a-6F"></a>及观受、<a id="a-6G"></a>想、<a id="a-6H"></a>行、<a id="a-6I"></a>识蕴我无我性亦不可得，<a id="a-6J"></a>而不弃舍一切智智。<a id="a-6K"></a>虽观色蕴净不净性都不可得，<a id="a-6L"></a>及观受、<a id="a-6M"></a>想、<a id="a-6N"></a>行、<a id="a-6O"></a>识蕴净不净性亦不可得，<a id="a-6P"></a>而不弃舍一切智智。<a id="a-6Q"></a>虽观色蕴空不空性都不可得，<a id="a-6R"></a>及观受、<a id="a-6S"></a>想、<a id="a-6T"></a>行、<a id="a-6U"></a>识蕴空不空性亦不可得，<a id="a-6V"></a>而不弃舍一切智智。<a id="a-6W"></a>虽观色蕴相无相性都不可得，<a id="a-6X"></a>及观受、<a id="a-6Y"></a>想、<a id="a-6Z"></a>行、<a id="a-6a"></a>识蕴相无相性亦不可得，<a id="a-6b"></a>而不弃舍一切智智。<a id="a-6c"></a>虽观色蕴愿无愿性都不可得，<a id="a-6d"></a>及观受、<a id="a-6e"></a>想、<a id="a-6f"></a>行、<a id="a-6g"></a>识蕴愿无愿性亦不可得，<a id="a-6h"></a>而不弃舍一切智智。<a id="a-6i"></a>虽观色蕴远离不远离性都不可得，<a id="a-6j"></a>及观受、<a id="a-6k"></a>想、<a id="a-6l"></a>行、<a id="a-6m"></a>识蕴远离不远离性亦不可得，<a id="a-6n"></a>而不弃舍一切智智。<a id="a-6o"></a>虽观色蕴寂静不寂静性都不可得，<a id="a-6p"></a>及观受、<a id="a-6q"></a>想、<a id="a-6r"></a>行、<a id="a-6s"></a>识蕴寂静不寂静性亦不可得，<a id="a-6t"></a>而不弃舍一切智智。</p>
  <p id="a6u">“虽观眼处常无常性都不可得，<a id="a-6v"></a>及观耳、<a id="a-6w"></a>鼻、<a id="a-6x"></a>舌、<a id="a-6y"></a>身、<a id="a-6z"></a>意处常无常性亦不可得，<a id="a-70"></a>而不弃舍一切智智。<a id="a-71"></a>虽观眼处乐无乐性都不可得，<a id="a-72"></a>及观耳、<a id="a-73"></a>鼻、<a id="a-74"></a>舌、<a id="a-75"></a>身、<a id="a-76"></a>意处乐无乐性亦不可得，<a id="a-77"></a>而不弃舍一切智智。<a id="a-78"></a>虽观眼处我无我性都不可得，<a id="a-79"></a>及观耳、<a id="a-7A"></a>鼻、<a id="a-7B"></a>舌、<a id="a-7C"></a>身、<a id="a-7D"></a>意处我无我性亦不可得，<a id="a-7E"></a>而不弃舍一切智智。<a id="a-7F"></a>虽观眼处净不净性都不可得，<a id="a-7G"></a>及观耳、<a id="a-7H"></a>鼻、<a id="a-7I"></a>舌、<a id="a-7J"></a>身、<a id="a-7K"></a>意处净不净性亦不可得，<a id="a-7L"></a>而不弃舍一切智智。<a id="a-7M"></a>虽观眼处空不空性都不可得，<a id="a-7N"></a>及观耳、<a id="a-7O"></a>鼻、<a id="a-7P"></a>舌、<a id="a-7Q"></a>身、<a id="a-7R"></a>意处空不空性亦不可得，<a id="a-7S"></a>而不弃舍一切智智。<a id="a-7T"></a>虽观眼处相无相性都不可得，<a id="a-7U"></a>及观耳、<a id="a-7V"></a>鼻、<a id="a-7W"></a>舌、<a id="a-7X"></a>身、<a id="a-7Y"></a>意处相无相性亦不可得，<a id="a-7Z"></a>而不弃舍一切智智。<a id="a-7a"></a>虽观眼处愿无愿性都不可得，<a id="a-7b"></a>及观耳、<a id="a-7c"></a>鼻、<a id="a-7d"></a>舌、<a id="a-7e"></a>身、<a id="a-7f"></a>意处愿无愿性亦不可得，<a id="a-7g"></a>而不弃舍一切智智。<a id="a-7h"></a>虽观眼处远离不远离性都不可得，<a id="a-7i"></a>及观耳、<a id="a-7j"></a>鼻、<a id="a-7k"></a>舌、<a id="a-7l"></a>身、<a id="a-7m"></a>意处远离不远离性亦不可得，<a id="a-7n"></a>而不弃舍一切智智。<a id="a-7o"></a>虽观眼处寂静不寂静性都不可得，<a id="a-7p"></a>及观耳、<a id="a-7q"></a>鼻、<a id="a-7r"></a>舌、<a id="a-7s"></a>身、<a id="a-7t"></a>意处寂静不寂静性亦不可得，<a id="a-7u"></a>而不弃舍一切智智。</p>
  <p id="a7v">“虽观色处常无常性都不可得，<a id="a-7w"></a>及观声、<a id="a-7x"></a>香、<a id="a-7y"></a>味、<a id="a-7z"></a>触、<a id="a-80"></a>法处常无常性亦不可得，<a id="a-81"></a>而不弃舍一切智智。<a id="a-82"></a>虽观色处乐无乐性都不可得，<a id="a-83"></a>及观声、<a id="a-84"></a>香、<a id="a-85"></a>味、<a id="a-86"></a>触、<a id="a-87"></a>法处乐无乐性亦不可得，<a id="a-88"></a>而不弃舍一切智智。<a id="a-89"></a>虽观色处我无我性都不可得，<a id="a-8A"></a>及观声、<a id="a-8B"></a>香、<a id="a-8C"></a>味、<a id="a-8D"></a>触、<a id="a-8E"></a>法处我无我性亦不可得，<a id="a-8F"></a>而不弃舍一切智智。<a id="a-8G"></a>虽观色处净不净性都不可得，<a id="a-8H"></a>及观声、<a id="a-8I"></a>香、<a id="a-8J"></a>味、<a id="a-8K"></a>触、<a id="a-8L"></a>法处净不净性亦不可得，<a id="a-8M"></a>而不弃舍一切智智。<a id="a-8N"></a>虽观色处空不空性都不可得，<a id="a-8O"></a>及观声、<a id="a-8P"></a>香、<a id="a-8Q"></a>味、<a id="a-8R"></a>触、<a id="a-8S"></a>法处空不空性亦不可得，<a id="a-8T"></a>而不弃舍一切智智。<a id="a-8U"></a>虽观色处相无相性都不可得，<a id="a-8V"></a>及观声、<a id="a-8W"></a>香、<a id="a-8X"></a>味、<a id="a-8Y"></a>触、<a id="a-8Z"></a>法处相无相性亦不可得，<a id="a-8a"></a>而不弃舍一切智智。<a id="a-8b"></a>虽观色处愿无愿性都不可得，<a id="a-8c"></a>及观声、<a id="a-8d"></a>香、<a id="a-8e"></a>味、<a id="a-8f"></a>触、<a id="a-8g"></a>法处愿无愿性亦不可得，<a id="a-8h"></a>而不弃舍一切智智。<a id="a-8i"></a>虽观色处远离不远离性都不可得，<a id="a-8j"></a>及观声、<a id="a-8k"></a>香、<a id="a-8l"></a>味、<a id="a-8m"></a>触、<a id="a-8n"></a>法处远离不远离性亦不可得，<a id="a-8o"></a>而不弃舍一切智智。<a id="a-8p"></a>虽观色处寂静不寂静性都不可得，<a id="a-8q"></a>及观声、<a id="a-8r"></a>香、<a id="a-8s"></a>味、<a id="a-8t"></a>触、<a id="a-8u"></a>法处寂静不寂静性亦不可得，<a id="a-8v"></a>而不弃舍一切智智。</p>
  <p id="a8w">“虽观眼界常无常性都不可得，<a id="a-8x"></a>及观耳、<a id="a-8y"></a>鼻、<a id="a-8z"></a>舌、<a id="a-90"></a>身、<a id="a-91"></a>意界常无常性亦不可得，<a id="a-92"></a>而不弃舍一切智智。<a id="a-93"></a>虽观眼界乐无乐性都不可得，<a id="a-94"></a>及观耳、<a id="a-95"></a>鼻、<a id="a-96"></a>舌、<a id="a-97"></a>身、<a id="a-98"></a>意界乐无乐性亦不可得，<a id="a-99"></a>而不弃舍一切智智。<a id="a-9A"></a>虽观眼界我无我性都不可得，<a id="a-9B"></a>及观耳、<a id="a-9C"></a>鼻、<a id="a-9D"></a>舌、<a id="a-9E"></a>身、<a id="a-9F"></a>意界我无我性亦不可得，<a id="a-9G"></a>而不弃舍一切智智。<a id="a-9H"></a>虽观眼界净不净性都不可得，<a id="a-9I"></a>及观耳、<a id="a-9J"></a>鼻、<a id="a-9K"></a>舌、<a id="a-9L"></a>身、<a id="a-9M"></a>意界净不净性亦不可得，<a id="a-9N"></a>而不弃舍一切智智。<a id="a-9O"></a>虽观眼界空不空性都不可得，<a id="a-9P"></a>及观耳、<a id="a-9Q"></a>鼻、<a id="a-9R"></a>舌、<a id="a-9S"></a>身、<a id="a-9T"></a>意界空不空性亦不可得，<a id="a-9U"></a>而不弃舍一切智智。<a id="a-9V"></a>虽观眼界相无相性都不可得，<a id="a-9W"></a>及观耳、<a id="a-9X"></a>鼻、<a id="a-9Y"></a>舌、<a id="a-9Z"></a>身、<a id="a-9a"></a>意界相无相性亦不可得，<a id="a-9b"></a>而不弃舍一切智智。<a id="a-9c"></a>虽观眼界愿无愿性都不可得，<a id="a-9d"></a>及观耳、<a id="a-9e"></a>鼻、<a id="a-9f"></a>舌、<a id="a-9g"></a>身、<a id="a-9h"></a>意界愿无愿性亦不可得，<a id="a-9i"></a>而不弃舍一切智智。<a id="a-9j"></a>虽观眼界远离不远离性都不可得，<a id="a-9k"></a>及观耳、<a id="a-9l"></a>鼻、<a id="a-9m"></a>舌、<a id="a-9n"></a>身、<a id="a-9o"></a>意界远离不远离性亦不可得，<a id="a-9p"></a>而不弃舍一切智智。<a id="a-9q"></a>虽观眼界寂静不寂静性都不可得，<a id="a-9r"></a>及观耳、<a id="a-9s"></a>鼻、<a id="a-9t"></a>舌、<a id="a-9u"></a>身、<a id="a-9v"></a>意界寂静不寂静性亦不可得，<a id="a-9w"></a>而不弃舍一切智智。</p>
  <p id="a9x">“虽观色界常无常性都不可得，<a id="a-9y"></a>及观声、<a id="a-9z"></a>香、<a id="a-A0"></a>味、<a id="a-A1"></a>触、<a id="a-A2"></a>法界常无常性亦不可得，<a id="a-A3"></a>而不弃舍一切智智。<a id="a-A4"></a>虽观色界乐无乐性都不可得，<a id="a-A5"></a>及观声、<a id="a-A6"></a>香、<a id="a-A7"></a>味、<a id="a-A8"></a>触、<a id="a-A9"></a>法界乐无乐性亦不可得，<a id="a-AA"></a>而不弃舍一切智智。<a id="a-AB"></a>虽观色界我无我性都不可得，<a id="a-AC"></a>及观声、<a id="a-AD"></a>香、<a id="a-AE"></a>味、<a id="a-AF"></a>触、<a id="a-AG"></a>法界我无我性亦不可得，<a id="a-AH"></a>而不弃舍一切智智。<a id="a-AI"></a>虽观色界净不净性都不可得，<a id="a-AJ"></a>及观声、<a id="a-AK"></a>香、<a id="a-AL"></a>味、<a id="a-AM"></a>触、<a id="a-AN"></a>法界净不净性亦不可得，<a id="a-AO"></a>而不弃舍一切智智。<a id="a-AP"></a>虽观色界空不空性都不可得，<a id="a-AQ"></a>及观声、<a id="a-AR"></a>香、<a id="a-AS"></a>味、<a id="a-AT"></a>触、<a id="a-AU"></a>法界空不空性亦不可得，<a id="a-AV"></a>而不弃舍一切智智。<a id="a-AW"></a>虽观色界相无相性都不可得，<a id="a-AX"></a>及观声、<a id="a-AY"></a>香、<a id="a-AZ"></a>味、<a id="a-Aa"></a>触、<a id="a-Ab"></a>法界相无相性亦不可得，<a id="a-Ac"></a>而不弃舍一切智智。<a id="a-Ad"></a>虽观色界愿无愿性都不可得，<a id="a-Ae"></a>及观声、<a id="a-Af"></a>香、<a id="a-Ag"></a>味、<a id="a-Ah"></a>触、<a id="a-Ai"></a>法界愿无愿性亦不可得，<a id="a-Aj"></a>而不弃舍一切智智。<a id="a-Ak"></a>虽观色界远离不远离性都不可得，<a id="a-Al"></a>及观声、<a id="a-Am"></a>香、<a id="a-An"></a>味、<a id="a-Ao"></a>触、<a id="a-Ap"></a>法界远离不远离性亦不可得，<a id="a-Aq"></a>而不弃舍一切智智。<a id="a-Ar"></a>虽观色界寂静不寂静性都不可得，<a id="a-As"></a>及观声、<a id="a-At"></a>香、<a id="a-Au"></a>味、<a id="a-Av"></a>触、<a id="a-Aw"></a>法界寂静不寂静性亦不可得，<a id="a-Ax"></a>而不弃舍一切智智。</p>
  <p id="aAy">“虽观眼识界常无常性都不可得，<a id="a-Az"></a>及观耳、<a id="a-B0"></a>鼻、<a id="a-B1"></a>舌、<a id="a-B2"></a>身、<a id="a-B3"></a>意识界常无常性亦不可得，<a id="a-B4"></a>而不弃舍一切智智。<a id="a-B5"></a>虽观眼识界乐无乐性都不可得，<a id="a-B6"></a>及观耳、<a id="a-B7"></a>鼻、<a id="a-B8"></a>舌、<a id="a-B9"></a>身、<a id="a-BA"></a>意识界乐无乐性亦不可得，<a id="a-BB"></a>而不弃舍一切智智。<a id="a-BC"></a>虽观眼识界我无我性都不可得，<a id="a-BD"></a>及观耳、<a id="a-BE"></a>鼻、<a id="a-BF"></a>舌、<a id="a-BG"></a>身、<a id="a-BH"></a>意识界我无我性亦不可得，<a id="a-BI"></a>而不弃舍一切智智。<a id="a-BJ"></a>虽观眼识界净不净性都不可得，<a id="a-BK"></a>及观耳、<a id="a-BL"></a>鼻、<a id="a-BM"></a>舌、<a id="a-BN"></a>身、<a id="a-BO"></a>意识界净不净性亦不可得，<a id="a-BP"></a>而不弃舍一切智智。<a id="a-BQ"></a>虽观眼识界空不空性都不可得，<a id="a-BR"></a>及观耳、<a id="a-BS"></a>鼻、<a id="a-BT"></a>舌、<a id="a-BU"></a>身、<a id="a-BV"></a>意识界空不空性亦不可得，<a id="a-BW"></a>而不弃舍一切智智。<a id="a-BX"></a>虽观眼识界相无相性都不可得，<a id="a-BY"></a>及观耳、<a id="a-BZ"></a>鼻、<a id="a-Ba"></a>舌、<a id="a-Bb"></a>身、<a id="a-Bc"></a>意识界相无相性亦不可得，<a id="a-Bd"></a>而不弃舍一切智智。<a id="a-Be"></a>虽观眼识界愿无愿性都不可得，<a id="a-Bf"></a>及观耳、<a id="a-Bg"></a>鼻、<a id="a-Bh"></a>舌、<a id="a-Bi"></a>身、<a id="a-Bj"></a>意识界愿无愿性亦不可得，<a id="a-Bk"></a>而不弃舍一切智智。<a id="a-Bl"></a>虽观眼识界远离不远离性都不可得，<a id="a-Bm"></a>及观耳、<a id="a-Bn"></a>鼻、<a id="a-Bo"></a>舌、<a id="a-Bp"></a>身、<a id="a-Bq"></a>意识界远离不远离性亦不可得，<a id="a-Br"></a>而不弃舍一切智智。<a id="a-Bs"></a>虽观眼识界寂静不寂静性都不可得，<a id="a-Bt"></a>及观耳、<a id="a-Bu"></a>鼻、<a id="a-Bv"></a>舌、<a id="a-Bw"></a>身、<a id="a-Bx"></a>意识界寂静不寂静性亦不可得，<a id="a-By"></a>而不弃舍一切智智。</p>
  <p id="aBz">“虽观眼触常无常性都不可得，<a id="a-C0"></a>及观耳、<a id="a-C1"></a>鼻、<a id="a-C2"></a>舌、<a id="a-C3"></a>身、<a id="a-C4"></a>意触常无常性亦不可得，<a id="a-C5"></a>而不弃舍一切智智。<a id="a-C6"></a>虽观眼触乐无乐性都不可得，<a id="a-C7"></a>及观耳、<a id="a-C8"></a>鼻、<a id="a-C9"></a>舌、<a id="a-CA"></a>身、<a id="a-CB"></a>意触乐无乐性亦不可得，<a id="a-CC"></a>而不弃舍一切智智。<a id="a-CD"></a>虽观眼触我无我性都不可得，<a id="a-CE"></a>及观耳、<a id="a-CF"></a>鼻、<a id="a-CG"></a>舌、<a id="a-CH"></a>身、<a id="a-CI"></a>意触我无我性亦不可得，<a id="a-CJ"></a>而不弃舍一切智智。<a id="a-CK"></a>虽观眼触净不净性都不可得，<a id="a-CL"></a>及观耳、<a id="a-CM"></a>鼻、<a id="a-CN"></a>舌、<a id="a-CO"></a>身、<a id="a-CP"></a>意触净不净性亦不可得，<a id="a-CQ"></a>而不弃舍一切智智。<a id="a-CR"></a>虽观眼触空不空性都不可得，<a id="a-CS"></a>及观耳、<a id="a-CT"></a>鼻、<a id="a-CU"></a>舌、<a id="a-CV"></a>身、<a id="a-CW"></a>意触空不空性亦不可得，<a id="a-CX"></a>而不弃舍一切智智。<a id="a-CY"></a>虽观眼触相无相性都不可得，<a id="a-CZ"></a>及观耳、<a id="a-Ca"></a>鼻、<a id="a-Cb"></a>舌、<a id="a-Cc"></a>身、<a id="a-Cd"></a>意触相无相性亦不可得，<a id="a-Ce"></a>而不弃舍一切智智。<a id="a-Cf"></a>虽观眼触愿无愿性都不可得，<a id="a-Cg"></a>及观耳、<a id="a-Ch"></a>鼻、<a id="a-Ci"></a>舌、<a id="a-Cj"></a>身、<a id="a-Ck"></a>意触愿无愿性亦不可得，<a id="a-Cl"></a>而不弃舍一切智智。<a id="a-Cm"></a>虽观眼触远离不远离性都不可得，<a id="a-Cn"></a>及观耳、<a id="a-Co"></a>鼻、<a id="a-Cp"></a>舌、<a id="a-Cq"></a>身、<a id="a-Cr"></a>意触远离不远离性亦不可得，<a id="a-Cs"></a>而不弃舍一切智智。<a id="a-Ct"></a>虽观眼触寂静不寂静性都不可得，<a id="a-Cu"></a>及观耳、<a id="a-Cv"></a>鼻、<a id="a-Cw"></a>舌、<a id="a-Cx"></a>身、<a id="a-Cy"></a>意触寂静不寂静性亦不可得，<a id="a-Cz"></a>而不弃舍一切智智。</p>
  <p id="aD0">“虽观眼触为缘所生诸受常无常性都不可得，<a id="a-D1"></a>及观耳、<a id="a-D2"></a>鼻、<a id="a-D3"></a>舌、<a id="a-D4"></a>身、<a id="a-D5"></a>意触为缘所生诸受常无常性亦不可得，<a id="a-D6"></a>而不弃舍一切智智。<a id="a-D7"></a>虽观眼触为缘所生诸受乐无乐性都不可得，<a id="a-D8"></a>及观耳、<a id="a-D9"></a>鼻、<a id="a-DA"></a>舌、<a id="a-DB"></a>身、<a id="a-DC"></a>意触为缘所生诸受乐无乐性亦不可得，<a id="a-DD"></a>而不弃舍一切智智。<a id="a-DE"></a>虽观眼触为缘所生诸受我无我性都不可得，<a id="a-DF"></a>及观耳、<a id="a-DG"></a>鼻、<a id="a-DH"></a>舌、<a id="a-DI"></a>身、<a id="a-DJ"></a>意触为缘所生诸受我无我性亦不可得，<a id="a-DK"></a>而不弃舍一切智智。<a id="a-DL"></a>虽观眼触为缘所生诸受净不净性都不可得，<a id="a-DM"></a>及观耳、<a id="a-DN"></a>鼻、<a id="a-DO"></a>舌、<a id="a-DP"></a>身、<a id="a-DQ"></a>意触为缘所生诸受净不净性亦不可得，<a id="a-DR"></a>而不弃舍一切智智。<a id="a-DS"></a>虽观眼触为缘所生诸受空不空性都不可得，<a id="a-DT"></a>及观耳、<a id="a-DU"></a>鼻、<a id="a-DV"></a>舌、<a id="a-DW"></a>身、<a id="a-DX"></a>意触为缘所生诸受空不空性亦不可得，<a id="a-DY"></a>而不弃舍一切智智。<a id="a-DZ"></a>虽观眼触为缘所生诸受相无相性都不可得，<a id="a-Da"></a>及观耳、<a id="a-Db"></a>鼻、<a id="a-Dc"></a>舌、<a id="a-Dd"></a>身、<a id="a-De"></a>意触为缘所生诸受相无相性亦不可得，<a id="a-Df"></a>而不弃舍一切智智。<a id="a-Dg"></a>虽观眼触为缘所生诸受愿无愿性都不可得，<a id="a-Dh"></a>及观耳、<a id="a-Di"></a>鼻、<a id="a-Dj"></a>舌、<a id="a-Dk"></a>身、<a id="a-Dl"></a>意触为缘所生诸受愿无愿性亦不可得，<a id="a-Dm"></a>而不弃舍一切智智。<a id="a-Dn"></a>虽观眼触为缘所生诸受远离不远离性都不可得，<a id="a-Do"></a>及观耳、<a id="a-Dp"></a>鼻、<a id="a-Dq"></a>舌、<a id="a-Dr"></a>身、<a id="a-Ds"></a>意触为缘所生诸受远离不远离性亦不可得，<a id="a-Dt"></a>而不弃舍一切智智。<a id="a-Du"></a>虽观眼触为缘所生诸受寂静不寂静性都不可得，<a id="a-Dv"></a>及观耳、<a id="a-Dw"></a>鼻、<a id="a-Dx"></a>舌、<a id="a-Dy"></a>身、<a id="a-Dz"></a>意触为缘所生诸受寂静不寂静性亦不可得，<a id="a-E0"></a>而不弃舍一切智智。</p>
  <p id="aE1">“虽观地界常无常性都不可得，<a id="a-E2"></a>及观水、<a id="a-E3"></a>火、<a id="a-E4"></a>风、<a id="a-E5"></a>空、<a id="a-E6"></a>识界常无常性亦不可得，<a id="a-E7"></a>而不弃舍一切智智。<a id="a-E8"></a>虽观地界乐无乐性都不可得，<a id="a-E9"></a>及观水、<a id="a-EA"></a>火、<a id="a-EB"></a>风、<a id="a-EC"></a>空、<a id="a-ED"></a>识界乐无乐性亦不可得，<a id="a-EE"></a>而不弃舍一切智智。<a id="a-EF"></a>虽观地界我无我性都不可得，<a id="a-EG"></a>及观水、<a id="a-EH"></a>火、<a id="a-EI"></a>风、<a id="a-EJ"></a>空、<a id="a-EK"></a>识界我无我性亦不可得，<a id="a-EL"></a>而不弃舍一切智智。<a id="a-EM"></a>虽观地界净不净性都不可得，<a id="a-EN"></a>及观水、<a id="a-EO"></a>火、<a id="a-EP"></a>风、<a id="a-EQ"></a>空、<a id="a-ER"></a>识界净不净性亦不可得，<a id="a-ES"></a>而不弃舍一切智智。<a id="a-ET"></a>虽观地界空不空性都不可得，<a id="a-EU"></a>及观水、<a id="a-EV"></a>火、<a id="a-EW"></a>风、<a id="a-EX"></a>空、<a id="a-EY"></a>识界空不空性亦不可得，<a id="a-EZ"></a>而不弃舍一切智智。<a id="a-Ea"></a>虽观地界相无相性都不可得，<a id="a-Eb"></a>及观水、<a id="a-Ec"></a>火、<a id="a-Ed"></a>风、<a id="a-Ee"></a>空、<a id="a-Ef"></a>识界相无相性亦不可得，<a id="a-Eg"></a>而不弃舍一切智智。<a id="a-Eh"></a>虽观地界愿无愿性都不可得，<a id="a-Ei"></a>及观水、<a id="a-Ej"></a>火、<a id="a-Ek"></a>风、<a id="a-El"></a>空、<a id="a-Em"></a>识界愿无愿性亦不可得，<a id="a-En"></a>而不弃舍一切智智。<a id="a-Eo"></a>虽观地界远离不远离性都不可得，<a id="a-Ep"></a>及观水、<a id="a-Eq"></a>火、<a id="a-Er"></a>风、<a id="a-Es"></a>空、<a id="a-Et"></a>识界远离不远离性亦不可得，<a id="a-Eu"></a>而不弃舍一切智智。<a id="a-Ev"></a>虽观地界寂静不寂静性都不可得，<a id="a-Ew"></a>及观水、<a id="a-Ex"></a>火、<a id="a-Ey"></a>风、<a id="a-Ez"></a>空、<a id="a-F0"></a>识界寂静不寂静性亦不可得，<a id="a-F1"></a>而不弃舍一切智智。</p>
  <p id="aF2">“虽观因缘常无常性都不可得，<a id="a-F3"></a>及观等无间缘、<a id="a-F4"></a>所缘缘、<a id="a-F5"></a>增上缘并从缘所生法常无常性亦不可得，<a id="a-F6"></a>而不弃舍一切智智。<a id="a-F7"></a>虽观因缘乐无乐性都不可得，<a id="a-F8"></a>及观等无间缘、<a id="a-F9"></a>所缘缘、<a id="a-FA"></a>增上缘并从缘所生法乐无乐性亦不可得，<a id="a-FB"></a>而不弃舍一切智智。<a id="a-FC"></a>虽观因缘我无我性都不可得，<a id="a-FD"></a>及观等无间缘、<a id="a-FE"></a>所缘缘、<a id="a-FF"></a>增上缘并从缘所生法我无我性亦不可得，<a id="a-FG"></a>而不弃舍一切智智。<a id="a-FH"></a>虽观因缘净不净性都不可得，<a id="a-FI"></a>及观等无间缘、<a id="a-FJ"></a>所缘缘、<a id="a-FK"></a>增上缘并从缘所生法净不净性亦不可得，<a id="a-FL"></a>而不弃舍一切智智。<a id="a-FM"></a>虽观因缘空不空性都不可得，<a id="a-FN"></a>及观等无间缘、<a id="a-FO"></a>所缘缘、<a id="a-FP"></a>增上缘并从缘所生法空不空性亦不可得，<a id="a-FQ"></a>而不弃舍一切智智。<a id="a-FR"></a>虽观因缘相无相性都不可得，<a id="a-FS"></a>及观等无间缘、<a id="a-FT"></a>所缘缘、<a id="a-FU"></a>增上缘并从缘所生法相无相性亦不可得，<a id="a-FV"></a>而不弃舍一切智智。<a id="a-FW"></a>虽观因缘愿无愿性都不可得，<a id="a-FX"></a>及观等无间缘、<a id="a-FY"></a>所缘缘、<a id="a-FZ"></a>增上缘并从缘所生法愿无愿性亦不可得，<a id="a-Fa"></a>而不弃舍一切智智。<a id="a-Fb"></a>虽观因缘远离不远离性都不可得，<a id="a-Fc"></a>及观等无间缘、<a id="a-Fd"></a>所缘缘、<a id="a-Fe"></a>增上缘并从缘所生法远离不远离性亦不可得，<a id="a-Ff"></a>而不弃舍一切智智。<a id="a-Fg"></a>虽观因缘寂静不寂静性都不可得，<a id="a-Fh"></a>及观等无间缘、<a id="a-Fi"></a>所缘缘、<a id="a-Fj"></a>增上缘并从缘所生法寂静不寂静性亦不可得，<a id="a-Fk"></a>而不弃舍一切智智。<a id="a-Fl"></a>”</p>
  <p id="aFm">尔时，<a id="a-Fn"></a>满慈子问舍利子言：<a id="a-Fo"></a>“何缘如来、<a id="a-Fp"></a>应、<a id="a-Fq"></a>正等觉，<a id="a-Fr"></a>许诸菩萨摩诃萨众入四静虑、<a id="a-Fs"></a>四无色定，<a id="a-Ft"></a>不许菩萨摩诃萨众久住其中心生染著？<a id="a-Fu"></a>”</p>
  <p id="aFv">舍利子言：<a id="a-Fw"></a>“勿谓菩萨摩诃萨众，<a id="a-Fx"></a>于四静虑、<a id="a-Fy"></a>四无色定，<a id="a-Fz"></a>心生染著生长寿天。<a id="a-G0"></a>是故如来、<a id="a-G1"></a>应、<a id="a-G2"></a>正等觉，<a id="a-G3"></a>不许菩萨摩诃萨众，<a id="a-G4"></a>于四静虑、<a id="a-G5"></a>四无色定，<a id="a-G6"></a>心生染著久住其中。<a id="a-G7"></a>何以故？<a id="a-G8"></a>满慈子，<a id="a-G9"></a>若生欲界速能圆满一切智智，<a id="a-GA"></a>生色、<a id="a-GB"></a>无色无斯用故。<a id="a-GC"></a>”</p>
  <p id="aGD">时，<a id="a-GE"></a>满慈子便白具寿舍利子言：<a id="a-GF"></a>“诸菩萨众甚为希有、<a id="a-GG"></a>能为难事，<a id="a-GH"></a>谓诸菩萨住胜定已，<a id="a-GI"></a>还弃舍之受下劣法。<a id="a-GJ"></a>譬如有人遇见伏藏，<a id="a-GK"></a>手执珍宝还弃舍之；<a id="a-GL"></a>彼于后时见贝珠等，<a id="a-GM"></a>伸手执取持入舍中。<a id="a-GN"></a>如是菩萨摩诃萨众入四静虑、<a id="a-GO"></a>四无色定，<a id="a-GP"></a>寂静安乐随意游止；<a id="a-GQ"></a>后弃舍之还生欲界，<a id="a-GR"></a>摄受种种下劣身心，<a id="a-GS"></a>依之修行布施、<a id="a-GT"></a>净戒、<a id="a-GU"></a>安忍、<a id="a-GV"></a>精进、<a id="a-GW"></a>静虑、<a id="a-GX"></a>般若波罗蜜多及余无边菩提分法。<a id="a-GY"></a>佛观此义，<a id="a-GZ"></a>应许菩萨摩诃萨众生长寿天，<a id="a-Ga"></a>长时修行布施、<a id="a-Gb"></a>净戒、<a id="a-Gc"></a>安忍、<a id="a-Gd"></a>精进、<a id="a-Ge"></a>静虑、<a id="a-Gf"></a>般若波罗蜜多及余无边菩提分法，<a id="a-Gg"></a>由斯疾得一切智智。<a id="a-Gh"></a>”</p>
  <p id="aGi">时，<a id="a-Gj"></a>满慈子便白佛言：<a id="a-Gk"></a>“我对世尊作如是说，<a id="a-Gl"></a>岂不显佛是实语者、<a id="a-Gm"></a>是法语者、<a id="a-Gn"></a>能正宣说法随法者？<a id="a-Go"></a>”</p>
  <p id="aGp">尔时，<a id="a-Gq"></a>佛告满慈子言：<a id="a-Gr"></a>“汝今对我作如是说，<a id="a-Gs"></a>非显如来是实语者、<a id="a-Gt"></a>是法语者、<a id="a-Gu"></a>能正宣说法随法者。<a id="a-Gv"></a>何以故？<a id="a-Gw"></a>满慈子，<a id="a-Gx"></a>若诸菩萨生长寿天，<a id="a-Gy"></a>不能修行如是功德，<a id="a-Gz"></a>不能疾得一切智智。</p>
  <p id="aH0">“又，<a id="a-H1"></a>满慈子，<a id="a-H2"></a>若诸菩萨入四静虑、<a id="a-H3"></a>四无色定寂静安乐，<a id="a-H4"></a>是诸菩萨不作是念：<a id="a-H5"></a>‘我由此定生色、<a id="a-H6"></a>无色。<a id="a-H7"></a>’亦不思惟：<a id="a-H8"></a>‘我由静虑及无色定超色、<a id="a-H9"></a>无色。<a id="a-HA"></a>’是诸菩萨入四静虑、<a id="a-HB"></a>四无色定寂静安乐，<a id="a-HC"></a>但欲引发自在神通，<a id="a-HD"></a>与诸有情作大饶益，<a id="a-HE"></a>亦欲调伏粗重身心，<a id="a-HF"></a>令有堪能修诸功德。<a id="a-HG"></a>是诸菩萨摩诃萨众入诸胜定寂静安乐，<a id="a-HH"></a>方便善巧受欲界身，<a id="a-HI"></a>于诸胜定亦无退失。<a id="a-HJ"></a>是故菩萨摩诃萨众不超三界亦不染著，<a id="a-HK"></a>方便善巧受欲界身，<a id="a-HL"></a>饶益有情亲近诸佛，<a id="a-HM"></a>疾能证得一切智智。<a id="a-HN"></a>”</p>
  <p id="aHO">时，<a id="a-HP"></a>满慈子复白佛言：<a id="a-HQ"></a>“岂不如来、<a id="a-HR"></a>应、<a id="a-HS"></a>正等觉一切智智超过三界？<a id="a-HT"></a>”</p>
  <p id="aHU">佛言：<a id="a-HV"></a>“如是，<a id="a-HW"></a>如汝所说，<a id="a-HX"></a>如来所得一切智智超过三界，<a id="a-HY"></a>非三界摄。<a id="a-HZ"></a>一切如来、<a id="a-Ha"></a>应、<a id="a-Hb"></a>正等觉，<a id="a-Hc"></a>不许菩萨摩诃萨众安住静虑波罗蜜多，<a id="a-Hd"></a>于三界法究竟出离。<a id="a-He"></a>”</p>
  <p id="aHf">时，<a id="a-Hg"></a>满慈子便白佛言：<a id="a-Hh"></a>“一切如来、<a id="a-Hi"></a>应、<a id="a-Hj"></a>正等觉观何义故，<a id="a-Hk"></a>许诸菩萨摩诃萨众求证无上正等菩提，<a id="a-Hl"></a>安住静虑波罗蜜多，<a id="a-Hm"></a>不许菩萨摩诃萨众于三界法究竟出离？<a id="a-Hn"></a>”</p>
  <p id="aHo">尔时，<a id="a-Hp"></a>佛告满慈子言：<a id="a-Hq"></a>“若菩萨摩诃萨求证无上正等菩提，<a id="a-Hr"></a>安住静虑波罗蜜多，<a id="a-Hs"></a>如来若许超过三界，<a id="a-Ht"></a>彼便退失菩萨誓愿，<a id="a-Hu"></a>安住声闻或独觉地。<a id="a-Hv"></a>一切如来、<a id="a-Hw"></a>应、<a id="a-Hx"></a>正等觉，<a id="a-Hy"></a>观如是义，<a id="a-Hz"></a>许诸菩萨摩诃萨众求证无上正等菩提，<a id="a-I0"></a>安住静虑波罗蜜多，<a id="a-I1"></a>不许菩萨摩诃萨众于三界法究竟出离；<a id="a-I2"></a>勿舍菩萨本所誓愿，<a id="a-I3"></a>退住声闻或独觉地。</p>
  <p id="aI4">“又，<a id="a-I5"></a>满慈子，<a id="a-I6"></a>若时菩萨摩诃萨众坐菩提座众行圆满，<a id="a-I7"></a>尔时菩萨摩诃萨众方乃究竟舍三界法，<a id="a-I8"></a>由斯证得一切智智，<a id="a-I9"></a>是故我说一切智智超过三界非三界摄。</p>
  <p id="aIA">“又，<a id="a-IB"></a>满慈子，<a id="a-IC"></a>若菩萨摩诃萨随所生起布施、<a id="a-ID"></a>净戒、<a id="a-IE"></a>安忍、<a id="a-IF"></a>精进、<a id="a-IG"></a>静虑、<a id="a-IH"></a>般若波罗蜜多及余无边菩提分法，<a id="a-II"></a>随所观察内空、<a id="a-IJ"></a>外空、<a id="a-IK"></a>内外空、<a id="a-IL"></a>空空、<a id="a-IM"></a>大空、<a id="a-IN"></a>胜义空、<a id="a-IO"></a>有为空、<a id="a-IP"></a>无为空、<a id="a-IQ"></a>毕竟空、<a id="a-IR"></a>无际空、<a id="a-IS"></a>散空、<a id="a-IT"></a>无变异空、<a id="a-IU"></a>本性空、<a id="a-IV"></a>自相空、<a id="a-IW"></a>共相空、<a id="a-IX"></a>一切法空、<a id="a-IY"></a>不可得空、<a id="a-IZ"></a>无性空、<a id="a-Ia"></a>自性空、<a id="a-Ib"></a>无性自性空及真如等甚深理趣，<a id="a-Ic"></a>一一皆发无染著心，<a id="a-Id"></a>回向趣求一切智智，<a id="a-Ie"></a>是菩萨摩诃萨由此因缘，<a id="a-If"></a>于三界法渐舍渐远，<a id="a-Ig"></a>展转邻近一切智智。<a id="a-Ih"></a>”</p>
 </body>
</html>