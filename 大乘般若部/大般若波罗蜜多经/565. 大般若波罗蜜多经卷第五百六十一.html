<!doctype html>
<html id="z3IBT6S96" data-ver="1417">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百六十一</h1>
  <h2 id="a2">第五分甚深相品第十三</h2>
  <p id="a3">尔时，<a id="a-4"></a>欲界十千天子，<a id="a-5"></a>天主帝释而为上首，<a id="a-6"></a>复有梵世二万天子，<a id="a-7"></a>大梵天王而为上首，<a id="a-8"></a>俱诣佛所顶礼双足，<a id="a-9"></a>却住一面同白佛言：<a id="a-A"></a>“世尊，<a id="a-B"></a>所说诸甚深法以何为相？<a id="a-C"></a>”</p>
  <p id="aD">尔时，<a id="a-E"></a>佛告诸天众言：<a id="a-F"></a>“我所宣说诸甚深法，<a id="a-G"></a>以空、<a id="a-H"></a>无相、<a id="a-I"></a>无愿、<a id="a-J"></a>无作、<a id="a-K"></a>无生、<a id="a-L"></a>无灭、<a id="a-M"></a>无所依止、<a id="a-N"></a>无性为相。<a id="a-O"></a>”</p>
  <p id="aP">时，<a id="a-Q"></a>诸天众复白佛言：<a id="a-R"></a>“佛所说法无所依止，<a id="a-S"></a>譬如虚空不可表示。<a id="a-T"></a>如来所说甚深法相，<a id="a-U"></a>世间天、<a id="a-V"></a>人、<a id="a-W"></a>阿素洛等不能安立亦不能坏。<a id="a-X"></a>何以故？<a id="a-Y"></a>世间天、<a id="a-Z"></a>人、<a id="a-a"></a>阿素洛等皆是相故，<a id="a-b"></a>诸有相者于无相相，<a id="a-c"></a>不能安立亦不能坏。<a id="a-d"></a>如来所说甚深法相，<a id="a-e"></a>不堕色数，<a id="a-f"></a>亦不堕受、<a id="a-g"></a>想、<a id="a-h"></a>行、<a id="a-i"></a>识数，<a id="a-j"></a>亦复不堕人非人数，<a id="a-k"></a>人非人等不能成坏。<a id="a-l"></a>”</p>
  <p id="am">尔时，<a id="a-n"></a>佛告诸天众言：<a id="a-o"></a>“设有人来作如是问：<a id="a-p"></a>‘虚空谁作、<a id="a-q"></a>谁能坏耶？<a id="a-r"></a>’汝谓彼人为正问不？<a id="a-s"></a>”</p>
  <p id="at">诸天众曰：<a id="a-u"></a>“不也，<a id="a-v"></a>世尊。<a id="a-w"></a>所以者何？<a id="a-x"></a>虚空无体、<a id="a-y"></a>无为、<a id="a-z"></a>无相，<a id="a-10"></a>宁可问言有成坏者？<a id="a-11"></a>”</p>
  <p id="a12">尔时，<a id="a-13"></a>佛告诸天众言：<a id="a-14"></a>“如是，<a id="a-15"></a>如是，<a id="a-16"></a>如汝所说。<a id="a-17"></a>天众当知，<a id="a-18"></a>我所宣说甚深法相亦复如是，<a id="a-19"></a>不可安立、<a id="a-1A"></a>不可破坏，<a id="a-1B"></a>有佛、<a id="a-1C"></a>无佛法尔常住。<a id="a-1D"></a>佛于此相如实觉知，<a id="a-1E"></a>故名如来、<a id="a-1F"></a>应、<a id="a-1G"></a>正等觉。<a id="a-1H"></a>”</p>
  <p id="a1I">时，<a id="a-1J"></a>诸天众复白佛言：<a id="a-1K"></a>“如来所觉如是诸相，<a id="a-1L"></a>极为甚深，<a id="a-1M"></a>难见难觉。<a id="a-1N"></a>如来现觉如是相故，<a id="a-1O"></a>于一切法智无滞礙。<a id="a-1P"></a>一切如来、<a id="a-1Q"></a>应、<a id="a-1R"></a>正等觉住如是相，<a id="a-1S"></a>分别开示甚深般若波罗蜜多，<a id="a-1T"></a>为诸有情集诸法相方便开示，<a id="a-1U"></a>令于般若波罗蜜多得无礙智。<a id="a-1V"></a>甚深般若波罗蜜多是诸如来常所行处，<a id="a-1W"></a>佛行是处证萨婆若，<a id="a-1X"></a>为诸有情分别开示。<a id="a-1Y"></a>”</p>
  <p id="a1Z">尔时，<a id="a-1a"></a>佛告诸天众言：<a id="a-1b"></a>“如是，<a id="a-1c"></a>如是，<a id="a-1d"></a>如汝所说。<a id="a-1e"></a>天众当知，<a id="a-1f"></a>一切法相，<a id="a-1g"></a>如来如实觉为无相。<a id="a-1h"></a>由此因缘，<a id="a-1i"></a>我说诸佛得无礙智无能及者。<a id="a-1j"></a>”</p>
  <p id="a1k">尔时，<a id="a-1l"></a>世尊告善现曰：<a id="a-1m"></a>“甚深般若波罗蜜多是诸佛母，<a id="a-1n"></a>能示世间诸法实相，<a id="a-1o"></a>是故诸佛依法而住，<a id="a-1p"></a>供养恭敬、<a id="a-1q"></a>尊重赞叹、<a id="a-1r"></a>摄受、<a id="a-1s"></a>护持所依住法，<a id="a-1t"></a>此法即是甚深般若波罗蜜多。<a id="a-1u"></a>一切如来、<a id="a-1v"></a>应、<a id="a-1w"></a>正等觉，<a id="a-1x"></a>无不依止甚深般若波罗蜜多，<a id="a-1y"></a>供养恭敬、<a id="a-1z"></a>尊重赞叹、<a id="a-20"></a>摄受、<a id="a-21"></a>护持。<a id="a-22"></a>所以者何？<a id="a-23"></a>甚深般若波罗蜜多，<a id="a-24"></a>能生诸佛，<a id="a-25"></a>能与诸佛作依止处，<a id="a-26"></a>能示世间诸法实相。</p>
  <p id="a27">“复次，<a id="a-28"></a>善现，<a id="a-29"></a>一切如来、<a id="a-2A"></a>应、<a id="a-2B"></a>正等觉是知恩者，<a id="a-2C"></a>能报恩者。<a id="a-2D"></a>若有问言：<a id="a-2E"></a>‘谁是知恩、<a id="a-2F"></a>能报恩者？<a id="a-2G"></a>’应正答言：<a id="a-2H"></a>‘佛是知恩、<a id="a-2I"></a>能报恩者。<a id="a-2J"></a>’何以故？<a id="a-2K"></a>一切世间知恩、<a id="a-2L"></a>报恩无过佛故。<a id="a-2M"></a>”</p>
  <p id="a2N">具寿善现便白佛言：<a id="a-2O"></a>“云何如来、<a id="a-2P"></a>应、<a id="a-2Q"></a>正等觉知恩、<a id="a-2R"></a>报恩？<a id="a-2S"></a>”</p>
  <p id="a2T">佛告善现：<a id="a-2U"></a>“一切如来、<a id="a-2V"></a>应、<a id="a-2W"></a>正等觉乘如是乘，<a id="a-2X"></a>行如是道，<a id="a-2Y"></a>来至无上正等菩提，<a id="a-2Z"></a>得菩提已，<a id="a-2a"></a>于一切时供养恭敬、<a id="a-2b"></a>尊重赞叹、<a id="a-2c"></a>摄受、<a id="a-2d"></a>护持是乘是道无时暂废。<a id="a-2e"></a>此乘此道，<a id="a-2f"></a>当知即是甚深般若波罗蜜多。<a id="a-2g"></a>是名如来、<a id="a-2h"></a>应、<a id="a-2i"></a>正等觉知恩、<a id="a-2j"></a>报恩。</p>
  <p id="a2k">“复次，<a id="a-2l"></a>善现，<a id="a-2m"></a>一切如来、<a id="a-2n"></a>应、<a id="a-2o"></a>正等觉无不皆依甚深般若波罗蜜多，<a id="a-2p"></a>觉一切法无实作用，<a id="a-2q"></a>以能作者无所有故；<a id="a-2r"></a>一切如来、<a id="a-2s"></a>应、<a id="a-2t"></a>正等觉无不皆依甚深般若波罗蜜多，<a id="a-2u"></a>觉一切法无所成办，<a id="a-2v"></a>以诸形质不可得故。<a id="a-2w"></a>善现当知，<a id="a-2x"></a>以诸如来、<a id="a-2y"></a>应、<a id="a-2z"></a>正等觉，<a id="a-30"></a>知依如是甚深般若波罗蜜多，<a id="a-31"></a>觉一切法皆无作用、<a id="a-32"></a>无所成办，<a id="a-33"></a>于一切时供养恭敬、<a id="a-34"></a>尊重赞叹、<a id="a-35"></a>摄受、<a id="a-36"></a>护持曾无间断，<a id="a-37"></a>故名真实知恩、<a id="a-38"></a>报恩。</p>
  <p id="a39">“复次，<a id="a-3A"></a>善现，<a id="a-3B"></a>一切如来、<a id="a-3C"></a>应、<a id="a-3D"></a>正等觉无不皆依甚深般若波罗蜜多，<a id="a-3E"></a>于一切法无作、<a id="a-3F"></a>无成、<a id="a-3G"></a>无生智转，<a id="a-3H"></a>复能知此无转因缘，<a id="a-3I"></a>是故应知甚深般若波罗蜜多，<a id="a-3J"></a>能生如来、<a id="a-3K"></a>应、<a id="a-3L"></a>正等觉，<a id="a-3M"></a>亦能如实示世间相。<a id="a-3N"></a>”</p>
  <p id="a3O">尔时，<a id="a-3P"></a>善现便白佛言：<a id="a-3Q"></a>“如来常说一切法性无生无起、<a id="a-3R"></a>无知无见，<a id="a-3S"></a>如何可说甚深般若波罗蜜多，<a id="a-3T"></a>能生如来、<a id="a-3U"></a>应、<a id="a-3V"></a>正等觉，<a id="a-3W"></a>亦能如实示世间相？<a id="a-3X"></a>”</p>
  <p id="a3Y">佛告善现：<a id="a-3Z"></a>“如是，<a id="a-3a"></a>如是，<a id="a-3b"></a>如汝所说，<a id="a-3c"></a>一切法性无生无起、<a id="a-3d"></a>无知无见。<a id="a-3e"></a>云何法性无生无起、<a id="a-3f"></a>无知无见？<a id="a-3g"></a>以一切法空无所有、<a id="a-3h"></a>无所依止、<a id="a-3i"></a>无所系属，<a id="a-3j"></a>由此因缘无生无起、<a id="a-3k"></a>无知无见。<a id="a-3l"></a>善现当知，<a id="a-3m"></a>甚深般若波罗蜜多虽能生佛示世间相，<a id="a-3n"></a>而无所生亦无所示。<a id="a-3o"></a>善现当知，<a id="a-3p"></a>甚深般若波罗蜜多不见色、<a id="a-3q"></a>受、<a id="a-3r"></a>想、<a id="a-3s"></a>行、<a id="a-3t"></a>识故，<a id="a-3u"></a>名示色、<a id="a-3v"></a>受、<a id="a-3w"></a>想、<a id="a-3x"></a>行、<a id="a-3y"></a>识相。<a id="a-3z"></a>”</p>
  <p id="a40">具寿善现便白佛言：<a id="a-41"></a>“云何般若波罗蜜多不见色、<a id="a-42"></a>受、<a id="a-43"></a>想、<a id="a-44"></a>行、<a id="a-45"></a>识故，<a id="a-46"></a>名示色、<a id="a-47"></a>受、<a id="a-48"></a>想、<a id="a-49"></a>行、<a id="a-4A"></a>识相？<a id="a-4B"></a>”</p>
  <p id="a4C">佛告善现：<a id="a-4D"></a>“由此般若波罗蜜多不缘诸色、<a id="a-4E"></a>受、<a id="a-4F"></a>想、<a id="a-4G"></a>行、<a id="a-4H"></a>识而起于识，<a id="a-4I"></a>名不见色、<a id="a-4J"></a>受、<a id="a-4K"></a>想、<a id="a-4L"></a>行、<a id="a-4M"></a>识，<a id="a-4N"></a>由不见故，<a id="a-4O"></a>名示色、<a id="a-4P"></a>受、<a id="a-4Q"></a>想、<a id="a-4R"></a>行、<a id="a-4S"></a>识相。<a id="a-4T"></a>由如是义，<a id="a-4U"></a>甚深般若波罗蜜多能示世间诸法实相。<a id="a-4V"></a>复次，<a id="a-4W"></a>善现，<a id="a-4X"></a>甚深般若波罗蜜多能示如来、<a id="a-4Y"></a>应、<a id="a-4Z"></a>正等觉世间空故、<a id="a-4a"></a>离、<a id="a-4b"></a>净、<a id="a-4c"></a>寂故，<a id="a-4d"></a>说名能示世间实相，<a id="a-4e"></a>以诸世间无不皆以空、<a id="a-4f"></a>离、<a id="a-4g"></a>净、<a id="a-4h"></a>寂为实相故。<a id="a-4i"></a>”</p>
  <p id="a4j">尔时，<a id="a-4k"></a>善现便白佛言：<a id="a-4l"></a>“甚深般若波罗蜜多为大事故出现世间，<a id="a-4m"></a>为不可思议事故、<a id="a-4n"></a>不可称量事故、<a id="a-4o"></a>无数量事故、<a id="a-4p"></a>无等等事故出现世间。<a id="a-4q"></a>”</p>
  <p id="a4r">佛告善现：<a id="a-4s"></a>“如是，<a id="a-4t"></a>如是，<a id="a-4u"></a>如汝所说。<a id="a-4v"></a>善现，<a id="a-4w"></a>云何甚深般若波罗蜜多为大事故出现世间？<a id="a-4x"></a>谓诸如来、<a id="a-4y"></a>应、<a id="a-4z"></a>正等觉，<a id="a-50"></a>皆以济拔一切有情无时暂舍而为大事，<a id="a-51"></a>甚深般若波罗蜜多为此事故出现世间。</p>
  <p id="a52">“善现，<a id="a-53"></a>云何甚深般若波罗蜜多为不可思议事故、<a id="a-54"></a>不可称量事故、<a id="a-55"></a>无数量事故、<a id="a-56"></a>无等等事故出现世间？<a id="a-57"></a>谓诸如来、<a id="a-58"></a>应、<a id="a-59"></a>正等觉所有佛性、<a id="a-5A"></a>如来性、<a id="a-5B"></a>自然觉性、<a id="a-5C"></a>一切智性，<a id="a-5D"></a>皆不可思议、<a id="a-5E"></a>不可称量、<a id="a-5F"></a>无数量、<a id="a-5G"></a>无等等，<a id="a-5H"></a>甚深般若波罗蜜多，<a id="a-5I"></a>为此事故出现世间。<a id="a-5J"></a>”</p>
  <p id="a5K">具寿善现复白佛言：<a id="a-5L"></a>“为但如来、<a id="a-5M"></a>应、<a id="a-5N"></a>正等觉所有佛性、<a id="a-5O"></a>如来性、<a id="a-5P"></a>自然觉性、<a id="a-5Q"></a>一切智性，<a id="a-5R"></a>不可思议、<a id="a-5S"></a>不可称量、<a id="a-5T"></a>无数量、<a id="a-5U"></a>无等等；<a id="a-5V"></a>为色、<a id="a-5W"></a>受、<a id="a-5X"></a>想、<a id="a-5Y"></a>行、<a id="a-5Z"></a>识乃至一切法，<a id="a-5a"></a>亦不可思议、<a id="a-5b"></a>不可称量、<a id="a-5c"></a>无数量、<a id="a-5d"></a>无等等？<a id="a-5e"></a>”</p>
  <p id="a5f">佛告善现：<a id="a-5g"></a>“非但如来、<a id="a-5h"></a>应、<a id="a-5i"></a>正等觉所有佛性、<a id="a-5j"></a>如来性、<a id="a-5k"></a>自然觉性、<a id="a-5l"></a>一切智性，<a id="a-5m"></a>不可思议、<a id="a-5n"></a>不可称量、<a id="a-5o"></a>无数量、<a id="a-5p"></a>无等等；<a id="a-5q"></a>色、<a id="a-5r"></a>受、<a id="a-5s"></a>想、<a id="a-5t"></a>行、<a id="a-5u"></a>识乃至一切法，<a id="a-5v"></a>亦不可思议、<a id="a-5w"></a>不可称量、<a id="a-5x"></a>无数量、<a id="a-5y"></a>无等等。<a id="a-5z"></a>所以者何？<a id="a-60"></a>于一切法真实性中，<a id="a-61"></a>心及心所皆不可得。</p>
  <p id="a62">“善现当知，<a id="a-63"></a>诸所有色、<a id="a-64"></a>受、<a id="a-65"></a>想、<a id="a-66"></a>行、<a id="a-67"></a>识及一切法皆不可施设故，<a id="a-68"></a>不可思议、<a id="a-69"></a>不可称量、<a id="a-6A"></a>无数量、<a id="a-6B"></a>无等等。<a id="a-6C"></a>何以故？<a id="a-6D"></a>如是诸法无自性故、<a id="a-6E"></a>不可得故、<a id="a-6F"></a>自性空故。<a id="a-6G"></a>复次，<a id="a-6H"></a>善现，<a id="a-6I"></a>诸所有色、<a id="a-6J"></a>受、<a id="a-6K"></a>想、<a id="a-6L"></a>行、<a id="a-6M"></a>识及一切法皆不可得故，<a id="a-6N"></a>不可思议、<a id="a-6O"></a>不可称量、<a id="a-6P"></a>无数量、<a id="a-6Q"></a>无等等。<a id="a-6R"></a>何以故？<a id="a-6S"></a>如是诸法无限量故、<a id="a-6T"></a>无所有故、<a id="a-6U"></a>自性空故。<a id="a-6V"></a>复次，<a id="a-6W"></a>善现，<a id="a-6X"></a>诸所有色、<a id="a-6Y"></a>受、<a id="a-6Z"></a>想、<a id="a-6a"></a>行、<a id="a-6b"></a>识及一切法皆无限量故，<a id="a-6c"></a>不可思议、<a id="a-6d"></a>不可称量、<a id="a-6e"></a>无数量、<a id="a-6f"></a>无等等。<a id="a-6g"></a>”</p>
  <p id="a6h">具寿善现便白佛言：<a id="a-6i"></a>“何因缘故，<a id="a-6j"></a>诸所有色、<a id="a-6k"></a>受、<a id="a-6l"></a>想、<a id="a-6m"></a>行、<a id="a-6n"></a>识及一切法皆无限量？<a id="a-6o"></a>”</p>
  <p id="a6p">佛告善现：<a id="a-6q"></a>“于意云何？<a id="a-6r"></a>虚空为有心、<a id="a-6s"></a>心所法能限量不？<a id="a-6t"></a>”</p>
  <p id="a6u">善现对曰：<a id="a-6v"></a>“不也，<a id="a-6w"></a>世尊。<a id="a-6x"></a>”</p>
  <p id="a6y">佛告善现：<a id="a-6z"></a>“诸所有色、<a id="a-70"></a>受、<a id="a-71"></a>想、<a id="a-72"></a>行、<a id="a-73"></a>识及一切法亦复如是，<a id="a-74"></a>自性空故，<a id="a-75"></a>心、<a id="a-76"></a>心所法不能限量。<a id="a-77"></a>由此因缘，<a id="a-78"></a>诸所有色、<a id="a-79"></a>受、<a id="a-7A"></a>想、<a id="a-7B"></a>行、<a id="a-7C"></a>识及一切法无限量故，<a id="a-7D"></a>皆不可思议、<a id="a-7E"></a>不可称量、<a id="a-7F"></a>无数量、<a id="a-7G"></a>无等等。<a id="a-7H"></a>善现当知，<a id="a-7I"></a>以一切法皆不可思议、<a id="a-7J"></a>不可称量、<a id="a-7K"></a>无数量、<a id="a-7L"></a>无等等故，<a id="a-7M"></a>一切如来、<a id="a-7N"></a>应、<a id="a-7O"></a>正等觉所有佛法、<a id="a-7P"></a>如来法、<a id="a-7Q"></a>自然觉法、<a id="a-7R"></a>一切智法亦不可思议、<a id="a-7S"></a>不可称量、<a id="a-7T"></a>无数量、<a id="a-7U"></a>无等等。</p>
  <p id="a7V">“善现当知，<a id="a-7W"></a>如是诸法皆不可思议，<a id="a-7X"></a>思议灭故；<a id="a-7Y"></a>不可称量，<a id="a-7Z"></a>称量灭故；<a id="a-7a"></a>无数量，<a id="a-7b"></a>数量灭故；<a id="a-7c"></a>无等等，<a id="a-7d"></a>等等灭故。<a id="a-7e"></a>善现当知，<a id="a-7f"></a>如是诸法皆不可思议，<a id="a-7g"></a>过思议故；<a id="a-7h"></a>不可称量，<a id="a-7i"></a>过称量故；<a id="a-7j"></a>无数量，<a id="a-7k"></a>过数量故；<a id="a-7l"></a>无等等，<a id="a-7m"></a>过等等故。<a id="a-7n"></a>善现当知，<a id="a-7o"></a>不可思议、<a id="a-7p"></a>不可称量、<a id="a-7q"></a>无数量、<a id="a-7r"></a>无等等者，<a id="a-7s"></a>但有增语都无真实。<a id="a-7t"></a>善现当知，<a id="a-7u"></a>不可思议、<a id="a-7v"></a>不可称量、<a id="a-7w"></a>无数量、<a id="a-7x"></a>无等等者，<a id="a-7y"></a>皆如虚空都无所有。<a id="a-7z"></a>由此因缘，<a id="a-80"></a>一切如来、<a id="a-81"></a>应、<a id="a-82"></a>正等觉所有佛法、<a id="a-83"></a>如来法、<a id="a-84"></a>自然觉法、<a id="a-85"></a>一切智法，<a id="a-86"></a>皆不可思议、<a id="a-87"></a>不可称量、<a id="a-88"></a>无数量、<a id="a-89"></a>无等等；<a id="a-8A"></a>声闻、<a id="a-8B"></a>独觉、<a id="a-8C"></a>世间天、<a id="a-8D"></a>人、<a id="a-8E"></a>阿素洛等，<a id="a-8F"></a>皆悉不能思议、<a id="a-8G"></a>称量、<a id="a-8H"></a>数量、<a id="a-8I"></a>等等此诸法故。<a id="a-8J"></a>”</p>
  <p id="a8K">如来说此不可思议、<a id="a-8L"></a>不可称量、<a id="a-8M"></a>无数量、<a id="a-8N"></a>无等等法时，<a id="a-8O"></a>会中有五百苾蒭、<a id="a-8P"></a>二十苾蒭尼，<a id="a-8Q"></a>诸漏永尽心得解脱；<a id="a-8R"></a>复有六万邬波索迦、<a id="a-8S"></a>三万邬波斯迦，<a id="a-8T"></a>于诸法中远离尘垢生净法眼；<a id="a-8U"></a>复有二十菩萨摩诃萨得无生法忍，<a id="a-8V"></a>世尊记彼于贤劫中当得作佛度有情众。</p>
  <p id="a8W">尔时，<a id="a-8X"></a>善现复白佛言：<a id="a-8Y"></a>“甚深般若波罗蜜多实为大事出世间不？<a id="a-8Z"></a>”</p>
  <p id="a8a">佛告善现：<a id="a-8b"></a>“如是，<a id="a-8c"></a>如是，<a id="a-8d"></a>甚深般若波罗蜜多实为大事出于世间。<a id="a-8e"></a>所以者何？<a id="a-8f"></a>甚深般若波罗蜜多具能成办一切智地，<a id="a-8g"></a>若声闻地、<a id="a-8h"></a>若独觉地皆在此摄。</p>
  <p id="a8i">“善现当知，<a id="a-8j"></a>如刹帝利灌顶大王，<a id="a-8k"></a>威德自在降伏一切，<a id="a-8l"></a>以诸国事付嘱大臣，<a id="a-8m"></a>端拱无为安隐受乐；<a id="a-8n"></a>如来亦尔，<a id="a-8o"></a>为大法王，<a id="a-8p"></a>威德自在降伏一切，<a id="a-8q"></a>以诸佛法、<a id="a-8r"></a>若独觉法、<a id="a-8s"></a>若声闻法，<a id="a-8t"></a>悉皆付嘱甚深般若波罗蜜多，<a id="a-8u"></a>普令成办。<a id="a-8v"></a>是故，<a id="a-8w"></a>善现，<a id="a-8x"></a>甚深般若波罗蜜多实为大事出于世间。</p>
  <p id="a8y">“善现当知，<a id="a-8z"></a>甚深般若波罗蜜多不为摄受执著色故乃至识故出于世间，<a id="a-90"></a>不为摄受执著预流果故乃至一切智智故出于世间。<a id="a-91"></a>”</p>
  <p id="a92">具寿善现便白佛言：<a id="a-93"></a>“云何般若波罗蜜多亦不为摄受执著一切智智故出于世间？<a id="a-94"></a>”</p>
  <p id="a95">佛言：<a id="a-96"></a>“善现，<a id="a-97"></a>于意云何？<a id="a-98"></a>汝颇见有阿罗汉果可摄受执著不？<a id="a-99"></a>”</p>
  <p id="a9A">善现对曰：<a id="a-9B"></a>“不也，<a id="a-9C"></a>世尊。<a id="a-9D"></a>我不见有阿罗汉果可于其中摄受执著。<a id="a-9E"></a>”</p>
  <p id="a9F">佛言：<a id="a-9G"></a>“善现，<a id="a-9H"></a>善哉！<a id="a-9I"></a>善哉！<a id="a-9J"></a>我亦不见有如来法可于其中摄受执著。<a id="a-9K"></a>是故，<a id="a-9L"></a>善现，<a id="a-9M"></a>甚深般若波罗蜜多亦不为摄受执著一切智智故出于世间。<a id="a-9N"></a>”</p>
  <p id="a9O">尔时，<a id="a-9P"></a>欲界梵世天子俱白佛言：<a id="a-9Q"></a>“如是般若波罗蜜多最为甚深，<a id="a-9R"></a>难见难觉极难信解。<a id="a-9S"></a>若诸有情曾于过去无量佛所，<a id="a-9T"></a>发弘誓愿、<a id="a-9U"></a>多种善根乃能信解。<a id="a-9V"></a>假使三千大千世界诸有情类，<a id="a-9W"></a>一切皆成随信行等，<a id="a-9X"></a>彼有情类若经一劫若一劫余修自地行，<a id="a-9Y"></a>不如有人一日于此甚深般若波罗蜜多忍乐、<a id="a-9Z"></a>思惟、<a id="a-9a"></a>称量、<a id="a-9b"></a>观察，<a id="a-9c"></a>所获功德胜彼无量。<a id="a-9d"></a>”</p>
  <p id="a9e">尔时，<a id="a-9f"></a>佛告诸天子言：<a id="a-9g"></a>“如是，<a id="a-9h"></a>如是，<a id="a-9i"></a>如汝所说。<a id="a-9j"></a>天子当知，<a id="a-9k"></a>若善男子、<a id="a-9l"></a>善女人等，<a id="a-9m"></a>闻甚深般若波罗蜜多疾得涅槃，<a id="a-9n"></a>胜前所说随信行等若经一劫若一劫余修自地行，<a id="a-9o"></a>况忍乐等！<a id="a-9p"></a>”</p>
  <p id="a9q">时，<a id="a-9r"></a>诸天子闻佛所说，<a id="a-9s"></a>欢喜踊跃顶礼如来，<a id="a-9t"></a>右绕三匝辞退还宫，<a id="a-9u"></a>去众未远忽然不现，<a id="a-9v"></a>随所属界各住本宫，<a id="a-9w"></a>劝进诸天修殊胜行。</p>
  <p id="a9x">具寿善现便白佛言：<a id="a-9y"></a>“若诸菩萨能于般若波罗蜜多深生信解，<a id="a-9z"></a>从何处没来生此间？<a id="a-A0"></a>”</p>
  <p id="aA1">佛告善现：<a id="a-A2"></a>“若诸菩萨闻深般若波罗蜜多，<a id="a-A3"></a>能生信解不疑不闷，<a id="a-A4"></a>乐见、<a id="a-A5"></a>乐闻、<a id="a-A6"></a>忆念、<a id="a-A7"></a>思惟甚深义趣，<a id="a-A8"></a>常乐随逐能说法者，<a id="a-A9"></a>如犊随母曾无暂离，<a id="a-AA"></a>乃至未得甚深般若波罗蜜多相应义趣究竟通利能为他说，<a id="a-AB"></a>终不远离甚深般若波罗蜜多及说法师经须臾顷，<a id="a-AC"></a>是诸菩萨从人中没来生此间，<a id="a-AD"></a>依宿胜因能成是事。<a id="a-AE"></a>”</p>
  <p id="aAF">尔时，<a id="a-AG"></a>善现复白佛言：<a id="a-AH"></a>“颇有菩萨成就如是殊胜功德，<a id="a-AI"></a>承事供养他方佛已，<a id="a-AJ"></a>从彼处没来生此耶？<a id="a-AK"></a>”</p>
  <p id="aAL">佛告善现：<a id="a-AM"></a>“有诸菩萨成就如是殊胜功德，<a id="a-AN"></a>承事供养他方佛已，<a id="a-AO"></a>从彼处没来生此间。</p>
  <p id="aAP">“复次，<a id="a-AQ"></a>善现，<a id="a-AR"></a>有诸菩萨成就如是殊胜功德，<a id="a-AS"></a>先世已于喜足天上，<a id="a-AT"></a>承事供养慈氏菩萨，<a id="a-AU"></a>闻深般若波罗蜜多，<a id="a-AV"></a>请问其中甚深义趣，<a id="a-AW"></a>从彼处没来生此间。</p>
  <p id="aAX">“复次，<a id="a-AY"></a>善现，<a id="a-AZ"></a>有诸菩萨先世虽闻甚深般若波罗蜜多，<a id="a-Aa"></a>而于其中不能请问甚深义趣，<a id="a-Ab"></a>今生人中，<a id="a-Ac"></a>闻说般若波罗蜜多，<a id="a-Ad"></a>疑惑、<a id="a-Ae"></a>迷闷、<a id="a-Af"></a>难可开悟。<a id="a-Ag"></a>所以者何？<a id="a-Ah"></a>不了义者心多疑惑、<a id="a-Ai"></a>迷闷、<a id="a-Aj"></a>难喻。</p>
  <p id="aAk">“复次，<a id="a-Al"></a>善现，<a id="a-Am"></a>有诸菩萨先世虽闻甚深般若波罗蜜多，<a id="a-An"></a>亦曾请问其中义趣，<a id="a-Ao"></a>或经一日乃至五日，<a id="a-Ap"></a>而不精进如说修行。<a id="a-Aq"></a>今生人中，<a id="a-Ar"></a>闻说如是甚深般若波罗蜜多，<a id="a-As"></a>虽经少时，<a id="a-At"></a>其心坚固无能坏者，<a id="a-Au"></a>若离般若波罗蜜多及说法师请问深义，<a id="a-Av"></a>寻便退失。<a id="a-Aw"></a>所以者何？<a id="a-Ax"></a>此诸菩萨虽于前世得闻般若波罗蜜多，<a id="a-Ay"></a>亦能请问甚深义趣，<a id="a-Az"></a>而不精进如说修行故，<a id="a-B0"></a>于今生于深般若波罗蜜多，<a id="a-B1"></a>或时乐闻或时不乐，<a id="a-B2"></a>或时坚固或时退失，<a id="a-B3"></a>其心轻动进退非恒，<a id="a-B4"></a>如堵罗绵随风飘转。<a id="a-B5"></a>如是菩萨新学大乘，<a id="a-B6"></a>虽有信心而不坚净，<a id="a-B7"></a>于深般若波罗蜜多不能长时信乐随转，<a id="a-B8"></a>于二乘地或当堕一。</p>
  <p data-pb></p>
  <h2 id="aB9">第五分船等喻品第十四</h2>
  <p id="aBA">“复次，<a id="a-BB"></a>善现，<a id="a-BC"></a>譬如商侣游泛大海，<a id="a-BD"></a>其船卒破，<a id="a-BE"></a>于中诸人若能取木器物、<a id="a-BF"></a>浮囊、<a id="a-BG"></a>板片、<a id="a-BH"></a>死尸为所依附，<a id="a-BI"></a>当知彼类终不没死，<a id="a-BJ"></a>得至安隐大海彼岸，<a id="a-BK"></a>无损无害受诸快乐。<a id="a-BL"></a>诸菩萨众亦复如是，<a id="a-BM"></a>若于大乘有信、<a id="a-BN"></a>有忍、<a id="a-BO"></a>有乐、<a id="a-BP"></a>有欲，<a id="a-BQ"></a>有精进、<a id="a-BR"></a>有胜解，<a id="a-BS"></a>有不放逸、<a id="a-BT"></a>有胜意乐，<a id="a-BU"></a>有舍、<a id="a-BV"></a>有敬、<a id="a-BW"></a>有清净心，<a id="a-BX"></a>有于无上正等菩提不舍善轭，<a id="a-BY"></a>复能摄受甚深般若波罗蜜多为所依附，<a id="a-BZ"></a>当知此类终不中道退入声闻或独觉地，<a id="a-Ba"></a>定证无上正等菩提。</p>
  <p id="aBb">“复次，<a id="a-Bc"></a>善现，<a id="a-Bd"></a>如有男子或诸女人，<a id="a-Be"></a>持烧熟瓶诣河取水，<a id="a-Bf"></a>若池、<a id="a-Bg"></a>若井、<a id="a-Bh"></a>若泉、<a id="a-Bi"></a>若渠，<a id="a-Bj"></a>当知此瓶终不烂坏。<a id="a-Bk"></a>何以故？<a id="a-Bl"></a>是瓶善熟堪任盛水，<a id="a-Bm"></a>极坚牢故。<a id="a-Bn"></a>诸菩萨众亦复如是，<a id="a-Bo"></a>若于大乘有信、<a id="a-Bp"></a>有忍、<a id="a-Bq"></a>有乐、<a id="a-Br"></a>有欲，<a id="a-Bs"></a>有精进、<a id="a-Bt"></a>有信解，<a id="a-Bu"></a>有不放逸、<a id="a-Bv"></a>有胜意乐，<a id="a-Bw"></a>有舍、<a id="a-Bx"></a>有敬、<a id="a-By"></a>有清净心，<a id="a-Bz"></a>有于无上正等菩提不舍善轭，<a id="a-C0"></a>复能摄受甚深般若波罗蜜多方便善巧，<a id="a-C1"></a>当知此类终不中道退入声闻或独觉地，<a id="a-C2"></a>定证无上正等菩提。</p>
  <p id="aC3">“复次，<a id="a-C4"></a>善现，<a id="a-C5"></a>如有商人具善巧智，<a id="a-C6"></a>先在海边固修船已，<a id="a-C7"></a>方牵入水知无穿穴，<a id="a-C8"></a>后持财物置上而行，<a id="a-C9"></a>当知彼船必不坏没，<a id="a-CA"></a>人物安隐达所至处。<a id="a-CB"></a>诸菩萨众亦复如是，<a id="a-CC"></a>若于大乘有信、<a id="a-CD"></a>有忍、<a id="a-CE"></a>有乐、<a id="a-CF"></a>有欲，<a id="a-CG"></a>有精进、<a id="a-CH"></a>有胜解，<a id="a-CI"></a>有不放逸、<a id="a-CJ"></a>有胜意乐，<a id="a-CK"></a>有舍、<a id="a-CL"></a>有敬、<a id="a-CM"></a>有清净心，<a id="a-CN"></a>有于无上正等菩提不舍善轭，<a id="a-CO"></a>复能摄受甚深般若波罗蜜多方便善巧，<a id="a-CP"></a>当知此类终不中道退入声闻或独觉地，<a id="a-CQ"></a>定证无上正等菩提。</p>
  <p id="aCR">“复次，<a id="a-CS"></a>善现，<a id="a-CT"></a>譬如有人年百二十，<a id="a-CU"></a>老耄衰朽复加众病，<a id="a-CV"></a>谓风、<a id="a-CW"></a>热、<a id="a-CX"></a>痰或三焦病，<a id="a-CY"></a>是老病人欲从床座起往他处而自不能。<a id="a-CZ"></a>有二健人各扶一腋，<a id="a-Ca"></a>徐策令起而告之言：<a id="a-Cb"></a>‘莫有所难，<a id="a-Cc"></a>随意欲往，<a id="a-Cd"></a>今我二人终不相弃，<a id="a-Ce"></a>必达所趣安隐无损。<a id="a-Cf"></a>’诸菩萨众亦复如是，<a id="a-Cg"></a>若于大乘有信、<a id="a-Ch"></a>有忍、<a id="a-Ci"></a>有乐、<a id="a-Cj"></a>有欲，<a id="a-Ck"></a>有精进、<a id="a-Cl"></a>有胜解，<a id="a-Cm"></a>有不放逸、<a id="a-Cn"></a>有胜意乐，<a id="a-Co"></a>有舍、<a id="a-Cp"></a>有敬、<a id="a-Cq"></a>有清净心，<a id="a-Cr"></a>有于无上正等菩提不舍善轭，<a id="a-Cs"></a>复能摄受甚深般若波罗蜜多方便善巧，<a id="a-Ct"></a>当知此类终不中道退入声闻或独觉地，<a id="a-Cu"></a>定证无上正等菩提。<a id="a-Cv"></a>与上相违是名黑品。<a id="a-Cw"></a>”</p>
  <p data-pb></p>
  <h2 id="aCx">第五分如来品第十五之一</h2>
  <p id="aCy">尔时，<a id="a-Cz"></a>善现便白佛言：<a id="a-D0"></a>“新学菩萨云何应学甚深般若波罗蜜多？<a id="a-D1"></a>”</p>
  <p id="aD2">佛告善现：<a id="a-D3"></a>“新学菩萨欲学般若波罗蜜多，<a id="a-D4"></a>先应亲近承事善友。<a id="a-D5"></a>若能宣说甚深般若波罗蜜多，<a id="a-D6"></a>教诫教授诸菩萨者，<a id="a-D7"></a>是名善友。<a id="a-D8"></a>谓作是言：<a id="a-D9"></a>‘来！<a id="a-DA"></a>善男子，<a id="a-DB"></a>汝应勤修布施、<a id="a-DC"></a>净戒、<a id="a-DD"></a>安忍、<a id="a-DE"></a>精进、<a id="a-DF"></a>静虑、<a id="a-DG"></a>般若波罗蜜多。<a id="a-DH"></a>汝勤修时，<a id="a-DI"></a>应无所得而为方便，<a id="a-DJ"></a>回向无上正等菩提。<a id="a-DK"></a>汝回向时，<a id="a-DL"></a>勿以色、<a id="a-DM"></a>受、<a id="a-DN"></a>想、<a id="a-DO"></a>行、<a id="a-DP"></a>识故而取菩提。<a id="a-DQ"></a>所以者何？<a id="a-DR"></a>一切智智性非所取。<a id="a-DS"></a>汝善男子，<a id="a-DT"></a>于诸声闻、<a id="a-DU"></a>独觉等地勿生贪著。<a id="a-DV"></a>’若能如是教诫教授新学菩萨，<a id="a-DW"></a>令其渐入甚深般若波罗蜜多，<a id="a-DX"></a>当知是为菩萨善友。<a id="a-DY"></a>”</p>
  <p id="aDZ">具寿善现复白佛言：<a id="a-Da"></a>“是诸菩萨发菩提心，<a id="a-Db"></a>欲趣菩提甚为难事。<a id="a-Dc"></a>”</p>
  <p id="aDd">佛告善现：<a id="a-De"></a>“如是，<a id="a-Df"></a>如是，<a id="a-Dg"></a>诸菩萨众所作甚难，<a id="a-Dh"></a>谓为利乐诸世间故，<a id="a-Di"></a>发趣无上正等菩提，<a id="a-Dj"></a>作是誓言：<a id="a-Dk"></a>‘我为济拔诸世间故，<a id="a-Dl"></a>为诸世间作舍宅故，<a id="a-Dm"></a>为诸世间作归依故，<a id="a-Dn"></a>为诸世间作洲渚故，<a id="a-Do"></a>示诸世间究竟道故，<a id="a-Dp"></a>为诸世间作导师故，<a id="a-Dq"></a>为诸世间作所趣故，<a id="a-Dr"></a>发勤精进趣大菩提。<a id="a-Ds"></a>’善现，<a id="a-Dt"></a>云何诸菩萨众誓为济拔诸世间故，<a id="a-Du"></a>发勤精进趣大菩提？<a id="a-Dv"></a>谓诸菩萨见诸世间没生死苦不能出离，<a id="a-Dw"></a>发勤精进趣大菩提，<a id="a-Dx"></a>为拔彼苦说正法要。<a id="a-Dy"></a>善现，<a id="a-Dz"></a>云何诸菩萨众为诸世间作舍宅故，<a id="a-E0"></a>发勤精进趣大菩提？<a id="a-E1"></a>谓诸菩萨欲为世间说一切法皆不和合，<a id="a-E2"></a>发勤精进趣大菩提。<a id="a-E3"></a>”</p>
  <p id="aE4">善现白言：<a id="a-E5"></a>“云何菩萨欲为世间说一切法皆不和合？<a id="a-E6"></a>”</p>
  <p id="aE7">佛言：<a id="a-E8"></a>“善现，<a id="a-E9"></a>诸菩萨众欲为世间宣说五蕴及一切法皆不和合，<a id="a-EA"></a>无缚无解、<a id="a-EB"></a>无生无灭，<a id="a-EC"></a>由此便能覆护一切犹如舍宅。</p>
  <p id="aED">“善现，<a id="a-EE"></a>云何诸菩萨众为诸世间作归依故，<a id="a-EF"></a>发勤精进趣大菩提？<a id="a-EG"></a>谓诸菩萨欲令世间解脱一切生老病死愁叹忧苦，<a id="a-EH"></a>发勤精进趣大菩提，<a id="a-EI"></a>方便善巧说正法要。</p>
  <p id="aEJ">“善现，<a id="a-EK"></a>云何诸菩萨众为诸世间作洲渚故，<a id="a-EL"></a>发勤精进趣大菩提？<a id="a-EM"></a>谓诸菩萨趣大菩提，<a id="a-EN"></a>欲为世间说五取蕴前后际断，<a id="a-EO"></a>由此断故一切法断，<a id="a-EP"></a>此一切断即是寂灭微妙涅槃，<a id="a-EQ"></a>亦是如实无颠倒性。<a id="a-ER"></a>譬如小大海河池中，<a id="a-ES"></a>高地可居说为洲渚；<a id="a-ET"></a>涅槃亦尔，<a id="a-EU"></a>安隐处故。</p>
  <p id="aEV">“善现，<a id="a-EW"></a>云何诸菩萨众示诸世间究竟道故，<a id="a-EX"></a>发勤精进趣大菩提？<a id="a-EY"></a>谓诸菩萨趣大菩提，<a id="a-EZ"></a>欲为世间说色究竟不名为色，<a id="a-Ea"></a>受、<a id="a-Eb"></a>想、<a id="a-Ec"></a>行、<a id="a-Ed"></a>识余法亦尔，<a id="a-Ee"></a>究竟法性非色等故。<a id="a-Ef"></a>”</p>
  <p id="aEg">具寿善现白言：<a id="a-Eh"></a>“世尊，<a id="a-Ei"></a>若色等法究竟法性不名色等，<a id="a-Ej"></a>应诸菩萨已得菩提，<a id="a-Ek"></a>究竟性中无分别故。<a id="a-El"></a>”</p>
  <p id="aEm">佛告善现：<a id="a-En"></a>“如是，<a id="a-Eo"></a>如是，<a id="a-Ep"></a>究竟性中都无分别，<a id="a-Eq"></a>而诸菩萨甚为难事，<a id="a-Er"></a>虽能如是观一切法，<a id="a-Es"></a>而不作证亦不沉没，<a id="a-Et"></a>作是念言：<a id="a-Eu"></a>‘我于此法现等觉已，<a id="a-Ev"></a>为诸世间宣说开示，<a id="a-Ew"></a>令知如是究竟道相。<a id="a-Ex"></a>’</p>
  <p id="aEy">“善现，<a id="a-Ez"></a>云何诸菩萨众为诸世间作导师故，<a id="a-F0"></a>发勤精进趣大菩提？<a id="a-F1"></a>谓诸菩萨趣大菩提，<a id="a-F2"></a>欲为世间说色本性无生无灭，<a id="a-F3"></a>受、<a id="a-F4"></a>想、<a id="a-F5"></a>行、<a id="a-F6"></a>识亦复如是；<a id="a-F7"></a>欲为世间说预流果乃至无上正等菩提诸法本性无生无灭。</p>
  <p id="aF8">“善现，<a id="a-F9"></a>云何诸菩萨众为诸世间作所趣故，<a id="a-FA"></a>发勤精进趣大菩提？<a id="a-FB"></a>谓诸菩萨趣大菩提，<a id="a-FC"></a>欲为世间宣说开示色以虚空为所趣，<a id="a-FD"></a>受、<a id="a-FE"></a>想、<a id="a-FF"></a>行、<a id="a-FG"></a>识及一切法亦以虚空为所趣；<a id="a-FH"></a>欲为世间宣说开示色无所趣与虚空等，<a id="a-FI"></a>受、<a id="a-FJ"></a>想、<a id="a-FK"></a>行、<a id="a-FL"></a>识及一切法亦无所趣与虚空等。<a id="a-FM"></a>如太虚空无来无去、<a id="a-FN"></a>无作无住、<a id="a-FO"></a>无生无灭，<a id="a-FP"></a>诸法亦尔，<a id="a-FQ"></a>皆如虚空无所分别。<a id="a-FR"></a>何以故？<a id="a-FS"></a>诸色空故无来无去，<a id="a-FT"></a>受、<a id="a-FU"></a>想、<a id="a-FV"></a>行、<a id="a-FW"></a>识及一切法亦皆空故无来无去。<a id="a-FX"></a>所以者何？<a id="a-FY"></a>以一切法无不用空、<a id="a-FZ"></a>无相、<a id="a-Fa"></a>无愿、<a id="a-Fb"></a>无造、<a id="a-Fc"></a>无作、<a id="a-Fd"></a>无生、<a id="a-Fe"></a>无性、<a id="a-Ff"></a>如梦、<a id="a-Fg"></a>如幻、<a id="a-Fh"></a>无我、<a id="a-Fi"></a>无边、<a id="a-Fj"></a>寂静、<a id="a-Fk"></a>涅槃、<a id="a-Fl"></a>无取、<a id="a-Fm"></a>无舍、<a id="a-Fn"></a>无来、<a id="a-Fo"></a>无去、<a id="a-Fp"></a>最极寂灭而为所趣，<a id="a-Fq"></a>彼于是趣不可超越。<a id="a-Fr"></a>”</p>
  <p id="aFs">尔时，<a id="a-Ft"></a>善现便白佛言：<a id="a-Fu"></a>“谁能信解如是深法？<a id="a-Fv"></a>”</p>
  <p id="aFw">佛告善现：<a id="a-Fx"></a>“若诸菩萨久修大行，<a id="a-Fy"></a>已曾供养无量诸佛，<a id="a-Fz"></a>于诸佛所发弘誓愿，<a id="a-G0"></a>所种善根皆已成熟，<a id="a-G1"></a>无量善友摄受护念，<a id="a-G2"></a>于此深法能生信解。<a id="a-G3"></a>”</p>
  <p id="aG4">具寿善现复白佛言：<a id="a-G5"></a>“是诸菩萨以何为性？<a id="a-G6"></a>”</p>
  <p id="aG7">佛告善现：<a id="a-G8"></a>“是诸菩萨调伏远离而为其性，<a id="a-G9"></a>由此性故，<a id="a-GA"></a>能知能了甚深般若波罗蜜多。<a id="a-GB"></a>”</p>
  <p id="aGC">具寿善现复白佛言：<a id="a-GD"></a>“是诸菩萨能知能了甚深般若波罗蜜多，<a id="a-GE"></a>当何所趣？<a id="a-GF"></a>”</p>
  <p id="aGG">佛告善现：<a id="a-GH"></a>“是诸菩萨趣一切智。<a id="a-GI"></a>”</p>
  <p id="aGJ">具寿善现复白佛言：<a id="a-GK"></a>“若诸菩萨证是趣已，<a id="a-GL"></a>能为无量无边有情作所归趣。<a id="a-GM"></a>”</p>
  <p id="aGN">佛告善现：<a id="a-GO"></a>“如是，<a id="a-GP"></a>如是，<a id="a-GQ"></a>若诸菩萨证得无上正等菩提，<a id="a-GR"></a>能为无量无边有情作所归趣。<a id="a-GS"></a>”</p>
  <p id="aGT">具寿善现复白佛言：<a id="a-GU"></a>“是诸菩萨能为难事，<a id="a-GV"></a>谓著如是坚固甲胄，<a id="a-GW"></a>欲度无量无边有情令入涅槃，<a id="a-GX"></a>而有情类都不可得。<a id="a-GY"></a>”</p>
  <p id="aGZ">佛告善现：<a id="a-Ga"></a>“如是，<a id="a-Gb"></a>如是，<a id="a-Gc"></a>如汝所说。</p>
  <p id="aGd">“复次，<a id="a-Ge"></a>善现，<a id="a-Gf"></a>是诸菩萨所著甲胄，<a id="a-Gg"></a>不属诸色、<a id="a-Gh"></a>受、<a id="a-Gi"></a>想、<a id="a-Gj"></a>行、<a id="a-Gk"></a>识，<a id="a-Gl"></a>不属声闻、<a id="a-Gm"></a>独觉、<a id="a-Gn"></a>菩萨、<a id="a-Go"></a>一切智智及一切法。<a id="a-Gp"></a>所以者何？<a id="a-Gq"></a>以一切法皆无所属。<a id="a-Gr"></a>”</p>
  <p id="aGs">具寿善现复白佛言：<a id="a-Gt"></a>“若诸菩萨行深般若波罗蜜多，<a id="a-Gu"></a>不住声闻、<a id="a-Gv"></a>独觉等地。<a id="a-Gw"></a>”</p>
  <p id="aGx">佛告善现：<a id="a-Gy"></a>“汝观何义作如是说？<a id="a-Gz"></a>”</p>
  <p id="aH0">善现答言：<a id="a-H1"></a>“甚深般若波罗蜜多无所住著。<a id="a-H2"></a>若修般若波罗蜜多，<a id="a-H3"></a>于一切法都无所修，<a id="a-H4"></a>亦无修者，<a id="a-H5"></a>修时、<a id="a-H6"></a>修处及由此修皆不可得。<a id="a-H7"></a>世尊，<a id="a-H8"></a>甚深般若波罗蜜多无决定法，<a id="a-H9"></a>若修虚空、<a id="a-HA"></a>修一切法、<a id="a-HB"></a>修无边际、<a id="a-HC"></a>修无摄受，<a id="a-HD"></a>是修般若波罗蜜多。<a id="a-HE"></a>”</p>
  <p id="aHF">佛告善现：<a id="a-HG"></a>“如是，<a id="a-HH"></a>如是，<a id="a-HI"></a>如汝所说。</p>
  <p id="aHJ">“复次，<a id="a-HK"></a>善现，<a id="a-HL"></a>应依如是甚深般若波罗蜜多，<a id="a-HM"></a>观察不退转菩萨摩诃萨。<a id="a-HN"></a>谓诸菩萨若不贪著甚深般若波罗蜜多，<a id="a-HO"></a>不执他语及他教敕以为真要，<a id="a-HP"></a>非但信他而有所作，<a id="a-HQ"></a>闻说如是甚深般若波罗蜜多，<a id="a-HR"></a>其心不惊、<a id="a-HS"></a>不恐、<a id="a-HT"></a>不怖、<a id="a-HU"></a>不沉、<a id="a-HV"></a>不没、<a id="a-HW"></a>无疑、<a id="a-HX"></a>无悔亦不迷闷，<a id="a-HY"></a>欢喜乐闻深心信受，<a id="a-HZ"></a>是诸菩萨定不退转。<a id="a-Ha"></a>如是菩萨先世已闻甚深般若波罗蜜多所有义趣，<a id="a-Hb"></a>故今得闻心无惊等。<a id="a-Hc"></a>”</p>
  <p id="aHd">具寿善现复白佛言：<a id="a-He"></a>“若诸菩萨闻深般若波罗蜜多心无惊等，<a id="a-Hf"></a>是诸菩萨云何观察甚深般若波罗蜜多？<a id="a-Hg"></a>”</p>
  <p id="aHh">佛告善现：<a id="a-Hi"></a>“是诸菩萨应以随顺一切智心，<a id="a-Hj"></a>观察般若波罗蜜多。<a id="a-Hk"></a>”</p>
  <p id="aHl">具寿善现复白佛言：<a id="a-Hm"></a>“云何随顺一切智心，<a id="a-Hn"></a>观察般若波罗蜜多？<a id="a-Ho"></a>”</p>
  <p id="aHp">佛告善现：<a id="a-Hq"></a>“若诸菩萨随顺虚空，<a id="a-Hr"></a>观察般若波罗蜜多，<a id="a-Hs"></a>是为随顺一切智心，<a id="a-Ht"></a>观察般若波罗蜜多。<a id="a-Hu"></a>所以者何？<a id="a-Hv"></a>以一切智无量无边，<a id="a-Hw"></a>若无量无边即非色亦非受、<a id="a-Hx"></a>想、<a id="a-Hy"></a>行、<a id="a-Hz"></a>识，<a id="a-I0"></a>无得、<a id="a-I1"></a>无现观、<a id="a-I2"></a>无智、<a id="a-I3"></a>无识，<a id="a-I4"></a>无生、<a id="a-I5"></a>无灭、<a id="a-I6"></a>无修、<a id="a-I7"></a>无作，<a id="a-I8"></a>无所从来亦无所去，<a id="a-I9"></a>无方、<a id="a-IA"></a>无域亦无所住，<a id="a-IB"></a>唯可说为无量无边。<a id="a-IC"></a>善现当知，<a id="a-ID"></a>虚空无量无边故一切智亦无量无边，<a id="a-IE"></a>一切智无量无边故无能证者，<a id="a-IF"></a>非色能证乃至非识能证，<a id="a-IG"></a>非布施波罗蜜多能证乃至非般若波罗蜜多能证。<a id="a-IH"></a>所以者何？<a id="a-II"></a>色乃至识即一切智，<a id="a-IJ"></a>无二无别；<a id="a-IK"></a>布施波罗蜜多乃至般若波罗蜜多即一切智，<a id="a-IL"></a>无二无别。<a id="a-IM"></a>”</p>
  <p id="aIN">尔时，<a id="a-IO"></a>欲界梵世天子俱诣佛所，<a id="a-IP"></a>同白佛言：<a id="a-IQ"></a>“如是般若波罗蜜多，<a id="a-IR"></a>极为甚深，<a id="a-IS"></a>难见难觉。<a id="a-IT"></a>”</p>
  <p id="aIU">尔时，<a id="a-IV"></a>佛告诸天子言：<a id="a-IW"></a>“如是，<a id="a-IX"></a>如是，<a id="a-IY"></a>如汝所说。<a id="a-IZ"></a>我观此义初成佛时，<a id="a-Ia"></a>宴坐思惟不乐说法，<a id="a-Ib"></a>谓作是念：<a id="a-Ic"></a>‘我法甚深，<a id="a-Id"></a>非诸世间卒能信受。<a id="a-Ie"></a>’我所证法即是般若波罗蜜多，<a id="a-If"></a>此法甚深，<a id="a-Ig"></a>非能证、<a id="a-Ih"></a>非所证、<a id="a-Ii"></a>无证处、<a id="a-Ij"></a>无证时，<a id="a-Ik"></a>由此而证亦不可得。<a id="a-Il"></a>天子当知，<a id="a-Im"></a>虚空甚深故此法甚深，<a id="a-In"></a>我甚深故此法甚深，<a id="a-Io"></a>一切法性无来去故此法甚深。<a id="a-Ip"></a>”</p>
  <p id="aIq">时，<a id="a-Ir"></a>诸天子复白佛言：<a id="a-Is"></a>“甚奇，<a id="a-It"></a>世尊！<a id="a-Iu"></a>佛所说法，<a id="a-Iv"></a>一切世间极难信解。<a id="a-Iw"></a>佛所说法无取无舍，<a id="a-Ix"></a>世间有情行取舍故。<a id="a-Iy"></a>”</p>
  <p id="aIz">尔时，<a id="a-J0"></a>佛告诸天子言：<a id="a-J1"></a>“如是，<a id="a-J2"></a>如是，<a id="a-J3"></a>如汝所说。<a id="a-J4"></a>”</p>
  <p id="aJ5">具寿善现便白佛言：<a id="a-J6"></a>“佛所说法微妙甚深，<a id="a-J7"></a>于一切法皆能随顺，<a id="a-J8"></a>无所障礙与虚空等。<a id="a-J9"></a>佛所说法毕竟不生，<a id="a-JA"></a>一切生法不可得故。<a id="a-JB"></a>佛所说法都无处所，<a id="a-JC"></a>一切处所不可得故。<a id="a-JD"></a>”</p>
  <p id="aJE">佛言：<a id="a-JF"></a>“善现，<a id="a-JG"></a>如是，<a id="a-JH"></a>如是。<a id="a-JI"></a>”</p>
  <p id="aJJ">时，<a id="a-JK"></a>诸天子便白佛言：<a id="a-JL"></a>“大德善现是真佛子，<a id="a-JM"></a>随如来生，<a id="a-JN"></a>诸有所说，<a id="a-JO"></a>一切皆与空相应故。<a id="a-JP"></a>”</p>
  <p id="aJQ">尔时，<a id="a-JR"></a>善现语诸天子：<a id="a-JS"></a>“汝等说我随如来生，<a id="a-JT"></a>云何善现随如来生？<a id="a-JU"></a>谓随如来真如生故，<a id="a-JV"></a>一切生法不可得故。<a id="a-JW"></a>如来真如无来、<a id="a-JX"></a>无去、<a id="a-JY"></a>本性不生，<a id="a-JZ"></a>善现真如亦无来去、<a id="a-Ja"></a>本性不生，<a id="a-Jb"></a>故说善现随如来生。<a id="a-Jc"></a>如来真如即一切法真如，<a id="a-Jd"></a>一切法真如即如来真如，<a id="a-Je"></a>如来真如无真如性，<a id="a-Jf"></a>亦无不真如性，<a id="a-Jg"></a>善现真如亦复如是，<a id="a-Jh"></a>故说善现随如来生。<a id="a-Ji"></a>如来真如无变异、<a id="a-Jj"></a>无分别、<a id="a-Jk"></a>遍一切处，<a id="a-Jl"></a>善现真如亦复如是，<a id="a-Jm"></a>故说善现随如来生。<a id="a-Jn"></a>如来真如常住为相而无所住，<a id="a-Jo"></a>善现真如亦复如是，<a id="a-Jp"></a>故说善现随如来生。<a id="a-Jq"></a>如来真如无所挂礙，<a id="a-Jr"></a>一切法真如亦无所挂礙，<a id="a-Js"></a>善现真如亦复如是，<a id="a-Jt"></a>故说善现随如来生。<a id="a-Ju"></a>如来真如与一切法真如同一真如，<a id="a-Jv"></a>无二、<a id="a-Jw"></a>无别、<a id="a-Jx"></a>无造、<a id="a-Jy"></a>无作，<a id="a-Jz"></a>如来真如常真如相，<a id="a-K0"></a>无时非真如相，<a id="a-K1"></a>是故真如无二无别，<a id="a-K2"></a>善现真如亦复如是，<a id="a-K3"></a>故说善现随如来生。<a id="a-K4"></a>如来真如于一切处无忆念、<a id="a-K5"></a>无分别，<a id="a-K6"></a>一切法真如于一切处亦无忆念、<a id="a-K7"></a>无分别，<a id="a-K8"></a>善现真如亦复如是，<a id="a-K9"></a>故说善现随如来生。<a id="a-KA"></a>如来真如无别异不可得，<a id="a-KB"></a>一切法真如亦无别异不可得，<a id="a-KC"></a>善现真如亦复如是，<a id="a-KD"></a>故说善现随如来生。<a id="a-KE"></a>如来真如不离诸法真如，<a id="a-KF"></a>诸法真如不离如来真如，<a id="a-KG"></a>如来真如常真如相，<a id="a-KH"></a>无时非真如相，<a id="a-KI"></a>善现真如亦复如是，<a id="a-KJ"></a>故说善现随如来生。<a id="a-KK"></a>虽说随生而无所随生，<a id="a-KL"></a>以善现真如不异佛故。<a id="a-KM"></a>如来真如非去来，<a id="a-KN"></a>今一切法真如亦非去来，<a id="a-KO"></a>今善现真如亦复如是，<a id="a-KP"></a>故说善现随如来生。<a id="a-KQ"></a>如来即是如来真如，<a id="a-KR"></a>如来真如随过去真如，<a id="a-KS"></a>过去真如随如来真如，<a id="a-KT"></a>如来真如随未来真如，<a id="a-KU"></a>未来真如随如来真如，<a id="a-KV"></a>如来真如随现在真如，<a id="a-KW"></a>现在真如随如来真如，<a id="a-KX"></a>如来真如随三世真如，<a id="a-KY"></a>三世真如随如来真如，<a id="a-KZ"></a>如来真如与三世真如无二无别，<a id="a-Ka"></a>一切法真如、<a id="a-Kb"></a>善现真如亦无二无别，<a id="a-Kc"></a>故说善现随如来生。<a id="a-Kd"></a>菩萨真如即佛真如，<a id="a-Ke"></a>诸菩萨众由真如故，<a id="a-Kf"></a>得菩提时说名如来、<a id="a-Kg"></a>应、<a id="a-Kh"></a>正等觉。<a id="a-Ki"></a>如来证得此真如时，<a id="a-Kj"></a>三千世界六种变动。<a id="a-Kk"></a>我于如是诸法真如深生信解，<a id="a-Kl"></a>故说善现随如来生。</p>
  <p id="aKm">“天子当知，<a id="a-Kn"></a>然我善现不由色故乃至识故随如来生，<a id="a-Ko"></a>亦不由预流果故乃至独觉菩提故随如来生，<a id="a-Kp"></a>亦不由一切智故随如来生，<a id="a-Kq"></a>但由真如故随如来生。<a id="a-Kr"></a>天子当知，<a id="a-Ks"></a>然我善现不随色、<a id="a-Kt"></a>受、<a id="a-Ku"></a>想、<a id="a-Kv"></a>行、<a id="a-Kw"></a>识生，<a id="a-Kx"></a>不随预流果乃至独觉菩提生，<a id="a-Ky"></a>故我善现随如来生。<a id="a-Kz"></a>”</p>
  <p id="aL0">时，<a id="a-L1"></a>舍利子便白佛言：<a id="a-L2"></a>“如是如来甚深微妙。<a id="a-L3"></a>”</p>
  <p id="aL4">尔时，<a id="a-L5"></a>佛告舍利子言：<a id="a-L6"></a>“如是，<a id="a-L7"></a>如是，<a id="a-L8"></a>如汝所说，<a id="a-L9"></a>如是如来甚深微妙。<a id="a-LA"></a>”</p>
  <p id="aLB">当说如是如来相时，<a id="a-LC"></a>三千苾蒭，<a id="a-LD"></a>诸漏永尽，<a id="a-LE"></a>心得解脱，<a id="a-LF"></a>成阿罗汉；<a id="a-LG"></a>五百苾蒭尼，<a id="a-LH"></a>远离尘垢，<a id="a-LI"></a>生净法眼；<a id="a-LJ"></a>五千天人，<a id="a-LK"></a>得无生法忍；<a id="a-LL"></a>六千菩萨，<a id="a-LM"></a>诸漏永尽，<a id="a-LN"></a>心得解脱。</p>
  <p id="aLO">尔时，<a id="a-LP"></a>佛告舍利子言：<a id="a-LQ"></a>“今此众中六千菩萨，<a id="a-LR"></a>曾于过去五百佛所亲近供养，<a id="a-LS"></a>虽修布施、<a id="a-LT"></a>净戒、<a id="a-LU"></a>安忍、<a id="a-LV"></a>精进、<a id="a-LW"></a>静虑，<a id="a-LX"></a>而不摄受甚深般若波罗蜜多方便善巧，<a id="a-LY"></a>起别异想修别异行，<a id="a-LZ"></a>故于今时虽闻大法，<a id="a-La"></a>而尽诸漏心得解脱故。<a id="a-Lb"></a>舍利子，<a id="a-Lc"></a>诸菩萨众虽有菩萨道空、<a id="a-Ld"></a>无相、<a id="a-Le"></a>无愿，<a id="a-Lf"></a>而不摄受甚深般若波罗蜜多方便善巧，<a id="a-Lg"></a>便证实际堕于声闻或独觉地。</p>
  <p id="aLh">“舍利子，<a id="a-Li"></a>譬如有鸟，<a id="a-Lj"></a>其身广大百踰缮那乃至五百，<a id="a-Lk"></a>翅羽未成或已衰朽。<a id="a-Ll"></a>是鸟从彼三十三天，<a id="a-Lm"></a>投身而下趣赡部洲，<a id="a-Ln"></a>于其中道歘作是念：<a id="a-Lo"></a>‘我今还上三十三天。<a id="a-Lp"></a>’于汝意云何？<a id="a-Lq"></a>是鸟能还三十三天不？<a id="a-Lr"></a>”</p>
  <p id="aLs">舍利子曰：<a id="a-Lt"></a>“不也，<a id="a-Lu"></a>世尊。<a id="a-Lv"></a>”</p>
  <p id="aLw">佛告舍利子：<a id="a-Lx"></a>“是鸟中路或作是愿：<a id="a-Ly"></a>‘至赡部洲当令我身无损无苦。<a id="a-Lz"></a>’于意云何？<a id="a-M0"></a>是鸟所愿可得遂不？<a id="a-M1"></a>”</p>
  <p id="aM2">舍利子曰：<a id="a-M3"></a>“不也，<a id="a-M4"></a>世尊。<a id="a-M5"></a>是鸟至此赡部洲时，<a id="a-M6"></a>其身决定有损有苦，<a id="a-M7"></a>或复近死或致命终。<a id="a-M8"></a>何以故？<a id="a-M9"></a>是鸟身大，<a id="a-MA"></a>从远而堕，<a id="a-MB"></a>翅羽未成或衰朽故。<a id="a-MC"></a>”</p>
  <p id="aMD">佛告舍利子：<a id="a-ME"></a>“有菩萨乘善男子等亦复如是，<a id="a-MF"></a>虽发无上正等觉心，<a id="a-MG"></a>已经殑伽沙数大劫，<a id="a-MH"></a>勤修布施、<a id="a-MI"></a>净戒、<a id="a-MJ"></a>安忍、<a id="a-MK"></a>精进、<a id="a-ML"></a>静虑，<a id="a-MM"></a>亦修空、<a id="a-MN"></a>无相、<a id="a-MO"></a>无愿解脱门，<a id="a-MP"></a>而不摄受甚深般若波罗蜜多方便善巧，<a id="a-MQ"></a>便证实际堕于声闻或独觉地。<a id="a-MR"></a>舍利子，<a id="a-MS"></a>是诸菩萨虽念三世诸佛戒蕴乃至解脱知见蕴而心取相，<a id="a-MT"></a>不如实知如是五蕴真实功德，<a id="a-MU"></a>但闻空声取相执著回向菩提，<a id="a-MV"></a>便堕声闻或独觉地。<a id="a-MW"></a>何以故？<a id="a-MX"></a>舍利子，<a id="a-MY"></a>是诸菩萨远离般若波罗蜜多方便善巧，<a id="a-MZ"></a>法应尔故。<a id="a-Ma"></a>”</p>
  <p id="aMb">时，<a id="a-Mc"></a>舍利子便白佛言：<a id="a-Md"></a>“如我解佛所说义者，<a id="a-Me"></a>若诸菩萨远离般若波罗蜜多方便善巧，<a id="a-Mf"></a>虽具无量福德资粮，<a id="a-Mg"></a>而于菩提或得、<a id="a-Mh"></a>不得。<a id="a-Mi"></a>是故菩萨欲得菩提，<a id="a-Mj"></a>决定不应远离般若波罗蜜多方便善巧。<a id="a-Mk"></a>”</p>
  <p id="aMl">尔时，<a id="a-Mm"></a>佛告舍利子言：<a id="a-Mn"></a>“如是，<a id="a-Mo"></a>如是，<a id="a-Mp"></a>如汝所说。<a id="a-Mq"></a>”</p>
 </body>
</html>