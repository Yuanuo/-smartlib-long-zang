<!doctype html>
<html id="z3IBT7B9Y" data-ver="1182">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百八十三</h1>
  <h2 id="a2">第十一布施波罗蜜多分之五</h2>
  <p id="a3">尔时，<a id="a-4"></a>舍利子白佛言：<a id="a-5"></a>“世尊，<a id="a-6"></a>颇有初心胜后心不？<a id="a-7"></a>”</p>
  <p id="a8">世尊告曰：<a id="a-9"></a>“善哉！<a id="a-A"></a>善哉！<a id="a-B"></a>能问如来如是深义。<a id="a-C"></a>汝应谛听，<a id="a-D"></a>当为汝说，<a id="a-E"></a>亦有初心胜后心义。<a id="a-F"></a>谓阿罗汉诸无漏心，<a id="a-G"></a>虽离自身一切烦恼，<a id="a-H"></a>而不能化无量有情，<a id="a-I"></a>皆令发心舍诸烦恼；<a id="a-J"></a>菩萨初发大菩提心，<a id="a-K"></a>虽于自身烦恼未断，<a id="a-L"></a>而能普化无量有情，<a id="a-M"></a>皆令发心舍诸烦恼，<a id="a-N"></a>展转饶益无量有情，<a id="a-O"></a>是谓初心胜后心义。<a id="a-P"></a>复有独觉诸无漏心，<a id="a-Q"></a>虽离自身一切烦恼，<a id="a-R"></a>而不能化无量有情，<a id="a-S"></a>皆令发心舍诸烦恼；<a id="a-T"></a>菩萨初发大菩提心，<a id="a-U"></a>虽于自身烦恼未断，<a id="a-V"></a>而能普化无量有情，<a id="a-W"></a>皆令发心舍诸烦恼，<a id="a-X"></a>展转饶益无量有情，<a id="a-Y"></a>是谓初心胜后心义。</p>
  <p id="aZ">“又，<a id="a-a"></a>舍利子，<a id="a-b"></a>菩萨所发大菩提心，<a id="a-c"></a>若习、<a id="a-d"></a>若修、<a id="a-e"></a>若多所作，<a id="a-f"></a>能具引发布施、<a id="a-g"></a>净戒、<a id="a-h"></a>安忍、<a id="a-i"></a>精进、<a id="a-j"></a>静虑、<a id="a-k"></a>般若波罗蜜多及余无量无边佛法，<a id="a-l"></a>疾能证得一切智智，<a id="a-m"></a>由斯化度无量有情，<a id="a-n"></a>令得声闻、<a id="a-o"></a>独觉乘果，<a id="a-p"></a>或证无上正等菩提，<a id="a-q"></a>或修人天殊胜善业，<a id="a-r"></a>得人天乐舍恶趣苦；<a id="a-s"></a>声闻、<a id="a-t"></a>独觉诸无漏心，<a id="a-u"></a>虽令自身证涅槃乐，<a id="a-v"></a>而不能引布施、<a id="a-w"></a>净戒、<a id="a-x"></a>安忍、<a id="a-y"></a>精进、<a id="a-z"></a>静虑、<a id="a-10"></a>般若波罗蜜多及余无量无边佛法，<a id="a-11"></a>亦不能得一切智智，<a id="a-12"></a>不能化度无量有情，<a id="a-13"></a>令得声闻、<a id="a-14"></a>独觉乘果，<a id="a-15"></a>或证无上正等菩提，<a id="a-16"></a>或修人天殊胜善业，<a id="a-17"></a>得人天乐，<a id="a-18"></a>舍恶趣苦，<a id="a-19"></a>是谓初心胜后心义。</p>
  <p id="a1A">“又，<a id="a-1B"></a>舍利子，<a id="a-1C"></a>菩萨所发大菩提心威力殊胜，<a id="a-1D"></a>若善修习疾证无上正等菩提，<a id="a-1E"></a>能授有情无颠倒记，<a id="a-1F"></a>谓记：<a id="a-1G"></a>‘如是如是有情于当来世经尔所劫，<a id="a-1H"></a>流转生死修菩萨行，<a id="a-1I"></a>当证无上正等菩提，<a id="a-1J"></a>与诸有情作大饶益。<a id="a-1K"></a>’或记：<a id="a-1L"></a>‘如是如是有情于当来世经尔所劫，<a id="a-1M"></a>流转生死修独觉行，<a id="a-1N"></a>于人天中遇缘证得独觉菩提，<a id="a-1O"></a>具六神通自在安乐。<a id="a-1P"></a>’或记：<a id="a-1Q"></a>‘如是如是有情于当来世经尔所劫，<a id="a-1R"></a>流转生死修声闻行，<a id="a-1S"></a>于人天中得声闻果。<a id="a-1T"></a>’或记：<a id="a-1U"></a>‘如是如是有情于当来世作善恶业，<a id="a-1V"></a>经尔所劫，<a id="a-1W"></a>生人天趣，<a id="a-1X"></a>或堕恶趣生死流转。<a id="a-1Y"></a>’非诸独觉能授有情无颠倒记，<a id="a-1Z"></a>谓不能记诸菩萨言：<a id="a-1a"></a>‘汝于未来经尔所劫，<a id="a-1b"></a>当得作佛，<a id="a-1c"></a>号某名等。<a id="a-1d"></a>’亦不能记：<a id="a-1e"></a>‘如是有情于当来世经尔所劫，<a id="a-1f"></a>决定当得独觉菩提、<a id="a-1g"></a>或声闻果，<a id="a-1h"></a>或善恶趣受诸苦乐。<a id="a-1i"></a>’亦非声闻能授他记，<a id="a-1j"></a>设有能记皆从佛闻，<a id="a-1k"></a>是谓初心胜后心义。</p>
  <p id="a1l">“又，<a id="a-1m"></a>舍利子，<a id="a-1n"></a>菩萨既发大菩提心，<a id="a-1o"></a>欲尽未来饶益一切。<a id="a-1p"></a>尔时，<a id="a-1q"></a>大地、<a id="a-1r"></a>诸山、<a id="a-1s"></a>大海六返变动，<a id="a-1t"></a>魔王惊怖，<a id="a-1u"></a>诸天、<a id="a-1v"></a>龙神皆大欢喜，<a id="a-1w"></a>咸言：<a id="a-1x"></a>‘菩萨当证无上正等菩提，<a id="a-1y"></a>拔济我等生死大苦令得安乐。<a id="a-1z"></a>’声闻、<a id="a-20"></a>独觉安住最后无漏心时无如是事，<a id="a-21"></a>是谓初心胜后心义。</p>
  <p id="a22">“又，<a id="a-23"></a>舍利子，<a id="a-24"></a>假使教化一切有情，<a id="a-25"></a>皆住独觉、<a id="a-26"></a>阿罗汉果，<a id="a-27"></a>不能摄受波罗蜜多及一切智；<a id="a-28"></a>若有教授教诫菩萨令发无上正等觉心，<a id="a-29"></a>即能摄受布施、<a id="a-2A"></a>净戒、<a id="a-2B"></a>安忍、<a id="a-2C"></a>精进、<a id="a-2D"></a>静虑、<a id="a-2E"></a>般若波罗蜜多及一切智。<a id="a-2F"></a>所以者何？<a id="a-2G"></a>声闻、<a id="a-2H"></a>独觉不能成办无上菩提，<a id="a-2I"></a>以所发心极羸劣故，<a id="a-2J"></a>要诸菩萨乃能成办无上菩提，<a id="a-2K"></a>是谓初心胜后心义。<a id="a-2L"></a>是故欲证无上菩提，<a id="a-2M"></a>皆应发心求一切智。<a id="a-2N"></a>”</p>
  <p id="a2O">时，<a id="a-2P"></a>舍利子复白佛言：<a id="a-2Q"></a>“云何应知诸菩萨相？<a id="a-2R"></a>修何等行得菩萨名？<a id="a-2S"></a>”</p>
  <p id="a2T">尔时，<a id="a-2U"></a>世尊告舍利子：<a id="a-2V"></a>“若有能发大菩提心，<a id="a-2W"></a>精进修行布施、<a id="a-2X"></a>净戒、<a id="a-2Y"></a>安忍、<a id="a-2Z"></a>精进、<a id="a-2a"></a>静虑、<a id="a-2b"></a>般若波罗蜜多心无厌倦，<a id="a-2c"></a>虽遇种种恶友退缘而不退屈，<a id="a-2d"></a>是菩萨相，<a id="a-2e"></a>具此相者名为菩萨。<a id="a-2f"></a>又，<a id="a-2g"></a>舍利子，<a id="a-2h"></a>若诸有情修诸善法心无厌倦，<a id="a-2i"></a>受持净戒终不毁犯，<a id="a-2j"></a>常乐利乐一切有情，<a id="a-2k"></a>虽遇苦缘而无怯弱，<a id="a-2l"></a>随所修学愿与有情同证菩提毕竟安乐，<a id="a-2m"></a>是为菩萨摩诃萨相，<a id="a-2n"></a>具此相者名为菩萨。<a id="a-2o"></a>”</p>
  <p id="a2p">时，<a id="a-2q"></a>舍利子复白佛言：<a id="a-2r"></a>“云何解佛所说深义，<a id="a-2s"></a>谓菩萨心胜诸独觉及阿罗汉无漏之心？<a id="a-2t"></a>惟愿世尊为解斯义，<a id="a-2u"></a>令我等解无倒受持！<a id="a-2v"></a>”</p>
  <p id="a2w">尔时，<a id="a-2x"></a>世尊告舍利子：<a id="a-2y"></a>“汝谓菩萨心尚有贪、<a id="a-2z"></a>有瞋、<a id="a-30"></a>有痴及有慢等随烦恼不？<a id="a-31"></a>”</p>
  <p id="a32">舍利子言：<a id="a-33"></a>“如是，<a id="a-34"></a>世尊。<a id="a-35"></a>如是，<a id="a-36"></a>善逝。<a id="a-37"></a>我谓菩萨心尚有贪、<a id="a-38"></a>有瞋、<a id="a-39"></a>有痴及有慢等诸随烦恼。<a id="a-3A"></a>”</p>
  <p id="a3B">世尊复告舍利子言：<a id="a-3C"></a>“汝谓独觉及阿罗汉心已离贪、<a id="a-3D"></a>离瞋、<a id="a-3E"></a>离痴及离慢等随烦恼不？<a id="a-3F"></a>”</p>
  <p id="a3G">舍利子言：<a id="a-3H"></a>“如是，<a id="a-3I"></a>世尊。<a id="a-3J"></a>如是，<a id="a-3K"></a>善逝。<a id="a-3L"></a>我谓独觉及阿罗汉心已离贪、<a id="a-3M"></a>离瞋、<a id="a-3N"></a>离痴及离慢等诸随烦恼。<a id="a-3O"></a>”</p>
  <p id="a3P">世尊复告舍利子言：<a id="a-3Q"></a>“汝谓独觉及阿罗汉诸漏永尽，<a id="a-3R"></a>有时能入慈悲无量，<a id="a-3S"></a>普缘无量无边有情，<a id="a-3T"></a>欲令得乐及离众苦，<a id="a-3U"></a>彼颇能令诸有情类真实得乐及离苦不？<a id="a-3V"></a>”</p>
  <p id="a3W">舍利子言：<a id="a-3X"></a>“不尔，<a id="a-3Y"></a>世尊！<a id="a-3Z"></a>不尔，<a id="a-3a"></a>善逝！<a id="a-3b"></a>彼诸独觉及阿罗汉，<a id="a-3c"></a>其心都无方便善巧，<a id="a-3d"></a>云何能入慈悲无量，<a id="a-3e"></a>普缘无量无边有情，<a id="a-3f"></a>实令有情得乐离苦？<a id="a-3g"></a>唯暂假想作如是观。<a id="a-3h"></a>诸菩萨众发菩提心，<a id="a-3i"></a>决定趣求一切智智，<a id="a-3j"></a>为欲利乐一切有情，<a id="a-3k"></a>穷未来际常无间断，<a id="a-3l"></a>是故菩萨入慈悲定，<a id="a-3m"></a>欲令无量无边有情皆得安乐及离众苦，<a id="a-3n"></a>无重障者即此刹那，<a id="a-3o"></a>实皆得乐及离众苦，<a id="a-3p"></a>况得无上正等觉时，<a id="a-3q"></a>而不能令诸有情类实皆得乐及离众苦？<a id="a-3r"></a>由此因缘，<a id="a-3s"></a>若言菩萨实能利乐一切有情常无间断，<a id="a-3t"></a>斯有是处；<a id="a-3u"></a>若言独觉及阿罗汉，<a id="a-3v"></a>满赡部洲具八解脱，<a id="a-3w"></a>同时现入慈无量定，<a id="a-3x"></a>欲令无量无边有情皆得安乐，<a id="a-3y"></a>于中有一实得乐者，<a id="a-3z"></a>无有是处。<a id="a-40"></a>”</p>
  <p id="a41">尔时，<a id="a-42"></a>佛告舍利子言：<a id="a-43"></a>“如是，<a id="a-44"></a>如是，<a id="a-45"></a>如汝所说。<a id="a-46"></a>由此缘故，<a id="a-47"></a>诸菩萨心于诸独觉及阿罗汉无漏之心，<a id="a-48"></a>为最为胜、<a id="a-49"></a>为尊为高、<a id="a-4A"></a>为妙为微妙、<a id="a-4B"></a>为上为无上。<a id="a-4C"></a>又，<a id="a-4D"></a>舍利子，<a id="a-4E"></a>假使十方一切有情皆尽诸漏成阿罗汉，<a id="a-4F"></a>具六神通、<a id="a-4G"></a>八解脱等种种功德，<a id="a-4H"></a>一一化作百亿魔军，<a id="a-4I"></a>此诸魔军宁为多不？<a id="a-4J"></a>”</p>
  <p id="a4K">舍利子曰：<a id="a-4L"></a>“甚多，<a id="a-4M"></a>世尊！<a id="a-4N"></a>甚多，<a id="a-4O"></a>善逝！<a id="a-4P"></a>诸阿罗汉其数尚多，<a id="a-4Q"></a>况彼一一复能化作百亿魔军！<a id="a-4R"></a>是诸魔军宁可知量。<a id="a-4S"></a>”</p>
  <p id="a4T">世尊复告舍利子言：<a id="a-4U"></a>“如是无边诸阿罗汉所化无量无数魔军颇有力，<a id="a-4V"></a>能暂时令一不退菩萨心转变不？<a id="a-4W"></a>”</p>
  <p id="a4X">舍利子言：<a id="a-4Y"></a>“不也，<a id="a-4Z"></a>世尊。<a id="a-4a"></a>不也，<a id="a-4b"></a>善逝。<a id="a-4c"></a>如是无量无数魔军，<a id="a-4d"></a>不能令一不退菩萨心有转变。<a id="a-4e"></a>”</p>
  <p id="a4f">世尊复告舍利子言：<a id="a-4g"></a>“于意云何？<a id="a-4h"></a>如是一切永尽诸漏阿罗汉心，<a id="a-4i"></a>与一不退菩萨之心，<a id="a-4j"></a>威神势力何者为胜？<a id="a-4k"></a>”</p>
  <p id="a4l">舍利子言：<a id="a-4m"></a>“如我解佛所说义者，<a id="a-4n"></a>不退菩萨心力为胜，<a id="a-4o"></a>非无数量阿罗汉心。<a id="a-4p"></a>”</p>
  <p id="a4q">佛言：<a id="a-4r"></a>“如是，<a id="a-4s"></a>如汝所说。<a id="a-4t"></a>汝今应观如是无量永离贪欲、<a id="a-4u"></a>瞋恚、<a id="a-4v"></a>愚痴及憍慢等诸阿罗汉无漏之心，<a id="a-4w"></a>一一复能化作百亿勇健魔军，<a id="a-4x"></a>此诸魔军尽其神力，<a id="a-4y"></a>不能令一有贪、<a id="a-4z"></a>瞋、<a id="a-50"></a>痴、<a id="a-51"></a>慢等烦恼菩萨心变。<a id="a-52"></a>由此应知菩萨心力胜诸漏尽阿罗汉心。</p>
  <p id="a53">“又，<a id="a-54"></a>舍利子，<a id="a-55"></a>于意云何？<a id="a-56"></a>谁于如是离贪、<a id="a-57"></a>瞋、<a id="a-58"></a>痴、<a id="a-59"></a>慢等烦恼阿罗汉心，<a id="a-5A"></a>为最为胜、<a id="a-5B"></a>为尊为高、<a id="a-5C"></a>为妙为微妙、<a id="a-5D"></a>为上为无上？<a id="a-5E"></a>”</p>
  <p id="a5F">舍利子言：<a id="a-5G"></a>“诸不退转菩萨之心，<a id="a-5H"></a>虽有贪欲、<a id="a-5I"></a>瞋恚、<a id="a-5J"></a>愚痴、<a id="a-5K"></a>慢等烦恼，<a id="a-5L"></a>而于无漏阿罗汉心，<a id="a-5M"></a>为最为胜、<a id="a-5N"></a>为尊为高、<a id="a-5O"></a>为妙为微妙、<a id="a-5P"></a>为上为无上。<a id="a-5Q"></a>所以者何？<a id="a-5R"></a>如是无漏无量无边阿罗汉心及所化者尽其神力，<a id="a-5S"></a>不能令一具贪、<a id="a-5T"></a>瞋、<a id="a-5U"></a>痴、<a id="a-5V"></a>慢等烦恼不退菩萨心转变故。<a id="a-5W"></a>”</p>
  <p id="a5X">尔时，<a id="a-5Y"></a>佛告舍利子言：<a id="a-5Z"></a>“我今问汝，<a id="a-5a"></a>随汝意答。<a id="a-5b"></a>于意云何？<a id="a-5c"></a>若有积聚迦遮末尼，<a id="a-5d"></a>其中置一吠瑠璃宝，<a id="a-5e"></a>迦遮末尼光彩价直，<a id="a-5f"></a>颇能映夺吠瑠璃不？<a id="a-5g"></a>”</p>
  <p id="a5h">舍利子言：<a id="a-5i"></a>“不也，<a id="a-5j"></a>世尊。<a id="a-5k"></a>不也，<a id="a-5l"></a>善逝。<a id="a-5m"></a>一吠瑠璃光彩价直，<a id="a-5n"></a>普能映夺大迦遮聚。<a id="a-5o"></a>所以者何？<a id="a-5p"></a>吠瑠璃宝内外明净，<a id="a-5q"></a>迦遮末尼则不如是；<a id="a-5r"></a>吠瑠璃宝光彩润泽，<a id="a-5s"></a>迦遮末尼则不如是；<a id="a-5t"></a>吠瑠璃宝本色绀青，<a id="a-5u"></a>迦遮末尼则不如是；<a id="a-5v"></a>吠瑠璃宝族类殊胜，<a id="a-5w"></a>迦遮末尼则不如是；<a id="a-5x"></a>吠瑠璃宝威德广大，<a id="a-5y"></a>迦遮末尼则不如是；<a id="a-5z"></a>吠瑠璃宝价直无量，<a id="a-60"></a>迦遮末尼则不如是；<a id="a-61"></a>吠瑠璃宝尊贵有情业增上力生大海渚，<a id="a-62"></a>迦遮末尼若贵若贱同所受用工业所造。<a id="a-63"></a>故吠瑠璃光彩价直，<a id="a-64"></a>映夺一切迦遮末尼。<a id="a-65"></a>”</p>
  <p id="a66">尔时，<a id="a-67"></a>世尊告舍利子：<a id="a-68"></a>“不退菩萨摩诃萨心亦复如是，<a id="a-69"></a>普能映夺一切独觉声闻之心，<a id="a-6A"></a>如吠瑠璃映迦遮聚。<a id="a-6B"></a>我观此义作如是说：<a id="a-6C"></a>不退菩萨摩诃萨心，<a id="a-6D"></a>于诸声闻及诸独觉永离烦恼无漏之心，<a id="a-6E"></a>为最为胜、<a id="a-6F"></a>为尊为高、<a id="a-6G"></a>为妙为微妙、<a id="a-6H"></a>为上为无上。<a id="a-6I"></a>不退菩萨慈悲俱心，<a id="a-6J"></a>能使有情得乐离苦；<a id="a-6K"></a>声闻、<a id="a-6L"></a>独觉慈悲俱心，<a id="a-6M"></a>但有假想而无实用。</p>
  <p id="a6N">“又，<a id="a-6O"></a>舍利子，<a id="a-6P"></a>有阿罗汉永尽诸漏，<a id="a-6Q"></a>具六神通、<a id="a-6R"></a>八解脱等种种功德，<a id="a-6S"></a>能以神力掷此世界置于余方，<a id="a-6T"></a>而不能令不退菩萨心有转变。<a id="a-6U"></a>又，<a id="a-6V"></a>舍利子，<a id="a-6W"></a>有阿罗汉永尽诸漏，<a id="a-6X"></a>具六神通、<a id="a-6Y"></a>八解脱等种种功德，<a id="a-6Z"></a>能以神力涸大海水，<a id="a-6a"></a>而不能令不退菩萨心有转变。<a id="a-6b"></a>又，<a id="a-6c"></a>舍利子，<a id="a-6d"></a>有阿罗汉永尽诸漏，<a id="a-6e"></a>具六神通、<a id="a-6f"></a>八解脱等种种功德，<a id="a-6g"></a>能以神力吹碎殑伽沙数世界，<a id="a-6h"></a>其中一切妙高山王皆如灰粉，<a id="a-6i"></a>而不能令不退菩萨心有转变。<a id="a-6j"></a>又，<a id="a-6k"></a>舍利子，<a id="a-6l"></a>有阿罗汉永尽诸漏，<a id="a-6m"></a>具六神通、<a id="a-6n"></a>八解脱等种种功德，<a id="a-6o"></a>以神通力能吹殑伽沙数世界，<a id="a-6p"></a>大劫火聚猛焰炽然皆令顿灭，<a id="a-6q"></a>而不能令不退菩萨心有转变。<a id="a-6r"></a>由此缘故我作是说：<a id="a-6s"></a>不退菩萨摩诃萨心，<a id="a-6t"></a>于诸声闻及诸独觉永离烦恼无漏之心，<a id="a-6u"></a>为最为胜、<a id="a-6v"></a>为尊为高、<a id="a-6w"></a>为妙为微妙、<a id="a-6x"></a>为上为无上。<a id="a-6y"></a>”</p>
  <p id="a6z">时，<a id="a-70"></a>舍利子便白佛言：<a id="a-71"></a>“甚奇，<a id="a-72"></a>世尊！<a id="a-73"></a>希有，<a id="a-74"></a>善逝！<a id="a-75"></a>不退菩萨摩诃萨心具足如是大威神力，<a id="a-76"></a>声闻、<a id="a-77"></a>独觉不能转变。<a id="a-78"></a>”</p>
  <p id="a79">尔时，<a id="a-7A"></a>佛告舍利子言：<a id="a-7B"></a>“如是，<a id="a-7C"></a>如是，<a id="a-7D"></a>如汝所说。<a id="a-7E"></a>何以故？<a id="a-7F"></a>舍利子，<a id="a-7G"></a>诸佛世尊其言无二，<a id="a-7H"></a>佛所说义皆实不虚，<a id="a-7I"></a>汝应受持广为他说。</p>
  <p id="a7J">“又，<a id="a-7K"></a>舍利子，<a id="a-7L"></a>十方世界诸有情类无量无边，<a id="a-7M"></a>假使十方无量无数殑伽沙等诸世界中诸殑伽沙，<a id="a-7N"></a>一一皆变，<a id="a-7O"></a>复为尔所诸有情类；<a id="a-7P"></a>假使十方无量无数无边世界地、<a id="a-7Q"></a>水、<a id="a-7R"></a>火、<a id="a-7S"></a>风碎为极微，<a id="a-7T"></a>一一皆变，<a id="a-7U"></a>复为尔所诸有情类，<a id="a-7V"></a>是诸有情宁为多不？<a id="a-7W"></a>”</p>
  <p id="a7X">舍利子曰：<a id="a-7Y"></a>“甚多，<a id="a-7Z"></a>世尊！<a id="a-7a"></a>甚多，<a id="a-7b"></a>善逝！<a id="a-7c"></a>”</p>
  <p id="a7d">佛言：<a id="a-7e"></a>“如是一切有情，<a id="a-7f"></a>假使一时成阿罗汉，<a id="a-7g"></a>永尽诸漏，<a id="a-7h"></a>具六神通、<a id="a-7i"></a>八解脱等种种功德，<a id="a-7j"></a>成就广大自在神通，<a id="a-7k"></a>一切皆如大采菽氏。<a id="a-7l"></a>如是一一大阿罗汉，<a id="a-7m"></a>皆能化作尔所恶魔，<a id="a-7n"></a>一一恶魔复能化作尔所勇健象军、<a id="a-7o"></a>马军、<a id="a-7p"></a>车军、<a id="a-7q"></a>步军，<a id="a-7r"></a>如是诸军可知数不？<a id="a-7s"></a>”</p>
  <p id="a7t">舍利子曰：<a id="a-7u"></a>“不也，<a id="a-7v"></a>世尊。<a id="a-7w"></a>不也，<a id="a-7x"></a>善逝。<a id="a-7y"></a>”</p>
  <p id="a7z">佛言：<a id="a-80"></a>“假使有善男子或善女人量等三千大千世界，<a id="a-81"></a>能知其数，<a id="a-82"></a>以神通力破诸魔军皆令退散。<a id="a-83"></a>于意云何？<a id="a-84"></a>此善男子或善女人神通威力为广大不？<a id="a-85"></a>”</p>
  <p id="a86">舍利子曰：<a id="a-87"></a>“广大！<a id="a-88"></a>世尊。<a id="a-89"></a>广大！<a id="a-8A"></a>善逝。<a id="a-8B"></a>此善男子或善女人神通威力不可当敌、<a id="a-8C"></a>不可思议。<a id="a-8D"></a>”</p>
  <p id="a8E">佛言：<a id="a-8F"></a>“假使如是所说男子、<a id="a-8G"></a>女人，<a id="a-8H"></a>如前所说诸有情数，<a id="a-8I"></a>如是一一男子、<a id="a-8J"></a>女人各如十方无量、<a id="a-8K"></a>无数、<a id="a-8L"></a>无边世界殑伽沙等大劫而住，<a id="a-8M"></a>念念化作如前所说无量恶魔，<a id="a-8N"></a>一一恶魔各复化作如前所说无量勇健象、<a id="a-8O"></a>马军等，<a id="a-8P"></a>亦不能令不退菩萨心有转变。<a id="a-8Q"></a>又，<a id="a-8R"></a>舍利子，<a id="a-8S"></a>于意云何？<a id="a-8T"></a>尔所有情成阿罗汉，<a id="a-8U"></a>一一化作尔所恶魔，<a id="a-8V"></a>一一恶魔具大神力，<a id="a-8W"></a>如是神力与不退转一菩萨心所有神力何者为胜？<a id="a-8X"></a>”</p>
  <p id="a8Y">舍利子言：<a id="a-8Z"></a>“不退菩萨摩诃萨心所有神力于彼为胜。<a id="a-8a"></a>所以者何？<a id="a-8b"></a>不退菩萨摩诃萨心所有神力，<a id="a-8c"></a>无量无数不可思议、<a id="a-8d"></a>不可宣说。<a id="a-8e"></a>”</p>
  <p id="a8f">世尊复告舍利子言：<a id="a-8g"></a>“于意云何？<a id="a-8h"></a>不退菩萨摩诃萨心所有神力，<a id="a-8i"></a>于前所说无量无边具大神通诸阿罗汉所有神力，<a id="a-8j"></a>谁能说彼为最为胜、<a id="a-8k"></a>为尊为高、<a id="a-8l"></a>为妙为微妙、<a id="a-8m"></a>为上为无上？<a id="a-8n"></a>”</p>
  <p id="a8o">舍利子言：<a id="a-8p"></a>“如我解佛所说义者，<a id="a-8q"></a>唯佛世尊乃能说彼不退菩萨摩诃萨心所有神力，<a id="a-8r"></a>于前所说无量无边具大神通诸阿罗汉所有神力，<a id="a-8s"></a>为最为胜、<a id="a-8t"></a>为尊为高、<a id="a-8u"></a>为妙为微妙、<a id="a-8v"></a>为上为无上。<a id="a-8w"></a>所以者何？<a id="a-8x"></a>不退菩萨摩诃萨心所有神力，<a id="a-8y"></a>除一切智智相应之心，<a id="a-8z"></a>所有神力无能及者。<a id="a-90"></a>由此因缘，<a id="a-91"></a>不退菩萨摩诃萨心所有神力，<a id="a-92"></a>唯佛能知、<a id="a-93"></a>唯佛能说于余神力，<a id="a-94"></a>为最为胜、<a id="a-95"></a>为尊为高、<a id="a-96"></a>为妙为微妙、<a id="a-97"></a>为上为无上。<a id="a-98"></a>”</p>
  <p id="a99">尔时，<a id="a-9A"></a>佛告舍利子言：<a id="a-9B"></a>“如是，<a id="a-9C"></a>如是，<a id="a-9D"></a>如汝所说。<a id="a-9E"></a>何以故？<a id="a-9F"></a>舍利子，<a id="a-9G"></a>不退菩萨摩诃萨心，<a id="a-9H"></a>无余有情能令转变，<a id="a-9I"></a>亦无如实知者、<a id="a-9J"></a>说者，<a id="a-9K"></a>唯有如来、<a id="a-9L"></a>应、<a id="a-9M"></a>正等觉，<a id="a-9N"></a>知彼菩萨不退转心，<a id="a-9O"></a>为诸有情如实宣说。<a id="a-9P"></a>”</p>
  <p id="a9Q">尔时，<a id="a-9R"></a>满慈子问舍利子言：<a id="a-9S"></a>“何因缘故不退菩萨摩诃萨心不可转变？<a id="a-9T"></a>”</p>
  <p id="a9U">舍利子言：<a id="a-9V"></a>“如诸菩萨行布施时，<a id="a-9W"></a>无不皆缘一切智智，<a id="a-9X"></a>其心坚固不可倾动。<a id="a-9Y"></a>如是证得不退转时，<a id="a-9Z"></a>心不随缘而有转变。</p>
  <p id="a9a">“又，<a id="a-9b"></a>满慈子，<a id="a-9c"></a>譬如有人善解断事，<a id="a-9d"></a>曾于无量长者、<a id="a-9e"></a>居士、<a id="a-9f"></a>商贾众中数数断事。<a id="a-9g"></a>有匮乏故，<a id="a-9h"></a>频于长者、<a id="a-9i"></a>居士等所借便财物，<a id="a-9j"></a>恐他来索无力酬还，<a id="a-9k"></a>遂依附王冀免拘絷。<a id="a-9l"></a>时，<a id="a-9m"></a>诸债主怖畏王故，<a id="a-9n"></a>不敢牵掣挫辱彼人。<a id="a-9o"></a>所以者何？<a id="a-9p"></a>彼所依附王力甚大难可当敌。<a id="a-9q"></a>如是菩萨若初发心若不退转，<a id="a-9r"></a>皆由依附一切智智有大神力，<a id="a-9s"></a>一切独觉及阿罗汉皆不能令心有变动。<a id="a-9t"></a>又，<a id="a-9u"></a>满慈子，<a id="a-9v"></a>如人依王，<a id="a-9w"></a>虽极贫匮而不被辱；<a id="a-9x"></a>如是菩萨依一切智智，<a id="a-9y"></a>二乘、<a id="a-9z"></a>恶魔不能倾动，<a id="a-A0"></a>而能降伏一切恶魔，<a id="a-A1"></a>于彼二乘为最为胜、<a id="a-A2"></a>为尊为高、<a id="a-A3"></a>为妙为微妙、<a id="a-A4"></a>为上为无上。<a id="a-A5"></a>是故菩萨欲不退转，<a id="a-A6"></a>常应依止一切智智修菩萨行，<a id="a-A7"></a>勿乐余乘。<a id="a-A8"></a>”</p>
  <p id="aA9">满慈子言：<a id="a-AA"></a>“何等菩萨为诸独觉、<a id="a-AB"></a>声闻所胜？<a id="a-AC"></a>”</p>
  <p id="aAD">舍利子言：<a id="a-AE"></a>“若诸菩萨闻说独觉、<a id="a-AF"></a>声闻胜事，<a id="a-AG"></a>心生欣慕作是念言：<a id="a-AH"></a>‘我当云何得如是法？<a id="a-AI"></a>’亦深乐著赞二乘教，<a id="a-AJ"></a>是诸菩萨由起如斯非理作意，<a id="a-AK"></a>便为一切独觉、<a id="a-AL"></a>声闻之所胜伏。<a id="a-AM"></a>”</p>
  <p id="aAN">时，<a id="a-AO"></a>满慈子便问具寿舍利子言：<a id="a-AP"></a>“何缘说此菩萨作意名非理耶？<a id="a-AQ"></a>”</p>
  <p id="aAR">舍利子言：<a id="a-AS"></a>“此能障礙一切智智，<a id="a-AT"></a>令能引发一切智心渐微渐远故，<a id="a-AU"></a>名菩萨非理作意。<a id="a-AV"></a>如瑜伽师欲证实际，<a id="a-AW"></a>欣乐趣入正性离生，<a id="a-AX"></a>若贪、<a id="a-AY"></a>瞋、<a id="a-AZ"></a>痴遇缘现起，<a id="a-Aa"></a>令能引发阿罗汉心，<a id="a-Ab"></a>有障有礙渐微渐远，<a id="a-Ac"></a>是故说为非理作意。<a id="a-Ad"></a>如是菩萨求大菩提，<a id="a-Ae"></a>若起二乘相应作意，<a id="a-Af"></a>障一切智损菩提心，<a id="a-Ag"></a>是故名为非理作意。<a id="a-Ah"></a>若诸菩萨有此作意，<a id="a-Ai"></a>便为二乘之所胜伏。<a id="a-Aj"></a>”</p>
  <p id="aAk">时，<a id="a-Al"></a>满慈子便白具寿舍利子言：<a id="a-Am"></a>“若诸菩萨发起二乘相应作意，<a id="a-An"></a>便为二乘之所胜伏，<a id="a-Ao"></a>当知不入诸菩萨数。<a id="a-Ap"></a>何以故？<a id="a-Aq"></a>舍利子，<a id="a-Ar"></a>夫为菩萨唯求无上正等菩提，<a id="a-As"></a>若起二乘相应作意，<a id="a-At"></a>违本所欲，<a id="a-Au"></a>不能证得一切智故。<a id="a-Av"></a>如预流者烦恼现行，<a id="a-Aw"></a>便违所求若智若断勤求智断故名预流，<a id="a-Ax"></a>非烦恼行有勤求义。<a id="a-Ay"></a>何以故？<a id="a-Az"></a>舍利子，<a id="a-B0"></a>夫预流者求二遍知：<a id="a-B1"></a>一智遍知，<a id="a-B2"></a>二断遍知。<a id="a-B3"></a>烦恼现行，<a id="a-B4"></a>二求俱坏，<a id="a-B5"></a>故预流者常应精勤求智遍知灭诸烦恼。<a id="a-B6"></a>如是菩萨若起二乘相应作意，<a id="a-B7"></a>便违菩萨本所希求一切智智。</p>
  <p id="aB8">“若诸菩萨远离希求一切智智心及心所，<a id="a-B9"></a>则不名为真实菩萨。<a id="a-BA"></a>何以故？<a id="a-BB"></a>舍利子，<a id="a-BC"></a>夫菩萨者要常希求一切智智心无间断。<a id="a-BD"></a>若诸菩萨住菩萨心，<a id="a-BE"></a>二乘、<a id="a-BF"></a>恶魔不能胜伏，<a id="a-BG"></a>而能胜伏二乘、<a id="a-BH"></a>恶魔。<a id="a-BI"></a>如善射夫住所习处，<a id="a-BJ"></a>不为一切怨敌所伏，<a id="a-BK"></a>能伏怨敌离诸怖畏；<a id="a-BL"></a>如是菩萨住菩萨心，<a id="a-BM"></a>一切恶缘所不能坏，<a id="a-BN"></a>能坏一切众魔事业。<a id="a-BO"></a>若闻宣说二乘法教，<a id="a-BP"></a>便作是念：<a id="a-BQ"></a>‘我当证得无上菩提，<a id="a-BR"></a>为诸有情亦当宣说如是法教。<a id="a-BS"></a>如今世尊、<a id="a-BT"></a>能寂、<a id="a-BU"></a>如来、<a id="a-BV"></a>应、<a id="a-BW"></a>正等觉，<a id="a-BX"></a>为诸独觉、<a id="a-BY"></a>声闻种性补特伽罗，<a id="a-BZ"></a>宣说二乘相应法教；<a id="a-Ba"></a>我未来世得作佛时，<a id="a-Bb"></a>亦为如是诸有情类，<a id="a-Bc"></a>说如是教令获利乐。<a id="a-Bd"></a>’</p>
  <p id="aBe">“如是菩萨方便善巧住菩萨心，<a id="a-Bf"></a>虽闻二乘相应法教而无所损，<a id="a-Bg"></a>谓虽闻彼相应法教，<a id="a-Bh"></a>而于二乘无所贪染。<a id="a-Bi"></a>如是菩萨住菩萨心，<a id="a-Bj"></a>不为二乘、<a id="a-Bk"></a>恶魔胜伏，<a id="a-Bl"></a>而能胜伏二乘、<a id="a-Bm"></a>恶魔，<a id="a-Bn"></a>如瑜伽师于境及定俱得善巧不可胜伏。<a id="a-Bo"></a>所以者何？<a id="a-Bp"></a>心于境定已善修治得自在故。<a id="a-Bq"></a>如是菩萨住菩萨心，<a id="a-Br"></a>二乘、<a id="a-Bs"></a>恶魔不能胜伏。<a id="a-Bt"></a>所以者何？<a id="a-Bu"></a>是诸菩萨于菩萨心常不离故。<a id="a-Bv"></a>”</p>
  <p id="aBw">尔时，<a id="a-Bx"></a>舍利子问满慈子言：<a id="a-By"></a>“一切菩萨若初发心、<a id="a-Bz"></a>若已得不退、<a id="a-C0"></a>若坐菩提座，<a id="a-C1"></a>皆不可胜伏耶？<a id="a-C2"></a>”</p>
  <p id="aC3">满慈子言：<a id="a-C4"></a>“一切菩萨若初发心、<a id="a-C5"></a>若已得不退、<a id="a-C6"></a>若坐菩提座，<a id="a-C7"></a>当知一切不可胜伏。<a id="a-C8"></a>何以故？<a id="a-C9"></a>舍利子，<a id="a-CA"></a>是诸菩萨一切恶缘不能令舍本誓愿故，<a id="a-CB"></a>谓诸菩萨发菩提心，<a id="a-CC"></a>于诸有情欲常饶益，<a id="a-CD"></a>如是二事誓愿坚牢一切恶缘不能倾动，<a id="a-CE"></a>若诸菩萨安住此心，<a id="a-CF"></a>二乘、<a id="a-CG"></a>恶魔不能胜伏。<a id="a-CH"></a>又，<a id="a-CI"></a>舍利子，<a id="a-CJ"></a>如诸如来若初成佛，<a id="a-CK"></a>若已成佛住百千岁，<a id="a-CL"></a>俱不舍离一切智心，<a id="a-CM"></a>于一切时成一切智。<a id="a-CN"></a>如是菩萨若初发心、<a id="a-CO"></a>若已得不退、<a id="a-CP"></a>若坐菩提座，<a id="a-CQ"></a>于一切时缘一切智，<a id="a-CR"></a>求证作意未尝暂舍。<a id="a-CS"></a>”</p>
  <p id="aCT">舍利子言：<a id="a-CU"></a>“若如是者，<a id="a-CV"></a>菩萨诸位有何差别？<a id="a-CW"></a>”</p>
  <p id="aCX">满慈子言：<a id="a-CY"></a>“菩萨诸位心无差别，<a id="a-CZ"></a>但有成佛迟速不同。<a id="a-Ca"></a>谓菩萨心初、<a id="a-Cb"></a>中、<a id="a-Cc"></a>后位，<a id="a-Cd"></a>皆求引发无上菩提，<a id="a-Ce"></a>安住此心常无退转。<a id="a-Cf"></a>又，<a id="a-Cg"></a>舍利子，<a id="a-Ch"></a>如阿罗汉终不退失阿罗汉心，<a id="a-Ci"></a>谓无漏心必无退转；<a id="a-Cj"></a>菩萨亦尔，<a id="a-Ck"></a>终不退失大菩提心。</p>
  <p id="aCl">“又，<a id="a-Cm"></a>舍利子，<a id="a-Cn"></a>于意云何？<a id="a-Co"></a>若阿罗汉心有退失，<a id="a-Cp"></a>彼是真实阿罗汉不？<a id="a-Cq"></a>”</p>
  <p id="aCr">舍利子言：<a id="a-Cs"></a>“不也，<a id="a-Ct"></a>具寿。<a id="a-Cu"></a>若阿罗汉心有退失，<a id="a-Cv"></a>当知彼为增上慢者，<a id="a-Cw"></a>决定未得阿罗汉果。<a id="a-Cx"></a>”</p>
  <p id="aCy">满慈子言：<a id="a-Cz"></a>“菩萨亦尔，<a id="a-D0"></a>若有菩萨退菩提心，<a id="a-D1"></a>当知彼先自称菩萨非真菩萨，<a id="a-D2"></a>是增上慢污菩萨众，<a id="a-D3"></a>如秽螺蜗污澄清水不堪饮用。<a id="a-D4"></a>”</p>
  <p id="aD5">舍利子言：<a id="a-D6"></a>“如是，<a id="a-D7"></a>如是，<a id="a-D8"></a>当知彼类无知蔽心自称菩萨，<a id="a-D9"></a>实未得入真菩萨数但有虚名。<a id="a-DA"></a>譬如丈夫男根成就，<a id="a-DB"></a>有根缺者自称丈夫，<a id="a-DC"></a>彼有虚言而无实义；<a id="a-DD"></a>菩萨亦尔，<a id="a-DE"></a>退菩提心，<a id="a-DF"></a>但有虚名非真菩萨。<a id="a-DG"></a>如缺根者名半择迦，<a id="a-DH"></a>退菩提心名伪菩萨。<a id="a-DI"></a>是故菩萨初、<a id="a-DJ"></a>中、<a id="a-DK"></a>后位，<a id="a-DL"></a>决定不退大菩提心，<a id="a-DM"></a>若退此心便非菩萨。<a id="a-DN"></a>”</p>
  <p id="aDO">尔时，<a id="a-DP"></a>满慈子问舍利子言：<a id="a-DQ"></a>“若诸菩萨欲证无上正等菩提，<a id="a-DR"></a>当起何等相应作意？<a id="a-DS"></a>”</p>
  <p id="aDT">舍利子言：<a id="a-DU"></a>“若诸菩萨欲证无上正等菩提，<a id="a-DV"></a>应正发起一切智智相应作意，<a id="a-DW"></a>一切菩萨法应安住如是作意。<a id="a-DX"></a>若诸菩萨住此作意修行布施，<a id="a-DY"></a>是诸菩萨即能回向一切智智。<a id="a-DZ"></a>若诸菩萨如是回向一切智智，<a id="a-Da"></a>是诸菩萨摄受布施波罗蜜多；<a id="a-Db"></a>若诸菩萨不能回向一切智智，<a id="a-Dc"></a>是诸菩萨所行布施，<a id="a-Dd"></a>不名布施波罗蜜多。</p>
  <p id="aDe">“又，<a id="a-Df"></a>满慈子，<a id="a-Dg"></a>若诸菩萨行布施时，<a id="a-Dh"></a>作是思惟：<a id="a-Di"></a>‘我舍少分、<a id="a-Dj"></a>不舍少分，<a id="a-Dk"></a>我舍此物、<a id="a-Dl"></a>不舍此物，<a id="a-Dm"></a>我施彼类、<a id="a-Dn"></a>不施彼类。<a id="a-Do"></a>’是诸菩萨由此思惟障一切智，<a id="a-Dp"></a>经久乃能得一切智，<a id="a-Dq"></a>多时布施波罗蜜多乃得圆满。<a id="a-Dr"></a>是故菩萨欲不障礙一切智智，<a id="a-Ds"></a>欲疾证得一切智智，<a id="a-Dt"></a>欲令布施波罗蜜多疾得圆满，<a id="a-Du"></a>应离如是分别思惟，<a id="a-Dv"></a>应舍一切分，<a id="a-Dw"></a>应施一切物，<a id="a-Dx"></a>于一切类应平等施。</p>
  <p id="aDy">“又，<a id="a-Dz"></a>满慈子，<a id="a-E0"></a>若诸菩萨欲证无上正等菩提，<a id="a-E1"></a>应住布施波罗蜜多，<a id="a-E2"></a>应于布施波罗蜜多如是而住。<a id="a-E3"></a>若诸菩萨于日初分，<a id="a-E4"></a>能以种种上妙饮食，<a id="a-E5"></a>供养殑伽沙数有情，<a id="a-E6"></a>既供养已，<a id="a-E7"></a>复施上妙黄金色衣；<a id="a-E8"></a>于日中分，<a id="a-E9"></a>亦以种种上妙饮食，<a id="a-EA"></a>供养殑伽沙数有情，<a id="a-EB"></a>既供养已，<a id="a-EC"></a>复施上妙黄金色衣；<a id="a-ED"></a>于日后分，<a id="a-EE"></a>亦以种种上妙饮食，<a id="a-EF"></a>供养殑伽沙数有情，<a id="a-EG"></a>既供养已，<a id="a-EH"></a>复施上妙黄金色衣；<a id="a-EI"></a>于夜三分，<a id="a-EJ"></a>亦复如是。<a id="a-EK"></a>如是布施，<a id="a-EL"></a>经于殑伽沙数大劫常无间断，<a id="a-EM"></a>是诸菩萨如是施已，<a id="a-EN"></a>若不回求一切智智，<a id="a-EO"></a>虽名布施而非布施波罗蜜多；<a id="a-EP"></a>若能回求一切智智，<a id="a-EQ"></a>乃名布施波罗蜜多，<a id="a-ER"></a>谓布施时不作分限，<a id="a-ES"></a>随多随少发广大心，<a id="a-ET"></a>普缘有情总施一切。<a id="a-EU"></a>如是菩萨行布施时，<a id="a-EV"></a>虽不舍多布施一切，<a id="a-EW"></a>而成布施波罗蜜多。<a id="a-EX"></a>所以者何？<a id="a-EY"></a>为欲证得无量佛法而行布施波罗蜜多，<a id="a-EZ"></a>若布施时心有限量，<a id="a-Ea"></a>定不能证无量佛法。<a id="a-Eb"></a>若诸菩萨心有限量而行布施，<a id="a-Ec"></a>是诸菩萨定不能证一切智智，<a id="a-Ed"></a>定于布施波罗蜜多不能圆满，<a id="a-Ee"></a>是故菩萨欲证无量一切智智，<a id="a-Ef"></a>应当发起无限量心而行布施。<a id="a-Eg"></a>若诸菩萨有限量心而行布施，<a id="a-Eh"></a>是诸菩萨摄受悭吝不能永舍，<a id="a-Ei"></a>不能摄受一切智智，<a id="a-Ej"></a>与此相违乃能证得一切智智，<a id="a-Ek"></a>圆满布施波罗蜜多。</p>
  <p id="aEl">“又，<a id="a-Em"></a>满慈子，<a id="a-En"></a>诸菩萨众欲行布施，<a id="a-Eo"></a>应起是心：<a id="a-Ep"></a>‘我当修行无限量施，<a id="a-Eq"></a>乃至未证无上菩提，<a id="a-Er"></a>于诸有情且行财施；<a id="a-Es"></a>若证无上正等菩提，<a id="a-Et"></a>于诸有情当行法施。<a id="a-Eu"></a>’谓若未证无上菩提，<a id="a-Ev"></a>且于有情以财摄受，<a id="a-Ew"></a>令离贫苦得世间乐；<a id="a-Ex"></a>若证无上正等菩提，<a id="a-Ey"></a>当于有情以法摄受，<a id="a-Ez"></a>令离烦恼得出世乐。<a id="a-F0"></a>如人事王，<a id="a-F1"></a>先得衣食养活妻子，<a id="a-F2"></a>后得王意多获珍财，<a id="a-F3"></a>自身、<a id="a-F4"></a>妻子俱受富贵安隐快乐；<a id="a-F5"></a>如是菩萨求证无上正等菩提，<a id="a-F6"></a>修多百千难行苦行，<a id="a-F7"></a>先以财施摄受有情，<a id="a-F8"></a>令离世间诸贫穷苦，<a id="a-F9"></a>后证无上正等觉时，<a id="a-FA"></a>以无染法教诫教授诸有情类，<a id="a-FB"></a>令其解脱生死众苦。</p>
  <p id="aFC">“又，<a id="a-FD"></a>满慈子，<a id="a-FE"></a>如多百千诸有情类奉事王子昼夜精勤，<a id="a-FF"></a>王子尔时随分资给衣服、<a id="a-FG"></a>饮食、<a id="a-FH"></a>卧具等事，<a id="a-FI"></a>后登王位，<a id="a-FJ"></a>随昔勤劳量所堪任重赐爵禄，<a id="a-FK"></a>或主事业，<a id="a-FL"></a>或主川原，<a id="a-FM"></a>或主大城，<a id="a-FN"></a>或主关防，<a id="a-FO"></a>或主村邑，<a id="a-FP"></a>或主军戎；<a id="a-FQ"></a>如是菩萨求一切智，<a id="a-FR"></a>未证无上正等觉时，<a id="a-FS"></a>先以资财摄有情类，<a id="a-FT"></a>后证无上正等觉时，<a id="a-FU"></a>随诸有情觉慧差别，<a id="a-FV"></a>以无上法教诫教授，<a id="a-FW"></a>令其安住阿罗汉果、<a id="a-FX"></a>或不还果、<a id="a-FY"></a>或一来果、<a id="a-FZ"></a>或预流果、<a id="a-Fa"></a>或十善业道、<a id="a-Fb"></a>或菩萨胜位。</p>
  <p id="aFc">“又，<a id="a-Fd"></a>满慈子，<a id="a-Fe"></a>是诸菩萨求大菩提行菩萨行，<a id="a-Ff"></a>未证无上正等觉时，<a id="a-Fg"></a>于诸有情作大饶益；<a id="a-Fh"></a>若证无上正等觉时，<a id="a-Fi"></a>亦于有情作大饶益；<a id="a-Fj"></a>般涅槃后，<a id="a-Fk"></a>亦于无量无边有情作大饶益。<a id="a-Fl"></a>譬如王子未绍王位，<a id="a-Fm"></a>与诸有情作大饶益；<a id="a-Fn"></a>若绍王位，<a id="a-Fo"></a>亦与有情作大饶益；<a id="a-Fp"></a>若命终后，<a id="a-Fq"></a>亦与有情作大饶益。</p>
  <p id="aFr">“又，<a id="a-Fs"></a>满慈子，<a id="a-Ft"></a>如人事王如如精勤经时渐久，<a id="a-Fu"></a>如是如是爵禄渐增；<a id="a-Fv"></a>如是菩萨求一切智，<a id="a-Fw"></a>如如精勤经时渐久，<a id="a-Fx"></a>如是如是功德渐增。</p>
  <p id="aFy">“又，<a id="a-Fz"></a>满慈子，<a id="a-G0"></a>是诸菩萨未证无上正等觉时，<a id="a-G1"></a>于诸有情以财摄受，<a id="a-G2"></a>谓以种种衣服、<a id="a-G3"></a>饮食、<a id="a-G4"></a>卧具、<a id="a-G5"></a>医药及余资财，<a id="a-G6"></a>方便善巧摄受饶益。<a id="a-G7"></a>若证无上正等觉时，<a id="a-G8"></a>于诸有情以法摄受，<a id="a-G9"></a>谓以种种布施、<a id="a-GA"></a>净戒、<a id="a-GB"></a>安忍、<a id="a-GC"></a>精进、<a id="a-GD"></a>静虑、<a id="a-GE"></a>般若波罗蜜多及余无量无边佛法摄受饶益，<a id="a-GF"></a>或以种种念住、<a id="a-GG"></a>正断、<a id="a-GH"></a>神足、<a id="a-GI"></a>根、<a id="a-GJ"></a>力、<a id="a-GK"></a>觉支、<a id="a-GL"></a>道支及余无量无边佛法摄受饶益，<a id="a-GM"></a>或以种种施福业事、<a id="a-GN"></a>戒福业事、<a id="a-GO"></a>修福业事及余无量世间善法摄受饶益。<a id="a-GP"></a>般涅槃后，<a id="a-GQ"></a>亦于无量无边有情作大饶益，<a id="a-GR"></a>谓供养佛设利罗故，<a id="a-GS"></a>或于如来无上正法受持读诵、<a id="a-GT"></a>如说修行，<a id="a-GU"></a>皆得无边广大饶益，<a id="a-GV"></a>谓人天乐、<a id="a-GW"></a>或般涅槃、<a id="a-GX"></a>或大菩提究竟安乐。<a id="a-GY"></a>”</p>
  <p id="aGZ">尔时，<a id="a-Ga"></a>满慈子谓舍利子言：<a id="a-Gb"></a>“如是，<a id="a-Gc"></a>如是，<a id="a-Gd"></a>诚如所说。<a id="a-Ge"></a>仁者所说无不如义，<a id="a-Gf"></a>是故如来、<a id="a-Gg"></a>应、<a id="a-Gh"></a>正等觉常说仁者声闻众中智慧、<a id="a-Gi"></a>辩才最为第一。</p>
  <p id="aGj">“又，<a id="a-Gk"></a>舍利子，<a id="a-Gl"></a>譬如真金常与有情作大饶益，<a id="a-Gm"></a>谓未出矿，<a id="a-Gn"></a>若出矿时，<a id="a-Go"></a>若转变成诸庄严具，<a id="a-Gp"></a>若复出卖转买余物，<a id="a-Gq"></a>皆与无量无边有情随其所应作大饶益。<a id="a-Gr"></a>如是菩萨修菩萨行，<a id="a-Gs"></a>未证无上正等觉时，<a id="a-Gt"></a>与诸有情作大饶益，<a id="a-Gu"></a>谓以财、<a id="a-Gv"></a>法随其所应，<a id="a-Gw"></a>方便善巧摄受饶益。<a id="a-Gx"></a>若证无上正等觉时，<a id="a-Gy"></a>转妙法轮作大饶益，<a id="a-Gz"></a>谓宣说色蕴常无常等不可得，<a id="a-H0"></a>宣说受、<a id="a-H1"></a>想、<a id="a-H2"></a>行、<a id="a-H3"></a>识蕴常无常等亦不可得；<a id="a-H4"></a>宣说眼处常无常等不可得，<a id="a-H5"></a>宣说耳、<a id="a-H6"></a>鼻、<a id="a-H7"></a>舌、<a id="a-H8"></a>身、<a id="a-H9"></a>意处常无常等亦不可得；<a id="a-HA"></a>宣说色处常无常等不可得，<a id="a-HB"></a>宣说声、<a id="a-HC"></a>香、<a id="a-HD"></a>味、<a id="a-HE"></a>触、<a id="a-HF"></a>法处常无常等亦不可得；<a id="a-HG"></a>宣说眼界常无常等不可得，<a id="a-HH"></a>宣说耳、<a id="a-HI"></a>鼻、<a id="a-HJ"></a>舌、<a id="a-HK"></a>身、<a id="a-HL"></a>意界常无常等亦不可得；<a id="a-HM"></a>宣说色界常无常等不可得，<a id="a-HN"></a>宣说声、<a id="a-HO"></a>香、<a id="a-HP"></a>味、<a id="a-HQ"></a>触、<a id="a-HR"></a>法界常无常等亦不可得；<a id="a-HS"></a>宣说眼识界常无常等不可得，<a id="a-HT"></a>宣说耳、<a id="a-HU"></a>鼻、<a id="a-HV"></a>舌、<a id="a-HW"></a>身、<a id="a-HX"></a>意识界常无常等亦不可得；<a id="a-HY"></a>宣说眼触常无常等不可得，<a id="a-HZ"></a>宣说耳、<a id="a-Ha"></a>鼻、<a id="a-Hb"></a>舌、<a id="a-Hc"></a>身、<a id="a-Hd"></a>意触常无常等亦不可得；<a id="a-He"></a>宣说眼触为缘所生诸受常无常等不可得，<a id="a-Hf"></a>宣说耳、<a id="a-Hg"></a>鼻、<a id="a-Hh"></a>舌、<a id="a-Hi"></a>身、<a id="a-Hj"></a>意触为缘所生诸受常无常等亦不可得；<a id="a-Hk"></a>宣说地界常无常等不可得，<a id="a-Hl"></a>宣说水、<a id="a-Hm"></a>火、<a id="a-Hn"></a>风、<a id="a-Ho"></a>空、<a id="a-Hp"></a>识界常无常等亦不可得；<a id="a-Hq"></a>宣说因缘常无常等不可得，<a id="a-Hr"></a>宣说等无间缘、<a id="a-Hs"></a>所缘缘、<a id="a-Ht"></a>增上缘常无常等亦不可得；<a id="a-Hu"></a>宣说无明常无常等不可得，<a id="a-Hv"></a>宣说行、<a id="a-Hw"></a>识、<a id="a-Hx"></a>名色、<a id="a-Hy"></a>六处、<a id="a-Hz"></a>触、<a id="a-I0"></a>受、<a id="a-I1"></a>爱、<a id="a-I2"></a>取、<a id="a-I3"></a>有、<a id="a-I4"></a>生、<a id="a-I5"></a>老死常无常等亦不可得；<a id="a-I6"></a>宣说我常无常等不可得，<a id="a-I7"></a>宣说有情、<a id="a-I8"></a>命者、<a id="a-I9"></a>生者、<a id="a-IA"></a>养者、<a id="a-IB"></a>士夫、<a id="a-IC"></a>补特伽罗、<a id="a-ID"></a>意生、<a id="a-IE"></a>儒童、<a id="a-IF"></a>作者、<a id="a-IG"></a>受者、<a id="a-IH"></a>知者、<a id="a-II"></a>见者常无常等亦不可得；<a id="a-IJ"></a>宣说欲界常无常等不可得，<a id="a-IK"></a>宣说色、<a id="a-IL"></a>无色界常无常等亦不可得。<a id="a-IM"></a>如是宣说种种法门，<a id="a-IN"></a>与诸有情作大饶益。<a id="a-IO"></a>般涅槃后，<a id="a-IP"></a>正法、<a id="a-IQ"></a>像法及设利罗，<a id="a-IR"></a>与诸有情作大饶益。<a id="a-IS"></a>声闻、<a id="a-IT"></a>独觉无如是事。<a id="a-IU"></a>是故菩萨摩诃萨众修菩萨行，<a id="a-IV"></a>常与有情作大饶益，<a id="a-IW"></a>由斯故说：<a id="a-IX"></a>诸菩萨众于彼二乘，<a id="a-IY"></a>为最为胜、<a id="a-IZ"></a>为尊为高、<a id="a-Ia"></a>为妙为微妙、<a id="a-Ib"></a>为上为无上。<a id="a-Ic"></a>”</p>
  <p id="aId">尔时，<a id="a-Ie"></a>佛告阿难陀言：<a id="a-If"></a>“汝应受持舍利子等所说：<a id="a-Ig"></a>‘菩萨摩诃萨众被大愿铠趣大菩提，<a id="a-Ih"></a>具胜善巧增上意乐，<a id="a-Ii"></a>修行布施波罗蜜多，<a id="a-Ij"></a>舍法、<a id="a-Ik"></a>舍财无染无著。<a id="a-Il"></a>’”</p>
  <p id="aIm">时，<a id="a-In"></a>薄伽梵说是经已，<a id="a-Io"></a>具寿舍利子、<a id="a-Ip"></a>具寿满慈子、<a id="a-Iq"></a>具寿阿难陀，<a id="a-Ir"></a>及余声闻、<a id="a-Is"></a>诸菩萨众，<a id="a-It"></a>并余世间天、<a id="a-Iu"></a>龙、<a id="a-Iv"></a>药叉、<a id="a-Iw"></a>健达缚、<a id="a-Ix"></a>阿素洛、<a id="a-Iy"></a>揭路荼、<a id="a-Iz"></a>紧捺洛、<a id="a-J0"></a>莫呼洛伽、<a id="a-J1"></a>人非人等一切大众，<a id="a-J2"></a>闻佛所说皆大欢喜、<a id="a-J3"></a>信受奉行。</p>
 </body>
</html>