<!doctype html>
<html id="z3IBT056b" data-ver="1215">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百九</h1>
  <h2 id="a2">第二分胜军品第八之二</h2>
  <p id="a3">“世尊，<a id="a-4"></a>我于如梦、<a id="a-5"></a>如响、<a id="a-6"></a>如光影、<a id="a-7"></a>如阳焰、<a id="a-8"></a>如像、<a id="a-9"></a>如幻、<a id="a-A"></a>如化五蕴若增若减不知不得，<a id="a-B"></a>如何可言，<a id="a-C"></a>此是如梦五蕴乃至如化五蕴？<a id="a-D"></a>如梦五蕴等名皆无所住亦非不住。<a id="a-E"></a>何以故？<a id="a-F"></a>如梦五蕴等义无所有故，<a id="a-G"></a>如梦五蕴等名都无所住亦非不住。</p>
  <p id="aH">“世尊，<a id="a-I"></a>我于远离、<a id="a-J"></a>寂静、<a id="a-K"></a>无生无灭、<a id="a-L"></a>无染无净、<a id="a-M"></a>绝诸戏论真如、<a id="a-N"></a>法界、<a id="a-O"></a>法性、<a id="a-P"></a>实际、<a id="a-Q"></a>平等性、<a id="a-R"></a>离生性、<a id="a-S"></a>法定、<a id="a-T"></a>法住若增若减不知不得，<a id="a-U"></a>如何可言，<a id="a-V"></a>此是远离乃至法住？<a id="a-W"></a>远离等名皆无所住亦非不住。<a id="a-X"></a>何以故？<a id="a-Y"></a>远离等义无所有故，<a id="a-Z"></a>远离等名都无所住亦非不住。</p>
  <p id="aa">“世尊，<a id="a-b"></a>我于若善若非善、<a id="a-c"></a>若有为若无为、<a id="a-d"></a>若有漏若无漏、<a id="a-e"></a>若世间若出世间等法若增若减不知不得，<a id="a-f"></a>如何可言，<a id="a-g"></a>此是善非善等法？<a id="a-h"></a>善非善等法名皆无所住亦非不住。<a id="a-i"></a>何以故？<a id="a-j"></a>善非善等法义无所有故，<a id="a-k"></a>善非善等法名都无所住亦非不住。</p>
  <p id="al">“世尊，<a id="a-m"></a>我于过去、<a id="a-n"></a>未来、<a id="a-o"></a>现在等法及于非过去非未来非现在等法若增若减不知不得，<a id="a-p"></a>如何可言，<a id="a-q"></a>此是过去等法，<a id="a-r"></a>此非过去等法？<a id="a-s"></a>过去等法名及非过去等法名皆无所住亦非不住。<a id="a-t"></a>何以故？<a id="a-u"></a>过去等法义及非过去等法义无所有故，<a id="a-v"></a>过去等法名及非过去等法名都无所住亦非不住。<a id="a-w"></a>世尊，<a id="a-x"></a>何等名为非过去非未来非现在法？<a id="a-y"></a>世尊，<a id="a-z"></a>谓无为法。<a id="a-10"></a>世尊，<a id="a-11"></a>无为法者，<a id="a-12"></a>谓无生无住无灭法。</p>
  <p id="a13">“世尊，<a id="a-14"></a>我于十方殑伽沙等诸佛世界一切如来、<a id="a-15"></a>应、<a id="a-16"></a>正等觉及诸菩萨、<a id="a-17"></a>声闻僧等若增若减不知不得，<a id="a-18"></a>如何可言，<a id="a-19"></a>此是十方殑伽沙等诸佛世界一切如来、<a id="a-1A"></a>应、<a id="a-1B"></a>正等觉及诸菩萨、<a id="a-1C"></a>声闻僧等？<a id="a-1D"></a>如是诸名皆无所住亦非不住。<a id="a-1E"></a>何以故？<a id="a-1F"></a>如是诸义无所有故，<a id="a-1G"></a>如是诸名都无所住亦非不住。</p>
  <p id="a1H">“世尊，<a id="a-1I"></a>我于如上所说诸法若增若减不知不得，<a id="a-1J"></a>如何可言，<a id="a-1K"></a>此是菩萨摩诃萨，<a id="a-1L"></a>此是般若波罗蜜多？</p>
  <p id="a1M">“世尊，<a id="a-1N"></a>我于菩萨摩诃萨及于般若波罗蜜多皆不知不得，<a id="a-1O"></a>云何令我以般若波罗蜜多相应之法，<a id="a-1P"></a>教诫教授诸菩萨摩诃萨？</p>
  <p id="a1Q">“世尊，<a id="a-1R"></a>诸菩萨摩诃萨名及般若波罗蜜多名，<a id="a-1S"></a>皆无所住亦非不住。<a id="a-1T"></a>何以故？<a id="a-1U"></a>是二种义无所有故，<a id="a-1V"></a>此二种名都无所住亦非不住。</p>
  <p id="a1W">“世尊，<a id="a-1X"></a>如是诸法和合因缘，<a id="a-1Y"></a>假名菩萨摩诃萨，<a id="a-1Z"></a>假名般若波罗蜜多。<a id="a-1a"></a>此二假名于蕴、<a id="a-1b"></a>处、<a id="a-1c"></a>界中不可说，<a id="a-1d"></a>乃至于十八佛不共法中不可说；<a id="a-1e"></a>于如梦五蕴中不可说，<a id="a-1f"></a>乃至于如化五蕴中不可说；<a id="a-1g"></a>于远离寂静等中不可说，<a id="a-1h"></a>乃至于十方殑伽沙等诸佛世界一切如来、<a id="a-1i"></a>应、<a id="a-1j"></a>正等觉及诸菩萨、<a id="a-1k"></a>声闻僧等中不可说。<a id="a-1l"></a>何以故？<a id="a-1m"></a>如上所说诸法增减皆不可知不可得故。</p>
  <p id="a1n">“世尊，<a id="a-1o"></a>如上所说五蕴等名无处可说，<a id="a-1p"></a>菩萨摩诃萨名及般若波罗蜜多名亦无处可说。<a id="a-1q"></a>如是如梦等名无处可说，<a id="a-1r"></a>如虚空名无处可说，<a id="a-1s"></a>如地、<a id="a-1t"></a>水、<a id="a-1u"></a>火、<a id="a-1v"></a>风名无处可说，<a id="a-1w"></a>如戒、<a id="a-1x"></a>定、<a id="a-1y"></a>慧、<a id="a-1z"></a>解脱、<a id="a-20"></a>解脱知见名无处可说，<a id="a-21"></a>如预流、<a id="a-22"></a>一来、<a id="a-23"></a>不还、<a id="a-24"></a>阿罗汉、<a id="a-25"></a>独觉、<a id="a-26"></a>如来及彼诸法名无处可说，<a id="a-27"></a>如善非善、<a id="a-28"></a>常无常、<a id="a-29"></a>乐苦、<a id="a-2A"></a>我无我、<a id="a-2B"></a>远离不远离、<a id="a-2C"></a>寂静不寂静等若有若无名皆无处可说，<a id="a-2D"></a>菩萨摩诃萨名及般若波罗蜜多名亦无处可说。<a id="a-2E"></a>所以者何？<a id="a-2F"></a>如是诸名皆无所住亦非不住。<a id="a-2G"></a>何以故？<a id="a-2H"></a>如是诸义无所有故，<a id="a-2I"></a>如是诸名都无所住亦非不住。</p>
  <p id="a2J">“世尊，<a id="a-2K"></a>我依是义故说于法若增若减不知不得，<a id="a-2L"></a>如何可言，<a id="a-2M"></a>此名菩萨摩诃萨，<a id="a-2N"></a>此名般若波罗蜜多？</p>
  <p id="a2O">“世尊，<a id="a-2P"></a>我于此二若义若名不知不得，<a id="a-2Q"></a>云何令我以般若波罗蜜多相应之法，<a id="a-2R"></a>教诫教授诸菩萨摩诃萨？<a id="a-2S"></a>由此因缘，<a id="a-2T"></a>若以是法教诫教授诸菩萨摩诃萨，<a id="a-2U"></a>我当有悔。</p>
  <p id="a2V">“世尊，<a id="a-2W"></a>若菩萨摩诃萨闻以如是相状宣说般若波罗蜜多时，<a id="a-2X"></a>心不沉没亦不忧悔，<a id="a-2Y"></a>其心不惊不恐不怖，<a id="a-2Z"></a>当知是菩萨摩诃萨决定已住不退转地，<a id="a-2a"></a>以无所住方便而住。</p>
  <p id="a2b">“复次，<a id="a-2c"></a>世尊，<a id="a-2d"></a>诸菩萨摩诃萨修行般若波罗蜜多时，<a id="a-2e"></a>不应住色乃至识，<a id="a-2f"></a>不应住眼处乃至意处，<a id="a-2g"></a>不应住色处乃至法处，<a id="a-2h"></a>不应住眼界乃至意界，<a id="a-2i"></a>不应住色界乃至法界，<a id="a-2j"></a>不应住眼识界乃至意识界，<a id="a-2k"></a>不应住眼触乃至意触，<a id="a-2l"></a>不应住眼触为缘所生诸受乃至意触为缘所生诸受，<a id="a-2m"></a>不应住地界乃至识界，<a id="a-2n"></a>不应住无明乃至老死。<a id="a-2o"></a>何以故？<a id="a-2p"></a>世尊，<a id="a-2q"></a>色色性空，<a id="a-2r"></a>受、<a id="a-2s"></a>想、<a id="a-2t"></a>行、<a id="a-2u"></a>识受、<a id="a-2v"></a>想、<a id="a-2w"></a>行、<a id="a-2x"></a>识性空。<a id="a-2y"></a>世尊，<a id="a-2z"></a>是色非色空，<a id="a-30"></a>是色空非色，<a id="a-31"></a>色不离空，<a id="a-32"></a>空不离色，<a id="a-33"></a>色即是空，<a id="a-34"></a>空即是色，<a id="a-35"></a>受、<a id="a-36"></a>想、<a id="a-37"></a>行、<a id="a-38"></a>识亦复如是。<a id="a-39"></a>由此因缘，<a id="a-3A"></a>诸菩萨摩诃萨修行般若波罗蜜多时，<a id="a-3B"></a>不应住色乃至识，<a id="a-3C"></a>乃至老死应知亦尔。</p>
  <p id="a3D">“复次，<a id="a-3E"></a>世尊，<a id="a-3F"></a>诸菩萨摩诃萨修行般若波罗蜜多时，<a id="a-3G"></a>不应住四念住乃至十八佛不共法。<a id="a-3H"></a>何以故？<a id="a-3I"></a>世尊，<a id="a-3J"></a>四念住四念住性空。<a id="a-3K"></a>世尊，<a id="a-3L"></a>是四念住非四念住空，<a id="a-3M"></a>是四念住空非四念住，<a id="a-3N"></a>四念住不离空，<a id="a-3O"></a>空不离四念住，<a id="a-3P"></a>四念住即是空，<a id="a-3Q"></a>空即是四念住。<a id="a-3R"></a>由此因缘，<a id="a-3S"></a>诸菩萨摩诃萨修行般若波罗蜜多时，<a id="a-3T"></a>不应住四念住，<a id="a-3U"></a>乃至十八佛不共法应知亦尔。</p>
  <p id="a3V">“复次，<a id="a-3W"></a>世尊，<a id="a-3X"></a>诸菩萨摩诃萨修行般若波罗蜜多时，<a id="a-3Y"></a>不应住布施波罗蜜多乃至般若波罗蜜多。<a id="a-3Z"></a>何以故？<a id="a-3a"></a>世尊，<a id="a-3b"></a>布施波罗蜜多布施波罗蜜多性空。<a id="a-3c"></a>世尊，<a id="a-3d"></a>是布施波罗蜜多非布施波罗蜜多空，<a id="a-3e"></a>是布施波罗蜜多空非布施波罗蜜多，<a id="a-3f"></a>布施波罗蜜多不离空，<a id="a-3g"></a>空不离布施波罗蜜多，<a id="a-3h"></a>布施波罗蜜多即是空，<a id="a-3i"></a>空即是布施波罗蜜多。<a id="a-3j"></a>由此因缘，<a id="a-3k"></a>诸菩萨摩诃萨修行般若波罗蜜多时，<a id="a-3l"></a>不应住布施波罗蜜多，<a id="a-3m"></a>乃至般若波罗蜜多应知亦尔。</p>
  <p id="a3n">“复次，<a id="a-3o"></a>世尊，<a id="a-3p"></a>诸菩萨摩诃萨修行般若波罗蜜多时，<a id="a-3q"></a>不应住诸字，<a id="a-3r"></a>不应住诸字所引，<a id="a-3s"></a>若一言所引，<a id="a-3t"></a>若二言所引，<a id="a-3u"></a>若多言所引，<a id="a-3v"></a>不应住殊胜神通。<a id="a-3w"></a>何以故？<a id="a-3x"></a>世尊，<a id="a-3y"></a>诸字诸字性空。<a id="a-3z"></a>世尊，<a id="a-40"></a>是诸字非诸字空，<a id="a-41"></a>是诸字空非诸字，<a id="a-42"></a>诸字不离空，<a id="a-43"></a>空不离诸字，<a id="a-44"></a>诸字即是空，<a id="a-45"></a>空即是诸字。<a id="a-46"></a>由此因缘，<a id="a-47"></a>诸菩萨摩诃萨修行般若波罗蜜多时，<a id="a-48"></a>不应住诸字，<a id="a-49"></a>诸字所引殊胜神通应知亦尔。</p>
  <p id="a4A">“复次，<a id="a-4B"></a>世尊，<a id="a-4C"></a>诸菩萨摩诃萨修行般若波罗蜜多时，<a id="a-4D"></a>不应住诸法若常若无常、<a id="a-4E"></a>若乐若苦、<a id="a-4F"></a>若我若无我、<a id="a-4G"></a>若空若不空、<a id="a-4H"></a>若寂静若不寂静、<a id="a-4I"></a>若远离若不远离。<a id="a-4J"></a>何以故？<a id="a-4K"></a>世尊，<a id="a-4L"></a>诸法常无常诸法常无常性空。<a id="a-4M"></a>世尊，<a id="a-4N"></a>是诸法常无常非诸法常无常空，<a id="a-4O"></a>是诸法常无常空非诸法常无常，<a id="a-4P"></a>诸法常无常不离空，<a id="a-4Q"></a>空不离诸法常无常，<a id="a-4R"></a>诸法常无常即是空，<a id="a-4S"></a>空即是诸法常无常。<a id="a-4T"></a>由此因缘，<a id="a-4U"></a>诸菩萨摩诃萨修行般若波罗蜜多时，<a id="a-4V"></a>不应住诸法若常若无常，<a id="a-4W"></a>乃至诸法远离不远离应知亦尔。</p>
  <p id="a4X">“复次，<a id="a-4Y"></a>世尊，<a id="a-4Z"></a>诸菩萨摩诃萨修行般若波罗蜜多时，<a id="a-4a"></a>不应住诸法真如、<a id="a-4b"></a>法界、<a id="a-4c"></a>法性、<a id="a-4d"></a>平等性、<a id="a-4e"></a>离生性、<a id="a-4f"></a>实际。<a id="a-4g"></a>何以故？<a id="a-4h"></a>世尊，<a id="a-4i"></a>诸法真如真如性空。<a id="a-4j"></a>世尊，<a id="a-4k"></a>是真如非真如空，<a id="a-4l"></a>是真如空非真如，<a id="a-4m"></a>真如不离空，<a id="a-4n"></a>空不离真如，<a id="a-4o"></a>真如即是空，<a id="a-4p"></a>空即是真如。<a id="a-4q"></a>由此因缘，<a id="a-4r"></a>诸菩萨摩诃萨修行般若波罗蜜多时，<a id="a-4s"></a>不应住诸法真如，<a id="a-4t"></a>乃至实际应知亦尔。</p>
  <p id="a4u">“复次，<a id="a-4v"></a>世尊，<a id="a-4w"></a>诸菩萨摩诃萨修行般若波罗蜜多时，<a id="a-4x"></a>不应住一切陀罗尼门、<a id="a-4y"></a>三摩地门。<a id="a-4z"></a>何以故？<a id="a-50"></a>世尊，<a id="a-51"></a>一切陀罗尼门陀罗尼门性空。<a id="a-52"></a>世尊，<a id="a-53"></a>是陀罗尼门非陀罗尼门空，<a id="a-54"></a>是陀罗尼门空非陀罗尼门，<a id="a-55"></a>陀罗尼门不离空，<a id="a-56"></a>空不离陀罗尼门，<a id="a-57"></a>陀罗尼门即是空，<a id="a-58"></a>空即是陀罗尼门。<a id="a-59"></a>由此因缘，<a id="a-5A"></a>诸菩萨摩诃萨修行般若波罗蜜多时，<a id="a-5B"></a>不应住一切陀罗尼门，<a id="a-5C"></a>三摩地门应知亦尔。</p>
  <p id="a5D">“世尊，<a id="a-5E"></a>若菩萨摩诃萨无方便善巧修行般若波罗蜜多时，<a id="a-5F"></a>我、<a id="a-5G"></a>我所执所缠扰故，<a id="a-5H"></a>心便住色，<a id="a-5I"></a>住受、<a id="a-5J"></a>想、<a id="a-5K"></a>行、<a id="a-5L"></a>识。<a id="a-5M"></a>由此住故，<a id="a-5N"></a>于色作加行，<a id="a-5O"></a>于受、<a id="a-5P"></a>想、<a id="a-5Q"></a>行、<a id="a-5R"></a>识作加行。<a id="a-5S"></a>由加行故，<a id="a-5T"></a>不能摄受甚深般若波罗蜜多，<a id="a-5U"></a>不能修学甚深般若波罗蜜多，<a id="a-5V"></a>不能圆满甚深般若波罗蜜多，<a id="a-5W"></a>不能成办一切智智。</p>
  <p id="a5X">“世尊，<a id="a-5Y"></a>若菩萨摩诃萨无方便善巧修行般若波罗蜜多时，<a id="a-5Z"></a>我、<a id="a-5a"></a>我所执所缠扰故，<a id="a-5b"></a>乃至心便住一切陀罗尼门，<a id="a-5c"></a>住一切三摩地门。<a id="a-5d"></a>由此住故，<a id="a-5e"></a>于一切陀罗尼门作加行，<a id="a-5f"></a>于一切三摩地门作加行。<a id="a-5g"></a>由加行故，<a id="a-5h"></a>不能摄受甚深般若波罗蜜多，<a id="a-5i"></a>不能修学甚深般若波罗蜜多，<a id="a-5j"></a>不能圆满甚深般若波罗蜜多，<a id="a-5k"></a>不能成办一切智智。</p>
  <p id="a5l">“何以故？<a id="a-5m"></a>世尊，<a id="a-5n"></a>色不应摄受，<a id="a-5o"></a>受、<a id="a-5p"></a>想、<a id="a-5q"></a>行、<a id="a-5r"></a>识不应摄受；<a id="a-5s"></a>色不应摄受故便非色，<a id="a-5t"></a>受、<a id="a-5u"></a>想、<a id="a-5v"></a>行、<a id="a-5w"></a>识不应摄受故便非受、<a id="a-5x"></a>想、<a id="a-5y"></a>行、<a id="a-5z"></a>识。<a id="a-60"></a>所以者何？<a id="a-61"></a>色、<a id="a-62"></a>受、<a id="a-63"></a>想、<a id="a-64"></a>行、<a id="a-65"></a>识皆本性空故。<a id="a-66"></a>世尊，<a id="a-67"></a>乃至一切陀罗尼门不应摄受，<a id="a-68"></a>一切三摩地门不应摄受；<a id="a-69"></a>一切陀罗尼门不应摄受故便非一切陀罗尼门，<a id="a-6A"></a>一切三摩地门不应摄受故便非一切三摩地门。<a id="a-6B"></a>所以者何？<a id="a-6C"></a>一切陀罗尼门及三摩地门皆本性空故。<a id="a-6D"></a>世尊，<a id="a-6E"></a>其所摄受修学圆满甚深般若波罗蜜多亦不应摄受，<a id="a-6F"></a>甚深般若波罗蜜多不应摄受故，<a id="a-6G"></a>便非甚深般若波罗蜜多。<a id="a-6H"></a>所以者何？<a id="a-6I"></a>本性空故。</p>
  <p id="a6J">“如是菩萨摩诃萨修行般若波罗蜜多时，<a id="a-6K"></a>应以本性空观一切法，<a id="a-6L"></a>作此观时心无行处，<a id="a-6M"></a>是名菩萨摩诃萨无所摄受三摩地。<a id="a-6N"></a>此三摩地微妙殊胜广大无量，<a id="a-6O"></a>能集无边无礙作用，<a id="a-6P"></a>不共一切声闻、<a id="a-6Q"></a>独觉，<a id="a-6R"></a>其所成办一切智智亦不应摄受，<a id="a-6S"></a>如是一切智智不应摄受故便非一切智智。<a id="a-6T"></a>所以者何？<a id="a-6U"></a>以内空故，<a id="a-6V"></a>以外空、<a id="a-6W"></a>内外空、<a id="a-6X"></a>空空、<a id="a-6Y"></a>大空、<a id="a-6Z"></a>胜义空、<a id="a-6a"></a>有为空、<a id="a-6b"></a>无为空、<a id="a-6c"></a>毕竟空、<a id="a-6d"></a>无际空、<a id="a-6e"></a>散空、<a id="a-6f"></a>无变异空、<a id="a-6g"></a>本性空、<a id="a-6h"></a>自相空、<a id="a-6i"></a>共相空、<a id="a-6j"></a>一切法空、<a id="a-6k"></a>不可得空、<a id="a-6l"></a>无性空、<a id="a-6m"></a>自性空、<a id="a-6n"></a>无性自性空故。<a id="a-6o"></a>何以故？<a id="a-6p"></a>世尊，<a id="a-6q"></a>是一切智智非取相修得。<a id="a-6r"></a>所以者何？<a id="a-6s"></a>诸取相者皆是烦恼。<a id="a-6t"></a>何等为相？<a id="a-6u"></a>所谓色相、<a id="a-6v"></a>受、<a id="a-6w"></a>想、<a id="a-6x"></a>行、<a id="a-6y"></a>识相，<a id="a-6z"></a>乃至一切陀罗尼门相、<a id="a-70"></a>一切三摩地门相。<a id="a-71"></a>于此诸相而取著者，<a id="a-72"></a>名为烦恼。</p>
  <p id="a73">“是故不应取相修得一切智智，<a id="a-74"></a>若取相修得一切智智者，<a id="a-75"></a>胜军梵志于一切智智不应信解。<a id="a-76"></a>何等名为彼信解相？<a id="a-77"></a>谓于般若波罗蜜多深生净信，<a id="a-78"></a>由胜解力思量观察一切智智，<a id="a-79"></a>不以相为方便，<a id="a-7A"></a>亦不以非相为方便，<a id="a-7B"></a>以相与非相俱不可取故。</p>
  <p id="a7C">“是胜军梵志虽由信解力归趣佛法，<a id="a-7D"></a>名随信行，<a id="a-7E"></a>而能以本性空悟入一切智智；<a id="a-7F"></a>既悟入已，<a id="a-7G"></a>不取色相，<a id="a-7H"></a>不取受、<a id="a-7I"></a>想、<a id="a-7J"></a>行、<a id="a-7K"></a>识相，<a id="a-7L"></a>乃至不取一切陀罗尼门相、<a id="a-7M"></a>一切三摩地门相。<a id="a-7N"></a>何以故？<a id="a-7O"></a>以一切法自相皆空，<a id="a-7P"></a>能取、<a id="a-7Q"></a>所取俱不可得故。<a id="a-7R"></a>所以者何？<a id="a-7S"></a>如是梵志不以内得现观而观一切智智，<a id="a-7T"></a>不以外得现观而观一切智智，<a id="a-7U"></a>不以内外得现观而观一切智智，<a id="a-7V"></a>不以无智得现观而观一切智智，<a id="a-7W"></a>不以余得现观而观一切智智，<a id="a-7X"></a>亦不以不得现观而观一切智智。<a id="a-7Y"></a>所以者何？<a id="a-7Z"></a>是胜军梵志不见所观一切智智，<a id="a-7a"></a>不见能观般若，<a id="a-7b"></a>不见观者、<a id="a-7c"></a>观所依处及起观时。</p>
  <p id="a7d">“是胜军梵志非于内色、<a id="a-7e"></a>受、<a id="a-7f"></a>想、<a id="a-7g"></a>行、<a id="a-7h"></a>识观一切智智，<a id="a-7i"></a>非于外色、<a id="a-7j"></a>受、<a id="a-7k"></a>想、<a id="a-7l"></a>行、<a id="a-7m"></a>识观一切智智，<a id="a-7n"></a>非于内外色、<a id="a-7o"></a>受、<a id="a-7p"></a>想、<a id="a-7q"></a>行、<a id="a-7r"></a>识观一切智智，<a id="a-7s"></a>亦非离色、<a id="a-7t"></a>受、<a id="a-7u"></a>想、<a id="a-7v"></a>行、<a id="a-7w"></a>识观一切智智。<a id="a-7x"></a>乃至非于内一切陀罗尼门、<a id="a-7y"></a>三摩地门观一切智智，<a id="a-7z"></a>非于外一切陀罗尼门、<a id="a-80"></a>三摩地门观一切智智，<a id="a-81"></a>非于内外一切陀罗尼门、<a id="a-82"></a>三摩地门观一切智智，<a id="a-83"></a>亦非离一切陀罗尼门、<a id="a-84"></a>三摩地门观一切智智。<a id="a-85"></a>何以故？<a id="a-86"></a>若内、<a id="a-87"></a>若外、<a id="a-88"></a>若内外、<a id="a-89"></a>若离内外，<a id="a-8A"></a>一切皆空不可得故。</p>
  <p id="a8B">“是胜军梵志以如是等诸离相门，<a id="a-8C"></a>于一切智智深生信解；<a id="a-8D"></a>由此信解，<a id="a-8E"></a>于一切法皆无取著，<a id="a-8F"></a>以诸法实相不可得故。<a id="a-8G"></a>如是梵志以离相门，<a id="a-8H"></a>于一切智智得信解已，<a id="a-8I"></a>于一切法皆不取相，<a id="a-8J"></a>亦不思惟无相诸法，<a id="a-8K"></a>以相、<a id="a-8L"></a>无相法皆不可得故。<a id="a-8M"></a>如是梵志由胜解力，<a id="a-8N"></a>于一切法不取不舍，<a id="a-8O"></a>以实相法中无取舍故。<a id="a-8P"></a>时，<a id="a-8Q"></a>彼梵志于自信解乃至涅槃亦不取著。<a id="a-8R"></a>所以者何？<a id="a-8S"></a>以一切法本性皆空不可取故。</p>
  <p id="a8T">“世尊，<a id="a-8U"></a>诸菩萨摩诃萨所得般若波罗蜜多亦复如是，<a id="a-8V"></a>于一切法无所取著，<a id="a-8W"></a>能从此岸到彼岸故；<a id="a-8X"></a>若于诸法少有取著，<a id="a-8Y"></a>则于彼岸非为能到。<a id="a-8Z"></a>是故菩萨摩诃萨修行般若波罗蜜多时，<a id="a-8a"></a>不取一切色，<a id="a-8b"></a>不取一切受、<a id="a-8c"></a>想、<a id="a-8d"></a>行、<a id="a-8e"></a>识。<a id="a-8f"></a>何以故？<a id="a-8g"></a>以一切法不可取故。<a id="a-8h"></a>乃至不取一切陀罗尼门，<a id="a-8i"></a>不取一切三摩地门。<a id="a-8j"></a>何以故？<a id="a-8k"></a>以一切法不可取故。<a id="a-8l"></a>是菩萨摩诃萨虽于一切色、<a id="a-8m"></a>受、<a id="a-8n"></a>想、<a id="a-8o"></a>行、<a id="a-8p"></a>识，<a id="a-8q"></a>乃至一切陀罗尼门、<a id="a-8r"></a>三摩地门，<a id="a-8s"></a>若总若别皆无所取；<a id="a-8t"></a>而以本愿所行四念住乃至八圣道支未圆满故，<a id="a-8u"></a>及以本愿所证佛十力乃至十八佛不共法未成办故，<a id="a-8v"></a>于其中间终不以不取一切相故而般涅槃。</p>
  <p id="a8w">“是菩萨摩诃萨虽能圆满四念住乃至八圣道支，<a id="a-8x"></a>及能成办佛十力乃至十八佛不共法，<a id="a-8y"></a>而不见四念住乃至八圣道支，<a id="a-8z"></a>及不见佛十力乃至十八佛不共法。<a id="a-90"></a>何以故？<a id="a-91"></a>是四念住即非四念住，<a id="a-92"></a>乃至八圣道支即非八圣道支，<a id="a-93"></a>及佛十力即非佛十力，<a id="a-94"></a>乃至十八佛不共法即非十八佛不共法，<a id="a-95"></a>以一切法非法、<a id="a-96"></a>非非法故。<a id="a-97"></a>是菩萨摩诃萨修行般若波罗蜜多时，<a id="a-98"></a>虽不取著色，<a id="a-99"></a>不取著受、<a id="a-9A"></a>想、<a id="a-9B"></a>行、<a id="a-9C"></a>识，<a id="a-9D"></a>乃至不取著十八佛不共法，<a id="a-9E"></a>而能成办一切事业。</p>
  <p id="a9F">“复次，<a id="a-9G"></a>世尊，<a id="a-9H"></a>诸菩萨摩诃萨修行般若波罗蜜多时，<a id="a-9I"></a>应当如是审谛观察：<a id="a-9J"></a>何者是般若波罗蜜多？<a id="a-9K"></a>何故名般若波罗蜜多？<a id="a-9L"></a>谁之般若波罗蜜多？<a id="a-9M"></a>如是般若波罗蜜多为何所用？<a id="a-9N"></a>是菩萨摩诃萨修行般若波罗蜜多时审谛观察：<a id="a-9O"></a>若法无所有不可得，<a id="a-9P"></a>是为般若波罗蜜多于无所有不可得中何所徵诘？<a id="a-9Q"></a>”</p>
  <p id="a9R">时，<a id="a-9S"></a>舍利子问善现言：<a id="a-9T"></a>“此中何法名无所有不可得耶？<a id="a-9U"></a>”</p>
  <p id="a9V">善现对曰：<a id="a-9W"></a>“所谓般若波罗蜜多法无所有不可得，<a id="a-9X"></a>乃至布施波罗蜜多法无所有不可得，<a id="a-9Y"></a>由内空故乃至无性自性空故。</p>
  <p id="a9Z">“舍利子，<a id="a-9a"></a>色法无所有不可得，<a id="a-9b"></a>受、<a id="a-9c"></a>想、<a id="a-9d"></a>行、<a id="a-9e"></a>识法无所有不可得；<a id="a-9f"></a>内空法无所有不可得，<a id="a-9g"></a>乃至无性自性空法无所有不可得；<a id="a-9h"></a>四念住法无所有不可得，<a id="a-9i"></a>乃至八圣道支法无所有不可得；<a id="a-9j"></a>佛十力法无所有不可得，<a id="a-9k"></a>乃至十八佛不共法法无所有不可得；<a id="a-9l"></a>六神通法无所有不可得；<a id="a-9m"></a>真如法无所有不可得，<a id="a-9n"></a>乃至实际法无所有不可得；<a id="a-9o"></a>预流法无所有不可得，<a id="a-9p"></a>一来、<a id="a-9q"></a>不还、<a id="a-9r"></a>阿罗汉、<a id="a-9s"></a>独觉法无所有不可得；<a id="a-9t"></a>菩萨法无所有不可得，<a id="a-9u"></a>诸佛法无所有不可得；<a id="a-9v"></a>一切智智法无所有不可得。<a id="a-9w"></a>由内空故乃至无性自性空故。</p>
  <p id="a9x">“舍利子，<a id="a-9y"></a>若菩萨摩诃萨修行般若波罗蜜多，<a id="a-9z"></a>能作如是审谛观察，<a id="a-A0"></a>诸所有法皆无所有不可得时，<a id="a-A1"></a>心不沉没亦不忧悔，<a id="a-A2"></a>其心不惊不恐不怖，<a id="a-A3"></a>当知是菩萨摩诃萨能于般若波罗蜜多常不舍离。<a id="a-A4"></a>”</p>
  <p id="aA5">时，<a id="a-A6"></a>舍利子问善现言：<a id="a-A7"></a>“何缘故知是行般若波罗蜜多诸菩萨摩诃萨，<a id="a-A8"></a>能于般若波罗蜜多常不舍离？<a id="a-A9"></a>”</p>
  <p id="aAA">善现对曰：<a id="a-AB"></a>“是菩萨摩诃萨修行般若波罗蜜多时，<a id="a-AC"></a>如实知色离色自性，<a id="a-AD"></a>受、<a id="a-AE"></a>想、<a id="a-AF"></a>行、<a id="a-AG"></a>识离受、<a id="a-AH"></a>想、<a id="a-AI"></a>行、<a id="a-AJ"></a>识自性；<a id="a-AK"></a>如实知布施波罗蜜多离布施波罗蜜多自性，<a id="a-AL"></a>乃至般若波罗蜜多离般若波罗蜜多自性；<a id="a-AM"></a>乃至如实知十八佛不共法离十八佛不共法自性，<a id="a-AN"></a>乃至如实知实际离实际自性。<a id="a-AO"></a>舍利子，<a id="a-AP"></a>由此故知，<a id="a-AQ"></a>是行般若波罗蜜多诸菩萨摩诃萨能于般若波罗蜜多常不舍离。<a id="a-AR"></a>”</p>
  <p id="aAS">时，<a id="a-AT"></a>舍利子问善现言：<a id="a-AU"></a>“何者是色自性？<a id="a-AV"></a>何者是受、<a id="a-AW"></a>想、<a id="a-AX"></a>行、<a id="a-AY"></a>识自性？<a id="a-AZ"></a>乃至何者是实际自性？<a id="a-Aa"></a>”</p>
  <p id="aAb">善现对曰：<a id="a-Ac"></a>“无性是色自性，<a id="a-Ad"></a>无性是受、<a id="a-Ae"></a>想、<a id="a-Af"></a>行、<a id="a-Ag"></a>识自性，<a id="a-Ah"></a>乃至无性是实际自性。<a id="a-Ai"></a>舍利子，<a id="a-Aj"></a>由是当知，<a id="a-Ak"></a>色离色自性，<a id="a-Al"></a>受、<a id="a-Am"></a>想、<a id="a-An"></a>行、<a id="a-Ao"></a>识离受、<a id="a-Ap"></a>想、<a id="a-Aq"></a>行、<a id="a-Ar"></a>识自性，<a id="a-As"></a>乃至实际离实际自性。<a id="a-At"></a>舍利子，<a id="a-Au"></a>色亦离色相，<a id="a-Av"></a>受、<a id="a-Aw"></a>想、<a id="a-Ax"></a>行、<a id="a-Ay"></a>识亦离受、<a id="a-Az"></a>想、<a id="a-B0"></a>行、<a id="a-B1"></a>识相，<a id="a-B2"></a>乃至实际亦离实际相。<a id="a-B3"></a>舍利子，<a id="a-B4"></a>自性亦离自性，<a id="a-B5"></a>相亦离相，<a id="a-B6"></a>自性亦离相，<a id="a-B7"></a>相亦离自性。<a id="a-B8"></a>”</p>
  <p id="aB9">时，<a id="a-BA"></a>舍利子谓善现言：<a id="a-BB"></a>“若菩萨摩诃萨于此中学，<a id="a-BC"></a>速能成办一切智智。<a id="a-BD"></a>”</p>
  <p id="aBE">善现报言：<a id="a-BF"></a>“如是，<a id="a-BG"></a>如是，<a id="a-BH"></a>诚如所说，<a id="a-BI"></a>若菩萨摩诃萨于此中学，<a id="a-BJ"></a>速能成办一切智智。<a id="a-BK"></a>何以故？<a id="a-BL"></a>舍利子，<a id="a-BM"></a>是菩萨摩诃萨知一切法无生、<a id="a-BN"></a>成故。<a id="a-BO"></a>”</p>
  <p id="aBP">舍利子言：<a id="a-BQ"></a>“何缘诸法无生、<a id="a-BR"></a>无成？<a id="a-BS"></a>”</p>
  <p id="aBT">善现对曰：<a id="a-BU"></a>“色空故，<a id="a-BV"></a>生及成办俱不可得；<a id="a-BW"></a>受、<a id="a-BX"></a>想、<a id="a-BY"></a>行、<a id="a-BZ"></a>识空故，<a id="a-Ba"></a>生及成办俱不可得，<a id="a-Bb"></a>如是乃至实际空故，<a id="a-Bc"></a>生及成办俱不可得。<a id="a-Bd"></a>舍利子，<a id="a-Be"></a>若菩萨摩诃萨能于般若波罗蜜多作如是学，<a id="a-Bf"></a>则便渐近一切智智；<a id="a-Bg"></a>如如渐近一切智智，<a id="a-Bh"></a>如是如是得身清净、<a id="a-Bi"></a>得语清净、<a id="a-Bj"></a>得意清净、<a id="a-Bk"></a>得相清净；<a id="a-Bl"></a>如如获得身、<a id="a-Bm"></a>语、<a id="a-Bn"></a>意、<a id="a-Bo"></a>相四种清净，<a id="a-Bp"></a>如是如是不生贪、<a id="a-Bq"></a>瞋、<a id="a-Br"></a>痴、<a id="a-Bs"></a>慢、<a id="a-Bt"></a>谄、<a id="a-Bu"></a>诳、<a id="a-Bv"></a>悭贪、<a id="a-Bw"></a>见趣、<a id="a-Bx"></a>俱行之心。<a id="a-By"></a>是菩萨摩诃萨由常不生贪等心故，<a id="a-Bz"></a>毕竟不堕女人胎中，<a id="a-C0"></a>恒受化生离险恶趣，<a id="a-C1"></a>除为利乐有情因缘。<a id="a-C2"></a>是菩萨摩诃萨从一佛土至一佛土，<a id="a-C3"></a>供养恭敬、<a id="a-C4"></a>尊重赞叹诸佛世尊，<a id="a-C5"></a>成熟有情，<a id="a-C6"></a>严净佛土，<a id="a-C7"></a>乃至证得所求无上正等菩提常不离佛。<a id="a-C8"></a>舍利子，<a id="a-C9"></a>若菩萨摩诃萨欲得如是功德胜利，<a id="a-CA"></a>当学般若波罗蜜多无得暂舍。<a id="a-CB"></a>”</p>
  <p data-pb></p>
  <h2 id="aCC">第二分行相品第九之一</h2>
  <p id="aCD">尔时，<a id="a-CE"></a>具寿善现白佛言：<a id="a-CF"></a>“世尊，<a id="a-CG"></a>若菩萨摩诃萨无方便善巧修行般若波罗蜜多时，<a id="a-CH"></a>若行色是行其相，<a id="a-CI"></a>若行受、<a id="a-CJ"></a>想、<a id="a-CK"></a>行、<a id="a-CL"></a>识是行其相；<a id="a-CM"></a>若行色常无常是行其相，<a id="a-CN"></a>若行受、<a id="a-CO"></a>想、<a id="a-CP"></a>行、<a id="a-CQ"></a>识常无常是行其相；<a id="a-CR"></a>若行色乐苦是行其相，<a id="a-CS"></a>若行受、<a id="a-CT"></a>想、<a id="a-CU"></a>行、<a id="a-CV"></a>识乐苦是行其相；<a id="a-CW"></a>若行色我无我是行其相，<a id="a-CX"></a>若行受、<a id="a-CY"></a>想、<a id="a-CZ"></a>行、<a id="a-Ca"></a>识我无我是行其相；<a id="a-Cb"></a>若行色净不净是行其相，<a id="a-Cc"></a>若行受、<a id="a-Cd"></a>想、<a id="a-Ce"></a>行、<a id="a-Cf"></a>识净不净是行其相；<a id="a-Cg"></a>若行色远离不远离是行其相，<a id="a-Ch"></a>若行受、<a id="a-Ci"></a>想、<a id="a-Cj"></a>行、<a id="a-Ck"></a>识远离不远离是行其相；<a id="a-Cl"></a>若行色寂静不寂静是行其相，<a id="a-Cm"></a>若行受、<a id="a-Cn"></a>想、<a id="a-Co"></a>行、<a id="a-Cp"></a>识寂静不寂静是行其相；<a id="a-Cq"></a>若行四念住是行其相，<a id="a-Cr"></a>乃至若行十八佛不共法是行其相。<a id="a-Cs"></a>若作是念：<a id="a-Ct"></a>‘我行般若波罗蜜多。<a id="a-Cu"></a>’有所得故是行其相。<a id="a-Cv"></a>若作是念：<a id="a-Cw"></a>‘我是菩萨。<a id="a-Cx"></a>’有所得故是行其相。<a id="a-Cy"></a>若作是念：<a id="a-Cz"></a>‘有能如是修行般若波罗蜜多，<a id="a-D0"></a>是为菩萨修行般若波罗蜜多。<a id="a-D1"></a>’有所得故是行其相。<a id="a-D2"></a>世尊，<a id="a-D3"></a>若菩萨摩诃萨作如是等种种分别，<a id="a-D4"></a>修行般若波罗蜜多无方便善巧故，<a id="a-D5"></a>非行般若波罗蜜多。<a id="a-D6"></a>”</p>
  <p id="aD7">时，<a id="a-D8"></a>具寿善现谓舍利子言：<a id="a-D9"></a>“若菩萨摩诃萨无方便善巧修行般若波罗蜜多时，<a id="a-DA"></a>若于色住想胜解，<a id="a-DB"></a>则于色作加行；<a id="a-DC"></a>若于受、<a id="a-DD"></a>想、<a id="a-DE"></a>行、<a id="a-DF"></a>识住想胜解，<a id="a-DG"></a>则于受、<a id="a-DH"></a>想、<a id="a-DI"></a>行、<a id="a-DJ"></a>识作加行；<a id="a-DK"></a>由加行故，<a id="a-DL"></a>不能解脱生老病死愁叹忧恼及后世苦。<a id="a-DM"></a>若菩萨摩诃萨无方便善巧修行般若波罗蜜多时，<a id="a-DN"></a>若于眼处乃至意处住想胜解，<a id="a-DO"></a>则于眼处乃至意处作加行；<a id="a-DP"></a>若于色处乃至法处住想胜解，<a id="a-DQ"></a>则于色处乃至法处作加行；<a id="a-DR"></a>由加行故，<a id="a-DS"></a>不能解脱生老病死愁叹忧恼及后世苦。<a id="a-DT"></a>若菩萨摩诃萨无方便善巧修行般若波罗蜜多时，<a id="a-DU"></a>若于眼界乃至眼触为缘所生诸受住想胜解，<a id="a-DV"></a>则于眼界乃至眼触为缘所生诸受作加行；<a id="a-DW"></a>乃至若于意界乃至意触为缘所生诸受住想胜解，<a id="a-DX"></a>则于意界乃至意触为缘所生诸受作加行；<a id="a-DY"></a>由加行故，<a id="a-DZ"></a>不能解脱生老病死愁叹忧恼及后世苦。<a id="a-Da"></a>若菩萨摩诃萨无方便善巧修行般若波罗蜜多时，<a id="a-Db"></a>若于四念住乃至八圣道支住想胜解，<a id="a-Dc"></a>则于四念住乃至八圣道支作加行；<a id="a-Dd"></a>乃至若于佛十力乃至十八佛不共法住想胜解，<a id="a-De"></a>则于佛十力乃至十八佛不共法作加行；<a id="a-Df"></a>由加行故，<a id="a-Dg"></a>不能解脱生老病死愁叹忧恼及后世苦。</p>
  <p id="aDh">“舍利子，<a id="a-Di"></a>是菩萨摩诃萨修行般若波罗蜜多时无方便善巧故，<a id="a-Dj"></a>尚不能证声闻、<a id="a-Dk"></a>独觉所住之地，<a id="a-Dl"></a>况证无上正等菩提？<a id="a-Dm"></a>舍利子，<a id="a-Dn"></a>若菩萨摩诃萨作如是等修行般若波罗蜜多，<a id="a-Do"></a>当知此名无方便善巧者；<a id="a-Dp"></a>成就种种无方便善巧故，<a id="a-Dq"></a>诸有所作皆不能成。<a id="a-Dr"></a>”</p>
  <p id="aDs">时，<a id="a-Dt"></a>舍利子问善现言：<a id="a-Du"></a>“云何当知诸菩萨摩诃萨有方便善巧修行般若波罗蜜多？<a id="a-Dv"></a>”</p>
  <p id="aDw">善现对曰：<a id="a-Dx"></a>“若菩萨摩诃萨修行般若波罗蜜多时，<a id="a-Dy"></a>有方便善巧故不行色，<a id="a-Dz"></a>不行色相，<a id="a-E0"></a>不行受、<a id="a-E1"></a>想、<a id="a-E2"></a>行、<a id="a-E3"></a>识，<a id="a-E4"></a>不行受、<a id="a-E5"></a>想、<a id="a-E6"></a>行、<a id="a-E7"></a>识相；<a id="a-E8"></a>不行色常无常，<a id="a-E9"></a>不行色常无常相，<a id="a-EA"></a>不行受、<a id="a-EB"></a>想、<a id="a-EC"></a>行、<a id="a-ED"></a>识常无常，<a id="a-EE"></a>不行受、<a id="a-EF"></a>想、<a id="a-EG"></a>行、<a id="a-EH"></a>识常无常相；<a id="a-EI"></a>不行色乐苦，<a id="a-EJ"></a>不行色乐苦相，<a id="a-EK"></a>不行受、<a id="a-EL"></a>想、<a id="a-EM"></a>行、<a id="a-EN"></a>识乐苦，<a id="a-EO"></a>不行受、<a id="a-EP"></a>想、<a id="a-EQ"></a>行、<a id="a-ER"></a>识乐苦相；<a id="a-ES"></a>不行色我无我，<a id="a-ET"></a>不行色我无我相，<a id="a-EU"></a>不行受、<a id="a-EV"></a>想、<a id="a-EW"></a>行、<a id="a-EX"></a>识我无我，<a id="a-EY"></a>不行受、<a id="a-EZ"></a>想、<a id="a-Ea"></a>行、<a id="a-Eb"></a>识我无我相；<a id="a-Ec"></a>不行色净不净，<a id="a-Ed"></a>不行色净不净相，<a id="a-Ee"></a>不行受、<a id="a-Ef"></a>想、<a id="a-Eg"></a>行、<a id="a-Eh"></a>识净不净，<a id="a-Ei"></a>不行受、<a id="a-Ej"></a>想、<a id="a-Ek"></a>行、<a id="a-El"></a>识净不净相；<a id="a-Em"></a>不行色空不空，<a id="a-En"></a>不行色空不空相，<a id="a-Eo"></a>不行受、<a id="a-Ep"></a>想、<a id="a-Eq"></a>行、<a id="a-Er"></a>识空不空，<a id="a-Es"></a>不行受、<a id="a-Et"></a>想、<a id="a-Eu"></a>行、<a id="a-Ev"></a>识空不空相；<a id="a-Ew"></a>不行色有相无相，<a id="a-Ex"></a>不行色有相无相相，<a id="a-Ey"></a>不行受、<a id="a-Ez"></a>想、<a id="a-F0"></a>行、<a id="a-F1"></a>识有相无相，<a id="a-F2"></a>不行受、<a id="a-F3"></a>想、<a id="a-F4"></a>行、<a id="a-F5"></a>识有相无相相；<a id="a-F6"></a>不行色有愿无愿，<a id="a-F7"></a>不行色有愿无愿相，<a id="a-F8"></a>不行受、<a id="a-F9"></a>想、<a id="a-FA"></a>行、<a id="a-FB"></a>识有愿无愿，<a id="a-FC"></a>不行受、<a id="a-FD"></a>想、<a id="a-FE"></a>行、<a id="a-FF"></a>识有愿无愿相；<a id="a-FG"></a>不行色寂静不寂静，<a id="a-FH"></a>不行色寂静不寂静相，<a id="a-FI"></a>不行受、<a id="a-FJ"></a>想、<a id="a-FK"></a>行、<a id="a-FL"></a>识寂静不寂静，<a id="a-FM"></a>不行受、<a id="a-FN"></a>想、<a id="a-FO"></a>行、<a id="a-FP"></a>识寂静不寂静相；<a id="a-FQ"></a>不行色远离不远离，<a id="a-FR"></a>不行色远离不远离相，<a id="a-FS"></a>不行受、<a id="a-FT"></a>想、<a id="a-FU"></a>行、<a id="a-FV"></a>识远离不远离，<a id="a-FW"></a>不行受、<a id="a-FX"></a>想、<a id="a-FY"></a>行、<a id="a-FZ"></a>识远离不远离相；<a id="a-Fa"></a>不行四念住，<a id="a-Fb"></a>不行四念住相，<a id="a-Fc"></a>乃至不行十八佛不共法，<a id="a-Fd"></a>不行十八佛不共法相。</p>
  <p id="aFe">“舍利子当知，<a id="a-Ff"></a>如是菩萨摩诃萨有方便善巧修行般若波罗蜜多。<a id="a-Fg"></a>何以故？<a id="a-Fh"></a>舍利子，<a id="a-Fi"></a>是色非色空，<a id="a-Fj"></a>是色空非色，<a id="a-Fk"></a>色不离空，<a id="a-Fl"></a>空不离色，<a id="a-Fm"></a>色即是空，<a id="a-Fn"></a>空即是色，<a id="a-Fo"></a>受、<a id="a-Fp"></a>想、<a id="a-Fq"></a>行、<a id="a-Fr"></a>识亦复如是，<a id="a-Fs"></a>乃至是十八佛不共法非十八佛不共法空，<a id="a-Ft"></a>是十八佛不共法空非十八佛不共法，<a id="a-Fu"></a>十八佛不共法不离空，<a id="a-Fv"></a>空不离十八佛不共法，<a id="a-Fw"></a>十八佛不共法即是空，<a id="a-Fx"></a>空即是十八佛不共法。<a id="a-Fy"></a>舍利子，<a id="a-Fz"></a>如是菩萨摩诃萨修行般若波罗蜜多有方便善巧故，<a id="a-G0"></a>能证无上正等菩提。<a id="a-G1"></a>舍利子，<a id="a-G2"></a>是菩萨摩诃萨修行般若波罗蜜多时，<a id="a-G3"></a>于般若波罗蜜多，<a id="a-G4"></a>不取行，<a id="a-G5"></a>不取不行，<a id="a-G6"></a>不取亦行亦不行，<a id="a-G7"></a>不取非行非不行，<a id="a-G8"></a>于不取亦不取。<a id="a-G9"></a>”</p>
  <p id="aGA">时，<a id="a-GB"></a>舍利子问善现言：<a id="a-GC"></a>“何因缘故，<a id="a-GD"></a>是菩萨摩诃萨修行般若波罗蜜多时，<a id="a-GE"></a>于般若波罗蜜多都无所取？<a id="a-GF"></a>”</p>
  <p id="aGG">善现对曰：<a id="a-GH"></a>“由般若波罗蜜多自性不可得。<a id="a-GI"></a>何以故？<a id="a-GJ"></a>舍利子，<a id="a-GK"></a>般若波罗蜜多以无性为自性故。<a id="a-GL"></a>舍利子，<a id="a-GM"></a>由此因缘，<a id="a-GN"></a>若菩萨摩诃萨修行般若波罗蜜多时，<a id="a-GO"></a>于般若波罗蜜多，<a id="a-GP"></a>若取行，<a id="a-GQ"></a>若不取行，<a id="a-GR"></a>若取亦行亦不行，<a id="a-GS"></a>若取非行非不行，<a id="a-GT"></a>若取不取，<a id="a-GU"></a>如是一切非行般若波罗蜜多。<a id="a-GV"></a>何以故？<a id="a-GW"></a>舍利子，<a id="a-GX"></a>以一切法皆用无性为其自性，<a id="a-GY"></a>都无所取、<a id="a-GZ"></a>无所执著，<a id="a-Ga"></a>是名菩萨摩诃萨于一切法无所取著三摩地。<a id="a-Gb"></a>此三摩地微妙殊胜广大无量，<a id="a-Gc"></a>能集无边无礙作用，<a id="a-Gd"></a>不共一切声闻、<a id="a-Ge"></a>独觉。<a id="a-Gf"></a>舍利子，<a id="a-Gg"></a>若菩萨摩诃萨能于如是胜三摩地恒住不舍，<a id="a-Gh"></a>速证无上正等菩提。<a id="a-Gi"></a>”</p>
  <p id="aGj">时，<a id="a-Gk"></a>舍利子问善现言：<a id="a-Gl"></a>“诸菩萨摩诃萨为但于此一三摩地恒住不舍，<a id="a-Gm"></a>速证无上正等菩提，<a id="a-Gn"></a>为更有余诸三摩地？<a id="a-Go"></a>”</p>
  <p id="aGp">善现对曰：<a id="a-Gq"></a>“非但于此一三摩地恒住不舍，<a id="a-Gr"></a>令诸菩萨速证无上正等菩提，<a id="a-Gs"></a>复有所余诸三摩地。<a id="a-Gt"></a>”</p>
  <p id="aGu">舍利子言：<a id="a-Gv"></a>“何者是余诸三摩地？<a id="a-Gw"></a>”</p>
  <p id="aGx">善现对曰：<a id="a-Gy"></a>“诸菩萨摩诃萨有健行三摩地、<a id="a-Gz"></a>宝印三摩地、<a id="a-H0"></a>师子游戏三摩地、<a id="a-H1"></a>妙月三摩地、<a id="a-H2"></a>月幢相三摩地、<a id="a-H3"></a>一切法海三摩地、<a id="a-H4"></a>观顶三摩地、<a id="a-H5"></a>法界决定三摩地、<a id="a-H6"></a>决定幢相三摩地、<a id="a-H7"></a>金刚喻三摩地、<a id="a-H8"></a>入诸法印三摩地、<a id="a-H9"></a>三摩地王三摩地、<a id="a-HA"></a>善安住三摩地、<a id="a-HB"></a>王印三摩地、<a id="a-HC"></a>精进力三摩地、<a id="a-HD"></a>等涌三摩地、<a id="a-HE"></a>入词定三摩地、<a id="a-HF"></a>入增语三摩地、<a id="a-HG"></a>观方三摩地、<a id="a-HH"></a>陀罗尼印三摩地、<a id="a-HI"></a>无忘失三摩地、<a id="a-HJ"></a>诸法等趣海印三摩地、<a id="a-HK"></a>遍覆虚空三摩地、<a id="a-HL"></a>金刚轮三摩地、<a id="a-HM"></a>胜幢相三摩地、<a id="a-HN"></a>帝幢相三摩地、<a id="a-HO"></a>顺明藏三摩地、<a id="a-HP"></a>师子奋迅三摩地、<a id="a-HQ"></a>胜开显三摩地、<a id="a-HR"></a>宝性三摩地、<a id="a-HS"></a>遍照三摩地、<a id="a-HT"></a>不眴三摩地、<a id="a-HU"></a>住无相三摩地、<a id="a-HV"></a>决定三摩地、<a id="a-HW"></a>无垢灯三摩地、<a id="a-HX"></a>无边光三摩地、<a id="a-HY"></a>发光三摩地、<a id="a-HZ"></a>发明三摩地、<a id="a-Ha"></a>净座三摩地、<a id="a-Hb"></a>无垢光三摩地、<a id="a-Hc"></a>发爱乐三摩地、<a id="a-Hd"></a>电灯三摩地、<a id="a-He"></a>无尽三摩地、<a id="a-Hf"></a>具威光三摩地、<a id="a-Hg"></a>离尽三摩地、<a id="a-Hh"></a>降伏三摩地、<a id="a-Hi"></a>除遣三摩地、<a id="a-Hj"></a>日灯三摩地、<a id="a-Hk"></a>月灯三摩地、<a id="a-Hl"></a>净光三摩地、<a id="a-Hm"></a>明性三摩地、<a id="a-Hn"></a>妙性三摩地、<a id="a-Ho"></a>智相三摩地、<a id="a-Hp"></a>住心三摩地、<a id="a-Hq"></a>普明三摩地、<a id="a-Hr"></a>善住三摩地、<a id="a-Hs"></a>宝积三摩地、<a id="a-Ht"></a>妙法印三摩地、<a id="a-Hu"></a>诸法平等三摩地、<a id="a-Hv"></a>舍尘爱三摩地、<a id="a-Hw"></a>入法顶三摩地、<a id="a-Hx"></a>飘散三摩地、<a id="a-Hy"></a>分别法句三摩地、<a id="a-Hz"></a>字平等相三摩地、<a id="a-I0"></a>离文字相三摩地、<a id="a-I1"></a>断所缘三摩地、<a id="a-I2"></a>无变异三摩地、<a id="a-I3"></a>入名定相三摩地、<a id="a-I4"></a>行无相三摩地、<a id="a-I5"></a>离翳暗三摩地、<a id="a-I6"></a>具行三摩地、<a id="a-I7"></a>不动三摩地、<a id="a-I8"></a>度境三摩地、<a id="a-I9"></a>集诸功德三摩地、<a id="a-IA"></a>决定住三摩地、<a id="a-IB"></a>净妙花三摩地、<a id="a-IC"></a>具觉支三摩地、<a id="a-ID"></a>无边辩三摩地、<a id="a-IE"></a>无等等三摩地、<a id="a-IF"></a>超一切三摩地、<a id="a-IG"></a>发妙观三摩地、<a id="a-IH"></a>散疑惑三摩地、<a id="a-II"></a>无所住三摩地、<a id="a-IJ"></a>舍一相三摩地、<a id="a-IK"></a>引发行相三摩地、<a id="a-IL"></a>一行相三摩地、<a id="a-IM"></a>离诸相三摩地、<a id="a-IN"></a>无余依离一切有三摩地、<a id="a-IO"></a>入一切施设语言三摩地、<a id="a-IP"></a>解脱音声文字三摩地、<a id="a-IQ"></a>炬炽然三摩地、<a id="a-IR"></a>净眼三摩地、<a id="a-IS"></a>无形相三摩地、<a id="a-IT"></a>入一切相三摩地，<a id="a-IU"></a>不喜一切苦乐三摩地、<a id="a-IV"></a>无尽行相三摩地、<a id="a-IW"></a>具陀罗尼三摩地、<a id="a-IX"></a>摄伏一切正邪性三摩地、<a id="a-IY"></a>入一切言词寂默三摩地、<a id="a-IZ"></a>离违顺三摩地、<a id="a-Ia"></a>无垢明三摩地、<a id="a-Ib"></a>具坚固三摩地、<a id="a-Ic"></a>满月净光三摩地、<a id="a-Id"></a>大庄严三摩地、<a id="a-Ie"></a>发一切光明三摩地、<a id="a-If"></a>定平等三摩地、<a id="a-Ig"></a>无尘有尘平等理趣三摩地、<a id="a-Ih"></a>无诤有诤平等理趣三摩地、<a id="a-Ii"></a>无巢穴无标帜无爱乐三摩地、<a id="a-Ij"></a>决定住真如三摩地、<a id="a-Ik"></a>坏身恶行三摩地、<a id="a-Il"></a>坏语恶行三摩地、<a id="a-Im"></a>坏意恶行三摩地、<a id="a-In"></a>如虚空三摩地、<a id="a-Io"></a>无染著如虚空三摩地。</p>
  <p id="aIp">“舍利子，<a id="a-Iq"></a>若菩萨摩诃萨于如是等诸三摩地恒住不舍，<a id="a-Ir"></a>速证无上正等菩提。<a id="a-Is"></a>舍利子，<a id="a-It"></a>复有所余无量无数三摩地门、<a id="a-Iu"></a>陀罗尼门，<a id="a-Iv"></a>若菩萨摩诃萨能于其中恒善修学，<a id="a-Iw"></a>亦令速证所求无上正等菩提。<a id="a-Ix"></a>”</p>
  <p id="aIy">尔时，<a id="a-Iz"></a>善现复语具寿舍利子言：<a id="a-J0"></a>“若菩萨摩诃萨安住如是诸三摩地，<a id="a-J1"></a>当知已为过去诸佛之所授记，<a id="a-J2"></a>亦为现在十方诸佛之所授记。<a id="a-J3"></a>舍利子，<a id="a-J4"></a>是菩萨摩诃萨虽住如是诸三摩地，<a id="a-J5"></a>而不见此诸三摩地，<a id="a-J6"></a>亦不著此诸三摩地，<a id="a-J7"></a>亦不念言：<a id="a-J8"></a>‘我已入此诸三摩地，<a id="a-J9"></a>我今入此诸三摩地，<a id="a-JA"></a>我当入此诸三摩地，<a id="a-JB"></a>唯我能入，<a id="a-JC"></a>非余所能。<a id="a-JD"></a>’彼如是等寻思分别一切不起。<a id="a-JE"></a>”</p>
  <p id="aJF">时，<a id="a-JG"></a>舍利子问善现言：<a id="a-JH"></a>“为定别有诸菩萨摩诃萨安住如是诸三摩地，<a id="a-JI"></a>已为过去、<a id="a-JJ"></a>现在诸佛所授记耶？<a id="a-JK"></a>”</p>
  <p id="aJL">善现对曰：<a id="a-JM"></a>“不也，<a id="a-JN"></a>舍利子。<a id="a-JO"></a>何以故？<a id="a-JP"></a>舍利子，<a id="a-JQ"></a>般若波罗蜜多不异三摩地，<a id="a-JR"></a>三摩地不异般若波罗蜜多。<a id="a-JS"></a>菩萨摩诃萨不异般若波罗蜜多及三摩地，<a id="a-JT"></a>般若波罗蜜多及三摩地不异菩萨摩诃萨。<a id="a-JU"></a>般若波罗蜜多即是三摩地，<a id="a-JV"></a>三摩地即是般若波罗蜜多。<a id="a-JW"></a>菩萨摩诃萨即是般若波罗蜜多及三摩地，<a id="a-JX"></a>般若波罗蜜多及三摩地即是菩萨摩诃萨。<a id="a-JY"></a>所以者何？<a id="a-JZ"></a>以一切法性平等故。<a id="a-Ja"></a>”</p>
 </body>
</html>