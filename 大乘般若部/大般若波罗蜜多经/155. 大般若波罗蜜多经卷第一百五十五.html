<!doctype html>
<html id="z3IBSqb2U" data-ver="1054">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百五十五</h1>
  <h2 id="a2">初分校量功德品第三十之五十三</h2>
  <p id="a3">“复次，<a id="a-4"></a>憍尸迦，<a id="a-5"></a>若善男子、<a id="a-6"></a>善女人等，<a id="a-7"></a>为发无上菩提心者，<a id="a-8"></a>宣说精进波罗蜜多，<a id="a-9"></a>作如是言：<a id="a-A"></a>‘汝善男子应修精进波罗蜜多，<a id="a-B"></a>不应观一切智若常若无常，<a id="a-C"></a>不应观道相智、<a id="a-D"></a>一切相智若常若无常。<a id="a-E"></a>何以故？<a id="a-F"></a>一切智一切智自性空，<a id="a-G"></a>道相智、<a id="a-H"></a>一切相智道相智、<a id="a-I"></a>一切相智自性空；<a id="a-J"></a>是一切智自性即非自性，<a id="a-K"></a>是道相智、<a id="a-L"></a>一切相智自性亦非自性，<a id="a-M"></a>若非自性即是精进波罗蜜多。<a id="a-N"></a>于此精进波罗蜜多，<a id="a-O"></a>一切智不可得，<a id="a-P"></a>彼常无常亦不可得；<a id="a-Q"></a>道相智、<a id="a-R"></a>一切相智皆不可得，<a id="a-S"></a>彼常无常亦不可得。<a id="a-T"></a>所以者何？<a id="a-U"></a>此中尚无一切智等可得，<a id="a-V"></a>何况有彼常与无常？<a id="a-W"></a>汝若能修如是精进，<a id="a-X"></a>是修精进波罗蜜多。<a id="a-Y"></a>’</p>
  <p id="aZ">“复作是言：<a id="a-a"></a>‘汝善男子应修精进波罗蜜多，<a id="a-b"></a>不应观一切智若乐若苦，<a id="a-c"></a>不应观道相智、<a id="a-d"></a>一切相智若乐若苦。<a id="a-e"></a>何以故？<a id="a-f"></a>一切智一切智自性空，<a id="a-g"></a>道相智、<a id="a-h"></a>一切相智道相智、<a id="a-i"></a>一切相智自性空；<a id="a-j"></a>是一切智自性即非自性，<a id="a-k"></a>是道相智、<a id="a-l"></a>一切相智自性亦非自性，<a id="a-m"></a>若非自性即是精进波罗蜜多。<a id="a-n"></a>于此精进波罗蜜多，<a id="a-o"></a>一切智不可得，<a id="a-p"></a>彼乐与苦亦不可得；<a id="a-q"></a>道相智、<a id="a-r"></a>一切相智皆不可得，<a id="a-s"></a>彼乐与苦亦不可得。<a id="a-t"></a>所以者何？<a id="a-u"></a>此中尚无一切智等可得，<a id="a-v"></a>何况有彼乐之与苦？<a id="a-w"></a>汝若能修如是精进，<a id="a-x"></a>是修精进波罗蜜多。<a id="a-y"></a>’</p>
  <p id="az">“复作是言：<a id="a-10"></a>‘汝善男子应修精进波罗蜜多，<a id="a-11"></a>不应观一切智若我若无我，<a id="a-12"></a>不应观道相智、<a id="a-13"></a>一切相智若我若无我。<a id="a-14"></a>何以故？<a id="a-15"></a>一切智一切智自性空，<a id="a-16"></a>道相智、<a id="a-17"></a>一切相智道相智、<a id="a-18"></a>一切相智自性空；<a id="a-19"></a>是一切智自性即非自性，<a id="a-1A"></a>是道相智、<a id="a-1B"></a>一切相智自性亦非自性，<a id="a-1C"></a>若非自性即是精进波罗蜜多。<a id="a-1D"></a>于此精进波罗蜜多，<a id="a-1E"></a>一切智不可得，<a id="a-1F"></a>彼我无我亦不可得；<a id="a-1G"></a>道相智、<a id="a-1H"></a>一切相智皆不可得，<a id="a-1I"></a>彼我无我亦不可得。<a id="a-1J"></a>所以者何？<a id="a-1K"></a>此中尚无一切智等可得，<a id="a-1L"></a>何况有彼我与无我？<a id="a-1M"></a>汝若能修如是精进，<a id="a-1N"></a>是修精进波罗蜜多。<a id="a-1O"></a>’</p>
  <p id="a1P">“复作是言：<a id="a-1Q"></a>‘汝善男子应修精进波罗蜜多，<a id="a-1R"></a>不应观一切智若净若不净，<a id="a-1S"></a>不应观道相智、<a id="a-1T"></a>一切相智若净若不净。<a id="a-1U"></a>何以故？<a id="a-1V"></a>一切智一切智自性空，<a id="a-1W"></a>道相智、<a id="a-1X"></a>一切相智道相智、<a id="a-1Y"></a>一切相智自性空；<a id="a-1Z"></a>是一切智自性即非自性，<a id="a-1a"></a>是道相智、<a id="a-1b"></a>一切相智自性亦非自性，<a id="a-1c"></a>若非自性即是精进波罗蜜多。<a id="a-1d"></a>于此精进波罗蜜多，<a id="a-1e"></a>一切智不可得，<a id="a-1f"></a>彼净不净亦不可得；<a id="a-1g"></a>道相智、<a id="a-1h"></a>一切相智皆不可得，<a id="a-1i"></a>彼净不净亦不可得。<a id="a-1j"></a>所以者何？<a id="a-1k"></a>此中尚无一切智等可得，<a id="a-1l"></a>何况有彼净与不净？<a id="a-1m"></a>汝若能修如是精进，<a id="a-1n"></a>是修精进波罗蜜多。<a id="a-1o"></a>’</p>
  <p id="a1p">“憍尸迦，<a id="a-1q"></a>是善男子、<a id="a-1r"></a>善女人等作此等说，<a id="a-1s"></a>是为宣说真正精进波罗蜜多。</p>
  <p id="a1t">“复次，<a id="a-1u"></a>憍尸迦，<a id="a-1v"></a>若善男子、<a id="a-1w"></a>善女人等，<a id="a-1x"></a>为发无上菩提心者，<a id="a-1y"></a>宣说精进波罗蜜多，<a id="a-1z"></a>作如是言：<a id="a-20"></a>‘汝善男子应修精进波罗蜜多，<a id="a-21"></a>不应观一切陀罗尼门若常若无常，<a id="a-22"></a>不应观一切三摩地门若常若无常。<a id="a-23"></a>何以故？<a id="a-24"></a>一切陀罗尼门一切陀罗尼门自性空，<a id="a-25"></a>一切三摩地门一切三摩地门自性空；<a id="a-26"></a>是一切陀罗尼门自性即非自性，<a id="a-27"></a>是一切三摩地门自性亦非自性，<a id="a-28"></a>若非自性即是精进波罗蜜多。<a id="a-29"></a>于此精进波罗蜜多，<a id="a-2A"></a>一切陀罗尼门不可得，<a id="a-2B"></a>彼常无常亦不可得；<a id="a-2C"></a>一切三摩地门不可得，<a id="a-2D"></a>彼常无常亦不可得。<a id="a-2E"></a>所以者何？<a id="a-2F"></a>此中尚无一切陀罗尼门等可得，<a id="a-2G"></a>何况有彼常与无常？<a id="a-2H"></a>汝若能修如是精进，<a id="a-2I"></a>是修精进波罗蜜多。<a id="a-2J"></a>’</p>
  <p id="a2K">“复作是言：<a id="a-2L"></a>‘汝善男子应修精进波罗蜜多，<a id="a-2M"></a>不应观一切陀罗尼门若乐若苦，<a id="a-2N"></a>不应观一切三摩地门若乐若苦。<a id="a-2O"></a>何以故？<a id="a-2P"></a>一切陀罗尼门一切陀罗尼门自性空，<a id="a-2Q"></a>一切三摩地门一切三摩地门自性空；<a id="a-2R"></a>是一切陀罗尼门自性即非自性，<a id="a-2S"></a>是一切三摩地门自性亦非自性，<a id="a-2T"></a>若非自性即是精进波罗蜜多。<a id="a-2U"></a>于此精进波罗蜜多，<a id="a-2V"></a>一切陀罗尼门不可得，<a id="a-2W"></a>彼乐与苦亦不可得；<a id="a-2X"></a>一切三摩地门不可得，<a id="a-2Y"></a>彼乐与苦亦不可得。<a id="a-2Z"></a>所以者何？<a id="a-2a"></a>此中尚无一切陀罗尼门等可得，<a id="a-2b"></a>何况有彼乐之与苦？<a id="a-2c"></a>汝若能修如是精进，<a id="a-2d"></a>是修精进波罗蜜多。<a id="a-2e"></a>’</p>
  <p id="a2f">“复作是言：<a id="a-2g"></a>‘汝善男子应修精进波罗蜜多，<a id="a-2h"></a>不应观一切陀罗尼门若我若无我，<a id="a-2i"></a>不应观一切三摩地门若我若无我。<a id="a-2j"></a>何以故？<a id="a-2k"></a>一切陀罗尼门一切陀罗尼门自性空，<a id="a-2l"></a>一切三摩地门一切三摩地门自性空；<a id="a-2m"></a>是一切陀罗尼门自性即非自性，<a id="a-2n"></a>是一切三摩地门自性亦非自性，<a id="a-2o"></a>若非自性即是精进波罗蜜多。<a id="a-2p"></a>于此精进波罗蜜多，<a id="a-2q"></a>一切陀罗尼门不可得，<a id="a-2r"></a>彼我无我亦不可得；<a id="a-2s"></a>一切三摩地门不可得，<a id="a-2t"></a>彼我无我亦不可得。<a id="a-2u"></a>所以者何？<a id="a-2v"></a>此中尚无一切陀罗尼门等可得，<a id="a-2w"></a>何况有彼我与无我？<a id="a-2x"></a>汝若能修如是精进，<a id="a-2y"></a>是修精进波罗蜜多。<a id="a-2z"></a>’</p>
  <p id="a30">“复作是言：<a id="a-31"></a>‘汝善男子应修精进波罗蜜多，<a id="a-32"></a>不应观一切陀罗尼门若净若不净，<a id="a-33"></a>不应观一切三摩地门若净若不净。<a id="a-34"></a>何以故？<a id="a-35"></a>一切陀罗尼门一切陀罗尼门自性空，<a id="a-36"></a>一切三摩地门一切三摩地门自性空；<a id="a-37"></a>是一切陀罗尼门自性即非自性，<a id="a-38"></a>是一切三摩地门自性亦非自性，<a id="a-39"></a>若非自性即是精进波罗蜜多。<a id="a-3A"></a>于此精进波罗蜜多，<a id="a-3B"></a>一切陀罗尼门不可得，<a id="a-3C"></a>彼净不净亦不可得；<a id="a-3D"></a>一切三摩地门不可得，<a id="a-3E"></a>彼净不净亦不可得。<a id="a-3F"></a>所以者何？<a id="a-3G"></a>此中尚无一切陀罗尼门等可得，<a id="a-3H"></a>何况有彼净与不净？<a id="a-3I"></a>汝若能修如是精进，<a id="a-3J"></a>是修精进波罗蜜多。<a id="a-3K"></a>’</p>
  <p id="a3L">“憍尸迦，<a id="a-3M"></a>是善男子、<a id="a-3N"></a>善女人等作此等说，<a id="a-3O"></a>是为宣说真正精进波罗蜜多。</p>
  <p id="a3P">“复次，<a id="a-3Q"></a>憍尸迦，<a id="a-3R"></a>若善男子、<a id="a-3S"></a>善女人等，<a id="a-3T"></a>为发无上菩提心者，<a id="a-3U"></a>宣说精进波罗蜜多，<a id="a-3V"></a>作如是言：<a id="a-3W"></a>‘汝善男子应修精进波罗蜜多，<a id="a-3X"></a>不应观预流向预流果若常若无常，<a id="a-3Y"></a>不应观一来向一来果、<a id="a-3Z"></a>不还向不还果、<a id="a-3a"></a>阿罗汉向阿罗汉果若常若无常。<a id="a-3b"></a>何以故？<a id="a-3c"></a>预流向预流果预流向预流果自性空，<a id="a-3d"></a>一来向一来果、<a id="a-3e"></a>不还向不还果、<a id="a-3f"></a>阿罗汉向阿罗汉果一来向乃至阿罗汉果自性空；<a id="a-3g"></a>是预流向预流果自性即非自性，<a id="a-3h"></a>是一来向乃至阿罗汉果自性亦非自性，<a id="a-3i"></a>若非自性即是精进波罗蜜多。<a id="a-3j"></a>于此精进波罗蜜多，<a id="a-3k"></a>预流向预流果不可得，<a id="a-3l"></a>彼常无常亦不可得；<a id="a-3m"></a>一来向乃至阿罗汉果皆不可得，<a id="a-3n"></a>彼常无常亦不可得。<a id="a-3o"></a>所以者何？<a id="a-3p"></a>此中尚无预流向等可得，<a id="a-3q"></a>何况有彼常与无常？<a id="a-3r"></a>汝若能修如是精进，<a id="a-3s"></a>是修精进波罗蜜多。<a id="a-3t"></a>’</p>
  <p id="a3u">“复作是言：<a id="a-3v"></a>‘汝善男子应修精进波罗蜜多，<a id="a-3w"></a>不应观预流向预流果若乐若苦，<a id="a-3x"></a>不应观一来向一来果、<a id="a-3y"></a>不还向不还果、<a id="a-3z"></a>阿罗汉向阿罗汉果若乐若苦。<a id="a-40"></a>何以故？<a id="a-41"></a>预流向预流果预流向预流果自性空，<a id="a-42"></a>一来向一来果、<a id="a-43"></a>不还向不还果、<a id="a-44"></a>阿罗汉向阿罗汉果一来向乃至阿罗汉果自性空；<a id="a-45"></a>是预流向预流果自性即非自性，<a id="a-46"></a>是一来向乃至阿罗汉果自性亦非自性，<a id="a-47"></a>若非自性即是精进波罗蜜多。<a id="a-48"></a>于此精进波罗蜜多，<a id="a-49"></a>预流向预流果不可得，<a id="a-4A"></a>彼乐与苦亦不可得；<a id="a-4B"></a>一来向乃至阿罗汉果皆不可得，<a id="a-4C"></a>彼乐与苦亦不可得。<a id="a-4D"></a>所以者何？<a id="a-4E"></a>此中尚无预流向等可得，<a id="a-4F"></a>何况有彼乐之与苦？<a id="a-4G"></a>汝若能修如是精进，<a id="a-4H"></a>是修精进波罗蜜多。<a id="a-4I"></a>’</p>
  <p id="a4J">“复作是言：<a id="a-4K"></a>‘汝善男子应修精进波罗蜜多，<a id="a-4L"></a>不应观预流向预流果若我若无我，<a id="a-4M"></a>不应观一来向一来果、<a id="a-4N"></a>不还向不还果、<a id="a-4O"></a>阿罗汉向阿罗汉果若我若无我。<a id="a-4P"></a>何以故？<a id="a-4Q"></a>预流向预流果预流向预流果自性空，<a id="a-4R"></a>一来向一来果、<a id="a-4S"></a>不还向不还果、<a id="a-4T"></a>阿罗汉向阿罗汉果一来向乃至阿罗汉果自性空；<a id="a-4U"></a>是预流向预流果自性即非自性，<a id="a-4V"></a>是一来向乃至阿罗汉果自性亦非自性，<a id="a-4W"></a>若非自性即是精进波罗蜜多。<a id="a-4X"></a>于此精进波罗蜜多，<a id="a-4Y"></a>预流向预流果不可得，<a id="a-4Z"></a>彼我无我亦不可得；<a id="a-4a"></a>一来向乃至阿罗汉果皆不可得，<a id="a-4b"></a>彼我无我亦不可得。<a id="a-4c"></a>所以者何？<a id="a-4d"></a>此中尚无预流向等可得，<a id="a-4e"></a>何况有彼我与无我？<a id="a-4f"></a>汝若能修如是精进，<a id="a-4g"></a>是修精进波罗蜜多。<a id="a-4h"></a>’</p>
  <p id="a4i">“复作是言：<a id="a-4j"></a>‘汝善男子应修精进波罗蜜多，<a id="a-4k"></a>不应观预流向预流果若净若不净，<a id="a-4l"></a>不应观一来向一来果、<a id="a-4m"></a>不还向不还果、<a id="a-4n"></a>阿罗汉向阿罗汉果若净若不净。<a id="a-4o"></a>何以故？<a id="a-4p"></a>预流向预流果预流向预流果自性空，<a id="a-4q"></a>一来向一来果、<a id="a-4r"></a>不还向不还果、<a id="a-4s"></a>阿罗汉向阿罗汉果一来向乃至阿罗汉果自性空；<a id="a-4t"></a>是预流向预流果自性即非自性，<a id="a-4u"></a>是一来向乃至阿罗汉果自性亦非自性，<a id="a-4v"></a>若非自性即是精进波罗蜜多。<a id="a-4w"></a>于此精进波罗蜜多，<a id="a-4x"></a>预流向预流果不可得，<a id="a-4y"></a>彼净不净亦不可得；<a id="a-4z"></a>一来向乃至阿罗汉果皆不可得，<a id="a-50"></a>彼净不净亦不可得。<a id="a-51"></a>所以者何？<a id="a-52"></a>此中尚无预流向等可得，<a id="a-53"></a>何况有彼净与不净？<a id="a-54"></a>汝若能修如是精进，<a id="a-55"></a>是修精进波罗蜜多。<a id="a-56"></a>’</p>
  <p id="a57">“憍尸迦，<a id="a-58"></a>是善男子、<a id="a-59"></a>善女人等作此等说，<a id="a-5A"></a>是为宣说真正精进波罗蜜多。</p>
  <p id="a5B">“复次，<a id="a-5C"></a>憍尸迦，<a id="a-5D"></a>若善男子、<a id="a-5E"></a>善女人等，<a id="a-5F"></a>为发无上菩提心者，<a id="a-5G"></a>宣说精进波罗蜜多，<a id="a-5H"></a>作如是言：<a id="a-5I"></a>‘汝善男子应修精进波罗蜜多，<a id="a-5J"></a>不应观一切独觉菩提若常若无常。<a id="a-5K"></a>何以故？<a id="a-5L"></a>一切独觉菩提一切独觉菩提自性空，<a id="a-5M"></a>是一切独觉菩提自性即非自性，<a id="a-5N"></a>若非自性即是精进波罗蜜多。<a id="a-5O"></a>于此精进波罗蜜多，<a id="a-5P"></a>一切独觉菩提不可得，<a id="a-5Q"></a>彼常无常亦不可得。<a id="a-5R"></a>所以者何？<a id="a-5S"></a>此中尚无一切独觉菩提可得，<a id="a-5T"></a>何况有彼常与无常？<a id="a-5U"></a>汝若能修如是精进，<a id="a-5V"></a>是修精进波罗蜜多。<a id="a-5W"></a>’</p>
  <p id="a5X">“复作是言：<a id="a-5Y"></a>‘汝善男子应修精进波罗蜜多，<a id="a-5Z"></a>不应观一切独觉菩提若乐若苦。<a id="a-5a"></a>何以故？<a id="a-5b"></a>一切独觉菩提一切独觉菩提自性空，<a id="a-5c"></a>是一切独觉菩提自性即非自性，<a id="a-5d"></a>若非自性即是精进波罗蜜多。<a id="a-5e"></a>于此精进波罗蜜多，<a id="a-5f"></a>一切独觉菩提不可得，<a id="a-5g"></a>彼乐与苦亦不可得。<a id="a-5h"></a>所以者何？<a id="a-5i"></a>此中尚无一切独觉菩提可得，<a id="a-5j"></a>何况有彼乐之与苦？<a id="a-5k"></a>汝若能修如是精进，<a id="a-5l"></a>是修精进波罗蜜多。<a id="a-5m"></a>’</p>
  <p id="a5n">“复作是言：<a id="a-5o"></a>‘汝善男子应修精进波罗蜜多，<a id="a-5p"></a>不应观一切独觉菩提若我若无我。<a id="a-5q"></a>何以故？<a id="a-5r"></a>一切独觉菩提一切独觉菩提自性空，<a id="a-5s"></a>是一切独觉菩提自性即非自性，<a id="a-5t"></a>若非自性即是精进波罗蜜多。<a id="a-5u"></a>于此精进波罗蜜多，<a id="a-5v"></a>一切独觉菩提不可得，<a id="a-5w"></a>彼我无我亦不可得。<a id="a-5x"></a>所以者何？<a id="a-5y"></a>此中尚无一切独觉菩提可得，<a id="a-5z"></a>何况有彼我与无我？<a id="a-60"></a>汝若能修如是精进，<a id="a-61"></a>是修精进波罗蜜多。<a id="a-62"></a>’</p>
  <p id="a63">“复作是言：<a id="a-64"></a>‘汝善男子应修精进波罗蜜多，<a id="a-65"></a>不应观一切独觉菩提若净若不净。<a id="a-66"></a>何以故？<a id="a-67"></a>一切独觉菩提一切独觉菩提自性空，<a id="a-68"></a>是一切独觉菩提自性即非自性，<a id="a-69"></a>若非自性即是精进波罗蜜多。<a id="a-6A"></a>于此精进波罗蜜多，<a id="a-6B"></a>一切独觉菩提不可得，<a id="a-6C"></a>彼净不净亦不可得。<a id="a-6D"></a>所以者何？<a id="a-6E"></a>此中尚无一切独觉菩提可得，<a id="a-6F"></a>何况有彼净与不净？<a id="a-6G"></a>汝若能修如是精进，<a id="a-6H"></a>是修精进波罗蜜多。<a id="a-6I"></a>’</p>
  <p id="a6J">“憍尸迦，<a id="a-6K"></a>是善男子、<a id="a-6L"></a>善女人等作此等说，<a id="a-6M"></a>是为宣说真正精进波罗蜜多。</p>
  <p id="a6N">“复次，<a id="a-6O"></a>憍尸迦，<a id="a-6P"></a>若善男子、<a id="a-6Q"></a>善女人等，<a id="a-6R"></a>为发无上菩提心者，<a id="a-6S"></a>宣说精进波罗蜜多，<a id="a-6T"></a>作如是言：<a id="a-6U"></a>‘汝善男子应修精进波罗蜜多，<a id="a-6V"></a>不应观一切菩萨摩诃萨行若常若无常。<a id="a-6W"></a>何以故？<a id="a-6X"></a>一切菩萨摩诃萨行一切菩萨摩诃萨行自性空，<a id="a-6Y"></a>是一切菩萨摩诃萨行自性即非自性，<a id="a-6Z"></a>若非自性即是精进波罗蜜多。<a id="a-6a"></a>于此精进波罗蜜多，<a id="a-6b"></a>一切菩萨摩诃萨行不可得，<a id="a-6c"></a>彼常无常亦不可得。<a id="a-6d"></a>所以者何？<a id="a-6e"></a>此中尚无一切菩萨摩诃萨行可得，<a id="a-6f"></a>何况有彼常与无常？<a id="a-6g"></a>汝若能修如是精进，<a id="a-6h"></a>是修精进波罗蜜多。<a id="a-6i"></a>’</p>
  <p id="a6j">“复作是言：<a id="a-6k"></a>‘汝善男子应修精进波罗蜜多，<a id="a-6l"></a>不应观一切菩萨摩诃萨行若乐若苦。<a id="a-6m"></a>何以故？<a id="a-6n"></a>一切菩萨摩诃萨行一切菩萨摩诃萨行自性空，<a id="a-6o"></a>是一切菩萨摩诃萨行自性即非自性，<a id="a-6p"></a>若非自性即是精进波罗蜜多。<a id="a-6q"></a>于此精进波罗蜜多，<a id="a-6r"></a>一切菩萨摩诃萨行不可得，<a id="a-6s"></a>彼乐与苦亦不可得。<a id="a-6t"></a>所以者何？<a id="a-6u"></a>此中尚无一切菩萨摩诃萨行可得，<a id="a-6v"></a>何况有彼乐之与苦？<a id="a-6w"></a>汝若能修如是精进，<a id="a-6x"></a>是修精进波罗蜜多。<a id="a-6y"></a>’</p>
  <p id="a6z">“复作是言：<a id="a-70"></a>‘汝善男子应修精进波罗蜜多，<a id="a-71"></a>不应观一切菩萨摩诃萨行若我若无我。<a id="a-72"></a>何以故？<a id="a-73"></a>一切菩萨摩诃萨行一切菩萨摩诃萨行自性空，<a id="a-74"></a>是一切菩萨摩诃萨行自性即非自性，<a id="a-75"></a>若非自性即是精进波罗蜜多。<a id="a-76"></a>于此精进波罗蜜多，<a id="a-77"></a>一切菩萨摩诃萨行不可得，<a id="a-78"></a>彼我无我亦不可得。<a id="a-79"></a>所以者何？<a id="a-7A"></a>此中尚无一切菩萨摩诃萨行可得，<a id="a-7B"></a>何况有彼我与无我？<a id="a-7C"></a>汝若能修如是精进，<a id="a-7D"></a>是修精进波罗蜜多。<a id="a-7E"></a>’</p>
  <p id="a7F">“复作是言：<a id="a-7G"></a>‘汝善男子应修精进波罗蜜多，<a id="a-7H"></a>不应观一切菩萨摩诃萨行若净若不净。<a id="a-7I"></a>何以故？<a id="a-7J"></a>一切菩萨摩诃萨行一切菩萨摩诃萨行自性空，<a id="a-7K"></a>是一切菩萨摩诃萨行自性即非自性，<a id="a-7L"></a>若非自性即是精进波罗蜜多，<a id="a-7M"></a>于此精进波罗蜜多，<a id="a-7N"></a>一切菩萨摩诃萨行不可得，<a id="a-7O"></a>彼净不净亦不可得。<a id="a-7P"></a>所以者何？<a id="a-7Q"></a>此中尚无一切菩萨摩诃萨行可得，<a id="a-7R"></a>何况有彼净与不净？<a id="a-7S"></a>汝若能修如是精进，<a id="a-7T"></a>是修精进波罗蜜多。<a id="a-7U"></a>’</p>
  <p id="a7V">“憍尸迦，<a id="a-7W"></a>是善男子、<a id="a-7X"></a>善女人等作此等说，<a id="a-7Y"></a>是为宣说真正精进波罗蜜多。</p>
  <p id="a7Z">“复次，<a id="a-7a"></a>憍尸迦，<a id="a-7b"></a>若善男子、<a id="a-7c"></a>善女人等，<a id="a-7d"></a>为发无上菩提心者，<a id="a-7e"></a>宣说精进波罗蜜多，<a id="a-7f"></a>作如是言：<a id="a-7g"></a>‘汝善男子应修精进波罗蜜多，<a id="a-7h"></a>不应观诸佛无上正等菩提若常若无常。<a id="a-7i"></a>何以故？<a id="a-7j"></a>诸佛无上正等菩提诸佛无上正等菩提自性空，<a id="a-7k"></a>是诸佛无上正等菩提自性即非自性，<a id="a-7l"></a>若非自性即是精进波罗蜜多。<a id="a-7m"></a>于此精进波罗蜜多，<a id="a-7n"></a>诸佛无上正等菩提不可得，<a id="a-7o"></a>彼常无常亦不可得。<a id="a-7p"></a>所以者何？<a id="a-7q"></a>此中尚无诸佛无上正等菩提可得，<a id="a-7r"></a>何况有彼常与无常？<a id="a-7s"></a>汝若能修如是精进，<a id="a-7t"></a>是修精进波罗蜜多。<a id="a-7u"></a>’</p>
  <p id="a7v">“复作是言：<a id="a-7w"></a>‘汝善男子应修精进波罗蜜多，<a id="a-7x"></a>不应观诸佛无上正等菩提若乐若苦。<a id="a-7y"></a>何以故？<a id="a-7z"></a>诸佛无上正等菩提诸佛无上正等菩提自性空，<a id="a-80"></a>是诸佛无上正等菩提自性即非自性，<a id="a-81"></a>若非自性即是精进波罗蜜多。<a id="a-82"></a>于此精进波罗蜜多，<a id="a-83"></a>诸佛无上正等菩提不可得，<a id="a-84"></a>彼乐与苦亦不可得。<a id="a-85"></a>所以者何？<a id="a-86"></a>此中尚无诸佛无上正等菩提可得，<a id="a-87"></a>何况有彼乐之与苦？<a id="a-88"></a>汝若能修如是精进，<a id="a-89"></a>是修精进波罗蜜多。<a id="a-8A"></a>’</p>
  <p id="a8B">“复作是言：<a id="a-8C"></a>‘汝善男子应修精进波罗蜜多，<a id="a-8D"></a>不应观诸佛无上正等菩提若我若无我。<a id="a-8E"></a>何以故？<a id="a-8F"></a>诸佛无上正等菩提诸佛无上正等菩提自性空，<a id="a-8G"></a>是诸佛无上正等菩提自性即非自性，<a id="a-8H"></a>若非自性即是精进波罗蜜多。<a id="a-8I"></a>于此精进波罗蜜多，<a id="a-8J"></a>诸佛无上正等菩提不可得，<a id="a-8K"></a>彼我无我亦不可得。<a id="a-8L"></a>所以者何？<a id="a-8M"></a>此中尚无诸佛无上正等菩提可得，<a id="a-8N"></a>何况有彼我与无我？<a id="a-8O"></a>汝若能修如是精进，<a id="a-8P"></a>是修精进波罗蜜多。<a id="a-8Q"></a>’</p>
  <p id="a8R">“复作是言：<a id="a-8S"></a>‘汝善男子应修精进波罗蜜多，<a id="a-8T"></a>不应观诸佛无上正等菩提若净若不净。<a id="a-8U"></a>何以故？<a id="a-8V"></a>诸佛无上正等菩提诸佛无上正等菩提自性空，<a id="a-8W"></a>是诸佛无上正等菩提自性即非自性，<a id="a-8X"></a>若非自性即是精进波罗蜜多。<a id="a-8Y"></a>于此精进波罗蜜多，<a id="a-8Z"></a>诸佛无上正等菩提不可得，<a id="a-8a"></a>彼净不净亦不可得。<a id="a-8b"></a>所以者何？<a id="a-8c"></a>此中尚无诸佛无上正等菩提可得，<a id="a-8d"></a>何况有彼净与不净？<a id="a-8e"></a>汝若能修如是精进，<a id="a-8f"></a>是修精进波罗蜜多。<a id="a-8g"></a>’</p>
  <p id="a8h">“憍尸迦，<a id="a-8i"></a>是善男子、<a id="a-8j"></a>善女人等作此等说，<a id="a-8k"></a>是为宣说真正精进波罗蜜多。<a id="a-8l"></a>”</p>
  <p id="a8m">时，<a id="a-8n"></a>天帝释复白佛言：<a id="a-8o"></a>“世尊，<a id="a-8p"></a>云何诸善男子、<a id="a-8q"></a>善女人等，<a id="a-8r"></a>说无所得安忍波罗蜜多，<a id="a-8s"></a>名说真正安忍波罗蜜多？<a id="a-8t"></a>”</p>
  <p id="a8u">佛言：<a id="a-8v"></a>“憍尸迦，<a id="a-8w"></a>若善男子、<a id="a-8x"></a>善女人等，<a id="a-8y"></a>为发无上菩提心者，<a id="a-8z"></a>宣说安忍波罗蜜多，<a id="a-90"></a>作如是言：<a id="a-91"></a>‘汝善男子应修安忍波罗蜜多，<a id="a-92"></a>不应观色若常若无常，<a id="a-93"></a>不应观受、<a id="a-94"></a>想、<a id="a-95"></a>行、<a id="a-96"></a>识若常若无常。<a id="a-97"></a>何以故？<a id="a-98"></a>色色自性空，<a id="a-99"></a>受、<a id="a-9A"></a>想、<a id="a-9B"></a>行、<a id="a-9C"></a>识受、<a id="a-9D"></a>想、<a id="a-9E"></a>行、<a id="a-9F"></a>识自性空；<a id="a-9G"></a>是色自性即非自性，<a id="a-9H"></a>是受、<a id="a-9I"></a>想、<a id="a-9J"></a>行、<a id="a-9K"></a>识自性亦非自性，<a id="a-9L"></a>若非自性即是安忍波罗蜜多。<a id="a-9M"></a>于此安忍波罗蜜多，<a id="a-9N"></a>色不可得，<a id="a-9O"></a>彼常无常亦不可得；<a id="a-9P"></a>受、<a id="a-9Q"></a>想、<a id="a-9R"></a>行、<a id="a-9S"></a>识皆不可得，<a id="a-9T"></a>彼常无常亦不可得。<a id="a-9U"></a>所以者何？<a id="a-9V"></a>此中尚无色等可得，<a id="a-9W"></a>何况有彼常与无常？<a id="a-9X"></a>汝若能修如是安忍，<a id="a-9Y"></a>是修安忍波罗蜜多。<a id="a-9Z"></a>’</p>
  <p id="a9a">“复作是言：<a id="a-9b"></a>‘汝善男子应修安忍波罗蜜多，<a id="a-9c"></a>不应观色若乐若苦，<a id="a-9d"></a>不应观受、<a id="a-9e"></a>想、<a id="a-9f"></a>行、<a id="a-9g"></a>识若乐若苦。<a id="a-9h"></a>何以故？<a id="a-9i"></a>色色自性空，<a id="a-9j"></a>受、<a id="a-9k"></a>想、<a id="a-9l"></a>行、<a id="a-9m"></a>识受、<a id="a-9n"></a>想、<a id="a-9o"></a>行、<a id="a-9p"></a>识自性空；<a id="a-9q"></a>是色自性即非自性，<a id="a-9r"></a>是受、<a id="a-9s"></a>想、<a id="a-9t"></a>行、<a id="a-9u"></a>识自性亦非自性，<a id="a-9v"></a>若非自性即是安忍波罗蜜多。<a id="a-9w"></a>于此安忍波罗蜜多，<a id="a-9x"></a>色不可得，<a id="a-9y"></a>彼乐与苦亦不可得；<a id="a-9z"></a>受、<a id="a-A0"></a>想、<a id="a-A1"></a>行、<a id="a-A2"></a>识皆不可得，<a id="a-A3"></a>彼乐与苦亦不可得。<a id="a-A4"></a>所以者何？<a id="a-A5"></a>此中尚无色等可得，<a id="a-A6"></a>何况有彼乐之与苦？<a id="a-A7"></a>汝若能修如是安忍，<a id="a-A8"></a>是修安忍波罗蜜多。<a id="a-A9"></a>’</p>
  <p id="aAA">“复作是言：<a id="a-AB"></a>‘汝善男子应修安忍波罗蜜多，<a id="a-AC"></a>不应观色若我若无我，<a id="a-AD"></a>不应观受、<a id="a-AE"></a>想、<a id="a-AF"></a>行、<a id="a-AG"></a>识若我若无我。<a id="a-AH"></a>何以故？<a id="a-AI"></a>色色自性空，<a id="a-AJ"></a>受、<a id="a-AK"></a>想、<a id="a-AL"></a>行、<a id="a-AM"></a>识受、<a id="a-AN"></a>想、<a id="a-AO"></a>行、<a id="a-AP"></a>识自性空；<a id="a-AQ"></a>是色自性即非自性，<a id="a-AR"></a>是受、<a id="a-AS"></a>想、<a id="a-AT"></a>行、<a id="a-AU"></a>识自性亦非自性，<a id="a-AV"></a>若非自性即是安忍波罗蜜多。<a id="a-AW"></a>于此安忍波罗蜜多，<a id="a-AX"></a>色不可得，<a id="a-AY"></a>彼我无我亦不可得；<a id="a-AZ"></a>受、<a id="a-Aa"></a>想、<a id="a-Ab"></a>行、<a id="a-Ac"></a>识皆不可得，<a id="a-Ad"></a>彼我无我亦不可得。<a id="a-Ae"></a>所以者何？<a id="a-Af"></a>此中尚无色等可得，<a id="a-Ag"></a>何况有彼我与无我？<a id="a-Ah"></a>汝若能修如是安忍，<a id="a-Ai"></a>是修安忍波罗蜜多。<a id="a-Aj"></a>’</p>
  <p id="aAk">“复作是言：<a id="a-Al"></a>‘汝善男子应修安忍波罗蜜多，<a id="a-Am"></a>不应观色若净若不净，<a id="a-An"></a>不应观受、<a id="a-Ao"></a>想、<a id="a-Ap"></a>行、<a id="a-Aq"></a>识若净若不净。<a id="a-Ar"></a>何以故？<a id="a-As"></a>色色自性空，<a id="a-At"></a>受、<a id="a-Au"></a>想、<a id="a-Av"></a>行、<a id="a-Aw"></a>识受、<a id="a-Ax"></a>想、<a id="a-Ay"></a>行、<a id="a-Az"></a>识自性空；<a id="a-B0"></a>是色自性即非自性，<a id="a-B1"></a>是受、<a id="a-B2"></a>想、<a id="a-B3"></a>行、<a id="a-B4"></a>识自性亦非自性，<a id="a-B5"></a>若非自性即是安忍波罗蜜多。<a id="a-B6"></a>于此安忍波罗蜜多，<a id="a-B7"></a>色不可得，<a id="a-B8"></a>彼净不净亦不可得；<a id="a-B9"></a>受、<a id="a-BA"></a>想、<a id="a-BB"></a>行、<a id="a-BC"></a>识皆不可得，<a id="a-BD"></a>彼净不净亦不可得。<a id="a-BE"></a>所以者何？<a id="a-BF"></a>此中尚无色等可得，<a id="a-BG"></a>何况有彼净与不净？<a id="a-BH"></a>汝若能修如是安忍，<a id="a-BI"></a>是修安忍波罗蜜多。<a id="a-BJ"></a>’</p>
  <p id="aBK">“憍尸迦，<a id="a-BL"></a>是善男子、<a id="a-BM"></a>善女人等作此等说，<a id="a-BN"></a>是为宣说真正安忍波罗蜜多。</p>
  <p id="aBO">“复次，<a id="a-BP"></a>憍尸迦，<a id="a-BQ"></a>若善男子、<a id="a-BR"></a>善女人等，<a id="a-BS"></a>为发无上菩提心者，<a id="a-BT"></a>宣说安忍波罗蜜多，<a id="a-BU"></a>作如是言：<a id="a-BV"></a>‘汝善男子应修安忍波罗蜜多，<a id="a-BW"></a>不应观眼处若常若无常，<a id="a-BX"></a>不应观耳、<a id="a-BY"></a>鼻、<a id="a-BZ"></a>舌、<a id="a-Ba"></a>身、<a id="a-Bb"></a>意处若常若无常。<a id="a-Bc"></a>何以故？<a id="a-Bd"></a>眼处眼处自性空，<a id="a-Be"></a>耳、<a id="a-Bf"></a>鼻、<a id="a-Bg"></a>舌、<a id="a-Bh"></a>身、<a id="a-Bi"></a>意处耳、<a id="a-Bj"></a>鼻、<a id="a-Bk"></a>舌、<a id="a-Bl"></a>身、<a id="a-Bm"></a>意处自性空；<a id="a-Bn"></a>是眼处自性即非自性，<a id="a-Bo"></a>是耳、<a id="a-Bp"></a>鼻、<a id="a-Bq"></a>舌、<a id="a-Br"></a>身、<a id="a-Bs"></a>意处自性亦非自性，<a id="a-Bt"></a>若非自性即是安忍波罗蜜多。<a id="a-Bu"></a>于此安忍波罗蜜多，<a id="a-Bv"></a>眼处不可得，<a id="a-Bw"></a>彼常无常亦不可得；<a id="a-Bx"></a>耳、<a id="a-By"></a>鼻、<a id="a-Bz"></a>舌、<a id="a-C0"></a>身、<a id="a-C1"></a>意处皆不可得，<a id="a-C2"></a>彼常无常亦不可得。<a id="a-C3"></a>所以者何？<a id="a-C4"></a>此中尚无眼处等可得，<a id="a-C5"></a>何况有彼常与无常？<a id="a-C6"></a>汝若能修如是安忍，<a id="a-C7"></a>是修安忍波罗蜜多。<a id="a-C8"></a>’</p>
  <p id="aC9">“复作是言：<a id="a-CA"></a>‘汝善男子应修安忍波罗蜜多，<a id="a-CB"></a>不应观眼处若乐若苦，<a id="a-CC"></a>不应观耳、<a id="a-CD"></a>鼻、<a id="a-CE"></a>舌、<a id="a-CF"></a>身、<a id="a-CG"></a>意处若乐若苦。<a id="a-CH"></a>何以故？<a id="a-CI"></a>眼处眼处自性空，<a id="a-CJ"></a>耳、<a id="a-CK"></a>鼻、<a id="a-CL"></a>舌、<a id="a-CM"></a>身、<a id="a-CN"></a>意处耳、<a id="a-CO"></a>鼻、<a id="a-CP"></a>舌、<a id="a-CQ"></a>身、<a id="a-CR"></a>意处自性空；<a id="a-CS"></a>是眼处自性即非自性，<a id="a-CT"></a>是耳、<a id="a-CU"></a>鼻、<a id="a-CV"></a>舌、<a id="a-CW"></a>身、<a id="a-CX"></a>意处自性亦非自性，<a id="a-CY"></a>若非自性即是安忍波罗蜜多。<a id="a-CZ"></a>于此安忍波罗蜜多，<a id="a-Ca"></a>眼处不可得，<a id="a-Cb"></a>彼乐与苦亦不可得；<a id="a-Cc"></a>耳、<a id="a-Cd"></a>鼻、<a id="a-Ce"></a>舌、<a id="a-Cf"></a>身、<a id="a-Cg"></a>意处皆不可得，<a id="a-Ch"></a>彼乐与苦亦不可得。<a id="a-Ci"></a>所以者何？<a id="a-Cj"></a>此中尚无眼处等可得，<a id="a-Ck"></a>何况有彼乐之与苦？<a id="a-Cl"></a>汝若能修如是安忍，<a id="a-Cm"></a>是修安忍波罗蜜多。<a id="a-Cn"></a>’</p>
  <p id="aCo">“复作是言：<a id="a-Cp"></a>‘汝善男子应修安忍波罗蜜多，<a id="a-Cq"></a>不应观眼处若我若无我，<a id="a-Cr"></a>不应观耳、<a id="a-Cs"></a>鼻、<a id="a-Ct"></a>舌、<a id="a-Cu"></a>身、<a id="a-Cv"></a>意处若我若无我。<a id="a-Cw"></a>何以故？<a id="a-Cx"></a>眼处眼处自性空，<a id="a-Cy"></a>耳、<a id="a-Cz"></a>鼻、<a id="a-D0"></a>舌、<a id="a-D1"></a>身、<a id="a-D2"></a>意处耳、<a id="a-D3"></a>鼻、<a id="a-D4"></a>舌、<a id="a-D5"></a>身、<a id="a-D6"></a>意处自性空；<a id="a-D7"></a>是眼处自性即非自性，<a id="a-D8"></a>是耳、<a id="a-D9"></a>鼻、<a id="a-DA"></a>舌、<a id="a-DB"></a>身、<a id="a-DC"></a>意处自性亦非自性，<a id="a-DD"></a>若非自性即是安忍波罗蜜多。<a id="a-DE"></a>于此安忍波罗蜜多，<a id="a-DF"></a>眼处不可得，<a id="a-DG"></a>彼我无我亦不可得；<a id="a-DH"></a>耳、<a id="a-DI"></a>鼻、<a id="a-DJ"></a>舌、<a id="a-DK"></a>身、<a id="a-DL"></a>意处皆不可得，<a id="a-DM"></a>彼我无我亦不可得。<a id="a-DN"></a>所以者何？<a id="a-DO"></a>此中尚无眼处等可得，<a id="a-DP"></a>何况有彼我与无我？<a id="a-DQ"></a>汝若能修如是安忍，<a id="a-DR"></a>是修安忍波罗蜜多。<a id="a-DS"></a>’</p>
  <p id="aDT">“复作是言：<a id="a-DU"></a>‘汝善男子应修安忍波罗蜜多，<a id="a-DV"></a>不应观眼处若净若不净，<a id="a-DW"></a>不应观耳、<a id="a-DX"></a>鼻、<a id="a-DY"></a>舌、<a id="a-DZ"></a>身、<a id="a-Da"></a>意处若净若不净。<a id="a-Db"></a>何以故？<a id="a-Dc"></a>眼处眼处自性空，<a id="a-Dd"></a>耳、<a id="a-De"></a>鼻、<a id="a-Df"></a>舌、<a id="a-Dg"></a>身、<a id="a-Dh"></a>意处耳、<a id="a-Di"></a>鼻、<a id="a-Dj"></a>舌、<a id="a-Dk"></a>身、<a id="a-Dl"></a>意处自性空；<a id="a-Dm"></a>是眼处自性即非自性，<a id="a-Dn"></a>是耳、<a id="a-Do"></a>鼻、<a id="a-Dp"></a>舌、<a id="a-Dq"></a>身、<a id="a-Dr"></a>意处自性亦非自性，<a id="a-Ds"></a>若非自性即是安忍波罗蜜多。<a id="a-Dt"></a>于此安忍波罗蜜多，<a id="a-Du"></a>眼处不可得，<a id="a-Dv"></a>彼净不净亦不可得；<a id="a-Dw"></a>耳、<a id="a-Dx"></a>鼻、<a id="a-Dy"></a>舌、<a id="a-Dz"></a>身、<a id="a-E0"></a>意处皆不可得，<a id="a-E1"></a>彼净不净亦不可得。<a id="a-E2"></a>所以者何？<a id="a-E3"></a>此中尚无眼处等可得，<a id="a-E4"></a>何况有彼净与不净？<a id="a-E5"></a>汝若能修如是安忍，<a id="a-E6"></a>是修安忍波罗蜜多。<a id="a-E7"></a>’</p>
  <p id="aE8">“憍尸迦，<a id="a-E9"></a>是善男子、<a id="a-EA"></a>善女人等作此等说，<a id="a-EB"></a>是为宣说真正安忍波罗蜜多。</p>
  <p id="aEC">“复次，<a id="a-ED"></a>憍尸迦，<a id="a-EE"></a>若善男子、<a id="a-EF"></a>善女人等，<a id="a-EG"></a>为发无上菩提心者，<a id="a-EH"></a>宣说安忍波罗蜜多，<a id="a-EI"></a>作如是言：<a id="a-EJ"></a>‘汝善男子应修安忍波罗蜜多，<a id="a-EK"></a>不应观色处若常若无常，<a id="a-EL"></a>不应观声、<a id="a-EM"></a>香、<a id="a-EN"></a>味、<a id="a-EO"></a>触、<a id="a-EP"></a>法处若常若无常。<a id="a-EQ"></a>何以故？<a id="a-ER"></a>色处色处自性空，<a id="a-ES"></a>声、<a id="a-ET"></a>香、<a id="a-EU"></a>味、<a id="a-EV"></a>触、<a id="a-EW"></a>法处声、<a id="a-EX"></a>香、<a id="a-EY"></a>味、<a id="a-EZ"></a>触、<a id="a-Ea"></a>法处自性空；<a id="a-Eb"></a>是色处自性即非自性，<a id="a-Ec"></a>是声、<a id="a-Ed"></a>香、<a id="a-Ee"></a>味、<a id="a-Ef"></a>触、<a id="a-Eg"></a>法处自性亦非自性，<a id="a-Eh"></a>若非自性即是安忍波罗蜜多。<a id="a-Ei"></a>于此安忍波罗蜜多，<a id="a-Ej"></a>色处不可得，<a id="a-Ek"></a>彼常无常亦不可得；<a id="a-El"></a>声、<a id="a-Em"></a>香、<a id="a-En"></a>味、<a id="a-Eo"></a>触、<a id="a-Ep"></a>法处皆不可得，<a id="a-Eq"></a>彼常无常亦不可得。<a id="a-Er"></a>所以者何？<a id="a-Es"></a>此中尚无色处等可得，<a id="a-Et"></a>何况有彼常与无常？<a id="a-Eu"></a>汝若能修如是安忍，<a id="a-Ev"></a>是修安忍波罗蜜多。<a id="a-Ew"></a>’</p>
  <p id="aEx">“复作是言：<a id="a-Ey"></a>‘汝善男子应修安忍波罗蜜多，<a id="a-Ez"></a>不应观色处若乐若苦，<a id="a-F0"></a>不应观声、<a id="a-F1"></a>香、<a id="a-F2"></a>味、<a id="a-F3"></a>触、<a id="a-F4"></a>法处若乐若苦。<a id="a-F5"></a>何以故？<a id="a-F6"></a>色处色处自性空，<a id="a-F7"></a>声、<a id="a-F8"></a>香、<a id="a-F9"></a>味、<a id="a-FA"></a>触、<a id="a-FB"></a>法处声、<a id="a-FC"></a>香、<a id="a-FD"></a>味、<a id="a-FE"></a>触、<a id="a-FF"></a>法处自性空；<a id="a-FG"></a>是色处自性即非自性，<a id="a-FH"></a>是声、<a id="a-FI"></a>香、<a id="a-FJ"></a>味、<a id="a-FK"></a>触、<a id="a-FL"></a>法处自性亦非自性，<a id="a-FM"></a>若非自性即是安忍波罗蜜多。<a id="a-FN"></a>于此安忍波罗蜜多，<a id="a-FO"></a>色处不可得，<a id="a-FP"></a>彼乐与苦亦不可得；<a id="a-FQ"></a>声、<a id="a-FR"></a>香、<a id="a-FS"></a>味、<a id="a-FT"></a>触、<a id="a-FU"></a>法处皆不可得，<a id="a-FV"></a>彼乐与苦亦不可得。<a id="a-FW"></a>所以者何？<a id="a-FX"></a>此中尚无色处等可得，<a id="a-FY"></a>何况有彼乐之与苦？<a id="a-FZ"></a>汝若能修如是安忍，<a id="a-Fa"></a>是修安忍波罗蜜多。<a id="a-Fb"></a>’</p>
  <p id="aFc">“复作是言：<a id="a-Fd"></a>‘汝善男子应修安忍波罗蜜多，<a id="a-Fe"></a>不应观色处若我若无我，<a id="a-Ff"></a>不应观声、<a id="a-Fg"></a>香、<a id="a-Fh"></a>味、<a id="a-Fi"></a>触、<a id="a-Fj"></a>法处若我若无我。<a id="a-Fk"></a>何以故？<a id="a-Fl"></a>色处色处自性空，<a id="a-Fm"></a>声、<a id="a-Fn"></a>香、<a id="a-Fo"></a>味、<a id="a-Fp"></a>触、<a id="a-Fq"></a>法处声、<a id="a-Fr"></a>香、<a id="a-Fs"></a>味、<a id="a-Ft"></a>触、<a id="a-Fu"></a>法处自性空；<a id="a-Fv"></a>是色处自性即非自性，<a id="a-Fw"></a>是声、<a id="a-Fx"></a>香、<a id="a-Fy"></a>味、<a id="a-Fz"></a>触、<a id="a-G0"></a>法处自性亦非自性，<a id="a-G1"></a>若非自性即是安忍波罗蜜多。<a id="a-G2"></a>于此安忍波罗蜜多，<a id="a-G3"></a>色处不可得，<a id="a-G4"></a>彼我无我亦不可得；<a id="a-G5"></a>声、<a id="a-G6"></a>香、<a id="a-G7"></a>味、<a id="a-G8"></a>触、<a id="a-G9"></a>法处皆不可得，<a id="a-GA"></a>彼我无我亦不可得。<a id="a-GB"></a>所以者何？<a id="a-GC"></a>此中尚无色处等可得，<a id="a-GD"></a>何况有彼我与无我？<a id="a-GE"></a>汝若能修如是安忍，<a id="a-GF"></a>是修安忍波罗蜜多。<a id="a-GG"></a>’</p>
  <p id="aGH">“复作是言：<a id="a-GI"></a>‘汝善男子应修安忍波罗蜜多，<a id="a-GJ"></a>不应观色处若净若不净，<a id="a-GK"></a>不应观声、<a id="a-GL"></a>香、<a id="a-GM"></a>味、<a id="a-GN"></a>触、<a id="a-GO"></a>法处若净若不净。<a id="a-GP"></a>何以故？<a id="a-GQ"></a>色处色处自性空，<a id="a-GR"></a>声、<a id="a-GS"></a>香、<a id="a-GT"></a>味、<a id="a-GU"></a>触、<a id="a-GV"></a>法处声、<a id="a-GW"></a>香、<a id="a-GX"></a>味、<a id="a-GY"></a>触、<a id="a-GZ"></a>法处自性空；<a id="a-Ga"></a>是色处自性即非自性，<a id="a-Gb"></a>是声、<a id="a-Gc"></a>香、<a id="a-Gd"></a>味、<a id="a-Ge"></a>触、<a id="a-Gf"></a>法处自性亦非自性，<a id="a-Gg"></a>若非自性即是安忍波罗蜜多。<a id="a-Gh"></a>于此安忍波罗蜜多，<a id="a-Gi"></a>色处不可得，<a id="a-Gj"></a>彼净不净亦不可得；<a id="a-Gk"></a>声、<a id="a-Gl"></a>香、<a id="a-Gm"></a>味、<a id="a-Gn"></a>触、<a id="a-Go"></a>法处皆不可得，<a id="a-Gp"></a>彼净不净亦不可得。<a id="a-Gq"></a>所以者何？<a id="a-Gr"></a>此中尚无色处等可得，<a id="a-Gs"></a>何况有彼净与不净？<a id="a-Gt"></a>汝若能修如是安忍，<a id="a-Gu"></a>是修安忍波罗蜜多。<a id="a-Gv"></a>’</p>
  <p id="aGw">“憍尸迦，<a id="a-Gx"></a>是善男子、<a id="a-Gy"></a>善女人等作此等说，<a id="a-Gz"></a>是为宣说真正安忍波罗蜜多。</p>
 </body>
</html>