<!doctype html>
<html id="z3IBT6h9G" data-ver="1164">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百七十</h1>
  <h2 id="a2">第六分平等品第七</h2>
  <p id="a3">尔时，<a id="a-4"></a>最胜复从座起，<a id="a-5"></a>偏覆左肩，<a id="a-6"></a>右膝著地，<a id="a-7"></a>合掌恭敬而白佛言：<a id="a-8"></a>“如世尊说法性平等，<a id="a-9"></a>何谓平等？<a id="a-A"></a>等何法故名为平等？<a id="a-B"></a>”</p>
  <p id="aC">佛告最胜：<a id="a-D"></a>“天王当知，<a id="a-E"></a>等观诸法自性寂静、<a id="a-F"></a>不生不灭，<a id="a-G"></a>故名平等；<a id="a-H"></a>一切烦恼虚妄分别自性寂静、<a id="a-I"></a>不生不灭，<a id="a-J"></a>故名平等；<a id="a-K"></a>名相分别自性寂静、<a id="a-L"></a>不生不灭，<a id="a-M"></a>故名平等；<a id="a-N"></a>灭诸颠倒不起攀缘，<a id="a-O"></a>故名平等；<a id="a-P"></a>能缘心灭，<a id="a-Q"></a>无明、<a id="a-R"></a>有、<a id="a-S"></a>爱即俱寂静，<a id="a-T"></a>痴爱灭故不复执著我及我所，<a id="a-U"></a>故名平等；<a id="a-V"></a>我、<a id="a-W"></a>我所执永灭除故名色寂静，<a id="a-X"></a>故名平等；<a id="a-Y"></a>名色灭故边见不生，<a id="a-Z"></a>故名平等；<a id="a-a"></a>断常灭故身见寂静，<a id="a-b"></a>故名平等。<a id="a-c"></a>天王当知，<a id="a-d"></a>能执、<a id="a-e"></a>所执一切烦恼障善法者依身见生，<a id="a-f"></a>若诸菩萨行深般若波罗蜜多方便善巧能灭身见，<a id="a-g"></a>一切随眠及诸烦恼皆永寂静，<a id="a-h"></a>作愿亦息。<a id="a-i"></a>譬如大树拔除根株，<a id="a-j"></a>枝、<a id="a-k"></a>条、<a id="a-l"></a>叶等无不枯死，<a id="a-m"></a>如人无首命根等绝；<a id="a-n"></a>随眠烦恼亦复如是，<a id="a-o"></a>若断身见余皆永灭。<a id="a-p"></a>若人能观诸法无我，<a id="a-q"></a>能执、<a id="a-r"></a>所执皆永寂灭。<a id="a-s"></a>”</p>
  <p id="at">尔时，<a id="a-u"></a>最胜便白佛言：<a id="a-v"></a>“云何我见起障真理？<a id="a-w"></a>”</p>
  <p id="ax">佛告最胜：<a id="a-y"></a>“天王当知，<a id="a-z"></a>于五取蕴妄谓有我即起我见，<a id="a-10"></a>真实之法自性平等，<a id="a-11"></a>无能、<a id="a-12"></a>所执，<a id="a-13"></a>我见相违是故为障。<a id="a-14"></a>天王当知，<a id="a-15"></a>如是我见不在内、<a id="a-16"></a>不在外、<a id="a-17"></a>不在两间，<a id="a-18"></a>都无所住名为寂静，<a id="a-19"></a>即是平等；<a id="a-1A"></a>远离我见，<a id="a-1B"></a>通达平等，<a id="a-1C"></a>名真实空；<a id="a-1D"></a>观察此空、<a id="a-1E"></a>无相、<a id="a-1F"></a>无愿自性寂静、<a id="a-1G"></a>不生不灭、<a id="a-1H"></a>不取不著，<a id="a-1I"></a>远离我见，<a id="a-1J"></a>故名平等。<a id="a-1K"></a>天王当知，<a id="a-1L"></a>所言我者，<a id="a-1M"></a>无来无去、<a id="a-1N"></a>无有真实、<a id="a-1O"></a>虚妄分别，<a id="a-1P"></a>法从妄生亦是虚妄。<a id="a-1Q"></a>若诸菩萨行深般若波罗蜜多方便善巧，<a id="a-1R"></a>观如是法远离虚妄，<a id="a-1S"></a>是故名为寂静平等。</p>
  <p id="a1T">“天王当知，<a id="a-1U"></a>能执、<a id="a-1V"></a>所执名为炽然，<a id="a-1W"></a>离名寂静；<a id="a-1X"></a>诸烦恼障名为炽然，<a id="a-1Y"></a>离名寂静。<a id="a-1Z"></a>若诸菩萨行深般若波罗蜜多方便善巧，<a id="a-1a"></a>能如实知能执、<a id="a-1b"></a>所执诸烦恼灭为增善法，<a id="a-1c"></a>断能、<a id="a-1d"></a>所执及诸烦恼，<a id="a-1e"></a>不见可生，<a id="a-1f"></a>不见可灭，<a id="a-1g"></a>故名平等；<a id="a-1h"></a>修一切种波罗蜜多远离魔障，<a id="a-1i"></a>不见可修，<a id="a-1j"></a>不见可离，<a id="a-1k"></a>故名平等。<a id="a-1l"></a>菩萨常缘菩提分法，<a id="a-1m"></a>不起声闻、<a id="a-1n"></a>独觉作意，<a id="a-1o"></a>于菩提分声闻、<a id="a-1p"></a>独觉不见异相，<a id="a-1q"></a>故名平等；<a id="a-1r"></a>缘一切智，<a id="a-1s"></a>心不休息常修空行，<a id="a-1t"></a>由大悲力不舍有情，<a id="a-1u"></a>故名平等。</p>
  <p id="a1v">“天王当知，<a id="a-1w"></a>若诸菩萨行深般若波罗蜜多方便善巧，<a id="a-1x"></a>于一切法心缘自在：<a id="a-1y"></a>心缘无相而修菩提，<a id="a-1z"></a>不见无相及菩提异，<a id="a-20"></a>故名平等；<a id="a-21"></a>心缘无愿不舍三界，<a id="a-22"></a>不见无愿及三界异，<a id="a-23"></a>故名平等；<a id="a-24"></a>观身不净，<a id="a-25"></a>心住清净；<a id="a-26"></a>观行无常，<a id="a-27"></a>心缘生死而不厌舍；<a id="a-28"></a>观有情苦，<a id="a-29"></a>住涅槃乐；<a id="a-2A"></a>观法无我，<a id="a-2B"></a>于有情类起大悲心，<a id="a-2C"></a>常为有情说不净药，<a id="a-2D"></a>不见贪病；<a id="a-2E"></a>常说大慈，<a id="a-2F"></a>不见瞋病；<a id="a-2G"></a>常说缘起，<a id="a-2H"></a>不见痴病；<a id="a-2I"></a>为等病者说无常药，<a id="a-2J"></a>不见等病及无常异。<a id="a-2K"></a>如是菩萨行深般若波罗蜜多方便善巧，<a id="a-2L"></a>于一切法心缘自在；<a id="a-2M"></a>缘离贪法，<a id="a-2N"></a>为化声闻；<a id="a-2O"></a>缘离瞋法，<a id="a-2P"></a>为化独觉；<a id="a-2Q"></a>缘离痴法，<a id="a-2R"></a>为化菩萨；<a id="a-2S"></a>缘一切色，<a id="a-2T"></a>愿得如来清净妙色无所得故；<a id="a-2U"></a>缘一切声，<a id="a-2V"></a>为得诸佛微妙音声无所得故；<a id="a-2W"></a>缘一切香，<a id="a-2X"></a>愿得诸佛清净戒香无所得故；<a id="a-2Y"></a>缘一切味，<a id="a-2Z"></a>愿得如来味中第一大士夫相无所得故；<a id="a-2a"></a>缘一切触，<a id="a-2b"></a>愿得如来柔软手掌无所得故；<a id="a-2c"></a>缘一切法，<a id="a-2d"></a>愿得如来寂静之心无所得故；<a id="a-2e"></a>缘诸布施，<a id="a-2f"></a>为得成就佛相好身；<a id="a-2g"></a>缘诸净戒，<a id="a-2h"></a>为得圆满严净佛土；<a id="a-2i"></a>缘诸安忍，<a id="a-2j"></a>愿得诸佛大梵音声及得诸佛净光明身；<a id="a-2k"></a>缘诸精进，<a id="a-2l"></a>为度有情常无间断；<a id="a-2m"></a>缘诸静虑，<a id="a-2n"></a>为欲成就广大神通；<a id="a-2o"></a>缘诸般若，<a id="a-2p"></a>为断一切妄见烦恼；<a id="a-2q"></a>缘诸大慈平等无礙，<a id="a-2r"></a>为诸有情皆得安乐；<a id="a-2s"></a>缘诸大悲，<a id="a-2t"></a>为护正法救拔有情生死大苦；<a id="a-2u"></a>缘诸大喜，<a id="a-2v"></a>为得说法无礙自在悦乐有情；<a id="a-2w"></a>缘诸大舍，<a id="a-2x"></a>为不执见有情烦恼、<a id="a-2y"></a>结、<a id="a-2z"></a>缚、<a id="a-30"></a>随眠。</p>
  <p id="a31">“天王当知，<a id="a-32"></a>若诸菩萨行深般若波罗蜜多方便善巧，<a id="a-33"></a>不见二事名平等行：<a id="a-34"></a>缘四摄法，<a id="a-35"></a>为化有情；<a id="a-36"></a>缘悭嫉过，<a id="a-37"></a>为舍资财修行布施；<a id="a-38"></a>缘破戒失，<a id="a-39"></a>为住净戒；<a id="a-3A"></a>缘瞋忿失，<a id="a-3B"></a>为得安忍；<a id="a-3C"></a>缘懈怠失，<a id="a-3D"></a>为成如来大精进力；<a id="a-3E"></a>缘散乱失，<a id="a-3F"></a>为得如来寂静胜定；<a id="a-3G"></a>缘恶慧失，<a id="a-3H"></a>为成如来无礙智慧；<a id="a-3I"></a>缘二乘法，<a id="a-3J"></a>为欲成就无上大乘；<a id="a-3K"></a>缘诸恶趣，<a id="a-3L"></a>为欲济拔一切有情；<a id="a-3M"></a>缘诸善趣，<a id="a-3N"></a>为欲令知诸人天果皆当败坏；<a id="a-3O"></a>缘诸有情，<a id="a-3P"></a>为令了达都无坚实唯有虚妄；<a id="a-3Q"></a>缘佛随念，<a id="a-3R"></a>为得成就助道胜定；<a id="a-3S"></a>缘法随念，<a id="a-3T"></a>为得通达诸法秘藏；<a id="a-3U"></a>缘僧随念，<a id="a-3V"></a>为和合众心无退转；<a id="a-3W"></a>缘舍随念，<a id="a-3X"></a>为无爱著；<a id="a-3Y"></a>缘戒随念，<a id="a-3Z"></a>为得净戒；<a id="a-3a"></a>缘天随念，<a id="a-3b"></a>为成菩提诸天赞叹；<a id="a-3c"></a>缘自身相，<a id="a-3d"></a>为得佛身；<a id="a-3e"></a>缘自语相，<a id="a-3f"></a>为得佛语；<a id="a-3g"></a>缘自意相，<a id="a-3h"></a>为得诸佛平等之心；<a id="a-3i"></a>缘有为法，<a id="a-3j"></a>为成佛智，<a id="a-3k"></a>缘无为法，<a id="a-3l"></a>为得寂静。</p>
  <p id="a3m">“天王当知，<a id="a-3n"></a>若诸菩萨行深般若波罗蜜多方便善巧，<a id="a-3o"></a>无有一心一行空过而不回向一切智者。<a id="a-3p"></a>如是菩萨行深般若波罗蜜多方便善巧，<a id="a-3q"></a>虽遍缘法而能不著，<a id="a-3r"></a>是故名为方便善巧观一切法，<a id="a-3s"></a>无不趣向大菩提者。</p>
  <p id="a3t">“譬如三千大千世界所出诸物，<a id="a-3u"></a>无不皆为有情受用；<a id="a-3v"></a>如是菩萨行深般若波罗蜜多方便善巧所缘境界，<a id="a-3w"></a>无不饶益趣向菩提。<a id="a-3x"></a>譬如众色无有不因四大种者；<a id="a-3y"></a>如是菩萨所缘境界，<a id="a-3z"></a>无有一法不趣菩提。<a id="a-40"></a>何以故？<a id="a-41"></a>菩萨修行皆因外缘而得成立，<a id="a-42"></a>谓诸菩萨因悭嫉者，<a id="a-43"></a>成就布施波罗蜜多；<a id="a-44"></a>因背恩者，<a id="a-45"></a>成就净戒波罗蜜多；<a id="a-46"></a>因恶性者，<a id="a-47"></a>成就安忍波罗蜜多；<a id="a-48"></a>因懈怠者，<a id="a-49"></a>成就精进波罗蜜多；<a id="a-4A"></a>因散乱者，<a id="a-4B"></a>成就静虑波罗蜜多；<a id="a-4C"></a>因愚痴者，<a id="a-4D"></a>成就般若波罗蜜多；<a id="a-4E"></a>若诸有情损恼菩萨，<a id="a-4F"></a>菩萨因彼伏断瞋恚。</p>
  <p id="a4G">“菩萨若见修行善法向菩提者，<a id="a-4H"></a>生己子心。<a id="a-4I"></a>如是菩萨赞不生喜，<a id="a-4J"></a>毁不生瞋；<a id="a-4K"></a>见无乐者，<a id="a-4L"></a>起大慈心；<a id="a-4M"></a>见有苦者，<a id="a-4N"></a>起大悲心；<a id="a-4O"></a>见有乐者，<a id="a-4P"></a>起大喜心；<a id="a-4Q"></a>见无苦者，<a id="a-4R"></a>起大舍心；<a id="a-4S"></a>因难化者，<a id="a-4T"></a>发奢摩他；<a id="a-4U"></a>因易化者，<a id="a-4V"></a>发毗钵舍那；<a id="a-4W"></a>因信行者，<a id="a-4X"></a>起知恩智；<a id="a-4Y"></a>若见有情外恶缘胜、<a id="a-4Z"></a>外善缘劣，<a id="a-4a"></a>则勤守护；<a id="a-4b"></a>若见因力有强胜者，<a id="a-4c"></a>种种方便令受教法；<a id="a-4d"></a>若见智慧开悟有情，<a id="a-4e"></a>则为宣说甚深法要；<a id="a-4f"></a>若见有情广说乃悟，<a id="a-4g"></a>则为次第宣说诸法；<a id="a-4h"></a>若诸有情执著文字，<a id="a-4i"></a>为说句义令得开晓；<a id="a-4j"></a>若已学止，<a id="a-4k"></a>为说妙观；<a id="a-4l"></a>若已学观，<a id="a-4m"></a>为说寂止；<a id="a-4n"></a>若执持戒，<a id="a-4o"></a>为说地狱；<a id="a-4p"></a>持戒无执，<a id="a-4q"></a>则不说之；<a id="a-4r"></a>若执闻慧，<a id="a-4s"></a>为说思修；<a id="a-4t"></a>若执等持，<a id="a-4u"></a>为说般若；<a id="a-4v"></a>若有爱乐阿练若者，<a id="a-4w"></a>即为彼说心远离法；<a id="a-4x"></a>若有乐闻佛功德者，<a id="a-4y"></a>即为彼说无上圣智；<a id="a-4z"></a>为贪欲者，<a id="a-50"></a>说不净法；<a id="a-51"></a>为瞋恚者，<a id="a-52"></a>说慈悲法；<a id="a-53"></a>为愚痴者，<a id="a-54"></a>说缘起法；<a id="a-55"></a>为等分者，<a id="a-56"></a>说种种法，<a id="a-57"></a>或说不净，<a id="a-58"></a>或说慈悲，<a id="a-59"></a>或说缘起；<a id="a-5A"></a>已调伏者，<a id="a-5B"></a>为说净戒、<a id="a-5C"></a>胜定、<a id="a-5D"></a>妙慧；<a id="a-5E"></a>应入佛乘而受化者，<a id="a-5F"></a>为次第说波罗蜜多；<a id="a-5G"></a>应以抑挫而受化者，<a id="a-5H"></a>先折其辞后为说法；<a id="a-5I"></a>应种种言而受化者，<a id="a-5J"></a>即为彼说因缘、<a id="a-5K"></a>譬喻令得开解；<a id="a-5L"></a>应以深法而受化者，<a id="a-5M"></a>为说般若波罗蜜多方便善巧无我、<a id="a-5N"></a>无法；<a id="a-5O"></a>著诸见者，<a id="a-5P"></a>为说法空；<a id="a-5Q"></a>多寻伺者，<a id="a-5R"></a>为说无相；<a id="a-5S"></a>著有为者，<a id="a-5T"></a>为说无愿；<a id="a-5U"></a>著诸蕴者，<a id="a-5V"></a>为说如幻；<a id="a-5W"></a>著诸界者，<a id="a-5X"></a>为说无性；<a id="a-5Y"></a>著诸处者，<a id="a-5Z"></a>为说如梦；<a id="a-5a"></a>著欲界者，<a id="a-5b"></a>为说炽然；<a id="a-5c"></a>著色界者，<a id="a-5d"></a>为说行苦；<a id="a-5e"></a>著无色界者，<a id="a-5f"></a>为说诸行无常；<a id="a-5g"></a>难化有情，<a id="a-5h"></a>为赞圣种；<a id="a-5i"></a>易化有情，<a id="a-5j"></a>为说静虑及无量心；<a id="a-5k"></a>若闻生天而受化者，<a id="a-5l"></a>为说快乐；<a id="a-5m"></a>因声闻法而受化者，<a id="a-5n"></a>为说圣谛；<a id="a-5o"></a>因独觉法而受化者，<a id="a-5p"></a>为说缘起；<a id="a-5q"></a>因菩萨法而受化者，<a id="a-5r"></a>为说净心大慈悲法；<a id="a-5s"></a>修行菩萨，<a id="a-5t"></a>为说福慧；<a id="a-5u"></a>不退菩萨，<a id="a-5v"></a>为说净土；<a id="a-5w"></a>一生所系菩萨，<a id="a-5x"></a>为说严菩提座；<a id="a-5y"></a>应以佛说而受化者，<a id="a-5z"></a>为其相续次第而说。</p>
  <p id="a60">“天王当知，<a id="a-61"></a>如是菩萨修行清净甚深般若波罗蜜多，<a id="a-62"></a>方便善巧得诸自在，<a id="a-63"></a>说法利益无有空过。<a id="a-64"></a>”</p>
  <p id="a65">说是菩萨自在法时，<a id="a-66"></a>三万天人俱发无上正等觉心，<a id="a-67"></a>五千菩萨得无生忍。</p>
  <p id="a68">尔时，<a id="a-69"></a>世尊即便微笑。<a id="a-6A"></a>诸佛法尔现微笑时，<a id="a-6B"></a>种种色光从面门出，<a id="a-6C"></a>青黄赤白紫颇胝迦普照十方无边世界，<a id="a-6D"></a>现希有事还至佛所，<a id="a-6E"></a>右绕三匝入佛顶中。</p>
  <p id="a6F">时，<a id="a-6G"></a>舍利子睹斯瑞相，<a id="a-6H"></a>心怀犹豫，<a id="a-6I"></a>即从座起，<a id="a-6J"></a>偏覆左肩，<a id="a-6K"></a>右膝著地，<a id="a-6L"></a>合掌恭敬而白佛言：<a id="a-6M"></a>“世尊，<a id="a-6N"></a>以何因缘现此瑞相？<a id="a-6O"></a>”</p>
  <p id="a6P">尔时，<a id="a-6Q"></a>佛告舍利子言：<a id="a-6R"></a>“此最胜天已曾过去无量无数无边大劫，<a id="a-6S"></a>于诸佛所修行一切波罗蜜多，<a id="a-6T"></a>为诸菩萨守护般若波罗蜜多，<a id="a-6U"></a>由此因缘，<a id="a-6V"></a>今得值我谘受般若波罗蜜多；<a id="a-6W"></a>于未来世复经无量无数大劫，<a id="a-6X"></a>修习无上菩提资粮，<a id="a-6Y"></a>然后证得所求无上正等菩提，<a id="a-6Z"></a>十号具足，<a id="a-6a"></a>佛名功德庄严，<a id="a-6b"></a>土名最极严净，<a id="a-6c"></a>劫名清净。</p>
  <p id="a6d">“其土丰乐人众炽盛，<a id="a-6e"></a>纯菩萨僧无声闻众。<a id="a-6f"></a>彼土大地七宝合成，<a id="a-6g"></a>众宝庄严平坦如掌，<a id="a-6h"></a>香花、<a id="a-6i"></a>软草而严饰之，<a id="a-6j"></a>无诸山陵、<a id="a-6k"></a>堆阜、<a id="a-6l"></a>荆棘，<a id="a-6m"></a>幢幡、<a id="a-6n"></a>花盖种种庄严。<a id="a-6o"></a>有大都城名为难伏，<a id="a-6p"></a>七宝罗网弥覆其上，<a id="a-6q"></a>金绳交络角悬金铃，<a id="a-6r"></a>昼夜六时空天奏乐，<a id="a-6s"></a>及散种种天妙香花。<a id="a-6t"></a>其土人众欢娱受乐，<a id="a-6u"></a>胜妙超彼他化天宫。<a id="a-6v"></a>人天往来不相隔礙，<a id="a-6w"></a>无三恶趣及二乘名。<a id="a-6x"></a>彼土有情唯求佛智，<a id="a-6y"></a>其佛恒为诸大菩萨宣说种种清净法要。<a id="a-6z"></a>无量无边菩萨眷属无邪见执、<a id="a-70"></a>破戒、<a id="a-71"></a>邪命，<a id="a-72"></a>亦无盲聋、<a id="a-73"></a>喑哑、<a id="a-74"></a>背偻及根缺等诸丑恶事，<a id="a-75"></a>三十二相、<a id="a-76"></a>八十种好庄严其身。<a id="a-77"></a>彼土如来寿八小劫，<a id="a-78"></a>诸人天众无中夭者。<a id="a-79"></a>佛有如是无量功德，<a id="a-7A"></a>若欲说法先放光明，<a id="a-7B"></a>诸菩萨众遇斯光已，<a id="a-7C"></a>即知世尊将欲说法，<a id="a-7D"></a>我等今者宜应往听。<a id="a-7E"></a>时，<a id="a-7F"></a>天为佛敷师子座，<a id="a-7G"></a>其量高广百踰缮那，<a id="a-7H"></a>种种庄严无量供养。<a id="a-7I"></a>世尊升座为众说法，<a id="a-7J"></a>彼诸菩萨聪明利根，<a id="a-7K"></a>一闻领悟离我、<a id="a-7L"></a>我所，<a id="a-7M"></a>资具、<a id="a-7N"></a>饮食应念即至。<a id="a-7O"></a>”</p>
  <p id="a7P">佛说最胜受记法时，<a id="a-7Q"></a>五万天人深心欢喜，<a id="a-7R"></a>俱发无上正等觉心，<a id="a-7S"></a>皆愿未来生彼佛土。</p>
  <p id="a7T">尔时，<a id="a-7U"></a>最胜闻佛所说，<a id="a-7V"></a>欢喜踊跃得未曾有，<a id="a-7W"></a>上升虚空七多罗树。</p>
  <p id="a7X">时，<a id="a-7Y"></a>三千界六种变动，<a id="a-7Z"></a>诸天妓乐不鼓自鸣，<a id="a-7a"></a>散众天花以供养佛及大菩萨、<a id="a-7b"></a>最胜天王。</p>
  <p id="a7c">时，<a id="a-7d"></a>彼天王从空而下，<a id="a-7e"></a>礼佛双足退坐一面。</p>
  <p data-pb></p>
  <h2 id="a7f">第六分现相品第八</h2>
  <p id="a7g">时，<a id="a-7h"></a>舍利子问最胜言：<a id="a-7i"></a>“菩萨修行甚深般若波罗蜜多，<a id="a-7j"></a>方便善巧通达法性，<a id="a-7k"></a>尔时即应坐菩提座，<a id="a-7l"></a>证得无上正等菩提，<a id="a-7m"></a>转妙法轮度有情众，<a id="a-7n"></a>何缘先现苦行六年、<a id="a-7o"></a>降伏天魔，<a id="a-7p"></a>后成正觉？<a id="a-7q"></a>”</p>
  <p id="a7r">最胜答曰：<a id="a-7s"></a>“大德当知，<a id="a-7t"></a>菩萨修行甚深般若波罗蜜多，<a id="a-7u"></a>方便善巧通达法性，<a id="a-7v"></a>实无苦行，<a id="a-7w"></a>为伏外道故示现之，<a id="a-7x"></a>而彼天魔是欲界主，<a id="a-7y"></a>禀性调善实不应坏，<a id="a-7z"></a>为化有情故示降伏。</p>
  <p id="a80">“谓诸外道自称能修苦行第一，<a id="a-81"></a>是故菩萨示现能修过彼苦行，<a id="a-82"></a>谓诸有情或见菩萨屈一膝立；<a id="a-83"></a>或见菩萨举两手立；<a id="a-84"></a>或见菩萨视日而立；<a id="a-85"></a>或见菩萨五热炙身；<a id="a-86"></a>或见菩萨倒悬其身；<a id="a-87"></a>或见菩萨卧于棘刺，<a id="a-88"></a>或卧牛粪，<a id="a-89"></a>或卧于石，<a id="a-8A"></a>或复卧地，<a id="a-8B"></a>或卧其板，<a id="a-8C"></a>或卧杵上，<a id="a-8D"></a>或卧灰土；<a id="a-8E"></a>或见菩萨唯著板衣，<a id="a-8F"></a>或著芒衣，<a id="a-8G"></a>或著草衣，<a id="a-8H"></a>或著树皮，<a id="a-8I"></a>或著茅衣，<a id="a-8J"></a>或复露形，<a id="a-8K"></a>或面向日随日而转；<a id="a-8L"></a>或见菩萨唯食稗子，<a id="a-8M"></a>或复食麦，<a id="a-8N"></a>或食草根，<a id="a-8O"></a>或食树叶，<a id="a-8P"></a>或花或果，<a id="a-8Q"></a>或食薯蓣、<a id="a-8R"></a>或芋、<a id="a-8S"></a>或藕、<a id="a-8T"></a>或豆、<a id="a-8U"></a>或谷、<a id="a-8V"></a>或麻、<a id="a-8W"></a>或米，<a id="a-8X"></a>或六日一食，<a id="a-8Y"></a>或饮水度日，<a id="a-8Z"></a>或于一日食一滴酥、<a id="a-8a"></a>或一滴蜜、<a id="a-8b"></a>或一滴乳，<a id="a-8c"></a>或无所食，<a id="a-8d"></a>或恒熟眠。<a id="a-8e"></a>现如是等种种苦行，<a id="a-8f"></a>经于六年一无亏失，<a id="a-8g"></a>然实菩萨无斯苦行，<a id="a-8h"></a>应度有情而自见有。<a id="a-8i"></a>菩萨如是现苦行时，<a id="a-8j"></a>有六十那庾多诸天人众，<a id="a-8k"></a>因见此事安住三乘。<a id="a-8l"></a>复有天人宿善根力深乐大乘，<a id="a-8m"></a>则见菩萨坐七宝台，<a id="a-8n"></a>身心不动舒颜含笑入胜等持，<a id="a-8o"></a>时经六年方从定起；<a id="a-8p"></a>有天人众深乐大乘欲听闻者，<a id="a-8q"></a>则见菩萨端坐说法经于六年。</p>
  <p id="a8r">“大德当知，<a id="a-8s"></a>如是菩萨方便善巧行深般若波罗蜜多，<a id="a-8t"></a>能降天魔，<a id="a-8u"></a>伏诸外道，<a id="a-8v"></a>大悲化度一切有情，<a id="a-8w"></a>既经六年从定而起，<a id="a-8x"></a>随顺世法诣无垢河，<a id="a-8y"></a>洗浴出已于河边立。<a id="a-8z"></a>有牧牛女构百乳牛以饮一牛，<a id="a-90"></a>构此牛乳用作乳糜奉献菩萨。<a id="a-91"></a>复有六亿天、<a id="a-92"></a>龙、<a id="a-93"></a>药叉、<a id="a-94"></a>健达缚等，<a id="a-95"></a>各持种种香美饮食而来奉献，<a id="a-96"></a>咸作是言：<a id="a-97"></a>‘大士，<a id="a-98"></a>正士，<a id="a-99"></a>惟愿受我饮食供养。<a id="a-9A"></a>’菩萨愍之皆悉为受。<a id="a-9B"></a>时，<a id="a-9C"></a>牧牛女、<a id="a-9D"></a>天、<a id="a-9E"></a>龙、<a id="a-9F"></a>药叉、<a id="a-9G"></a>健达缚等互不相见，<a id="a-9H"></a>各见菩萨独受其供。<a id="a-9I"></a>时，<a id="a-9J"></a>有无量诸天、<a id="a-9K"></a>人等，<a id="a-9L"></a>因见受供咸得悟道，<a id="a-9M"></a>是故菩萨为示现之。<a id="a-9N"></a>菩萨尔时实不洗浴，<a id="a-9O"></a>亦不受彼人天等供。</p>
  <p id="a9P">“大德当知，<a id="a-9Q"></a>如是菩萨行深般若波罗蜜多方便善巧，<a id="a-9R"></a>示现行诣菩提座。<a id="a-9S"></a>时，<a id="a-9T"></a>有地居天名曰妙地，<a id="a-9U"></a>与天神众周遍扫饰，<a id="a-9V"></a>洒以香水，<a id="a-9W"></a>散以妙花。<a id="a-9X"></a>时，<a id="a-9Y"></a>此三千大千世界四大天王领自天众，<a id="a-9Z"></a>雨天妙花供养菩萨。<a id="a-9a"></a>天主帝释、<a id="a-9b"></a>时分天王领自天众，<a id="a-9c"></a>住虚空中奏天乐音赞叹菩萨。<a id="a-9d"></a>喜足天王领自天众，<a id="a-9e"></a>持七宝网弥覆世界，<a id="a-9f"></a>其网四角悬紫金铃，<a id="a-9g"></a>皆雨众宝供养菩萨。<a id="a-9h"></a>善化天王领自天众，<a id="a-9i"></a>持紫金网弥覆世界，<a id="a-9j"></a>作诸天乐雨种种花供养菩萨。<a id="a-9k"></a>自在天王领自天众，<a id="a-9l"></a>诸龙、<a id="a-9m"></a>药叉、<a id="a-9n"></a>健达缚等，<a id="a-9o"></a>各持种种上妙供具供养菩萨。</p>
  <p id="a9p">“堪忍界主大梵天王既见菩萨诣菩提座，<a id="a-9q"></a>即告一切梵天众言：<a id="a-9r"></a>‘汝等当知，<a id="a-9s"></a>今此菩萨坚固甲胄而自庄严，<a id="a-9t"></a>不违本誓心无厌怠，<a id="a-9u"></a>诸菩萨行皆已满足，<a id="a-9v"></a>通达无量化有情法，<a id="a-9w"></a>诸菩萨地皆得自在，<a id="a-9x"></a>于诸有情其心清净，<a id="a-9y"></a>善知一切根性差别，<a id="a-9z"></a>通达如来甚深秘藏，<a id="a-A0"></a>超觉一切魔之事业，<a id="a-A1"></a>集诸善本不待外缘，<a id="a-A2"></a>一切如来共所护念，<a id="a-A3"></a>普为含识开解脱门，<a id="a-A4"></a>大将导师摧魔军敌，<a id="a-A5"></a>于大千界独称勇猛，<a id="a-A6"></a>善施法药为大医王，<a id="a-A7"></a>解脱灌顶受法王位，<a id="a-A8"></a>放智慧光普照一切，<a id="a-A9"></a>八法不染譬如莲花，<a id="a-AA"></a>诸总持门无不通达，<a id="a-AB"></a>深广难测犹若大海，<a id="a-AC"></a>安固不动如妙高山，<a id="a-AD"></a>智慧清净无诸垢浊，<a id="a-AE"></a>内外皎洁如末尼珠，<a id="a-AF"></a>于诸法相皆得自在，<a id="a-AG"></a>梵行清白已到究竟。<a id="a-AH"></a>如是菩萨行深般若波罗蜜多方便善巧，<a id="a-AI"></a>为度有情诣菩提座，<a id="a-AJ"></a>结跏趺坐降伏魔怨，<a id="a-AK"></a>为成十力、<a id="a-AL"></a>四无所畏、<a id="a-AM"></a>四无礙解及十八佛不共法等无量无边诸佛功德，<a id="a-AN"></a>转大法轮作师子吼，<a id="a-AO"></a>以法普施一切有情，<a id="a-AP"></a>各随所宜皆令满足，<a id="a-AQ"></a>为诸有情法眼清净，<a id="a-AR"></a>以无上法降伏外道，<a id="a-AS"></a>欲示诸佛本愿成就，<a id="a-AT"></a>于一切法而得自在。<a id="a-AU"></a>汝等可往供养菩萨。<a id="a-AV"></a>’</p>
  <p id="aAW">“大德当知，<a id="a-AX"></a>如是菩萨行深般若波罗蜜多方便善巧，<a id="a-AY"></a>示现行诣菩提座时，<a id="a-AZ"></a>于双足下千辐轮相各放无量微妙光明，<a id="a-Aa"></a>普照地狱、<a id="a-Ab"></a>傍生、<a id="a-Ac"></a>鬼界，<a id="a-Ad"></a>其中有情遇斯光者，<a id="a-Ae"></a>即皆离苦身心安乐。<a id="a-Af"></a>时，<a id="a-Ag"></a>龙宫内有大龙王名迦履迦，<a id="a-Ah"></a>遇斯光已生大欢喜，<a id="a-Ai"></a>告诸龙言：<a id="a-Aj"></a>‘此妙光明来照我等，<a id="a-Ak"></a>令我等辈身心安乐。<a id="a-Al"></a>我于往昔曾见此光，<a id="a-Am"></a>时有如来出兴于世，<a id="a-An"></a>今既有此微妙光明，<a id="a-Ao"></a>定知世间有佛出现，<a id="a-Ap"></a>宜共严办种种香花、<a id="a-Aq"></a>众妙、<a id="a-Ar"></a>珍财、<a id="a-As"></a>幢幡、<a id="a-At"></a>花盖，<a id="a-Au"></a>作诸伎乐往诣供养。<a id="a-Av"></a>’于是龙王将诸眷属赍持供具，<a id="a-Aw"></a>普兴大云降洒香雨，<a id="a-Ax"></a>往诣菩萨作诸伎乐施设供养，<a id="a-Ay"></a>右绕菩萨而赞叹言：<a id="a-Az"></a>‘微妙光明普令欢乐，<a id="a-B0"></a>决定最胜佛出无疑；<a id="a-B1"></a>种种奇珍庄严大地，<a id="a-B2"></a>所生草木悉变成宝，<a id="a-B3"></a>江河皆静无风浪声，<a id="a-B4"></a>准此定知佛出于世；<a id="a-B5"></a>释、<a id="a-B6"></a>梵、<a id="a-B7"></a>日、<a id="a-B8"></a>月光明不现，<a id="a-B9"></a>恶趣清净，<a id="a-BA"></a>佛出无疑。<a id="a-BB"></a>譬如有人少失父母，<a id="a-BC"></a>年既长大忽然还得，<a id="a-BD"></a>欢喜踊跃不能自胜；<a id="a-BE"></a>一切世间睹佛出现，<a id="a-BF"></a>各共欢喜亦复如是。<a id="a-BG"></a>我等过去曾供养诸佛，<a id="a-BH"></a>今值法王人中师子，<a id="a-BI"></a>是则我等生不空过。<a id="a-BJ"></a>’</p>
  <p id="aBK">“大德当知，<a id="a-BL"></a>如是菩萨行深般若波罗蜜多方便善巧，<a id="a-BM"></a>菩提树下受草敷座，<a id="a-BN"></a>右绕七匝正念端坐。<a id="a-BO"></a>下劣有情见如是相。<a id="a-BP"></a>诸大菩萨见有八万四千天子各别敷一大师子座，<a id="a-BQ"></a>诸师子座众宝合成，<a id="a-BR"></a>七宝罗网弥覆其上，<a id="a-BS"></a>各于四角悬妙金铃，<a id="a-BT"></a>幢幡、<a id="a-BU"></a>缯盖处处罗列。<a id="a-BV"></a>菩萨遍此八万四千师子座上俱各安坐，<a id="a-BW"></a>而诸天子互不相见，<a id="a-BX"></a>各谓：<a id="a-BY"></a>‘菩萨独坐我座证得无上正等菩提。<a id="a-BZ"></a>’以是因缘深生欢喜，<a id="a-Ba"></a>于无上觉皆得不退。</p>
  <p id="aBb">“大德当知，<a id="a-Bc"></a>如是菩萨行深般若波罗蜜多方便善巧，<a id="a-Bd"></a>眉间毫相放大光明，<a id="a-Be"></a>普照三千大千世界，<a id="a-Bf"></a>诸魔宫殿皆失威光。<a id="a-Bg"></a>时，<a id="a-Bh"></a>诸魔王咸作是念：<a id="a-Bi"></a>‘以何缘故，<a id="a-Bj"></a>有此光明映蔽我等威光宫殿，<a id="a-Bk"></a>讵非菩萨坐菩提座将证无上正等菩提？<a id="a-Bl"></a>’念已共观，<a id="a-Bm"></a>方见菩萨菩提树下坐金刚座。<a id="a-Bn"></a>见已惊怖，<a id="a-Bo"></a>召集魔军，<a id="a-Bp"></a>无量百千种种形貌，<a id="a-Bq"></a>持种种伎、<a id="a-Br"></a>种种幢幡，<a id="a-Bs"></a>出种种声，<a id="a-Bt"></a>能令闻者窍穴毛孔普皆流血。<a id="a-Bu"></a>菩萨尔时以大悲力，<a id="a-Bv"></a>令魔军众不能出声，<a id="a-Bw"></a>是名菩萨行深般若波罗蜜多方便善巧。</p>
  <p id="aBx">“大德当知，<a id="a-By"></a>如是菩萨行深般若波罗蜜多方便善巧，<a id="a-Bz"></a>忆念过去无量亿劫，<a id="a-C0"></a>精进修行布施、<a id="a-C1"></a>净戒、<a id="a-C2"></a>安忍、<a id="a-C3"></a>精进、<a id="a-C4"></a>静虑、<a id="a-C5"></a>般若、<a id="a-C6"></a>慈、<a id="a-C7"></a>悲、<a id="a-C8"></a>喜、<a id="a-C9"></a>舍、<a id="a-CA"></a>念住、<a id="a-CB"></a>正断、<a id="a-CC"></a>神足、<a id="a-CD"></a>根、<a id="a-CE"></a>力、<a id="a-CF"></a>觉支、<a id="a-CG"></a>道支、<a id="a-CH"></a>寂止、<a id="a-CI"></a>妙观、<a id="a-CJ"></a>三明、<a id="a-CK"></a>八解皆悉圆满。<a id="a-CL"></a>念已即伸金色右手，<a id="a-CM"></a>自摩其顶乃至遍身，<a id="a-CN"></a>作如是言：<a id="a-CO"></a>‘我欲济拔有情众苦而起大悲。<a id="a-CP"></a>’时，<a id="a-CQ"></a>诸魔王及彼眷属，<a id="a-CR"></a>闻菩萨语即皆颠仆。<a id="a-CS"></a>菩萨尔时以大悲力，<a id="a-CT"></a>令诸魔众闻空中声：<a id="a-CU"></a>‘汝可归依能施无畏救护一切净戒大仙。<a id="a-CV"></a>’魔及眷属闻此声已，<a id="a-CW"></a>犹伏在地作如是言：<a id="a-CX"></a>‘惟愿大仙救济我命。<a id="a-CY"></a>’是时，<a id="a-CZ"></a>菩萨依深般若波罗蜜多方便善巧放大光明，<a id="a-Ca"></a>其有遇者皆离怖畏；<a id="a-Cb"></a>魔及眷属睹斯神变，<a id="a-Cc"></a>恐怖、<a id="a-Cd"></a>欢喜二事交怀。</p>
  <p id="aCe">“大德当知，<a id="a-Cf"></a>如是菩萨行深般若波罗蜜多方便善巧，<a id="a-Cg"></a>令诸有情所见各别，<a id="a-Ch"></a>谓：<a id="a-Ci"></a>或有见如是降魔，<a id="a-Cj"></a>或有有情不见斯事；<a id="a-Ck"></a>或见菩萨但居草座；<a id="a-Cl"></a>或见菩萨处师子台；<a id="a-Cm"></a>或见菩萨在地而坐；<a id="a-Cn"></a>或见空中坐师子座。<a id="a-Co"></a>见菩提树其相亦别，<a id="a-Cp"></a>谓或见是[木+毕]钵罗树；<a id="a-Cq"></a>或有见是天圆彩树；<a id="a-Cr"></a>或见此树众宝合成；<a id="a-Cs"></a>或见此树高七多罗；<a id="a-Ct"></a>或见此树八万四千踰缮那量，<a id="a-Cu"></a>有师子座四万二千踰缮那量，<a id="a-Cv"></a>在此树下菩萨坐之；<a id="a-Cw"></a>或见菩萨游戏空中；<a id="a-Cx"></a>或见坐于菩提树下。<a id="a-Cy"></a>如是菩萨行深般若波罗蜜多方便善巧，<a id="a-Cz"></a>示现种种神通变化度诸有情。</p>
  <p id="aD0">“大德当知，<a id="a-D1"></a>如是菩萨行深般若波罗蜜多方便善巧坐菩提座，<a id="a-D2"></a>十方各如殑伽沙界无量、<a id="a-D3"></a>无数、<a id="a-D4"></a>无边菩萨皆悉来集，<a id="a-D5"></a>住虚空中发种种声安慰菩萨，<a id="a-D6"></a>令身安乐心生欢喜：<a id="a-D7"></a>‘善哉！<a id="a-D8"></a>大士，<a id="a-D9"></a>勇猛精进，<a id="a-DA"></a>速疾成办广大吉祥，<a id="a-DB"></a>心如金刚勿生怖惧，<a id="a-DC"></a>神通游戏利乐有情，<a id="a-DD"></a>能一刹那证一切智。<a id="a-DE"></a>’如是菩萨处菩提座，<a id="a-DF"></a>魔来扰乱都不生瞋，<a id="a-DG"></a>一刹那心方便善巧能与般若波罗蜜多理趣相应，<a id="a-DH"></a>已至究竟通达一切所知见觉。</p>
  <p id="aDI">“大德当知，<a id="a-DJ"></a>如是菩萨行深般若波罗蜜多方便善巧坐菩提座，<a id="a-DK"></a>十方各如殑伽沙界所有诸佛异口同音赞言：<a id="a-DL"></a>‘善哉！<a id="a-DM"></a>善哉！<a id="a-DN"></a>大士，<a id="a-DO"></a>乃能通达自然智、<a id="a-DP"></a>无礙智、<a id="a-DQ"></a>平等智、<a id="a-DR"></a>无师智，<a id="a-DS"></a>大悲庄严。<a id="a-DT"></a>’</p>
  <p id="aDU">“大德当知，<a id="a-DV"></a>如是菩萨行深般若波罗蜜多方便善巧，<a id="a-DW"></a>能作如是种种示现。<a id="a-DX"></a>诸有情类或见菩萨今得菩提，<a id="a-DY"></a>或见菩萨久已成佛，<a id="a-DZ"></a>或有但见一世界中四大天王各奉献钵，<a id="a-Da"></a>或复有见十方各如殑伽沙界四大天王各奉献钵。<a id="a-Db"></a>尔时菩萨为有情故，<a id="a-Dc"></a>总受众钵重叠掌中，<a id="a-Dd"></a>以手按之令合成一，<a id="a-De"></a>诸四天王各不相见，<a id="a-Df"></a>皆谓世尊独受我钵。<a id="a-Dg"></a>尔时，<a id="a-Dh"></a>便有六万天子乘宿愿力先来献供，<a id="a-Di"></a>彼于过去作是愿言：<a id="a-Dj"></a>‘若此菩萨当成佛时，<a id="a-Dk"></a>愿受我等最初供养。<a id="a-Dl"></a>’说是法时，<a id="a-Dm"></a>三万菩萨得无生忍，<a id="a-Dn"></a>复有三万六千菩萨皆于无上正等菩提得不退转，<a id="a-Do"></a>八万人天远尘离垢生净法眼，<a id="a-Dp"></a>无量无边诸有情类俱发无上正等觉心。</p>
  <p id="aDq">“大德当知，<a id="a-Dr"></a>尔时菩萨依深般若波罗蜜多方便善巧，<a id="a-Ds"></a>将欲示现转大法轮。<a id="a-Dt"></a>堪忍界主、<a id="a-Du"></a>持髻梵王应时便与六十八万诸梵天众，<a id="a-Dv"></a>来至佛所顶礼双足，<a id="a-Dw"></a>合掌恭敬右绕七匝，<a id="a-Dx"></a>而三请言：<a id="a-Dy"></a>‘惟愿大悲哀愍我等转大法轮！<a id="a-Dz"></a>唯愿大悲哀愍我等转大法轮！<a id="a-E0"></a>唯愿大悲哀愍我等转大法轮！<a id="a-E1"></a>’既三请已，<a id="a-E2"></a>即便化作大师子座，<a id="a-E3"></a>其座高广四万二千踰缮那量，<a id="a-E4"></a>种种庄严坚固安隐。<a id="a-E5"></a>时，<a id="a-E6"></a>十方界各有无量天主帝释，<a id="a-E7"></a>皆为如来敷师子座，<a id="a-E8"></a>量及庄严亦复如是。</p>
  <p id="aE9">“菩萨尔时现神通力，<a id="a-EA"></a>令彼诸天各见菩萨坐其座上而转法轮。<a id="a-EB"></a>菩萨既坐此师子座，<a id="a-EC"></a>入无边境三摩地门，<a id="a-ED"></a>放大光明照十方面各如殑伽沙等世界。<a id="a-EE"></a>复令彼界六种变动，<a id="a-EF"></a>其中有情众苦暂息身心安乐，<a id="a-EG"></a>亦暂远离贪、<a id="a-EH"></a>瞋、<a id="a-EI"></a>痴等恶不善法，<a id="a-EJ"></a>慈心相向犹如母子。</p>
  <p id="aEK">“时，<a id="a-EL"></a>此三千大千世界靡有间隙如一毛孔，<a id="a-EM"></a>天、<a id="a-EN"></a>龙、<a id="a-EO"></a>药叉、<a id="a-EP"></a>健达缚、<a id="a-EQ"></a>阿素洛、<a id="a-ER"></a>揭路荼、<a id="a-ES"></a>紧捺洛、<a id="a-ET"></a>莫呼洛伽、<a id="a-EU"></a>人非人等充满其中。<a id="a-EV"></a>若诸有情应闻苦法而受化者闻佛说苦，<a id="a-EW"></a>应闻无我、<a id="a-EX"></a>寂静、<a id="a-EY"></a>远离、<a id="a-EZ"></a>无常、<a id="a-Ea"></a>空法而受化者亦复如是；<a id="a-Eb"></a>应闻如幻而受化者闻说如幻，<a id="a-Ec"></a>应闻如梦、<a id="a-Ed"></a>响、<a id="a-Ee"></a>像、<a id="a-Ef"></a>光影、<a id="a-Eg"></a>阳焰、<a id="a-Eh"></a>变化、<a id="a-Ei"></a>寻香城法而受化者亦复如是；<a id="a-Ej"></a>应闻空、<a id="a-Ek"></a>无相、<a id="a-El"></a>无愿解脱门而受化者闻佛说空、<a id="a-Em"></a>无相、<a id="a-En"></a>无愿。<a id="a-Eo"></a>时，<a id="a-Ep"></a>有情类或闻如来说一切法从因缘生，<a id="a-Eq"></a>或闻说蕴，<a id="a-Er"></a>或闻说界，<a id="a-Es"></a>或闻说处，<a id="a-Et"></a>或闻说苦，<a id="a-Eu"></a>或闻说集，<a id="a-Ev"></a>或闻说灭，<a id="a-Ew"></a>或闻说道，<a id="a-Ex"></a>或有闻说念住、<a id="a-Ey"></a>正断、<a id="a-Ez"></a>神足、<a id="a-F0"></a>根、<a id="a-F1"></a>力、<a id="a-F2"></a>觉支、<a id="a-F3"></a>道支，<a id="a-F4"></a>或有闻说寂止、<a id="a-F5"></a>妙观，<a id="a-F6"></a>或有闻说诸声闻法，<a id="a-F7"></a>或有闻说诸独觉法，<a id="a-F8"></a>或有闻说诸菩萨法。</p>
  <p id="aF9">“如是菩萨行深般若波罗蜜多方便善巧，<a id="a-FA"></a>示现种种转法轮相，<a id="a-FB"></a>随诸有情根性差别，<a id="a-FC"></a>各得利乐深心欢喜。<a id="a-FD"></a>”</p>
  <p id="aFE">时，<a id="a-FF"></a>舍利子谓最胜言：<a id="a-FG"></a>“天王，<a id="a-FH"></a>菩萨行深般若波罗蜜多方便善巧，<a id="a-FI"></a>所有境界极为甚深，<a id="a-FJ"></a>难思、<a id="a-FK"></a>难议、<a id="a-FL"></a>难知、<a id="a-FM"></a>难入。<a id="a-FN"></a>”</p>
  <p id="aFO">最胜报言：<a id="a-FP"></a>“大德，<a id="a-FQ"></a>菩萨行深般若波罗蜜多方便善巧，<a id="a-FR"></a>功德胜事无量无边。<a id="a-FS"></a>我今所说百分、<a id="a-FT"></a>千分乃至邬波尼杀昙分不得其一，<a id="a-FU"></a>唯有如来乃能尽说。<a id="a-FV"></a>我今所说彼少分者，<a id="a-FW"></a>皆承如来威神之力。<a id="a-FX"></a>何以故？<a id="a-FY"></a>诸佛境界不可思议，<a id="a-FZ"></a>一生所系诸菩萨众说其功德尚不能尽，<a id="a-Fa"></a>况余菩萨？</p>
  <p id="aFb">“大德当知，<a id="a-Fc"></a>诸佛境界寂静离说，<a id="a-Fd"></a>无分别智及后所得之所能了。<a id="a-Fe"></a>大德当知，<a id="a-Ff"></a>若菩萨摩诃萨欲得证入诸佛境界，<a id="a-Fg"></a>应学般若波罗蜜多方便善巧，<a id="a-Fh"></a>究竟通达健行三摩地、<a id="a-Fi"></a>如幻三摩地、<a id="a-Fj"></a>金刚喻三摩地、<a id="a-Fk"></a>金刚轮三摩地、<a id="a-Fl"></a>无动慧三摩地、<a id="a-Fm"></a>遍通达三摩地、<a id="a-Fn"></a>不缘境界三摩地、<a id="a-Fo"></a>师子自在三摩地、<a id="a-Fp"></a>三摩地王三摩地、<a id="a-Fq"></a>功德庄严三摩地、<a id="a-Fr"></a>寂静慧三摩地、<a id="a-Fs"></a>普超越三摩地、<a id="a-Ft"></a>无染著三摩地、<a id="a-Fu"></a>慧庄严王三摩地、<a id="a-Fv"></a>无等等三摩地、<a id="a-Fw"></a>等觉三摩地、<a id="a-Fx"></a>正觉三摩地、<a id="a-Fy"></a>悦意三摩地、<a id="a-Fz"></a>欢喜三摩地、<a id="a-G0"></a>清净三摩地、<a id="a-G1"></a>火焰三摩地、<a id="a-G2"></a>光明三摩地、<a id="a-G3"></a>难胜三摩地、<a id="a-G4"></a>常现前三摩地、<a id="a-G5"></a>不合和三摩地、<a id="a-G6"></a>无生三摩地、<a id="a-G7"></a>通达三摩地、<a id="a-G8"></a>最胜三摩地、<a id="a-G9"></a>超过魔境三摩地、<a id="a-GA"></a>一切智慧三摩地、<a id="a-GB"></a>幢相三摩地、<a id="a-GC"></a>大悲三摩地、<a id="a-GD"></a>安乐三摩地、<a id="a-GE"></a>爱念三摩地及不见法三摩地等。</p>
  <p id="aGF">“大德当知，<a id="a-GG"></a>若菩萨摩诃萨能学般若波罗蜜多方便善巧，<a id="a-GH"></a>便能究竟通达此等无量无边殑伽沙数三摩地门，<a id="a-GI"></a>乃能证入诸佛境界，<a id="a-GJ"></a>其心安隐无所怖畏，<a id="a-GK"></a>如师子王不畏禽兽。<a id="a-GL"></a>何以故？<a id="a-GM"></a>若菩萨摩诃萨修如是等诸三摩地，<a id="a-GN"></a>凡有所行皆无怖畏，<a id="a-GO"></a>不见其前有一怨敌。<a id="a-GP"></a>何以故？<a id="a-GQ"></a>舍利子，<a id="a-GR"></a>是菩萨摩诃萨行深般若波罗蜜多方便善巧，<a id="a-GS"></a>心无所缘亦无所住。<a id="a-GT"></a>譬如有人生无色界，<a id="a-GU"></a>八万大劫唯有一识，<a id="a-GV"></a>无有住处亦无所缘；<a id="a-GW"></a>如是菩萨行深般若波罗蜜多方便善巧，<a id="a-GX"></a>心无所缘亦无所住。<a id="a-GY"></a>何以故？<a id="a-GZ"></a>是诸菩萨心不行无行处，<a id="a-Ga"></a>心不想无想处，<a id="a-Gb"></a>心不缘无缘处，<a id="a-Gc"></a>心不著无著处，<a id="a-Gd"></a>心不乱无乱处，<a id="a-Ge"></a>心无高下，<a id="a-Gf"></a>心无违顺、<a id="a-Gg"></a>无忧、<a id="a-Gh"></a>无喜、<a id="a-Gi"></a>无分别、<a id="a-Gj"></a>离分别，<a id="a-Gk"></a>离奢摩他、<a id="a-Gl"></a>毗钵舍那，<a id="a-Gm"></a>心不随智，<a id="a-Gn"></a>心不自住亦不住他，<a id="a-Go"></a>不依眼住，<a id="a-Gp"></a>不依耳、<a id="a-Gq"></a>鼻、<a id="a-Gr"></a>舌、<a id="a-Gs"></a>身、<a id="a-Gt"></a>意住，<a id="a-Gu"></a>不依色住，<a id="a-Gv"></a>不依声、<a id="a-Gw"></a>香、<a id="a-Gx"></a>味、<a id="a-Gy"></a>触、<a id="a-Gz"></a>法住，<a id="a-H0"></a>心不在内亦不在外不在两间，<a id="a-H1"></a>心不缘法亦不缘智，<a id="a-H2"></a>不住三世，<a id="a-H3"></a>不住离三世。</p>
  <p id="aH4">“大德当知，<a id="a-H5"></a>是诸菩萨行深般若波罗蜜多方便善巧，<a id="a-H6"></a>不取一法，<a id="a-H7"></a>而于诸法智见无礙心行净故，<a id="a-H8"></a>见一切法皆悉无垢，<a id="a-H9"></a>不取见相，<a id="a-HA"></a>见无分别，<a id="a-HB"></a>离诸戏论。</p>
  <p id="aHC">“大德当知，<a id="a-HD"></a>是诸菩萨行深般若波罗蜜多方便善巧，<a id="a-HE"></a>不与一切肉眼、<a id="a-HF"></a>天眼、<a id="a-HG"></a>慧眼、<a id="a-HH"></a>法眼、<a id="a-HI"></a>佛眼相应非不相应，<a id="a-HJ"></a>亦复不与一切天耳、<a id="a-HK"></a>他心、<a id="a-HL"></a>宿住、<a id="a-HM"></a>神境、<a id="a-HN"></a>漏尽诸智相应非不相应。</p>
  <p id="aHO">“大德当知，<a id="a-HP"></a>甚深般若波罗蜜多方便善巧，<a id="a-HQ"></a>与一切法皆非相应非不相应。<a id="a-HR"></a>诸菩萨摩诃萨行深般若波罗蜜多方便善巧，<a id="a-HS"></a>于一切法得平等智，<a id="a-HT"></a>能观一切有情心行，<a id="a-HU"></a>一切染净皆如实知，<a id="a-HV"></a>于佛十力、<a id="a-HW"></a>四无所畏、<a id="a-HX"></a>四无礙解及十八佛不共法等无量无边诸佛功德皆不失念。<a id="a-HY"></a>是诸菩萨行深般若波罗蜜多方便善巧，<a id="a-HZ"></a>无功用心达一切法，<a id="a-Ha"></a>无心意识常在寂定，<a id="a-Hb"></a>不起寂定教化有情，<a id="a-Hc"></a>施作佛事常不休息，<a id="a-Hd"></a>于诸佛法得无礙智心无染著。<a id="a-He"></a>譬如化佛化作如来，<a id="a-Hf"></a>所化如来无心、<a id="a-Hg"></a>意、<a id="a-Hh"></a>识，<a id="a-Hi"></a>无身、<a id="a-Hj"></a>无身业，<a id="a-Hk"></a>无语、<a id="a-Hl"></a>无语业，<a id="a-Hm"></a>无意、<a id="a-Hn"></a>无意业，<a id="a-Ho"></a>而能施作一切佛事饶益有情。<a id="a-Hp"></a>何以故？<a id="a-Hq"></a>佛神力故。<a id="a-Hr"></a>如是菩萨行深般若波罗蜜多方便善巧之所化作无身、<a id="a-Hs"></a>无身业，<a id="a-Ht"></a>无语、<a id="a-Hu"></a>无语业，<a id="a-Hv"></a>无意、<a id="a-Hw"></a>无意业，<a id="a-Hx"></a>无功用心常作佛事饶益有情。<a id="a-Hy"></a>何以故？<a id="a-Hz"></a>舍利子，<a id="a-I0"></a>诸菩萨摩诃萨行深般若波罗蜜多方便善巧，<a id="a-I1"></a>通达诸法皆如幻等心无分别，<a id="a-I2"></a>而诸有情恒闻佛法。</p>
  <p id="aI3">“大德当知，<a id="a-I4"></a>是诸菩萨所有智慧，<a id="a-I5"></a>不住有为，<a id="a-I6"></a>不住无为，<a id="a-I7"></a>不住诸蕴及诸界、<a id="a-I8"></a>处，<a id="a-I9"></a>不住内外及两中间，<a id="a-IA"></a>不住善恶及世、<a id="a-IB"></a>出世，<a id="a-IC"></a>不住染净、<a id="a-ID"></a>有漏无漏、<a id="a-IE"></a>有为无为，<a id="a-IF"></a>不住三世及离三世，<a id="a-IG"></a>不住虚空择非择灭。<a id="a-IH"></a>是诸菩萨行深般若波罗蜜多方便善巧，<a id="a-II"></a>虽常如是心无所住，<a id="a-IJ"></a>而能通达诸法性相，<a id="a-IK"></a>以无礙智无功用心，<a id="a-IL"></a>为诸有情宣说诸法常在寂静，<a id="a-IM"></a>而教化事无有休息。<a id="a-IN"></a>是诸菩萨宿愿力强，<a id="a-IO"></a>无功用心为他说法。<a id="a-IP"></a>是诸菩萨由深般若波罗蜜多方便善巧，<a id="a-IQ"></a>常无怖畏。<a id="a-IR"></a>何以故？<a id="a-IS"></a>执金刚神若行、<a id="a-IT"></a>若立、<a id="a-IU"></a>若坐、<a id="a-IV"></a>若卧恒常随逐而守卫故。</p>
  <p id="aIW">“大德当知，<a id="a-IX"></a>若菩萨摩诃萨闻说如是甚深般若波罗蜜多，<a id="a-IY"></a>心不惊怖、<a id="a-IZ"></a>无惑、<a id="a-Ia"></a>无疑，<a id="a-Ib"></a>当知已得受菩提记。<a id="a-Ic"></a>何以故？<a id="a-Id"></a>信受般若波罗蜜多方便善巧，<a id="a-Ie"></a>近佛境界，<a id="a-If"></a>以此一心即能通达一切佛法。<a id="a-Ig"></a>达佛法故利乐有情，<a id="a-Ih"></a>不见有情与佛法异。<a id="a-Ii"></a>何以故？<a id="a-Ij"></a>有情、<a id="a-Ik"></a>佛法理无二故。<a id="a-Il"></a>”</p>
 </body>
</html>