<!doctype html>
<html id="z3IBT5U8e" data-ver="1161">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百三十五</h1>
  <h2 id="a2">第三分施等品第二十九之四</h2>
  <p id="a3">“善现当知，<a id="a-4"></a>诸菩萨摩诃萨常应如是修行布施波罗蜜多，<a id="a-5"></a>由此布施波罗蜜多，<a id="a-6"></a>从初发心乃至究竟，<a id="a-7"></a>不堕恶趣贫贱边鄙，<a id="a-8"></a>为欲利乐诸有情故，<a id="a-9"></a>多生人趣作转轮王富贵自在多所饶益。<a id="a-A"></a>所以者何？<a id="a-B"></a>随种威势感如是果，<a id="a-C"></a>谓彼菩萨作转轮王，<a id="a-D"></a>见乞者来便作是念：<a id="a-E"></a>‘我为何事流转生死作转轮王？<a id="a-F"></a>岂我不为利乐有情，<a id="a-G"></a>住生死中受斯胜果不为余事？<a id="a-H"></a>’作是念已，<a id="a-I"></a>告乞者言：<a id="a-J"></a>‘随汝所须种种财宝吾皆当施，<a id="a-K"></a>汝取物时如取己物莫作他想。<a id="a-L"></a>所以者何？<a id="a-M"></a>我为汝等得安乐故，<a id="a-N"></a>而受此身积集财物，<a id="a-O"></a>故此财物是汝等有，<a id="a-P"></a>随汝自取，<a id="a-Q"></a>若自受用、<a id="a-R"></a>若转施他勿生疑难。<a id="a-S"></a>’是菩萨摩诃萨如是怜愍诸有情时，<a id="a-T"></a>无缘大悲速得圆满。<a id="a-U"></a>由此大悲速圆满故，<a id="a-V"></a>虽恒利乐无量有情，<a id="a-W"></a>而于有情都无所得，<a id="a-X"></a>亦复不得所感胜果。<a id="a-Y"></a>能如实知：<a id="a-Z"></a>‘但由世俗言说，<a id="a-a"></a>施设利乐种种诸有情事。<a id="a-b"></a>’又如实知：<a id="a-c"></a>‘所施设事皆如响像，<a id="a-d"></a>虽现似有而无真实。<a id="a-e"></a>’由斯于法都无所取。</p>
  <p id="af">“善现当知，<a id="a-g"></a>诸菩萨摩诃萨常应如是修行布施波罗蜜多，<a id="a-h"></a>谓于有情无所顾恋，<a id="a-i"></a>乃至能施自身骨肉，<a id="a-j"></a>况不能舍诸外资具？<a id="a-k"></a>谓诸资具摄受有情，<a id="a-l"></a>令速解脱生老病死。<a id="a-m"></a>”</p>
  <p id="an">具寿善现便白佛言：<a id="a-o"></a>“何等资具摄受有情，<a id="a-p"></a>令速解脱生老病死？<a id="a-q"></a>”</p>
  <p id="ar">佛告善现：<a id="a-s"></a>“谓修布施乃至般若波罗蜜多所有资具，<a id="a-t"></a>若住内空乃至无性自性空所有资具，<a id="a-u"></a>若住真如乃至不思议界所有资具，<a id="a-v"></a>若住苦、<a id="a-w"></a>集、<a id="a-x"></a>灭、<a id="a-y"></a>道圣谛所有资具，<a id="a-z"></a>若修四念住乃至八圣道支所有资具，<a id="a-10"></a>若修四静虑、<a id="a-11"></a>四无量、<a id="a-12"></a>四无色定所有资具，<a id="a-13"></a>若修空、<a id="a-14"></a>无相、<a id="a-15"></a>无愿解脱门所有资具，<a id="a-16"></a>若修八解脱乃至十遍处所有资具，<a id="a-17"></a>若修净观地乃至如来地所有资具，<a id="a-18"></a>若修极喜地乃至法云地所有资具，<a id="a-19"></a>若修一切陀罗尼门、<a id="a-1A"></a>三摩地门所有资具，<a id="a-1B"></a>若修五眼、<a id="a-1C"></a>六神通所有资具，<a id="a-1D"></a>若修如来十力乃至十八佛不共法所有资具，<a id="a-1E"></a>若修大慈、<a id="a-1F"></a>大悲、<a id="a-1G"></a>大喜、<a id="a-1H"></a>大舍所有资具，<a id="a-1I"></a>若修无忘失法、<a id="a-1J"></a>恒住舍性所有资具，<a id="a-1K"></a>若修一切智、<a id="a-1L"></a>道相智、<a id="a-1M"></a>一切相智所有资具，<a id="a-1N"></a>若得预流果乃至独觉菩提所有资具，<a id="a-1O"></a>若行菩萨摩诃萨行所有资具，<a id="a-1P"></a>若证无上正等菩提所有资具。<a id="a-1Q"></a>善现当知，<a id="a-1R"></a>诸如是等善法资具，<a id="a-1S"></a>摄受有情令速解脱生老病死。<a id="a-1T"></a>诸菩萨摩诃萨常以如是种种资具，<a id="a-1U"></a>方便善巧摄受有情，<a id="a-1V"></a>令速解脱生死众苦。</p>
  <p id="a1W">“复次，<a id="a-1X"></a>善现，<a id="a-1Y"></a>诸菩萨摩诃萨安住布施波罗蜜多，<a id="a-1Z"></a>自行布施波罗蜜多，<a id="a-1a"></a>劝诸有情行布施已，<a id="a-1b"></a>若见有情毁破净戒，<a id="a-1c"></a>深生怜愍而告之言：<a id="a-1d"></a>‘汝等皆应受持净戒，<a id="a-1e"></a>我当施汝种种资财，<a id="a-1f"></a>令汝长夜无所匮乏。<a id="a-1g"></a>汝等由乏诸资生具，<a id="a-1h"></a>毁破净戒作诸恶业，<a id="a-1i"></a>我当随汝所乏资具，<a id="a-1j"></a>皆相给施令无所乏。<a id="a-1k"></a>汝等安住净戒律仪，<a id="a-1l"></a>渐次当能作苦边际，<a id="a-1m"></a>依三乘法随其所应，<a id="a-1n"></a>出生死苦得涅槃乐。<a id="a-1o"></a>’</p>
  <p id="a1p">“善现当知，<a id="a-1q"></a>是菩萨摩诃萨安住布施波罗蜜多，<a id="a-1r"></a>自受持净戒，<a id="a-1s"></a>亦劝他受持净戒，<a id="a-1t"></a>恒正称扬受持净戒法，<a id="a-1u"></a>欢喜赞叹受持净戒者。<a id="a-1v"></a>如是，<a id="a-1w"></a>善现，<a id="a-1x"></a>诸菩萨摩诃萨修行布施波罗蜜多，<a id="a-1y"></a>劝诸有情安住净戒，<a id="a-1z"></a>脱生死苦得涅槃乐。</p>
  <p id="a20">“复次，<a id="a-21"></a>善现，<a id="a-22"></a>诸菩萨摩诃萨安住布施波罗蜜多，<a id="a-23"></a>见诸有情更相忿恚，<a id="a-24"></a>深生怜愍而告之言：<a id="a-25"></a>‘汝等何缘更相忿恚？<a id="a-26"></a>汝等若为有所匮乏展转相于造诸恶者，<a id="a-27"></a>应从我索莫生疑难，<a id="a-28"></a>随汝所须皆当施与。<a id="a-29"></a>汝等不应更相忿恚，<a id="a-2A"></a>应修安忍共起慈心。<a id="a-2B"></a>’善现当知，<a id="a-2C"></a>是菩萨摩诃萨安住布施波罗蜜多，<a id="a-2D"></a>劝诸有情修安忍已，<a id="a-2E"></a>欲令坚固复告之言：<a id="a-2F"></a>‘忿恚因缘都无定实，<a id="a-2G"></a>皆从虚妄分别所起，<a id="a-2H"></a>以一切法本性空故。<a id="a-2I"></a>汝等何缘于无实法妄生忿恚更相毁损？<a id="a-2J"></a>汝等莫因虚妄分别更相忿恚造诸恶业，<a id="a-2K"></a>当堕地狱、<a id="a-2L"></a>傍生、<a id="a-2M"></a>鬼界及余恶处受诸重苦，<a id="a-2N"></a>其苦楚毒刚强猛利，<a id="a-2O"></a>切害身心最极难忍。<a id="a-2P"></a>汝等莫执非实有事妄相忿恚作诸罪业，<a id="a-2Q"></a>由斯罪业，<a id="a-2R"></a>下劣人身尚难可得，<a id="a-2S"></a>况生天趣或生人中，<a id="a-2T"></a>值佛闻法、<a id="a-2U"></a>深心信受、<a id="a-2V"></a>如说修行？<a id="a-2W"></a>汝等当知人身难得，<a id="a-2X"></a>佛出难遇，<a id="a-2Y"></a>生信复难，<a id="a-2Z"></a>闻法受持复难。<a id="a-2a"></a>于是汝等今者既具斯事，<a id="a-2b"></a>勿由忿恚而失好时，<a id="a-2c"></a>若失此时则难救疗。<a id="a-2d"></a>是故汝等于诸有情，<a id="a-2e"></a>莫生忿恚当修安忍。<a id="a-2f"></a>’</p>
  <p id="a2g">“善现当知，<a id="a-2h"></a>是菩萨摩诃萨安住布施波罗蜜多，<a id="a-2i"></a>自行安忍，<a id="a-2j"></a>亦劝他行安忍，<a id="a-2k"></a>恒正称扬行安忍法，<a id="a-2l"></a>欢喜赞叹行安忍者。<a id="a-2m"></a>如是，<a id="a-2n"></a>善现，<a id="a-2o"></a>诸菩萨摩诃萨安住布施波罗蜜多，<a id="a-2p"></a>劝诸有情修行安忍，<a id="a-2q"></a>诸有情类由此展转，<a id="a-2r"></a>渐依三乘而得出离。</p>
  <p id="a2s">“复次，<a id="a-2t"></a>善现，<a id="a-2u"></a>诸菩萨摩诃萨安住布施波罗蜜多，<a id="a-2v"></a>见诸有情身心懈怠，<a id="a-2w"></a>深生怜愍而告之言：<a id="a-2x"></a>‘汝等何缘不勤精进修诸善法而生懈怠？<a id="a-2y"></a>’彼作是言：<a id="a-2z"></a>‘我乏资具，<a id="a-30"></a>于诸善法不获勤修。<a id="a-31"></a>’菩萨告言：<a id="a-32"></a>‘我能施汝所乏资具令汝充足，<a id="a-33"></a>汝应勤修布施、<a id="a-34"></a>净戒、<a id="a-35"></a>安忍、<a id="a-36"></a>精进、<a id="a-37"></a>静虑、<a id="a-38"></a>般若。<a id="a-39"></a>’时，<a id="a-3A"></a>诸有情得是菩萨所施资具无所乏少，<a id="a-3B"></a>便能发起身心精进修诸善法疾得圆满。<a id="a-3C"></a>彼由诸善得圆满故，<a id="a-3D"></a>渐次引生诸无漏法，<a id="a-3E"></a>因无漏法有得预流、<a id="a-3F"></a>一来、<a id="a-3G"></a>不还、<a id="a-3H"></a>阿罗汉果，<a id="a-3I"></a>或有获得独觉菩提，<a id="a-3J"></a>或入菩萨正性离生，<a id="a-3K"></a>渐次修行诸菩萨地，<a id="a-3L"></a>当证无上正等菩提。</p>
  <p id="a3M">“善现当知，<a id="a-3N"></a>是菩萨摩诃萨安住布施波罗蜜多，<a id="a-3O"></a>自行精进，<a id="a-3P"></a>亦劝他行精进，<a id="a-3Q"></a>恒正称扬行精进法，<a id="a-3R"></a>欢喜赞叹行精进者。<a id="a-3S"></a>如是，<a id="a-3T"></a>善现，<a id="a-3U"></a>诸菩萨摩诃萨安住布施波罗蜜多，<a id="a-3V"></a>令诸有情远离懈怠，<a id="a-3W"></a>勤修诸善速得出离。</p>
  <p id="a3X">“复次，<a id="a-3Y"></a>善现，<a id="a-3Z"></a>诸菩萨摩诃萨安住布施波罗蜜多，<a id="a-3a"></a>见诸有情身心散乱，<a id="a-3b"></a>深生怜愍而告之言：<a id="a-3c"></a>‘汝等何缘不修静虑，<a id="a-3d"></a>散乱失念生死轮回？<a id="a-3e"></a>’彼作是言：<a id="a-3f"></a>‘我乏资具故，<a id="a-3g"></a>于静虑不能修习。<a id="a-3h"></a>’菩萨告言：<a id="a-3i"></a>‘我能施汝所乏资具皆令充足，<a id="a-3j"></a>汝等从今不应复起虚妄分别，<a id="a-3k"></a>攀缘内外种种寻伺扰乱自心。<a id="a-3l"></a>’时，<a id="a-3m"></a>诸有情得是菩萨所施资具无所乏少，<a id="a-3n"></a>便能伏断虚妄、<a id="a-3o"></a>分别、<a id="a-3p"></a>寻伺、<a id="a-3q"></a>欲恶，<a id="a-3r"></a>入初静虑，<a id="a-3s"></a>渐次复入第二、<a id="a-3t"></a>第三、<a id="a-3u"></a>第四静虑；<a id="a-3v"></a>依诸静虑，<a id="a-3w"></a>复能引发慈、<a id="a-3x"></a>悲、<a id="a-3y"></a>喜、<a id="a-3z"></a>舍四种梵住；<a id="a-40"></a>静虑、<a id="a-41"></a>无量为所依止，<a id="a-42"></a>复能渐入四无色定；<a id="a-43"></a>静虑、<a id="a-44"></a>无量、<a id="a-45"></a>无色调心令柔软已，<a id="a-46"></a>修四念住，<a id="a-47"></a>展转乃至八圣道支，<a id="a-48"></a>由此复能引空、<a id="a-49"></a>无相、<a id="a-4A"></a>无愿等法皆令满足，<a id="a-4B"></a>随其所应得三乘果。</p>
  <p id="a4C">“善现当知，<a id="a-4D"></a>是菩萨摩诃萨安住布施波罗蜜多，<a id="a-4E"></a>自修静虑，<a id="a-4F"></a>亦劝他修静虑，<a id="a-4G"></a>恒正称扬修静虑法，<a id="a-4H"></a>欢喜赞叹修静虑者。<a id="a-4I"></a>如是，<a id="a-4J"></a>善现，<a id="a-4K"></a>诸菩萨摩诃萨安住布施波罗蜜多，<a id="a-4L"></a>劝诸有情远离散乱修诸静虑获大饶益。</p>
  <p id="a4M">“复次，<a id="a-4N"></a>善现，<a id="a-4O"></a>诸菩萨摩诃萨安住布施波罗蜜多，<a id="a-4P"></a>见诸有情愚痴颠倒，<a id="a-4Q"></a>深生怜愍而告之曰：<a id="a-4R"></a>‘汝等何缘不修般若，<a id="a-4S"></a>愚痴颠倒生死轮回？<a id="a-4T"></a>’彼作是言：<a id="a-4U"></a>‘我乏资具故，<a id="a-4V"></a>于般若不能修习。<a id="a-4W"></a>’菩萨告言：<a id="a-4X"></a>‘我能施汝所乏资具令皆充足，<a id="a-4Y"></a>汝可受之。<a id="a-4Z"></a>先修布施、<a id="a-4a"></a>净戒、<a id="a-4b"></a>安忍、<a id="a-4c"></a>精进、<a id="a-4d"></a>静虑得圆满已，<a id="a-4e"></a>应审观察诸法实相修行般若波罗蜜多。<a id="a-4f"></a>谓于尔时，<a id="a-4g"></a>应审观察为有少法而可得不？<a id="a-4h"></a>谓我、<a id="a-4i"></a>有情广说乃至知者、<a id="a-4j"></a>见者为可得不？<a id="a-4k"></a>色乃至识，<a id="a-4l"></a>眼处乃至意处，<a id="a-4m"></a>色处乃至法处，<a id="a-4n"></a>眼界乃至意界，<a id="a-4o"></a>色界乃至法界，<a id="a-4p"></a>眼识界乃至意识界，<a id="a-4q"></a>眼触乃至意触，<a id="a-4r"></a>眼触为缘所生诸受乃至意触为缘所生诸受，<a id="a-4s"></a>地界乃至识界，<a id="a-4t"></a>因缘乃至增上缘，<a id="a-4u"></a>从缘所生诸法，<a id="a-4v"></a>无明乃至老死，<a id="a-4w"></a>欲界、<a id="a-4x"></a>色界、<a id="a-4y"></a>无色界，<a id="a-4z"></a>布施乃至般若波罗蜜多，<a id="a-50"></a>内空乃至无性自性空，<a id="a-51"></a>真如乃至不思议界，<a id="a-52"></a>苦、<a id="a-53"></a>集、<a id="a-54"></a>灭、<a id="a-55"></a>道圣谛，<a id="a-56"></a>四念住乃至八圣道支，<a id="a-57"></a>四静虑、<a id="a-58"></a>四无量、<a id="a-59"></a>四无色定，<a id="a-5A"></a>空、<a id="a-5B"></a>无相、<a id="a-5C"></a>无愿解脱门，<a id="a-5D"></a>八解脱乃至十遍处，<a id="a-5E"></a>净观地乃至如来地，<a id="a-5F"></a>极喜地乃至法云地，<a id="a-5G"></a>陀罗尼门、<a id="a-5H"></a>三摩地门，<a id="a-5I"></a>五眼、<a id="a-5J"></a>六神通，<a id="a-5K"></a>如来十力乃至十八佛不共法，<a id="a-5L"></a>大慈、<a id="a-5M"></a>大悲、<a id="a-5N"></a>大喜、<a id="a-5O"></a>大舍，<a id="a-5P"></a>三十二大士相、<a id="a-5Q"></a>八十随好，<a id="a-5R"></a>无忘失法、<a id="a-5S"></a>恒住舍性，<a id="a-5T"></a>一切智、<a id="a-5U"></a>道相智、<a id="a-5V"></a>一切相智，<a id="a-5W"></a>预流果乃至独觉菩提，<a id="a-5X"></a>一切菩萨摩诃萨行，<a id="a-5Y"></a>诸佛无上正等菩提，<a id="a-5Z"></a>一一审察为可得不？<a id="a-5a"></a>’</p>
  <p id="a5b">“彼诸有情既得资具无所匮乏，<a id="a-5c"></a>依菩萨语先修布施、<a id="a-5d"></a>净戒、<a id="a-5e"></a>安忍、<a id="a-5f"></a>精进、<a id="a-5g"></a>静虑得圆满已，<a id="a-5h"></a>复审观察诸法实相，<a id="a-5i"></a>修行般若波罗蜜多。<a id="a-5j"></a>审观察时如先所说，<a id="a-5k"></a>诸法实性皆不可得，<a id="a-5l"></a>不可得故无所执著，<a id="a-5m"></a>不执著故不见少法有生有灭、<a id="a-5n"></a>有染有净。<a id="a-5o"></a>彼于诸法无所得时，<a id="a-5p"></a>于一切处不生分别，<a id="a-5q"></a>谓不分别此是地狱、<a id="a-5r"></a>傍生、<a id="a-5s"></a>鬼界、<a id="a-5t"></a>若阿素洛、<a id="a-5u"></a>若人、<a id="a-5v"></a>若天，<a id="a-5w"></a>亦不分别持戒、<a id="a-5x"></a>破戒，<a id="a-5y"></a>亦不分别异生、<a id="a-5z"></a>圣者，<a id="a-60"></a>亦不分别此是预流乃至此是菩萨、<a id="a-61"></a>诸佛，<a id="a-62"></a>亦不分别有为、<a id="a-63"></a>无为。<a id="a-64"></a>彼由如是无分别故，<a id="a-65"></a>随其所应，<a id="a-66"></a>渐次证得三乘圣果。</p>
  <p id="a67">“善现当知，<a id="a-68"></a>是菩萨摩诃萨安住布施波罗蜜多，<a id="a-69"></a>自修般若，<a id="a-6A"></a>亦劝他修般若，<a id="a-6B"></a>恒正称扬修般若法，<a id="a-6C"></a>欢喜赞叹修般若者。<a id="a-6D"></a>如是，<a id="a-6E"></a>善现，<a id="a-6F"></a>诸菩萨摩诃萨安住布施波罗蜜多，<a id="a-6G"></a>劝诸有情勤修般若，<a id="a-6H"></a>令获殊胜毕竟安乐。</p>
  <p id="a6I">“复次，<a id="a-6J"></a>善现，<a id="a-6K"></a>诸菩萨摩诃萨安住布施波罗蜜多，<a id="a-6L"></a>自行布施乃至般若波罗蜜多，<a id="a-6M"></a>亦劝他行布施乃至般若波罗蜜多已，<a id="a-6N"></a>复见有情轮转诸趣受生死苦未得解脱，<a id="a-6O"></a>欲令解脱生死苦故，<a id="a-6P"></a>先以种种资具饶益，<a id="a-6Q"></a>后以出世诸无漏法，<a id="a-6R"></a>方便善巧而摄受之。<a id="a-6S"></a>彼诸有情既得资具无所乏少，<a id="a-6T"></a>身心勇猛，<a id="a-6U"></a>能住内空乃至无性自性空，<a id="a-6V"></a>能住真如乃至不思议界，<a id="a-6W"></a>能住苦、<a id="a-6X"></a>集、<a id="a-6Y"></a>灭、<a id="a-6Z"></a>道圣谛，<a id="a-6a"></a>能修四念住乃至八圣道支，<a id="a-6b"></a>能修四静虑、<a id="a-6c"></a>四无量、<a id="a-6d"></a>四无色定，<a id="a-6e"></a>能修空、<a id="a-6f"></a>无相、<a id="a-6g"></a>无愿解脱门，<a id="a-6h"></a>能修八解脱乃至十遍处，<a id="a-6i"></a>能修净观地乃至如来地，<a id="a-6j"></a>能修极喜地乃至法云地，<a id="a-6k"></a>能修陀罗尼门、<a id="a-6l"></a>三摩地门，<a id="a-6m"></a>能修五眼、<a id="a-6n"></a>六神通，<a id="a-6o"></a>能修如来十力乃至十八佛不共法，<a id="a-6p"></a>能修大慈、<a id="a-6q"></a>大悲、<a id="a-6r"></a>大喜、<a id="a-6s"></a>大舍，<a id="a-6t"></a>能修无忘失法、<a id="a-6u"></a>恒住舍性，<a id="a-6v"></a>能修一切智、<a id="a-6w"></a>道相智、<a id="a-6x"></a>一切相智，<a id="a-6y"></a>能修诸余无边佛法。<a id="a-6z"></a>彼诸有情，<a id="a-70"></a>由无漏法所摄受故，<a id="a-71"></a>解脱生死得涅槃乐。</p>
  <p id="a72">“善现当知，<a id="a-73"></a>是菩萨摩诃萨安住布施波罗蜜多，<a id="a-74"></a>自行种种胜无漏法，<a id="a-75"></a>亦劝他行种种胜无漏法，<a id="a-76"></a>恒正称扬行种种胜无漏法，<a id="a-77"></a>欢喜赞叹行种种胜无漏法者。<a id="a-78"></a>如是，<a id="a-79"></a>善现，<a id="a-7A"></a>诸菩萨摩诃萨安住布施波罗蜜多，<a id="a-7B"></a>以无漏法摄受有情，<a id="a-7C"></a>令脱生死得涅槃乐。</p>
  <p id="a7D">“复次，<a id="a-7E"></a>善现，<a id="a-7F"></a>诸菩萨摩诃萨安住布施波罗蜜多，<a id="a-7G"></a>见诸有情无依无怙，<a id="a-7H"></a>受诸苦恼资具匮乏，<a id="a-7I"></a>深生怜愍而安慰言：<a id="a-7J"></a>‘我能为汝作所依怙，<a id="a-7K"></a>令汝解脱所受苦事。<a id="a-7L"></a>汝等所须衣服、<a id="a-7M"></a>饮食及余资具，<a id="a-7N"></a>皆随意索，<a id="a-7O"></a>我当随汝所索皆施，<a id="a-7P"></a>令汝长夜利益安乐。<a id="a-7Q"></a>汝等受我所施物时，<a id="a-7R"></a>如取己物莫生他想。<a id="a-7S"></a>所以者何？<a id="a-7T"></a>我于长夜积集财物，<a id="a-7U"></a>但为汝等得饶益故。<a id="a-7V"></a>汝等今者以无难心，<a id="a-7W"></a>于此财物随意受取，<a id="a-7X"></a>受已先应自正受用修诸善业，<a id="a-7Y"></a>后以此物施诸有情亦令修善，<a id="a-7Z"></a>谓令修行布施、<a id="a-7a"></a>净戒、<a id="a-7b"></a>安忍、<a id="a-7c"></a>精进、<a id="a-7d"></a>静虑般若波罗蜜多，<a id="a-7e"></a>亦令安住内空乃至无性自性空，<a id="a-7f"></a>亦令安住真如乃至不思议界，<a id="a-7g"></a>亦令安住苦、<a id="a-7h"></a>集、<a id="a-7i"></a>灭、<a id="a-7j"></a>道圣谛，<a id="a-7k"></a>亦令修行三十七种菩提分法，<a id="a-7l"></a>亦令修行四静虑、<a id="a-7m"></a>四无量、<a id="a-7n"></a>四无色定，<a id="a-7o"></a>亦令修行三解脱门，<a id="a-7p"></a>亦令修行八解脱乃至十遍处，<a id="a-7q"></a>亦令修行净观地乃至如来地，<a id="a-7r"></a>亦令修行极喜地乃至法云地，<a id="a-7s"></a>亦令修行陀罗尼门、<a id="a-7t"></a>三摩地门，<a id="a-7u"></a>亦令修行五眼、<a id="a-7v"></a>六神通，<a id="a-7w"></a>亦令修行如来十力乃至十八佛不共法，<a id="a-7x"></a>亦令修行大慈、<a id="a-7y"></a>大悲、<a id="a-7z"></a>大喜、<a id="a-80"></a>大舍，<a id="a-81"></a>亦令修行无忘失法、<a id="a-82"></a>恒住舍性，<a id="a-83"></a>亦令修行一切智、<a id="a-84"></a>道相智、<a id="a-85"></a>一切相智，<a id="a-86"></a>亦令修行诸余无量无边佛法。<a id="a-87"></a>’</p>
  <p id="a88">“善现当知，<a id="a-89"></a>是菩萨摩诃萨如是教导诸有情已，<a id="a-8A"></a>随其所应，<a id="a-8B"></a>复令修习诸无漏法住预流果或一来果，<a id="a-8C"></a>乃至或住独觉菩提，<a id="a-8D"></a>或住无上正等菩提。</p>
  <p id="a8E">“如是，<a id="a-8F"></a>善现，<a id="a-8G"></a>诸菩萨摩诃萨修行布施波罗蜜多，<a id="a-8H"></a>方便善巧成熟有情，<a id="a-8I"></a>令其解脱恶趣生死，<a id="a-8J"></a>如应证得三乘涅槃。<a id="a-8K"></a>”</p>
  <p id="a8L">具寿善现复白佛言：<a id="a-8M"></a>“云何菩萨摩诃萨修行净戒波罗蜜多及余菩萨大菩提道，<a id="a-8N"></a>方便善巧成熟有情？<a id="a-8O"></a>”</p>
  <p id="a8P">佛告善现：<a id="a-8Q"></a>“有菩萨摩诃萨修行净戒波罗蜜多时方便善巧，<a id="a-8R"></a>见诸有情资财匮乏、<a id="a-8S"></a>烦恼炽盛、<a id="a-8T"></a>不能修善，<a id="a-8U"></a>怜愍告言：<a id="a-8V"></a>‘汝等若为资财匮乏不能修善，<a id="a-8W"></a>我当施汝种种资财。<a id="a-8X"></a>汝等莫生烦恼恶业，<a id="a-8Y"></a>应正修学布施等善。<a id="a-8Z"></a>’是菩萨摩诃萨安住净戒波罗蜜多，<a id="a-8a"></a>如应摄受诸有情类，<a id="a-8b"></a>有悭贪者，<a id="a-8c"></a>令修布施，<a id="a-8d"></a>于身、<a id="a-8e"></a>命、<a id="a-8f"></a>财无所恋著；<a id="a-8g"></a>有破戒者，<a id="a-8h"></a>令修净戒，<a id="a-8i"></a>能正受行十善业道，<a id="a-8j"></a>住律仪戒不破不穿，<a id="a-8k"></a>无秽无杂亦无执取；<a id="a-8l"></a>有忿恚者令修安忍，<a id="a-8m"></a>毁辱加害心无变易；<a id="a-8n"></a>有懈怠者令修精进，<a id="a-8o"></a>修诸善法如救头然；<a id="a-8p"></a>有散乱者令修静虑，<a id="a-8q"></a>心恒寂定离诸散动；<a id="a-8r"></a>有愚痴者令修妙慧；<a id="a-8s"></a>执著法者令观法空；<a id="a-8t"></a>于余功德有匮乏者，<a id="a-8u"></a>令勤精进修余功德。<a id="a-8v"></a>如是，<a id="a-8w"></a>善现，<a id="a-8x"></a>诸菩萨摩诃萨安住净戒波罗蜜多，<a id="a-8y"></a>成熟有情方便善巧，<a id="a-8z"></a>或令解脱诸恶趣苦，<a id="a-90"></a>或令证得三乘涅槃。</p>
  <p id="a91">“善现当知，<a id="a-92"></a>有菩萨摩诃萨修行余四波罗蜜多及余菩萨大菩提道，<a id="a-93"></a>一一皆能方便善巧，<a id="a-94"></a>以一切善成熟有情，<a id="a-95"></a>或令解脱诸恶趣苦，<a id="a-96"></a>或令证得三乘涅槃，<a id="a-97"></a>一一如前布施广说。<a id="a-98"></a>”</p>
  <p data-pb></p>
  <h2 id="a99">第三分佛国品第三十之一</h2>
  <p id="a9A">尔时，<a id="a-9B"></a>善现作是念言：<a id="a-9C"></a>“云何菩萨摩诃萨道？<a id="a-9D"></a>诸菩萨摩诃萨安住其中，<a id="a-9E"></a>被功德铠利益安乐一切有情，<a id="a-9F"></a>速能证得一切智智？<a id="a-9G"></a>”</p>
  <p id="a9H">佛知其念告善现曰：<a id="a-9I"></a>“善现当知，<a id="a-9J"></a>布施、<a id="a-9K"></a>净戒、<a id="a-9L"></a>安忍、<a id="a-9M"></a>精进、<a id="a-9N"></a>静虑、<a id="a-9O"></a>般若波罗蜜多，<a id="a-9P"></a>广说乃至一切相智及余无量无边佛法，<a id="a-9Q"></a>皆是菩萨摩诃萨道。<a id="a-9R"></a>复次，<a id="a-9S"></a>善现，<a id="a-9T"></a>总一切法皆是菩萨摩诃萨道。</p>
  <p id="a9U">“复次，<a id="a-9V"></a>善现，<a id="a-9W"></a>于意云何？<a id="a-9X"></a>颇有少法，<a id="a-9Y"></a>诸菩萨摩诃萨所不应学？<a id="a-9Z"></a>诸菩萨摩诃萨不学此法，<a id="a-9a"></a>颇能证得一切智智？<a id="a-9b"></a>”</p>
  <p id="a9c">善现对曰：<a id="a-9d"></a>“不也，<a id="a-9e"></a>世尊。<a id="a-9f"></a>”</p>
  <p id="a9g">佛告善现：<a id="a-9h"></a>“如是，<a id="a-9i"></a>如是，<a id="a-9j"></a>定无少法诸菩萨摩诃萨所不应学。<a id="a-9k"></a>诸菩萨摩诃萨不学此法，<a id="a-9l"></a>必不能得一切智智。<a id="a-9m"></a>所以者何？<a id="a-9n"></a>若菩萨摩诃萨于一切法不能遍知，<a id="a-9o"></a>不成如来、<a id="a-9p"></a>应、<a id="a-9q"></a>正等觉。<a id="a-9r"></a>”</p>
  <p id="a9s">具寿善现便白佛言：<a id="a-9t"></a>“若一切法自性皆空，<a id="a-9u"></a>云何菩萨摩诃萨众学一切法？<a id="a-9v"></a>将无世尊于无戏论而兴戏论，<a id="a-9w"></a>谓有诸法是此、<a id="a-9x"></a>是彼，<a id="a-9y"></a>由是、<a id="a-9z"></a>为是，<a id="a-A0"></a>此法是世间，<a id="a-A1"></a>此法是出世间，<a id="a-A2"></a>此法是有漏，<a id="a-A3"></a>此法是无漏，<a id="a-A4"></a>此法是有为，<a id="a-A5"></a>此法是无为；<a id="a-A6"></a>此是异生法，<a id="a-A7"></a>此是预流法，<a id="a-A8"></a>广说乃至此是菩萨法，<a id="a-A9"></a>此是诸佛法？<a id="a-AA"></a>”</p>
  <p id="aAB">佛告善现：<a id="a-AC"></a>“如是，<a id="a-AD"></a>如是，<a id="a-AE"></a>诸所有法自性皆空。<a id="a-AF"></a>若一切法自性不空，<a id="a-AG"></a>则诸菩萨摩诃萨应不能得一切智智；<a id="a-AH"></a>以一切法自性皆空，<a id="a-AI"></a>是故菩萨摩诃萨定能证得一切智智。<a id="a-AJ"></a>又汝所言‘若一切法自性皆空，<a id="a-AK"></a>云何菩萨摩诃萨众学一切法？<a id="a-AL"></a>广说乃至此是菩萨、<a id="a-AM"></a>诸佛法？<a id="a-AN"></a>’者，<a id="a-AO"></a>善现当知，<a id="a-AP"></a>若诸有情知一切法自性皆空，<a id="a-AQ"></a>则诸菩萨摩诃萨不应学一切法，<a id="a-AR"></a>亦不能得一切智智，<a id="a-AS"></a>为诸有情宣说开示；<a id="a-AT"></a>以诸有情不知诸法自性皆空，<a id="a-AU"></a>是故菩萨摩诃萨定应学一切法，<a id="a-AV"></a>亦能证得一切智智，<a id="a-AW"></a>为诸有情宣说开示。</p>
  <p id="aAX">“善现当知，<a id="a-AY"></a>诸菩萨摩诃萨于菩萨道初修学时，<a id="a-AZ"></a>应审观察：<a id="a-Aa"></a>‘诸法自性皆不可得，<a id="a-Ab"></a>唯有虚妄分别所作，<a id="a-Ac"></a>我当审察诸法自性皆毕竟空，<a id="a-Ad"></a>不应于中有所执著，<a id="a-Ae"></a>谓不应执著色，<a id="a-Af"></a>亦不应执著受、<a id="a-Ag"></a>想、<a id="a-Ah"></a>行、<a id="a-Ai"></a>识，<a id="a-Aj"></a>广说乃至不应执著一切菩萨摩诃萨行，<a id="a-Ak"></a>亦不应执著诸佛无上正等菩提。<a id="a-Al"></a>所以者何？<a id="a-Am"></a>以一切法自性皆空，<a id="a-An"></a>空性不应执著空性，<a id="a-Ao"></a>空中空性尚不可得，<a id="a-Ap"></a>况有空性能执著空？<a id="a-Aq"></a>’</p>
  <p id="aAr">“善现当知，<a id="a-As"></a>诸菩萨摩诃萨如是观察一切法时，<a id="a-At"></a>于诸法性虽不执著，<a id="a-Au"></a>而于诸法常勤修学曾无厌倦。<a id="a-Av"></a>是菩萨摩诃萨住此学中，<a id="a-Aw"></a>观诸有情心行差别，<a id="a-Ax"></a>谓审观察是诸有情心行何处，<a id="a-Ay"></a>既观察已，<a id="a-Az"></a>如实了知彼心但行虚妄分别所执著处。<a id="a-B0"></a>尔时，<a id="a-B1"></a>菩萨便作是念：<a id="a-B2"></a>‘彼心既行虚妄分别所执著处，<a id="a-B3"></a>我令解脱定不为难。<a id="a-B4"></a>’是菩萨摩诃萨作此念已，<a id="a-B5"></a>安住般若波罗蜜多，<a id="a-B6"></a>方便善巧教授教诫诸有情言：<a id="a-B7"></a>‘汝等今者皆应远离虚妄分别所执著处，<a id="a-B8"></a>趣入正法修诸善行。<a id="a-B9"></a>’复作是言：<a id="a-BA"></a>‘汝等今者应行布施，<a id="a-BB"></a>当得资具无所乏少，<a id="a-BC"></a>然莫恃此而生憍逸。<a id="a-BD"></a>所以者何？<a id="a-BE"></a>此中都无坚实可得。<a id="a-BF"></a>汝等今者应行净戒、<a id="a-BG"></a>安忍、<a id="a-BH"></a>精进、<a id="a-BI"></a>静虑、<a id="a-BJ"></a>般若，<a id="a-BK"></a>当得种种功德具足，<a id="a-BL"></a>然莫恃此而生憍逸。<a id="a-BM"></a>所以者何？<a id="a-BN"></a>此中都无坚实可得。<a id="a-BO"></a>广说乃至汝等今者应行预流果乃至无上正等菩提及余无量无边佛法，<a id="a-BP"></a>然莫恃此而生憍逸。<a id="a-BQ"></a>所以者何？<a id="a-BR"></a>此中都无坚实可得。<a id="a-BS"></a>’</p>
  <p id="aBT">“是菩萨摩诃萨安住般若波罗蜜多方便善巧，<a id="a-BU"></a>教授教诫诸有情时，<a id="a-BV"></a>行菩萨道无所执著。<a id="a-BW"></a>所以者何？<a id="a-BX"></a>一切法性不应执著，<a id="a-BY"></a>若能执著、<a id="a-BZ"></a>若所执著皆无自性，<a id="a-Ba"></a>以一切法自性空故。</p>
  <p id="aBb">“善现当知，<a id="a-Bc"></a>诸菩萨摩诃萨如是修行菩萨道时，<a id="a-Bd"></a>于一切法都无所住，<a id="a-Be"></a>以无所住而为方便，<a id="a-Bf"></a>虽行布施乃至般若波罗蜜多，<a id="a-Bg"></a>而于其中都无所住，<a id="a-Bh"></a>广说乃至虽行菩萨摩诃萨行、<a id="a-Bi"></a>诸佛无上正等菩提及余无量无边佛法，<a id="a-Bj"></a>而于其中都无所住。<a id="a-Bk"></a>所以者何？<a id="a-Bl"></a>如是自性行者、<a id="a-Bm"></a>行相一切皆空故，<a id="a-Bn"></a>于其中都无所住。</p>
  <p id="aBo">“善现当知，<a id="a-Bp"></a>诸菩萨摩诃萨虽能得预流果，<a id="a-Bq"></a>广说乃至独觉菩提，<a id="a-Br"></a>而于其中不欲证住。<a id="a-Bs"></a>所以者何？<a id="a-Bt"></a>有二缘故，<a id="a-Bu"></a>云何为二？<a id="a-Bv"></a>一者、<a id="a-Bw"></a>彼果都无自性，<a id="a-Bx"></a>能住、<a id="a-By"></a>所住俱不可得；<a id="a-Bz"></a>二者、<a id="a-C0"></a>于彼不生喜足。<a id="a-C1"></a>是故于中不欲证住，<a id="a-C2"></a>谓诸菩萨摩诃萨众恒作是念：<a id="a-C3"></a>‘我定应得预流果乃至独觉菩提，<a id="a-C4"></a>不应不得，<a id="a-C5"></a>然于其中不应证住。<a id="a-C6"></a>所以者何？<a id="a-C7"></a>我从初发无上正等菩提心来，<a id="a-C8"></a>于一切时更无余想，<a id="a-C9"></a>唯求无上正等菩提，<a id="a-CA"></a>然我定当证得无上正等菩提，<a id="a-CB"></a>岂于中间应住余果？<a id="a-CC"></a>’</p>
  <p id="aCD">“善现当知，<a id="a-CE"></a>是菩萨摩诃萨从初发心乃至趣入菩萨所得正性离生，<a id="a-CF"></a>曾无异想，<a id="a-CG"></a>但求无上正等菩提。<a id="a-CH"></a>善现当知，<a id="a-CI"></a>是菩萨摩诃萨从得初地展转乃至得第十地，<a id="a-CJ"></a>曾无异想，<a id="a-CK"></a>但求无上正等菩提。<a id="a-CL"></a>善现当知，<a id="a-CM"></a>是菩萨摩诃萨专求无上正等菩提，<a id="a-CN"></a>于一切时心无散乱，<a id="a-CO"></a>诸有发起身、<a id="a-CP"></a>语、<a id="a-CQ"></a>意业，<a id="a-CR"></a>无不皆与菩提心俱。<a id="a-CS"></a>善现当知，<a id="a-CT"></a>是菩萨摩诃萨住菩提心起菩提道，<a id="a-CU"></a>不为余事扰乱其心。<a id="a-CV"></a>”</p>
  <p id="aCW">具寿善现便白佛言：<a id="a-CX"></a>“若一切法毕竟不生，<a id="a-CY"></a>云何菩萨摩诃萨众起菩提道？<a id="a-CZ"></a>”</p>
  <p id="aCa">佛告善现：<a id="a-Cb"></a>“如是，<a id="a-Cc"></a>如是，<a id="a-Cd"></a>一切法皆不生，<a id="a-Ce"></a>此复云何诸无所作、<a id="a-Cf"></a>无所趣者，<a id="a-Cg"></a>知一切法皆不生故。<a id="a-Ch"></a>”</p>
  <p id="aCi">具寿善现复白佛言：<a id="a-Cj"></a>“岂不诸佛出现世间、<a id="a-Ck"></a>若不出世，<a id="a-Cl"></a>诸法法性法尔常住？<a id="a-Cm"></a>”</p>
  <p id="aCn">佛告善现：<a id="a-Co"></a>“如是，<a id="a-Cp"></a>如是，<a id="a-Cq"></a>然诸有情不能解了诸法法性法尔常住，<a id="a-Cr"></a>轮回生死受诸苦恼。<a id="a-Cs"></a>诸菩萨摩诃萨为饶益彼起菩提道，<a id="a-Ct"></a>由菩提道令诸有情毕竟解脱生死众苦，<a id="a-Cu"></a>证得常乐清凉涅槃。<a id="a-Cv"></a>”</p>
  <p id="aCw">尔时，<a id="a-Cx"></a>具寿善现复白佛言：<a id="a-Cy"></a>“世尊，<a id="a-Cz"></a>诸菩萨摩诃萨为用生道得菩提耶？<a id="a-D0"></a>”</p>
  <p id="aD1">佛言：<a id="a-D2"></a>“不尔。<a id="a-D3"></a>”</p>
  <p id="aD4">“世尊，<a id="a-D5"></a>为用不生道得菩提耶？<a id="a-D6"></a>”</p>
  <p id="aD7">佛言：<a id="a-D8"></a>“不尔。<a id="a-D9"></a>”</p>
  <p id="aDA">“世尊，<a id="a-DB"></a>为用生、<a id="a-DC"></a>不生道得菩提耶？<a id="a-DD"></a>”</p>
  <p id="aDE">佛言：<a id="a-DF"></a>“不尔。<a id="a-DG"></a>”</p>
  <p id="aDH">“世尊，<a id="a-DI"></a>为用非生、<a id="a-DJ"></a>非不生道得菩提耶？<a id="a-DK"></a>”</p>
  <p id="aDL">佛言：<a id="a-DM"></a>“不尔。<a id="a-DN"></a>”</p>
  <p id="aDO">具寿善现便白佛言：<a id="a-DP"></a>“若尔，<a id="a-DQ"></a>菩萨摩诃萨云何当得菩提耶？<a id="a-DR"></a>”</p>
  <p id="aDS">佛告善现：<a id="a-DT"></a>“菩提不由道、<a id="a-DU"></a>非道得。<a id="a-DV"></a>所以者何？<a id="a-DW"></a>菩提即道，<a id="a-DX"></a>道即菩提，<a id="a-DY"></a>是故不由道、<a id="a-DZ"></a>非道得。<a id="a-Da"></a>”</p>
  <p id="aDb">具寿善现复白佛言：<a id="a-Dc"></a>“若菩提即道，<a id="a-Dd"></a>道即菩提者，<a id="a-De"></a>岂不菩萨摩诃萨已得菩提道，<a id="a-Df"></a>应已得菩提？<a id="a-Dg"></a>若尔，<a id="a-Dh"></a>世尊何缘复为诸菩萨说如来十力、<a id="a-Di"></a>四无所畏、<a id="a-Dj"></a>四无礙解、<a id="a-Dk"></a>大慈、<a id="a-Dl"></a>大悲、<a id="a-Dm"></a>大喜、<a id="a-Dn"></a>大舍、<a id="a-Do"></a>十八佛不共法、<a id="a-Dp"></a>三十二相、<a id="a-Dq"></a>八十随好及余无量无边佛法令其修证？<a id="a-Dr"></a>”</p>
  <p id="aDs">佛告善现：<a id="a-Dt"></a>“于意云何？<a id="a-Du"></a>汝岂谓佛得菩提耶？<a id="a-Dv"></a>”</p>
  <p id="aDw">善现对曰：<a id="a-Dx"></a>“不也，<a id="a-Dy"></a>世尊。<a id="a-Dz"></a>所以者何？<a id="a-E0"></a>佛即菩提，<a id="a-E1"></a>菩提即佛故，<a id="a-E2"></a>不应谓佛得菩提。<a id="a-E3"></a>”</p>
  <p id="aE4">佛告善现：<a id="a-E5"></a>“如是，<a id="a-E6"></a>如是，<a id="a-E7"></a>然汝所问‘岂不菩萨摩诃萨已得菩提道，<a id="a-E8"></a>应已得菩提？<a id="a-E9"></a>’者，<a id="a-EA"></a>善现当知，<a id="a-EB"></a>诸菩萨摩诃萨修菩提道未得圆满，<a id="a-EC"></a>云何可说已得菩提？</p>
  <p id="aED">“善现当知，<a id="a-EE"></a>诸菩萨摩诃萨若已圆满布施、<a id="a-EF"></a>净戒、<a id="a-EG"></a>安忍、<a id="a-EH"></a>精进、<a id="a-EI"></a>静虑、<a id="a-EJ"></a>般若波罗蜜多，<a id="a-EK"></a>广说乃至一切相智及余无量无边佛法，<a id="a-EL"></a>从此无间用一刹那金刚喻定相应般若，<a id="a-EM"></a>永断一切烦恼、<a id="a-EN"></a>所知二障粗重习气相续，<a id="a-EO"></a>证得无上正等菩提，<a id="a-EP"></a>乃至如来、<a id="a-EQ"></a>应、<a id="a-ER"></a>正等觉，<a id="a-ES"></a>于一切法得大自在。<a id="a-ET"></a>”</p>
  <p id="aEU">具寿善现复白佛言：<a id="a-EV"></a>“云何菩萨摩诃萨严净佛土？<a id="a-EW"></a>”</p>
  <p id="aEX">佛告善现：<a id="a-EY"></a>“诸菩萨摩诃萨从初发心乃至究竟，<a id="a-EZ"></a>常自清净身、<a id="a-Ea"></a>语、<a id="a-Eb"></a>意业三种粗重，<a id="a-Ec"></a>亦清净他身、<a id="a-Ed"></a>语、<a id="a-Ee"></a>意业三种粗重，<a id="a-Ef"></a>便能严净所居佛土。<a id="a-Eg"></a>”</p>
  <p id="aEh">具寿善现便白佛言：<a id="a-Ei"></a>“何谓菩萨摩诃萨身、<a id="a-Ej"></a>语、<a id="a-Ek"></a>意业三种粗重？<a id="a-El"></a>”</p>
  <p id="aEm">佛告善现：<a id="a-En"></a>“若害生命、<a id="a-Eo"></a>若不与取、<a id="a-Ep"></a>若欲邪行，<a id="a-Eq"></a>此三不善是名菩萨身业粗重；<a id="a-Er"></a>若虚诳语、<a id="a-Es"></a>若离间语、<a id="a-Et"></a>若粗恶语、<a id="a-Eu"></a>若杂秽语，<a id="a-Ev"></a>此四不善是名菩萨语业粗重；<a id="a-Ew"></a>若贪欲、<a id="a-Ex"></a>若瞋恚、<a id="a-Ey"></a>若邪见，<a id="a-Ez"></a>此三不善是名菩萨意业粗重。</p>
  <p id="aF0">“复次，<a id="a-F1"></a>善现，<a id="a-F2"></a>若菩萨摩诃萨所有悭贪、<a id="a-F3"></a>破戒、<a id="a-F4"></a>忿恚、<a id="a-F5"></a>懈怠、<a id="a-F6"></a>散乱、<a id="a-F7"></a>恶慧之心，<a id="a-F8"></a>亦名粗重。</p>
  <p id="aF9">“复次，<a id="a-FA"></a>善现，<a id="a-FB"></a>若菩萨摩诃萨戒蕴、<a id="a-FC"></a>定蕴、<a id="a-FD"></a>慧蕴、<a id="a-FE"></a>解脱蕴、<a id="a-FF"></a>解脱知见蕴皆不清净，<a id="a-FG"></a>亦名粗重。</p>
  <p id="aFH">“复次，<a id="a-FI"></a>善现，<a id="a-FJ"></a>若菩萨摩诃萨远离四念住、<a id="a-FK"></a>四正断、<a id="a-FL"></a>四神足、<a id="a-FM"></a>五根、<a id="a-FN"></a>五力、<a id="a-FO"></a>七等觉支、<a id="a-FP"></a>八圣道支，<a id="a-FQ"></a>广说乃至一切菩萨摩诃萨行、<a id="a-FR"></a>诸佛无上正等菩提，<a id="a-FS"></a>亦名粗重。</p>
  <p id="aFT">“复次，<a id="a-FU"></a>善现，<a id="a-FV"></a>若菩萨摩诃萨贪著预流果乃至独觉菩提，<a id="a-FW"></a>亦名粗重。</p>
  <p id="aFX">“复次，<a id="a-FY"></a>善现，<a id="a-FZ"></a>若菩萨摩诃萨起色蕴想乃至识蕴想，<a id="a-Fa"></a>亦名粗重；<a id="a-Fb"></a>广说乃至起一切菩萨摩诃萨行想及诸佛无上正等菩提想，<a id="a-Fc"></a>亦名粗重；<a id="a-Fd"></a>起异生想、<a id="a-Fe"></a>声闻想、<a id="a-Ff"></a>独觉想、<a id="a-Fg"></a>菩萨想、<a id="a-Fh"></a>如来想，<a id="a-Fi"></a>亦名粗重；<a id="a-Fj"></a>起地狱想、<a id="a-Fk"></a>傍生想、<a id="a-Fl"></a>鬼界想、<a id="a-Fm"></a>人想、<a id="a-Fn"></a>天想、<a id="a-Fo"></a>男想、<a id="a-Fp"></a>女想，<a id="a-Fq"></a>亦名粗重；<a id="a-Fr"></a>起欲界想、<a id="a-Fs"></a>色界想、<a id="a-Ft"></a>无色界想，<a id="a-Fu"></a>亦名粗重；<a id="a-Fv"></a>起善想、<a id="a-Fw"></a>非善想、<a id="a-Fx"></a>有漏想、<a id="a-Fy"></a>无漏想、<a id="a-Fz"></a>世间想、<a id="a-G0"></a>出世间想、<a id="a-G1"></a>有为想、<a id="a-G2"></a>无为想，<a id="a-G3"></a>亦名粗重。</p>
  <p id="aG4">“善现当知，<a id="a-G5"></a>诸如是等无量无边执著诸法，<a id="a-G6"></a>及诸有情虚妄分别，<a id="a-G7"></a>并所发起身、<a id="a-G8"></a>语、<a id="a-G9"></a>意业，<a id="a-GA"></a>及彼种类无堪任性，<a id="a-GB"></a>皆名粗重。<a id="a-GC"></a>诸菩萨摩诃萨于此粗重皆应远离。</p>
  <p id="aGD">“复次，<a id="a-GE"></a>善现，<a id="a-GF"></a>诸菩萨摩诃萨行深般若波罗蜜多，<a id="a-GG"></a>远离如是所说粗重，<a id="a-GH"></a>自行布施波罗蜜多，<a id="a-GI"></a>亦劝他行布施波罗蜜多，<a id="a-GJ"></a>若诸有情须食与食，<a id="a-GK"></a>须饮与饮，<a id="a-GL"></a>须余资具与余资具，<a id="a-GM"></a>随处、<a id="a-GN"></a>随时、<a id="a-GO"></a>随所须物悉皆施与，<a id="a-GP"></a>如自所行种种布施，<a id="a-GQ"></a>劝他亦尔；<a id="a-GR"></a>如是施已，<a id="a-GS"></a>持此善根与诸有情平等共有回向所居严净佛土，<a id="a-GT"></a>令速圆满利乐有情。<a id="a-GU"></a>是菩萨摩诃萨自行净戒乃至般若波罗蜜多，<a id="a-GV"></a>亦劝他行净戒乃至般若波罗蜜多；<a id="a-GW"></a>作是事已，<a id="a-GX"></a>持此善根与诸有情平等共有回向所居严净佛土，<a id="a-GY"></a>令速圆满利乐有情。</p>
  <p id="aGZ">“复次，<a id="a-Ga"></a>善现，<a id="a-Gb"></a>有菩萨摩诃萨以通愿力，<a id="a-Gc"></a>盛满三千大千世界上妙七宝，<a id="a-Gd"></a>施佛、<a id="a-Ge"></a>法、<a id="a-Gf"></a>僧及佛制多，<a id="a-Gg"></a>施已欢喜，<a id="a-Gh"></a>发弘誓愿：<a id="a-Gi"></a>‘我持如是所种善根，<a id="a-Gj"></a>与诸有情平等共有回向所居严净佛土。<a id="a-Gk"></a>当令我土七宝庄严，<a id="a-Gl"></a>一切有情随意受用种种珍宝而无贪著。<a id="a-Gm"></a>’</p>
  <p id="aGn">“复次，<a id="a-Go"></a>善现，<a id="a-Gp"></a>有菩萨摩诃萨以通愿力，<a id="a-Gq"></a>击奏无量天上、<a id="a-Gr"></a>人中诸妙伎乐，<a id="a-Gs"></a>供养三宝及佛制多，<a id="a-Gt"></a>供已欢喜，<a id="a-Gu"></a>发弘誓愿：<a id="a-Gv"></a>‘我持如是所种善根，<a id="a-Gw"></a>与诸有情平等共有回向所居严净佛土。<a id="a-Gx"></a>当令我土常奏如是诸妙伎乐，<a id="a-Gy"></a>有情闻者，<a id="a-Gz"></a>身心悦豫而无贪著。<a id="a-H0"></a>’</p>
  <p id="aH1">“复次，<a id="a-H2"></a>善现，<a id="a-H3"></a>有菩萨摩诃萨以通愿力，<a id="a-H4"></a>盛满三千大千世界人中、<a id="a-H5"></a>天上诸妙香华，<a id="a-H6"></a>供养三宝及佛制多，<a id="a-H7"></a>供已欢喜，<a id="a-H8"></a>发弘誓愿：<a id="a-H9"></a>‘我持如是所种善根，<a id="a-HA"></a>与诸有情平等共有回向所居严净佛土。<a id="a-HB"></a>当令我土常有如是诸妙香华，<a id="a-HC"></a>有情受用，<a id="a-HD"></a>身心悦豫而无贪著。<a id="a-HE"></a>’</p>
  <p id="aHF">“复次，<a id="a-HG"></a>善现，<a id="a-HH"></a>有菩萨摩诃萨以通愿力，<a id="a-HI"></a>营办百味上妙饮食，<a id="a-HJ"></a>供养诸佛、<a id="a-HK"></a>独觉、<a id="a-HL"></a>声闻及诸菩萨摩诃萨众，<a id="a-HM"></a>供已欢喜，<a id="a-HN"></a>发弘誓愿：<a id="a-HO"></a>‘我持如是所种善根，<a id="a-HP"></a>与诸有情平等共有回向所居严净佛土。<a id="a-HQ"></a>当得无上正等觉时，<a id="a-HR"></a>令我土中诸有情类，<a id="a-HS"></a>皆食如是百味饮食，<a id="a-HT"></a>资悦身心而无贪著。<a id="a-HU"></a>’</p>
  <p id="aHV">“复次，<a id="a-HW"></a>善现，<a id="a-HX"></a>有菩萨摩诃萨以通愿力，<a id="a-HY"></a>营办种种天上、<a id="a-HZ"></a>人中诸妙涂香、<a id="a-Ha"></a>细软衣服，<a id="a-Hb"></a>奉施诸佛、<a id="a-Hc"></a>独觉、<a id="a-Hd"></a>声闻及诸菩萨摩诃萨众，<a id="a-He"></a>或复施法并佛制多，<a id="a-Hf"></a>施已欢喜，<a id="a-Hg"></a>发弘誓愿：<a id="a-Hh"></a>‘我持如是所种善根，<a id="a-Hi"></a>与诸有情平等共有回向所居严净佛土。<a id="a-Hj"></a>当得无上正等觉时，<a id="a-Hk"></a>令我土中诸有情类，<a id="a-Hl"></a>常得如是衣服、<a id="a-Hm"></a>涂香，<a id="a-Hn"></a>随意受用而无贪著。<a id="a-Ho"></a>’</p>
  <p id="aHp">“复次，<a id="a-Hq"></a>善现，<a id="a-Hr"></a>有菩萨摩诃萨以通愿力，<a id="a-Hs"></a>严办种种随意所生人中、<a id="a-Ht"></a>天上五妙欲境，<a id="a-Hu"></a>供养诸佛及佛制多、<a id="a-Hv"></a>独觉、<a id="a-Hw"></a>声闻并诸菩萨摩诃萨众，<a id="a-Hx"></a>施余有情，<a id="a-Hy"></a>施已欢喜，<a id="a-Hz"></a>发弘誓愿：<a id="a-I0"></a>‘我持如是所种善根，<a id="a-I1"></a>与诸有情平等共有回向所居严净佛土。<a id="a-I2"></a>当得无上正等觉时，<a id="a-I3"></a>令我土中诸有情类，<a id="a-I4"></a>随心所乐上妙色、<a id="a-I5"></a>声、<a id="a-I6"></a>香、<a id="a-I7"></a>味、<a id="a-I8"></a>触境随念即至，<a id="a-I9"></a>欢喜受用而无贪著。<a id="a-IA"></a>’</p>
  <p id="aIB">“复次，<a id="a-IC"></a>善现，<a id="a-ID"></a>有菩萨摩诃萨行深般若波罗蜜多，<a id="a-IE"></a>勇猛正勤发弘誓愿，<a id="a-IF"></a>自住内空乃至无性自性空，<a id="a-IG"></a>亦劝他住内空乃至无性自性空，<a id="a-IH"></a>广说乃至自修无上正等菩提，<a id="a-II"></a>亦劝他修无上正等菩提，<a id="a-IJ"></a>作此事已，<a id="a-IK"></a>复发愿言：<a id="a-IL"></a>‘当得无上正等觉时，<a id="a-IM"></a>令我土中诸有情类，<a id="a-IN"></a>常不远离诸如是等种种功德。<a id="a-IO"></a>’</p>
  <p id="aIP">“如是，<a id="a-IQ"></a>善现，<a id="a-IR"></a>诸菩萨摩诃萨行深般若波罗蜜多，<a id="a-IS"></a>由此行愿便能严净所居佛土。</p>
  <p id="aIT">“善现当知，<a id="a-IU"></a>是诸菩萨摩诃萨众随尔所时行菩提道，<a id="a-IV"></a>应得圆满所起行愿，<a id="a-IW"></a>即尔所时精勤修学。<a id="a-IX"></a>由此因缘，<a id="a-IY"></a>自能成就一切善法，<a id="a-IZ"></a>亦能令他渐次成就一切善法，<a id="a-Ia"></a>自能修得殊胜相好所庄严身，<a id="a-Ib"></a>亦能令他渐次修得殊胜相好所庄严身，<a id="a-Ic"></a>由广大福所摄受故。</p>
  <p id="aId">“善现当知，<a id="a-Ie"></a>是诸菩萨摩诃萨众所修行愿得圆满已，<a id="a-If"></a>各于所居严净佛土，<a id="a-Ig"></a>证得无上正等觉时，<a id="a-Ih"></a>所化有情亦生彼土，<a id="a-Ii"></a>共受净土大乘法乐。</p>
 </body>
</html>