<!doctype html>
<html id="z3IBSi817" data-ver="1413">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第七十</h1>
  <h2 id="a2">初分无所得品第十八之十</h2>
  <p id="a3">“舍利子，<a id="a-4"></a>五眼本性空故，<a id="a-5"></a>若法本性空则不可施设若生、<a id="a-6"></a>若灭、<a id="a-7"></a>若住、<a id="a-8"></a>若异，<a id="a-9"></a>由此缘故，<a id="a-A"></a>若毕竟不生则不名五眼。<a id="a-B"></a>舍利子，<a id="a-C"></a>六神通本性空故，<a id="a-D"></a>若法本性空则不可施设若生、<a id="a-E"></a>若灭、<a id="a-F"></a>若住、<a id="a-G"></a>若异，<a id="a-H"></a>由此缘故，<a id="a-I"></a>若毕竟不生则不名六神通。</p>
  <p id="aJ">“舍利子，<a id="a-K"></a>佛十力本性空故，<a id="a-L"></a>若法本性空则不可施设若生、<a id="a-M"></a>若灭、<a id="a-N"></a>若住、<a id="a-O"></a>若异，<a id="a-P"></a>由此缘故，<a id="a-Q"></a>若毕竟不生则不名佛十力。<a id="a-R"></a>舍利子，<a id="a-S"></a>四无所畏、<a id="a-T"></a>四无礙解、<a id="a-U"></a>大慈、<a id="a-V"></a>大悲、<a id="a-W"></a>大喜、<a id="a-X"></a>大舍、<a id="a-Y"></a>十八佛不共法本性空故，<a id="a-Z"></a>若法本性空则不可施设若生、<a id="a-a"></a>若灭、<a id="a-b"></a>若住、<a id="a-c"></a>若异，<a id="a-d"></a>由此缘故，<a id="a-e"></a>若毕竟不生则不名四无所畏乃至十八佛不共法。</p>
  <p id="af">“舍利子，<a id="a-g"></a>一切智本性空故，<a id="a-h"></a>若法本性空则不可施设若生、<a id="a-i"></a>若灭、<a id="a-j"></a>若住、<a id="a-k"></a>若异，<a id="a-l"></a>由此缘故，<a id="a-m"></a>若毕竟不生则不名一切智。<a id="a-n"></a>舍利子，<a id="a-o"></a>道相智、<a id="a-p"></a>一切相智本性空故，<a id="a-q"></a>若法本性空则不可施设若生、<a id="a-r"></a>若灭、<a id="a-s"></a>若住、<a id="a-t"></a>若异，<a id="a-u"></a>由此缘故，<a id="a-v"></a>若毕竟不生则不名道相智、<a id="a-w"></a>一切相智。</p>
  <p id="ax">“舍利子，<a id="a-y"></a>无忘失法本性空故，<a id="a-z"></a>若法本性空则不可施设若生、<a id="a-10"></a>若灭、<a id="a-11"></a>若住、<a id="a-12"></a>若异，<a id="a-13"></a>由此缘故，<a id="a-14"></a>若毕竟不生则不名无忘失法。<a id="a-15"></a>舍利子，<a id="a-16"></a>恒住舍性本性空故，<a id="a-17"></a>若法本性空则不可施设若生、<a id="a-18"></a>若灭、<a id="a-19"></a>若住、<a id="a-1A"></a>若异，<a id="a-1B"></a>由此缘故，<a id="a-1C"></a>若毕竟不生则不名恒住舍性。</p>
  <p id="a1D">“舍利子，<a id="a-1E"></a>一切陀罗尼门本性空故，<a id="a-1F"></a>若法本性空则不可施设若生、<a id="a-1G"></a>若灭、<a id="a-1H"></a>若住、<a id="a-1I"></a>若异，<a id="a-1J"></a>由此缘故，<a id="a-1K"></a>若毕竟不生则不名一切陀罗尼门。<a id="a-1L"></a>舍利子，<a id="a-1M"></a>一切三摩地门本性空故，<a id="a-1N"></a>若法本性空则不可施设若生、<a id="a-1O"></a>若灭、<a id="a-1P"></a>若住、<a id="a-1Q"></a>若异，<a id="a-1R"></a>由此缘故，<a id="a-1S"></a>若毕竟不生则不名一切三摩地门。</p>
  <p id="a1T">“舍利子，<a id="a-1U"></a>极喜地本性空故，<a id="a-1V"></a>若法本性空则不可施设若生、<a id="a-1W"></a>若灭、<a id="a-1X"></a>若住、<a id="a-1Y"></a>若异，<a id="a-1Z"></a>由此缘故，<a id="a-1a"></a>若毕竟不生则不名极喜地。<a id="a-1b"></a>舍利子，<a id="a-1c"></a>离垢地、<a id="a-1d"></a>发光地、<a id="a-1e"></a>焰慧地、<a id="a-1f"></a>极难胜地、<a id="a-1g"></a>现前地、<a id="a-1h"></a>远行地、<a id="a-1i"></a>不动地、<a id="a-1j"></a>善慧地、<a id="a-1k"></a>法云地本性空故，<a id="a-1l"></a>若法本性空则不可施设若生、<a id="a-1m"></a>若灭、<a id="a-1n"></a>若住、<a id="a-1o"></a>若异，<a id="a-1p"></a>由此缘故，<a id="a-1q"></a>若毕竟不生则不名离垢地乃至法云地。</p>
  <p id="a1r">“舍利子，<a id="a-1s"></a>异生地本性空故，<a id="a-1t"></a>若法本性空则不可施设若生、<a id="a-1u"></a>若灭、<a id="a-1v"></a>若住、<a id="a-1w"></a>若异，<a id="a-1x"></a>由此缘故，<a id="a-1y"></a>若毕竟不生则不名异生地。<a id="a-1z"></a>舍利子，<a id="a-20"></a>种性地、<a id="a-21"></a>第八地、<a id="a-22"></a>具见地、<a id="a-23"></a>薄地、<a id="a-24"></a>离欲地、<a id="a-25"></a>已办地、<a id="a-26"></a>独觉地、<a id="a-27"></a>菩萨地、<a id="a-28"></a>如来地本性空故，<a id="a-29"></a>若法本性空则不可施设若生、<a id="a-2A"></a>若灭、<a id="a-2B"></a>若住、<a id="a-2C"></a>若异，<a id="a-2D"></a>由此缘故，<a id="a-2E"></a>若毕竟不生则不名种性地乃至如来地。</p>
  <p id="a2F">“舍利子，<a id="a-2G"></a>声闻乘本性空故，<a id="a-2H"></a>若法本性空则不可施设若生、<a id="a-2I"></a>若灭、<a id="a-2J"></a>若住、<a id="a-2K"></a>若异，<a id="a-2L"></a>由此缘故，<a id="a-2M"></a>若毕竟不生则不名声闻乘。<a id="a-2N"></a>舍利子，<a id="a-2O"></a>独觉乘、<a id="a-2P"></a>大乘本性空故，<a id="a-2Q"></a>若法本性空则不可施设若生、<a id="a-2R"></a>若灭、<a id="a-2S"></a>若住、<a id="a-2T"></a>若异，<a id="a-2U"></a>由此缘故，<a id="a-2V"></a>若毕竟不生则不名独觉乘、<a id="a-2W"></a>大乘。</p>
  <p id="a2X">“舍利子，<a id="a-2Y"></a>由此缘故我作是说：<a id="a-2Z"></a>若毕竟不生则不名色等。<a id="a-2a"></a>空无生法不可说故。<a id="a-2b"></a>”</p>
  <p id="a2c">尔时，<a id="a-2d"></a>具寿善现复答舍利子言：<a id="a-2e"></a>“如尊者所云，<a id="a-2f"></a>何缘故说‘我岂能以毕竟不生般若波罗蜜多，<a id="a-2g"></a>教诫教授毕竟不生诸菩萨摩诃萨’者，<a id="a-2h"></a>舍利子，<a id="a-2i"></a>毕竟不生即是般若波罗蜜多，<a id="a-2j"></a>般若波罗蜜多即是毕竟不生。<a id="a-2k"></a>何以故？<a id="a-2l"></a>毕竟不生与般若波罗蜜多无二、<a id="a-2m"></a>无二分故。<a id="a-2n"></a>舍利子，<a id="a-2o"></a>毕竟不生即是菩萨摩诃萨，<a id="a-2p"></a>菩萨摩诃萨即是毕竟不生。<a id="a-2q"></a>何以故？<a id="a-2r"></a>毕竟不生与菩萨摩诃萨无二、<a id="a-2s"></a>无二分故。<a id="a-2t"></a>舍利子，<a id="a-2u"></a>由此缘故我作是说：<a id="a-2v"></a>我岂能以毕竟不生般若波罗蜜多，<a id="a-2w"></a>教诫教授毕竟不生诸菩萨摩诃萨？<a id="a-2x"></a>”</p>
  <p id="a2y">尔时，<a id="a-2z"></a>具寿善现复答舍利子言：<a id="a-30"></a>“如尊者所云，<a id="a-31"></a>何缘故说‘离毕竟不生，<a id="a-32"></a>亦无菩萨摩诃萨能行无上正等菩提’者，<a id="a-33"></a>舍利子，<a id="a-34"></a>诸菩萨摩诃萨修行般若波罗蜜多时，<a id="a-35"></a>不见般若波罗蜜多异毕竟不生，<a id="a-36"></a>亦不见菩萨摩诃萨异毕竟不生。<a id="a-37"></a>何以故？<a id="a-38"></a>若般若波罗蜜多、<a id="a-39"></a>若菩萨摩诃萨与毕竟不生无二、<a id="a-3A"></a>无二分故。</p>
  <p id="a3B">“舍利子，<a id="a-3C"></a>诸菩萨摩诃萨修行般若波罗蜜多时，<a id="a-3D"></a>亦不见色异毕竟不生，<a id="a-3E"></a>亦不见受、<a id="a-3F"></a>想、<a id="a-3G"></a>行、<a id="a-3H"></a>识异毕竟不生。<a id="a-3I"></a>何以故？<a id="a-3J"></a>色乃至识与毕竟不生无二、<a id="a-3K"></a>无二分故。</p>
  <p id="a3L">“舍利子，<a id="a-3M"></a>诸菩萨摩诃萨修行般若波罗蜜多时，<a id="a-3N"></a>亦不见眼处异毕竟不生，<a id="a-3O"></a>亦不见耳、<a id="a-3P"></a>鼻、<a id="a-3Q"></a>舌、<a id="a-3R"></a>身、<a id="a-3S"></a>意处异毕竟不生。<a id="a-3T"></a>何以故？<a id="a-3U"></a>眼处乃至意处与毕竟不生无二、<a id="a-3V"></a>无二分故。</p>
  <p id="a3W">“舍利子，<a id="a-3X"></a>诸菩萨摩诃萨修行般若波罗蜜多时，<a id="a-3Y"></a>亦不见色处异毕竟不生，<a id="a-3Z"></a>亦不见声、<a id="a-3a"></a>香、<a id="a-3b"></a>味、<a id="a-3c"></a>触、<a id="a-3d"></a>法处异毕竟不生。<a id="a-3e"></a>何以故？<a id="a-3f"></a>色处乃至法处与毕竟不生无二、<a id="a-3g"></a>无二分故。</p>
  <p id="a3h">“舍利子，<a id="a-3i"></a>诸菩萨摩诃萨修行般若波罗蜜多时，<a id="a-3j"></a>亦不见眼界异毕竟不生，<a id="a-3k"></a>亦不见色界、<a id="a-3l"></a>眼识界及眼触、<a id="a-3m"></a>眼触为缘所生诸受异毕竟不生。<a id="a-3n"></a>何以故？<a id="a-3o"></a>眼界乃至眼触为缘所生诸受与毕竟不生无二、<a id="a-3p"></a>无二分故。</p>
  <p id="a3q">“舍利子，<a id="a-3r"></a>诸菩萨摩诃萨修行般若波罗蜜多时，<a id="a-3s"></a>亦不见耳界异毕竟不生，<a id="a-3t"></a>亦不见声界、<a id="a-3u"></a>耳识界及耳触、<a id="a-3v"></a>耳触为缘所生诸受异毕竟不生。<a id="a-3w"></a>何以故？<a id="a-3x"></a>耳界乃至耳触为缘所生诸受与毕竟不生无二、<a id="a-3y"></a>无二分故。</p>
  <p id="a3z">“舍利子，<a id="a-40"></a>诸菩萨摩诃萨修行般若波罗蜜多时，<a id="a-41"></a>亦不见鼻界异毕竟不生，<a id="a-42"></a>亦不见香界、<a id="a-43"></a>鼻识界及鼻触、<a id="a-44"></a>鼻触为缘所生诸受异毕竟不生。<a id="a-45"></a>何以故？<a id="a-46"></a>鼻界乃至鼻触为缘所生诸受与毕竟不生无二、<a id="a-47"></a>无二分故。</p>
  <p id="a48">“舍利子，<a id="a-49"></a>诸菩萨摩诃萨修行般若波罗蜜多时，<a id="a-4A"></a>亦不见舌界异毕竟不生，<a id="a-4B"></a>亦不见味界、<a id="a-4C"></a>舌识界及舌触、<a id="a-4D"></a>舌触为缘所生诸受异毕竟不生。<a id="a-4E"></a>何以故？<a id="a-4F"></a>舌界乃至舌触为缘所生诸受与毕竟不生无二、<a id="a-4G"></a>无二分故。</p>
  <p id="a4H">“舍利子，<a id="a-4I"></a>诸菩萨摩诃萨修行般若波罗蜜多时，<a id="a-4J"></a>亦不见身界异毕竟不生，<a id="a-4K"></a>亦不见触界、<a id="a-4L"></a>身识界及身触、<a id="a-4M"></a>身触为缘所生诸受异毕竟不生。<a id="a-4N"></a>何以故？<a id="a-4O"></a>身界乃至身触为缘所生诸受与毕竟不生无二、<a id="a-4P"></a>无二分故。</p>
  <p id="a4Q">“舍利子，<a id="a-4R"></a>诸菩萨摩诃萨修行般若波罗蜜多时，<a id="a-4S"></a>亦不见意界异毕竟不生，<a id="a-4T"></a>亦不见法界、<a id="a-4U"></a>意识界及意触、<a id="a-4V"></a>意触为缘所生诸受异毕竟不生。<a id="a-4W"></a>何以故？<a id="a-4X"></a>意界乃至意触为缘所生诸受与毕竟不生无二、<a id="a-4Y"></a>无二分故。</p>
  <p id="a4Z">“舍利子，<a id="a-4a"></a>诸菩萨摩诃萨修行般若波罗蜜多时，<a id="a-4b"></a>亦不见地界异毕竟不生，<a id="a-4c"></a>亦不见水、<a id="a-4d"></a>火、<a id="a-4e"></a>风、<a id="a-4f"></a>空、<a id="a-4g"></a>识界异毕竟不生。<a id="a-4h"></a>何以故？<a id="a-4i"></a>地界乃至识界与毕竟不生无二、<a id="a-4j"></a>无二分故。</p>
  <p id="a4k">“舍利子，<a id="a-4l"></a>诸菩萨摩诃萨修行般若波罗蜜多时，<a id="a-4m"></a>亦不见苦圣谛异毕竟不生，<a id="a-4n"></a>亦不见集、<a id="a-4o"></a>灭、<a id="a-4p"></a>道圣谛异毕竟不生。<a id="a-4q"></a>何以故？<a id="a-4r"></a>苦圣谛乃至道圣谛与毕竟不生无二、<a id="a-4s"></a>无二分故。</p>
  <p id="a4t">“舍利子，<a id="a-4u"></a>诸菩萨摩诃萨修行般若波罗蜜多时，<a id="a-4v"></a>亦不见无明异毕竟不生，<a id="a-4w"></a>亦不见行、<a id="a-4x"></a>识、<a id="a-4y"></a>名色、<a id="a-4z"></a>六处、<a id="a-50"></a>触、<a id="a-51"></a>受、<a id="a-52"></a>爱、<a id="a-53"></a>取、<a id="a-54"></a>有、<a id="a-55"></a>生、<a id="a-56"></a>老死愁叹苦忧恼异毕竟不生。<a id="a-57"></a>何以故？<a id="a-58"></a>无明乃至老死愁叹苦忧恼与毕竟不生无二、<a id="a-59"></a>无二分故。</p>
  <p id="a5A">“舍利子，<a id="a-5B"></a>诸菩萨摩诃萨修行般若波罗蜜多时，<a id="a-5C"></a>亦不见内空异毕竟不生，<a id="a-5D"></a>亦不见外空、<a id="a-5E"></a>内外空、<a id="a-5F"></a>空空、<a id="a-5G"></a>大空、<a id="a-5H"></a>胜义空、<a id="a-5I"></a>有为空、<a id="a-5J"></a>无为空、<a id="a-5K"></a>毕竟空、<a id="a-5L"></a>无际空、<a id="a-5M"></a>散空、<a id="a-5N"></a>无变异空、<a id="a-5O"></a>本性空、<a id="a-5P"></a>自相空、<a id="a-5Q"></a>共相空、<a id="a-5R"></a>一切法空、<a id="a-5S"></a>不可得空、<a id="a-5T"></a>无性空、<a id="a-5U"></a>自性空、<a id="a-5V"></a>无性自性空异毕竟不生。<a id="a-5W"></a>何以故？<a id="a-5X"></a>内空乃至无性自性空与毕竟不生无二、<a id="a-5Y"></a>无二分故。</p>
  <p id="a5Z">“舍利子，<a id="a-5a"></a>诸菩萨摩诃萨修行般若波罗蜜多时，<a id="a-5b"></a>亦不见布施波罗蜜多异毕竟不生，<a id="a-5c"></a>亦不见净戒、<a id="a-5d"></a>安忍、<a id="a-5e"></a>精进、<a id="a-5f"></a>静虑、<a id="a-5g"></a>般若波罗蜜多异毕竟不生。<a id="a-5h"></a>何以故？<a id="a-5i"></a>布施乃至般若波罗蜜多与毕竟不生无二、<a id="a-5j"></a>无二分故。</p>
  <p id="a5k">“舍利子，<a id="a-5l"></a>诸菩萨摩诃萨修行般若波罗蜜多时，<a id="a-5m"></a>亦不见四静虑异毕竟不生，<a id="a-5n"></a>亦不见四无量、<a id="a-5o"></a>四无色定异毕竟不生。<a id="a-5p"></a>何以故？<a id="a-5q"></a>四静虑、<a id="a-5r"></a>四无量、<a id="a-5s"></a>四无色定与毕竟不生无二、<a id="a-5t"></a>无二分故。</p>
  <p id="a5u">“舍利子，<a id="a-5v"></a>诸菩萨摩诃萨修行般若波罗蜜多时，<a id="a-5w"></a>亦不见八解脱异毕竟不生，<a id="a-5x"></a>亦不见八胜处、<a id="a-5y"></a>九次第定、<a id="a-5z"></a>十遍处异毕竟不生。<a id="a-60"></a>何以故？<a id="a-61"></a>八解脱乃至十遍处与毕竟不生无二、<a id="a-62"></a>无二分故。</p>
  <p id="a63">“舍利子，<a id="a-64"></a>诸菩萨摩诃萨修行般若波罗蜜多时，<a id="a-65"></a>亦不见四念住异毕竟不生，<a id="a-66"></a>亦不见四正断、<a id="a-67"></a>四神足、<a id="a-68"></a>五根、<a id="a-69"></a>五力、<a id="a-6A"></a>七等觉支、<a id="a-6B"></a>八圣道支异毕竟不生。<a id="a-6C"></a>何以故？<a id="a-6D"></a>四念住乃至八圣道支与毕竟不生无二、<a id="a-6E"></a>无二分故。</p>
  <p id="a6F">“舍利子，<a id="a-6G"></a>诸菩萨摩诃萨修行般若波罗蜜多时，<a id="a-6H"></a>亦不见空解脱门异毕竟不生，<a id="a-6I"></a>亦不见无相、<a id="a-6J"></a>无愿解脱门异毕竟不生。<a id="a-6K"></a>何以故？<a id="a-6L"></a>空解脱门、<a id="a-6M"></a>无相、<a id="a-6N"></a>无愿解脱门与毕竟不生无二、<a id="a-6O"></a>无二分故。</p>
  <p id="a6P">“舍利子，<a id="a-6Q"></a>诸菩萨摩诃萨修行般若波罗蜜多时，<a id="a-6R"></a>亦不见五眼异毕竟不生，<a id="a-6S"></a>亦不见六神通异毕竟不生。<a id="a-6T"></a>何以故？<a id="a-6U"></a>五眼、<a id="a-6V"></a>六神通与毕竟不生无二、<a id="a-6W"></a>无二分故。</p>
  <p id="a6X">“舍利子，<a id="a-6Y"></a>诸菩萨摩诃萨修行般若波罗蜜多时，<a id="a-6Z"></a>亦不见佛十力异毕竟不生，<a id="a-6a"></a>亦不见四无所畏、<a id="a-6b"></a>四无礙解、<a id="a-6c"></a>大慈、<a id="a-6d"></a>大悲、<a id="a-6e"></a>大喜、<a id="a-6f"></a>大舍、<a id="a-6g"></a>十八佛不共法异毕竟不生。<a id="a-6h"></a>何以故？<a id="a-6i"></a>佛十力乃至十八佛不共法与毕竟不生无二、<a id="a-6j"></a>无二分故。</p>
  <p id="a6k">“舍利子，<a id="a-6l"></a>诸菩萨摩诃萨修行般若波罗蜜多时，<a id="a-6m"></a>亦不见一切智异毕竟不生，<a id="a-6n"></a>亦不见道相智、<a id="a-6o"></a>一切相智异毕竟不生。<a id="a-6p"></a>何以故？<a id="a-6q"></a>一切智、<a id="a-6r"></a>道相智、<a id="a-6s"></a>一切相智与毕竟不生无二、<a id="a-6t"></a>无二分故。</p>
  <p id="a6u">“舍利子，<a id="a-6v"></a>诸菩萨摩诃萨修行般若波罗蜜多时，<a id="a-6w"></a>亦不见无忘失法异毕竟不生，<a id="a-6x"></a>亦不见恒住舍性异毕竟不生。<a id="a-6y"></a>何以故？<a id="a-6z"></a>无忘失法、<a id="a-70"></a>恒住舍性与毕竟不生无二、<a id="a-71"></a>无二分故。</p>
  <p id="a72">“舍利子，<a id="a-73"></a>诸菩萨摩诃萨修行般若波罗蜜多时，<a id="a-74"></a>亦不见一切陀罗尼门异毕竟不生，<a id="a-75"></a>亦不见一切三摩地门异毕竟不生。<a id="a-76"></a>何以故？<a id="a-77"></a>一切陀罗尼门、<a id="a-78"></a>一切三摩地门与毕竟不生无二、<a id="a-79"></a>无二分故。</p>
  <p id="a7A">“舍利子，<a id="a-7B"></a>诸菩萨摩诃萨修行般若波罗蜜多时，<a id="a-7C"></a>亦不见极喜地异毕竟不生，<a id="a-7D"></a>亦不见离垢地、<a id="a-7E"></a>发光地、<a id="a-7F"></a>焰慧地、<a id="a-7G"></a>极难胜地、<a id="a-7H"></a>现前地、<a id="a-7I"></a>远行地、<a id="a-7J"></a>不动地、<a id="a-7K"></a>善慧地、<a id="a-7L"></a>法云地异毕竟不生。<a id="a-7M"></a>何以故？<a id="a-7N"></a>极喜地乃至法云地与毕竟不生无二、<a id="a-7O"></a>无二分故。</p>
  <p id="a7P">“舍利子，<a id="a-7Q"></a>诸菩萨摩诃萨修行般若波罗蜜多时，<a id="a-7R"></a>亦不见异生地异毕竟不生，<a id="a-7S"></a>亦不见种性地、<a id="a-7T"></a>第八地、<a id="a-7U"></a>具见地、<a id="a-7V"></a>薄地、<a id="a-7W"></a>离欲地、<a id="a-7X"></a>已办地、<a id="a-7Y"></a>独觉地、<a id="a-7Z"></a>菩萨地、<a id="a-7a"></a>如来地异毕竟不生。<a id="a-7b"></a>何以故？<a id="a-7c"></a>异生地乃至如来地与毕竟不生无二、<a id="a-7d"></a>无二分故。</p>
  <p id="a7e">“舍利子，<a id="a-7f"></a>诸菩萨摩诃萨修行般若波罗蜜多时，<a id="a-7g"></a>亦不见声闻乘异毕竟不生，<a id="a-7h"></a>亦不见独觉乘、<a id="a-7i"></a>大乘异毕竟不生。<a id="a-7j"></a>何以故？<a id="a-7k"></a>声闻乘、<a id="a-7l"></a>独觉乘、<a id="a-7m"></a>大乘与毕竟不生无二、<a id="a-7n"></a>无二分故。</p>
  <p id="a7o">“舍利子，<a id="a-7p"></a>由此缘故我作是说：<a id="a-7q"></a>离毕竟不生，<a id="a-7r"></a>亦无菩萨能行无上正等菩提。<a id="a-7s"></a>”</p>
  <p id="a7t">尔时，<a id="a-7u"></a>具寿善现复答舍利子言：<a id="a-7v"></a>“如尊者所云，<a id="a-7w"></a>何缘故说‘若菩萨摩诃萨闻作是说，<a id="a-7x"></a>其心不惊，<a id="a-7y"></a>不恐、<a id="a-7z"></a>不怖、<a id="a-80"></a>不沉、<a id="a-81"></a>不没亦不忧悔，<a id="a-82"></a>当知是菩萨摩诃萨能行般若波罗蜜多’者，<a id="a-83"></a>舍利子，<a id="a-84"></a>诸菩萨摩诃萨修行般若波罗蜜多时，<a id="a-85"></a>不见诸法有觉有用，<a id="a-86"></a>见一切法如幻事、<a id="a-87"></a>如梦境、<a id="a-88"></a>如像、<a id="a-89"></a>如响、<a id="a-8A"></a>如光影、<a id="a-8B"></a>如阳焰、<a id="a-8C"></a>如空华、<a id="a-8D"></a>如寻香城、<a id="a-8E"></a>如变化事都非实有，<a id="a-8F"></a>闻说诸法本性皆空，<a id="a-8G"></a>深心欢喜。<a id="a-8H"></a>舍利子，<a id="a-8I"></a>由此缘故我作是说：<a id="a-8J"></a>若菩萨摩诃萨闻作是说，<a id="a-8K"></a>其心不惊、<a id="a-8L"></a>不恐、<a id="a-8M"></a>不怖、<a id="a-8N"></a>不沉、<a id="a-8O"></a>不没亦不忧悔，<a id="a-8P"></a>当知是菩萨摩诃萨能行般若波罗蜜多。<a id="a-8Q"></a>”</p>
  <p data-pb></p>
  <h2 id="a8R">初分观行品第十九之一</h2>
  <p id="a8S">尔时，<a id="a-8T"></a>具寿善现白佛言：<a id="a-8U"></a>“世尊，<a id="a-8V"></a>诸菩萨摩诃萨修行般若波罗蜜多观诸法时，<a id="a-8W"></a>于色不受不取不执不著，<a id="a-8X"></a>亦不施设为色；<a id="a-8Y"></a>于受、<a id="a-8Z"></a>想、<a id="a-8a"></a>行、<a id="a-8b"></a>识不受不取不执不著，<a id="a-8c"></a>亦不施设为受、<a id="a-8d"></a>想、<a id="a-8e"></a>行、<a id="a-8f"></a>识。</p>
  <p id="a8g">“世尊，<a id="a-8h"></a>诸菩萨摩诃萨修行般若波罗蜜多观诸法时，<a id="a-8i"></a>于眼处不受不取不执不著，<a id="a-8j"></a>亦不施设为眼处；<a id="a-8k"></a>于耳、<a id="a-8l"></a>鼻、<a id="a-8m"></a>舌、<a id="a-8n"></a>身、<a id="a-8o"></a>意处不受不取不执不著，<a id="a-8p"></a>亦不施设为耳、<a id="a-8q"></a>鼻、<a id="a-8r"></a>舌、<a id="a-8s"></a>身、<a id="a-8t"></a>意处。</p>
  <p id="a8u">“世尊，<a id="a-8v"></a>诸菩萨摩诃萨修行般若波罗蜜多观诸法时，<a id="a-8w"></a>于色处不受不取不执不著，<a id="a-8x"></a>亦不施设为色处；<a id="a-8y"></a>于声、<a id="a-8z"></a>香、<a id="a-90"></a>味、<a id="a-91"></a>触、<a id="a-92"></a>法处不受不取不执不著，<a id="a-93"></a>亦不施设为声、<a id="a-94"></a>香、<a id="a-95"></a>味、<a id="a-96"></a>触、<a id="a-97"></a>法处。</p>
  <p id="a98">“世尊，<a id="a-99"></a>诸菩萨摩诃萨修行般若波罗蜜多观诸法时，<a id="a-9A"></a>于眼界不受不取不执不著，<a id="a-9B"></a>亦不施设为眼界；<a id="a-9C"></a>于色界、<a id="a-9D"></a>眼识界及眼触、<a id="a-9E"></a>眼触为缘所生诸受不受不取不执不著，<a id="a-9F"></a>亦不施设为色界乃至眼触为缘所生诸受。</p>
  <p id="a9G">“世尊，<a id="a-9H"></a>诸菩萨摩诃萨修行般若波罗蜜多观诸法时，<a id="a-9I"></a>于耳界不受不取不执不著，<a id="a-9J"></a>亦不施设为耳界；<a id="a-9K"></a>于声界、<a id="a-9L"></a>耳识界及耳触、<a id="a-9M"></a>耳触为缘所生诸受不受不取不执不著，<a id="a-9N"></a>亦不施设为声界乃至耳触为缘所生诸受。</p>
  <p id="a9O">“世尊，<a id="a-9P"></a>诸菩萨摩诃萨修行般若波罗蜜多观诸法时，<a id="a-9Q"></a>于鼻界不受不取不执不著，<a id="a-9R"></a>亦不施设为鼻界；<a id="a-9S"></a>于香界、<a id="a-9T"></a>鼻识界及鼻触、<a id="a-9U"></a>鼻触为缘所生诸受不受不取不执不著，<a id="a-9V"></a>亦不施设为香界乃至鼻触为缘所生诸受。</p>
  <p id="a9W">“世尊，<a id="a-9X"></a>诸菩萨摩诃萨修行般若波罗蜜多观诸法时，<a id="a-9Y"></a>于舌界不受不取不执不著，<a id="a-9Z"></a>亦不施设为舌界；<a id="a-9a"></a>于味界、<a id="a-9b"></a>舌识界及舌触、<a id="a-9c"></a>舌触为缘所生诸受不受不取不执不著，<a id="a-9d"></a>亦不施设为味界乃至舌触为缘所生诸受。</p>
  <p id="a9e">“世尊，<a id="a-9f"></a>诸菩萨摩诃萨修行般若波罗蜜多观诸法时，<a id="a-9g"></a>于身界不受不取不执不著，<a id="a-9h"></a>亦不施设为身界；<a id="a-9i"></a>于触界、<a id="a-9j"></a>身识界及身触、<a id="a-9k"></a>身触为缘所生诸受不受不取不执不著，<a id="a-9l"></a>亦不施设为触界乃至身触为缘所生诸受。</p>
  <p id="a9m">“世尊，<a id="a-9n"></a>诸菩萨摩诃萨修行般若波罗蜜多观诸法时，<a id="a-9o"></a>于意界不受不取不执不著，<a id="a-9p"></a>亦不施设为意界；<a id="a-9q"></a>于法界、<a id="a-9r"></a>意识界及意触、<a id="a-9s"></a>意触为缘所生诸受不受不取不执不著，<a id="a-9t"></a>亦不施设为法界乃至意触为缘所生诸受。</p>
  <p id="a9u">“世尊，<a id="a-9v"></a>诸菩萨摩诃萨修行般若波罗蜜多观诸法时，<a id="a-9w"></a>于地界不受不取不执不著，<a id="a-9x"></a>亦不施设为地界；<a id="a-9y"></a>于水、<a id="a-9z"></a>火、<a id="a-A0"></a>风、<a id="a-A1"></a>空、<a id="a-A2"></a>识界不受不取不执不著，<a id="a-A3"></a>亦不施设为水、<a id="a-A4"></a>火、<a id="a-A5"></a>风、<a id="a-A6"></a>空、<a id="a-A7"></a>识界。</p>
  <p id="aA8">“世尊，<a id="a-A9"></a>诸菩萨摩诃萨修行般若波罗蜜多观诸法时，<a id="a-AA"></a>于苦圣谛不受不取不执不著，<a id="a-AB"></a>亦不施设为苦圣谛；<a id="a-AC"></a>于集、<a id="a-AD"></a>灭、<a id="a-AE"></a>道圣谛不受不取不执不著，<a id="a-AF"></a>亦不施设为集、<a id="a-AG"></a>灭、<a id="a-AH"></a>道圣谛。</p>
  <p id="aAI">“世尊，<a id="a-AJ"></a>诸菩萨摩诃萨修行般若波罗蜜多观诸法时，<a id="a-AK"></a>于无明不受不取不执不著，<a id="a-AL"></a>亦不施设为无明；<a id="a-AM"></a>于行、<a id="a-AN"></a>识、<a id="a-AO"></a>名色、<a id="a-AP"></a>六处、<a id="a-AQ"></a>触、<a id="a-AR"></a>受、<a id="a-AS"></a>爱、<a id="a-AT"></a>取、<a id="a-AU"></a>有、<a id="a-AV"></a>生、<a id="a-AW"></a>老死愁叹苦忧恼不受不取不执不著，<a id="a-AX"></a>亦不施设为行乃至老死愁叹苦忧恼。</p>
  <p id="aAY">“世尊，<a id="a-AZ"></a>诸菩萨摩诃萨修行般若波罗蜜多观诸法时，<a id="a-Aa"></a>于内空不受不取不执不著，<a id="a-Ab"></a>亦不施设为内空；<a id="a-Ac"></a>于外空、<a id="a-Ad"></a>内外空、<a id="a-Ae"></a>空空、<a id="a-Af"></a>大空、<a id="a-Ag"></a>胜义空、<a id="a-Ah"></a>有为空、<a id="a-Ai"></a>无为空、<a id="a-Aj"></a>毕竟空、<a id="a-Ak"></a>无际空、<a id="a-Al"></a>散空、<a id="a-Am"></a>无变异空、<a id="a-An"></a>本性空、<a id="a-Ao"></a>自相空、<a id="a-Ap"></a>共相空、<a id="a-Aq"></a>一切法空、<a id="a-Ar"></a>不可得空、<a id="a-As"></a>无性空、<a id="a-At"></a>自性空、<a id="a-Au"></a>无性自性空不受不取不执不著，<a id="a-Av"></a>亦不施设为外空乃至无性自性空。</p>
  <p id="aAw">“世尊，<a id="a-Ax"></a>诸菩萨摩诃萨修行般若波罗蜜多观诸法时，<a id="a-Ay"></a>于布施波罗蜜多不受不取不执不著，<a id="a-Az"></a>亦不施设为布施波罗蜜多；<a id="a-B0"></a>于净戒、<a id="a-B1"></a>安忍、<a id="a-B2"></a>精进、<a id="a-B3"></a>静虑、<a id="a-B4"></a>般若波罗蜜多不受不取不执不著，<a id="a-B5"></a>亦不施设为净戒、<a id="a-B6"></a>安忍、<a id="a-B7"></a>精进、<a id="a-B8"></a>静虑、<a id="a-B9"></a>般若波罗蜜多。</p>
  <p id="aBA">“世尊，<a id="a-BB"></a>诸菩萨摩诃萨修行般若波罗蜜多观诸法时，<a id="a-BC"></a>于四静虑不受不取不执不著，<a id="a-BD"></a>亦不施设为四静虑；<a id="a-BE"></a>于四无量、<a id="a-BF"></a>四无色定不受不取不执不著，<a id="a-BG"></a>亦不施设为四无量、<a id="a-BH"></a>四无色定。</p>
  <p id="aBI">“世尊，<a id="a-BJ"></a>诸菩萨摩诃萨修行般若波罗蜜多观诸法时，<a id="a-BK"></a>于八解脱不受不取不执不著，<a id="a-BL"></a>亦不施设为八解脱；<a id="a-BM"></a>于八胜处、<a id="a-BN"></a>九次第定、<a id="a-BO"></a>十遍处不受不取不执不著，<a id="a-BP"></a>亦不施设为八胜处、<a id="a-BQ"></a>九次第定、<a id="a-BR"></a>十遍处。</p>
  <p id="aBS">“世尊，<a id="a-BT"></a>诸菩萨摩诃萨修行般若波罗蜜多观诸法时，<a id="a-BU"></a>于四念住不受不取不执不著，<a id="a-BV"></a>亦不施设为四念住；<a id="a-BW"></a>于四正断、<a id="a-BX"></a>四神足、<a id="a-BY"></a>五根、<a id="a-BZ"></a>五力、<a id="a-Ba"></a>七等觉支、<a id="a-Bb"></a>八圣道支不受不取不执不著，<a id="a-Bc"></a>亦不施设为四正断乃至八圣道支。</p>
  <p id="aBd">“世尊，<a id="a-Be"></a>诸菩萨摩诃萨修行般若波罗蜜多观诸法时，<a id="a-Bf"></a>于空解脱门不受不取不执不著，<a id="a-Bg"></a>亦不施设为空解脱门；<a id="a-Bh"></a>于无相、<a id="a-Bi"></a>无愿解脱门不受不取不执不著，<a id="a-Bj"></a>亦不施设为无相、<a id="a-Bk"></a>无愿解脱门。</p>
  <p id="aBl">“世尊，<a id="a-Bm"></a>诸菩萨摩诃萨修行般若波罗蜜多观诸法时，<a id="a-Bn"></a>于五眼不受不取不执不著，<a id="a-Bo"></a>亦不施设为五眼；<a id="a-Bp"></a>于六神通不受不取不执不著，<a id="a-Bq"></a>亦不施设为六神通。</p>
  <p id="aBr">“世尊，<a id="a-Bs"></a>诸菩萨摩诃萨修行般若波罗蜜多观诸法时，<a id="a-Bt"></a>于佛十力不受不取不执不著，<a id="a-Bu"></a>亦不施设为佛十力；<a id="a-Bv"></a>于四无所畏、<a id="a-Bw"></a>四无礙解、<a id="a-Bx"></a>大慈、<a id="a-By"></a>大悲、<a id="a-Bz"></a>大喜、<a id="a-C0"></a>大舍、<a id="a-C1"></a>十八佛不共法不受不取不执不著，<a id="a-C2"></a>亦不施设为四无所畏乃至十八佛不共法。</p>
  <p id="aC3">“世尊，<a id="a-C4"></a>诸菩萨摩诃萨修行般若波罗蜜多观诸法时，<a id="a-C5"></a>于真如不受不取不执不著，<a id="a-C6"></a>亦不施设为真如；<a id="a-C7"></a>于法界、<a id="a-C8"></a>法性、<a id="a-C9"></a>不虚妄性、<a id="a-CA"></a>不变异性、<a id="a-CB"></a>平等性、<a id="a-CC"></a>离生性、<a id="a-CD"></a>法定、<a id="a-CE"></a>法住、<a id="a-CF"></a>实际、<a id="a-CG"></a>虚空界、<a id="a-CH"></a>不思议界不受不取不执不著，<a id="a-CI"></a>亦不施设为法界乃至不思议界。</p>
  <p id="aCJ">“世尊，<a id="a-CK"></a>诸菩萨摩诃萨修行般若波罗蜜多观诸法时，<a id="a-CL"></a>于无上正等菩提不受不取不执不著，<a id="a-CM"></a>亦不施设为无上正等菩提；<a id="a-CN"></a>于一切智、<a id="a-CO"></a>道相智、<a id="a-CP"></a>一切相智不受不取不执不著，<a id="a-CQ"></a>亦不施设为一切智、<a id="a-CR"></a>道相智、<a id="a-CS"></a>一切相智。</p>
  <p id="aCT">“世尊，<a id="a-CU"></a>诸菩萨摩诃萨修行般若波罗蜜多观诸法时，<a id="a-CV"></a>于无忘失法不受不取不执不著，<a id="a-CW"></a>亦不施设为无忘失法；<a id="a-CX"></a>于恒住舍性不受不取不执不著，<a id="a-CY"></a>亦不施设为恒住舍性。</p>
  <p id="aCZ">“世尊，<a id="a-Ca"></a>诸菩萨摩诃萨修行般若波罗蜜多观诸法时，<a id="a-Cb"></a>于一切陀罗尼门不受不取不执不著，<a id="a-Cc"></a>亦不施设为一切陀罗尼门；<a id="a-Cd"></a>于一切三摩地门不受不取不执不著，<a id="a-Ce"></a>亦不施设为一切三摩地门。</p>
  <p id="aCf">“世尊，<a id="a-Cg"></a>诸菩萨摩诃萨修行般若波罗蜜多时，<a id="a-Ch"></a>不见色。<a id="a-Ci"></a>何以故？<a id="a-Cj"></a>以色性空无生灭故。<a id="a-Ck"></a>不见受、<a id="a-Cl"></a>想、<a id="a-Cm"></a>行、<a id="a-Cn"></a>识。<a id="a-Co"></a>何以故？<a id="a-Cp"></a>以受、<a id="a-Cq"></a>想、<a id="a-Cr"></a>行、<a id="a-Cs"></a>识性空无生灭故。</p>
  <p id="aCt">“世尊，<a id="a-Cu"></a>诸菩萨摩诃萨修行般若波罗蜜多时，<a id="a-Cv"></a>不见眼处。<a id="a-Cw"></a>何以故？<a id="a-Cx"></a>以眼处性空无生灭故。<a id="a-Cy"></a>不见耳、<a id="a-Cz"></a>鼻、<a id="a-D0"></a>舌、<a id="a-D1"></a>身、<a id="a-D2"></a>意处。<a id="a-D3"></a>何以故？<a id="a-D4"></a>以耳、<a id="a-D5"></a>鼻、<a id="a-D6"></a>舌、<a id="a-D7"></a>身、<a id="a-D8"></a>意处性空无生灭故。</p>
  <p id="aD9">“世尊，<a id="a-DA"></a>诸菩萨摩诃萨修行般若波罗蜜多时，<a id="a-DB"></a>不见色处。<a id="a-DC"></a>何以故？<a id="a-DD"></a>以色处性空无生灭故。<a id="a-DE"></a>不见声、<a id="a-DF"></a>香、<a id="a-DG"></a>味、<a id="a-DH"></a>触、<a id="a-DI"></a>法处。<a id="a-DJ"></a>何以故？<a id="a-DK"></a>以声、<a id="a-DL"></a>香、<a id="a-DM"></a>味、<a id="a-DN"></a>触、<a id="a-DO"></a>法处性空无生灭故。</p>
  <p id="aDP">“世尊，<a id="a-DQ"></a>诸菩萨摩诃萨修行般若波罗蜜多时，<a id="a-DR"></a>不见眼界。<a id="a-DS"></a>何以故？<a id="a-DT"></a>以眼界性空无生灭故。<a id="a-DU"></a>不见色界、<a id="a-DV"></a>眼识界及眼触、<a id="a-DW"></a>眼触为缘所生诸受。<a id="a-DX"></a>何以故？<a id="a-DY"></a>以色界乃至眼触为缘所生诸受性空无生灭故。</p>
  <p id="aDZ">“世尊，<a id="a-Da"></a>诸菩萨摩诃萨修行般若波罗蜜多时，<a id="a-Db"></a>不见耳界。<a id="a-Dc"></a>何以故？<a id="a-Dd"></a>以耳界性空无生灭故。<a id="a-De"></a>不见声界、<a id="a-Df"></a>耳识界及耳触、<a id="a-Dg"></a>耳触为缘所生诸受。<a id="a-Dh"></a>何以故？<a id="a-Di"></a>以声界乃至耳触为缘所生诸受性空无生灭故。</p>
  <p id="aDj">“世尊，<a id="a-Dk"></a>诸菩萨摩诃萨修行般若波罗蜜多时，<a id="a-Dl"></a>不见鼻界。<a id="a-Dm"></a>何以故？<a id="a-Dn"></a>以鼻界性空无生灭故。<a id="a-Do"></a>不见香界、<a id="a-Dp"></a>鼻识界及鼻触、<a id="a-Dq"></a>鼻触为缘所生诸受。<a id="a-Dr"></a>何以故？<a id="a-Ds"></a>以香界乃至鼻触为缘所生诸受性空无生灭故。</p>
  <p id="aDt">“世尊，<a id="a-Du"></a>诸菩萨摩诃萨修行般若波罗蜜多时，<a id="a-Dv"></a>不见舌界。<a id="a-Dw"></a>何以故？<a id="a-Dx"></a>以舌界性空无生灭故。<a id="a-Dy"></a>不见味界、<a id="a-Dz"></a>舌识界及舌触、<a id="a-E0"></a>舌触为缘所生诸受。<a id="a-E1"></a>何以故？<a id="a-E2"></a>以味界乃至舌触为缘所生诸受性空无生灭故。</p>
  <p id="aE3">“世尊，<a id="a-E4"></a>诸菩萨摩诃萨修行般若波罗蜜多时，<a id="a-E5"></a>不见身界。<a id="a-E6"></a>何以故？<a id="a-E7"></a>以身界性空无生灭故。<a id="a-E8"></a>不见触界、<a id="a-E9"></a>身识界及身触、<a id="a-EA"></a>身触为缘所生诸受。<a id="a-EB"></a>何以故？<a id="a-EC"></a>以触界乃至身触为缘所生诸受性空无生灭故。</p>
  <p id="aED">“世尊，<a id="a-EE"></a>诸菩萨摩诃萨修行般若波罗蜜多时，<a id="a-EF"></a>不见意界。<a id="a-EG"></a>何以故？<a id="a-EH"></a>以意界性空无生灭故。<a id="a-EI"></a>不见法界、<a id="a-EJ"></a>意识界及意触、<a id="a-EK"></a>意触为缘所生诸受。<a id="a-EL"></a>何以故？<a id="a-EM"></a>以法界乃至意触为缘所生诸受性空无生灭故。</p>
  <p id="aEN">“世尊，<a id="a-EO"></a>诸菩萨摩诃萨修行般若波罗蜜多时，<a id="a-EP"></a>不见地界。<a id="a-EQ"></a>何以故？<a id="a-ER"></a>以地界性空无生灭故。<a id="a-ES"></a>不见水、<a id="a-ET"></a>火、<a id="a-EU"></a>风、<a id="a-EV"></a>空、<a id="a-EW"></a>识界。<a id="a-EX"></a>何以故？<a id="a-EY"></a>以水、<a id="a-EZ"></a>火、<a id="a-Ea"></a>风、<a id="a-Eb"></a>空、<a id="a-Ec"></a>识界性空无生灭故。</p>
  <p id="aEd">“世尊，<a id="a-Ee"></a>诸菩萨摩诃萨修行般若波罗蜜多时，<a id="a-Ef"></a>不见苦圣谛。<a id="a-Eg"></a>何以故？<a id="a-Eh"></a>以苦圣谛性空无生灭故。<a id="a-Ei"></a>不见集、<a id="a-Ej"></a>灭、<a id="a-Ek"></a>道圣谛。<a id="a-El"></a>何以故？<a id="a-Em"></a>以集、<a id="a-En"></a>灭、<a id="a-Eo"></a>圣道谛性空无生灭故。</p>
  <p id="aEp">“世尊，<a id="a-Eq"></a>诸菩萨摩诃萨修行般若波罗蜜多时，<a id="a-Er"></a>不见无明。<a id="a-Es"></a>何以故？<a id="a-Et"></a>以无明性空无生灭故。<a id="a-Eu"></a>不见行、<a id="a-Ev"></a>识、<a id="a-Ew"></a>名色、<a id="a-Ex"></a>六处、<a id="a-Ey"></a>触、<a id="a-Ez"></a>受、<a id="a-F0"></a>爱、<a id="a-F1"></a>取、<a id="a-F2"></a>有、<a id="a-F3"></a>生、<a id="a-F4"></a>老死愁叹苦忧恼。<a id="a-F5"></a>何以故？<a id="a-F6"></a>以行乃至老死愁叹苦忧恼性空无生灭故。</p>
  <p id="aF7">“世尊，<a id="a-F8"></a>诸菩萨摩诃萨修行般若波罗蜜多时，<a id="a-F9"></a>不见内空。<a id="a-FA"></a>何以故？<a id="a-FB"></a>以内空性空无生灭故。<a id="a-FC"></a>不见外空、<a id="a-FD"></a>内外空、<a id="a-FE"></a>空空、<a id="a-FF"></a>大空、<a id="a-FG"></a>胜义空、<a id="a-FH"></a>有为空、<a id="a-FI"></a>无为空、<a id="a-FJ"></a>毕竟空、<a id="a-FK"></a>无际空、<a id="a-FL"></a>散空、<a id="a-FM"></a>无变异空、<a id="a-FN"></a>本性空、<a id="a-FO"></a>自相空、<a id="a-FP"></a>共相空、<a id="a-FQ"></a>一切法空、<a id="a-FR"></a>不可得空、<a id="a-FS"></a>无性空、<a id="a-FT"></a>自性空、<a id="a-FU"></a>无性自性空。<a id="a-FV"></a>何以故？<a id="a-FW"></a>以外空乃至无性自性空性空无生灭故。</p>
  <p id="aFX">“世尊，<a id="a-FY"></a>诸菩萨摩诃萨修行般若波罗蜜多时，<a id="a-FZ"></a>不见布施波罗蜜多。<a id="a-Fa"></a>何以故？<a id="a-Fb"></a>以布施波罗蜜多性空无生灭故。<a id="a-Fc"></a>不见净戒、<a id="a-Fd"></a>安忍、<a id="a-Fe"></a>精进、<a id="a-Ff"></a>静虑、<a id="a-Fg"></a>般若波罗蜜多。<a id="a-Fh"></a>何以故？<a id="a-Fi"></a>以净戒、<a id="a-Fj"></a>安忍、<a id="a-Fk"></a>精进、<a id="a-Fl"></a>静虑、<a id="a-Fm"></a>般若波罗蜜多性空无生灭故。</p>
  <p id="aFn">“世尊，<a id="a-Fo"></a>诸菩萨摩诃萨修行般若波罗蜜多时，<a id="a-Fp"></a>不见四静虑。<a id="a-Fq"></a>何以故？<a id="a-Fr"></a>以四静虑性空无生灭故。<a id="a-Fs"></a>不见四无量、<a id="a-Ft"></a>四无色定。<a id="a-Fu"></a>何以故？<a id="a-Fv"></a>以四无量、<a id="a-Fw"></a>四无色定性空无生灭故。</p>
  <p id="aFx">“世尊，<a id="a-Fy"></a>诸菩萨摩诃萨修行般若波罗蜜多时，<a id="a-Fz"></a>不见八解脱。<a id="a-G0"></a>何以故？<a id="a-G1"></a>以八解脱性空无生灭故。<a id="a-G2"></a>不见八胜处、<a id="a-G3"></a>九次第定、<a id="a-G4"></a>十遍处。<a id="a-G5"></a>何以故？<a id="a-G6"></a>以八胜处、<a id="a-G7"></a>九次第定、<a id="a-G8"></a>十遍处性空无生灭故。</p>
  <p id="aG9">“世尊，<a id="a-GA"></a>诸菩萨摩诃萨修行般若波罗蜜多时，<a id="a-GB"></a>不见四念住。<a id="a-GC"></a>何以故？<a id="a-GD"></a>以四念住性空无生灭故。<a id="a-GE"></a>不见四正断、<a id="a-GF"></a>四神足、<a id="a-GG"></a>五根、<a id="a-GH"></a>五力、<a id="a-GI"></a>七等觉支、<a id="a-GJ"></a>八圣道支。<a id="a-GK"></a>何以故？<a id="a-GL"></a>以四正断乃至八圣道支性空无生灭故。</p>
  <p id="aGM">“世尊，<a id="a-GN"></a>诸菩萨摩诃萨修行般若波罗蜜多时，<a id="a-GO"></a>不见空解脱门。<a id="a-GP"></a>何以故？<a id="a-GQ"></a>以空解脱门性空无生灭故。<a id="a-GR"></a>不见无相、<a id="a-GS"></a>无愿解脱门。<a id="a-GT"></a>何以故？<a id="a-GU"></a>以无相、<a id="a-GV"></a>无愿解脱门性空无生灭故。</p>
  <p id="aGW">“世尊，<a id="a-GX"></a>诸菩萨摩诃萨修行般若波罗蜜多时，<a id="a-GY"></a>不见五眼。<a id="a-GZ"></a>何以故？<a id="a-Ga"></a>以五眼性空无生灭故。<a id="a-Gb"></a>不见六神通。<a id="a-Gc"></a>何以故？<a id="a-Gd"></a>以六神通性空无生灭故。</p>
  <p id="aGe">“世尊，<a id="a-Gf"></a>诸菩萨摩诃萨修行般若波罗蜜多时，<a id="a-Gg"></a>不见佛十力。<a id="a-Gh"></a>何以故？<a id="a-Gi"></a>以佛十力性空无生灭故。<a id="a-Gj"></a>不见四无所畏、<a id="a-Gk"></a>四无礙解、<a id="a-Gl"></a>大慈、<a id="a-Gm"></a>大悲、<a id="a-Gn"></a>大喜、<a id="a-Go"></a>大舍、<a id="a-Gp"></a>十八佛不共法。<a id="a-Gq"></a>何以故？<a id="a-Gr"></a>以四无所畏乃至十八佛不共法性空无生灭故。</p>
  <p id="aGs">“世尊，<a id="a-Gt"></a>诸菩萨摩诃萨修行般若波罗蜜多时，<a id="a-Gu"></a>不见真如。<a id="a-Gv"></a>何以故？<a id="a-Gw"></a>以真如性空无生灭故。<a id="a-Gx"></a>不见法界、<a id="a-Gy"></a>法性、<a id="a-Gz"></a>不虚妄性、<a id="a-H0"></a>不变异性、<a id="a-H1"></a>平等性、<a id="a-H2"></a>离生性、<a id="a-H3"></a>法定、<a id="a-H4"></a>法住、<a id="a-H5"></a>实际、<a id="a-H6"></a>虚空界、<a id="a-H7"></a>不思议界。<a id="a-H8"></a>何以故？<a id="a-H9"></a>以法界乃至不思议界性空无生灭故。</p>
  <p id="aHA">“世尊，<a id="a-HB"></a>诸菩萨摩诃萨修行般若波罗蜜多时，<a id="a-HC"></a>不见无上正等菩提。<a id="a-HD"></a>何以故？<a id="a-HE"></a>以无上正等菩提性空无生灭故。<a id="a-HF"></a>不见一切智、<a id="a-HG"></a>道相智、<a id="a-HH"></a>一切相智。<a id="a-HI"></a>何以故？<a id="a-HJ"></a>以一切智、<a id="a-HK"></a>道相智、<a id="a-HL"></a>一切相智性空无生灭故。</p>
  <p id="aHM">“世尊，<a id="a-HN"></a>诸菩萨摩诃萨修行般若波罗蜜多时，<a id="a-HO"></a>不见无忘失法。<a id="a-HP"></a>何以故？<a id="a-HQ"></a>以无忘失法性空无生灭故。<a id="a-HR"></a>不见恒住舍性。<a id="a-HS"></a>何以故？<a id="a-HT"></a>以恒住舍性性空无生灭故。</p>
  <p id="aHU">“世尊，<a id="a-HV"></a>诸菩萨摩诃萨修行般若波罗蜜多时，<a id="a-HW"></a>不见一切陀罗尼门。<a id="a-HX"></a>何以故？<a id="a-HY"></a>以一切陀罗尼门性空无生灭故。<a id="a-HZ"></a>不见一切三摩地门。<a id="a-Ha"></a>何以故？<a id="a-Hb"></a>以一切三摩地门性空无生灭故。</p>
  <p id="aHc">“世尊，<a id="a-Hd"></a>色不生则非色，<a id="a-He"></a>受、<a id="a-Hf"></a>想、<a id="a-Hg"></a>行、<a id="a-Hh"></a>识不生则非受、<a id="a-Hi"></a>想、<a id="a-Hj"></a>行、<a id="a-Hk"></a>识。<a id="a-Hl"></a>所以者何？<a id="a-Hm"></a>色与不生无二、<a id="a-Hn"></a>无二分，<a id="a-Ho"></a>受、<a id="a-Hp"></a>想、<a id="a-Hq"></a>行、<a id="a-Hr"></a>识与不生无二、<a id="a-Hs"></a>无二分。<a id="a-Ht"></a>何以故？<a id="a-Hu"></a>以不生法非一、<a id="a-Hv"></a>非二、<a id="a-Hw"></a>非多、<a id="a-Hx"></a>非异，<a id="a-Hy"></a>是故色不生则非色，<a id="a-Hz"></a>受、<a id="a-I0"></a>想、<a id="a-I1"></a>行、<a id="a-I2"></a>识不生则非受、<a id="a-I3"></a>想、<a id="a-I4"></a>行、<a id="a-I5"></a>识。</p>
  <p id="aI6">“世尊，<a id="a-I7"></a>眼处不生则非眼处，<a id="a-I8"></a>耳、<a id="a-I9"></a>鼻、<a id="a-IA"></a>舌、<a id="a-IB"></a>身、<a id="a-IC"></a>意处不生则非耳、<a id="a-ID"></a>鼻、<a id="a-IE"></a>舌、<a id="a-IF"></a>身、<a id="a-IG"></a>意处。<a id="a-IH"></a>所以者何？<a id="a-II"></a>眼处与不生无二、<a id="a-IJ"></a>无二分，<a id="a-IK"></a>耳、<a id="a-IL"></a>鼻、<a id="a-IM"></a>舌、<a id="a-IN"></a>身、<a id="a-IO"></a>意处与不生无二、<a id="a-IP"></a>无二分。<a id="a-IQ"></a>何以故？<a id="a-IR"></a>以不生法非一、<a id="a-IS"></a>非二、<a id="a-IT"></a>非多、<a id="a-IU"></a>非异，<a id="a-IV"></a>是故眼处不生则非眼处，<a id="a-IW"></a>耳、<a id="a-IX"></a>鼻、<a id="a-IY"></a>舌、<a id="a-IZ"></a>身、<a id="a-Ia"></a>意处不生则非耳、<a id="a-Ib"></a>鼻、<a id="a-Ic"></a>舌、<a id="a-Id"></a>身、<a id="a-Ie"></a>意处。</p>
  <p id="aIf">“世尊，<a id="a-Ig"></a>色处不生则非色处，<a id="a-Ih"></a>声、<a id="a-Ii"></a>香、<a id="a-Ij"></a>味、<a id="a-Ik"></a>触、<a id="a-Il"></a>法处不生则非声、<a id="a-Im"></a>香、<a id="a-In"></a>味、<a id="a-Io"></a>触、<a id="a-Ip"></a>法处。<a id="a-Iq"></a>所以者何？<a id="a-Ir"></a>色处与不生无二、<a id="a-Is"></a>无二分，<a id="a-It"></a>声、<a id="a-Iu"></a>香、<a id="a-Iv"></a>味、<a id="a-Iw"></a>触、<a id="a-Ix"></a>法处与不生无二、<a id="a-Iy"></a>无二分。<a id="a-Iz"></a>何以故？<a id="a-J0"></a>以不生法非一、<a id="a-J1"></a>非二、<a id="a-J2"></a>非多、<a id="a-J3"></a>非异，<a id="a-J4"></a>是故色处不生则非色处，<a id="a-J5"></a>声、<a id="a-J6"></a>香、<a id="a-J7"></a>味、<a id="a-J8"></a>触、<a id="a-J9"></a>法处不生则非声、<a id="a-JA"></a>香、<a id="a-JB"></a>味、<a id="a-JC"></a>触、<a id="a-JD"></a>法处。</p>
  <p id="aJE">“世尊，<a id="a-JF"></a>眼界不生则非眼界，<a id="a-JG"></a>色界、<a id="a-JH"></a>眼识界及眼触、<a id="a-JI"></a>眼触为缘所生诸受不生则非色界乃至眼触为缘所生诸受。<a id="a-JJ"></a>所以者何？<a id="a-JK"></a>眼界与不生无二、<a id="a-JL"></a>无二分，<a id="a-JM"></a>色界乃至眼触为缘所生诸受与不生无二、<a id="a-JN"></a>无二分。<a id="a-JO"></a>何以故？<a id="a-JP"></a>以不生法非一、<a id="a-JQ"></a>非二、<a id="a-JR"></a>非多、<a id="a-JS"></a>非异，<a id="a-JT"></a>是故眼界不生则非眼界，<a id="a-JU"></a>色界乃至眼触为缘所生诸受不生则非色界乃至眼触为缘所生诸受。</p>
  <p id="aJV">“世尊，<a id="a-JW"></a>耳界不生则非耳界，<a id="a-JX"></a>声界、<a id="a-JY"></a>耳识界及耳触、<a id="a-JZ"></a>耳触为缘所生诸受不生则非声界乃至耳触为缘所生诸受。<a id="a-Ja"></a>所以者何？<a id="a-Jb"></a>耳界与不生无二、<a id="a-Jc"></a>无二分，<a id="a-Jd"></a>声界乃至耳触为缘所生诸受与不生无二、<a id="a-Je"></a>无二分。<a id="a-Jf"></a>何以故？<a id="a-Jg"></a>以不生法非一、<a id="a-Jh"></a>非二、<a id="a-Ji"></a>非多、<a id="a-Jj"></a>非异，<a id="a-Jk"></a>是故耳界不生则非耳界，<a id="a-Jl"></a>声界乃至耳触为缘所生诸受不生则非声界乃至耳触为缘所生诸受。</p>
  <p id="aJm">“世尊，<a id="a-Jn"></a>鼻界不生则非鼻界，<a id="a-Jo"></a>香界、<a id="a-Jp"></a>鼻识界及鼻触、<a id="a-Jq"></a>鼻触为缘所生诸受不生则非香界乃至鼻触为缘所生诸受。<a id="a-Jr"></a>所以者何？<a id="a-Js"></a>鼻界与不生无二、<a id="a-Jt"></a>无二分，<a id="a-Ju"></a>香界乃至鼻触为缘所生诸受与不生无二、<a id="a-Jv"></a>无二分。<a id="a-Jw"></a>何以故？<a id="a-Jx"></a>以不生法非一、<a id="a-Jy"></a>非二、<a id="a-Jz"></a>非多、<a id="a-K0"></a>非异，<a id="a-K1"></a>是故鼻界不生则非鼻界，<a id="a-K2"></a>香界乃至鼻触为缘所生诸受不生则非香界乃至鼻触为缘所生诸受。</p>
  <p id="aK3">“世尊，<a id="a-K4"></a>舌界不生则非舌界，<a id="a-K5"></a>味界、<a id="a-K6"></a>舌识界及舌触、<a id="a-K7"></a>舌触为缘所生诸受不生则非味界乃至舌触为缘所生诸受。<a id="a-K8"></a>所以者何？<a id="a-K9"></a>舌界与不生无二、<a id="a-KA"></a>无二分，<a id="a-KB"></a>味界乃至舌触为缘所生诸受与不生无二、<a id="a-KC"></a>无二分。<a id="a-KD"></a>何以故？<a id="a-KE"></a>以不生法非一、<a id="a-KF"></a>非二、<a id="a-KG"></a>非多、<a id="a-KH"></a>非异，<a id="a-KI"></a>是故舌界不生则非舌界，<a id="a-KJ"></a>味界乃至舌触为缘所生诸受不生则非味界乃至舌触为缘所生诸受。</p>
  <p id="aKK">“世尊，<a id="a-KL"></a>身界不生则非身界，<a id="a-KM"></a>触界、<a id="a-KN"></a>身识界及身触、<a id="a-KO"></a>身触为缘所生诸受不生则非触界乃至身触为缘所生诸受。<a id="a-KP"></a>所以者何？<a id="a-KQ"></a>身界与不生无二、<a id="a-KR"></a>无二分，<a id="a-KS"></a>触界乃至身触为缘所生诸受与不生无二、<a id="a-KT"></a>无二分。<a id="a-KU"></a>何以故？<a id="a-KV"></a>以不生法非一、<a id="a-KW"></a>非二、<a id="a-KX"></a>非多、<a id="a-KY"></a>非异，<a id="a-KZ"></a>是故身界不生则非身界，<a id="a-Ka"></a>触界乃至身触为缘所生诸受不生则非触界乃至身触为缘所生诸受。</p>
  <p id="aKb">“世尊，<a id="a-Kc"></a>意界不生则非意界，<a id="a-Kd"></a>法界、<a id="a-Ke"></a>意识界及意触、<a id="a-Kf"></a>意触为缘所生诸受不生则非法界乃至意触为缘所生诸受。<a id="a-Kg"></a>所以者何？<a id="a-Kh"></a>意界与不生无二、<a id="a-Ki"></a>无二分，<a id="a-Kj"></a>法界乃至意触为缘所生诸受与不生无二、<a id="a-Kk"></a>无二分。<a id="a-Kl"></a>何以故？<a id="a-Km"></a>以不生法非一、<a id="a-Kn"></a>非二、<a id="a-Ko"></a>非多、<a id="a-Kp"></a>非异，<a id="a-Kq"></a>是故意界不生则非意界，<a id="a-Kr"></a>法界乃至意触为缘所生诸受不生则非法界乃至意触为缘所生诸受。</p>
  <p id="aKs">“世尊，<a id="a-Kt"></a>地界不生则非地界，<a id="a-Ku"></a>水、<a id="a-Kv"></a>火、<a id="a-Kw"></a>风、<a id="a-Kx"></a>空、<a id="a-Ky"></a>识界不生则非水、<a id="a-Kz"></a>火、<a id="a-L0"></a>风、<a id="a-L1"></a>空、<a id="a-L2"></a>识界。<a id="a-L3"></a>所以者何？<a id="a-L4"></a>地界与不生无二、<a id="a-L5"></a>无二分，<a id="a-L6"></a>水、<a id="a-L7"></a>火、<a id="a-L8"></a>风、<a id="a-L9"></a>空、<a id="a-LA"></a>识界与不生无二、<a id="a-LB"></a>无二分。<a id="a-LC"></a>何以故？<a id="a-LD"></a>以不生法非一、<a id="a-LE"></a>非二、<a id="a-LF"></a>非多、<a id="a-LG"></a>非异，<a id="a-LH"></a>是故地界不生则非地界，<a id="a-LI"></a>水、<a id="a-LJ"></a>火、<a id="a-LK"></a>风、<a id="a-LL"></a>空、<a id="a-LM"></a>识界不生则非水、<a id="a-LN"></a>火、<a id="a-LO"></a>风、<a id="a-LP"></a>空、<a id="a-LQ"></a>识界。</p>
  <p id="aLR">“世尊，<a id="a-LS"></a>苦圣谛不生则非苦圣谛，<a id="a-LT"></a>集、<a id="a-LU"></a>灭、<a id="a-LV"></a>道圣谛不生则非集、<a id="a-LW"></a>灭、<a id="a-LX"></a>道圣谛。<a id="a-LY"></a>所以者何？<a id="a-LZ"></a>苦圣谛与不生无二、<a id="a-La"></a>无二分，<a id="a-Lb"></a>集、<a id="a-Lc"></a>灭、<a id="a-Ld"></a>道圣谛与不生无二、<a id="a-Le"></a>无二分。<a id="a-Lf"></a>何以故？<a id="a-Lg"></a>以不生法非一、<a id="a-Lh"></a>非二、<a id="a-Li"></a>非多、<a id="a-Lj"></a>非异，<a id="a-Lk"></a>是故苦圣谛不生则非苦圣谛，<a id="a-Ll"></a>集、<a id="a-Lm"></a>灭、<a id="a-Ln"></a>道圣谛不生则非集、<a id="a-Lo"></a>灭、<a id="a-Lp"></a>道圣谛。</p>
  <p id="aLq">“世尊，<a id="a-Lr"></a>无明不生则非无明，<a id="a-Ls"></a>行、<a id="a-Lt"></a>识、<a id="a-Lu"></a>名色、<a id="a-Lv"></a>六处、<a id="a-Lw"></a>触、<a id="a-Lx"></a>受、<a id="a-Ly"></a>爱、<a id="a-Lz"></a>取、<a id="a-M0"></a>有、<a id="a-M1"></a>生、<a id="a-M2"></a>老死愁叹苦忧恼不生则非行乃至老死愁叹苦忧恼。<a id="a-M3"></a>所以者何？<a id="a-M4"></a>无明与不生无二、<a id="a-M5"></a>无二分，<a id="a-M6"></a>行乃至老死愁叹苦忧恼与不生无二、<a id="a-M7"></a>无二分。<a id="a-M8"></a>何以故？<a id="a-M9"></a>以不生法非一、<a id="a-MA"></a>非二、<a id="a-MB"></a>非多、<a id="a-MC"></a>非异，<a id="a-MD"></a>是故无明不生则非无明，<a id="a-ME"></a>行乃至老死愁叹苦忧恼不生则非行乃至老死愁叹苦忧恼。</p>
  <p id="aMF">“世尊，<a id="a-MG"></a>内空不生则非内空，<a id="a-MH"></a>外空、<a id="a-MI"></a>内外空、<a id="a-MJ"></a>空空、<a id="a-MK"></a>大空、<a id="a-ML"></a>胜义空、<a id="a-MM"></a>有为空、<a id="a-MN"></a>无为空、<a id="a-MO"></a>毕竟空、<a id="a-MP"></a>无际空、<a id="a-MQ"></a>散空、<a id="a-MR"></a>无变异空、<a id="a-MS"></a>本性空、<a id="a-MT"></a>自相空、<a id="a-MU"></a>共相空、<a id="a-MV"></a>一切法空、<a id="a-MW"></a>不可得空、<a id="a-MX"></a>无性空、<a id="a-MY"></a>自性空、<a id="a-MZ"></a>无性自性空不生则非外空乃至无性自性空。<a id="a-Ma"></a>所以者何？<a id="a-Mb"></a>内空与不生无二、<a id="a-Mc"></a>无二分，<a id="a-Md"></a>外空乃至无性自性空与不生无二、<a id="a-Me"></a>无二分。<a id="a-Mf"></a>何以故？<a id="a-Mg"></a>以不生法非一、<a id="a-Mh"></a>非二、<a id="a-Mi"></a>非多、<a id="a-Mj"></a>非异，<a id="a-Mk"></a>是故内空不生则非内空，<a id="a-Ml"></a>外空乃至无性自性空不生则非外空乃至无性自性空。</p>
  <p id="aMm"></p>
 </body>
</html>