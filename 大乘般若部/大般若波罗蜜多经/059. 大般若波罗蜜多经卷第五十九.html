<!doctype html>
<html id="z3IBShlw" data-ver="1452">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五十九</h1>
  <h2 id="a2">初分赞大乘品第十六之四</h2>
  <p id="a3">“复次，<a id="a-4"></a>善现，<a id="a-5"></a>空解脱门无来无去亦复不住，<a id="a-6"></a>无相、<a id="a-7"></a>无愿解脱门无来无去亦复不住；<a id="a-8"></a>空解脱门本性无来无去亦复不住，<a id="a-9"></a>无相、<a id="a-A"></a>无愿解脱门本性无来无去亦复不住；<a id="a-B"></a>空解脱门真如无来无去亦复不住，<a id="a-C"></a>无相、<a id="a-D"></a>无愿解脱门真如无来无去亦复不住；<a id="a-E"></a>空解脱门自性无来无去亦复不住，<a id="a-F"></a>无相、<a id="a-G"></a>无愿解脱门自性无来无去亦复不住；<a id="a-H"></a>空解脱门自相无来无去亦复不住，<a id="a-I"></a>无相、<a id="a-J"></a>无愿解脱门自相无来无去亦复不住。<a id="a-K"></a>何以故？<a id="a-L"></a>善现，<a id="a-M"></a>以空、<a id="a-N"></a>无相、<a id="a-O"></a>无愿解脱门及彼本性、<a id="a-P"></a>真如、<a id="a-Q"></a>自性、<a id="a-R"></a>自相若动若住不可得故。</p>
  <p id="aS">“复次，<a id="a-T"></a>善现，<a id="a-U"></a>五眼无来无去亦复不住，<a id="a-V"></a>六神通无来无去亦复不住；<a id="a-W"></a>五眼本性无来无去亦复不住，<a id="a-X"></a>六神通本性无来无去亦复不住；<a id="a-Y"></a>五眼真如无来无去亦复不住，<a id="a-Z"></a>六神通真如无来无去亦复不住；<a id="a-a"></a>五眼自性无来无去亦复不住，<a id="a-b"></a>六神通自性无来无去亦复不住；<a id="a-c"></a>五眼自相无来无去亦复不住，<a id="a-d"></a>六神通自相无来无去亦复不住。<a id="a-e"></a>何以故？<a id="a-f"></a>善现，<a id="a-g"></a>以五眼、<a id="a-h"></a>六神通及彼本性、<a id="a-i"></a>真如、<a id="a-j"></a>自性、<a id="a-k"></a>自相若动若住不可得故。</p>
  <p id="al">“复次，<a id="a-m"></a>善现，<a id="a-n"></a>佛十力无来无去亦复不住，<a id="a-o"></a>四无所畏、<a id="a-p"></a>四无礙解、<a id="a-q"></a>大慈、<a id="a-r"></a>大悲、<a id="a-s"></a>大喜、<a id="a-t"></a>大舍、<a id="a-u"></a>十八佛不共法、<a id="a-v"></a>一切智、<a id="a-w"></a>道相智、<a id="a-x"></a>一切相智无来无去亦复不住；<a id="a-y"></a>佛十力本性无来无去亦复不住，<a id="a-z"></a>四无所畏乃至一切相智本性无来无去亦复不住；<a id="a-10"></a>佛十力真如无来无去亦复不住，<a id="a-11"></a>四无所畏乃至一切相智真如无来无去亦复不住；<a id="a-12"></a>佛十力自性无来无去亦复不住，<a id="a-13"></a>四无所畏乃至一切相智自性无来无去亦复不住；<a id="a-14"></a>佛十力自相无来无去亦复不住，<a id="a-15"></a>四无所畏乃至一切相智自相无来无去亦复不住。<a id="a-16"></a>何以故？<a id="a-17"></a>善现，<a id="a-18"></a>以佛十力、<a id="a-19"></a>四无所畏、<a id="a-1A"></a>四无礙解、<a id="a-1B"></a>大慈、<a id="a-1C"></a>大悲、<a id="a-1D"></a>大喜、<a id="a-1E"></a>大舍、<a id="a-1F"></a>十八佛不共法、<a id="a-1G"></a>一切智、<a id="a-1H"></a>道相智、<a id="a-1I"></a>一切相智及彼本性、<a id="a-1J"></a>真如、<a id="a-1K"></a>自性、<a id="a-1L"></a>自相若动若住不可得故。</p>
  <p id="a1M">“复次，<a id="a-1N"></a>善现，<a id="a-1O"></a>菩萨无来无去亦复不住，<a id="a-1P"></a>菩提、<a id="a-1Q"></a>佛陀无来无去亦复不住；<a id="a-1R"></a>菩萨本性无来无去亦复不住，<a id="a-1S"></a>菩提、<a id="a-1T"></a>佛陀本性无来无去亦复不住；<a id="a-1U"></a>菩萨真如无来无去亦复不住，<a id="a-1V"></a>菩提、<a id="a-1W"></a>佛陀真如无来无去亦复不住；<a id="a-1X"></a>菩萨自性无来无去亦复不住，<a id="a-1Y"></a>菩提、<a id="a-1Z"></a>佛陀自性无来无去亦复不住；<a id="a-1a"></a>菩萨自相无来无去亦复不住，<a id="a-1b"></a>菩提、<a id="a-1c"></a>佛陀自相无来无去亦复不住。<a id="a-1d"></a>何以故？<a id="a-1e"></a>善现，<a id="a-1f"></a>以菩萨、<a id="a-1g"></a>菩提、<a id="a-1h"></a>佛陀及彼本性、<a id="a-1i"></a>真如、<a id="a-1j"></a>自性、<a id="a-1k"></a>自相若动若住不可得故。</p>
  <p id="a1l">“复次，<a id="a-1m"></a>善现，<a id="a-1n"></a>有为无来无去亦复不住，<a id="a-1o"></a>无为无来无去亦复不住；<a id="a-1p"></a>有为本性无来无去亦复不住，<a id="a-1q"></a>无为本性无来无去亦复不住；<a id="a-1r"></a>有为真如无来无去亦复不住，<a id="a-1s"></a>无为真如无来无去亦复不住；<a id="a-1t"></a>有为自性无来无去亦复不住，<a id="a-1u"></a>无为自性无来无去亦复不住；<a id="a-1v"></a>有为自相无来无去亦复不住，<a id="a-1w"></a>无为自相无来无去亦复不住。<a id="a-1x"></a>何以故？<a id="a-1y"></a>善现，<a id="a-1z"></a>以有为无为及彼本性、<a id="a-20"></a>真如、<a id="a-21"></a>自性、<a id="a-22"></a>自相若动若住不可得故。</p>
  <p id="a23">“善现，<a id="a-24"></a>故说大乘无来无去、<a id="a-25"></a>无住可见，<a id="a-26"></a>譬如虚空。</p>
  <p id="a27">“复次，<a id="a-28"></a>善现，<a id="a-29"></a>汝言‘又如虚空，<a id="a-2A"></a>前、<a id="a-2B"></a>后、<a id="a-2C"></a>中际皆不可得；<a id="a-2D"></a>大乘亦尔，<a id="a-2E"></a>前、<a id="a-2F"></a>后、<a id="a-2G"></a>中际皆不可得，<a id="a-2H"></a>三世平等故名大乘’者，<a id="a-2I"></a>如是，<a id="a-2J"></a>如是，<a id="a-2K"></a>如汝所说。<a id="a-2L"></a>所以者何？<a id="a-2M"></a>善现，<a id="a-2N"></a>过去世过去世空，<a id="a-2O"></a>未来世未来世空，<a id="a-2P"></a>现在世现在世空，<a id="a-2Q"></a>三世平等性三世平等性空，<a id="a-2R"></a>大乘性大乘性空，<a id="a-2S"></a>菩萨摩诃萨菩萨摩诃萨性空。<a id="a-2T"></a>何以故？<a id="a-2U"></a>善现，<a id="a-2V"></a>空无一、<a id="a-2W"></a>二、<a id="a-2X"></a>三、<a id="a-2Y"></a>四、<a id="a-2Z"></a>五、<a id="a-2a"></a>六、<a id="a-2b"></a>七、<a id="a-2c"></a>八、<a id="a-2d"></a>九、<a id="a-2e"></a>十别异之相，<a id="a-2f"></a>是故大乘三世平等。</p>
  <p id="a2g">“善现，<a id="a-2h"></a>如是大乘中，<a id="a-2i"></a>平等不平等相俱不可得，<a id="a-2j"></a>贪不贪相俱不可得，<a id="a-2k"></a>瞋不瞋相俱不可得，<a id="a-2l"></a>痴不痴相俱不可得，<a id="a-2m"></a>慢不慢相俱不可得，<a id="a-2n"></a>如是乃至善非善相俱不可得，<a id="a-2o"></a>有记无记相俱不可得，<a id="a-2p"></a>有漏无漏相俱不可得，<a id="a-2q"></a>有罪无罪相俱不可得，<a id="a-2r"></a>有染离染相俱不可得，<a id="a-2s"></a>世间出世间相俱不可得，<a id="a-2t"></a>杂染清净相俱不可得，<a id="a-2u"></a>生死涅槃相俱不可得，<a id="a-2v"></a>常无常相俱不可得，<a id="a-2w"></a>乐及苦相俱不可得，<a id="a-2x"></a>我无我相俱不可得，<a id="a-2y"></a>净不净相俱不可得，<a id="a-2z"></a>寂静不寂静相俱不可得，<a id="a-30"></a>远离不远离相俱不可得，<a id="a-31"></a>欲界出欲界相俱不可得，<a id="a-32"></a>色界出色界相俱不可得，<a id="a-33"></a>无色界出无色界相俱不可得。<a id="a-34"></a>何以故？<a id="a-35"></a>善现，<a id="a-36"></a>以大乘中诸法自性不可得故。</p>
  <p id="a37">“善现，<a id="a-38"></a>过去色过去色空，<a id="a-39"></a>未来色未来色空，<a id="a-3A"></a>现在色现在色空；<a id="a-3B"></a>过去受、<a id="a-3C"></a>想、<a id="a-3D"></a>行、<a id="a-3E"></a>识过去受、<a id="a-3F"></a>想、<a id="a-3G"></a>行、<a id="a-3H"></a>识空，<a id="a-3I"></a>未来受、<a id="a-3J"></a>想、<a id="a-3K"></a>行识未来受、<a id="a-3L"></a>想、<a id="a-3M"></a>行、<a id="a-3N"></a>识空，<a id="a-3O"></a>现在受、<a id="a-3P"></a>想、<a id="a-3Q"></a>行、<a id="a-3R"></a>识现在受、<a id="a-3S"></a>想、<a id="a-3T"></a>行、<a id="a-3U"></a>识空。<a id="a-3V"></a>所以者何？<a id="a-3W"></a>善现，<a id="a-3X"></a>空中过去色不可得。<a id="a-3Y"></a>何以故？<a id="a-3Z"></a>过去色即是空，<a id="a-3a"></a>空性亦空，<a id="a-3b"></a>空中空尚不可得，<a id="a-3c"></a>何况空中有过去色可得？<a id="a-3d"></a>善现，<a id="a-3e"></a>空中未来色不可得。<a id="a-3f"></a>何以故？<a id="a-3g"></a>未来色即是空，<a id="a-3h"></a>空性亦空，<a id="a-3i"></a>空中空尚不可得，<a id="a-3j"></a>何况空中有未来色可得？<a id="a-3k"></a>善现，<a id="a-3l"></a>空中现在色不可得。<a id="a-3m"></a>何以故？<a id="a-3n"></a>现在色即是空，<a id="a-3o"></a>空性亦空，<a id="a-3p"></a>空中空尚不可得，<a id="a-3q"></a>何况空中有现在色可得？<a id="a-3r"></a>善现，<a id="a-3s"></a>空中过去、<a id="a-3t"></a>未来、<a id="a-3u"></a>现在色不可得。<a id="a-3v"></a>何以故？<a id="a-3w"></a>过去、<a id="a-3x"></a>未来、<a id="a-3y"></a>现在色即是空，<a id="a-3z"></a>空性亦空，<a id="a-40"></a>空中空尚不可得，<a id="a-41"></a>何况空中有过去、<a id="a-42"></a>未来、<a id="a-43"></a>现在色可得？</p>
  <p id="a44">“善现，<a id="a-45"></a>空中过去受、<a id="a-46"></a>想、<a id="a-47"></a>行、<a id="a-48"></a>识不可得。<a id="a-49"></a>何以故？<a id="a-4A"></a>过去受、<a id="a-4B"></a>想、<a id="a-4C"></a>行、<a id="a-4D"></a>识即是空，<a id="a-4E"></a>空性亦空，<a id="a-4F"></a>空中空尚不可得，<a id="a-4G"></a>何况空中有过去受、<a id="a-4H"></a>想、<a id="a-4I"></a>行、<a id="a-4J"></a>识可得？<a id="a-4K"></a>善现，<a id="a-4L"></a>空中未来受、<a id="a-4M"></a>想、<a id="a-4N"></a>行、<a id="a-4O"></a>识不可得。<a id="a-4P"></a>何以故？<a id="a-4Q"></a>未来受、<a id="a-4R"></a>想、<a id="a-4S"></a>行、<a id="a-4T"></a>识即是空，<a id="a-4U"></a>空性亦空，<a id="a-4V"></a>空中空尚不可得，<a id="a-4W"></a>何况空中有未来受、<a id="a-4X"></a>想、<a id="a-4Y"></a>行、<a id="a-4Z"></a>识可得？<a id="a-4a"></a>善现，<a id="a-4b"></a>空中现在受、<a id="a-4c"></a>想、<a id="a-4d"></a>行、<a id="a-4e"></a>识不可得。<a id="a-4f"></a>何以故？<a id="a-4g"></a>现在受、<a id="a-4h"></a>想、<a id="a-4i"></a>行、<a id="a-4j"></a>识即是空，<a id="a-4k"></a>空性亦空，<a id="a-4l"></a>空中空尚不可得，<a id="a-4m"></a>何况空中有现在受、<a id="a-4n"></a>想、<a id="a-4o"></a>行、<a id="a-4p"></a>识可得？<a id="a-4q"></a>善现，<a id="a-4r"></a>空中过去、<a id="a-4s"></a>未来、<a id="a-4t"></a>现在受、<a id="a-4u"></a>想、<a id="a-4v"></a>行、<a id="a-4w"></a>识不可得。<a id="a-4x"></a>何以故？<a id="a-4y"></a>过去、<a id="a-4z"></a>未来、<a id="a-50"></a>现在受、<a id="a-51"></a>想、<a id="a-52"></a>行、<a id="a-53"></a>识即是空，<a id="a-54"></a>空性亦空，<a id="a-55"></a>空中空尚不可得，<a id="a-56"></a>何况空中有过去、<a id="a-57"></a>未来、<a id="a-58"></a>现在受、<a id="a-59"></a>想、<a id="a-5A"></a>行、<a id="a-5B"></a>识可得？</p>
  <p id="a5C">“善现，<a id="a-5D"></a>过去眼处过去眼处空，<a id="a-5E"></a>未来眼处未来眼处空，<a id="a-5F"></a>现在眼处现在眼处空；<a id="a-5G"></a>过去耳、<a id="a-5H"></a>鼻、<a id="a-5I"></a>舌、<a id="a-5J"></a>身、<a id="a-5K"></a>意处过去耳、<a id="a-5L"></a>鼻、<a id="a-5M"></a>舌、<a id="a-5N"></a>身、<a id="a-5O"></a>意处空，<a id="a-5P"></a>未来耳、<a id="a-5Q"></a>鼻、<a id="a-5R"></a>舌、<a id="a-5S"></a>身、<a id="a-5T"></a>意处未来耳、<a id="a-5U"></a>鼻、<a id="a-5V"></a>舌、<a id="a-5W"></a>身、<a id="a-5X"></a>意处空，<a id="a-5Y"></a>现在耳、<a id="a-5Z"></a>鼻、<a id="a-5a"></a>舌、<a id="a-5b"></a>身、<a id="a-5c"></a>意处现在耳、<a id="a-5d"></a>鼻、<a id="a-5e"></a>舌、<a id="a-5f"></a>身、<a id="a-5g"></a>意处空。<a id="a-5h"></a>所以者何？<a id="a-5i"></a>善现，<a id="a-5j"></a>空中过去眼处不可得。<a id="a-5k"></a>何以故？<a id="a-5l"></a>过去眼处即是空，<a id="a-5m"></a>空性亦空，<a id="a-5n"></a>空中空尚不可得，<a id="a-5o"></a>何况空中有过去眼处可得？<a id="a-5p"></a>善现，<a id="a-5q"></a>空中未来眼处不可得。<a id="a-5r"></a>何以故？<a id="a-5s"></a>未来眼处即是空，<a id="a-5t"></a>空性亦空，<a id="a-5u"></a>空中空尚不可得，<a id="a-5v"></a>何况空中有未来眼处可得？<a id="a-5w"></a>善现，<a id="a-5x"></a>空中现在眼处不可得。<a id="a-5y"></a>何以故？<a id="a-5z"></a>现在眼处即是空，<a id="a-60"></a>空性亦空，<a id="a-61"></a>空中空尚不可得，<a id="a-62"></a>何况空中有现在眼处可得？<a id="a-63"></a>善现，<a id="a-64"></a>空中过去、<a id="a-65"></a>未来、<a id="a-66"></a>现在眼处不可得。<a id="a-67"></a>何以故？<a id="a-68"></a>过去、<a id="a-69"></a>未来、<a id="a-6A"></a>现在眼处即是空，<a id="a-6B"></a>空性亦空，<a id="a-6C"></a>空中空尚不可得，<a id="a-6D"></a>何况空中有过去、<a id="a-6E"></a>未来、<a id="a-6F"></a>现在眼处可得？</p>
  <p id="a6G">“善现，<a id="a-6H"></a>空中过去耳、<a id="a-6I"></a>鼻、<a id="a-6J"></a>舌、<a id="a-6K"></a>身、<a id="a-6L"></a>意处不可得。<a id="a-6M"></a>何以故？<a id="a-6N"></a>过去耳、<a id="a-6O"></a>鼻、<a id="a-6P"></a>舌、<a id="a-6Q"></a>身、<a id="a-6R"></a>意处即是空，<a id="a-6S"></a>空性亦空，<a id="a-6T"></a>空中空尚不可得，<a id="a-6U"></a>何况空中有过去耳、<a id="a-6V"></a>鼻、<a id="a-6W"></a>舌、<a id="a-6X"></a>身、<a id="a-6Y"></a>意处可得？<a id="a-6Z"></a>善现，<a id="a-6a"></a>空中未来耳、<a id="a-6b"></a>鼻、<a id="a-6c"></a>舌、<a id="a-6d"></a>身、<a id="a-6e"></a>意处不可得。<a id="a-6f"></a>何以故？<a id="a-6g"></a>未来耳、<a id="a-6h"></a>鼻、<a id="a-6i"></a>舌、<a id="a-6j"></a>身、<a id="a-6k"></a>意处即是空，<a id="a-6l"></a>空性亦空，<a id="a-6m"></a>空中空尚不可得，<a id="a-6n"></a>何况空中有未来耳、<a id="a-6o"></a>鼻、<a id="a-6p"></a>舌、<a id="a-6q"></a>身、<a id="a-6r"></a>意处可得？<a id="a-6s"></a>善现，<a id="a-6t"></a>空中现在耳、<a id="a-6u"></a>鼻、<a id="a-6v"></a>舌、<a id="a-6w"></a>身、<a id="a-6x"></a>意处不可得。<a id="a-6y"></a>何以故？<a id="a-6z"></a>现在耳、<a id="a-70"></a>鼻、<a id="a-71"></a>舌、<a id="a-72"></a>身、<a id="a-73"></a>意处即是空，<a id="a-74"></a>空性亦空，<a id="a-75"></a>空中空尚不可得，<a id="a-76"></a>何况空中有现在耳、<a id="a-77"></a>鼻、<a id="a-78"></a>舌、<a id="a-79"></a>身、<a id="a-7A"></a>意处可得？<a id="a-7B"></a>善现，<a id="a-7C"></a>空中过去、<a id="a-7D"></a>未来、<a id="a-7E"></a>现在耳、<a id="a-7F"></a>鼻、<a id="a-7G"></a>舌、<a id="a-7H"></a>身、<a id="a-7I"></a>意处不可得。<a id="a-7J"></a>何以故？<a id="a-7K"></a>过去、<a id="a-7L"></a>未来、<a id="a-7M"></a>现在耳、<a id="a-7N"></a>鼻、<a id="a-7O"></a>舌、<a id="a-7P"></a>身、<a id="a-7Q"></a>意处即是空，<a id="a-7R"></a>空性亦空，<a id="a-7S"></a>空中空尚不可得，<a id="a-7T"></a>何况空中有过去、<a id="a-7U"></a>未来、<a id="a-7V"></a>现在耳、<a id="a-7W"></a>鼻、<a id="a-7X"></a>舌、<a id="a-7Y"></a>身、<a id="a-7Z"></a>意处可得？</p>
  <p id="a7a">“善现，<a id="a-7b"></a>过去色处过去色处空，<a id="a-7c"></a>未来色处未来色处空，<a id="a-7d"></a>现在色处现在色处空；<a id="a-7e"></a>过去声、<a id="a-7f"></a>香、<a id="a-7g"></a>味、<a id="a-7h"></a>触、<a id="a-7i"></a>法处过去声、<a id="a-7j"></a>香、<a id="a-7k"></a>味、<a id="a-7l"></a>触、<a id="a-7m"></a>法处空，<a id="a-7n"></a>未来声、<a id="a-7o"></a>香、<a id="a-7p"></a>味、<a id="a-7q"></a>触、<a id="a-7r"></a>法处未来声、<a id="a-7s"></a>香、<a id="a-7t"></a>味、<a id="a-7u"></a>触、<a id="a-7v"></a>法处空，<a id="a-7w"></a>现在声、<a id="a-7x"></a>香、<a id="a-7y"></a>味、<a id="a-7z"></a>触、<a id="a-80"></a>法处现在声、<a id="a-81"></a>香、<a id="a-82"></a>味、<a id="a-83"></a>触、<a id="a-84"></a>法处空。<a id="a-85"></a>所以者何？<a id="a-86"></a>善现，<a id="a-87"></a>空中过去色处不可得。<a id="a-88"></a>何以故？<a id="a-89"></a>过去色处即是空，<a id="a-8A"></a>空性亦空，<a id="a-8B"></a>空中空尚不可得，<a id="a-8C"></a>何况空中有过去色处可得？<a id="a-8D"></a>善现，<a id="a-8E"></a>空中未来色处不可得。<a id="a-8F"></a>何以故？<a id="a-8G"></a>未来色处即是空，<a id="a-8H"></a>空性亦空，<a id="a-8I"></a>空中空尚不可得，<a id="a-8J"></a>何况空中有未来色处可得？<a id="a-8K"></a>善现，<a id="a-8L"></a>空中现在色处不可得。<a id="a-8M"></a>何以故？<a id="a-8N"></a>现在色处即是空，<a id="a-8O"></a>空性亦空，<a id="a-8P"></a>空中空尚不可得，<a id="a-8Q"></a>何况空中有现在色处可得？<a id="a-8R"></a>善现，<a id="a-8S"></a>空中过去、<a id="a-8T"></a>未来、<a id="a-8U"></a>现在色处不可得。<a id="a-8V"></a>何以故？<a id="a-8W"></a>过去、<a id="a-8X"></a>未来、<a id="a-8Y"></a>现在色处即是空，<a id="a-8Z"></a>空性亦空，<a id="a-8a"></a>空中空尚不可得，<a id="a-8b"></a>何况空中有过去、<a id="a-8c"></a>未来、<a id="a-8d"></a>现在色处可得？</p>
  <p id="a8e">“善现，<a id="a-8f"></a>空中过去声、<a id="a-8g"></a>香、<a id="a-8h"></a>味、<a id="a-8i"></a>触、<a id="a-8j"></a>法处不可得。<a id="a-8k"></a>何以故？<a id="a-8l"></a>过去声、<a id="a-8m"></a>香、<a id="a-8n"></a>味、<a id="a-8o"></a>触、<a id="a-8p"></a>法处即是空，<a id="a-8q"></a>空性亦空，<a id="a-8r"></a>空中空尚不可得，<a id="a-8s"></a>何况空中有过去声、<a id="a-8t"></a>香、<a id="a-8u"></a>味、<a id="a-8v"></a>触、<a id="a-8w"></a>法处可得？<a id="a-8x"></a>善现，<a id="a-8y"></a>空中未来声、<a id="a-8z"></a>香、<a id="a-90"></a>味、<a id="a-91"></a>触、<a id="a-92"></a>法处不可得。<a id="a-93"></a>何以故？<a id="a-94"></a>未来声、<a id="a-95"></a>香、<a id="a-96"></a>味、<a id="a-97"></a>触、<a id="a-98"></a>法处即是空，<a id="a-99"></a>空性亦空，<a id="a-9A"></a>空中空尚不可得，<a id="a-9B"></a>何况空中有未来声、<a id="a-9C"></a>香、<a id="a-9D"></a>味、<a id="a-9E"></a>触、<a id="a-9F"></a>法处可得？<a id="a-9G"></a>善现，<a id="a-9H"></a>空中现在声、<a id="a-9I"></a>香、<a id="a-9J"></a>味、<a id="a-9K"></a>触、<a id="a-9L"></a>法处不可得。<a id="a-9M"></a>何以故？<a id="a-9N"></a>现在声、<a id="a-9O"></a>香、<a id="a-9P"></a>味、<a id="a-9Q"></a>触、<a id="a-9R"></a>法处即是空，<a id="a-9S"></a>空性亦空，<a id="a-9T"></a>空中空尚不可得，<a id="a-9U"></a>何况空中有现在声、<a id="a-9V"></a>香、<a id="a-9W"></a>味、<a id="a-9X"></a>触、<a id="a-9Y"></a>法处可得？<a id="a-9Z"></a>善现，<a id="a-9a"></a>空中过去、<a id="a-9b"></a>未来、<a id="a-9c"></a>现在声、<a id="a-9d"></a>香、<a id="a-9e"></a>味、<a id="a-9f"></a>触、<a id="a-9g"></a>法处不可得。<a id="a-9h"></a>何以故？<a id="a-9i"></a>过去、<a id="a-9j"></a>未来、<a id="a-9k"></a>现在声、<a id="a-9l"></a>香、<a id="a-9m"></a>味、<a id="a-9n"></a>触、<a id="a-9o"></a>法处即是空，<a id="a-9p"></a>空性亦空，<a id="a-9q"></a>空中空尚不可得，<a id="a-9r"></a>何况空中有过去、<a id="a-9s"></a>未来、<a id="a-9t"></a>现在声、<a id="a-9u"></a>香、<a id="a-9v"></a>味、<a id="a-9w"></a>触、<a id="a-9x"></a>法处可得？</p>
  <p id="a9y">“善现，<a id="a-9z"></a>过去眼界过去眼界空，<a id="a-A0"></a>未来眼界未来眼界空，<a id="a-A1"></a>现在眼界现在眼界空；<a id="a-A2"></a>过去色界、<a id="a-A3"></a>眼识界及眼触、<a id="a-A4"></a>眼触为缘所生诸受过去色界乃至眼触为缘所生诸受空，<a id="a-A5"></a>未来色界、<a id="a-A6"></a>眼识界及眼触、<a id="a-A7"></a>眼触为缘所生诸受未来色界乃至眼触为缘所生诸受空，<a id="a-A8"></a>现在色界、<a id="a-A9"></a>眼识界及眼触、<a id="a-AA"></a>眼触为缘所生诸受现在色界乃至眼触为缘所生诸受空。<a id="a-AB"></a>所以者何？<a id="a-AC"></a>善现，<a id="a-AD"></a>空中过去眼界不可得。<a id="a-AE"></a>何以故？<a id="a-AF"></a>过去眼界即是空，<a id="a-AG"></a>空性亦空，<a id="a-AH"></a>空中空尚不可得，<a id="a-AI"></a>何况空中有过去眼界可得？<a id="a-AJ"></a>善现，<a id="a-AK"></a>空中未来眼界不可得。<a id="a-AL"></a>何以故？<a id="a-AM"></a>未来眼界即是空，<a id="a-AN"></a>空性亦空，<a id="a-AO"></a>空中空尚不可得，<a id="a-AP"></a>何况空中有未来眼界可得？<a id="a-AQ"></a>善现，<a id="a-AR"></a>空中现在眼界不可得。<a id="a-AS"></a>何以故？<a id="a-AT"></a>现在眼界即是空，<a id="a-AU"></a>空性亦空，<a id="a-AV"></a>空中空尚不可得，<a id="a-AW"></a>何况空中有现在眼界可得？<a id="a-AX"></a>善现，<a id="a-AY"></a>空中过去、<a id="a-AZ"></a>未来、<a id="a-Aa"></a>现在眼界不可得。<a id="a-Ab"></a>何以故？<a id="a-Ac"></a>过去、<a id="a-Ad"></a>未来、<a id="a-Ae"></a>现在眼界即是空，<a id="a-Af"></a>空性亦空，<a id="a-Ag"></a>空中空尚不可得，<a id="a-Ah"></a>何况空中有过去、<a id="a-Ai"></a>未来、<a id="a-Aj"></a>现在眼界可得？</p>
  <p id="aAk">“善现，<a id="a-Al"></a>空中过去色界、<a id="a-Am"></a>眼识界及眼触、<a id="a-An"></a>眼触为缘所生诸受不可得。<a id="a-Ao"></a>何以故？<a id="a-Ap"></a>过去色界乃至眼触为缘所生诸受即是空，<a id="a-Aq"></a>空性亦空，<a id="a-Ar"></a>空中空尚不可得，<a id="a-As"></a>何况空中有过去色界乃至眼触为缘所生诸受可得？<a id="a-At"></a>善现，<a id="a-Au"></a>空中未来色界、<a id="a-Av"></a>眼识界及眼触、<a id="a-Aw"></a>眼触为缘所生诸受不可得。<a id="a-Ax"></a>何以故？<a id="a-Ay"></a>未来色界乃至眼触为缘所生诸受即是空，<a id="a-Az"></a>空性亦空，<a id="a-B0"></a>空中空尚不可得，<a id="a-B1"></a>何况空中有未来色界乃至眼触为缘所生诸受可得？<a id="a-B2"></a>善现，<a id="a-B3"></a>空中现在色界、<a id="a-B4"></a>眼识界及眼触、<a id="a-B5"></a>眼触为缘所生诸受不可得。<a id="a-B6"></a>何以故？<a id="a-B7"></a>现在色界乃至眼触为缘所生诸受即是空，<a id="a-B8"></a>空性亦空，<a id="a-B9"></a>空中空尚不可得，<a id="a-BA"></a>何况空中有现在色界乃至眼触为缘所生诸受可得？<a id="a-BB"></a>善现，<a id="a-BC"></a>空中过去、<a id="a-BD"></a>未来、<a id="a-BE"></a>现在色界、<a id="a-BF"></a>眼识界及眼触、<a id="a-BG"></a>眼触为缘所生诸受不可得。<a id="a-BH"></a>何以故？<a id="a-BI"></a>过去、<a id="a-BJ"></a>未来、<a id="a-BK"></a>现在色界乃至眼触为缘所生诸受即是空，<a id="a-BL"></a>空性亦空，<a id="a-BM"></a>空中空尚不可得，<a id="a-BN"></a>何况空中有过去、<a id="a-BO"></a>未来、<a id="a-BP"></a>现在色界乃至眼触为缘所生诸受可得？</p>
  <p id="aBQ">“善现，<a id="a-BR"></a>过去耳界过去耳界空，<a id="a-BS"></a>未来耳界未来耳界空，<a id="a-BT"></a>现在耳界现在耳界空；<a id="a-BU"></a>过去声界、<a id="a-BV"></a>耳识界及耳触、<a id="a-BW"></a>耳触为缘所生诸受过去声界乃至耳触为缘所生诸受空，<a id="a-BX"></a>未来声界、<a id="a-BY"></a>耳识界及耳触、<a id="a-BZ"></a>耳触为缘所生诸受未来声界乃至耳触为缘所生诸受空，<a id="a-Ba"></a>现在声界、<a id="a-Bb"></a>耳识界及耳触、<a id="a-Bc"></a>耳触为缘所生诸受现在声界乃至耳触为缘所生诸受空。<a id="a-Bd"></a>所以者何？<a id="a-Be"></a>善现，<a id="a-Bf"></a>空中过去耳界不可得。<a id="a-Bg"></a>何以故？<a id="a-Bh"></a>过去耳界即是空，<a id="a-Bi"></a>空性亦空，<a id="a-Bj"></a>空中空尚不可得，<a id="a-Bk"></a>何况空中有过去耳界可得？<a id="a-Bl"></a>善现，<a id="a-Bm"></a>空中未来耳界不可得。<a id="a-Bn"></a>何以故？<a id="a-Bo"></a>未来耳界即是空，<a id="a-Bp"></a>空性亦空，<a id="a-Bq"></a>空中空尚不可得，<a id="a-Br"></a>何况空中有未来耳界可得？<a id="a-Bs"></a>善现，<a id="a-Bt"></a>空中现在耳界不可得。<a id="a-Bu"></a>何以故？<a id="a-Bv"></a>现在耳界即是空，<a id="a-Bw"></a>空性亦空，<a id="a-Bx"></a>空中空尚不可得，<a id="a-By"></a>何况空中有现在耳界可得？<a id="a-Bz"></a>善现，<a id="a-C0"></a>空中过去、<a id="a-C1"></a>未来、<a id="a-C2"></a>现在耳界不可得。<a id="a-C3"></a>何以故？<a id="a-C4"></a>过去、<a id="a-C5"></a>未来、<a id="a-C6"></a>现在耳界即是空，<a id="a-C7"></a>空性亦空，<a id="a-C8"></a>空中空尚不可得，<a id="a-C9"></a>何况空中有过去、<a id="a-CA"></a>未来、<a id="a-CB"></a>现在耳界可得？</p>
  <p id="aCC">“善现，<a id="a-CD"></a>空中过去声界、<a id="a-CE"></a>耳识界及耳触、<a id="a-CF"></a>耳触为缘所生诸受不可得。<a id="a-CG"></a>何以故？<a id="a-CH"></a>过去声界乃至耳触为缘所生诸受即是空，<a id="a-CI"></a>空性亦空，<a id="a-CJ"></a>空中空尚不可得，<a id="a-CK"></a>何况空中有过去声界乃至耳触为缘所生诸受可得？<a id="a-CL"></a>善现，<a id="a-CM"></a>空中未来声界、<a id="a-CN"></a>耳识界及耳触、<a id="a-CO"></a>耳触为缘所生诸受不可得。<a id="a-CP"></a>何以故？<a id="a-CQ"></a>未来声界乃至耳触为缘所生诸受即是空，<a id="a-CR"></a>空性亦空，<a id="a-CS"></a>空中空尚不可得，<a id="a-CT"></a>何况空中有未来声界乃至耳触为缘所生诸受可得？<a id="a-CU"></a>善现，<a id="a-CV"></a>空中现在声界、<a id="a-CW"></a>耳识界及耳触、<a id="a-CX"></a>耳触为缘所生诸受不可得。<a id="a-CY"></a>何以故？<a id="a-CZ"></a>现在声界乃至耳触为缘所生诸受即是空，<a id="a-Ca"></a>空性亦空，<a id="a-Cb"></a>空中空尚不可得，<a id="a-Cc"></a>何况空中有现在声界乃至耳触为缘所生诸受可得？<a id="a-Cd"></a>善现，<a id="a-Ce"></a>空中过去、<a id="a-Cf"></a>未来、<a id="a-Cg"></a>现在声界、<a id="a-Ch"></a>耳识界及耳触、<a id="a-Ci"></a>耳触为缘所生诸受不可得。<a id="a-Cj"></a>何以故？<a id="a-Ck"></a>过去、<a id="a-Cl"></a>未来、<a id="a-Cm"></a>现在声界乃至耳触为缘所生诸受即是空，<a id="a-Cn"></a>空性亦空，<a id="a-Co"></a>空中空尚不可得，<a id="a-Cp"></a>何况空中有过去、<a id="a-Cq"></a>未来、<a id="a-Cr"></a>现在声界乃至耳触为缘所生诸受可得？</p>
  <p id="aCs">“善现，<a id="a-Ct"></a>过去鼻界过去鼻界空，<a id="a-Cu"></a>未来鼻界未来鼻界空，<a id="a-Cv"></a>现在鼻界现在鼻界空；<a id="a-Cw"></a>过去香界、<a id="a-Cx"></a>鼻识界及鼻触、<a id="a-Cy"></a>鼻触为缘所生诸受过去香界乃至鼻触为缘所生诸受空，<a id="a-Cz"></a>未来香界、<a id="a-D0"></a>鼻识界及鼻触、<a id="a-D1"></a>鼻触为缘所生诸受未来香界乃至鼻触为缘所生诸受空，<a id="a-D2"></a>现在香界、<a id="a-D3"></a>鼻识界及鼻触、<a id="a-D4"></a>鼻触为缘所生诸受现在香界乃至鼻触为缘所生诸受空。<a id="a-D5"></a>所以者何？<a id="a-D6"></a>善现，<a id="a-D7"></a>空中过去鼻界不可得。<a id="a-D8"></a>何以故？<a id="a-D9"></a>过去鼻界即是空，<a id="a-DA"></a>空性亦空，<a id="a-DB"></a>空中空尚不可得，<a id="a-DC"></a>何况空中有过去鼻界可得？<a id="a-DD"></a>善现，<a id="a-DE"></a>空中未来鼻界不可得。<a id="a-DF"></a>何以故？<a id="a-DG"></a>未来鼻界即是空，<a id="a-DH"></a>空性亦空，<a id="a-DI"></a>空中空尚不可得，<a id="a-DJ"></a>何况空中有未来鼻界可得？<a id="a-DK"></a>善现，<a id="a-DL"></a>空中现在鼻界不可得。<a id="a-DM"></a>何以故？<a id="a-DN"></a>现在鼻界即是空，<a id="a-DO"></a>空性亦空，<a id="a-DP"></a>空中空尚不可得，<a id="a-DQ"></a>何况空中有现在鼻界可得？<a id="a-DR"></a>善现，<a id="a-DS"></a>空中过去、<a id="a-DT"></a>未来、<a id="a-DU"></a>现在鼻界不可得。<a id="a-DV"></a>何以故？<a id="a-DW"></a>过去、<a id="a-DX"></a>未来、<a id="a-DY"></a>现在鼻界即是空，<a id="a-DZ"></a>空性亦空，<a id="a-Da"></a>空中空尚不可得，<a id="a-Db"></a>何况空中有过去、<a id="a-Dc"></a>未来、<a id="a-Dd"></a>现在鼻界可得？</p>
  <p id="aDe">“善现，<a id="a-Df"></a>空中过去香界、<a id="a-Dg"></a>鼻识界及鼻触、<a id="a-Dh"></a>鼻触为缘所生诸受不可得。<a id="a-Di"></a>何以故？<a id="a-Dj"></a>过去香界乃至鼻触为缘所生诸受即是空，<a id="a-Dk"></a>空性亦空，<a id="a-Dl"></a>空中空尚不可得，<a id="a-Dm"></a>何况空中有过去香界乃至鼻触为缘所生诸受可得？<a id="a-Dn"></a>善现，<a id="a-Do"></a>空中未来香界、<a id="a-Dp"></a>鼻识界及鼻触、<a id="a-Dq"></a>鼻触为缘所生诸受不可得。<a id="a-Dr"></a>何以故？<a id="a-Ds"></a>未来香界乃至鼻触为缘所生诸受即是空，<a id="a-Dt"></a>空性亦空，<a id="a-Du"></a>空中空尚不可得，<a id="a-Dv"></a>何况空中有未来香界乃至鼻触为缘所生诸受可得？<a id="a-Dw"></a>善现，<a id="a-Dx"></a>空中现在香界、<a id="a-Dy"></a>鼻识界及鼻触、<a id="a-Dz"></a>鼻触为缘所生诸受不可得。<a id="a-E0"></a>何以故？<a id="a-E1"></a>现在香界乃至鼻触为缘所生诸受即是空，<a id="a-E2"></a>空性亦空，<a id="a-E3"></a>空中空尚不可得，<a id="a-E4"></a>何况空中有现在香界乃至鼻触为缘所生诸受可得？<a id="a-E5"></a>善现，<a id="a-E6"></a>空中过去、<a id="a-E7"></a>未来、<a id="a-E8"></a>现在香界、<a id="a-E9"></a>鼻识界及鼻触、<a id="a-EA"></a>鼻触为缘所生诸受不可得。<a id="a-EB"></a>何以故？<a id="a-EC"></a>过去、<a id="a-ED"></a>未来、<a id="a-EE"></a>现在香界乃至鼻触为缘所生诸受即是空，<a id="a-EF"></a>空性亦空，<a id="a-EG"></a>空中空尚不可得，<a id="a-EH"></a>何况空中有过去、<a id="a-EI"></a>未来、<a id="a-EJ"></a>现在香界乃至鼻触为缘所生诸受可得？</p>
  <p id="aEK">“善现，<a id="a-EL"></a>过去舌界过去舌界空，<a id="a-EM"></a>未来舌界未来舌界空，<a id="a-EN"></a>现在舌界现在舌界空；<a id="a-EO"></a>过去味界、<a id="a-EP"></a>舌识界及舌触、<a id="a-EQ"></a>舌触为缘所生诸受过去味界乃至舌触为缘所生诸受空，<a id="a-ER"></a>未来味界、<a id="a-ES"></a>舌识界及舌触、<a id="a-ET"></a>舌触为缘所生诸受未来味界乃至舌触为缘所生诸受空，<a id="a-EU"></a>现在味界、<a id="a-EV"></a>舌识界及舌触、<a id="a-EW"></a>舌触为缘所生诸受现在味界乃至舌触为缘所生诸受空。<a id="a-EX"></a>所以者何？<a id="a-EY"></a>善现，<a id="a-EZ"></a>空中过去舌界不可得。<a id="a-Ea"></a>何以故？<a id="a-Eb"></a>过去舌界即是空，<a id="a-Ec"></a>空性亦空，<a id="a-Ed"></a>空中空尚不可得，<a id="a-Ee"></a>何况空中有过去舌界可得？<a id="a-Ef"></a>善现，<a id="a-Eg"></a>空中未来舌界不可得。<a id="a-Eh"></a>何以故？<a id="a-Ei"></a>未来舌界即是空，<a id="a-Ej"></a>空性亦空，<a id="a-Ek"></a>空中空尚不可得，<a id="a-El"></a>何况空中有未来舌界可得？<a id="a-Em"></a>善现，<a id="a-En"></a>空中现在舌界不可得。<a id="a-Eo"></a>何以故？<a id="a-Ep"></a>现在舌界即是空，<a id="a-Eq"></a>空性亦空，<a id="a-Er"></a>空中空尚不可得，<a id="a-Es"></a>何况空中有现在舌界可得？<a id="a-Et"></a>善现，<a id="a-Eu"></a>空中过去、<a id="a-Ev"></a>未来、<a id="a-Ew"></a>现在舌界不可得。<a id="a-Ex"></a>何以故？<a id="a-Ey"></a>过去、<a id="a-Ez"></a>未来、<a id="a-F0"></a>现在舌界即是空，<a id="a-F1"></a>空性亦空，<a id="a-F2"></a>空中空尚不可得，<a id="a-F3"></a>何况空中有过去、<a id="a-F4"></a>未来、<a id="a-F5"></a>现在舌界可得？</p>
  <p id="aF6">“善现，<a id="a-F7"></a>空中过去味界、<a id="a-F8"></a>舌识界及舌触、<a id="a-F9"></a>舌触为缘所生诸受不可得。<a id="a-FA"></a>何以故？<a id="a-FB"></a>过去味界乃至舌触为缘所生诸受即是空，<a id="a-FC"></a>空性亦空，<a id="a-FD"></a>空中空尚不可得，<a id="a-FE"></a>何况空中有过去味界乃至舌触为缘所生诸受可得？<a id="a-FF"></a>善现，<a id="a-FG"></a>空中未来味界、<a id="a-FH"></a>舌识界及舌触、<a id="a-FI"></a>舌触为缘所生诸受不可得。<a id="a-FJ"></a>何以故？<a id="a-FK"></a>未来味界乃至舌触为缘所生诸受即是空，<a id="a-FL"></a>空性亦空，<a id="a-FM"></a>空中空尚不可得，<a id="a-FN"></a>何况空中有未来味界乃至舌触为缘所生诸受可得？<a id="a-FO"></a>善现，<a id="a-FP"></a>空中现在味界、<a id="a-FQ"></a>舌识界及舌触、<a id="a-FR"></a>舌触为缘所生诸受不可得。<a id="a-FS"></a>何以故？<a id="a-FT"></a>现在味界乃至舌触为缘所生诸受即是空，<a id="a-FU"></a>空性亦空，<a id="a-FV"></a>空中空尚不可得，<a id="a-FW"></a>何况空中有现在味界乃至舌触为缘所生诸受可得？<a id="a-FX"></a>善现，<a id="a-FY"></a>空中过去、<a id="a-FZ"></a>未来、<a id="a-Fa"></a>现在味界、<a id="a-Fb"></a>舌识界及舌触、<a id="a-Fc"></a>舌触为缘所生诸受不可得。<a id="a-Fd"></a>何以故？<a id="a-Fe"></a>过去、<a id="a-Ff"></a>未来、<a id="a-Fg"></a>现在味界乃至舌触为缘所生诸受即是空，<a id="a-Fh"></a>空性亦空，<a id="a-Fi"></a>空中空尚不可得，<a id="a-Fj"></a>何况空中有过去、<a id="a-Fk"></a>未来、<a id="a-Fl"></a>现在味界乃至舌触为缘所生诸受可得？</p>
  <p id="aFm">“善现，<a id="a-Fn"></a>过去身界过去身界空，<a id="a-Fo"></a>未来身界未来身界空，<a id="a-Fp"></a>现在身界现在身界空；<a id="a-Fq"></a>过去触界、<a id="a-Fr"></a>身识界及身触、<a id="a-Fs"></a>身触为缘所生诸受过去触界乃至身触为缘所生诸受空，<a id="a-Ft"></a>未来触界、<a id="a-Fu"></a>身识界及身触、<a id="a-Fv"></a>身触为缘所生诸受未来触界乃至身触为缘所生诸受空，<a id="a-Fw"></a>现在触界、<a id="a-Fx"></a>身识界及身触、<a id="a-Fy"></a>身触为缘所生诸受现在触界乃至身触为缘所生诸受空。<a id="a-Fz"></a>所以者何？<a id="a-G0"></a>善现，<a id="a-G1"></a>空中过去身界不可得。<a id="a-G2"></a>何以故？<a id="a-G3"></a>过去身界即是空，<a id="a-G4"></a>空性亦空，<a id="a-G5"></a>空中空尚不可得，<a id="a-G6"></a>何况空中有过去身界可得？<a id="a-G7"></a>善现，<a id="a-G8"></a>空中未来身界不可得。<a id="a-G9"></a>何以故？<a id="a-GA"></a>未来身界即是空，<a id="a-GB"></a>空性亦空，<a id="a-GC"></a>空中空尚不可得，<a id="a-GD"></a>何况空中有未来身界可得？<a id="a-GE"></a>善现，<a id="a-GF"></a>空中现在身界不可得。<a id="a-GG"></a>何以故？<a id="a-GH"></a>现在身界即是空，<a id="a-GI"></a>空性亦空，<a id="a-GJ"></a>空中空尚不可得，<a id="a-GK"></a>何况空中有现在身界可得？<a id="a-GL"></a>善现，<a id="a-GM"></a>空中过去、<a id="a-GN"></a>未来、<a id="a-GO"></a>现在身界不可得。<a id="a-GP"></a>何以故？<a id="a-GQ"></a>过去、<a id="a-GR"></a>未来、<a id="a-GS"></a>现在身界即是空，<a id="a-GT"></a>空性亦空，<a id="a-GU"></a>空中空尚不可得，<a id="a-GV"></a>何况空中有过去、<a id="a-GW"></a>未来、<a id="a-GX"></a>现在身界可得？</p>
  <p id="aGY">“善现，<a id="a-GZ"></a>空中过去触界、<a id="a-Ga"></a>身识界及身触、<a id="a-Gb"></a>身触为缘所生诸受不可得。<a id="a-Gc"></a>何以故？<a id="a-Gd"></a>过去触界乃至身触为缘所生诸受即是空，<a id="a-Ge"></a>空性亦空，<a id="a-Gf"></a>空中空尚不可得，<a id="a-Gg"></a>何况空中有过去触界乃至身触为缘所生诸受可得？<a id="a-Gh"></a>善现，<a id="a-Gi"></a>空中未来触界、<a id="a-Gj"></a>身识界及身触、<a id="a-Gk"></a>身触为缘所生诸受不可得。<a id="a-Gl"></a>何以故？<a id="a-Gm"></a>未来触界乃至身触为缘所生诸受即是空，<a id="a-Gn"></a>空性亦空，<a id="a-Go"></a>空中空尚不可得，<a id="a-Gp"></a>何况空中有未来触界乃至身触为缘所生诸受可得？<a id="a-Gq"></a>善现，<a id="a-Gr"></a>空中现在触界、<a id="a-Gs"></a>身识界及身触、<a id="a-Gt"></a>身触为缘所生诸受不可得。<a id="a-Gu"></a>何以故？<a id="a-Gv"></a>现在触界乃至身触为缘所生诸受即是空，<a id="a-Gw"></a>空性亦空，<a id="a-Gx"></a>空中空尚不可得，<a id="a-Gy"></a>何况空中有现在触界乃至身触为缘所生诸受可得？<a id="a-Gz"></a>善现，<a id="a-H0"></a>空中过去、<a id="a-H1"></a>未来、<a id="a-H2"></a>现在触界、<a id="a-H3"></a>身识界及身触、<a id="a-H4"></a>身触为缘所生诸受不可得。<a id="a-H5"></a>何以故？<a id="a-H6"></a>过去、<a id="a-H7"></a>未来、<a id="a-H8"></a>现在触界乃至身触为缘所生诸受即是空，<a id="a-H9"></a>空性亦空，<a id="a-HA"></a>空中空尚不可得，<a id="a-HB"></a>何况空中有过去、<a id="a-HC"></a>未来、<a id="a-HD"></a>现在触界乃至身触为缘所生诸受可得？</p>
  <p id="aHE">“善现，<a id="a-HF"></a>过去意界过去意界空，<a id="a-HG"></a>未来意界未来意界空，<a id="a-HH"></a>现在意界现在意界空；<a id="a-HI"></a>过去法界、<a id="a-HJ"></a>意识界及意触、<a id="a-HK"></a>意触为缘所生诸受过去法界乃至意触为缘所生诸受空，<a id="a-HL"></a>未来法界、<a id="a-HM"></a>意识界及意触、<a id="a-HN"></a>意触为缘所生诸受未来法界乃至意触为缘所生诸受空，<a id="a-HO"></a>现在法界、<a id="a-HP"></a>意识界及意触、<a id="a-HQ"></a>意触为缘所生诸受现在法界乃至意触为缘所生诸受空。<a id="a-HR"></a>所以者何？<a id="a-HS"></a>善现，<a id="a-HT"></a>空中过去意界不可得。<a id="a-HU"></a>何以故？<a id="a-HV"></a>过去意界即是空，<a id="a-HW"></a>空性亦空，<a id="a-HX"></a>空中空尚不可得，<a id="a-HY"></a>何况空中有过去意界可得？<a id="a-HZ"></a>善现，<a id="a-Ha"></a>空中未来意界不可得。<a id="a-Hb"></a>何以故？<a id="a-Hc"></a>未来意界即是空，<a id="a-Hd"></a>空性亦空，<a id="a-He"></a>空中空尚不可得，<a id="a-Hf"></a>何况空中有未来意界可得？<a id="a-Hg"></a>善现，<a id="a-Hh"></a>空中现在意界不可得。<a id="a-Hi"></a>何以故？<a id="a-Hj"></a>现在意界即是空，<a id="a-Hk"></a>空性亦空，<a id="a-Hl"></a>空中空尚不可得，<a id="a-Hm"></a>何况空中有现在意界可得？<a id="a-Hn"></a>善现，<a id="a-Ho"></a>空中过去、<a id="a-Hp"></a>未来、<a id="a-Hq"></a>现在意界不可得。<a id="a-Hr"></a>何以故？<a id="a-Hs"></a>过去、<a id="a-Ht"></a>未来、<a id="a-Hu"></a>现在意界即是空，<a id="a-Hv"></a>空性亦空，<a id="a-Hw"></a>空中空尚不可得，<a id="a-Hx"></a>何况空中有过去、<a id="a-Hy"></a>未来、<a id="a-Hz"></a>现在意界可得？</p>
  <p id="aI0">“善现，<a id="a-I1"></a>空中过去法界、<a id="a-I2"></a>意识界及意触、<a id="a-I3"></a>意触为缘所生诸受不可得。<a id="a-I4"></a>何以故？<a id="a-I5"></a>过去法界乃至意触为缘所生诸受即是空，<a id="a-I6"></a>空性亦空，<a id="a-I7"></a>空中空尚不可得，<a id="a-I8"></a>何况空中有过去法界乃至意触为缘所生诸受可得？<a id="a-I9"></a>善现，<a id="a-IA"></a>空中未来法界、<a id="a-IB"></a>意识界及意触、<a id="a-IC"></a>意触为缘所生诸受不可得。<a id="a-ID"></a>何以故？<a id="a-IE"></a>未来法界乃至意触为缘所生诸受即是空，<a id="a-IF"></a>空性亦空，<a id="a-IG"></a>空中空尚不可得，<a id="a-IH"></a>何况空中有未来法界乃至意触为缘所生诸受可得？<a id="a-II"></a>善现，<a id="a-IJ"></a>空中现在法界、<a id="a-IK"></a>意识界及意触、<a id="a-IL"></a>意触为缘所生诸受不可得。<a id="a-IM"></a>何以故？<a id="a-IN"></a>现在法界乃至意触为缘所生诸受即是空，<a id="a-IO"></a>空性亦空，<a id="a-IP"></a>空中空尚不可得，<a id="a-IQ"></a>何况空中有现在法界乃至意触为缘所生诸受可得？<a id="a-IR"></a>善现，<a id="a-IS"></a>空中过去、<a id="a-IT"></a>未来、<a id="a-IU"></a>现在法界、<a id="a-IV"></a>意识界及意触、<a id="a-IW"></a>意触为缘所生诸受不可得。<a id="a-IX"></a>何以故？<a id="a-IY"></a>过去、<a id="a-IZ"></a>未来、<a id="a-Ia"></a>现在法界乃至意触为缘所生诸受即是空，<a id="a-Ib"></a>空性亦空，<a id="a-Ic"></a>空中空尚不可得，<a id="a-Id"></a>何况空中有过去、<a id="a-Ie"></a>未来、<a id="a-If"></a>现在法界乃至意触为缘所生诸受可得？</p>
  <p id="aIg">“善现，<a id="a-Ih"></a>过去地界过去地界空，<a id="a-Ii"></a>未来地界未来地界空，<a id="a-Ij"></a>现在地界现在地界空；<a id="a-Ik"></a>过去水、<a id="a-Il"></a>火、<a id="a-Im"></a>风、<a id="a-In"></a>空、<a id="a-Io"></a>识界过去水、<a id="a-Ip"></a>火、<a id="a-Iq"></a>风、<a id="a-Ir"></a>空、<a id="a-Is"></a>识界空，<a id="a-It"></a>未来水、<a id="a-Iu"></a>火、<a id="a-Iv"></a>风、<a id="a-Iw"></a>空、<a id="a-Ix"></a>识界未来水、<a id="a-Iy"></a>火、<a id="a-Iz"></a>风、<a id="a-J0"></a>空、<a id="a-J1"></a>识界空，<a id="a-J2"></a>现在水、<a id="a-J3"></a>火、<a id="a-J4"></a>风、<a id="a-J5"></a>空、<a id="a-J6"></a>识界现在水、<a id="a-J7"></a>火、<a id="a-J8"></a>风、<a id="a-J9"></a>空、<a id="a-JA"></a>识界空。<a id="a-JB"></a>所以者何？<a id="a-JC"></a>善现，<a id="a-JD"></a>空中过去地界不可得。<a id="a-JE"></a>何以故？<a id="a-JF"></a>过去地界即是空，<a id="a-JG"></a>空性亦空，<a id="a-JH"></a>空中空尚不可得，<a id="a-JI"></a>何况空中有过去地界可得？<a id="a-JJ"></a>善现，<a id="a-JK"></a>空中未来地界不可得。<a id="a-JL"></a>何以故？<a id="a-JM"></a>未来地界即是空，<a id="a-JN"></a>空性亦空，<a id="a-JO"></a>空中空尚不可得，<a id="a-JP"></a>何况空中有未来地界可得？<a id="a-JQ"></a>善现，<a id="a-JR"></a>空中现在地界不可得。<a id="a-JS"></a>何以故？<a id="a-JT"></a>现在地界即是空，<a id="a-JU"></a>空性亦空，<a id="a-JV"></a>空中空尚不可得，<a id="a-JW"></a>何况空中有现在地界可得？<a id="a-JX"></a>善现，<a id="a-JY"></a>空中过去、<a id="a-JZ"></a>未来、<a id="a-Ja"></a>现在地界不可得。<a id="a-Jb"></a>何以故？<a id="a-Jc"></a>过去、<a id="a-Jd"></a>未来、<a id="a-Je"></a>现在地界即是空，<a id="a-Jf"></a>空性亦空，<a id="a-Jg"></a>空中空尚不可得，<a id="a-Jh"></a>何况空中有过去、<a id="a-Ji"></a>未来、<a id="a-Jj"></a>现在地界可得？</p>
  <p id="aJk">“善现，<a id="a-Jl"></a>空中过去水、<a id="a-Jm"></a>火、<a id="a-Jn"></a>风、<a id="a-Jo"></a>空、<a id="a-Jp"></a>识界不可得。<a id="a-Jq"></a>何以故？<a id="a-Jr"></a>过去水、<a id="a-Js"></a>火、<a id="a-Jt"></a>风、<a id="a-Ju"></a>空、<a id="a-Jv"></a>识界即是空，<a id="a-Jw"></a>空性亦空，<a id="a-Jx"></a>空中空尚不可得，<a id="a-Jy"></a>何况空中有过去水、<a id="a-Jz"></a>火、<a id="a-K0"></a>风、<a id="a-K1"></a>空、<a id="a-K2"></a>识界可得？<a id="a-K3"></a>善现，<a id="a-K4"></a>空中未来水、<a id="a-K5"></a>火、<a id="a-K6"></a>风、<a id="a-K7"></a>空、<a id="a-K8"></a>识界不可得。<a id="a-K9"></a>何以故？<a id="a-KA"></a>未来水、<a id="a-KB"></a>火、<a id="a-KC"></a>风、<a id="a-KD"></a>空、<a id="a-KE"></a>识界即是空，<a id="a-KF"></a>空性亦空，<a id="a-KG"></a>空中空尚不可得，<a id="a-KH"></a>何况空中有未来水、<a id="a-KI"></a>火、<a id="a-KJ"></a>风、<a id="a-KK"></a>空、<a id="a-KL"></a>识界可得？<a id="a-KM"></a>善现，<a id="a-KN"></a>空中现在水、<a id="a-KO"></a>火、<a id="a-KP"></a>风、<a id="a-KQ"></a>空、<a id="a-KR"></a>识界不可得。<a id="a-KS"></a>何以故？<a id="a-KT"></a>现在水、<a id="a-KU"></a>火、<a id="a-KV"></a>风、<a id="a-KW"></a>空、<a id="a-KX"></a>识界即是空，<a id="a-KY"></a>空性亦空，<a id="a-KZ"></a>空中空尚不可得，<a id="a-Ka"></a>何况空中有现在水、<a id="a-Kb"></a>火、<a id="a-Kc"></a>风、<a id="a-Kd"></a>空、<a id="a-Ke"></a>识界可得？<a id="a-Kf"></a>善现，<a id="a-Kg"></a>空中过去、<a id="a-Kh"></a>未来、<a id="a-Ki"></a>现在水、<a id="a-Kj"></a>火、<a id="a-Kk"></a>风、<a id="a-Kl"></a>空、<a id="a-Km"></a>识界不可得。<a id="a-Kn"></a>何以故？<a id="a-Ko"></a>过去、<a id="a-Kp"></a>未来、<a id="a-Kq"></a>现在水、<a id="a-Kr"></a>火、<a id="a-Ks"></a>风、<a id="a-Kt"></a>空、<a id="a-Ku"></a>识界即是空，<a id="a-Kv"></a>空性亦空，<a id="a-Kw"></a>空中空尚不可得，<a id="a-Kx"></a>何况空中有过去、<a id="a-Ky"></a>未来、<a id="a-Kz"></a>现在水、<a id="a-L0"></a>火、<a id="a-L1"></a>风、<a id="a-L2"></a>空、<a id="a-L3"></a>识界可得？</p>
  <p id="aL4">“善现，<a id="a-L5"></a>过去无明过去无明空，<a id="a-L6"></a>未来无明未来无明空，<a id="a-L7"></a>现在无明现在无明空；<a id="a-L8"></a>过去行、<a id="a-L9"></a>识、<a id="a-LA"></a>名色、<a id="a-LB"></a>六处、<a id="a-LC"></a>触、<a id="a-LD"></a>受、<a id="a-LE"></a>爱、<a id="a-LF"></a>取、<a id="a-LG"></a>有、<a id="a-LH"></a>生、<a id="a-LI"></a>老死愁叹苦忧恼过去行乃至老死愁叹苦忧恼空，<a id="a-LJ"></a>未来行、<a id="a-LK"></a>识、<a id="a-LL"></a>名色、<a id="a-LM"></a>六处、<a id="a-LN"></a>触、<a id="a-LO"></a>受、<a id="a-LP"></a>爱、<a id="a-LQ"></a>取、<a id="a-LR"></a>有、<a id="a-LS"></a>生、<a id="a-LT"></a>老死愁叹苦忧恼未来行乃至老死愁叹苦忧恼空，<a id="a-LU"></a>现在行、<a id="a-LV"></a>识、<a id="a-LW"></a>名色、<a id="a-LX"></a>六处、<a id="a-LY"></a>触、<a id="a-LZ"></a>受、<a id="a-La"></a>爱、<a id="a-Lb"></a>取、<a id="a-Lc"></a>有、<a id="a-Ld"></a>生、<a id="a-Le"></a>老死愁叹苦忧恼现在行乃至老死愁叹苦忧恼空。<a id="a-Lf"></a>所以者何？<a id="a-Lg"></a>善现，<a id="a-Lh"></a>空中过去无明不可得。<a id="a-Li"></a>何以故？<a id="a-Lj"></a>过去无明即是空，<a id="a-Lk"></a>空性亦空，<a id="a-Ll"></a>空中空尚不可得，<a id="a-Lm"></a>何况空中有过去无明可得？<a id="a-Ln"></a>善现，<a id="a-Lo"></a>空中未来无明不可得。<a id="a-Lp"></a>何以故？<a id="a-Lq"></a>未来无明即是空，<a id="a-Lr"></a>空性亦空，<a id="a-Ls"></a>空中空尚不可得，<a id="a-Lt"></a>何况空中有未来无明可得？<a id="a-Lu"></a>善现，<a id="a-Lv"></a>空中现在无明不可得。<a id="a-Lw"></a>何以故？<a id="a-Lx"></a>现在无明即是空，<a id="a-Ly"></a>空性亦空，<a id="a-Lz"></a>空中空尚不可得，<a id="a-M0"></a>何况空中有现在无明可得？<a id="a-M1"></a>善现，<a id="a-M2"></a>空中过去、<a id="a-M3"></a>未来、<a id="a-M4"></a>现在无明不可得。<a id="a-M5"></a>何以故？<a id="a-M6"></a>过去、<a id="a-M7"></a>未来、<a id="a-M8"></a>现在无明即是空，<a id="a-M9"></a>空性亦空，<a id="a-MA"></a>空中空尚不可得，<a id="a-MB"></a>何况空中有过去、<a id="a-MC"></a>未来、<a id="a-MD"></a>现在无明可得？</p>
  <p id="aME">“善现，<a id="a-MF"></a>空中过去行、<a id="a-MG"></a>识、<a id="a-MH"></a>名色、<a id="a-MI"></a>六处、<a id="a-MJ"></a>触、<a id="a-MK"></a>受、<a id="a-ML"></a>爱、<a id="a-MM"></a>取、<a id="a-MN"></a>有、<a id="a-MO"></a>生、<a id="a-MP"></a>老死愁叹苦忧恼不可得。<a id="a-MQ"></a>何以故？<a id="a-MR"></a>过去行乃至老死愁叹苦忧恼即是空，<a id="a-MS"></a>空性亦空，<a id="a-MT"></a>空中空尚不可得，<a id="a-MU"></a>何况空中有过去行乃至老死愁叹苦忧恼可得？<a id="a-MV"></a>善现，<a id="a-MW"></a>空中未来行、<a id="a-MX"></a>识、<a id="a-MY"></a>名色、<a id="a-MZ"></a>六处、<a id="a-Ma"></a>触、<a id="a-Mb"></a>受、<a id="a-Mc"></a>爱、<a id="a-Md"></a>取、<a id="a-Me"></a>有、<a id="a-Mf"></a>生、<a id="a-Mg"></a>老死愁叹苦忧恼不可得。<a id="a-Mh"></a>何以故？<a id="a-Mi"></a>未来行乃至老死愁叹苦忧恼即是空，<a id="a-Mj"></a>空性亦空，<a id="a-Mk"></a>空中空尚不可得，<a id="a-Ml"></a>何况空中有未来行乃至老死愁叹苦忧恼可得？<a id="a-Mm"></a>善现，<a id="a-Mn"></a>空中现在行、<a id="a-Mo"></a>识、<a id="a-Mp"></a>名色、<a id="a-Mq"></a>六处、<a id="a-Mr"></a>触、<a id="a-Ms"></a>受、<a id="a-Mt"></a>爱、<a id="a-Mu"></a>取、<a id="a-Mv"></a>有、<a id="a-Mw"></a>生、<a id="a-Mx"></a>老死愁叹苦忧恼不可得。<a id="a-My"></a>何以故？<a id="a-Mz"></a>现在行乃至老死愁叹苦忧恼即是空，<a id="a-N0"></a>空性亦空，<a id="a-N1"></a>空中空尚不可得，<a id="a-N2"></a>何况空中有现在行乃至老死愁叹苦忧恼可得？<a id="a-N3"></a>善现，<a id="a-N4"></a>空中过去、<a id="a-N5"></a>未来、<a id="a-N6"></a>现在行、<a id="a-N7"></a>识、<a id="a-N8"></a>名色、<a id="a-N9"></a>六处、<a id="a-NA"></a>触、<a id="a-NB"></a>受、<a id="a-NC"></a>爱、<a id="a-ND"></a>取、<a id="a-NE"></a>有、<a id="a-NF"></a>生、<a id="a-NG"></a>老死愁叹苦忧恼不可得。<a id="a-NH"></a>何以故？<a id="a-NI"></a>过去、<a id="a-NJ"></a>未来、<a id="a-NK"></a>现在行乃至老死愁叹苦忧恼即是空，<a id="a-NL"></a>空性亦空，<a id="a-NM"></a>空中空尚不可得，<a id="a-NN"></a>何况空中有过去、<a id="a-NO"></a>未来、<a id="a-NP"></a>现在行乃至老死愁叹苦忧恼可得？</p>
 </body>
</html>