<!doctype html>
<html id="z3IBT5V8f" data-ver="1138">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百三十六</h1>
  <h2 id="a2">第三分佛国品第三十之二</h2>
  <p id="a3">“复次，<a id="a-4"></a>善现，<a id="a-5"></a>此诸菩萨摩诃萨众应修如是严净佛土，<a id="a-6"></a>谓彼土中恒不闻有三种恶趣，<a id="a-7"></a>亦不闻有诸恶见趣，<a id="a-8"></a>亦不闻有贪、<a id="a-9"></a>瞋、<a id="a-A"></a>痴毒，<a id="a-B"></a>亦不闻有男女形相，<a id="a-C"></a>亦不闻有声闻、<a id="a-D"></a>独觉，<a id="a-E"></a>亦不闻有无常、<a id="a-F"></a>苦等不如意事，<a id="a-G"></a>亦不闻有摄受资具，<a id="a-H"></a>亦不闻有我、<a id="a-I"></a>我所执，<a id="a-J"></a>亦不闻有随眠、<a id="a-K"></a>缠、<a id="a-L"></a>结，<a id="a-M"></a>亦不闻有颠倒执著，<a id="a-N"></a>亦不闻有施设有情果位差别；<a id="a-O"></a>唯闻说空、<a id="a-P"></a>无相、<a id="a-Q"></a>无愿、<a id="a-R"></a>无生、<a id="a-S"></a>无灭、<a id="a-T"></a>无性等声，<a id="a-U"></a>谓随有情意乐差别，<a id="a-V"></a>于树林等内外物中，<a id="a-W"></a>常有微风更相冲击，<a id="a-X"></a>发起种种微妙音声，<a id="a-Y"></a>诸音声中说：<a id="a-Z"></a>‘一切法皆无自性，<a id="a-a"></a>无性故空，<a id="a-b"></a>空故无相，<a id="a-c"></a>无相故无愿，<a id="a-d"></a>无愿故无生，<a id="a-e"></a>无生故无灭。<a id="a-f"></a>由此诸法本来寂静、<a id="a-g"></a>自性涅槃，<a id="a-h"></a>如来出世、<a id="a-i"></a>若不出世，<a id="a-j"></a>诸法法性法尔常住。<a id="a-k"></a>’谓一切法无性、<a id="a-l"></a>空等，<a id="a-m"></a>彼佛土中诸有情类若昼、<a id="a-n"></a>若夜、<a id="a-o"></a>若立、<a id="a-p"></a>若行、<a id="a-q"></a>若卧、<a id="a-r"></a>若坐，<a id="a-s"></a>常闻如是妙法音声。</p>
  <p id="at">“善现当知，<a id="a-u"></a>此诸菩萨摩诃萨众各住所居严净佛土，<a id="a-v"></a>证得无上正等觉时，<a id="a-w"></a>十方如来、<a id="a-x"></a>应、<a id="a-y"></a>正等觉，<a id="a-z"></a>皆共称赞彼彼佛名，<a id="a-10"></a>若诸有情得闻如是诸佛名者，<a id="a-11"></a>必于无上正等菩提得不退转。<a id="a-12"></a>是诸菩萨摩诃萨众各住所居严净佛土，<a id="a-13"></a>证得无上正等觉时，<a id="a-14"></a>为诸有情宣说正法。<a id="a-15"></a>有情闻已定不生疑，<a id="a-16"></a>谓为是法、<a id="a-17"></a>为非法等。<a id="a-18"></a>所以者何？<a id="a-19"></a>彼有情类达一切法皆即真如、<a id="a-1A"></a>法界、<a id="a-1B"></a>法性，<a id="a-1C"></a>一切是法无非法等。<a id="a-1D"></a>如是，<a id="a-1E"></a>善现，<a id="a-1F"></a>此诸菩萨摩诃萨众皆能严净如是佛土。</p>
  <p id="a1G">“复次，<a id="a-1H"></a>善现，<a id="a-1I"></a>是诸菩萨摩诃萨众有所化生具不善根，<a id="a-1J"></a>未于诸佛、<a id="a-1K"></a>菩萨、<a id="a-1L"></a>独觉及声闻等种诸善根，<a id="a-1M"></a>为恶知识所摄受故，<a id="a-1N"></a>离善友故，<a id="a-1O"></a>不闻正法，<a id="a-1P"></a>常为种种我、<a id="a-1Q"></a>有情见及诸见趣之所摄藏，<a id="a-1R"></a>堕在断、<a id="a-1S"></a>常二边偏执。<a id="a-1T"></a>彼有情类自起邪执，<a id="a-1U"></a>亦常教他令起邪执，<a id="a-1V"></a>于非三宝起三宝想，<a id="a-1W"></a>于三宝中谓非三宝，<a id="a-1X"></a>毁谤正法赞叹邪法，<a id="a-1Y"></a>由是因缘，<a id="a-1Z"></a>身坏命终堕诸恶趣受种种苦。<a id="a-1a"></a>是诸菩萨摩诃萨众各住自土证得无上正等菩提，<a id="a-1b"></a>见诸有情轮回生死受无量苦，<a id="a-1c"></a>以神通力方便化导，<a id="a-1d"></a>令舍恶见住正见中，<a id="a-1e"></a>从恶趣出生于人趣；<a id="a-1f"></a>复以种种神通方便，<a id="a-1g"></a>化导令住正定聚中，<a id="a-1h"></a>毕竟不复堕诸恶趣；<a id="a-1i"></a>复令修习殊胜善根，<a id="a-1j"></a>命终得生严净佛土，<a id="a-1k"></a>受用净土大乘法乐。</p>
  <p id="a1l">“如是，<a id="a-1m"></a>善现，<a id="a-1n"></a>此诸菩萨摩诃萨众皆能如是严净佛土。<a id="a-1o"></a>由所居土极清净故，<a id="a-1p"></a>生彼有情于一切法不起虚妄分别犹豫，<a id="a-1q"></a>谓此是善法、<a id="a-1r"></a>此是非善法，<a id="a-1s"></a>此是有记法、<a id="a-1t"></a>此是无记法，<a id="a-1u"></a>此是世间法、<a id="a-1v"></a>此是出世间法，<a id="a-1w"></a>此是有漏法、<a id="a-1x"></a>此是无漏法，<a id="a-1y"></a>此是有为法、<a id="a-1z"></a>此是无为法。<a id="a-20"></a>诸如是等分别犹豫毕竟不生，<a id="a-21"></a>由是因缘，<a id="a-22"></a>彼有情类，<a id="a-23"></a>定得无上正等菩提，<a id="a-24"></a>转妙法轮度有情众。</p>
  <p id="a25">“善现当知，<a id="a-26"></a>是为菩萨摩诃萨严净佛土功德之相，<a id="a-27"></a>利益安乐一切有情。<a id="a-28"></a>”</p>
  <p data-pb></p>
  <h2 id="a29">第三分宣化品第三十一之一</h2>
  <p id="a2A">尔时，<a id="a-2B"></a>善现便白佛言：<a id="a-2C"></a>“是菩萨摩诃萨为住定聚、<a id="a-2D"></a>不定聚耶？<a id="a-2E"></a>”</p>
  <p id="a2F">佛告善现：<a id="a-2G"></a>“是菩萨摩诃萨皆住定聚。<a id="a-2H"></a>”</p>
  <p id="a2I">具寿善现复白佛言：<a id="a-2J"></a>“是菩萨摩诃萨住何定聚？<a id="a-2K"></a>声闻乘耶？<a id="a-2L"></a>独觉乘耶？<a id="a-2M"></a>无上乘耶？<a id="a-2N"></a>”</p>
  <p id="a2O">佛告善现：<a id="a-2P"></a>“是菩萨摩诃萨住无上乘。<a id="a-2Q"></a>”</p>
  <p id="a2R">具寿善现复白佛言：<a id="a-2S"></a>“是菩萨摩诃萨为于何时名住定聚？<a id="a-2T"></a>初发心耶？<a id="a-2U"></a>不退位耶？<a id="a-2V"></a>最后有耶？<a id="a-2W"></a>”</p>
  <p id="a2X">佛告善现：<a id="a-2Y"></a>“是菩萨摩诃萨若初发心、<a id="a-2Z"></a>若不退位、<a id="a-2a"></a>若最后有，<a id="a-2b"></a>皆住定聚。<a id="a-2c"></a>”</p>
  <p id="a2d">具寿善现复白佛言：<a id="a-2e"></a>“此住定聚诸菩萨摩诃萨堕恶趣不？<a id="a-2f"></a>”</p>
  <p id="a2g">佛告善现：<a id="a-2h"></a>“诸菩萨摩诃萨若住定聚，<a id="a-2i"></a>决定不堕诸恶趣中。<a id="a-2j"></a>”</p>
  <p id="a2k">复告善现：<a id="a-2l"></a>“于意云何？<a id="a-2m"></a>第八、<a id="a-2n"></a>预流、<a id="a-2o"></a>一来、<a id="a-2p"></a>不还、<a id="a-2q"></a>阿罗汉、<a id="a-2r"></a>独觉堕恶趣不？<a id="a-2s"></a>”</p>
  <p id="a2t">善现对曰：<a id="a-2u"></a>“不也，<a id="a-2v"></a>世尊。<a id="a-2w"></a>”</p>
  <p id="a2x">佛告善现：<a id="a-2y"></a>“诸菩萨摩诃萨亦复如是，<a id="a-2z"></a>从初发心修行布施乃至般若波罗蜜多及余无量无边佛法，<a id="a-30"></a>伏断一切恶不善法。<a id="a-31"></a>由此因缘，<a id="a-32"></a>堕诸恶趣必无是处，<a id="a-33"></a>生长寿天亦无是处，<a id="a-34"></a>谓于彼处诸胜善法不得现行。<a id="a-35"></a>是菩萨摩诃萨若生边鄙，<a id="a-36"></a>或生达絮、<a id="a-37"></a>蔑戾车中，<a id="a-38"></a>亦无是处，<a id="a-39"></a>谓于彼处不能修行殊胜善法，<a id="a-3A"></a>多起恶见不信因果，<a id="a-3B"></a>常乐习行诸秽恶业，<a id="a-3C"></a>不闻三宝亦无四众。<a id="a-3D"></a>是菩萨摩诃萨生邪见家，<a id="a-3E"></a>亦无是处，<a id="a-3F"></a>谓生彼家执著种种诸恶见趣，<a id="a-3G"></a>拨无妙行、<a id="a-3H"></a>恶行及果，<a id="a-3I"></a>不修诸善乐作众恶故，<a id="a-3J"></a>诸菩萨不生彼家。<a id="a-3K"></a>复次，<a id="a-3L"></a>善现，<a id="a-3M"></a>诸菩萨摩诃萨初发无上正等觉心，<a id="a-3N"></a>以胜意乐受行十种不善业道，<a id="a-3O"></a>亦无是处。<a id="a-3P"></a>”</p>
  <p id="a3Q">具寿善现便白佛言：<a id="a-3R"></a>“若菩萨摩诃萨从初发心成就如是善根功德不生恶处，<a id="a-3S"></a>何故世尊每为众说自本生事多百千种，<a id="a-3T"></a>于中亦有生诸恶处，<a id="a-3U"></a>尔时善根为何所在？<a id="a-3V"></a>”</p>
  <p id="a3W">佛告善现：<a id="a-3X"></a>“诸菩萨摩诃萨不由秽业受恶处身，<a id="a-3Y"></a>但为利乐诸有情类，<a id="a-3Z"></a>由故思愿而受彼身，<a id="a-3a"></a>是故不应引之为难。<a id="a-3b"></a>”</p>
  <p id="a3c">复告善现：<a id="a-3d"></a>“于意云何？<a id="a-3e"></a>有诸独觉或阿罗汉，<a id="a-3f"></a>方便善巧如诸菩萨摩诃萨众，<a id="a-3g"></a>成就殊胜方便善巧，<a id="a-3h"></a>受傍生身，<a id="a-3i"></a>有猎者来欲为损害，<a id="a-3j"></a>便起无上安忍慈悲，<a id="a-3k"></a>欲令彼人得利乐故，<a id="a-3l"></a>自舍身命不害彼不？<a id="a-3m"></a>”</p>
  <p id="a3n">善现对曰：<a id="a-3o"></a>“诸独觉等无如是事。<a id="a-3p"></a>”</p>
  <p id="a3q">佛告善现：<a id="a-3r"></a>“由此因缘，<a id="a-3s"></a>当知菩萨为欲利乐诸有情故，<a id="a-3t"></a>为大慈悲速圆满故，<a id="a-3u"></a>为疾证得大菩提故，<a id="a-3v"></a>虽受种种傍生之身，<a id="a-3w"></a>而非傍生过失所染。<a id="a-3x"></a>”</p>
  <p id="a3y">具寿善现复白佛言：<a id="a-3z"></a>“诸菩萨摩诃萨住何善根，<a id="a-40"></a>为欲利乐诸有情故受恶处身？<a id="a-41"></a>”</p>
  <p id="a42">佛告善现：<a id="a-43"></a>“诸菩萨摩诃萨有何善根不应圆满？<a id="a-44"></a>然诸菩萨摩诃萨众为得无上正等菩提，<a id="a-45"></a>一切善根皆应圆满，<a id="a-46"></a>谓诸菩萨摩诃萨众从初发心乃至安坐妙菩提座，<a id="a-47"></a>无有善根不应圆满。<a id="a-48"></a>要具圆满一切善法，<a id="a-49"></a>乃得无上正等菩提，<a id="a-4A"></a>若一善法未能圆满，<a id="a-4B"></a>而得无上正等菩提，<a id="a-4C"></a>定无是处。<a id="a-4D"></a>是故，<a id="a-4E"></a>善现，<a id="a-4F"></a>诸菩萨摩诃萨从初发心乃至安坐妙菩提座，<a id="a-4G"></a>于其中间常学圆满一切善法，<a id="a-4H"></a>学已当得一切相智，<a id="a-4I"></a>永断一切习气相续，<a id="a-4J"></a>乃能证得一切智智。<a id="a-4K"></a>”</p>
  <p id="a4L">尔时，<a id="a-4M"></a>善现便白佛言：<a id="a-4N"></a>“诸菩萨摩诃萨云何成就种种白净圣无漏法，<a id="a-4O"></a>而生恶趣受傍生身？<a id="a-4P"></a>”</p>
  <p id="a4Q">佛告善现：<a id="a-4R"></a>“于意云何？<a id="a-4S"></a>如来成就一切白净圣无漏不？<a id="a-4T"></a>”</p>
  <p id="a4U">善现对曰：<a id="a-4V"></a>“如来成就一切白净圣无漏法。<a id="a-4W"></a>”</p>
  <p id="a4X">佛告善现：<a id="a-4Y"></a>“于意云何？<a id="a-4Z"></a>如来化作傍生趣身，<a id="a-4a"></a>利乐有情作佛事不？<a id="a-4b"></a>”</p>
  <p id="a4c">善现对曰：<a id="a-4d"></a>“如来化作傍生趣身，<a id="a-4e"></a>利乐有情作诸佛事。<a id="a-4f"></a>”</p>
  <p id="a4g">佛告善现：<a id="a-4h"></a>“于意云何？<a id="a-4i"></a>如来化作傍生身时，<a id="a-4j"></a>是实傍生，<a id="a-4k"></a>受彼苦不？<a id="a-4l"></a>”</p>
  <p id="a4m">善现对曰：<a id="a-4n"></a>“如来化作傍生身时，<a id="a-4o"></a>非实傍生，<a id="a-4p"></a>不受彼苦。<a id="a-4q"></a>”</p>
  <p id="a4r">佛告善现：<a id="a-4s"></a>“诸菩萨摩诃萨亦复如是，<a id="a-4t"></a>虽具成就种种白净圣无漏法，<a id="a-4u"></a>而为成熟诸有情类，<a id="a-4v"></a>以故思愿受傍生身，<a id="a-4w"></a>如应成熟诸有情类。</p>
  <p id="a4x">“复次，<a id="a-4y"></a>善现，<a id="a-4z"></a>于意云何？<a id="a-50"></a>有阿罗汉诸漏永尽，<a id="a-51"></a>能化作身起诸事业，<a id="a-52"></a>由彼事业生他喜不？<a id="a-53"></a>”</p>
  <p id="a54">善现对曰：<a id="a-55"></a>“有阿罗汉诸漏永尽，<a id="a-56"></a>能化作身起诸事业，<a id="a-57"></a>由彼事业令他生喜。<a id="a-58"></a>”</p>
  <p id="a59">佛告善现：<a id="a-5A"></a>“诸菩萨摩诃萨亦复如是，<a id="a-5B"></a>虽具成就种种白净圣无漏法，<a id="a-5C"></a>而为利乐诸有情类，<a id="a-5D"></a>以故思愿受傍生身作诸佛事。<a id="a-5E"></a>虽受彼身而不同彼受诸苦恼，<a id="a-5F"></a>亦不为彼过失所污。</p>
  <p id="a5G">“复次，<a id="a-5H"></a>善现，<a id="a-5I"></a>于意云何？<a id="a-5J"></a>有巧幻师或彼弟子，<a id="a-5K"></a>幻作种种象、<a id="a-5L"></a>马等事，<a id="a-5M"></a>令众人见欢喜踊跃，<a id="a-5N"></a>于彼有实象、<a id="a-5O"></a>马等不？<a id="a-5P"></a>”</p>
  <p id="a5Q">善现对曰：<a id="a-5R"></a>“于彼无实象、<a id="a-5S"></a>马等事。<a id="a-5T"></a>”</p>
  <p id="a5U">佛告善现：<a id="a-5V"></a>“诸菩萨摩诃萨亦复如是，<a id="a-5W"></a>虽具成就种种白净圣无漏法，<a id="a-5X"></a>而为利乐诸有情类，<a id="a-5Y"></a>以故思愿受傍生身。<a id="a-5Z"></a>虽受彼身而实非彼，<a id="a-5a"></a>亦不为彼过失所污。<a id="a-5b"></a>”</p>
  <p id="a5c">具寿善现复白佛言：<a id="a-5d"></a>“诸菩萨摩诃萨如是广大方便善巧，<a id="a-5e"></a>虽具成就种种白净圣无漏法而为有情，<a id="a-5f"></a>以故思愿方便善巧受种种身，<a id="a-5g"></a>随其所宜现作饶益。<a id="a-5h"></a>世尊，<a id="a-5i"></a>诸菩萨摩诃萨住何等法，<a id="a-5j"></a>能作如是方便善巧，<a id="a-5k"></a>虽受种种傍生等身，<a id="a-5l"></a>而不为彼过失所污？<a id="a-5m"></a>”</p>
  <p id="a5n">佛告善现：<a id="a-5o"></a>“诸菩萨摩诃萨住深般若波罗蜜多，<a id="a-5p"></a>能作如是方便善巧。<a id="a-5q"></a>由此方便善巧力故，<a id="a-5r"></a>虽往十方殑伽沙等诸佛世界，<a id="a-5s"></a>现种种身利益安乐诸有情类，<a id="a-5t"></a>而于其中不起染著。<a id="a-5u"></a>所以者何？<a id="a-5v"></a>是菩萨摩诃萨于一切法都无所得，<a id="a-5w"></a>谓都不得能染、<a id="a-5x"></a>所染及染因缘。<a id="a-5y"></a>何以故？<a id="a-5z"></a>以一切法自性空故。</p>
  <p id="a60">“善现当知，<a id="a-61"></a>空性不能染著空性，<a id="a-62"></a>空亦不能染著余法，<a id="a-63"></a>亦无余法能染著空。<a id="a-64"></a>所以者何？<a id="a-65"></a>空中空性尚不可得，<a id="a-66"></a>况有余法而可得者？<a id="a-67"></a>如是名为不可得空，<a id="a-68"></a>诸菩萨摩诃萨安住此中，<a id="a-69"></a>能证无上正等菩提，<a id="a-6A"></a>转妙法轮度有情众。<a id="a-6B"></a>”</p>
  <p id="a6C">具寿善现复白佛言：<a id="a-6D"></a>“诸菩萨摩诃萨为但安住甚深般若波罗蜜多，<a id="a-6E"></a>能作如是方便善巧，<a id="a-6F"></a>为亦安住诸余法耶？<a id="a-6G"></a>”</p>
  <p id="a6H">佛告善现：<a id="a-6I"></a>“岂有余法，<a id="a-6J"></a>非深般若波罗蜜多之所摄受，<a id="a-6K"></a>而汝今者复为此问？<a id="a-6L"></a>”</p>
  <p id="a6M">具寿善现便白佛言：<a id="a-6N"></a>“甚深般若波罗蜜多自性既空，<a id="a-6O"></a>云何可说甚深般若波罗蜜多摄一切法？<a id="a-6P"></a>非空法中可说有法摄与不摄。<a id="a-6Q"></a>”</p>
  <p id="a6R">佛告善现：<a id="a-6S"></a>“岂不诸法自性皆空。<a id="a-6T"></a>”</p>
  <p id="a6U">善现对曰：<a id="a-6V"></a>“如是，<a id="a-6W"></a>如是。<a id="a-6X"></a>”</p>
  <p id="a6Y">佛告善现：<a id="a-6Z"></a>“若一切法自性皆空，<a id="a-6a"></a>岂不空中摄一切法？<a id="a-6b"></a>”</p>
  <p id="a6c">善现对曰：<a id="a-6d"></a>“如是，<a id="a-6e"></a>如是。<a id="a-6f"></a>”</p>
  <p id="a6g">佛告善现：<a id="a-6h"></a>“由此因缘，<a id="a-6i"></a>甚深般若波罗蜜多摄一切法。<a id="a-6j"></a>当知菩萨摩诃萨众住深般若波罗蜜多，<a id="a-6k"></a>能作如是方便善巧利益有情。<a id="a-6l"></a>”</p>
  <p id="a6m">尔时，<a id="a-6n"></a>善现复白佛言：<a id="a-6o"></a>“云何菩萨摩诃萨行深般若波罗蜜多时，<a id="a-6p"></a>住一切法自性空中，<a id="a-6q"></a>引发神通波罗蜜多，<a id="a-6r"></a>住此神通波罗蜜多，<a id="a-6s"></a>能至十方殑伽沙等诸佛世界，<a id="a-6t"></a>供养恭敬诸佛世尊，<a id="a-6u"></a>于诸佛所听受正法种诸善根？<a id="a-6v"></a>”</p>
  <p id="a6w">佛告善现：<a id="a-6x"></a>“若菩萨摩诃萨行深般若波罗蜜多，<a id="a-6y"></a>遍观十方殑伽沙等诸佛世界及诸佛众并所说法自性皆空，<a id="a-6z"></a>但有世俗施设名字说为世界、<a id="a-70"></a>佛众及法，<a id="a-71"></a>如是世俗施设名字自性亦空。</p>
  <p id="a72">“善现当知，<a id="a-73"></a>若十方界及诸佛众并所说法施设名字自性不空，<a id="a-74"></a>则所说空应成少分；<a id="a-75"></a>以所说空非成少分故，<a id="a-76"></a>一切法自性皆空，<a id="a-77"></a>其理周圆无二、<a id="a-78"></a>无别。</p>
  <p id="a79">“善现当知，<a id="a-7A"></a>是菩萨摩诃萨行深般若波罗蜜多，<a id="a-7B"></a>由遍观空方便善巧，<a id="a-7C"></a>便能引发殊胜神通波罗蜜多；<a id="a-7D"></a>住此神通波罗蜜多，<a id="a-7E"></a>复能引发天眼、<a id="a-7F"></a>天耳、<a id="a-7G"></a>神境、<a id="a-7H"></a>他心、<a id="a-7I"></a>宿住随念及知漏尽微妙通慧。</p>
  <p id="a7J">“善现当知，<a id="a-7K"></a>诸菩萨摩诃萨非离神通波罗蜜多，<a id="a-7L"></a>有能自在成熟有情、<a id="a-7M"></a>严净佛土，<a id="a-7N"></a>证得无上正等菩提。<a id="a-7O"></a>是故神通波罗蜜多是菩提道，<a id="a-7P"></a>诸菩萨摩诃萨皆依此道求趣无上正等菩提，<a id="a-7Q"></a>于求趣时，<a id="a-7R"></a>能自圆满一切善法，<a id="a-7S"></a>亦能劝他修诸善法，<a id="a-7T"></a>虽作是事而于其中无所执著。<a id="a-7U"></a>所以者何？<a id="a-7V"></a>是菩萨摩诃萨知诸善法自性皆空，<a id="a-7W"></a>非自性空有所执著，<a id="a-7X"></a>若有执著则有爱味，<a id="a-7Y"></a>由无执著亦无爱味。<a id="a-7Z"></a>自性空中无爱味故，<a id="a-7a"></a>能味、<a id="a-7b"></a>所味及味因缘，<a id="a-7c"></a>于空法中皆不可得。</p>
  <p id="a7d">“善现当知，<a id="a-7e"></a>是菩萨摩诃萨行深般若波罗蜜多，<a id="a-7f"></a>安住神通波罗蜜多，<a id="a-7g"></a>引发天眼清净过人。<a id="a-7h"></a>用此天眼观一切法自性皆空，<a id="a-7i"></a>见一切法自性空故，<a id="a-7j"></a>不依法相造作诸业，<a id="a-7k"></a>虽为有情说如是法，<a id="a-7l"></a>而亦不得诸有情相及彼施设。<a id="a-7m"></a>是菩萨摩诃萨以无所得而为方便，<a id="a-7n"></a>引发菩萨殊胜神通，<a id="a-7o"></a>用此神通作所应作一切事业。</p>
  <p id="a7p">“善现当知，<a id="a-7q"></a>是菩萨摩诃萨以极清净过人天眼，<a id="a-7r"></a>遍观十方殑伽沙等诸佛世界，<a id="a-7s"></a>见已引发神境智通往彼饶益诸有情类，<a id="a-7t"></a>或以布施乃至般若波罗蜜多而作饶益，<a id="a-7u"></a>或以三十七种菩提分法而作饶益，<a id="a-7v"></a>或以静虑、<a id="a-7w"></a>无量、<a id="a-7x"></a>无色而作饶益，<a id="a-7y"></a>或以解脱、<a id="a-7z"></a>等持、<a id="a-80"></a>等至而作饶益，<a id="a-81"></a>或以空、<a id="a-82"></a>无相、<a id="a-83"></a>无愿解脱门而作饶益，<a id="a-84"></a>或以诸余殊胜善法而作饶益，<a id="a-85"></a>或以声闻、<a id="a-86"></a>独觉、<a id="a-87"></a>菩萨及诸佛法而作饶益。</p>
  <p id="a88">“是菩萨摩诃萨游十方界，<a id="a-89"></a>若见有情悭贪多者，<a id="a-8A"></a>深生怜愍，<a id="a-8B"></a>说如是法：<a id="a-8C"></a>‘汝等有情当行布施！<a id="a-8D"></a>诸悭贪者受贫穷苦，<a id="a-8E"></a>由贫穷故无有威德，<a id="a-8F"></a>不能自益，<a id="a-8G"></a>况能益他？<a id="a-8H"></a>是故汝等当勤布施，<a id="a-8I"></a>既自安乐亦安乐他，<a id="a-8J"></a>莫以贫穷更相食啖，<a id="a-8K"></a>俱不解脱诸恶趣苦。<a id="a-8L"></a>’</p>
  <p id="a8M">“若见有情毁净戒者，<a id="a-8N"></a>深生怜愍，<a id="a-8O"></a>说如是法：<a id="a-8P"></a>‘汝等有情当持净戒！<a id="a-8Q"></a>诸破戒者受恶趣苦，<a id="a-8R"></a>破戒之人无有威德，<a id="a-8S"></a>不能自益，<a id="a-8T"></a>况能益他？<a id="a-8U"></a>破戒因缘堕诸恶趣，<a id="a-8V"></a>受苦异熟楚毒难忍，<a id="a-8W"></a>不能自济，<a id="a-8X"></a>况能济他？<a id="a-8Y"></a>是故汝等当持净戒，<a id="a-8Z"></a>不应容纳犯戒之心经一念顷，<a id="a-8a"></a>况经多时？<a id="a-8b"></a>莫纵自心后生忧悔。<a id="a-8c"></a>’</p>
  <p id="a8d">“若见有情更相瞋忿，<a id="a-8e"></a>展转结恨互相损恼，<a id="a-8f"></a>深生怜愍，<a id="a-8g"></a>说如是法：<a id="a-8h"></a>‘汝等有情当修安忍，<a id="a-8i"></a>莫相瞋忿结恨相害。<a id="a-8j"></a>诸忿恨心不顺善法，<a id="a-8k"></a>增长恶法招现衰损。<a id="a-8l"></a>汝等由此忿恨心故，<a id="a-8m"></a>身坏命终当堕恶趣，<a id="a-8n"></a>受诸剧苦难有出期，<a id="a-8o"></a>是故汝等不应容纳忿恨之心经一念顷，<a id="a-8p"></a>何况令其多时相续？<a id="a-8q"></a>汝等今者展转相缘，<a id="a-8r"></a>应起慈悲作饶益事。<a id="a-8s"></a>’</p>
  <p id="a8t">“若见有情懈怠懒惰，<a id="a-8u"></a>深生怜愍，<a id="a-8v"></a>说如是法：<a id="a-8w"></a>‘汝等有情当勤精进，<a id="a-8x"></a>莫于善法懈怠懒惰！<a id="a-8y"></a>诸懒惰者于诸善法及诸胜事皆不能成，<a id="a-8z"></a>汝等由斯堕诸恶趣受无边苦。<a id="a-90"></a>是故汝等不应容纳懒惰之心经一念顷，<a id="a-91"></a>何况令其多时相续？<a id="a-92"></a>’</p>
  <p id="a93">“若见有情失念散乱心不寂静，<a id="a-94"></a>深生怜愍，<a id="a-95"></a>说如是法：<a id="a-96"></a>‘汝等有情当修静虑，<a id="a-97"></a>莫起失念散乱之心！<a id="a-98"></a>如是之心不顺善法，<a id="a-99"></a>增长恶法招现衰损，<a id="a-9A"></a>汝等由此身坏命终，<a id="a-9B"></a>当堕恶趣受无边苦。<a id="a-9C"></a>是故汝等不应容纳失念散乱相应之心经一念顷，<a id="a-9D"></a>何况令其多时相续？<a id="a-9E"></a>’</p>
  <p id="a9F">“若见有情愚痴恶慧，<a id="a-9G"></a>深生怜愍，<a id="a-9H"></a>说如是法：<a id="a-9I"></a>‘汝等有情，<a id="a-9J"></a>当修胜慧，<a id="a-9K"></a>莫起恶慧！<a id="a-9L"></a>起恶慧者于诸善趣尚不能往，<a id="a-9M"></a>况得解脱？<a id="a-9N"></a>汝等由此恶慧因缘，<a id="a-9O"></a>当堕恶趣受无边苦。<a id="a-9P"></a>是故汝等不应容纳愚痴恶慧相应之心经一念顷，<a id="a-9Q"></a>何况令其多时相续？<a id="a-9R"></a>’</p>
  <p id="a9S">“若见有情贪欲多者，<a id="a-9T"></a>深生怜愍，<a id="a-9U"></a>方便令其修不净观。<a id="a-9V"></a>若见有情瞋恚多者，<a id="a-9W"></a>深生怜愍，<a id="a-9X"></a>方便令其修慈悲观。<a id="a-9Y"></a>若见有情愚痴多者，<a id="a-9Z"></a>深生怜愍，<a id="a-9a"></a>方便令其修缘起观。<a id="a-9b"></a>若见有情憍慢多者，<a id="a-9c"></a>深生怜愍，<a id="a-9d"></a>方便令其修诸界观。<a id="a-9e"></a>若见有情寻伺多者，<a id="a-9f"></a>深生怜愍，<a id="a-9g"></a>方便令其修持息念。<a id="a-9h"></a>若见有情失正道者，<a id="a-9i"></a>深生怜愍，<a id="a-9j"></a>方便令其趣入正道，<a id="a-9k"></a>谓声闻道、<a id="a-9l"></a>或独觉道、<a id="a-9m"></a>或菩萨道、<a id="a-9n"></a>或如来道，<a id="a-9o"></a>方便为彼说如是法：<a id="a-9p"></a>‘汝等所执自性皆空，<a id="a-9q"></a>非空法中可有所执，<a id="a-9r"></a>以无所执为空相故。<a id="a-9s"></a>’</p>
  <p id="a9t">“如是，<a id="a-9u"></a>善现，<a id="a-9v"></a>诸菩萨摩诃萨行深般若波罗蜜多，<a id="a-9w"></a>安住神通波罗蜜多，<a id="a-9x"></a>方能自在宣说正法，<a id="a-9y"></a>利益安乐诸有情类。<a id="a-9z"></a>善现当知，<a id="a-A0"></a>若菩萨摩诃萨远离神通波罗蜜多，<a id="a-A1"></a>不能自在宣说正法，<a id="a-A2"></a>与诸有情作利乐事。<a id="a-A3"></a>善现当知，<a id="a-A4"></a>如鸟无翼，<a id="a-A5"></a>不能自在飞翔虚空远有所至；<a id="a-A6"></a>诸菩萨摩诃萨亦复如是，<a id="a-A7"></a>若无神通波罗蜜多，<a id="a-A8"></a>不能自在宣说正法，<a id="a-A9"></a>与诸有情作利乐事。<a id="a-AA"></a>是故，<a id="a-AB"></a>善现，<a id="a-AC"></a>诸菩萨摩诃萨行深般若波罗蜜多，<a id="a-AD"></a>应引发神通波罗蜜多，<a id="a-AE"></a>若引发神通波罗蜜多，<a id="a-AF"></a>即能自在宣说正法，<a id="a-AG"></a>随意利乐诸有情类。</p>
  <p id="aAH">“善现当知，<a id="a-AI"></a>诸菩萨摩诃萨以最清净过人天眼，<a id="a-AJ"></a>遍观十方殑伽沙等诸佛世界，<a id="a-AK"></a>及观生彼诸有情类，<a id="a-AL"></a>见已引发神境智通，<a id="a-AM"></a>经须臾间往至彼界，<a id="a-AN"></a>以他心智如实了知彼诸有情心、<a id="a-AO"></a>心所法，<a id="a-AP"></a>随其所应为说法要，<a id="a-AQ"></a>谓说布施乃至般若波罗蜜多，<a id="a-AR"></a>或说四念住乃至八圣道支，<a id="a-AS"></a>或说四静虑、<a id="a-AT"></a>四无量、<a id="a-AU"></a>四无色定，<a id="a-AV"></a>或说空、<a id="a-AW"></a>无相、<a id="a-AX"></a>无愿解脱门，<a id="a-AY"></a>或说八解脱乃至十遍处，<a id="a-AZ"></a>或说陀罗尼门、<a id="a-Aa"></a>三摩地门，<a id="a-Ab"></a>或说内空乃至无性自性空，<a id="a-Ac"></a>或说真如乃至不思议界，<a id="a-Ad"></a>或说苦、<a id="a-Ae"></a>集、<a id="a-Af"></a>灭、<a id="a-Ag"></a>道圣谛，<a id="a-Ah"></a>或说因缘乃至增上缘，<a id="a-Ai"></a>或说从缘所生诸法，<a id="a-Aj"></a>或说无明乃至老死，<a id="a-Ak"></a>或说种种蕴、<a id="a-Al"></a>处、<a id="a-Am"></a>界门，<a id="a-An"></a>或说声闻道，<a id="a-Ao"></a>或说独觉道，<a id="a-Ap"></a>或说菩萨道，<a id="a-Aq"></a>或说菩提，<a id="a-Ar"></a>或说涅槃，<a id="a-As"></a>令彼有情闻此法已皆获殊胜利益安乐。</p>
  <p id="aAt">“善现当知，<a id="a-Au"></a>是菩萨摩诃萨以最清净过人天耳，<a id="a-Av"></a>能闻一切人非人声。<a id="a-Aw"></a>由此天耳，<a id="a-Ax"></a>遍闻十方殑伽沙等诸佛世界一切如来、<a id="a-Ay"></a>应、<a id="a-Az"></a>正等觉所说正法，<a id="a-B0"></a>闻已受持思惟义趣，<a id="a-B1"></a>随所闻法能为有情如实宣说，<a id="a-B2"></a>或说布施乃至般若波罗蜜多，<a id="a-B3"></a>广说乃至或说菩提，<a id="a-B4"></a>或说涅槃，<a id="a-B5"></a>令彼有情闻此法已皆获殊胜利益安乐。</p>
  <p id="aB6">“善现当知，<a id="a-B7"></a>是菩萨摩诃萨以最清净他心智通，<a id="a-B8"></a>如实了知诸有情类心、<a id="a-B9"></a>心所法，<a id="a-BA"></a>随其所应为说法要，<a id="a-BB"></a>谓说布施乃至般若波罗蜜多，<a id="a-BC"></a>广说乃至或说菩提，<a id="a-BD"></a>或说涅槃，<a id="a-BE"></a>令彼有情闻此法已，<a id="a-BF"></a>皆获殊胜利益安乐。</p>
  <p id="aBG">“善现当知，<a id="a-BH"></a>是菩萨摩诃萨以净宿住随念智通，<a id="a-BI"></a>如实念知过去诸佛及弟子众名等差别，<a id="a-BJ"></a>若诸有情乐闻过去诸宿住事而获益者，<a id="a-BK"></a>便为宣说诸宿住事，<a id="a-BL"></a>因斯方便为说正法，<a id="a-BM"></a>谓说布施乃至般若波罗蜜多，<a id="a-BN"></a>广说乃至或说菩提，<a id="a-BO"></a>或说涅槃，<a id="a-BP"></a>令彼有情闻此法已皆获殊胜利益安乐。</p>
  <p id="aBQ">“善现当知，<a id="a-BR"></a>是菩萨摩诃萨以极迅疾神境智通，<a id="a-BS"></a>往至十方殑伽沙等诸佛世界，<a id="a-BT"></a>亲近供养诸佛世尊，<a id="a-BU"></a>于诸佛所种诸善根，<a id="a-BV"></a>还归本土为有情说诸佛土事，<a id="a-BW"></a>因斯方便为说正法，<a id="a-BX"></a>谓说布施乃至般若波罗蜜多，<a id="a-BY"></a>广说乃至或说菩提，<a id="a-BZ"></a>或说涅槃，<a id="a-Ba"></a>令彼有情闻此法已，<a id="a-Bb"></a>皆获殊胜利益安乐。</p>
  <p id="aBc">“善现当知，<a id="a-Bd"></a>是菩萨摩诃萨以随所得漏尽智通，<a id="a-Be"></a>如实了知诸有情类漏尽未尽，<a id="a-Bf"></a>亦如实知漏尽方便，<a id="a-Bg"></a>为未尽者宣说法要，<a id="a-Bh"></a>谓说布施乃至般若波罗蜜多，<a id="a-Bi"></a>广说乃至或说菩提，<a id="a-Bj"></a>或说涅槃，<a id="a-Bk"></a>令彼有情闻此法已皆获殊胜利益安乐。</p>
  <p id="aBl">“如是，<a id="a-Bm"></a>善现，<a id="a-Bn"></a>诸菩萨摩诃萨行深般若波罗蜜多，<a id="a-Bo"></a>应引发神通波罗蜜多。<a id="a-Bp"></a>是菩萨摩诃萨修习神通波罗蜜多得圆满故，<a id="a-Bq"></a>随意所乐受种种身，<a id="a-Br"></a>不为苦乐过失所染，<a id="a-Bs"></a>如佛化身虽能施作种种事业，<a id="a-Bt"></a>而不为彼苦乐过失之所杂染。</p>
  <p id="aBu">“如是，<a id="a-Bv"></a>善现，<a id="a-Bw"></a>诸菩萨摩诃萨行深般若波罗蜜多，<a id="a-Bx"></a>应游戏神通波罗蜜多，<a id="a-By"></a>若游戏神通波罗蜜多，<a id="a-Bz"></a>则能成熟有情、<a id="a-C0"></a>严净佛土，<a id="a-C1"></a>疾能证得一切智智。<a id="a-C2"></a>善现当知，<a id="a-C3"></a>若菩萨摩诃萨不成熟有情、<a id="a-C4"></a>严净佛土，<a id="a-C5"></a>终不能得一切智智。<a id="a-C6"></a>所以者何？<a id="a-C7"></a>诸菩萨摩诃萨菩提资粮若未圆满，<a id="a-C8"></a>必不能得一切智智。<a id="a-C9"></a>”</p>
  <p id="aCA">尔时，<a id="a-CB"></a>善现便白佛言：<a id="a-CC"></a>“何等名为诸菩萨摩诃萨菩提资粮，<a id="a-CD"></a>诸菩萨摩诃萨圆满如是菩提资粮，<a id="a-CE"></a>方能证得一切智智？<a id="a-CF"></a>”</p>
  <p id="aCG">佛告善现：<a id="a-CH"></a>“一切善法皆是菩萨菩提资粮，<a id="a-CI"></a>诸菩萨摩诃萨圆满如是菩提资粮，<a id="a-CJ"></a>方能证得一切智智。<a id="a-CK"></a>”</p>
  <p id="aCL">具寿善现复白佛言：<a id="a-CM"></a>“何等名为一切善法？<a id="a-CN"></a>”</p>
  <p id="aCO">佛告善现：<a id="a-CP"></a>“诸菩萨摩诃萨从初发心修行布施乃至般若波罗蜜多，<a id="a-CQ"></a>于中都无分别执著，<a id="a-CR"></a>谓作是念：<a id="a-CS"></a>‘此是布施乃至般若波罗蜜多，<a id="a-CT"></a>由此、<a id="a-CU"></a>为此而修布施乃至般若波罗蜜多。<a id="a-CV"></a>’是三分别执著都无，<a id="a-CW"></a>知一切法自性空故。<a id="a-CX"></a>由此所修布施等六波罗蜜多，<a id="a-CY"></a>能自饶益，<a id="a-CZ"></a>亦能饶益一切有情令出生死得涅槃故，<a id="a-Ca"></a>说为善法，<a id="a-Cb"></a>亦名菩萨菩提资粮，<a id="a-Cc"></a>亦名菩萨摩诃萨道。<a id="a-Cd"></a>过去、<a id="a-Ce"></a>未来、<a id="a-Cf"></a>现在菩萨摩诃萨众行此道故，<a id="a-Cg"></a>已得、<a id="a-Ch"></a>今得、<a id="a-Ci"></a>当得无上正等菩提，<a id="a-Cj"></a>亦令有情已、<a id="a-Ck"></a>当、<a id="a-Cl"></a>今度生死大海证涅槃乐。</p>
  <p id="aCm">“复次，<a id="a-Cn"></a>善现，<a id="a-Co"></a>诸菩萨摩诃萨从初发心修四静虑及四无量、<a id="a-Cp"></a>四无色定，<a id="a-Cq"></a>修四念住乃至八圣道支，<a id="a-Cr"></a>安住内空乃至无性自性空，<a id="a-Cs"></a>安住真如乃至不思议界，<a id="a-Ct"></a>安住苦、<a id="a-Cu"></a>集、<a id="a-Cv"></a>灭、<a id="a-Cw"></a>道圣谛，<a id="a-Cx"></a>修空、<a id="a-Cy"></a>无相、<a id="a-Cz"></a>无愿解脱门，<a id="a-D0"></a>修八解脱乃至十遍处，<a id="a-D1"></a>修诸菩萨摩诃萨地，<a id="a-D2"></a>修陀罗尼门、<a id="a-D3"></a>三摩地门，<a id="a-D4"></a>修佛十力乃至十八佛不共法，<a id="a-D5"></a>修大慈、<a id="a-D6"></a>大悲、<a id="a-D7"></a>大喜、<a id="a-D8"></a>大舍，<a id="a-D9"></a>修无忘失法、<a id="a-DA"></a>恒住舍性，<a id="a-DB"></a>修一切智、<a id="a-DC"></a>道相智、<a id="a-DD"></a>一切相智，<a id="a-DE"></a>于中都无分别执著，<a id="a-DF"></a>谓作是念：<a id="a-DG"></a>‘此是四静虑广说乃至一切相智，<a id="a-DH"></a>由此、<a id="a-DI"></a>为此而修四静虑广说乃至一切相智。<a id="a-DJ"></a>’是三分别执著都无，<a id="a-DK"></a>知一切法自性空故。<a id="a-DL"></a>由此所修四静虑等，<a id="a-DM"></a>能自饶益，<a id="a-DN"></a>亦能饶益一切有情令出生死得涅槃故，<a id="a-DO"></a>说为善法，<a id="a-DP"></a>亦名菩萨菩提资粮，<a id="a-DQ"></a>亦名菩萨摩诃萨道。<a id="a-DR"></a>过去、<a id="a-DS"></a>未来、<a id="a-DT"></a>现在菩萨摩诃萨众行此道故，<a id="a-DU"></a>已得、<a id="a-DV"></a>当得、<a id="a-DW"></a>今得无上正等菩提，<a id="a-DX"></a>亦令有情已、<a id="a-DY"></a>今、<a id="a-DZ"></a>当度生死大海证涅槃乐。</p>
  <p id="aDa">“善现当知，<a id="a-Db"></a>复有无量诸菩萨众所修功德，<a id="a-Dc"></a>皆名善法，<a id="a-Dd"></a>亦名菩萨菩提资粮，<a id="a-De"></a>亦名菩萨摩诃萨道。<a id="a-Df"></a>诸菩萨摩诃萨要修如是诸胜善法极令圆满，<a id="a-Dg"></a>方能证得一切智智，<a id="a-Dh"></a>要已证得一切智智，<a id="a-Di"></a>乃能无倒转正法轮，<a id="a-Dj"></a>令诸有情脱生死苦证得究竟常乐涅槃。<a id="a-Dk"></a>”</p>
  <p id="aDl">尔时，<a id="a-Dm"></a>善现便白佛言：<a id="a-Dn"></a>“若此诸法是菩萨法，<a id="a-Do"></a>复有何等名佛法耶？<a id="a-Dp"></a>”</p>
  <p id="aDq">佛告善现：<a id="a-Dr"></a>“即菩萨法亦名佛法。<a id="a-Ds"></a>谓诸菩萨于一切法觉一切相，<a id="a-Dt"></a>由此当得一切相智，<a id="a-Du"></a>永断一切习气相续。<a id="a-Dv"></a>若诸如来、<a id="a-Dw"></a>应、<a id="a-Dx"></a>正等觉，<a id="a-Dy"></a>于一切法以一刹那相应般若现等觉已，<a id="a-Dz"></a>证得无上正等菩提。<a id="a-E0"></a>是名菩萨与佛有异，<a id="a-E1"></a>如二圣者虽俱是圣，<a id="a-E2"></a>而有行向、<a id="a-E3"></a>住果差别，<a id="a-E4"></a>所成就法非不有异。</p>
  <p id="aE5">“如是，<a id="a-E6"></a>善现，<a id="a-E7"></a>若无间道中行于一切法，<a id="a-E8"></a>未离暗障，<a id="a-E9"></a>未到彼岸，<a id="a-EA"></a>未得自在，<a id="a-EB"></a>未得果时，<a id="a-EC"></a>名为菩萨。<a id="a-ED"></a>若解脱道中行于一切法，<a id="a-EE"></a>已离暗障、<a id="a-EF"></a>已到彼岸，<a id="a-EG"></a>已得自在，<a id="a-EH"></a>已得果时，<a id="a-EI"></a>乃名为佛。<a id="a-EJ"></a>是为菩萨与佛有异，<a id="a-EK"></a>由位有异法非无别，<a id="a-EL"></a>而不可说法性有异。<a id="a-EM"></a>”</p>
  <p id="aEN">具寿善现便白佛言：<a id="a-EO"></a>“若一切法自相皆空，<a id="a-EP"></a>自相空中云何得有种种差别，<a id="a-EQ"></a>谓此是地狱乃至此是天，<a id="a-ER"></a>此是种性广说乃至此是如来？<a id="a-ES"></a>如是所说补特伽罗既不可得，<a id="a-ET"></a>彼所造业亦不可得，<a id="a-EU"></a>如所造业既不可得，<a id="a-EV"></a>彼异熟果亦不可得，<a id="a-EW"></a>云何得有种种差别？<a id="a-EX"></a>”</p>
  <p id="aEY">佛告善现：<a id="a-EZ"></a>“如是，<a id="a-Ea"></a>如是，<a id="a-Eb"></a>如汝所说，<a id="a-Ec"></a>一切法自相空，<a id="a-Ed"></a>自相空中补特伽罗既无所有，<a id="a-Ee"></a>业果异熟亦无所有，<a id="a-Ef"></a>无所有中无差别相。<a id="a-Eg"></a>然诸有情于一切法自相空理不能尽知，<a id="a-Eh"></a>造作诸业或善、<a id="a-Ei"></a>或恶、<a id="a-Ej"></a>或复无漏，<a id="a-Ek"></a>由于善业造作增长，<a id="a-El"></a>生天、<a id="a-Em"></a>人中，<a id="a-En"></a>由于恶业造作增长，<a id="a-Eo"></a>堕三恶趣。<a id="a-Ep"></a>于善业中，<a id="a-Eq"></a>由于定业造作增长，<a id="a-Er"></a>得生色界或无色界，<a id="a-Es"></a>由无漏业加行根本，<a id="a-Et"></a>有种性等贤圣差别。<a id="a-Eu"></a>由此因缘，<a id="a-Ev"></a>诸菩萨摩诃萨修行布施乃至般若波罗蜜多，<a id="a-Ew"></a>乃至修行一切相智及余无量无边佛法。</p>
  <p id="aEx">“是菩萨摩诃萨于此所说菩提分法，<a id="a-Ey"></a>无间无缺修令圆满；<a id="a-Ez"></a>既圆满已，<a id="a-F0"></a>便能引发近助菩提金刚喻定，<a id="a-F1"></a>证得无上正等菩提，<a id="a-F2"></a>与诸有情作大饶益常无失坏；<a id="a-F3"></a>无失坏故，<a id="a-F4"></a>令诸有情解脱生死证得常乐清净涅槃。<a id="a-F5"></a>”</p>
  <p id="aF6">具寿善现复白佛言：<a id="a-F7"></a>“佛证无上正等觉已，<a id="a-F8"></a>为得诸趣生死法耶？<a id="a-F9"></a>”</p>
  <p id="aFA">佛言：<a id="a-FB"></a>“不尔。<a id="a-FC"></a>”</p>
  <p id="aFD">具寿善现复白佛言：<a id="a-FE"></a>“佛证无上正等觉已，<a id="a-FF"></a>为得黑业、<a id="a-FG"></a>白业、<a id="a-FH"></a>黑白业、<a id="a-FI"></a>非黑白业耶？<a id="a-FJ"></a>”</p>
  <p id="aFK">佛言：<a id="a-FL"></a>“不尔。<a id="a-FM"></a>”</p>
  <p id="aFN">具寿善现复白佛言：<a id="a-FO"></a>“若佛不得诸趣生死及业差别，<a id="a-FP"></a>云何施设此是地狱乃至人天，<a id="a-FQ"></a>此是种性乃至如来分位差别？<a id="a-FR"></a>”</p>
  <p id="aFS">佛言：<a id="a-FT"></a>“善现，<a id="a-FU"></a>诸有情类自知诸法自相空不？<a id="a-FV"></a>”</p>
  <p id="aFW">善现对曰：<a id="a-FX"></a>“不也，<a id="a-FY"></a>世尊。<a id="a-FZ"></a>”</p>
  <p id="aFa">佛告善现：<a id="a-Fb"></a>“若诸有情自知诸法自相空者，<a id="a-Fc"></a>诸菩萨摩诃萨便于无上正等菩提，<a id="a-Fd"></a>不应求证方便善巧，<a id="a-Fe"></a>拔诸有情恶趣生死；<a id="a-Ff"></a>以诸有情不知诸法自相空故，<a id="a-Fg"></a>轮回诸趣受无边苦，<a id="a-Fh"></a>是故菩萨从诸佛所闻一切法自相空已，<a id="a-Fi"></a>为欲饶益诸有情故，<a id="a-Fj"></a>求证无上正等菩提，<a id="a-Fk"></a>方便善巧拔诸有情恶趣生死。</p>
  <p id="aFl">“善现当知，<a id="a-Fm"></a>诸菩萨摩诃萨常作是念：<a id="a-Fn"></a>‘非一切法实有自相，<a id="a-Fo"></a>如诸愚夫异生所执。<a id="a-Fp"></a>然彼分别颠倒力故，<a id="a-Fq"></a>非实有中起实有想，<a id="a-Fr"></a>谓无我中起于我想，<a id="a-Fs"></a>广说乃至无见者中起见者想；<a id="a-Ft"></a>又无色中起于色想，<a id="a-Fu"></a>无受、<a id="a-Fv"></a>想、<a id="a-Fw"></a>行、<a id="a-Fx"></a>识中起受、<a id="a-Fy"></a>想、<a id="a-Fz"></a>行、<a id="a-G0"></a>识想，<a id="a-G1"></a>广说乃至无无为中起无为想。<a id="a-G2"></a>如是分别颠倒力故，<a id="a-G3"></a>非实有中起实有想，<a id="a-G4"></a>虚妄执著倒乱其心，<a id="a-G5"></a>造身、<a id="a-G6"></a>语、<a id="a-G7"></a>意善、<a id="a-G8"></a>不善业，<a id="a-G9"></a>不能解脱恶趣生死，<a id="a-GA"></a>我当拔济令得解脱。<a id="a-GB"></a>’是菩萨摩诃萨作此念已，<a id="a-GC"></a>行深般若波罗蜜多，<a id="a-GD"></a>以诸善法摄在其中，<a id="a-GE"></a>无倒修行诸菩萨行，<a id="a-GF"></a>渐次圆满菩提资粮；<a id="a-GG"></a>菩提资粮得圆满已，<a id="a-GH"></a>证得无上正等菩提；<a id="a-GI"></a>得菩提已，<a id="a-GJ"></a>为诸有情宣说开示分别建立四圣谛义，<a id="a-GK"></a>谓此是苦圣谛，<a id="a-GL"></a>此是苦集圣谛，<a id="a-GM"></a>此是苦灭圣谛，<a id="a-GN"></a>此是趣苦灭道圣谛；<a id="a-GO"></a>复以一切菩提分法，<a id="a-GP"></a>摄在如是四圣谛中；<a id="a-GQ"></a>复依一切菩提分法，<a id="a-GR"></a>施设建立佛、<a id="a-GS"></a>法、<a id="a-GT"></a>僧宝，<a id="a-GU"></a>由此三宝出现世间，<a id="a-GV"></a>诸有情类解脱生死。<a id="a-GW"></a>若诸有情不能归信佛、<a id="a-GX"></a>法、<a id="a-GY"></a>僧宝，<a id="a-GZ"></a>造作诸业轮回诸趣受苦无穷故，<a id="a-Ga"></a>应归依佛、<a id="a-Gb"></a>法、<a id="a-Gc"></a>僧宝，<a id="a-Gd"></a>勤求自他利益安乐。<a id="a-Ge"></a>”</p>
  <p id="aGf">尔时，<a id="a-Gg"></a>善现便白佛言：<a id="a-Gh"></a>“为由苦、<a id="a-Gi"></a>集、<a id="a-Gj"></a>灭、<a id="a-Gk"></a>道圣谛，<a id="a-Gl"></a>诸有情类证般涅槃？<a id="a-Gm"></a>为由苦、<a id="a-Gn"></a>集、<a id="a-Go"></a>灭、<a id="a-Gp"></a>道圣智，<a id="a-Gq"></a>诸有情类证般涅槃？<a id="a-Gr"></a>”</p>
  <p id="aGs">佛告善现：<a id="a-Gt"></a>“非由苦、<a id="a-Gu"></a>集、<a id="a-Gv"></a>灭、<a id="a-Gw"></a>道圣谛，<a id="a-Gx"></a>诸有情类证般涅槃；<a id="a-Gy"></a>非由苦、<a id="a-Gz"></a>集、<a id="a-H0"></a>灭、<a id="a-H1"></a>道圣智，<a id="a-H2"></a>诸有情类证般涅槃。<a id="a-H3"></a>善现，<a id="a-H4"></a>我说四圣谛平等性即是涅槃，<a id="a-H5"></a>如是涅槃非由苦、<a id="a-H6"></a>集、<a id="a-H7"></a>灭、<a id="a-H8"></a>道谛证，<a id="a-H9"></a>非由苦、<a id="a-HA"></a>集、<a id="a-HB"></a>灭、<a id="a-HC"></a>道智证，<a id="a-HD"></a>但由般若波罗蜜多证平等性名证涅槃。<a id="a-HE"></a>”</p>
  <p id="aHF">具寿善现复白佛言：<a id="a-HG"></a>“何等名为四圣谛平等性？<a id="a-HH"></a>”</p>
  <p id="aHI">佛告善现：<a id="a-HJ"></a>“若于是处，<a id="a-HK"></a>无苦、<a id="a-HL"></a>集、<a id="a-HM"></a>灭、<a id="a-HN"></a>道谛，<a id="a-HO"></a>无苦、<a id="a-HP"></a>集、<a id="a-HQ"></a>灭、<a id="a-HR"></a>道智，<a id="a-HS"></a>名四圣谛平等之性，<a id="a-HT"></a>此平等性即四圣谛。<a id="a-HU"></a>所有真如广说乃至不思议界，<a id="a-HV"></a>如来出世、<a id="a-HW"></a>若不出世，<a id="a-HX"></a>性相常住无失坏、<a id="a-HY"></a>无变易，<a id="a-HZ"></a>如是名为四圣谛平等性。<a id="a-Ha"></a>诸菩萨摩诃萨行深般若波罗蜜多时，<a id="a-Hb"></a>为欲随觉此四圣谛平等性故，<a id="a-Hc"></a>行深般若波罗蜜多。<a id="a-Hd"></a>若能随觉此四圣谛平等性时，<a id="a-He"></a>名真随觉一切圣谛，<a id="a-Hf"></a>速证无上正等菩提。<a id="a-Hg"></a>”</p>
  <p id="aHh">具寿善现复白佛言：<a id="a-Hi"></a>“云何菩萨摩诃萨行深般若波罗蜜多时，<a id="a-Hj"></a>为欲随觉此四圣谛平等性故，<a id="a-Hk"></a>行深般若波罗蜜多。<a id="a-Hl"></a>若能随觉此四圣谛平等性时，<a id="a-Hm"></a>名真随觉一切圣谛，<a id="a-Hn"></a>不堕声闻、<a id="a-Ho"></a>独觉等地，<a id="a-Hp"></a>趣入菩萨正性离生？<a id="a-Hq"></a>”</p>
  <p id="aHr">佛告善现：<a id="a-Hs"></a>“诸菩萨摩诃萨行深般若波罗蜜多时，<a id="a-Ht"></a>无有少法不如实见；<a id="a-Hu"></a>于一切法如实见时，<a id="a-Hv"></a>于一切法都无所得；<a id="a-Hw"></a>于一切法无所得时，<a id="a-Hx"></a>则如实见一切法空，<a id="a-Hy"></a>谓如实见四谛所摄及所不摄诸法皆空；<a id="a-Hz"></a>如是见时，<a id="a-I0"></a>能入菩萨正性离生；<a id="a-I1"></a>由能入菩萨正性离生故，<a id="a-I2"></a>便住菩萨种性地中；<a id="a-I3"></a>既住菩萨种性地中，<a id="a-I4"></a>则能决定不从顶堕，<a id="a-I5"></a>若从顶堕应堕声闻或独觉地。<a id="a-I6"></a>是菩萨摩诃萨安住菩萨种性地中，<a id="a-I7"></a>起四静虑及四无量、<a id="a-I8"></a>四无色定。<a id="a-I9"></a>是菩萨摩诃萨安住如是奢摩他地，<a id="a-IA"></a>便能决择一切法性，<a id="a-IB"></a>及能随悟四圣谛理。<a id="a-IC"></a>尔时，<a id="a-ID"></a>菩萨虽遍知苦而能不起缘执苦心，<a id="a-IE"></a>虽永断集而能不起缘执集心，<a id="a-IF"></a>虽能证灭而能不起缘执灭心，<a id="a-IG"></a>虽能修道而能不起缘执道心，<a id="a-IH"></a>但起随顺、<a id="a-II"></a>趣向、<a id="a-IJ"></a>临入菩提之心，<a id="a-IK"></a>如实觉知诸法实相。<a id="a-IL"></a>”</p>
 </body>
</html>