<!doctype html>
<html id="z3IBSex0" data-ver="1131">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一</h1>
  <h2 id="a2">初分缘起品第一之一</h2>
  <p id="a3">如是我闻：<a id="a-4"></a>一时，<a id="a-5"></a>薄伽梵住王舍城鹫峰山顶，<a id="a-6"></a>与大苾蒭众千二百五十人俱。<a id="a-7"></a>皆阿罗汉，<a id="a-8"></a>诸漏已尽，<a id="a-9"></a>无复烦恼得真自在，<a id="a-A"></a>心善解脱，<a id="a-B"></a>慧善解脱，<a id="a-C"></a>如调慧马亦如大龙，<a id="a-D"></a>已作所作，<a id="a-E"></a>已办所办，<a id="a-F"></a>弃诸重担，<a id="a-G"></a>逮得己利，<a id="a-H"></a>尽诸有结，<a id="a-I"></a>正知解脱，<a id="a-J"></a>至心自在第一究竟。<a id="a-K"></a>除阿难陀，<a id="a-L"></a>独居学地得预流果。<a id="a-M"></a>大迦葉波而为上首。</p>
  <p id="aN">复有五百苾蒭尼众，<a id="a-O"></a>皆阿罗汉，<a id="a-P"></a>大胜生主而为上首。</p>
  <p id="aQ">复有无量邬波索迦、<a id="a-R"></a>邬波斯迦，<a id="a-S"></a>皆见圣谛。</p>
  <p id="aT">复有无量无数菩萨摩诃萨众，<a id="a-U"></a>一切皆得陀罗尼门、<a id="a-V"></a>三摩地门；<a id="a-W"></a>住空、<a id="a-X"></a>无相、<a id="a-Y"></a>无分别愿，<a id="a-Z"></a>已得诸法平等性忍；<a id="a-a"></a>具足成就四无礙解，<a id="a-b"></a>凡所演说辩才无尽；<a id="a-c"></a>于五神通自在游戏，<a id="a-d"></a>所证智断永无退失；<a id="a-e"></a>言行威肃，<a id="a-f"></a>闻皆敬受；<a id="a-g"></a>勇猛精进，<a id="a-h"></a>离诸懈怠，<a id="a-i"></a>能舍亲财不顾身命；<a id="a-j"></a>离矫离诳，<a id="a-k"></a>无染无求，<a id="a-l"></a>等为有情而宣正法；<a id="a-m"></a>契深法忍，<a id="a-n"></a>穷最极趣，<a id="a-o"></a>得无所畏，<a id="a-p"></a>其心泰然；<a id="a-q"></a>超众魔境，<a id="a-r"></a>出诸业障，<a id="a-s"></a>摧灭一切烦恼怨敌；<a id="a-t"></a>建正法幢，<a id="a-u"></a>伏诸邪论，<a id="a-v"></a>声闻、<a id="a-w"></a>独觉不能测量；<a id="a-x"></a>得心自在，<a id="a-y"></a>得法自在，<a id="a-z"></a>业、<a id="a-10"></a>惑、<a id="a-11"></a>见障皆已解脱；<a id="a-12"></a>择法辩说无不善巧，<a id="a-13"></a>入深缘起生灭法门；<a id="a-14"></a>离见、<a id="a-15"></a>随眠，<a id="a-16"></a>舍诸缠结，<a id="a-17"></a>智慧通达诸圣谛理；<a id="a-18"></a>曾无数劫发弘誓愿，<a id="a-19"></a>容貌熙怡，<a id="a-1A"></a>先言接引，<a id="a-1B"></a>远离颦蹙，<a id="a-1C"></a>词韵清和；<a id="a-1D"></a>赞颂善巧，<a id="a-1E"></a>辩才无滞，<a id="a-1F"></a>处无边众威德肃然，<a id="a-1G"></a>抑扬自在都无所畏，<a id="a-1H"></a>多俱胝劫巧说无尽；<a id="a-1I"></a>于诸法门胜解观察，<a id="a-1J"></a>如幻、<a id="a-1K"></a>如阳焰、<a id="a-1L"></a>如梦、<a id="a-1M"></a>如水月、<a id="a-1N"></a>如响、<a id="a-1O"></a>如空花、<a id="a-1P"></a>如像、<a id="a-1Q"></a>如光影、<a id="a-1R"></a>如变化事、<a id="a-1S"></a>如寻香城，<a id="a-1T"></a>虽皆无实而现似有；<a id="a-1U"></a>离下劣心，<a id="a-1V"></a>说法无畏，<a id="a-1W"></a>能随证入无量法门；<a id="a-1X"></a>善知有情心行所趣，<a id="a-1Y"></a>以微妙慧而度脱之；<a id="a-1Z"></a>于诸有情心无挂礙，<a id="a-1a"></a>成就最上无生法忍；<a id="a-1b"></a>善入诸法平等性智，<a id="a-1c"></a>甚深法性能如实知；<a id="a-1d"></a>随其所应巧令悟入，<a id="a-1e"></a>能善宣说缘起法门；<a id="a-1f"></a>摄受无边佛国大愿，<a id="a-1g"></a>于十方界无数诸佛，<a id="a-1h"></a>等持正念常现在前；<a id="a-1i"></a>诸佛出世皆能历事，<a id="a-1j"></a>亦能劝请转正法轮，<a id="a-1k"></a>不般涅槃度无量众；<a id="a-1l"></a>善能伏灭一切有情种种见缠诸烦恼焰，<a id="a-1m"></a>须臾游戏百千等持，<a id="a-1n"></a>引发无边殊胜功德。<a id="a-1o"></a>此诸菩萨具如是等妙功德海，<a id="a-1p"></a>设经无量俱胝大劫叹不能尽。<a id="a-1q"></a>其名曰：<a id="a-1r"></a>贤守菩萨摩诃萨、<a id="a-1s"></a>宝性菩萨摩诃萨、<a id="a-1t"></a>宝藏菩萨摩诃萨、<a id="a-1u"></a>宝授菩萨摩诃萨、<a id="a-1v"></a>导师菩萨摩诃萨、<a id="a-1w"></a>仁授菩萨摩诃萨、<a id="a-1x"></a>星授菩萨摩诃萨、<a id="a-1y"></a>神授菩萨摩诃萨、<a id="a-1z"></a>帝授菩萨摩诃萨、<a id="a-20"></a>广慧菩萨摩诃萨、<a id="a-21"></a>胜慧菩萨摩诃萨、<a id="a-22"></a>上慧菩萨摩诃萨、<a id="a-23"></a>增长慧菩萨摩诃萨、<a id="a-24"></a>无边慧菩萨摩诃萨、<a id="a-25"></a>不虚见菩萨摩诃萨、<a id="a-26"></a>无障慧菩萨摩诃萨、<a id="a-27"></a>善发趣菩萨摩诃萨、<a id="a-28"></a>善勇猛菩萨摩诃萨、<a id="a-29"></a>极精进菩萨摩诃萨、<a id="a-2A"></a>常精进菩萨摩诃萨、<a id="a-2B"></a>常加行菩萨摩诃萨、<a id="a-2C"></a>不舍轭菩萨摩诃萨、<a id="a-2D"></a>日藏菩萨摩诃萨、<a id="a-2E"></a>月藏菩萨摩诃萨、<a id="a-2F"></a>无比慧菩萨摩诃萨、<a id="a-2G"></a>观自在菩萨摩诃萨、<a id="a-2H"></a>得大势菩萨摩诃萨、<a id="a-2I"></a>妙吉祥菩萨摩诃萨、<a id="a-2J"></a>宝印手菩萨摩诃萨、<a id="a-2K"></a>摧魔力菩萨摩诃萨、<a id="a-2L"></a>金刚慧菩萨摩诃萨、<a id="a-2M"></a>金刚藏菩萨摩诃萨、<a id="a-2N"></a>常举手菩萨摩诃萨、<a id="a-2O"></a>大悲心菩萨摩诃萨、<a id="a-2P"></a>大庄严菩萨摩诃萨、<a id="a-2Q"></a>庄严王菩萨摩诃萨、<a id="a-2R"></a>山峰菩萨摩诃萨、<a id="a-2S"></a>宝峰菩萨摩诃萨、<a id="a-2T"></a>德王菩萨摩诃萨、<a id="a-2U"></a>慈氏菩萨摩诃萨。<a id="a-2V"></a>如是等无量百千俱胝那庾多菩萨摩诃萨，<a id="a-2W"></a>皆法王子，<a id="a-2X"></a>堪绍佛位而为上首。</p>
  <p id="a2Y">尔时，<a id="a-2Z"></a>世尊于师子座上，<a id="a-2a"></a>自敷尼师坛，<a id="a-2b"></a>结跏趺坐，<a id="a-2c"></a>端身正愿，<a id="a-2d"></a>住对面念，<a id="a-2e"></a>入等持王妙三摩地。<a id="a-2f"></a>诸三摩地皆摄入此三摩地中，<a id="a-2g"></a>是所流故。</p>
  <p id="a2h">尔时，<a id="a-2i"></a>世尊正知正念，<a id="a-2j"></a>从等持王安庠而起，<a id="a-2k"></a>以净天眼观察十方殑伽沙等诸佛世界，<a id="a-2l"></a>举身怡悦，<a id="a-2m"></a>从两足下千辐轮相，<a id="a-2n"></a>各放六十百千俱胝那庾多光；<a id="a-2o"></a>从足十指、<a id="a-2p"></a>两趺、<a id="a-2q"></a>两跟、<a id="a-2r"></a>四踝、<a id="a-2s"></a>两胫、<a id="a-2t"></a>两腨、<a id="a-2u"></a>两膝、<a id="a-2v"></a>两髀、<a id="a-2w"></a>两股、<a id="a-2x"></a>腰胁、<a id="a-2y"></a>腹背、<a id="a-2z"></a>脐中、<a id="a-30"></a>心上、<a id="a-31"></a>胸臆德字、<a id="a-32"></a>两乳、<a id="a-33"></a>两腋、<a id="a-34"></a>两肩、<a id="a-35"></a>两膊、<a id="a-36"></a>两肘、<a id="a-37"></a>两臂、<a id="a-38"></a>两腕、<a id="a-39"></a>两手、<a id="a-3A"></a>两掌、<a id="a-3B"></a>十指、<a id="a-3C"></a>项咽、<a id="a-3D"></a>颐颔、<a id="a-3E"></a>颊额、<a id="a-3F"></a>头顶、<a id="a-3G"></a>两眉、<a id="a-3H"></a>两眼、<a id="a-3I"></a>两耳、<a id="a-3J"></a>两鼻、<a id="a-3K"></a>口四牙、<a id="a-3L"></a>四十齿、<a id="a-3M"></a>眉间毫相，<a id="a-3N"></a>一一身分各放六十百千俱胝那庾多光。<a id="a-3O"></a>此一一光各照三千大千世界，<a id="a-3P"></a>从此展转遍照十方殑伽沙等诸佛世界。<a id="a-3Q"></a>其中有情遇斯光者，<a id="a-3R"></a>必得无上正等菩提。</p>
  <p id="a3S">尔时，<a id="a-3T"></a>世尊一切毛孔皆悉熙怡，<a id="a-3U"></a>各出六十百千俱胝那庾多光。<a id="a-3V"></a>是一一光各照三千大千世界，<a id="a-3W"></a>从此展转遍照十方殑伽沙等诸佛世界。<a id="a-3X"></a>其中有情遇斯光者，<a id="a-3Y"></a>必得无上正等菩提。</p>
  <p id="a3Z">尔时，<a id="a-3a"></a>世尊演身常光照此三千大千世界，<a id="a-3b"></a>从此展转遍照十方殑伽沙等诸佛国土。<a id="a-3c"></a>其中有情遇斯光者，<a id="a-3d"></a>必得无上正等菩提。</p>
  <p id="a3e">尔时，<a id="a-3f"></a>世尊从其面门出广长舌相，<a id="a-3g"></a>遍覆三千大千世界，<a id="a-3h"></a>熙怡微笑，<a id="a-3i"></a>复从舌相流出无量百千俱胝那庾多光。<a id="a-3j"></a>其光杂色，<a id="a-3k"></a>从此杂色一一光中现宝莲花。<a id="a-3l"></a>其花千叶，<a id="a-3m"></a>皆真金色，<a id="a-3n"></a>众宝庄严，<a id="a-3o"></a>绮饰鲜荣甚可爱乐，<a id="a-3p"></a>香气芬烈周流普熏，<a id="a-3q"></a>细滑轻软触生妙乐。<a id="a-3r"></a>诸花台中皆有化佛，<a id="a-3s"></a>结跏趺坐，<a id="a-3t"></a>演妙法音。<a id="a-3u"></a>一一法音，<a id="a-3v"></a>皆说般若波罗蜜多相应之法。<a id="a-3w"></a>有情闻者，<a id="a-3x"></a>必得无上正等菩提。<a id="a-3y"></a>从此展转流遍十方殑伽沙等诸佛世界，<a id="a-3z"></a>说法利益亦复如是。</p>
  <p id="a40">尔时，<a id="a-41"></a>世尊不起本座，<a id="a-42"></a>复入师子游戏等持，<a id="a-43"></a>现神通力，<a id="a-44"></a>令此三千大千世界六种变动，<a id="a-45"></a>谓：<a id="a-46"></a>动、<a id="a-47"></a>极动、<a id="a-48"></a>等极动，<a id="a-49"></a>涌、<a id="a-4A"></a>极涌、<a id="a-4B"></a>等极涌，<a id="a-4C"></a>震、<a id="a-4D"></a>极震、<a id="a-4E"></a>等极震，<a id="a-4F"></a>击、<a id="a-4G"></a>极击、<a id="a-4H"></a>等极击，<a id="a-4I"></a>吼、<a id="a-4J"></a>极吼、<a id="a-4K"></a>等极吼，<a id="a-4L"></a>爆、<a id="a-4M"></a>极爆、<a id="a-4N"></a>等极爆。<a id="a-4O"></a>又令此界东涌西没、<a id="a-4P"></a>西涌东没、<a id="a-4Q"></a>南涌北没、<a id="a-4R"></a>北涌南没、<a id="a-4S"></a>中涌边没、<a id="a-4T"></a>边涌中没。<a id="a-4U"></a>其地清净，<a id="a-4V"></a>光泽细软，<a id="a-4W"></a>生诸有情利益安乐。<a id="a-4X"></a>时，<a id="a-4Y"></a>此三千大千世界所有地狱、<a id="a-4Z"></a>傍生、<a id="a-4a"></a>鬼界，<a id="a-4b"></a>及余无暇险恶趣坑，<a id="a-4c"></a>一切有情皆离苦难，<a id="a-4d"></a>从此舍命得生人中及六欲天，<a id="a-4e"></a>皆忆宿住，<a id="a-4f"></a>欢喜踊跃，<a id="a-4g"></a>同诣佛所，<a id="a-4h"></a>以殷净心顶礼佛足。<a id="a-4i"></a>从此展转周遍十方殑伽沙等诸佛世界，<a id="a-4j"></a>以佛神力六种变动。<a id="a-4k"></a>时，<a id="a-4l"></a>彼世界诸恶趣等一切有情皆离苦难，<a id="a-4m"></a>从彼舍命得生人中及六欲天，<a id="a-4n"></a>皆忆宿住，<a id="a-4o"></a>欢喜踊跃，<a id="a-4p"></a>各于本界同诣佛所，<a id="a-4q"></a>顶礼佛足。</p>
  <p id="a4r">时，<a id="a-4s"></a>此三千大千世界及余十方殑伽沙等世界有情，<a id="a-4t"></a>盲者能视，<a id="a-4u"></a>聋者能听，<a id="a-4v"></a>哑者能言，<a id="a-4w"></a>狂者得念，<a id="a-4x"></a>乱者得定，<a id="a-4y"></a>贫者得富，<a id="a-4z"></a>露者得衣，<a id="a-50"></a>饥者得食，<a id="a-51"></a>渴者得饮，<a id="a-52"></a>病者得除愈，<a id="a-53"></a>丑者得端严，<a id="a-54"></a>形残者得具足，<a id="a-55"></a>根缺者得圆满，<a id="a-56"></a>迷闷者得醒悟，<a id="a-57"></a>疲顿者得安适。<a id="a-58"></a>时，<a id="a-59"></a>诸有情等心相向，<a id="a-5A"></a>如父如母、<a id="a-5B"></a>如兄如弟、<a id="a-5C"></a>如姊如妹、<a id="a-5D"></a>如友如亲，<a id="a-5E"></a>离邪语业命、<a id="a-5F"></a>修正语业命，<a id="a-5G"></a>离十恶业道、<a id="a-5H"></a>修十善业道，<a id="a-5I"></a>离恶寻思、<a id="a-5J"></a>修善寻思，<a id="a-5K"></a>离非梵行、<a id="a-5L"></a>修正梵行，<a id="a-5M"></a>好净弃秽、<a id="a-5N"></a>乐静舍喧，<a id="a-5O"></a>身意泰然忽生妙乐，<a id="a-5P"></a>如修行者入第三定；<a id="a-5Q"></a>复有胜慧欻尔现前，<a id="a-5R"></a>咸作是思：<a id="a-5S"></a>“布施、<a id="a-5T"></a>调伏、<a id="a-5U"></a>安忍、<a id="a-5V"></a>勇进、<a id="a-5W"></a>寂静、<a id="a-5X"></a>谛观，<a id="a-5Y"></a>远离放逸，<a id="a-5Z"></a>修行梵行，<a id="a-5a"></a>于诸有情慈、<a id="a-5b"></a>悲、<a id="a-5c"></a>喜、<a id="a-5d"></a>舍，<a id="a-5e"></a>不相挠乱，<a id="a-5f"></a>岂不善哉！<a id="a-5g"></a>”</p>
  <p id="a5h">尔时，<a id="a-5i"></a>世尊在师子座，<a id="a-5j"></a>光明殊特，<a id="a-5k"></a>威德巍巍，<a id="a-5l"></a>映蔽三千大千世界并余十方殑伽沙等诸佛国土，<a id="a-5m"></a>苏迷卢山、<a id="a-5n"></a>轮围山等及余一切龙神天宫乃至净居皆悉不现；<a id="a-5o"></a>如秋满月，<a id="a-5p"></a>晖映众星；<a id="a-5q"></a>如夏日轮，<a id="a-5r"></a>光夺诸色；<a id="a-5s"></a>如四大宝妙高山王，<a id="a-5t"></a>临照诸山，<a id="a-5u"></a>威光迥出。<a id="a-5v"></a>佛以神力现本色身，<a id="a-5w"></a>令此三千大千世界一切有情皆悉睹见。</p>
  <p id="a5x">时，<a id="a-5y"></a>此三千大千世界，<a id="a-5z"></a>无量无数净居诸天，<a id="a-60"></a>下至欲界四大王众天，<a id="a-61"></a>及余一切人非人等，<a id="a-62"></a>皆见如来处师子座，<a id="a-63"></a>威光显曜如大金山，<a id="a-64"></a>欢喜踊跃，<a id="a-65"></a>叹未曾有，<a id="a-66"></a>各持种种无量天花、<a id="a-67"></a>香鬘、<a id="a-68"></a>涂香、<a id="a-69"></a>烧香、<a id="a-6A"></a>末香、<a id="a-6B"></a>衣服、<a id="a-6C"></a>璎珞、<a id="a-6D"></a>宝幢、<a id="a-6E"></a>幡盖、<a id="a-6F"></a>妓乐、<a id="a-6G"></a>诸珍，<a id="a-6H"></a>及无量种天青莲花、<a id="a-6I"></a>天赤莲花、<a id="a-6J"></a>天白莲花、<a id="a-6K"></a>天香莲花、<a id="a-6L"></a>天黄莲花、<a id="a-6M"></a>天红莲花、<a id="a-6N"></a>天金钱树花及天香华，<a id="a-6O"></a>并余无量水陆生花，<a id="a-6P"></a>持诣佛所，<a id="a-6Q"></a>奉散佛上。<a id="a-6R"></a>以佛神力，<a id="a-6S"></a>诸花鬘等旋转上踊合成花台，<a id="a-6T"></a>量等三千大千世界，<a id="a-6U"></a>垂天花盖、<a id="a-6V"></a>宝铎、<a id="a-6W"></a>珠幡，<a id="a-6X"></a>绮饰纷纶，<a id="a-6Y"></a>甚可爱乐。</p>
  <p id="a6Z">时，<a id="a-6a"></a>此佛土微妙庄严，<a id="a-6b"></a>犹如西方极乐世界。<a id="a-6c"></a>佛光辉映三千大千，<a id="a-6d"></a>物类虚空皆同金色。<a id="a-6e"></a>十方各等殑伽河沙诸佛世界，<a id="a-6f"></a>亦复如是。</p>
  <p id="a6g">时，<a id="a-6h"></a>此三千大千佛土，<a id="a-6i"></a>南瞻部洲、<a id="a-6j"></a>东胜身洲、<a id="a-6k"></a>西牛货洲、<a id="a-6l"></a>北俱卢洲，<a id="a-6m"></a>其中诸人，<a id="a-6n"></a>佛神力故，<a id="a-6o"></a>各各见佛正坐其前，<a id="a-6p"></a>咸谓如来独为说法。<a id="a-6q"></a>如是四大王众天、<a id="a-6r"></a>三十三天、<a id="a-6s"></a>夜摩天、<a id="a-6t"></a>睹史多天、<a id="a-6u"></a>乐变化天、<a id="a-6v"></a>他化自在天，<a id="a-6w"></a>梵众天——梵辅天、<a id="a-6x"></a>梵会天、<a id="a-6y"></a>大梵天，<a id="a-6z"></a>光天——少光天、<a id="a-70"></a>无量光天、<a id="a-71"></a>极光净天，<a id="a-72"></a>净天——少净天、<a id="a-73"></a>无量净天、<a id="a-74"></a>遍净天，<a id="a-75"></a>广天——少广天、<a id="a-76"></a>无量广天、<a id="a-77"></a>广果天，<a id="a-78"></a>无烦天、<a id="a-79"></a>无热天、<a id="a-7A"></a>善现天、<a id="a-7B"></a>善见天、<a id="a-7C"></a>色究竟天，<a id="a-7D"></a>亦以世尊神通力故，<a id="a-7E"></a>各各见佛正坐其前，<a id="a-7F"></a>咸谓如来独为说法。</p>
  <p id="a7G">尔时，<a id="a-7H"></a>世尊不起于座，<a id="a-7I"></a>熙怡微笑，<a id="a-7J"></a>从其面门放大光明，<a id="a-7K"></a>遍照三千大千佛土，<a id="a-7L"></a>并余十方殑伽沙等诸佛世界。<a id="a-7M"></a>时，<a id="a-7N"></a>此三千大千佛土一切有情，<a id="a-7O"></a>寻佛光明，<a id="a-7P"></a>普见十方殑伽沙等诸佛世界一切如来、<a id="a-7Q"></a>应、<a id="a-7R"></a>正等觉，<a id="a-7S"></a>声闻、<a id="a-7T"></a>菩萨众会围绕，<a id="a-7U"></a>及余一切有情、<a id="a-7V"></a>无情品类差别。<a id="a-7W"></a>时，<a id="a-7X"></a>彼十方殑伽沙等诸佛世界一切有情，<a id="a-7Y"></a>寻佛光明，<a id="a-7Z"></a>亦见此土释迦牟尼如来、<a id="a-7a"></a>应、<a id="a-7b"></a>正等觉，<a id="a-7c"></a>声闻、<a id="a-7d"></a>菩萨众会围绕，<a id="a-7e"></a>及余一切有情、<a id="a-7f"></a>无情品类差别。</p>
  <p id="a7g">尔时，<a id="a-7h"></a>东方尽殑伽沙等世界，<a id="a-7i"></a>最后世界名曰多宝，<a id="a-7j"></a>佛号宝性如来、<a id="a-7k"></a>应、<a id="a-7l"></a>正等觉、<a id="a-7m"></a>明行圆满、<a id="a-7n"></a>善逝、<a id="a-7o"></a>世间解、<a id="a-7p"></a>无上丈夫、<a id="a-7q"></a>调御士、<a id="a-7r"></a>天人师、<a id="a-7s"></a>佛、<a id="a-7t"></a>薄伽梵，<a id="a-7u"></a>时现在彼安隐住持，<a id="a-7v"></a>为诸菩萨摩诃萨众说大般若波罗蜜多。</p>
  <p id="a7w">彼有菩萨名曰普光，<a id="a-7x"></a>见此大光、<a id="a-7y"></a>大地变动及佛身相，<a id="a-7z"></a>心怀犹豫，<a id="a-80"></a>前诣佛所，<a id="a-81"></a>顶礼双足，<a id="a-82"></a>白言：<a id="a-83"></a>“世尊，<a id="a-84"></a>何因何缘而有此瑞？<a id="a-85"></a>”</p>
  <p id="a86">时，<a id="a-87"></a>宝性佛告普光菩萨摩诃萨言：<a id="a-88"></a>“善男子，<a id="a-89"></a>从此西方尽殑伽沙等世界，<a id="a-8A"></a>最后世界名曰堪忍，<a id="a-8B"></a>佛号释迦牟尼如来、<a id="a-8C"></a>应、<a id="a-8D"></a>正等觉、<a id="a-8E"></a>明行圆满、<a id="a-8F"></a>善逝、<a id="a-8G"></a>世间解、<a id="a-8H"></a>无上丈夫、<a id="a-8I"></a>调御士、<a id="a-8J"></a>天人师、<a id="a-8K"></a>佛、<a id="a-8L"></a>薄伽梵，<a id="a-8M"></a>今现在彼安隐住持，<a id="a-8N"></a>将为菩萨摩诃萨众说大般若波罗蜜多。<a id="a-8O"></a>彼佛神力，<a id="a-8P"></a>故现斯瑞。<a id="a-8Q"></a>”</p>
  <p id="a8R">普光闻已，<a id="a-8S"></a>欢喜踊跃，<a id="a-8T"></a>重白佛言：<a id="a-8U"></a>“世尊，<a id="a-8V"></a>我今请往堪忍世界，<a id="a-8W"></a>观礼供养释迦牟尼如来，<a id="a-8X"></a>及诸菩萨摩诃萨众，<a id="a-8Y"></a>得无礙解陀罗尼门、<a id="a-8Z"></a>三摩地门神通自在，<a id="a-8a"></a>住最后身绍尊位者。<a id="a-8b"></a>唯愿慈悲，<a id="a-8c"></a>哀愍垂许！<a id="a-8d"></a>”</p>
  <p id="a8e">时，<a id="a-8f"></a>宝性佛告普光菩萨言：<a id="a-8g"></a>“善哉！<a id="a-8h"></a>善哉！<a id="a-8i"></a>今正是时，<a id="a-8j"></a>随汝意往。<a id="a-8k"></a>”即以千茎金色莲花，<a id="a-8l"></a>其花千叶，<a id="a-8m"></a>众宝庄严，<a id="a-8n"></a>授普光菩萨而诲之言：<a id="a-8o"></a>“汝持此花至释迦牟尼佛所，<a id="a-8p"></a>如我词曰：<a id="a-8q"></a>‘宝性如来致问无量：<a id="a-8r"></a>少病少恼、<a id="a-8s"></a>起居轻利、<a id="a-8t"></a>气力调和、<a id="a-8u"></a>安乐住不？<a id="a-8v"></a>世事可忍不？<a id="a-8w"></a>众生易度不？<a id="a-8x"></a>持此莲华，<a id="a-8y"></a>以寄世尊而为佛事。<a id="a-8z"></a>’汝至彼界应住正知，<a id="a-90"></a>观彼佛土及诸大众，<a id="a-91"></a>勿怀轻慢而自毁伤。<a id="a-92"></a>所以者何？<a id="a-93"></a>彼诸菩萨威德难及，<a id="a-94"></a>悲愿熏心，<a id="a-95"></a>以大因缘而生彼土。<a id="a-96"></a>”</p>
  <p id="a97">时，<a id="a-98"></a>普光菩萨受花奉敕，<a id="a-99"></a>与无量百千俱胝那庾多出家、<a id="a-9A"></a>在家菩萨摩诃萨，<a id="a-9B"></a>及无数百千童男童女，<a id="a-9C"></a>顶礼佛足，<a id="a-9D"></a>右绕奉辞，<a id="a-9E"></a>各持无量种种花香、<a id="a-9F"></a>宝幢、<a id="a-9G"></a>幡盖、<a id="a-9H"></a>衣服、<a id="a-9I"></a>宝饰及余供具发引而来。<a id="a-9J"></a>所经东方殑伽沙等诸佛世界，<a id="a-9K"></a>一一佛所供养恭敬，<a id="a-9L"></a>尊重赞叹，<a id="a-9M"></a>无空过者。<a id="a-9N"></a>至此佛所，<a id="a-9O"></a>顶礼双足，<a id="a-9P"></a>绕百千匝，<a id="a-9Q"></a>却住一面。</p>
  <p id="a9R">普光菩萨前白佛言：<a id="a-9S"></a>“世尊，<a id="a-9T"></a>从此东方尽殑伽沙等世界，<a id="a-9U"></a>最后世界名曰多宝，<a id="a-9V"></a>佛号宝性如来、<a id="a-9W"></a>应、<a id="a-9X"></a>正等觉、<a id="a-9Y"></a>明行圆满、<a id="a-9Z"></a>善逝、<a id="a-9a"></a>世间解、<a id="a-9b"></a>无上丈夫、<a id="a-9c"></a>调御士、<a id="a-9d"></a>天人师、<a id="a-9e"></a>佛、<a id="a-9f"></a>薄伽梵，<a id="a-9g"></a>致问世尊无量：<a id="a-9h"></a>‘少病少恼、<a id="a-9i"></a>起居轻利、<a id="a-9j"></a>气力调和、<a id="a-9k"></a>安乐住不？<a id="a-9l"></a>世事可忍不？<a id="a-9m"></a>众生易度不？<a id="a-9n"></a>持此千茎金色莲花，<a id="a-9o"></a>以寄世尊而为佛事。<a id="a-9p"></a>’”</p>
  <p id="a9q">时，<a id="a-9r"></a>释迦牟尼佛受此莲花，<a id="a-9s"></a>还散东方殑伽沙等诸佛世界。<a id="a-9t"></a>佛神力故，<a id="a-9u"></a>令此莲花遍诸佛土。<a id="a-9v"></a>诸花台中，<a id="a-9w"></a>各有化佛结跏趺坐，<a id="a-9x"></a>为诸菩萨说大般若波罗蜜多相应之法。<a id="a-9y"></a>有情闻者，<a id="a-9z"></a>必得无上正等菩提。<a id="a-A0"></a>是时，<a id="a-A1"></a>普光及诸眷属见此事已，<a id="a-A2"></a>欢喜踊跃，<a id="a-A3"></a>叹未曾有，<a id="a-A4"></a>各随善根供具多少，<a id="a-A5"></a>供养恭敬、<a id="a-A6"></a>尊重赞叹佛菩萨已，<a id="a-A7"></a>退坐一面。</p>
  <p id="aA8">如是最后世界已前，<a id="a-A9"></a>所有东方一一佛土，<a id="a-AA"></a>各有如来现为大众宣说妙法。<a id="a-AB"></a>是诸佛所亦各有一上首菩萨，<a id="a-AC"></a>见此大光、<a id="a-AD"></a>大地变动及佛身相，<a id="a-AE"></a>前诣佛所，<a id="a-AF"></a>白言：<a id="a-AG"></a>“世尊，<a id="a-AH"></a>何因何缘而有此瑞？<a id="a-AI"></a>”</p>
  <p id="aAJ">时，<a id="a-AK"></a>彼彼佛各各报言：<a id="a-AL"></a>“于此西方有堪忍世界，<a id="a-AM"></a>佛号释迦牟尼，<a id="a-AN"></a>将为菩萨说大般若波罗蜜多。<a id="a-AO"></a>彼佛神力，<a id="a-AP"></a>故现斯瑞。<a id="a-AQ"></a>”</p>
  <p id="aAR">上首菩萨闻已欢喜，<a id="a-AS"></a>各各请往堪忍世界，<a id="a-AT"></a>观礼供养佛及菩萨。<a id="a-AU"></a>彼诸如来赞善听往，<a id="a-AV"></a>各以金色千宝莲花而告之言：<a id="a-AW"></a>“汝可持此至彼佛所，<a id="a-AX"></a>具陈我词：<a id="a-AY"></a>‘致问无量：<a id="a-AZ"></a>少病少恼、<a id="a-Aa"></a>起居轻利、<a id="a-Ab"></a>气力调和、<a id="a-Ac"></a>安乐住不？<a id="a-Ad"></a>世事可忍不？<a id="a-Ae"></a>众生易度不？<a id="a-Af"></a>持此莲华，<a id="a-Ag"></a>以寄世尊而为佛事。<a id="a-Ah"></a>’汝至彼界应住正知，<a id="a-Ai"></a>观彼佛土及诸菩萨，<a id="a-Aj"></a>勿怀轻慢而自毁伤。<a id="a-Ak"></a>所以者何？<a id="a-Al"></a>彼诸菩萨威德难及，<a id="a-Am"></a>悲愿熏心，<a id="a-An"></a>以大因缘而生彼土。<a id="a-Ao"></a>”</p>
  <p id="aAp">一一上首受花奉敕，<a id="a-Aq"></a>各与无量无数菩萨、<a id="a-Ar"></a>童男童女，<a id="a-As"></a>辞佛持供发引而来。<a id="a-At"></a>所经佛土，<a id="a-Au"></a>一一供养佛及菩萨，<a id="a-Av"></a>无空过者。<a id="a-Aw"></a>到此佛所，<a id="a-Ax"></a>顶礼双足，<a id="a-Ay"></a>绕百千匝，<a id="a-Az"></a>奉花陈事。<a id="a-B0"></a>佛受花已还散东方，<a id="a-B1"></a>佛神力故，<a id="a-B2"></a>遍诸佛土。<a id="a-B3"></a>诸花台中各有化佛，<a id="a-B4"></a>为诸菩萨说大般若波罗蜜多，<a id="a-B5"></a>令诸闻者必获无上正等菩提。<a id="a-B6"></a>上首菩萨及诸眷属，<a id="a-B7"></a>见已欢喜，<a id="a-B8"></a>叹未曾有，<a id="a-B9"></a>各随善根供具多少，<a id="a-BA"></a>供养恭敬、<a id="a-BB"></a>尊重赞叹佛菩萨已，<a id="a-BC"></a>退坐一面。</p>
  <p id="aBD">尔时，<a id="a-BE"></a>南方尽殑伽沙等世界，<a id="a-BF"></a>最后世界名离一切忧，<a id="a-BG"></a>佛号无忧德如来、<a id="a-BH"></a>应、<a id="a-BI"></a>正等觉、<a id="a-BJ"></a>明行圆满、<a id="a-BK"></a>善逝、<a id="a-BL"></a>世间解、<a id="a-BM"></a>无上丈夫、<a id="a-BN"></a>调御士、<a id="a-BO"></a>天人师、<a id="a-BP"></a>佛、<a id="a-BQ"></a>薄伽梵，<a id="a-BR"></a>时现在彼安隐住持，<a id="a-BS"></a>为诸菩萨摩诃萨众说大般若波罗蜜多。</p>
  <p id="aBT">彼有菩萨名曰离忧，<a id="a-BU"></a>见此大光、<a id="a-BV"></a>大地变动及佛身相，<a id="a-BW"></a>心怀犹豫，<a id="a-BX"></a>前诣佛所，<a id="a-BY"></a>顶礼双足，<a id="a-BZ"></a>白言：<a id="a-Ba"></a>“世尊，<a id="a-Bb"></a>何因何缘而有此瑞？<a id="a-Bc"></a>”</p>
  <p id="aBd">时，<a id="a-Be"></a>无忧德佛告离忧菩萨摩诃萨言：<a id="a-Bf"></a>“善男子，<a id="a-Bg"></a>从此北方尽殑伽沙等世界，<a id="a-Bh"></a>最后世界名曰堪忍，<a id="a-Bi"></a>佛号释迦牟尼如来、<a id="a-Bj"></a>应、<a id="a-Bk"></a>正等觉、<a id="a-Bl"></a>明行圆满、<a id="a-Bm"></a>善逝、<a id="a-Bn"></a>世间解、<a id="a-Bo"></a>无上丈夫、<a id="a-Bp"></a>调御士、<a id="a-Bq"></a>天人师、<a id="a-Br"></a>佛、<a id="a-Bs"></a>薄伽梵，<a id="a-Bt"></a>今现在彼安隐住持，<a id="a-Bu"></a>将为菩萨摩诃萨众说大般若波罗蜜多。<a id="a-Bv"></a>彼佛神力，<a id="a-Bw"></a>故现斯瑞。<a id="a-Bx"></a>”</p>
  <p id="aBy">离忧闻已，<a id="a-Bz"></a>欢喜踊跃重白佛言：<a id="a-C0"></a>“世尊，<a id="a-C1"></a>我今请往堪忍世界，<a id="a-C2"></a>观礼供养释迦牟尼如来，<a id="a-C3"></a>及诸菩萨摩诃萨众，<a id="a-C4"></a>得无礙解陀罗尼门、<a id="a-C5"></a>三摩地门神通自在，<a id="a-C6"></a>住最后身绍尊位者。<a id="a-C7"></a>唯愿慈悲，<a id="a-C8"></a>哀愍垂许！<a id="a-C9"></a>”</p>
  <p id="aCA">时，<a id="a-CB"></a>无忧德佛告离忧菩萨言：<a id="a-CC"></a>“善哉！<a id="a-CD"></a>善哉！<a id="a-CE"></a>今正是时，<a id="a-CF"></a>随汝意往。<a id="a-CG"></a>”即以千茎金色莲花，<a id="a-CH"></a>其花千叶，<a id="a-CI"></a>众宝庄严，<a id="a-CJ"></a>授离忧菩萨而诲之言：<a id="a-CK"></a>“汝持此花至释迦牟尼佛所，<a id="a-CL"></a>如我词曰：<a id="a-CM"></a>‘无忧德如来致问无量：<a id="a-CN"></a>少病少恼、<a id="a-CO"></a>起居轻利、<a id="a-CP"></a>气力调和、<a id="a-CQ"></a>安乐住不？<a id="a-CR"></a>世事可忍不？<a id="a-CS"></a>众生易度不？<a id="a-CT"></a>持此莲花，<a id="a-CU"></a>以寄世尊而为佛事。<a id="a-CV"></a>’汝至彼界应住正知，<a id="a-CW"></a>观彼佛土及诸大众，<a id="a-CX"></a>勿怀轻慢而自毁伤。<a id="a-CY"></a>所以者何？<a id="a-CZ"></a>彼诸菩萨威德难及，<a id="a-Ca"></a>悲愿熏心，<a id="a-Cb"></a>以大因缘而生彼土。<a id="a-Cc"></a>”</p>
  <p id="aCd">时，<a id="a-Ce"></a>离忧菩萨受花奉敕，<a id="a-Cf"></a>与无量百千俱胝那庾多出家、<a id="a-Cg"></a>在家菩萨摩诃萨，<a id="a-Ch"></a>及无数百千童男童女，<a id="a-Ci"></a>顶礼佛足，<a id="a-Cj"></a>右绕奉辞，<a id="a-Ck"></a>各持无量种种花香、<a id="a-Cl"></a>宝幢、<a id="a-Cm"></a>幡盖、<a id="a-Cn"></a>衣服、<a id="a-Co"></a>宝饰及余供具发引而来。<a id="a-Cp"></a>所经南方殑伽沙等诸佛世界，<a id="a-Cq"></a>一一佛所供养恭敬，<a id="a-Cr"></a>尊重赞叹，<a id="a-Cs"></a>无空过者。<a id="a-Ct"></a>至此佛所，<a id="a-Cu"></a>顶礼双足，<a id="a-Cv"></a>绕百千匝，<a id="a-Cw"></a>却住一面。</p>
  <p id="aCx">离忧菩萨前白佛言：<a id="a-Cy"></a>“世尊，<a id="a-Cz"></a>从此南方尽殑伽沙等世界，<a id="a-D0"></a>最后世界名离一切忧，<a id="a-D1"></a>佛号无忧德如来、<a id="a-D2"></a>应、<a id="a-D3"></a>正等觉、<a id="a-D4"></a>明行圆满、<a id="a-D5"></a>善逝、<a id="a-D6"></a>世间解、<a id="a-D7"></a>无上丈夫、<a id="a-D8"></a>调御士、<a id="a-D9"></a>天人师、<a id="a-DA"></a>佛、<a id="a-DB"></a>薄伽梵，<a id="a-DC"></a>致问世尊无量：<a id="a-DD"></a>‘少病少恼、<a id="a-DE"></a>起居轻利、<a id="a-DF"></a>气力调和、<a id="a-DG"></a>安乐住不？<a id="a-DH"></a>世事可忍不？<a id="a-DI"></a>众生易度不？<a id="a-DJ"></a>持此千茎金色莲花，<a id="a-DK"></a>以寄世尊而为佛事。<a id="a-DL"></a>’”</p>
  <p id="aDM">时，<a id="a-DN"></a>释迦牟尼佛受此莲花，<a id="a-DO"></a>还散南方殑伽沙等诸佛世界。<a id="a-DP"></a>佛神力故，<a id="a-DQ"></a>令此莲花遍诸佛土。<a id="a-DR"></a>诸花台中，<a id="a-DS"></a>各有化佛结跏趺坐，<a id="a-DT"></a>为诸菩萨说大般若波罗蜜多相应之法。<a id="a-DU"></a>有情闻者，<a id="a-DV"></a>必得无上正等菩提。<a id="a-DW"></a>是时，<a id="a-DX"></a>离忧及诸眷属见此事已，<a id="a-DY"></a>欢喜踊跃，<a id="a-DZ"></a>叹未曾有，<a id="a-Da"></a>各随善根供具多少，<a id="a-Db"></a>供养恭敬、<a id="a-Dc"></a>尊重赞叹佛菩萨已，<a id="a-Dd"></a>退坐一面。</p>
  <p id="aDe">如是最后世界已前，<a id="a-Df"></a>所有南方一一佛土，<a id="a-Dg"></a>各有如来现为大众宣说妙法。<a id="a-Dh"></a>是诸佛所亦各有一上首菩萨，<a id="a-Di"></a>见此大光、<a id="a-Dj"></a>大地变动及佛身相，<a id="a-Dk"></a>前诣佛所，<a id="a-Dl"></a>白言：<a id="a-Dm"></a>“世尊，<a id="a-Dn"></a>何因何缘而有此瑞？<a id="a-Do"></a>”</p>
  <p id="aDp">时，<a id="a-Dq"></a>彼彼佛各各报言：<a id="a-Dr"></a>“于此北方有堪忍世界，<a id="a-Ds"></a>佛号释迦牟尼，<a id="a-Dt"></a>将为菩萨说大般若波罗蜜多。<a id="a-Du"></a>彼佛神力，<a id="a-Dv"></a>故现斯瑞。<a id="a-Dw"></a>”</p>
  <p id="aDx">上首菩萨闻已欢喜，<a id="a-Dy"></a>各各请往堪忍世界，<a id="a-Dz"></a>观礼供养佛及菩萨。<a id="a-E0"></a>彼诸如来赞善听往，<a id="a-E1"></a>各以金色千宝莲花而告之言：<a id="a-E2"></a>“汝可持此至彼佛所，<a id="a-E3"></a>具陈我词：<a id="a-E4"></a>‘致问无量：<a id="a-E5"></a>少病少恼、<a id="a-E6"></a>起居轻利、<a id="a-E7"></a>气力调和、<a id="a-E8"></a>安乐住不？<a id="a-E9"></a>世事可忍不？<a id="a-EA"></a>众生易度不？<a id="a-EB"></a>持此莲花，<a id="a-EC"></a>以寄世尊而为佛事。<a id="a-ED"></a>’汝至彼界应住正知，<a id="a-EE"></a>观彼佛土及诸菩萨，<a id="a-EF"></a>勿怀轻慢而自毁伤。<a id="a-EG"></a>所以者何？<a id="a-EH"></a>彼诸菩萨威德难及，<a id="a-EI"></a>悲愿熏心，<a id="a-EJ"></a>以大因缘而生彼土。<a id="a-EK"></a>”</p>
  <p id="aEL">一一上首受花奉敕，<a id="a-EM"></a>各与无量无数菩萨、<a id="a-EN"></a>童男童女，<a id="a-EO"></a>辞佛持供发引而来。<a id="a-EP"></a>所经佛土，<a id="a-EQ"></a>一一供养佛及菩萨，<a id="a-ER"></a>无空过者。<a id="a-ES"></a>到此佛所，<a id="a-ET"></a>顶礼双足，<a id="a-EU"></a>绕百千匝，<a id="a-EV"></a>奉花陈事。<a id="a-EW"></a>佛受花已还散南方，<a id="a-EX"></a>佛神力故，<a id="a-EY"></a>遍诸佛土。<a id="a-EZ"></a>诸花台中各有化佛，<a id="a-Ea"></a>为诸菩萨说大般若波罗蜜多，<a id="a-Eb"></a>令诸闻者必获无上正等菩提。<a id="a-Ec"></a>上首菩萨及诸眷属，<a id="a-Ed"></a>见已欢喜，<a id="a-Ee"></a>叹未曾有，<a id="a-Ef"></a>各随善根供具多少，<a id="a-Eg"></a>供养恭敬、<a id="a-Eh"></a>尊重赞叹佛菩萨已，<a id="a-Ei"></a>退坐一面。</p>
  <p id="aEj">尔时，<a id="a-Ek"></a>西方尽殑伽沙等世界，<a id="a-El"></a>最后世界名近寂静，<a id="a-Em"></a>佛号宝焰如来、<a id="a-En"></a>应、<a id="a-Eo"></a>正等觉、<a id="a-Ep"></a>明行圆满、<a id="a-Eq"></a>善逝、<a id="a-Er"></a>世间解、<a id="a-Es"></a>无上丈夫、<a id="a-Et"></a>调御士、<a id="a-Eu"></a>天人师、<a id="a-Ev"></a>佛、<a id="a-Ew"></a>薄伽梵，<a id="a-Ex"></a>时现在彼安隐住持，<a id="a-Ey"></a>为诸菩萨摩诃萨众说大般若波罗蜜多。</p>
  <p id="aEz">彼有菩萨名曰行慧，<a id="a-F0"></a>见此大光、<a id="a-F1"></a>大地变动及佛身相，<a id="a-F2"></a>心怀犹豫，<a id="a-F3"></a>前诣佛所，<a id="a-F4"></a>顶礼双足，<a id="a-F5"></a>白言：<a id="a-F6"></a>“世尊，<a id="a-F7"></a>何因何缘而有此瑞？<a id="a-F8"></a>”</p>
  <p id="aF9">时，<a id="a-FA"></a>宝焰佛告行慧菩萨摩诃萨言：<a id="a-FB"></a>“善男子，<a id="a-FC"></a>从此东方尽殑伽沙等世界，<a id="a-FD"></a>最后世界名曰堪忍，<a id="a-FE"></a>佛号释迦牟尼如来、<a id="a-FF"></a>应、<a id="a-FG"></a>正等觉、<a id="a-FH"></a>明行圆满、<a id="a-FI"></a>善逝、<a id="a-FJ"></a>世间解、<a id="a-FK"></a>无上丈夫、<a id="a-FL"></a>调御士、<a id="a-FM"></a>天人师、<a id="a-FN"></a>佛、<a id="a-FO"></a>薄伽梵，<a id="a-FP"></a>今现在彼安隐住持，<a id="a-FQ"></a>将为菩萨摩诃萨众说大般若波罗蜜多。<a id="a-FR"></a>彼佛神力，<a id="a-FS"></a>故现斯瑞。<a id="a-FT"></a>”</p>
  <p id="aFU">行慧闻已，<a id="a-FV"></a>欢喜踊跃重白佛言：<a id="a-FW"></a>“世尊，<a id="a-FX"></a>我今请往堪忍世界，<a id="a-FY"></a>观礼供养释迦牟尼如来，<a id="a-FZ"></a>及诸菩萨摩诃萨众，<a id="a-Fa"></a>得无礙解陀罗尼门、<a id="a-Fb"></a>三摩地门神通自在，<a id="a-Fc"></a>住最后身绍尊位者。<a id="a-Fd"></a>唯愿慈悲，<a id="a-Fe"></a>哀愍垂许！<a id="a-Ff"></a>”</p>
  <p id="aFg">时，<a id="a-Fh"></a>宝焰佛告行慧菩萨言：<a id="a-Fi"></a>“善哉！<a id="a-Fj"></a>善哉！<a id="a-Fk"></a>今正是时，<a id="a-Fl"></a>随汝意往。<a id="a-Fm"></a>”即以千茎金色莲花，<a id="a-Fn"></a>其花千叶，<a id="a-Fo"></a>众宝庄严，<a id="a-Fp"></a>授行慧菩萨而诲之言：<a id="a-Fq"></a>“汝持此花至释迦牟尼佛所，<a id="a-Fr"></a>如我辞曰：<a id="a-Fs"></a>‘宝焰如来致问无量：<a id="a-Ft"></a>少病少恼、<a id="a-Fu"></a>起居轻利、<a id="a-Fv"></a>气力调和、<a id="a-Fw"></a>安乐住不？<a id="a-Fx"></a>世事可忍不？<a id="a-Fy"></a>众生易度不？<a id="a-Fz"></a>持此莲花，<a id="a-G0"></a>以寄世尊而为佛事。<a id="a-G1"></a>’汝至彼界应住正知，<a id="a-G2"></a>观彼佛土及诸大众，<a id="a-G3"></a>勿怀轻慢而自毁伤。<a id="a-G4"></a>所以者何？<a id="a-G5"></a>彼诸菩萨威德难及，<a id="a-G6"></a>悲愿熏心，<a id="a-G7"></a>以大因缘而生彼土。<a id="a-G8"></a>”</p>
  <p id="aG9">时，<a id="a-GA"></a>行慧菩萨受花奉敕，<a id="a-GB"></a>与无量百千俱胝那庾多出家、<a id="a-GC"></a>在家菩萨摩诃萨，<a id="a-GD"></a>及无数百千童男童女，<a id="a-GE"></a>顶礼佛足，<a id="a-GF"></a>右绕奉辞，<a id="a-GG"></a>各持无量种种花香、<a id="a-GH"></a>宝幢、<a id="a-GI"></a>幡盖、<a id="a-GJ"></a>衣服、<a id="a-GK"></a>宝饰及余供具发引而来。<a id="a-GL"></a>所经西方殑伽沙等诸佛世界，<a id="a-GM"></a>一一佛所供养恭敬，<a id="a-GN"></a>尊重赞叹，<a id="a-GO"></a>无空过者。<a id="a-GP"></a>至此佛所，<a id="a-GQ"></a>顶礼双足，<a id="a-GR"></a>绕百千匝，<a id="a-GS"></a>却住一面。</p>
  <p id="aGT">行慧菩萨前白佛言：<a id="a-GU"></a>“世尊，<a id="a-GV"></a>从此西方尽殑伽沙等世界，<a id="a-GW"></a>最后世界名近寂静，<a id="a-GX"></a>佛号宝焰如来、<a id="a-GY"></a>应、<a id="a-GZ"></a>正等觉、<a id="a-Ga"></a>明行圆满、<a id="a-Gb"></a>善逝、<a id="a-Gc"></a>世间解、<a id="a-Gd"></a>无上丈夫、<a id="a-Ge"></a>调御士、<a id="a-Gf"></a>天人师、<a id="a-Gg"></a>佛、<a id="a-Gh"></a>薄伽梵，<a id="a-Gi"></a>致问世尊无量：<a id="a-Gj"></a>‘少病少恼、<a id="a-Gk"></a>起居轻利、<a id="a-Gl"></a>气力调和、<a id="a-Gm"></a>安乐住不？<a id="a-Gn"></a>世事可忍不？<a id="a-Go"></a>众生易度不？<a id="a-Gp"></a>持此千茎金色莲花，<a id="a-Gq"></a>以寄世尊而为佛事。<a id="a-Gr"></a>’”</p>
  <p id="aGs">时，<a id="a-Gt"></a>释迦牟尼佛受此莲花，<a id="a-Gu"></a>还散西方殑伽沙等诸佛世界。<a id="a-Gv"></a>佛神力故，<a id="a-Gw"></a>令此莲花遍诸佛土。<a id="a-Gx"></a>诸花台中，<a id="a-Gy"></a>各有化佛结跏趺坐，<a id="a-Gz"></a>为诸菩萨说大般若波罗蜜多相应之法。<a id="a-H0"></a>有情闻者，<a id="a-H1"></a>必得无上正等菩提。<a id="a-H2"></a>是时，<a id="a-H3"></a>行慧及诸眷属见此事已，<a id="a-H4"></a>欢喜踊跃，<a id="a-H5"></a>叹未曾有，<a id="a-H6"></a>各随善根供具多少，<a id="a-H7"></a>供养恭敬、<a id="a-H8"></a>尊重赞叹佛菩萨已，<a id="a-H9"></a>退坐一面。</p>
  <p id="aHA">如是最后世界已前，<a id="a-HB"></a>所有西方一一佛土，<a id="a-HC"></a>各有如来现为大众宣说妙法。<a id="a-HD"></a>是诸佛所亦各有一上首菩萨，<a id="a-HE"></a>见此大光、<a id="a-HF"></a>大地变动及佛身相，<a id="a-HG"></a>前诣佛所，<a id="a-HH"></a>白言：<a id="a-HI"></a>“世尊，<a id="a-HJ"></a>何因何缘而有此瑞？<a id="a-HK"></a>”</p>
  <p id="aHL">时，<a id="a-HM"></a>彼彼佛各各报言：<a id="a-HN"></a>“于此东方有堪忍世界，<a id="a-HO"></a>佛号释迦牟尼，<a id="a-HP"></a>将为菩萨说大般若波罗蜜多。<a id="a-HQ"></a>彼佛神力，<a id="a-HR"></a>故现斯瑞。<a id="a-HS"></a>”</p>
  <p id="aHT">上首菩萨闻已欢喜，<a id="a-HU"></a>各各请往堪忍世界，<a id="a-HV"></a>观礼供养佛及菩萨。<a id="a-HW"></a>彼诸如来赞善听往，<a id="a-HX"></a>各以金色千宝莲花而告之言：<a id="a-HY"></a>“汝可持此至彼佛所，<a id="a-HZ"></a>具陈我辞：<a id="a-Ha"></a>‘致问无量：<a id="a-Hb"></a>少病少恼、<a id="a-Hc"></a>起居轻利、<a id="a-Hd"></a>气力调和、<a id="a-He"></a>安乐住不？<a id="a-Hf"></a>世事可忍不？<a id="a-Hg"></a>众生易度不？<a id="a-Hh"></a>持此莲花，<a id="a-Hi"></a>以寄世尊而为佛事。<a id="a-Hj"></a>’汝至彼界应住正知，<a id="a-Hk"></a>观彼佛土及诸菩萨，<a id="a-Hl"></a>勿怀轻慢而自毁伤。<a id="a-Hm"></a>所以者何？<a id="a-Hn"></a>彼诸菩萨威德难及，<a id="a-Ho"></a>悲愿熏心，<a id="a-Hp"></a>以大因缘而生彼土。<a id="a-Hq"></a>”</p>
  <p id="aHr">一一上首受花奉敕，<a id="a-Hs"></a>各与无量无数菩萨、<a id="a-Ht"></a>童男童女，<a id="a-Hu"></a>辞佛持供发引而来。<a id="a-Hv"></a>所经佛土，<a id="a-Hw"></a>一一供养佛及菩萨，<a id="a-Hx"></a>无空过者。<a id="a-Hy"></a>到此佛所，<a id="a-Hz"></a>顶礼双足，<a id="a-I0"></a>绕百千匝，<a id="a-I1"></a>奉花陈事。<a id="a-I2"></a>佛受花已还散西方，<a id="a-I3"></a>佛神力故，<a id="a-I4"></a>遍诸佛土。<a id="a-I5"></a>诸花台中各有化佛，<a id="a-I6"></a>为诸菩萨说大般若波罗蜜多，<a id="a-I7"></a>令诸闻者必获无上正等菩提。<a id="a-I8"></a>上首菩萨及诸眷属，<a id="a-I9"></a>见已欢喜，<a id="a-IA"></a>叹未曾有，<a id="a-IB"></a>各随善根供具多少，<a id="a-IC"></a>供养恭敬、<a id="a-ID"></a>尊重赞叹佛菩萨已，<a id="a-IE"></a>退坐一面。</p>
 </body>
</html>