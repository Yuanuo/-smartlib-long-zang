<!doctype html>
<html id="z3IBT6Z9B" data-ver="51">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若经第六会序</h1>
  <h2 id="a2">唐西明寺沙门玄则制</h2>
  <p id="a3">源夫控归涂以弭纶，<a id="a-4"></a>践要极而端务，<a id="a-5"></a>莫若警十度于一施，<a id="a-6"></a>披六蔽于三檀。<a id="a-7"></a>矧般若之大猷，<a id="a-8"></a>固总领而高视，<a id="a-9"></a>诚庶心之扃牖，<a id="a-A"></a>积行之枢轴，<a id="a-B"></a>故能范围真际，<a id="a-C"></a>充塞尘区；<a id="a-D"></a>泛之则无缘，<a id="a-E"></a>绥之则无动，<a id="a-F"></a>大悲抗其首，<a id="a-G"></a>大舍维其末，<a id="a-H"></a>恬五痛之苦修，<a id="a-I"></a>倏三祇之遥序。<a id="a-J"></a>愿无近远，<a id="a-K"></a>遇物成资，<a id="a-L"></a>善靡鸿纤，<a id="a-M"></a>触涂必衍，<a id="a-N"></a>凭无象而永日，<a id="a-O"></a>辍有轮于长夜，<a id="a-P"></a>穷幽尽妙，<a id="a-Q"></a>其般若之致乎？</p>
  <p id="aR">粤有天王，<a id="a-S"></a>是为最胜，<a id="a-T"></a>捐乐宫而下拜，<a id="a-U"></a>泛嘉名而上表，<a id="a-V"></a>念兹在兹，<a id="a-W"></a>爰究爰度。<a id="a-X"></a>然以位悬道隔，<a id="a-Y"></a>非目击之能存，<a id="a-Z"></a>所以轨众谐辰，<a id="a-a"></a>寄言提而取悟，<a id="a-b"></a>即旧胜天王般若，<a id="a-c"></a>今译成八卷一十七品。<a id="a-d"></a>其发明弘旨，<a id="a-e"></a>敞拔幽关，<a id="a-f"></a>固已法宝骈映，<a id="a-g"></a>义林交积，<a id="a-h"></a>自性三种，<a id="a-i"></a>郁无性以阡眠，<a id="a-j"></a>果德万区，<a id="a-k"></a>殷不德而辉焕。<a id="a-l"></a>凡鼓箧之士，<a id="a-m"></a>犹希取质，<a id="a-n"></a>况乘杯之客，<a id="a-o"></a>如何勿思！</p>
 </body>
</html>