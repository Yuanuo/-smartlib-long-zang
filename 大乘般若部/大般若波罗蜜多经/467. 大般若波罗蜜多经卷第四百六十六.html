<!doctype html>
<html id="z3IBT2T7W" data-ver="1229">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百六十六</h1>
  <h2 id="a2">第二分渐次品第七十三之二</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>若菩萨摩诃萨于一切法无性性中，<a id="a-7"></a>起四静虑，<a id="a-8"></a>发五神通，<a id="a-9"></a>证得无上正等菩提具诸功德，<a id="a-A"></a>安立有情三聚差别，<a id="a-B"></a>令其获得利乐事者，<a id="a-C"></a>云何初发心菩萨摩诃萨于一切法无性性中，<a id="a-D"></a>作渐次业、<a id="a-E"></a>修渐次学、<a id="a-F"></a>行渐次行，<a id="a-G"></a>证得无上正等菩提，<a id="a-H"></a>作诸有情胜利乐事？<a id="a-I"></a>”</p>
  <p id="aJ">佛告善现：<a id="a-K"></a>“诸菩萨摩诃萨初发心位，<a id="a-L"></a>或从佛闻，<a id="a-M"></a>或复从于多供养佛、<a id="a-N"></a>菩萨、<a id="a-O"></a>独觉及阿罗汉、<a id="a-P"></a>不还、<a id="a-Q"></a>一来、<a id="a-R"></a>预流果等贤圣所闻，<a id="a-S"></a>谓证诸法无性为性究竟圆满方名为佛，<a id="a-T"></a>渐证诸法无性为性名为菩萨，<a id="a-U"></a>乃至预流深信诸法无性为性名贤善士，<a id="a-V"></a>故一切法及诸有情无不皆以无性为性，<a id="a-W"></a>法及有情乃至无有如毛端量自性可得。</p>
  <p id="aX">“是菩萨摩诃萨闻此事已，<a id="a-Y"></a>作是念言：<a id="a-Z"></a>‘若一切法及诸有情皆以无性而为自性，<a id="a-a"></a>证得此故说名为佛，<a id="a-b"></a>乃至预流深信此故名贤善士。<a id="a-c"></a>我于无上正等菩提若当证得、<a id="a-d"></a>若不证得，<a id="a-e"></a>诸法有情常以无性而为自性故，<a id="a-f"></a>我定应发趣无上正等菩提；<a id="a-g"></a>得菩提已，<a id="a-h"></a>若诸有情行有想者，<a id="a-i"></a>方便安立令住无想。<a id="a-j"></a>’是菩萨摩诃萨作此念已，<a id="a-k"></a>求趣无上正等菩提，<a id="a-l"></a>普为有情得涅槃故，<a id="a-m"></a>作渐次业、<a id="a-n"></a>修渐次学、<a id="a-o"></a>行渐次行。<a id="a-p"></a>如过去世诸菩萨摩诃萨求趣无上正等菩提，<a id="a-q"></a>先学渐次业、<a id="a-r"></a>学、<a id="a-s"></a>行故，<a id="a-t"></a>证得无上正等菩提；<a id="a-u"></a>是菩萨摩诃萨亦复如是，<a id="a-v"></a>先应修学布施波罗蜜多，<a id="a-w"></a>次应修学净戒波罗蜜多，<a id="a-x"></a>次应修学安忍波罗蜜多，<a id="a-y"></a>次应修学精进波罗蜜多，<a id="a-z"></a>次应修学静虑波罗蜜多，<a id="a-10"></a>后应修学般若波罗蜜多。</p>
  <p id="a11">“善现当知，<a id="a-12"></a>是菩萨摩诃萨从初发心修学布施波罗蜜多时，<a id="a-13"></a>应自行布施，<a id="a-14"></a>亦劝他行布施，<a id="a-15"></a>无倒称扬布施功德，<a id="a-16"></a>欢喜赞叹行布施者。<a id="a-17"></a>由此因缘，<a id="a-18"></a>得大财位，<a id="a-19"></a>常行布施离悭吝心，<a id="a-1A"></a>随诸有情所须饮食、<a id="a-1B"></a>衣服、<a id="a-1C"></a>卧具、<a id="a-1D"></a>璎珞、<a id="a-1E"></a>香花、<a id="a-1F"></a>财宝、<a id="a-1G"></a>灯明、<a id="a-1H"></a>车乘、<a id="a-1I"></a>舍宅及余资具悉皆施与。<a id="a-1J"></a>是菩萨摩诃萨由布施故，<a id="a-1K"></a>受持戒蕴，<a id="a-1L"></a>生天人中得大尊贵；<a id="a-1M"></a>由施、<a id="a-1N"></a>戒故复得定蕴；<a id="a-1O"></a>由施、<a id="a-1P"></a>戒、<a id="a-1Q"></a>定故复得慧蕴；<a id="a-1R"></a>由施、<a id="a-1S"></a>戒、<a id="a-1T"></a>定、<a id="a-1U"></a>慧故复得解脱蕴；<a id="a-1V"></a>由施、<a id="a-1W"></a>戒、<a id="a-1X"></a>定、<a id="a-1Y"></a>慧、<a id="a-1Z"></a>解脱故复得解脱知见蕴；<a id="a-1a"></a>由施乃至解脱知见蕴圆满故，<a id="a-1b"></a>超诸声闻及独觉地，<a id="a-1c"></a>证入菩萨正性离生；<a id="a-1d"></a>既入菩萨正性离生，<a id="a-1e"></a>成熟有情、<a id="a-1f"></a>严净佛土；<a id="a-1g"></a>作此事已，<a id="a-1h"></a>证得无上正等菩提转妙法轮，<a id="a-1i"></a>以三乘法安立度脱诸有情类，<a id="a-1j"></a>令出生死证得涅槃。<a id="a-1k"></a>善现，<a id="a-1l"></a>是菩萨摩诃萨由布施故，<a id="a-1m"></a>虽能如是作渐次业、<a id="a-1n"></a>修渐次学、<a id="a-1o"></a>行渐次行，<a id="a-1p"></a>而于一切都无所得。<a id="a-1q"></a>所以者何？<a id="a-1r"></a>以一切法无自性故。</p>
  <p id="a1s">“复次，<a id="a-1t"></a>善现，<a id="a-1u"></a>是菩萨摩诃萨从初发心修学净戒波罗蜜多时，<a id="a-1v"></a>应自行净戒，<a id="a-1w"></a>亦劝他行净戒，<a id="a-1x"></a>无倒称扬净戒功德，<a id="a-1y"></a>欢喜赞叹行净戒者。<a id="a-1z"></a>由此因缘，<a id="a-20"></a>戒蕴清净，<a id="a-21"></a>生天人中得大尊贵，<a id="a-22"></a>施贫穷者所须财物；<a id="a-23"></a>既行施已，<a id="a-24"></a>安住戒蕴、<a id="a-25"></a>定蕴、<a id="a-26"></a>慧蕴、<a id="a-27"></a>解脱蕴、<a id="a-28"></a>解脱知见蕴；<a id="a-29"></a>由戒、<a id="a-2A"></a>定、<a id="a-2B"></a>慧、<a id="a-2C"></a>解脱、<a id="a-2D"></a>解脱知见蕴清净故，<a id="a-2E"></a>超诸声闻及独觉地，<a id="a-2F"></a>证入菩萨正性离生；<a id="a-2G"></a>既入菩萨正性离生，<a id="a-2H"></a>成熟有情、<a id="a-2I"></a>严净佛土；<a id="a-2J"></a>作此事已，<a id="a-2K"></a>证得无上正等菩提转妙法轮，<a id="a-2L"></a>以三乘法安立度脱诸有情类，<a id="a-2M"></a>令出生死证得涅槃。<a id="a-2N"></a>善现，<a id="a-2O"></a>是菩萨摩诃萨由净戒故，<a id="a-2P"></a>虽能如是作渐次业、<a id="a-2Q"></a>修渐次学、<a id="a-2R"></a>行渐次行，<a id="a-2S"></a>而于一切都无所得。<a id="a-2T"></a>所以者何？<a id="a-2U"></a>以一切法无自性故。</p>
  <p id="a2V">“复次，<a id="a-2W"></a>善现，<a id="a-2X"></a>是菩萨摩诃萨从初发心修学安忍波罗蜜多时，<a id="a-2Y"></a>应自行安忍，<a id="a-2Z"></a>亦劝他行安忍，<a id="a-2a"></a>无倒称扬安忍功德，<a id="a-2b"></a>欢喜赞叹行安忍者。<a id="a-2c"></a>是菩萨摩诃萨行安忍时，<a id="a-2d"></a>能以资具施诸有情皆令充足；<a id="a-2e"></a>既行施已，<a id="a-2f"></a>安住戒蕴、<a id="a-2g"></a>定蕴、<a id="a-2h"></a>慧蕴、<a id="a-2i"></a>解脱蕴、<a id="a-2j"></a>解脱知见蕴；<a id="a-2k"></a>由戒、<a id="a-2l"></a>定、<a id="a-2m"></a>慧、<a id="a-2n"></a>解脱、<a id="a-2o"></a>解脱知见蕴清净故，<a id="a-2p"></a>超诸声闻及独觉地，<a id="a-2q"></a>证入菩萨正性离生；<a id="a-2r"></a>既入菩萨正性离生，<a id="a-2s"></a>成熟有情、<a id="a-2t"></a>严净佛土；<a id="a-2u"></a>作此事已，<a id="a-2v"></a>证得无上正等菩提转妙法轮，<a id="a-2w"></a>以三乘法安立度脱诸有情类，<a id="a-2x"></a>令出生死证得涅槃。<a id="a-2y"></a>善现，<a id="a-2z"></a>是菩萨摩诃萨由安忍故，<a id="a-30"></a>虽能如是作渐次业、<a id="a-31"></a>修渐次学、<a id="a-32"></a>行渐次行，<a id="a-33"></a>而于一切都无所得。<a id="a-34"></a>所以者何？<a id="a-35"></a>以一切法无自性故。</p>
  <p id="a36">“复次，<a id="a-37"></a>善现，<a id="a-38"></a>是菩萨摩诃萨从初发心修学精进波罗蜜多时，<a id="a-39"></a>应自于诸善法发勤精进，<a id="a-3A"></a>亦劝他于诸善法发勤精进，<a id="a-3B"></a>无倒称扬精进功德，<a id="a-3C"></a>欢喜赞叹行精进者。<a id="a-3D"></a>是菩萨摩诃萨行精进时，<a id="a-3E"></a>能以资具施诸有情皆令充足；<a id="a-3F"></a>既行施已，<a id="a-3G"></a>安住戒蕴、<a id="a-3H"></a>定蕴、<a id="a-3I"></a>慧蕴、<a id="a-3J"></a>解脱蕴、<a id="a-3K"></a>解脱知见蕴；<a id="a-3L"></a>由戒、<a id="a-3M"></a>定、<a id="a-3N"></a>慧、<a id="a-3O"></a>解脱、<a id="a-3P"></a>解脱知见蕴清净故，<a id="a-3Q"></a>超诸声闻及独觉地，<a id="a-3R"></a>证入菩萨正性离生；<a id="a-3S"></a>既入菩萨正性离生，<a id="a-3T"></a>成熟有情、<a id="a-3U"></a>严净佛土；<a id="a-3V"></a>作此事已，<a id="a-3W"></a>证得无上正等菩提转妙法轮，<a id="a-3X"></a>以三乘法安立度脱诸有情类，<a id="a-3Y"></a>令出生死证得涅槃。<a id="a-3Z"></a>善现，<a id="a-3a"></a>是菩萨摩诃萨由精进故，<a id="a-3b"></a>虽能如是作渐次业、<a id="a-3c"></a>修渐次学、<a id="a-3d"></a>行渐次行，<a id="a-3e"></a>而于一切都无所得。<a id="a-3f"></a>所以者何？<a id="a-3g"></a>以一切法无自性故。</p>
  <p id="a3h">“复次，<a id="a-3i"></a>善现，<a id="a-3j"></a>是菩萨摩诃萨从初发心修学静虑波罗蜜多时，<a id="a-3k"></a>应自入四静虑、<a id="a-3l"></a>四无量、<a id="a-3m"></a>四无色定，<a id="a-3n"></a>亦劝他入四静虑、<a id="a-3o"></a>四无量、<a id="a-3p"></a>四无色定，<a id="a-3q"></a>无倒称扬四静虑、<a id="a-3r"></a>四无量、<a id="a-3s"></a>四无色定功德，<a id="a-3t"></a>欢喜赞叹入四静虑、<a id="a-3u"></a>四无量、<a id="a-3v"></a>四无色定者。<a id="a-3w"></a>是菩萨摩诃萨行静虑时，<a id="a-3x"></a>能以资具施诸有情皆令充足；<a id="a-3y"></a>既行施已，<a id="a-3z"></a>安住戒蕴、<a id="a-40"></a>定蕴、<a id="a-41"></a>慧蕴、<a id="a-42"></a>解脱蕴、<a id="a-43"></a>解脱知见蕴；<a id="a-44"></a>由戒、<a id="a-45"></a>定、<a id="a-46"></a>慧、<a id="a-47"></a>解脱、<a id="a-48"></a>解脱知见蕴清净故，<a id="a-49"></a>超诸声闻及独觉地，<a id="a-4A"></a>证入菩萨正性离生；<a id="a-4B"></a>既入菩萨正性离生，<a id="a-4C"></a>成熟有情、<a id="a-4D"></a>严净佛土；<a id="a-4E"></a>作此事已，<a id="a-4F"></a>证得无上正等菩提转妙法轮，<a id="a-4G"></a>以三乘法安立度脱诸有情类，<a id="a-4H"></a>令出生死证得涅槃。<a id="a-4I"></a>善现，<a id="a-4J"></a>是菩萨摩诃萨由静虑故，<a id="a-4K"></a>虽能如是作渐次业、<a id="a-4L"></a>修渐次学、<a id="a-4M"></a>行渐次行，<a id="a-4N"></a>而于一切都无所得。<a id="a-4O"></a>所以者何？<a id="a-4P"></a>以一切法无自性故。</p>
  <p id="a4Q">“复次，<a id="a-4R"></a>善现，<a id="a-4S"></a>是菩萨摩诃萨从初发心修学般若波罗蜜多时，<a id="a-4T"></a>以无所得而为方便，<a id="a-4U"></a>应自行六波罗蜜多，<a id="a-4V"></a>亦劝他行六波罗蜜多，<a id="a-4W"></a>无倒称扬六波罗蜜多功德，<a id="a-4X"></a>欢喜赞叹行六波罗蜜多者。<a id="a-4Y"></a>是菩萨摩诃萨由于六波罗蜜多方便善巧，<a id="a-4Z"></a>超诸声闻及独觉地，<a id="a-4a"></a>证入菩萨正性离生。<a id="a-4b"></a>既入菩萨正性离生，<a id="a-4c"></a>成熟有情、<a id="a-4d"></a>严净佛土。<a id="a-4e"></a>作此事已，<a id="a-4f"></a>证得无上正等菩提转妙法轮，<a id="a-4g"></a>以三乘法安立度脱诸有情类，<a id="a-4h"></a>令出生死证得涅槃。<a id="a-4i"></a>善现，<a id="a-4j"></a>是菩萨摩诃萨由般若故，<a id="a-4k"></a>虽能如是作渐次业、<a id="a-4l"></a>修渐次学、<a id="a-4m"></a>行渐次行，<a id="a-4n"></a>而于一切都无所得。<a id="a-4o"></a>所以者何？<a id="a-4p"></a>以一切法无自性故。</p>
  <p id="a4q">“善现，<a id="a-4r"></a>是为初发心菩萨摩诃萨，<a id="a-4s"></a>依学六种波罗蜜多，<a id="a-4t"></a>作渐次业、<a id="a-4u"></a>修渐次学、<a id="a-4v"></a>行渐次行，<a id="a-4w"></a>与诸有情作利乐事。</p>
  <p id="a4x">“复次，<a id="a-4y"></a>善现，<a id="a-4z"></a>诸菩萨摩诃萨作渐次业、<a id="a-50"></a>修渐次学、<a id="a-51"></a>行渐次行时，<a id="a-52"></a>从初发心以一切智智相应作意，<a id="a-53"></a>信解一切法皆以无性而为自性，<a id="a-54"></a>先应修学佛随念，<a id="a-55"></a>次应修学法随念，<a id="a-56"></a>次应修学僧随念，<a id="a-57"></a>次应修学戒随念，<a id="a-58"></a>次应修学舍随念，<a id="a-59"></a>后应修学天随念。</p>
  <p id="a5A">“善现，<a id="a-5B"></a>云何菩萨摩诃萨修学佛随念？<a id="a-5C"></a>谓菩萨摩诃萨修学佛随念时，<a id="a-5D"></a>不应以色思惟如来、<a id="a-5E"></a>应、<a id="a-5F"></a>正等觉，<a id="a-5G"></a>不应以受、<a id="a-5H"></a>想、<a id="a-5I"></a>行、<a id="a-5J"></a>识思惟如来、<a id="a-5K"></a>应、<a id="a-5L"></a>正等觉。<a id="a-5M"></a>何以故？<a id="a-5N"></a>色乃至识皆无自性，<a id="a-5O"></a>若法无自性则不可念、<a id="a-5P"></a>不可思惟。<a id="a-5Q"></a>所以者何？<a id="a-5R"></a>若无念、<a id="a-5S"></a>无思惟是为佛随念。</p>
  <p id="a5T">“复次，<a id="a-5U"></a>善现，<a id="a-5V"></a>诸菩萨摩诃萨修学佛随念时，<a id="a-5W"></a>不应以三十二大士相思惟如来、<a id="a-5X"></a>应、<a id="a-5Y"></a>正等觉，<a id="a-5Z"></a>不应以真金色身、<a id="a-5a"></a>常光一寻、<a id="a-5b"></a>八十随好思惟如来、<a id="a-5c"></a>应、<a id="a-5d"></a>正等觉。<a id="a-5e"></a>何以故？<a id="a-5f"></a>如是相好、<a id="a-5g"></a>金光色身都无自性，<a id="a-5h"></a>若法无自性则不可念、<a id="a-5i"></a>不可思惟。<a id="a-5j"></a>所以者何？<a id="a-5k"></a>若无念、<a id="a-5l"></a>无思惟是为佛随念。</p>
  <p id="a5m">“复次，<a id="a-5n"></a>善现，<a id="a-5o"></a>诸菩萨摩诃萨修学佛随念时，<a id="a-5p"></a>不应以戒蕴思惟如来、<a id="a-5q"></a>应、<a id="a-5r"></a>正等觉，<a id="a-5s"></a>不应以定蕴、<a id="a-5t"></a>慧蕴、<a id="a-5u"></a>解脱蕴、<a id="a-5v"></a>解脱知见蕴思惟如来、<a id="a-5w"></a>应、<a id="a-5x"></a>正等觉。<a id="a-5y"></a>何以故？<a id="a-5z"></a>如是诸蕴皆无自性，<a id="a-60"></a>若法无自性则不可念、<a id="a-61"></a>不可思惟。<a id="a-62"></a>所以者何？<a id="a-63"></a>若无念、<a id="a-64"></a>无思惟是为佛随念。</p>
  <p id="a65">“复次，<a id="a-66"></a>善现，<a id="a-67"></a>诸菩萨摩诃萨修学佛随念时，<a id="a-68"></a>不应以五眼、<a id="a-69"></a>六神通思惟如来、<a id="a-6A"></a>应、<a id="a-6B"></a>正等觉，<a id="a-6C"></a>不应以佛十力乃至十八佛不共法思惟如来、<a id="a-6D"></a>应、<a id="a-6E"></a>正等觉。<a id="a-6F"></a>何以故？<a id="a-6G"></a>如是诸法皆无自性，<a id="a-6H"></a>若法无自性则不可念、<a id="a-6I"></a>不可思惟。<a id="a-6J"></a>所以者何？<a id="a-6K"></a>若无念、<a id="a-6L"></a>无思惟是为佛随念。</p>
  <p id="a6M">“复次，<a id="a-6N"></a>善现，<a id="a-6O"></a>诸菩萨摩诃萨修学佛随念时，<a id="a-6P"></a>不应以无忘失法、<a id="a-6Q"></a>恒住舍性思惟如来、<a id="a-6R"></a>应、<a id="a-6S"></a>正等觉，<a id="a-6T"></a>不应以一切智、<a id="a-6U"></a>道相智、<a id="a-6V"></a>一切相智及余无量无边佛法思惟如来、<a id="a-6W"></a>应、<a id="a-6X"></a>正等觉。<a id="a-6Y"></a>何以故？<a id="a-6Z"></a>如是诸法皆无自性，<a id="a-6a"></a>若法无自性则不可念、<a id="a-6b"></a>不可思惟。<a id="a-6c"></a>所以者何？<a id="a-6d"></a>若无念、<a id="a-6e"></a>无思惟是为佛随念。</p>
  <p id="a6f">“复次，<a id="a-6g"></a>善现，<a id="a-6h"></a>诸菩萨摩诃萨修学佛随念时，<a id="a-6i"></a>不应以缘性法思惟如来、<a id="a-6j"></a>应、<a id="a-6k"></a>正等觉，<a id="a-6l"></a>不应以缘起法思惟如来、<a id="a-6m"></a>应、<a id="a-6n"></a>正等觉。<a id="a-6o"></a>何以故？<a id="a-6p"></a>缘性、<a id="a-6q"></a>缘起俱无自性，<a id="a-6r"></a>若法无自性则不可念、<a id="a-6s"></a>不可思惟。<a id="a-6t"></a>所以者何？<a id="a-6u"></a>若无念、<a id="a-6v"></a>无思惟是为佛随念。</p>
  <p id="a6w">“善现，<a id="a-6x"></a>诸菩萨摩诃萨行深般若波罗蜜多时，<a id="a-6y"></a>应如是修学佛随念。<a id="a-6z"></a>若如是修学佛随念，<a id="a-70"></a>是为作渐次业、<a id="a-71"></a>修渐次学、<a id="a-72"></a>行渐次行。<a id="a-73"></a>若菩萨摩诃萨能如是作渐次业、<a id="a-74"></a>修渐次学、<a id="a-75"></a>行渐次行时，<a id="a-76"></a>则能圆满四念住乃至八圣道支，<a id="a-77"></a>亦能圆满四静虑、<a id="a-78"></a>四无量、<a id="a-79"></a>四无色定，<a id="a-7A"></a>亦能圆满八解脱乃至十遍处，<a id="a-7B"></a>亦能圆满布施波罗蜜多乃至般若波罗蜜多，<a id="a-7C"></a>亦能圆满内空乃至无性自性空，<a id="a-7D"></a>亦能圆满真如乃至不思议界，<a id="a-7E"></a>亦能圆满苦、<a id="a-7F"></a>集、<a id="a-7G"></a>灭、<a id="a-7H"></a>道圣谛，<a id="a-7I"></a>亦能圆满空、<a id="a-7J"></a>无相、<a id="a-7K"></a>无愿解脱门，<a id="a-7L"></a>亦能圆满诸菩萨地，<a id="a-7M"></a>亦能圆满一切陀罗尼门、<a id="a-7N"></a>三摩地门，<a id="a-7O"></a>亦能圆满五眼、<a id="a-7P"></a>六神通，<a id="a-7Q"></a>亦能圆满如来十力乃至十八佛不共法，<a id="a-7R"></a>亦能圆满无忘失法、<a id="a-7S"></a>恒住舍性，<a id="a-7T"></a>亦能圆满一切智、<a id="a-7U"></a>道相智、<a id="a-7V"></a>一切相智，<a id="a-7W"></a>由此证得一切智智。<a id="a-7X"></a>善现，<a id="a-7Y"></a>是菩萨摩诃萨以一切法无性为性方便力故，<a id="a-7Z"></a>觉一切法皆无自性，<a id="a-7a"></a>其中无有想亦复无无想。<a id="a-7b"></a>善现，<a id="a-7c"></a>诸菩萨摩诃萨应如是修学佛随念，<a id="a-7d"></a>谓一切法无性性中，<a id="a-7e"></a>佛尚不可得，<a id="a-7f"></a>况有佛随念？</p>
  <p id="a7g">“善现，<a id="a-7h"></a>云何菩萨摩诃萨修学法随念？<a id="a-7i"></a>谓菩萨摩诃萨修学法随念时，<a id="a-7j"></a>不应思惟善法非善法，<a id="a-7k"></a>不应思惟有记法无记法，<a id="a-7l"></a>不应思惟世间法出世间法，<a id="a-7m"></a>不应思惟有爱味法无爱味法，<a id="a-7n"></a>不应思惟有诤法无诤法，<a id="a-7o"></a>不应思惟圣法非圣法，<a id="a-7p"></a>不应思惟有漏法无漏法，<a id="a-7q"></a>不应思惟堕三界法不堕三界法，<a id="a-7r"></a>不应思惟有为界法无为界法。<a id="a-7s"></a>何以故？<a id="a-7t"></a>如是诸法皆无自性，<a id="a-7u"></a>若法无自性则不可念、<a id="a-7v"></a>不可思惟。<a id="a-7w"></a>所以者何？<a id="a-7x"></a>若无念、<a id="a-7y"></a>无思惟是为法随念。<a id="a-7z"></a>善现，<a id="a-80"></a>诸菩萨摩诃萨行深般若波罗蜜多时，<a id="a-81"></a>应如是修学法随念。<a id="a-82"></a>若如是修学法随念，<a id="a-83"></a>是为作渐次业、<a id="a-84"></a>修渐次学、<a id="a-85"></a>行渐次行。<a id="a-86"></a>若菩萨摩诃萨能如是作渐次业、<a id="a-87"></a>修渐次学、<a id="a-88"></a>行渐次行时，<a id="a-89"></a>则能圆满四念住，<a id="a-8A"></a>广说乃至一切相智，<a id="a-8B"></a>由此证得一切智智。<a id="a-8C"></a>善现，<a id="a-8D"></a>是菩萨摩诃萨以一切法无性为性方便力故，<a id="a-8E"></a>觉一切法皆无自性，<a id="a-8F"></a>其中无有想亦复无无想。<a id="a-8G"></a>善现，<a id="a-8H"></a>诸菩萨摩诃萨应如是修学法随念，<a id="a-8I"></a>谓一切法无性性中，<a id="a-8J"></a>法尚不可得，<a id="a-8K"></a>况有法随念？</p>
  <p id="a8L">“善现，<a id="a-8M"></a>云何菩萨摩诃萨修学僧随念？<a id="a-8N"></a>谓菩萨摩诃萨修学僧随念时，<a id="a-8O"></a>应作是念：<a id="a-8P"></a>‘佛弟子众具净戒蕴、<a id="a-8Q"></a>定蕴、<a id="a-8R"></a>慧蕴、<a id="a-8S"></a>解脱蕴、<a id="a-8T"></a>解脱知见蕴，<a id="a-8U"></a>四双八只补特伽罗，<a id="a-8V"></a>一切皆是无为所显，<a id="a-8W"></a>皆以无性而为自性，<a id="a-8X"></a>由此因缘不应思惟。<a id="a-8Y"></a>何以故？<a id="a-8Z"></a>如是善士皆无自性，<a id="a-8a"></a>若法无自性则不可念、<a id="a-8b"></a>不可思惟。<a id="a-8c"></a>所以者何？<a id="a-8d"></a>若无念、<a id="a-8e"></a>无思惟是为僧随念。<a id="a-8f"></a>’善现，<a id="a-8g"></a>诸菩萨摩诃萨行深般若波罗蜜多时，<a id="a-8h"></a>应如是修学僧随念。<a id="a-8i"></a>若如是修学僧随念，<a id="a-8j"></a>是为作渐次业、<a id="a-8k"></a>修渐次学、<a id="a-8l"></a>行渐次行。<a id="a-8m"></a>若菩萨摩诃萨能如是作渐次业、<a id="a-8n"></a>修渐次学、<a id="a-8o"></a>行渐次行时，<a id="a-8p"></a>则能圆满四念住，<a id="a-8q"></a>广说乃至一切相智，<a id="a-8r"></a>由此证得一切智智。<a id="a-8s"></a>善现，<a id="a-8t"></a>是菩萨摩诃萨以一切法无性为性方便力故，<a id="a-8u"></a>觉一切法皆无自性，<a id="a-8v"></a>其中无有想亦复无无想。<a id="a-8w"></a>善现，<a id="a-8x"></a>诸菩萨摩诃萨应如是修学僧随念，<a id="a-8y"></a>谓一切法无性性中，<a id="a-8z"></a>僧尚不可得，<a id="a-90"></a>况有僧随念？</p>
  <p id="a91">“善现，<a id="a-92"></a>云何菩萨摩诃萨修学戒随念？<a id="a-93"></a>谓菩萨摩诃萨修学戒随念时，<a id="a-94"></a>从初发心应念圣戒无缺无隙，<a id="a-95"></a>无瑕无秽，<a id="a-96"></a>无所取著，<a id="a-97"></a>应受供养，<a id="a-98"></a>智者所赞，<a id="a-99"></a>妙善受持，<a id="a-9A"></a>妙善究竟，<a id="a-9B"></a>随顺胜定，<a id="a-9C"></a>思惟此戒无性为性，<a id="a-9D"></a>由是因缘不应思惟。<a id="a-9E"></a>何以故？<a id="a-9F"></a>如是圣戒都无自性，<a id="a-9G"></a>若法无自性则不可念、<a id="a-9H"></a>不可思惟。<a id="a-9I"></a>所以者何？<a id="a-9J"></a>若无念、<a id="a-9K"></a>无思惟是为戒随念。<a id="a-9L"></a>善现，<a id="a-9M"></a>诸菩萨摩诃萨行深般若波罗蜜多时，<a id="a-9N"></a>应如是修学戒随念。<a id="a-9O"></a>若如是修学戒随念，<a id="a-9P"></a>是为作渐次业、<a id="a-9Q"></a>修渐次学、<a id="a-9R"></a>行渐次行。<a id="a-9S"></a>若菩萨摩诃萨能如是作渐次业、<a id="a-9T"></a>修渐次学、<a id="a-9U"></a>行渐次行时，<a id="a-9V"></a>则能圆满四念住，<a id="a-9W"></a>广说乃至一切相智，<a id="a-9X"></a>由此证得一切智智。<a id="a-9Y"></a>善现，<a id="a-9Z"></a>是菩萨摩诃萨以一切法无性为性方便力故，<a id="a-9a"></a>觉一切法皆无自性，<a id="a-9b"></a>其中无有想亦复无无想。<a id="a-9c"></a>善现，<a id="a-9d"></a>诸菩萨摩诃萨应如是修学戒随念，<a id="a-9e"></a>谓一切法无性性中，<a id="a-9f"></a>戒尚不可得，<a id="a-9g"></a>况有戒随念？</p>
  <p id="a9h">“善现，<a id="a-9i"></a>云何菩萨摩诃萨修学舍随念？<a id="a-9j"></a>谓菩萨摩诃萨修学舍随念时，<a id="a-9k"></a>从初发心常应念舍，<a id="a-9l"></a>若念自舍、<a id="a-9m"></a>若念他舍、<a id="a-9n"></a>若念舍财、<a id="a-9o"></a>若念舍法，<a id="a-9p"></a>于舍施位终不起心：<a id="a-9q"></a>‘我能舍施或不舍施。<a id="a-9r"></a>’若舍所有身分支节，<a id="a-9s"></a>亦不起心：<a id="a-9t"></a>‘我能舍施或不舍施。<a id="a-9u"></a>’亦不思惟所舍所与施福、<a id="a-9v"></a>施果。<a id="a-9w"></a>何以故？<a id="a-9x"></a>如是诸法皆无自性，<a id="a-9y"></a>若法无自性则不可念、<a id="a-9z"></a>不可思惟。<a id="a-A0"></a>所以者何？<a id="a-A1"></a>若无念、<a id="a-A2"></a>无思惟是为舍随念。<a id="a-A3"></a>善现，<a id="a-A4"></a>诸菩萨摩诃萨行深般若波罗蜜多时，<a id="a-A5"></a>应如是修学舍随念。<a id="a-A6"></a>若如是修学舍随念，<a id="a-A7"></a>是为作渐次业、<a id="a-A8"></a>修渐次学、<a id="a-A9"></a>行渐次行。<a id="a-AA"></a>若菩萨摩诃萨能如是作渐次业、<a id="a-AB"></a>修渐次学、<a id="a-AC"></a>行渐次行时，<a id="a-AD"></a>则能圆满四念住，<a id="a-AE"></a>广说乃至一切相智，<a id="a-AF"></a>由此能证一切智智。<a id="a-AG"></a>善现，<a id="a-AH"></a>是菩萨摩诃萨以一切法无性为性方便力故，<a id="a-AI"></a>觉一切法皆无自性，<a id="a-AJ"></a>其中无有想亦复无无想。<a id="a-AK"></a>善现，<a id="a-AL"></a>诸菩萨摩诃萨应如是修学舍随念，<a id="a-AM"></a>谓一切法无性性中，<a id="a-AN"></a>舍尚不可得，<a id="a-AO"></a>况有舍随念？</p>
  <p id="aAP">“善现，<a id="a-AQ"></a>云何菩萨摩诃萨修学天随念？<a id="a-AR"></a>谓菩萨摩诃萨修学天随念时，<a id="a-AS"></a>从初发心应作是念：<a id="a-AT"></a>‘四大王众天乃至他化自在天，<a id="a-AU"></a>由有净信、<a id="a-AV"></a>戒、<a id="a-AW"></a>闻、<a id="a-AX"></a>舍、<a id="a-AY"></a>慧，<a id="a-AZ"></a>从此命终，<a id="a-Aa"></a>生彼天处。<a id="a-Ab"></a>我今亦有如是净信、<a id="a-Ac"></a>戒、<a id="a-Ad"></a>闻、<a id="a-Ae"></a>舍、<a id="a-Af"></a>慧，<a id="a-Ag"></a>与彼诸天功德相似。<a id="a-Ah"></a>’又作是念：<a id="a-Ai"></a>‘诸预流等生六欲天，<a id="a-Aj"></a>诸不还等生上二界，<a id="a-Ak"></a>如是一切皆不可得、<a id="a-Al"></a>不应思惟。<a id="a-Am"></a>何以故？<a id="a-An"></a>如是诸天皆无自性，<a id="a-Ao"></a>若法无自性则不可念、<a id="a-Ap"></a>不可思惟。<a id="a-Aq"></a>所以者何？<a id="a-Ar"></a>若无念、<a id="a-As"></a>无思惟是为天随念。<a id="a-At"></a>’善现，<a id="a-Au"></a>诸菩萨摩诃萨行深般若波罗蜜多时，<a id="a-Av"></a>应如是修学天随念。<a id="a-Aw"></a>若如是修学天随念，<a id="a-Ax"></a>是为作渐次业、<a id="a-Ay"></a>修渐次学、<a id="a-Az"></a>行渐次行。<a id="a-B0"></a>若菩萨摩诃萨能如是作渐次业、<a id="a-B1"></a>修渐次学、<a id="a-B2"></a>行渐次行时，<a id="a-B3"></a>则能圆满四念住，<a id="a-B4"></a>广说乃至一切相智，<a id="a-B5"></a>由此证得一切智智。<a id="a-B6"></a>善现，<a id="a-B7"></a>是菩萨摩诃萨以一切法无性为性方便力故，<a id="a-B8"></a>觉一切法皆无自性，<a id="a-B9"></a>其中无有想亦复无无想。<a id="a-BA"></a>善现，<a id="a-BB"></a>诸菩萨摩诃萨应如是修学天随念，<a id="a-BC"></a>谓一切法无性性中，<a id="a-BD"></a>天尚不可得，<a id="a-BE"></a>况有天随念？</p>
  <p id="aBF">“复次，<a id="a-BG"></a>善现，<a id="a-BH"></a>诸菩萨摩诃萨行深般若波罗蜜多时，<a id="a-BI"></a>若欲圆满作渐次业、<a id="a-BJ"></a>修渐次学、<a id="a-BK"></a>行渐次行，<a id="a-BL"></a>以一切法无性为性方便力故，<a id="a-BM"></a>应学内空乃至无性自性空，<a id="a-BN"></a>应学真如乃至不思议界，<a id="a-BO"></a>应学苦、<a id="a-BP"></a>集、<a id="a-BQ"></a>灭、<a id="a-BR"></a>道圣谛，<a id="a-BS"></a>应学四念住乃至八圣道支，<a id="a-BT"></a>应学四静虑、<a id="a-BU"></a>四无量、<a id="a-BV"></a>四无色定，<a id="a-BW"></a>应学八解脱乃至十遍处，<a id="a-BX"></a>应学空、<a id="a-BY"></a>无相、<a id="a-BZ"></a>无愿解脱门，<a id="a-Ba"></a>应学布施波罗蜜多乃至般若波罗蜜多，<a id="a-Bb"></a>应学菩萨摩诃萨地，<a id="a-Bc"></a>应学一切陀罗尼门、<a id="a-Bd"></a>三摩地门，<a id="a-Be"></a>应学五眼、<a id="a-Bf"></a>六神通，<a id="a-Bg"></a>应学如来十力乃至十八佛不共法，<a id="a-Bh"></a>应学无忘失法、<a id="a-Bi"></a>恒住舍性，<a id="a-Bj"></a>应学一切智、<a id="a-Bk"></a>道相智、<a id="a-Bl"></a>一切相智。</p>
  <p id="aBm">“善现，<a id="a-Bn"></a>是菩萨摩诃萨如是修学菩提道时，<a id="a-Bo"></a>觉一切法皆以无性而为自性，<a id="a-Bp"></a>于中尚无少念可得，<a id="a-Bq"></a>况有念色、<a id="a-Br"></a>受、<a id="a-Bs"></a>想、<a id="a-Bt"></a>行、<a id="a-Bu"></a>识？<a id="a-Bv"></a>况有念眼处乃至意处？<a id="a-Bw"></a>况有念色处乃至法处？<a id="a-Bx"></a>况有念眼界乃至意界？<a id="a-By"></a>况有念色界乃至法界？<a id="a-Bz"></a>况有念眼识界乃至意识界？<a id="a-C0"></a>况有念眼触乃至意触？<a id="a-C1"></a>况有念眼触为缘所生诸受乃至意触为缘所生诸受？<a id="a-C2"></a>况有念地界乃至识界？<a id="a-C3"></a>况有念因缘乃至增上缘？<a id="a-C4"></a>况有念无明乃至老死？<a id="a-C5"></a>况有念布施波罗蜜多乃至般若波罗蜜多？<a id="a-C6"></a>况有念内空乃至无性自性空？<a id="a-C7"></a>况有念真如乃至不思议界？<a id="a-C8"></a>况有念苦、<a id="a-C9"></a>集、<a id="a-CA"></a>灭、<a id="a-CB"></a>道圣谛？<a id="a-CC"></a>况有念四念住乃至八圣道支？<a id="a-CD"></a>况有念四静虑、<a id="a-CE"></a>四无量、<a id="a-CF"></a>四无色定？<a id="a-CG"></a>况有念八解脱乃至十遍处？<a id="a-CH"></a>况有念空、<a id="a-CI"></a>无相、<a id="a-CJ"></a>无愿解脱门？<a id="a-CK"></a>况有念净观地乃至如来地？<a id="a-CL"></a>况有念极喜地乃至法云地？<a id="a-CM"></a>况有念一切陀罗尼门、<a id="a-CN"></a>三摩地门？<a id="a-CO"></a>况有念五眼、<a id="a-CP"></a>六神通？<a id="a-CQ"></a>况有念如来十力乃至十八佛不共法？<a id="a-CR"></a>况有念三十二大士相、<a id="a-CS"></a>八十随好？<a id="a-CT"></a>况有念无忘失法、<a id="a-CU"></a>恒住舍性？<a id="a-CV"></a>况有念一切智、<a id="a-CW"></a>道相智、<a id="a-CX"></a>一切相智？<a id="a-CY"></a>况有念预流果乃至独觉菩提？<a id="a-CZ"></a>况有念一切菩萨摩诃萨行？<a id="a-Ca"></a>况有念诸佛无上正等菩提？<a id="a-Cb"></a>况有念一切智智？<a id="a-Cc"></a>善现，<a id="a-Cd"></a>如是诸念及所念法，<a id="a-Ce"></a>若少实有，<a id="a-Cf"></a>无有是处。</p>
  <p id="aCg">“如是，<a id="a-Ch"></a>善现，<a id="a-Ci"></a>诸菩萨摩诃萨行深般若波罗蜜多时，<a id="a-Cj"></a>虽作渐次业、<a id="a-Ck"></a>修渐次学、<a id="a-Cl"></a>行渐次行，<a id="a-Cm"></a>而于其中心皆不转，<a id="a-Cn"></a>以一切法无自性故。<a id="a-Co"></a>”</p>
  <p id="aCp">具寿善现白言：<a id="a-Cq"></a>“世尊，<a id="a-Cr"></a>若一切法皆无自性，<a id="a-Cs"></a>则应无色、<a id="a-Ct"></a>受、<a id="a-Cu"></a>想、<a id="a-Cv"></a>行、<a id="a-Cw"></a>识，<a id="a-Cx"></a>乃至应无一切智智，<a id="a-Cy"></a>是则应无佛、<a id="a-Cz"></a>法、<a id="a-D0"></a>僧宝、<a id="a-D1"></a>道果染净，<a id="a-D2"></a>亦无得、<a id="a-D3"></a>无现观，<a id="a-D4"></a>则一切法皆应是无！<a id="a-D5"></a>”</p>
  <p id="aD6">佛告善现：<a id="a-D7"></a>“于意云何？<a id="a-D8"></a>于一切法无性性中，<a id="a-D9"></a>有性、<a id="a-DA"></a>无性为可得不？<a id="a-DB"></a>”</p>
  <p id="aDC">善现对曰：<a id="a-DD"></a>“不也，<a id="a-DE"></a>世尊。<a id="a-DF"></a>”</p>
  <p id="aDG">佛告善现：<a id="a-DH"></a>“若一切法无性性中，<a id="a-DI"></a>有性、<a id="a-DJ"></a>无性俱不可得，<a id="a-DK"></a>汝今云何可作是说：<a id="a-DL"></a>若一切法皆无自性，<a id="a-DM"></a>则应无色、<a id="a-DN"></a>受、<a id="a-DO"></a>想、<a id="a-DP"></a>行、<a id="a-DQ"></a>识，<a id="a-DR"></a>乃至应无得及现观，<a id="a-DS"></a>则一切法皆应是无？<a id="a-DT"></a>”</p>
  <p id="aDU">善现白言：<a id="a-DV"></a>“我于是义自无疑惑，<a id="a-DW"></a>但为未来有苾蒭等或求声闻，<a id="a-DX"></a>或求独觉，<a id="a-DY"></a>或求佛果，<a id="a-DZ"></a>彼作是念：<a id="a-Da"></a>‘若一切法皆无自性，<a id="a-Db"></a>谁染？<a id="a-Dc"></a>谁净？<a id="a-Dd"></a>谁缚？<a id="a-De"></a>谁解？<a id="a-Df"></a>’彼于染、<a id="a-Dg"></a>净、<a id="a-Dh"></a>缚、<a id="a-Di"></a>解义中不了知故，<a id="a-Dj"></a>毁戒、<a id="a-Dk"></a>毁见、<a id="a-Dl"></a>毁威仪、<a id="a-Dm"></a>毁净命，<a id="a-Dn"></a>由此当堕三恶趣中，<a id="a-Do"></a>受诸剧苦难得解脱。<a id="a-Dp"></a>我观未来当有如是可怖畏事，<a id="a-Dq"></a>故作是说。<a id="a-Dr"></a>然我于此，<a id="a-Ds"></a>实无疑惑。<a id="a-Dt"></a>”</p>
  <p id="aDu">佛告善现：<a id="a-Dv"></a>“善哉！<a id="a-Dw"></a>善哉！<a id="a-Dx"></a>汝今乃能为未来世诸苾蒭等作如是问。<a id="a-Dy"></a>然一切法无性性中，<a id="a-Dz"></a>若有若无俱不可得。<a id="a-E0"></a>”</p>
  <p data-pb></p>
  <h2 id="aE1">第二分无相品第七十四之一</h2>
  <p id="aE2">尔时，<a id="a-E3"></a>具寿善现白佛言：<a id="a-E4"></a>“世尊，<a id="a-E5"></a>若一切法皆以无性而为自性，<a id="a-E6"></a>诸菩萨摩诃萨见何等义，<a id="a-E7"></a>为欲利益安乐有情，<a id="a-E8"></a>求趣无上正等菩提？<a id="a-E9"></a>”</p>
  <p id="aEA">佛告善现：<a id="a-EB"></a>“以一切法皆以无性而为自性，<a id="a-EC"></a>诸菩萨摩诃萨为欲利益安乐有情。<a id="a-ED"></a>所以者何？<a id="a-EE"></a>诸有情类具断、<a id="a-EF"></a>常见，<a id="a-EG"></a>住有所得难可调伏，<a id="a-EH"></a>愚痴颠倒难可解脱。<a id="a-EI"></a>善现当知，<a id="a-EJ"></a>住有所得者由有所得想，<a id="a-EK"></a>无得、<a id="a-EL"></a>无现观，<a id="a-EM"></a>亦无无上正等菩提。<a id="a-EN"></a>”</p>
  <p id="aEO">具寿善现复白佛言：<a id="a-EP"></a>“若有所得者无得、<a id="a-EQ"></a>无现观亦无无上正等菩提，<a id="a-ER"></a>无所得者为有得、<a id="a-ES"></a>有现观、<a id="a-ET"></a>有无上正等菩提不？<a id="a-EU"></a>”</p>
  <p id="aEV">佛告善现：<a id="a-EW"></a>“若无所得即是得、<a id="a-EX"></a>即是现观、<a id="a-EY"></a>即是无上正等菩提。<a id="a-EZ"></a>所以者何？<a id="a-Ea"></a>以彼不坏法界相故。<a id="a-Eb"></a>善现当知，<a id="a-Ec"></a>若有于此无所得中欲有所得、<a id="a-Ed"></a>欲得现观、<a id="a-Ee"></a>欲得无上正等菩提，<a id="a-Ef"></a>当知彼为欲坏法界。<a id="a-Eg"></a>”</p>
  <p id="aEh">具寿善现复白佛言：<a id="a-Ei"></a>“若有所得者无得、<a id="a-Ej"></a>无现观亦无无上正等菩提，<a id="a-Ek"></a>若无所得即是得、<a id="a-El"></a>即是现观、<a id="a-Em"></a>即是无上正等菩提，<a id="a-En"></a>无所得中无得、<a id="a-Eo"></a>无现观亦无无上正等菩提，<a id="a-Ep"></a>诸菩萨摩诃萨云何得有初地乃至十地？<a id="a-Eq"></a>云何得有无生法忍？<a id="a-Er"></a>云何得有异熟神通？<a id="a-Es"></a>云何得有异熟布施波罗蜜多乃至般若波罗蜜多？<a id="a-Et"></a>云何得有安住如是异熟生法成熟有情、<a id="a-Eu"></a>严净佛土，<a id="a-Ev"></a>于诸佛所恭敬供养上妙供具所获善根，<a id="a-Ew"></a>乃至无上正等菩提与果无尽，<a id="a-Ex"></a>展转乃至般涅槃后，<a id="a-Ey"></a>自设利罗及诸弟子，<a id="a-Ez"></a>犹得种种恭敬供养，<a id="a-F0"></a>善根势力尔乃穷尽？<a id="a-F1"></a>”</p>
  <p id="aF2">佛告善现：<a id="a-F3"></a>“以一切法无所得故，<a id="a-F4"></a>诸菩萨摩诃萨得有初地乃至十地，<a id="a-F5"></a>即由此故得有无生法忍，<a id="a-F6"></a>即由此故得有异熟神通，<a id="a-F7"></a>即由此故得有异熟布施波罗蜜多乃至般若波罗蜜多，<a id="a-F8"></a>即由此故得有安住异熟生法成熟有情、<a id="a-F9"></a>严净佛土，<a id="a-FA"></a>于诸佛所恭敬供养上妙供具所获善根，<a id="a-FB"></a>乃至无上正等菩提与果无尽，<a id="a-FC"></a>展转乃至般涅槃后，<a id="a-FD"></a>自设利罗及诸弟子，<a id="a-FE"></a>犹得种种恭敬供养，<a id="a-FF"></a>善根势力尔乃穷尽。<a id="a-FG"></a>”</p>
  <p id="aFH">具寿善现复白佛言：<a id="a-FI"></a>“若一切法皆无所得，<a id="a-FJ"></a>布施、<a id="a-FK"></a>净戒、<a id="a-FL"></a>安忍、<a id="a-FM"></a>精进、<a id="a-FN"></a>静虑、<a id="a-FO"></a>般若波罗蜜多及诸神通有何差别？<a id="a-FP"></a>”</p>
  <p id="aFQ">佛告善现：<a id="a-FR"></a>“无所得者，<a id="a-FS"></a>布施等六波罗蜜多及诸神通皆无差别；<a id="a-FT"></a>为欲令彼有所得者离诸染著，<a id="a-FU"></a>方便宣说布施等六波罗蜜多及诸神通有差别相。<a id="a-FV"></a>”</p>
  <p id="aFW">具寿善现复白佛言：<a id="a-FX"></a>“以何因缘，<a id="a-FY"></a>无所得者，<a id="a-FZ"></a>布施等六波罗蜜多及诸神通说无差别？<a id="a-Fa"></a>”</p>
  <p id="aFb">佛告善现：<a id="a-Fc"></a>“诸菩萨摩诃萨行深般若波罗蜜多时，<a id="a-Fd"></a>不得布施，<a id="a-Fe"></a>不得施者，<a id="a-Ff"></a>不得受者，<a id="a-Fg"></a>不得所施，<a id="a-Fh"></a>不得施果而行布施，<a id="a-Fi"></a>不得净戒而护净戒，<a id="a-Fj"></a>不得安忍而修安忍，<a id="a-Fk"></a>不得精进而勤精进，<a id="a-Fl"></a>不得静虑而入静虑，<a id="a-Fm"></a>不得般若而起般若，<a id="a-Fn"></a>不得神通而发神通，<a id="a-Fo"></a>不得四念住乃至八圣道支而修四念住乃至八圣道支，<a id="a-Fp"></a>不得三解脱门而修三解脱门，<a id="a-Fq"></a>不得四静虑、<a id="a-Fr"></a>四无量、<a id="a-Fs"></a>四无色定而修四静虑、<a id="a-Ft"></a>四无量、<a id="a-Fu"></a>四无色定，<a id="a-Fv"></a>不得八解脱乃至十遍处而修八解脱乃至十遍处，<a id="a-Fw"></a>不得菩萨地而修菩萨地，<a id="a-Fx"></a>不得陀罗尼门、<a id="a-Fy"></a>三摩地门而修陀罗尼门、<a id="a-Fz"></a>三摩地门，<a id="a-G0"></a>不得五眼、<a id="a-G1"></a>六神通而修五眼、<a id="a-G2"></a>六神通，<a id="a-G3"></a>不得如来十力乃至十八佛不共法而修如来十力乃至十八佛不共法，<a id="a-G4"></a>不得无忘失法、<a id="a-G5"></a>恒住舍性而修无忘失法、<a id="a-G6"></a>恒住舍性，<a id="a-G7"></a>不得一切智、<a id="a-G8"></a>道相智、<a id="a-G9"></a>一切相智而修一切智、<a id="a-GA"></a>道相智、<a id="a-GB"></a>一切相智，<a id="a-GC"></a>不得有情而成熟有情，<a id="a-GD"></a>不得佛土而严净佛土，<a id="a-GE"></a>不得一切佛法而证无上正等菩提。<a id="a-GF"></a>如是，<a id="a-GG"></a>善现，<a id="a-GH"></a>诸菩萨摩诃萨应行无所得甚深般若波罗蜜多。<a id="a-GI"></a>若菩萨摩诃萨能行无所得甚深般若波罗蜜多，<a id="a-GJ"></a>一切恶魔及魔眷属皆不能坏。<a id="a-GK"></a>”</p>
  <p id="aGL">尔时，<a id="a-GM"></a>具寿善现白佛言：<a id="a-GN"></a>“世尊，<a id="a-GO"></a>云何菩萨摩诃萨行深般若波罗蜜多时，<a id="a-GP"></a>一心现起则能摄受六波罗蜜多，<a id="a-GQ"></a>亦能摄受四静虑、<a id="a-GR"></a>四无量、<a id="a-GS"></a>四无色定，<a id="a-GT"></a>亦能摄受三十七菩提分法，<a id="a-GU"></a>亦能摄受三解脱门，<a id="a-GV"></a>亦能摄受八解脱乃至十遍处，<a id="a-GW"></a>亦能摄受一切陀罗尼门、<a id="a-GX"></a>三摩地门，<a id="a-GY"></a>亦能摄受五眼、<a id="a-GZ"></a>六神通，<a id="a-Ga"></a>亦能摄受如来十力乃至十八佛不共法，<a id="a-Gb"></a>亦能摄受无忘失法、<a id="a-Gc"></a>恒住舍性，<a id="a-Gd"></a>亦能摄受一切智、<a id="a-Ge"></a>道相智、<a id="a-Gf"></a>一切相智，<a id="a-Gg"></a>亦能摄受三十二大士相、<a id="a-Gh"></a>八十随好？<a id="a-Gi"></a>”</p>
  <p id="aGj">佛告善现：<a id="a-Gk"></a>“若菩萨摩诃萨行深般若波罗蜜多时，<a id="a-Gl"></a>所修布施乃至般若波罗蜜多，<a id="a-Gm"></a>皆为般若波罗蜜多之所摄受方得圆满；<a id="a-Gn"></a>如是乃至所引三十二大士相，<a id="a-Go"></a>八十随好，<a id="a-Gp"></a>皆为般若波罗蜜多之所摄受方得圆满。<a id="a-Gq"></a>如是，<a id="a-Gr"></a>善现，<a id="a-Gs"></a>诸菩萨摩诃萨行深般若波罗蜜多时，<a id="a-Gt"></a>一心现起则能摄受六波罗蜜多，<a id="a-Gu"></a>如是乃至亦能摄受三十二大士相、<a id="a-Gv"></a>八十随好。<a id="a-Gw"></a>”</p>
  <p id="aGx">具寿善现白言：<a id="a-Gy"></a>“世尊，<a id="a-Gz"></a>云何菩萨摩诃萨行深般若波罗蜜多时，<a id="a-H0"></a>诸有所作皆为般若波罗蜜多之所摄受故，<a id="a-H1"></a>一心起则能摄受六波罗蜜多，<a id="a-H2"></a>乃至三十二大士相、<a id="a-H3"></a>八十随好？<a id="a-H4"></a>”</p>
  <p id="aH5">佛告善现：<a id="a-H6"></a>“诸菩萨摩诃萨行深般若波罗蜜多时，<a id="a-H7"></a>所修布施乃至般若波罗蜜多，<a id="a-H8"></a>皆为般若波罗蜜多所摄受故，<a id="a-H9"></a>远离二想；<a id="a-HA"></a>如是乃至所引三十二大士相、<a id="a-HB"></a>八十随好，<a id="a-HC"></a>亦为般若波罗蜜多所摄受故，<a id="a-HD"></a>远离二想。<a id="a-HE"></a>”</p>
  <p id="aHF">具寿善现复白佛言：<a id="a-HG"></a>“云何菩萨摩诃萨行深般若波罗蜜多时，<a id="a-HH"></a>虽行布施乃至般若波罗蜜多而无二想，<a id="a-HI"></a>如是乃至虽引三十二大士相、<a id="a-HJ"></a>八十随好而无二想？<a id="a-HK"></a>”</p>
  <p id="aHL">佛告善现：<a id="a-HM"></a>“诸菩萨摩诃萨行深般若波罗蜜多时，<a id="a-HN"></a>为欲圆满布施波罗蜜多故，<a id="a-HO"></a>即于布施波罗蜜多中，<a id="a-HP"></a>摄受一切波罗蜜多乃至三十二大士相、<a id="a-HQ"></a>八十随好而行布施，<a id="a-HR"></a>由此因缘而无二想；<a id="a-HS"></a>如是乃至为欲圆满八十随好故，<a id="a-HT"></a>即于八十随好中，<a id="a-HU"></a>摄受一切波罗蜜多乃至三十二大士相、<a id="a-HV"></a>八十随好而引八十随好，<a id="a-HW"></a>由此因缘而无二想。</p>
  <p id="aHX">“复次，<a id="a-HY"></a>善现，<a id="a-HZ"></a>诸菩萨摩诃萨行深般若波罗蜜多故，<a id="a-Ha"></a>若行布施波罗蜜多时，<a id="a-Hb"></a>住无漏心而行布施波罗蜜多；<a id="a-Hc"></a>若行净戒乃至般若波罗蜜多时，<a id="a-Hd"></a>住无漏心而行净戒乃至般若波罗蜜多。<a id="a-He"></a>是故，<a id="a-Hf"></a>虽行布施乃至般若波罗蜜多而无二想。<a id="a-Hg"></a>如是乃至若引三十二大士相时，<a id="a-Hh"></a>住无漏心而引三十二大士相；<a id="a-Hi"></a>若引八十随好时，<a id="a-Hj"></a>住无漏心而引八十随好。<a id="a-Hk"></a>是故，<a id="a-Hl"></a>虽引三十二大士相、<a id="a-Hm"></a>八十随好而无二想。<a id="a-Hn"></a>”</p>
  <p id="aHo">具寿善现复白佛言：<a id="a-Hp"></a>“云何菩萨摩诃萨行深般若波罗蜜多故，<a id="a-Hq"></a>若行布施波罗蜜多时，<a id="a-Hr"></a>住无漏心而行布施波罗蜜多，<a id="a-Hs"></a>如是乃至若引八十随好时，<a id="a-Ht"></a>住无漏心而引八十随好？<a id="a-Hu"></a>”</p>
  <p id="aHv">佛告善现：<a id="a-Hw"></a>“若菩萨摩诃萨行深般若波罗蜜多时，<a id="a-Hx"></a>以离相心不见诸相而行布施波罗蜜多，<a id="a-Hy"></a>所谓不见谁能行施、<a id="a-Hz"></a>所施何物、<a id="a-I0"></a>谁受此施、<a id="a-I1"></a>云何行施。<a id="a-I2"></a>住是离相无漏心中，<a id="a-I3"></a>离爱离悭而行布施波罗蜜多，<a id="a-I4"></a>尔时不见所行布施，<a id="a-I5"></a>亦复不见此无漏心，<a id="a-I6"></a>乃至不见一切佛法，<a id="a-I7"></a>如是菩萨摩诃萨住无漏心而行布施波罗蜜多。<a id="a-I8"></a>如是乃至若菩萨摩诃萨行深般若波罗蜜多时，<a id="a-I9"></a>以离相心不见诸相而引八十随好，<a id="a-IA"></a>所谓不见谁是能引八十随好、<a id="a-IB"></a>于谁而引八十随好、<a id="a-IC"></a>为何而引八十随好、<a id="a-ID"></a>云何而引八十随好。<a id="a-IE"></a>住是离相无漏心中，<a id="a-IF"></a>无染无著而引八十随好，<a id="a-IG"></a>尔时不见所引八十随好，<a id="a-IH"></a>亦复不见此无漏心，<a id="a-II"></a>乃至不见一切佛法，<a id="a-IJ"></a>如是菩萨摩诃萨住无漏心而引八十随好。<a id="a-IK"></a>”</p>
  <p id="aIL">具寿善现复白佛言：<a id="a-IM"></a>“若菩萨摩诃萨行深般若波罗蜜多时，<a id="a-IN"></a>于一切法无相无作，<a id="a-IO"></a>云何能圆满布施波罗蜜多乃至般若波罗蜜多？<a id="a-IP"></a>如是乃至云何能圆满三十二大士相、<a id="a-IQ"></a>八十随好？<a id="a-IR"></a>”</p>
  <p id="aIS">佛告善现：<a id="a-IT"></a>“诸菩萨摩诃萨行深般若波罗蜜多时，<a id="a-IU"></a>能以离相无漏之心而行布施，<a id="a-IV"></a>随诸有情所须资具悉皆施与。<a id="a-IW"></a>若有须内头目、<a id="a-IX"></a>髓脑、<a id="a-IY"></a>皮肉、<a id="a-IZ"></a>支节、<a id="a-Ia"></a>筋骨、<a id="a-Ib"></a>身命，<a id="a-Ic"></a>亦皆施与；<a id="a-Id"></a>若有须外国城、<a id="a-Ie"></a>妻子、<a id="a-If"></a>所爱亲属、<a id="a-Ig"></a>种种严具，<a id="a-Ih"></a>亦皆施与。<a id="a-Ii"></a>如是施时，<a id="a-Ij"></a>设有人来现前诃毁：<a id="a-Ik"></a>‘咄哉！<a id="a-Il"></a>大士，<a id="a-Im"></a>何用行此无益施为？<a id="a-In"></a>如是施者，<a id="a-Io"></a>今世后世多诸苦恼！<a id="a-Ip"></a>’是菩萨摩诃萨行深般若波罗蜜多故，<a id="a-Iq"></a>虽闻其言而不退屈，<a id="a-Ir"></a>但作是念：<a id="a-Is"></a>‘彼人虽来诃毁于我，<a id="a-It"></a>而我不应心生忧悔。<a id="a-Iu"></a>我当勇猛施诸有情所须之物，<a id="a-Iv"></a>身心无倦。<a id="a-Iw"></a>’</p>
  <p id="aIx">“是菩萨摩诃萨持此布施，<a id="a-Iy"></a>与诸有情平等共有回向无上正等菩提。<a id="a-Iz"></a>如是布施及回向时不见其相，<a id="a-J0"></a>所谓不见谁能布施、<a id="a-J1"></a>所施何物、<a id="a-J2"></a>谁受此施、<a id="a-J3"></a>云何行施，<a id="a-J4"></a>亦复不见谁能回向、<a id="a-J5"></a>何所回向、<a id="a-J6"></a>云何回向、<a id="a-J7"></a>何处回向，<a id="a-J8"></a>于如是等一切事物悉皆不见。<a id="a-J9"></a>所以者何？<a id="a-JA"></a>如是诸法无不皆由内空故空，<a id="a-JB"></a>如是乃至由自相空故空。</p>
  <p id="aJC">“是菩萨摩诃萨观一切法无不空已，<a id="a-JD"></a>复作是念：<a id="a-JE"></a>‘谁能回向、<a id="a-JF"></a>何所回向、<a id="a-JG"></a>云何回向、<a id="a-JH"></a>何处回向，<a id="a-JI"></a>如是等法皆不可得。<a id="a-JJ"></a>’是菩萨摩诃萨由如是观及如是念，<a id="a-JK"></a>所作回向名善回向。<a id="a-JL"></a>由此复能成熟有情、<a id="a-JM"></a>严净佛土，<a id="a-JN"></a>亦能圆满布施波罗蜜多乃至般若波罗蜜多，<a id="a-JO"></a>如是乃至亦能圆满三十二大士相、<a id="a-JP"></a>八十随好。</p>
  <p id="aJQ">“是菩萨摩诃萨虽能如是圆满布施波罗蜜多，<a id="a-JR"></a>而不摄受施异熟果；<a id="a-JS"></a>虽不摄受施异熟果，<a id="a-JT"></a>而由布施波罗蜜多善清净故，<a id="a-JU"></a>随意能办一切资具。<a id="a-JV"></a>譬如他化自在诸天，<a id="a-JW"></a>一切所须随意皆现；<a id="a-JX"></a>此菩萨摩诃萨亦复如是，<a id="a-JY"></a>诸有所须随意能办，<a id="a-JZ"></a>能以种种上妙供具供养恭敬、<a id="a-Ja"></a>尊重赞叹诸佛世尊，<a id="a-Jb"></a>亦能充足世间天、<a id="a-Jc"></a>人、<a id="a-Jd"></a>阿素洛等所须资具，<a id="a-Je"></a>由此布施波罗蜜多摄诸有情，<a id="a-Jf"></a>方便善巧以三乘法而安立之，<a id="a-Jg"></a>令随所宜各得利乐。</p>
  <p id="aJh">“如是，<a id="a-Ji"></a>善现，<a id="a-Jj"></a>诸菩萨摩诃萨行深般若波罗蜜多时，<a id="a-Jk"></a>由离诸相无漏心力，<a id="a-Jl"></a>能于无相、<a id="a-Jm"></a>无作法中，<a id="a-Jn"></a>圆满布施波罗蜜多，<a id="a-Jo"></a>亦能圆满诸余功德。</p>
 </body>
</html>