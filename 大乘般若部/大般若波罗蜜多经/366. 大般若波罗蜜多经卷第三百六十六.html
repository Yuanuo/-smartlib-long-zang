<!doctype html>
<html id="z3IBSyE5t" data-ver="1144">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百六十六</h1>
  <h2 id="a2">初分巧便行品第六十三之二</h2>
  <p id="a3">佛言：<a id="a-4"></a>“善现，<a id="a-5"></a>菩萨摩诃萨行深般若波罗蜜多时，<a id="a-6"></a>不以二故摄受布施波罗蜜多，<a id="a-7"></a>不以二故摄受净戒、<a id="a-8"></a>安忍、<a id="a-9"></a>精进、<a id="a-A"></a>静虑、<a id="a-B"></a>般若波罗蜜多。<a id="a-C"></a>菩萨摩诃萨行深般若波罗蜜多时，<a id="a-D"></a>不以二故摄受内空，<a id="a-E"></a>不以二故摄受外空、<a id="a-F"></a>内外空、<a id="a-G"></a>空空、<a id="a-H"></a>大空、<a id="a-I"></a>胜义空、<a id="a-J"></a>有为空、<a id="a-K"></a>无为空、<a id="a-L"></a>毕竟空、<a id="a-M"></a>无际空、<a id="a-N"></a>散空、<a id="a-O"></a>无变异空、<a id="a-P"></a>本性空、<a id="a-Q"></a>自相空、<a id="a-R"></a>共相空、<a id="a-S"></a>一切法空、<a id="a-T"></a>不可得空、<a id="a-U"></a>无性空、<a id="a-V"></a>自性空、<a id="a-W"></a>无性自性空。<a id="a-X"></a>菩萨摩诃萨行深般若波罗蜜多时，<a id="a-Y"></a>不以二故摄受真如，<a id="a-Z"></a>不以二故摄受法界、<a id="a-a"></a>法性、<a id="a-b"></a>不虚妄性、<a id="a-c"></a>不变异性、<a id="a-d"></a>平等性、<a id="a-e"></a>离生性、<a id="a-f"></a>法定、<a id="a-g"></a>法住、<a id="a-h"></a>实际、<a id="a-i"></a>虚空界、<a id="a-j"></a>不思议界。<a id="a-k"></a>菩萨摩诃萨行深般若波罗蜜多时，<a id="a-l"></a>不以二故摄受四念住，<a id="a-m"></a>不以二故摄受四正断、<a id="a-n"></a>四神足、<a id="a-o"></a>五根、<a id="a-p"></a>五力、<a id="a-q"></a>七等觉支、<a id="a-r"></a>八圣道支。<a id="a-s"></a>菩萨摩诃萨行深般若波罗蜜多时，<a id="a-t"></a>不以二故摄受苦圣谛，<a id="a-u"></a>不以二故摄受集、<a id="a-v"></a>灭、<a id="a-w"></a>道圣谛。<a id="a-x"></a>菩萨摩诃萨行深般若波罗蜜多时，<a id="a-y"></a>不以二故摄受四静虑，<a id="a-z"></a>不以二故摄受四无量、<a id="a-10"></a>四无色定。<a id="a-11"></a>菩萨摩诃萨行深般若波罗蜜多时，<a id="a-12"></a>不以二故摄受八解脱，<a id="a-13"></a>不以二故摄受八胜处、<a id="a-14"></a>九次第定、<a id="a-15"></a>十遍处。<a id="a-16"></a>菩萨摩诃萨行深般若波罗蜜多时，<a id="a-17"></a>不以二故摄受三摩地门，<a id="a-18"></a>不以二故摄受陀罗尼门。<a id="a-19"></a>菩萨摩诃萨行深般若波罗蜜多时，<a id="a-1A"></a>不以二故摄受空解脱门，<a id="a-1B"></a>不以二故摄受无相、<a id="a-1C"></a>无愿解脱门。<a id="a-1D"></a>菩萨摩诃萨行深般若波罗蜜多时，<a id="a-1E"></a>不以二故摄受五眼，<a id="a-1F"></a>不以二故摄受六神通。<a id="a-1G"></a>菩萨摩诃萨行深般若波罗蜜多时，<a id="a-1H"></a>不以二故摄受佛十力，<a id="a-1I"></a>不以二故摄受四无所畏、<a id="a-1J"></a>四无礙解、<a id="a-1K"></a>十八佛不共法。<a id="a-1L"></a>菩萨摩诃萨行深般若波罗蜜多时，<a id="a-1M"></a>不以二故摄受大慈，<a id="a-1N"></a>不以二故摄受大悲、<a id="a-1O"></a>大喜、<a id="a-1P"></a>大舍。<a id="a-1Q"></a>菩萨摩诃萨行深般若波罗蜜多时，<a id="a-1R"></a>不以二故摄受无忘失法，<a id="a-1S"></a>不以二故摄受恒住舍性。<a id="a-1T"></a>菩萨摩诃萨行深般若波罗蜜多时，<a id="a-1U"></a>不以二故摄受一切智，<a id="a-1V"></a>不以二故摄受道相智、<a id="a-1W"></a>一切相智。<a id="a-1X"></a>菩萨摩诃萨行深般若波罗蜜多时，<a id="a-1Y"></a>不以二故超诸声闻及独觉地，<a id="a-1Z"></a>不以二故趣入菩萨正性离生，<a id="a-1a"></a>不以二故修行菩萨十地正行，<a id="a-1b"></a>不以二故证得无上正等菩提。<a id="a-1c"></a>”</p>
  <p id="a1d">具寿善现白佛言：<a id="a-1e"></a>“世尊，<a id="a-1f"></a>若菩萨摩诃萨行深般若波罗蜜多时，<a id="a-1g"></a>不以二故摄受布施波罗蜜多，<a id="a-1h"></a>不以二故摄受净戒、<a id="a-1i"></a>安忍、<a id="a-1j"></a>精进、<a id="a-1k"></a>静虑、<a id="a-1l"></a>般若波罗蜜多；<a id="a-1m"></a>不以二故摄受内空，<a id="a-1n"></a>不以二故摄受外空、<a id="a-1o"></a>内外空、<a id="a-1p"></a>空空、<a id="a-1q"></a>大空、<a id="a-1r"></a>胜义空、<a id="a-1s"></a>有为空、<a id="a-1t"></a>无为空、<a id="a-1u"></a>毕竟空、<a id="a-1v"></a>无际空、<a id="a-1w"></a>散空、<a id="a-1x"></a>无变异空、<a id="a-1y"></a>本性空、<a id="a-1z"></a>自相空、<a id="a-20"></a>共相空、<a id="a-21"></a>一切法空、<a id="a-22"></a>不可得空、<a id="a-23"></a>无性空、<a id="a-24"></a>自性空、<a id="a-25"></a>无性自性空；<a id="a-26"></a>不以二故摄受真如，<a id="a-27"></a>不以二故摄受法界、<a id="a-28"></a>法性、<a id="a-29"></a>不虚妄性、<a id="a-2A"></a>不变异性、<a id="a-2B"></a>平等性、<a id="a-2C"></a>离生性、<a id="a-2D"></a>法定、<a id="a-2E"></a>法住、<a id="a-2F"></a>实际、<a id="a-2G"></a>虚空界、<a id="a-2H"></a>不思议界；<a id="a-2I"></a>不以二故摄受四念住，<a id="a-2J"></a>不以二故摄受四正断、<a id="a-2K"></a>四神足、<a id="a-2L"></a>五根、<a id="a-2M"></a>五力、<a id="a-2N"></a>七等觉支、<a id="a-2O"></a>八圣道支；<a id="a-2P"></a>不以二故摄受苦圣谛，<a id="a-2Q"></a>不以二故摄受集、<a id="a-2R"></a>灭、<a id="a-2S"></a>道圣谛；<a id="a-2T"></a>不以二故摄受四静虑，<a id="a-2U"></a>不以二故摄受四无量、<a id="a-2V"></a>四无色定；<a id="a-2W"></a>不以二故摄受八解脱，<a id="a-2X"></a>不以二故摄受八胜处、<a id="a-2Y"></a>九次第定、<a id="a-2Z"></a>十遍处；<a id="a-2a"></a>不以二故摄受三摩地门，<a id="a-2b"></a>不以二故摄受陀罗尼门；<a id="a-2c"></a>不以二故摄受空解脱门，<a id="a-2d"></a>不以二故摄受无相、<a id="a-2e"></a>无愿解脱门；<a id="a-2f"></a>不以二故摄受五眼，<a id="a-2g"></a>不以二故摄受六神通；<a id="a-2h"></a>不以二故摄受佛十力，<a id="a-2i"></a>不以二故摄受四无所畏、<a id="a-2j"></a>四无礙解、<a id="a-2k"></a>十八佛不共法；<a id="a-2l"></a>不以二故摄受大慈，<a id="a-2m"></a>不以二故摄受大悲、<a id="a-2n"></a>大喜、<a id="a-2o"></a>大舍；<a id="a-2p"></a>不以二故摄受无忘失法，<a id="a-2q"></a>不以二故摄受恒住舍性；<a id="a-2r"></a>不以二故摄受一切智，<a id="a-2s"></a>不以二故摄受道相智、<a id="a-2t"></a>一切相智；<a id="a-2u"></a>不以二故超诸声闻及独觉地，<a id="a-2v"></a>不以二故趣入菩萨正性离生，<a id="a-2w"></a>不以二故修行菩萨十地正行，<a id="a-2x"></a>不以二故证得无上正等菩提者，<a id="a-2y"></a>云何菩萨摩诃萨从初发心乃至最后心起，<a id="a-2z"></a>于一切时善法增长？<a id="a-30"></a>”</p>
  <p id="a31">佛言：<a id="a-32"></a>“善现，<a id="a-33"></a>若菩萨摩诃萨以二故行，<a id="a-34"></a>则诸善法不得增长。<a id="a-35"></a>何以故？<a id="a-36"></a>善现，<a id="a-37"></a>一切愚夫异生皆依二故，<a id="a-38"></a>所起种种善法不得增长。<a id="a-39"></a>菩萨摩诃萨行不二故，<a id="a-3A"></a>从初发心乃至最后心起，<a id="a-3B"></a>于一切时善法增长。</p>
  <p id="a3C">“是故，<a id="a-3D"></a>善现，<a id="a-3E"></a>诸菩萨摩诃萨善根坚固不可制伏，<a id="a-3F"></a>世间天、<a id="a-3G"></a>人、<a id="a-3H"></a>阿素洛等不能破坏令堕声闻或独觉地，<a id="a-3I"></a>世间种种恶不善法不能制伏令行布施波罗蜜多时所起善法不得增长，<a id="a-3J"></a>不能制伏令行净戒、<a id="a-3K"></a>安忍、<a id="a-3L"></a>精进、<a id="a-3M"></a>静虑、<a id="a-3N"></a>般若波罗蜜多时所起善法不得增长；<a id="a-3O"></a>不能制伏令住内空时所起善法不得增长，<a id="a-3P"></a>不能制伏令住外空、<a id="a-3Q"></a>内外空、<a id="a-3R"></a>空空、<a id="a-3S"></a>大空、<a id="a-3T"></a>胜义空、<a id="a-3U"></a>有为空、<a id="a-3V"></a>无为空、<a id="a-3W"></a>毕竟空、<a id="a-3X"></a>无际空、<a id="a-3Y"></a>散空、<a id="a-3Z"></a>无变异空、<a id="a-3a"></a>本性空、<a id="a-3b"></a>自相空、<a id="a-3c"></a>共相空、<a id="a-3d"></a>一切法空、<a id="a-3e"></a>不可得空、<a id="a-3f"></a>无性空、<a id="a-3g"></a>自性空、<a id="a-3h"></a>无性自性空时所起善法不得增长；<a id="a-3i"></a>不能制伏令住真如时所起善法不得增长，<a id="a-3j"></a>不能制伏令住法界、<a id="a-3k"></a>法性、<a id="a-3l"></a>不虚妄性、<a id="a-3m"></a>不变异性、<a id="a-3n"></a>平等性、<a id="a-3o"></a>离生性、<a id="a-3p"></a>法定、<a id="a-3q"></a>法住、<a id="a-3r"></a>实际、<a id="a-3s"></a>虚空界、<a id="a-3t"></a>不思议界时所起善法不得增长；<a id="a-3u"></a>不能制伏令修四念住时所起善法不得增长，<a id="a-3v"></a>不能制伏令修四正断、<a id="a-3w"></a>四神足、<a id="a-3x"></a>五根、<a id="a-3y"></a>五力、<a id="a-3z"></a>七等觉支、<a id="a-40"></a>八圣道支时所起善法不得增长；<a id="a-41"></a>不能制伏令住苦圣谛时所起善法不得增长，<a id="a-42"></a>不能制伏令住集、<a id="a-43"></a>灭、<a id="a-44"></a>道圣谛时所起善法不得增长；<a id="a-45"></a>不能制伏令修四静虑时所起善法不得增长，<a id="a-46"></a>不能制伏令修四无量、<a id="a-47"></a>四无色定时所起善法不得增长；<a id="a-48"></a>不能制伏令修三摩地门时所起善法不得增长，<a id="a-49"></a>不能制伏令修陀罗尼门时所起善法不得增长；<a id="a-4A"></a>不能制伏令修空解脱门时所起善法不得增长，<a id="a-4B"></a>不能制伏令修无相、<a id="a-4C"></a>无愿解脱门时所起善法不得增长；<a id="a-4D"></a>不能制伏令修五眼时所起善法不得增长，<a id="a-4E"></a>不能制伏令修六神通时所起善法不得增长；<a id="a-4F"></a>不能制伏令修佛十力时所起善法不得增长，<a id="a-4G"></a>不能制伏令修四无所畏、<a id="a-4H"></a>四无礙解、<a id="a-4I"></a>十八佛不共法时所起善法不得增长；<a id="a-4J"></a>不能制伏令修大慈时所起善法不得增长，<a id="a-4K"></a>不能制伏令修大悲、<a id="a-4L"></a>大喜、<a id="a-4M"></a>大舍时所起善法不得增长；<a id="a-4N"></a>不能制伏令修无忘失法时所起善法不得增长，<a id="a-4O"></a>不能制伏令修恒住舍性时所起善法不得增长；<a id="a-4P"></a>不能制伏令修一切智时所起善法不得增长，<a id="a-4Q"></a>不能制伏令修道相智、<a id="a-4R"></a>一切相智时所起善法不得增长。</p>
  <p id="a4S">“是故，<a id="a-4T"></a>善现，<a id="a-4U"></a>菩萨摩诃萨应如是行甚深般若波罗蜜多。<a id="a-4V"></a>”</p>
  <p id="a4W">尔时，<a id="a-4X"></a>具寿善现白佛言：<a id="a-4Y"></a>“世尊，<a id="a-4Z"></a>菩萨摩诃萨为善根故行深般若波罗蜜多耶？<a id="a-4a"></a>”</p>
  <p id="a4b">佛言：<a id="a-4c"></a>“不也，<a id="a-4d"></a>善现。<a id="a-4e"></a>菩萨摩诃萨不为善根故行深般若波罗蜜多，<a id="a-4f"></a>亦不为不善根故行深般若波罗蜜多。<a id="a-4g"></a>何以故？<a id="a-4h"></a>善现，<a id="a-4i"></a>菩萨摩诃萨法应如是，<a id="a-4j"></a>若未恭敬供养诸佛，<a id="a-4k"></a>若未圆满殊胜善根，<a id="a-4l"></a>若真善友未多摄受，<a id="a-4m"></a>终不能得一切智智。<a id="a-4n"></a>”</p>
  <p id="a4o">具寿善现复白佛言：<a id="a-4p"></a>“世尊，<a id="a-4q"></a>云何菩萨摩诃萨恭敬供养诸佛，<a id="a-4r"></a>圆满殊胜善根，<a id="a-4s"></a>得真善友多所摄受，<a id="a-4t"></a>乃能证得一切智智？<a id="a-4u"></a>”</p>
  <p id="a4v">佛言：<a id="a-4w"></a>“善现，<a id="a-4x"></a>诸菩萨摩诃萨从初发心，<a id="a-4y"></a>恭敬供养无量如来、<a id="a-4z"></a>应、<a id="a-50"></a>正等觉，<a id="a-51"></a>从诸佛所闻说契经、<a id="a-52"></a>应颂、<a id="a-53"></a>记莂、<a id="a-54"></a>伽陀、<a id="a-55"></a>自说、<a id="a-56"></a>本事、<a id="a-57"></a>本生、<a id="a-58"></a>方广、<a id="a-59"></a>希法、<a id="a-5A"></a>譬喻、<a id="a-5B"></a>论议；<a id="a-5C"></a>闻已总持，<a id="a-5D"></a>持已身语恭敬供养，<a id="a-5E"></a>转读温习令善通利，<a id="a-5F"></a>既通利已心善观察，<a id="a-5G"></a>善观察已深见意趣，<a id="a-5H"></a>见意趣已复善通达，<a id="a-5I"></a>善通达已得陀罗尼，<a id="a-5J"></a>得陀罗尼已起无礙解，<a id="a-5K"></a>起无礙解已乃至证得一切智智，<a id="a-5L"></a>随所生处，<a id="a-5M"></a>于所闻持正法教义终不忘失。<a id="a-5N"></a>于诸佛所种植无量广大善根，<a id="a-5O"></a>由诸善根所摄受故，<a id="a-5P"></a>终不枉生恶趣难处。<a id="a-5Q"></a>复由善根所摄受故，<a id="a-5R"></a>于一切时意乐清净；<a id="a-5S"></a>意乐净故，<a id="a-5T"></a>常能严净所求佛土，<a id="a-5U"></a>亦常成熟所化有情。<a id="a-5V"></a>复由善根所摄受故，<a id="a-5W"></a>常不远离真善知识，<a id="a-5X"></a>谓诸如来、<a id="a-5Y"></a>应、<a id="a-5Z"></a>正等觉及诸菩萨摩诃萨众、<a id="a-5a"></a>独觉、<a id="a-5b"></a>声闻并余能赞佛、<a id="a-5c"></a>法、<a id="a-5d"></a>僧者，<a id="a-5e"></a>常得亲近恭敬供养。</p>
  <p id="a5f">“如是，<a id="a-5g"></a>善现，<a id="a-5h"></a>菩萨摩诃萨恭敬供养诸佛，<a id="a-5i"></a>圆满殊胜善根，<a id="a-5j"></a>得真善友多所摄受，<a id="a-5k"></a>速能证得一切智智。<a id="a-5l"></a>是故，<a id="a-5m"></a>善现，<a id="a-5n"></a>菩萨摩诃萨行深般若波罗蜜多，<a id="a-5o"></a>欲疾证得一切智智，<a id="a-5p"></a>应勤恭敬供养诸佛，<a id="a-5q"></a>摄受圆满殊胜善根，<a id="a-5r"></a>常求亲近真善知识恒无厌倦。<a id="a-5s"></a>”</p>
  <p id="a5t">尔时，<a id="a-5u"></a>具寿善现白佛言：<a id="a-5v"></a>“世尊，<a id="a-5w"></a>若菩萨摩诃萨不恭敬供养诸佛，<a id="a-5x"></a>不圆满殊胜善根，<a id="a-5y"></a>不得善友多所摄受，<a id="a-5z"></a>是菩萨摩诃萨必不能得一切智智？<a id="a-60"></a>”</p>
  <p id="a61">佛言：<a id="a-62"></a>“善现，<a id="a-63"></a>若不恭敬供养诸佛，<a id="a-64"></a>不能圆满殊胜善根，<a id="a-65"></a>不得善友多所摄受者，<a id="a-66"></a>尚不应得菩萨摩诃萨名，<a id="a-67"></a>况能证得一切智智？<a id="a-68"></a>何以故？<a id="a-69"></a>善现，<a id="a-6A"></a>或有恭敬供养诸佛，<a id="a-6B"></a>种植圆满殊胜善根，<a id="a-6C"></a>得真善友多所摄受，<a id="a-6D"></a>尚不能得一切智智！<a id="a-6E"></a>况不恭敬供养诸佛，<a id="a-6F"></a>不能圆满殊胜善根，<a id="a-6G"></a>不得善友多所摄受，<a id="a-6H"></a>而能证得一切智智？<a id="a-6I"></a>彼若能得一切智智，<a id="a-6J"></a>无有是处。<a id="a-6K"></a>是故，<a id="a-6L"></a>善现，<a id="a-6M"></a>若菩萨摩诃萨欲住菩萨摩诃萨名，<a id="a-6N"></a>欲疾证得一切智智，<a id="a-6O"></a>当勤恭敬供养诸佛，<a id="a-6P"></a>种植圆满殊胜善根，<a id="a-6Q"></a>亲近供养真善知识勿生厌倦。<a id="a-6R"></a>”</p>
  <p id="a6S">具寿善现白佛言：<a id="a-6T"></a>“世尊，<a id="a-6U"></a>何因缘故，<a id="a-6V"></a>有菩萨摩诃萨虽已恭敬供养诸佛，<a id="a-6W"></a>种植圆满殊胜善根，<a id="a-6X"></a>得真善友多所摄受，<a id="a-6Y"></a>而不能得一切智智？<a id="a-6Z"></a>”</p>
  <p id="a6a">佛言：<a id="a-6b"></a>“善现，<a id="a-6c"></a>彼菩萨摩诃萨远离方便善巧力故，<a id="a-6d"></a>不能证得一切智智。<a id="a-6e"></a>谓彼菩萨摩诃萨不从诸佛闻说如是方便善巧，<a id="a-6f"></a>恭敬供养诸佛世尊，<a id="a-6g"></a>种植圆满殊胜善根，<a id="a-6h"></a>亲近供养真善知识故，<a id="a-6i"></a>不能得一切智智。<a id="a-6j"></a>”</p>
  <p id="a6k">尔时，<a id="a-6l"></a>具寿善现白佛言：<a id="a-6m"></a>“世尊，<a id="a-6n"></a>何等名为方便善巧，<a id="a-6o"></a>菩萨摩诃萨成就如是方便善巧，<a id="a-6p"></a>诸有所为定能证得一切智智？<a id="a-6q"></a>”</p>
  <p id="a6r">佛言：<a id="a-6s"></a>“善现，<a id="a-6t"></a>若菩萨摩诃萨从初发心修行布施波罗蜜多时，<a id="a-6u"></a>以一切智智相应作意，<a id="a-6v"></a>或施如来、<a id="a-6w"></a>应、<a id="a-6x"></a>正等觉，<a id="a-6y"></a>或施独觉，<a id="a-6z"></a>或施声闻，<a id="a-70"></a>或施菩萨摩诃萨，<a id="a-71"></a>或施诸余沙门婆罗门，<a id="a-72"></a>或施外道修梵行者，<a id="a-73"></a>或施贫穷道行苦行及来求者，<a id="a-74"></a>或施一切人非人等。<a id="a-75"></a>是菩萨摩诃萨成就如是一切智智相应作意，<a id="a-76"></a>虽行布施而无施想，<a id="a-77"></a>无受者想，<a id="a-78"></a>无施者想，<a id="a-79"></a>亦无一切我、<a id="a-7A"></a>我所想。<a id="a-7B"></a>何以故？<a id="a-7C"></a>是菩萨摩诃萨观一切法自相皆空，<a id="a-7D"></a>无起、<a id="a-7E"></a>无成、<a id="a-7F"></a>无转、<a id="a-7G"></a>无灭，<a id="a-7H"></a>入诸法相；<a id="a-7I"></a>知一切法无作、<a id="a-7J"></a>无能，<a id="a-7K"></a>入诸行相。<a id="a-7L"></a>是菩萨摩诃萨成就如是方便善巧，<a id="a-7M"></a>恒时增长殊胜善根；<a id="a-7N"></a>由胜善根常增长故，<a id="a-7O"></a>能行布施波罗蜜多，<a id="a-7P"></a>成熟有情、<a id="a-7Q"></a>严净佛土。<a id="a-7R"></a>虽行布施而不忻求施所得果，<a id="a-7S"></a>谓不贪著由施所得诸可爱境，<a id="a-7T"></a>亦不耽求由施所得生死胜报，<a id="a-7U"></a>但为救护无救护者，<a id="a-7V"></a>及欲解脱未解脱者，<a id="a-7W"></a>修行布施波罗蜜多。</p>
  <p id="a7X">“复次，<a id="a-7Y"></a>善现，<a id="a-7Z"></a>若菩萨摩诃萨从初发心修行净戒波罗蜜多时，<a id="a-7a"></a>以一切智智相应作意受持净戒。<a id="a-7b"></a>其心不为贪欲所覆，<a id="a-7c"></a>亦复不为瞋恚所覆，<a id="a-7d"></a>亦复不为愚痴所覆，<a id="a-7e"></a>亦复不为随眠诸缠，<a id="a-7f"></a>及余种种恶不善法障菩提者之所覆蔽，<a id="a-7g"></a>所谓悭吝、<a id="a-7h"></a>恶戒、<a id="a-7i"></a>忿恚、<a id="a-7j"></a>懈怠、<a id="a-7k"></a>劣心、<a id="a-7l"></a>乱心、<a id="a-7m"></a>恶慧、<a id="a-7n"></a>诸慢、<a id="a-7o"></a>过慢、<a id="a-7p"></a>慢过慢、<a id="a-7q"></a>我慢、<a id="a-7r"></a>增上慢、<a id="a-7s"></a>卑慢、<a id="a-7t"></a>邪慢，<a id="a-7u"></a>亦常不起声闻、<a id="a-7v"></a>独觉相应作意。<a id="a-7w"></a>何以故？<a id="a-7x"></a>是菩萨摩诃萨观一切法自相皆空，<a id="a-7y"></a>无起、<a id="a-7z"></a>无成、<a id="a-80"></a>无转、<a id="a-81"></a>无灭，<a id="a-82"></a>入诸法相；<a id="a-83"></a>知一切法无作、<a id="a-84"></a>无能，<a id="a-85"></a>入诸行相。<a id="a-86"></a>是菩萨摩诃萨成就如是方便善巧，<a id="a-87"></a>恒时增长殊胜善根；<a id="a-88"></a>由胜善根常增长故，<a id="a-89"></a>能行净戒波罗蜜多，<a id="a-8A"></a>成熟有情，<a id="a-8B"></a>严净佛土。<a id="a-8C"></a>虽行净戒而不忻求戒所得果，<a id="a-8D"></a>谓不贪著由戒所得诸可爱境，<a id="a-8E"></a>亦不耽求由戒所得生死胜报，<a id="a-8F"></a>但为救护无救护者，<a id="a-8G"></a>及欲解脱未解脱者，<a id="a-8H"></a>修行净戒波罗蜜多。</p>
  <p id="a8I">“复次，<a id="a-8J"></a>善现，<a id="a-8K"></a>若菩萨摩诃萨从初发心修行安忍波罗蜜多时，<a id="a-8L"></a>以一切智智相应作意修学安忍。<a id="a-8M"></a>是菩萨摩诃萨乃至为护自命因缘，<a id="a-8N"></a>亦不发起一念忿恚恶言加报怨恨之心。<a id="a-8O"></a>是菩萨摩诃萨假使有来欲害其命，<a id="a-8P"></a>劫夺资财、<a id="a-8Q"></a>侵陵妻室、<a id="a-8R"></a>虚诳罔冒、<a id="a-8S"></a>离间亲友、<a id="a-8T"></a>粗言骂辱、<a id="a-8U"></a>杂秽嘲诮，<a id="a-8V"></a>或捶、<a id="a-8W"></a>或打、<a id="a-8X"></a>或割、<a id="a-8Y"></a>或截，<a id="a-8Z"></a>或为种种不饶益事，<a id="a-8a"></a>于彼有情都无忿恨，<a id="a-8b"></a>唯欲作彼利益安乐。<a id="a-8c"></a>何以故？<a id="a-8d"></a>善现，<a id="a-8e"></a>是菩萨摩诃萨观一切法自相皆空，<a id="a-8f"></a>无起、<a id="a-8g"></a>无成、<a id="a-8h"></a>无转、<a id="a-8i"></a>无灭，<a id="a-8j"></a>入诸法相；<a id="a-8k"></a>知一切法无作、<a id="a-8l"></a>无能，<a id="a-8m"></a>入诸行相。<a id="a-8n"></a>是菩萨摩诃萨成就如是方便善巧，<a id="a-8o"></a>恒时增长殊胜善根；<a id="a-8p"></a>由胜善根常增长故，<a id="a-8q"></a>能行安忍波罗蜜多，<a id="a-8r"></a>成熟有情、<a id="a-8s"></a>严净佛土。<a id="a-8t"></a>虽行安忍而不忻求忍所得果，<a id="a-8u"></a>谓不贪著由忍所得诸可爱境，<a id="a-8v"></a>亦不耽求由忍所得生死胜报，<a id="a-8w"></a>但为救护无救护者，<a id="a-8x"></a>及欲解脱未解脱者，<a id="a-8y"></a>修行安忍波罗蜜多。</p>
  <p id="a8z">“复次，<a id="a-90"></a>善现，<a id="a-91"></a>若菩萨摩诃萨从初发心修行精进波罗蜜多时，<a id="a-92"></a>以一切智智相应作意发起正勤，<a id="a-93"></a>被坚固铠勇猛无怯，<a id="a-94"></a>远离懈怠懒惰之心。<a id="a-95"></a>是菩萨摩诃萨为求无上正等菩提，<a id="a-96"></a>勇猛正勤不惧众苦，<a id="a-97"></a>亦能方便遮止制伏，<a id="a-98"></a>谓于人苦、<a id="a-99"></a>阿素洛苦、<a id="a-9A"></a>鬼界苦、<a id="a-9B"></a>傍生苦、<a id="a-9C"></a>地狱苦及余众苦皆不怯惧，<a id="a-9D"></a>亦能方便遮止制伏，<a id="a-9E"></a>勤修善法常无懈废。<a id="a-9F"></a>何以故？<a id="a-9G"></a>善现，<a id="a-9H"></a>是菩萨摩诃萨观一切法自相皆空，<a id="a-9I"></a>无起、<a id="a-9J"></a>无成、<a id="a-9K"></a>无转、<a id="a-9L"></a>无灭，<a id="a-9M"></a>入诸法相；<a id="a-9N"></a>知一切法无作、<a id="a-9O"></a>无能，<a id="a-9P"></a>入诸行相。<a id="a-9Q"></a>是菩萨摩诃萨成就如是方便善巧，<a id="a-9R"></a>恒时增长殊胜善根；<a id="a-9S"></a>由胜善根常增长故，<a id="a-9T"></a>能行精进波罗蜜多，<a id="a-9U"></a>成熟有情、<a id="a-9V"></a>严净佛土。<a id="a-9W"></a>虽行精进而不忻求勤所得果，<a id="a-9X"></a>谓不贪著由勤所得诸可爱境，<a id="a-9Y"></a>亦不耽求由勤所得生死胜报，<a id="a-9Z"></a>但为救护无救护者，<a id="a-9a"></a>及欲解脱未解脱者，<a id="a-9b"></a>修行精进波罗蜜多。</p>
  <p id="a9c">“复次，<a id="a-9d"></a>善现，<a id="a-9e"></a>若菩萨摩诃萨从初发心修行静虑波罗蜜多时，<a id="a-9f"></a>以一切智智相应作意修学诸定。<a id="a-9g"></a>是菩萨摩诃萨眼见色已不取诸相、<a id="a-9h"></a>不取随好，<a id="a-9i"></a>即于是处防护眼根不放逸住，<a id="a-9j"></a>勿令心起世间贪爱、<a id="a-9k"></a>恶不善法、<a id="a-9l"></a>诸烦恼漏，<a id="a-9m"></a>专修念定守护眼根。<a id="a-9n"></a>是菩萨摩诃萨耳闻声已不取诸相、<a id="a-9o"></a>不取随好，<a id="a-9p"></a>即于是处防护耳根不放逸住，<a id="a-9q"></a>勿令心起世间贪爱、<a id="a-9r"></a>恶不善法、<a id="a-9s"></a>诸烦恼漏，<a id="a-9t"></a>专修念定守护耳根。<a id="a-9u"></a>是菩萨摩诃萨鼻嗅香已不取诸相、<a id="a-9v"></a>不取随好，<a id="a-9w"></a>即于是处防护鼻根不放逸住，<a id="a-9x"></a>勿令心起世间贪爱、<a id="a-9y"></a>恶不善法、<a id="a-9z"></a>诸烦恼漏，<a id="a-A0"></a>专修念定守护鼻根。<a id="a-A1"></a>是菩萨摩诃萨舌尝味已不取诸相、<a id="a-A2"></a>不取随好，<a id="a-A3"></a>即于是处防护舌根不放逸住，<a id="a-A4"></a>勿令心起世间贪爱、<a id="a-A5"></a>恶不善法、<a id="a-A6"></a>诸烦恼漏，<a id="a-A7"></a>专修念定守护舌根。<a id="a-A8"></a>是菩萨摩诃萨身觉触已不取诸相、<a id="a-A9"></a>不取随好，<a id="a-AA"></a>即于是处防护身根不放逸住，<a id="a-AB"></a>勿令心起世间贪爱、<a id="a-AC"></a>恶不善法、<a id="a-AD"></a>诸烦恼漏，<a id="a-AE"></a>专修念定守护身根。<a id="a-AF"></a>是菩萨摩诃萨意了法已不取诸相、<a id="a-AG"></a>不取随好，<a id="a-AH"></a>即于是处防护意根不放逸住，<a id="a-AI"></a>勿令心起世间贪爱、<a id="a-AJ"></a>恶不善法、<a id="a-AK"></a>诸烦恼漏，<a id="a-AL"></a>专修念定守护意根。</p>
  <p id="aAM">“是菩萨摩诃萨若行、<a id="a-AN"></a>若住、<a id="a-AO"></a>若坐、<a id="a-AP"></a>若卧、<a id="a-AQ"></a>若语、<a id="a-AR"></a>若默，<a id="a-AS"></a>常不舍离三摩呬多奢摩他位。<a id="a-AT"></a>是菩萨摩诃萨若手、<a id="a-AU"></a>若足俱不饕餮，<a id="a-AV"></a>语不刚强，<a id="a-AW"></a>言不喧杂，<a id="a-AX"></a>眼及诸根皆不纷扰，<a id="a-AY"></a>不掉、<a id="a-AZ"></a>不动亦不倨傲，<a id="a-Aa"></a>身不散乱、<a id="a-Ab"></a>语不散乱、<a id="a-Ac"></a>心不散乱，<a id="a-Ad"></a>身寂静、<a id="a-Ae"></a>语寂静、<a id="a-Af"></a>心寂静，<a id="a-Ag"></a>若隐若露无异威仪。<a id="a-Ah"></a>于诸饮食、<a id="a-Ai"></a>衣服、<a id="a-Aj"></a>卧具、<a id="a-Ak"></a>病缘医药及余资产皆生喜足，<a id="a-Al"></a>易满、<a id="a-Am"></a>易养、<a id="a-An"></a>易可供事。<a id="a-Ao"></a>轨则所行无不调善，<a id="a-Ap"></a>虽处喧杂而行远离。<a id="a-Aq"></a>于利、<a id="a-Ar"></a>于衰、<a id="a-As"></a>于乐、<a id="a-At"></a>于苦、<a id="a-Au"></a>于赞、<a id="a-Av"></a>于毁、<a id="a-Aw"></a>于称、<a id="a-Ax"></a>于讥、<a id="a-Ay"></a>于活、<a id="a-Az"></a>于杀，<a id="a-B0"></a>平等无变不高不下。<a id="a-B1"></a>于冤、<a id="a-B2"></a>于亲、<a id="a-B3"></a>于善、<a id="a-B4"></a>于恶，<a id="a-B5"></a>心无憎爱无喜无忧。<a id="a-B6"></a>于诸圣言、<a id="a-B7"></a>于非圣言、<a id="a-B8"></a>于远离、<a id="a-B9"></a>于愦闹，<a id="a-BA"></a>其心平等无有改易。<a id="a-BB"></a>于可爱色、<a id="a-BC"></a>不可爱色，<a id="a-BD"></a>于诸随顺违逆事中，<a id="a-BE"></a>都不分别心常安定。</p>
  <p id="aBF">“何以故？<a id="a-BG"></a>善现，<a id="a-BH"></a>是菩萨摩诃萨观一切法自相皆空，<a id="a-BI"></a>无起、<a id="a-BJ"></a>无成、<a id="a-BK"></a>无转、<a id="a-BL"></a>无灭，<a id="a-BM"></a>入诸法相；<a id="a-BN"></a>知一切法无作、<a id="a-BO"></a>无能，<a id="a-BP"></a>入诸行相。<a id="a-BQ"></a>是菩萨摩诃萨成就如是方便善巧，<a id="a-BR"></a>恒时增长殊胜善根；<a id="a-BS"></a>由胜善根常增长故，<a id="a-BT"></a>能行静虑波罗蜜多，<a id="a-BU"></a>成熟有情、<a id="a-BV"></a>严净佛土。<a id="a-BW"></a>虽行静虑而不忻求定所得果，<a id="a-BX"></a>谓不贪著由定所得诸可爱境，<a id="a-BY"></a>亦不耽求由定所得生死胜报，<a id="a-BZ"></a>但为救护无救护者，<a id="a-Ba"></a>及欲解脱未解脱者，<a id="a-Bb"></a>修行静虑波罗蜜多。</p>
  <p id="aBc">“复次，<a id="a-Bd"></a>善现，<a id="a-Be"></a>若菩萨摩诃萨从初发心修行般若波罗蜜多时，<a id="a-Bf"></a>以一切智智相应作意修学般若。<a id="a-Bg"></a>是菩萨摩诃萨无诸恶慧，<a id="a-Bh"></a>他不能引，<a id="a-Bi"></a>远离一切我、<a id="a-Bj"></a>我所执，<a id="a-Bk"></a>远离一切我见、<a id="a-Bl"></a>有情见、<a id="a-Bm"></a>命者见、<a id="a-Bn"></a>生者见、<a id="a-Bo"></a>养者见、<a id="a-Bp"></a>士夫见、<a id="a-Bq"></a>补特伽罗见、<a id="a-Br"></a>意生见、<a id="a-Bs"></a>儒童见、<a id="a-Bt"></a>作者见、<a id="a-Bu"></a>受者见、<a id="a-Bv"></a>知者见、<a id="a-Bw"></a>见者见，<a id="a-Bx"></a>远离一切有无有见、<a id="a-By"></a>诸恶见趣，<a id="a-Bz"></a>远离憍慢，<a id="a-C0"></a>无分别、<a id="a-C1"></a>无变异而修妙慧。<a id="a-C2"></a>何以故？<a id="a-C3"></a>善现，<a id="a-C4"></a>是菩萨摩诃萨观一切法自相皆空，<a id="a-C5"></a>无起、<a id="a-C6"></a>无成、<a id="a-C7"></a>无转、<a id="a-C8"></a>无灭，<a id="a-C9"></a>入诸法相；<a id="a-CA"></a>知一切法无作、<a id="a-CB"></a>无能，<a id="a-CC"></a>入诸行相。<a id="a-CD"></a>是菩萨摩诃萨成就如是方便善巧，<a id="a-CE"></a>恒时增长殊胜善根；<a id="a-CF"></a>由胜善根常增长故，<a id="a-CG"></a>能行般若波罗蜜多，<a id="a-CH"></a>成熟有情、<a id="a-CI"></a>严净佛土。<a id="a-CJ"></a>虽行般若而不忻求慧所得果，<a id="a-CK"></a>谓不贪著由慧所得诸可爱境，<a id="a-CL"></a>亦不耽求由慧所得生死胜报，<a id="a-CM"></a>但为救护无救护者，<a id="a-CN"></a>及欲解脱未解脱者，<a id="a-CO"></a>修行般若波罗蜜多。</p>
  <p id="aCP">“复次，<a id="a-CQ"></a>善现，<a id="a-CR"></a>若菩萨摩诃萨从初发心修行般若波罗蜜多时，<a id="a-CS"></a>以一切智智相应作意入初静虑，<a id="a-CT"></a>入第二、<a id="a-CU"></a>第三、<a id="a-CV"></a>第四静虑，<a id="a-CW"></a>入慈无量，<a id="a-CX"></a>入悲、<a id="a-CY"></a>喜、<a id="a-CZ"></a>舍无量，<a id="a-Ca"></a>入空无边处定，<a id="a-Cb"></a>入识无边处、<a id="a-Cc"></a>无所有处、<a id="a-Cd"></a>非想非非想处定，<a id="a-Ce"></a>是菩萨摩诃萨虽于静虑、<a id="a-Cf"></a>无量、<a id="a-Cg"></a>无色入出自在，<a id="a-Ch"></a>而不贪爱彼异熟果。<a id="a-Ci"></a>何以故？<a id="a-Cj"></a>善现，<a id="a-Ck"></a>是菩萨摩诃萨成就最胜方便善巧，<a id="a-Cl"></a>由此方便善巧力故，<a id="a-Cm"></a>观诸静虑、<a id="a-Cn"></a>无量、<a id="a-Co"></a>无色自相皆空，<a id="a-Cp"></a>无起、<a id="a-Cq"></a>无成、<a id="a-Cr"></a>无转、<a id="a-Cs"></a>无灭，<a id="a-Ct"></a>入诸法相；<a id="a-Cu"></a>知一切法无作、<a id="a-Cv"></a>无能，<a id="a-Cw"></a>入诸行相。<a id="a-Cx"></a>是菩萨摩诃萨成就如是方便善巧，<a id="a-Cy"></a>恒时增长殊胜善根；<a id="a-Cz"></a>由胜善根常增长故，<a id="a-D0"></a>能行静虑、<a id="a-D1"></a>无量、<a id="a-D2"></a>无色，<a id="a-D3"></a>由行静虑、<a id="a-D4"></a>无量、<a id="a-D5"></a>无色便能自在，<a id="a-D6"></a>成熟有情、<a id="a-D7"></a>严净佛土。<a id="a-D8"></a>虽行静虑、<a id="a-D9"></a>无量、<a id="a-DA"></a>无色，<a id="a-DB"></a>而不忻求彼所得果，<a id="a-DC"></a>谓不贪著静虑、<a id="a-DD"></a>无量及无色定所得生死诸异熟果，<a id="a-DE"></a>但为救护无救护者，<a id="a-DF"></a>及为解脱未解脱者，<a id="a-DG"></a>修诸静虑、<a id="a-DH"></a>无量、<a id="a-DI"></a>无色，<a id="a-DJ"></a>无所执受。</p>
  <p id="aDK">“复次，<a id="a-DL"></a>善现，<a id="a-DM"></a>若菩萨摩诃萨从初发心修行般若波罗蜜多时，<a id="a-DN"></a>以一切智智相应作意，<a id="a-DO"></a>修学一切菩提分法，<a id="a-DP"></a>成就如是方便善巧，<a id="a-DQ"></a>虽行见修所断法道，<a id="a-DR"></a>而不取预流果，<a id="a-DS"></a>亦复不取一来、<a id="a-DT"></a>不还、<a id="a-DU"></a>阿罗汉果、<a id="a-DV"></a>独觉菩提。<a id="a-DW"></a>何以故？<a id="a-DX"></a>善现，<a id="a-DY"></a>是菩萨摩诃萨观一切法自相皆空，<a id="a-DZ"></a>无起、<a id="a-Da"></a>无成、<a id="a-Db"></a>无转、<a id="a-Dc"></a>无灭，<a id="a-Dd"></a>入诸法相；<a id="a-De"></a>知一切法无作、<a id="a-Df"></a>无能，<a id="a-Dg"></a>入诸行相。<a id="a-Dh"></a>是菩萨摩诃萨成就如是方便善巧，<a id="a-Di"></a>恒时增长殊胜善根；<a id="a-Dj"></a>由胜善根常增长故，<a id="a-Dk"></a>行三十七菩提分法。<a id="a-Dl"></a>虽行如是菩提分法，<a id="a-Dm"></a>而超声闻及独觉地，<a id="a-Dn"></a>证入菩萨正性离生。<a id="a-Do"></a>善现，<a id="a-Dp"></a>是名菩萨摩诃萨无生法忍。</p>
  <p id="aDq">“复次，<a id="a-Dr"></a>善现，<a id="a-Ds"></a>若菩萨摩诃萨修行般若波罗蜜多时，<a id="a-Dt"></a>以一切智智相应作意，<a id="a-Du"></a>虽得自在顺逆入出八解脱定，<a id="a-Dv"></a>亦得自在顺逆入出八胜处定，<a id="a-Dw"></a>亦得自在顺逆入出九次第定，<a id="a-Dx"></a>亦得自在顺逆入出十遍处定，<a id="a-Dy"></a>亦能修习四圣谛观，<a id="a-Dz"></a>自在入出三摩地门、<a id="a-E0"></a>陀罗尼门、<a id="a-E1"></a>三解脱门，<a id="a-E2"></a>而能成就方便善巧，<a id="a-E3"></a>不取预流果，<a id="a-E4"></a>亦不取一来、<a id="a-E5"></a>不还、<a id="a-E6"></a>阿罗汉果、<a id="a-E7"></a>独觉菩提。<a id="a-E8"></a>何以故？<a id="a-E9"></a>善现，<a id="a-EA"></a>是菩萨摩诃萨观一切法自相皆空，<a id="a-EB"></a>无起、<a id="a-EC"></a>无成、<a id="a-ED"></a>无转、<a id="a-EE"></a>无灭，<a id="a-EF"></a>入诸法相；<a id="a-EG"></a>知一切法无作、<a id="a-EH"></a>无能，<a id="a-EI"></a>入诸行相。<a id="a-EJ"></a>是菩萨摩诃萨成就如是方便善巧，<a id="a-EK"></a>恒时增长殊胜善根；<a id="a-EL"></a>由胜善根常增长故，<a id="a-EM"></a>能行八解脱定、<a id="a-EN"></a>八胜处定、<a id="a-EO"></a>九次第定、<a id="a-EP"></a>十遍处定、<a id="a-EQ"></a>四圣谛观、<a id="a-ER"></a>三摩地门、<a id="a-ES"></a>陀罗尼门、<a id="a-ET"></a>三解脱门。<a id="a-EU"></a>虽能行八解脱定乃至三解脱门，<a id="a-EV"></a>而超声闻及独觉地，<a id="a-EW"></a>证入菩萨不退转位。<a id="a-EX"></a>善现，<a id="a-EY"></a>是名菩萨摩诃萨无生法受记忍。</p>
  <p id="aEZ">“复次，<a id="a-Ea"></a>善现，<a id="a-Eb"></a>若菩萨摩诃萨修行般若波罗蜜多时，<a id="a-Ec"></a>以一切智智相应作意，<a id="a-Ed"></a>学佛十力、<a id="a-Ee"></a>四无所畏、<a id="a-Ef"></a>四无礙解、<a id="a-Eg"></a>十八佛不共法、<a id="a-Eh"></a>大慈、<a id="a-Ei"></a>大悲、<a id="a-Ej"></a>大喜、<a id="a-Ek"></a>大舍、<a id="a-El"></a>无忘失法、<a id="a-Em"></a>恒住舍性、<a id="a-En"></a>一切智、<a id="a-Eo"></a>道相智、<a id="a-Ep"></a>一切相智、<a id="a-Eq"></a>五眼、<a id="a-Er"></a>六神通，<a id="a-Es"></a>乃至未具成熟有情、<a id="a-Et"></a>严净佛土，<a id="a-Eu"></a>且未证得一切智智。<a id="a-Ev"></a>何以故？<a id="a-Ew"></a>善现，<a id="a-Ex"></a>是菩萨摩诃萨观一切法自相皆空，<a id="a-Ey"></a>无起、<a id="a-Ez"></a>无成、<a id="a-F0"></a>无转、<a id="a-F1"></a>无灭，<a id="a-F2"></a>入诸法相；<a id="a-F3"></a>知一切法无作、<a id="a-F4"></a>无能，<a id="a-F5"></a>入诸行相。<a id="a-F6"></a>是菩萨摩诃萨成就如是方便善巧，<a id="a-F7"></a>恒时增长殊胜善根；<a id="a-F8"></a>由胜善根常增长故，<a id="a-F9"></a>能行佛十力、<a id="a-FA"></a>四无所畏、<a id="a-FB"></a>四无礙解、<a id="a-FC"></a>十八佛不共法、<a id="a-FD"></a>大慈、<a id="a-FE"></a>大悲、<a id="a-FF"></a>大喜、<a id="a-FG"></a>大舍、<a id="a-FH"></a>无忘失法、<a id="a-FI"></a>恒住舍性、<a id="a-FJ"></a>一切智、<a id="a-FK"></a>道相智、<a id="a-FL"></a>一切相智、<a id="a-FM"></a>五眼、<a id="a-FN"></a>六神通；<a id="a-FO"></a>由能行佛十力乃至六神通故，<a id="a-FP"></a>便能圆满成熟有情、<a id="a-FQ"></a>严净佛土，<a id="a-FR"></a>渐次证得一切智智。</p>
  <p id="aFS">“善现，<a id="a-FT"></a>如是名为方便善巧，<a id="a-FU"></a>若菩萨摩诃萨成就如是方便善巧，<a id="a-FV"></a>诸有所为定能证得一切智智。<a id="a-FW"></a>善现，<a id="a-FX"></a>如是方便善巧，<a id="a-FY"></a>皆由般若波罗蜜多而得成就。<a id="a-FZ"></a>是故，<a id="a-Fa"></a>善现，<a id="a-Fb"></a>诸菩萨摩诃萨应行般若波罗蜜多，<a id="a-Fc"></a>诸有所为不求果报。<a id="a-Fd"></a>”</p>
  <p data-pb></p>
  <h2 id="aFe">初分遍学道品第六十四之一</h2>
  <p id="aFf">尔时，<a id="a-Fg"></a>具寿善现白佛言：<a id="a-Fh"></a>“世尊，<a id="a-Fi"></a>诸菩萨摩诃萨具最胜觉，<a id="a-Fj"></a>虽能受行如是深法，<a id="a-Fk"></a>而能于中不求果报。<a id="a-Fl"></a>”</p>
  <p id="aFm">佛言：<a id="a-Fn"></a>“善现，<a id="a-Fo"></a>如是，<a id="a-Fp"></a>如是，<a id="a-Fq"></a>如汝所说，<a id="a-Fr"></a>诸菩萨摩诃萨具最胜觉，<a id="a-Fs"></a>虽能受行如是深法，<a id="a-Ft"></a>而于其中不求果报。<a id="a-Fu"></a>何以故？<a id="a-Fv"></a>善现，<a id="a-Fw"></a>诸菩萨摩诃萨于自性无动故。<a id="a-Fx"></a>”</p>
  <p id="aFy">具寿善现复白佛言：<a id="a-Fz"></a>“世尊，<a id="a-G0"></a>诸菩萨摩诃萨能于何等自性无动？<a id="a-G1"></a>”</p>
  <p id="aG2">佛言：<a id="a-G3"></a>“善现，<a id="a-G4"></a>诸菩萨摩诃萨能于无性自性无动。<a id="a-G5"></a>”</p>
  <p id="aG6">“世尊，<a id="a-G7"></a>诸菩萨摩诃萨能于何等诸法无性自性无动？<a id="a-G8"></a>”</p>
  <p id="aG9">“善现，<a id="a-GA"></a>诸菩萨摩诃萨能于色无性自性无动，<a id="a-GB"></a>能于受、<a id="a-GC"></a>想、<a id="a-GD"></a>行、<a id="a-GE"></a>识无性自性无动；<a id="a-GF"></a>能于眼处无性自性无动，<a id="a-GG"></a>能于耳、<a id="a-GH"></a>鼻、<a id="a-GI"></a>舌、<a id="a-GJ"></a>身、<a id="a-GK"></a>意处无性自性无动；<a id="a-GL"></a>能于色处无性自性无动，<a id="a-GM"></a>能于声、<a id="a-GN"></a>香、<a id="a-GO"></a>味、<a id="a-GP"></a>触、<a id="a-GQ"></a>法处无性自性无动；<a id="a-GR"></a>能于眼界无性自性无动，<a id="a-GS"></a>能于耳、<a id="a-GT"></a>鼻、<a id="a-GU"></a>舌、<a id="a-GV"></a>身、<a id="a-GW"></a>意界无性自性无动；<a id="a-GX"></a>能于色界无性自性无动，<a id="a-GY"></a>能于声、<a id="a-GZ"></a>香、<a id="a-Ga"></a>味、<a id="a-Gb"></a>触、<a id="a-Gc"></a>法界无性自性无动；<a id="a-Gd"></a>能于眼识界无性自性无动，<a id="a-Ge"></a>能于耳、<a id="a-Gf"></a>鼻、<a id="a-Gg"></a>舌、<a id="a-Gh"></a>身、<a id="a-Gi"></a>意识界无性自性无动，<a id="a-Gj"></a>能于眼触无性自性无动，<a id="a-Gk"></a>能于耳、<a id="a-Gl"></a>鼻、<a id="a-Gm"></a>舌、<a id="a-Gn"></a>身、<a id="a-Go"></a>意触无性自性无动；<a id="a-Gp"></a>能于眼触为缘所生诸受无性自性无动，<a id="a-Gq"></a>能于耳、<a id="a-Gr"></a>鼻、<a id="a-Gs"></a>舌、<a id="a-Gt"></a>身、<a id="a-Gu"></a>意触为缘所生诸受无性自性无动；<a id="a-Gv"></a>能于地界无性自性无动，<a id="a-Gw"></a>能于水、<a id="a-Gx"></a>火、<a id="a-Gy"></a>风、<a id="a-Gz"></a>空、<a id="a-H0"></a>识界无性自性无动；<a id="a-H1"></a>能于无明无性自性无动，<a id="a-H2"></a>能于行、<a id="a-H3"></a>识、<a id="a-H4"></a>名色、<a id="a-H5"></a>六处、<a id="a-H6"></a>触、<a id="a-H7"></a>受、<a id="a-H8"></a>爱、<a id="a-H9"></a>取、<a id="a-HA"></a>有、<a id="a-HB"></a>生、<a id="a-HC"></a>老死愁叹苦忧恼无性自性无动；<a id="a-HD"></a>能于布施波罗蜜多无性自性无动，<a id="a-HE"></a>能于净戒、<a id="a-HF"></a>安忍、<a id="a-HG"></a>精进、<a id="a-HH"></a>静虑、<a id="a-HI"></a>般若波罗蜜多无性自性无动；<a id="a-HJ"></a>能于内空无性自性无动，<a id="a-HK"></a>能于外空、<a id="a-HL"></a>内外空、<a id="a-HM"></a>空空、<a id="a-HN"></a>大空、<a id="a-HO"></a>胜义空、<a id="a-HP"></a>有为空、<a id="a-HQ"></a>无为空、<a id="a-HR"></a>毕竟空、<a id="a-HS"></a>无际空、<a id="a-HT"></a>散空、<a id="a-HU"></a>无变异空、<a id="a-HV"></a>本性空、<a id="a-HW"></a>自相空、<a id="a-HX"></a>共相空、<a id="a-HY"></a>一切法空、<a id="a-HZ"></a>不可得空、<a id="a-Ha"></a>无性空、<a id="a-Hb"></a>自性空、<a id="a-Hc"></a>无性自性空无性自性无动；<a id="a-Hd"></a>能于四静虑无性自性无动，<a id="a-He"></a>能于四无量、<a id="a-Hf"></a>四无色定无性自性无动；<a id="a-Hg"></a>能于四念住无性自性无动，<a id="a-Hh"></a>能于四正断、<a id="a-Hi"></a>四神足、<a id="a-Hj"></a>五根、<a id="a-Hk"></a>五力、<a id="a-Hl"></a>七等觉支、<a id="a-Hm"></a>八圣道支无性自性无动；<a id="a-Hn"></a>能于空解脱门无性自性无动，<a id="a-Ho"></a>能于无相、<a id="a-Hp"></a>无愿解脱门无性自性无动；<a id="a-Hq"></a>能于苦圣谛无性自性无动，<a id="a-Hr"></a>能于集、<a id="a-Hs"></a>灭、<a id="a-Ht"></a>道圣谛无性自性无动；<a id="a-Hu"></a>能于八解脱无性自性无动，<a id="a-Hv"></a>能于八胜处、<a id="a-Hw"></a>九次第定、<a id="a-Hx"></a>十遍处无性自性无动；<a id="a-Hy"></a>能于一切三摩地门无性自性无动，<a id="a-Hz"></a>能于一切陀罗尼门无性自性无动；<a id="a-I0"></a>能于菩萨十地无性自性无动；<a id="a-I1"></a>能于五眼无性自性无动，<a id="a-I2"></a>能于六神通无性自性无动；<a id="a-I3"></a>能于佛十力无性自性无动，<a id="a-I4"></a>能于四无所畏、<a id="a-I5"></a>四无礙解、<a id="a-I6"></a>十八佛不共法无性自性无动；<a id="a-I7"></a>能于大慈无性自性无动，<a id="a-I8"></a>能于大悲、<a id="a-I9"></a>大喜、<a id="a-IA"></a>大舍无性自性无动；<a id="a-IB"></a>能于无忘失法无性自性无动，<a id="a-IC"></a>能于恒住舍性无性自性无动；<a id="a-ID"></a>能于一切智无性自性无动，<a id="a-IE"></a>能于道相智、<a id="a-IF"></a>一切相智无性自性无动；<a id="a-IG"></a>能于预流果无性自性无动，<a id="a-IH"></a>能于一来、<a id="a-II"></a>不还、<a id="a-IJ"></a>阿罗汉果无性自性无动；<a id="a-IK"></a>能于独觉菩提无性自性无动；<a id="a-IL"></a>能于一切菩萨摩诃萨行无性自性无动；<a id="a-IM"></a>能于诸佛无上正等菩提无性自性无动。</p>
  <p id="aIN">“何以故？<a id="a-IO"></a>善现，<a id="a-IP"></a>诸法自性即是无性，<a id="a-IQ"></a>无性不能现证无性。<a id="a-IR"></a>”</p>
 </body>
</html>