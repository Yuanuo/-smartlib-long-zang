<!doctype html>
<html id="z3IBT6s9M" data-ver="1103">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百七十五</h1>
  <h2 id="a2">第七曼殊室利分之二</h2>
  <p id="a3">尔时，<a id="a-4"></a>舍利子白佛言：<a id="a-5"></a>“世尊，<a id="a-6"></a>曼殊室利不可思议。<a id="a-7"></a>所以者何？<a id="a-8"></a>曼殊室利所说法相不可思议。<a id="a-9"></a>”</p>
  <p id="aA">佛告曼殊室利童子：<a id="a-B"></a>“汝之所说实难思议，<a id="a-C"></a>诚如具寿舍利子说。<a id="a-D"></a>”</p>
  <p id="aE">曼殊室利即白佛言：<a id="a-F"></a>“我所说法不可说可思议，<a id="a-G"></a>亦不可说不可思议。<a id="a-H"></a>所以者何？<a id="a-I"></a>不可思议、<a id="a-J"></a>可思议性俱无所有，<a id="a-K"></a>但有音声，<a id="a-L"></a>一切音声亦不可说不可思议、<a id="a-M"></a>可思议性，<a id="a-N"></a>以一切法自性离故。<a id="a-O"></a>作是说者，<a id="a-P"></a>乃名为说不可思议。<a id="a-Q"></a>”</p>
  <p id="aR">佛告曼殊室利童子：<a id="a-S"></a>“汝今现入不可思议三摩地耶？<a id="a-T"></a>”</p>
  <p id="aU">曼殊室利白言：<a id="a-V"></a>“世尊，<a id="a-W"></a>我不现入此三摩地。<a id="a-X"></a>所以者何？<a id="a-Y"></a>我都不见此三摩地性异于我，<a id="a-Z"></a>不见有心能思惟我及此定故。<a id="a-a"></a>不可思议三摩地者，<a id="a-b"></a>心、<a id="a-c"></a>非心性俱不能入，<a id="a-d"></a>云何可言我入此定？</p>
  <p id="ae">“复次，<a id="a-f"></a>世尊，<a id="a-g"></a>我昔初学作意现入此三摩地，<a id="a-h"></a>非于今时复更作意现入此定。<a id="a-i"></a>如善射夫初学射业，<a id="a-j"></a>注心粗的方乃发箭，<a id="a-k"></a>久习成就能射毛端，<a id="a-l"></a>不复注心在彼粗的，<a id="a-m"></a>随所欲射发箭便中；<a id="a-n"></a>如是我先初学定位，<a id="a-o"></a>要先系念在不思议，<a id="a-p"></a>然后乃能现入此定，<a id="a-q"></a>久习成就，<a id="a-r"></a>于此定中不复系心任运能住。<a id="a-s"></a>所以者何？<a id="a-t"></a>我于诸定已得善巧，<a id="a-u"></a>任运入出不复作意。<a id="a-v"></a>”</p>
  <p id="aw">时，<a id="a-x"></a>舍利子便白佛言：<a id="a-y"></a>“观此曼殊室利童子未可保信。<a id="a-z"></a>所以者何？<a id="a-10"></a>于此定中似不恒住，<a id="a-11"></a>然无余定微妙寂静同此定者。<a id="a-12"></a>”</p>
  <p id="a13">曼殊室利便白具寿舍利子言：<a id="a-14"></a>“大德，<a id="a-15"></a>宁知更无余定寂静同此？<a id="a-16"></a>”</p>
  <p id="a17">舍利子言：<a id="a-18"></a>“岂更有定寂静同此？<a id="a-19"></a>”</p>
  <p id="a1A">曼殊室利报言：<a id="a-1B"></a>“大德，<a id="a-1C"></a>若此可得，<a id="a-1D"></a>可言余定寂静同此，<a id="a-1E"></a>然不可得。<a id="a-1F"></a>”</p>
  <p id="a1G">舍利子言：<a id="a-1H"></a>“曼殊室利，<a id="a-1I"></a>岂今此定亦不可得？<a id="a-1J"></a>”</p>
  <p id="a1K">“大德，<a id="a-1L"></a>此定实不可得。<a id="a-1M"></a>所以者何？<a id="a-1N"></a>谓一切定，<a id="a-1O"></a>可思议者有相可得，<a id="a-1P"></a>不思议者无相可得，<a id="a-1Q"></a>此定既曰不可思议，<a id="a-1R"></a>是故定应实不可得。<a id="a-1S"></a>又，<a id="a-1T"></a>舍利子，<a id="a-1U"></a>不思议定，<a id="a-1V"></a>一切有情无不得者。<a id="a-1W"></a>所以者何？<a id="a-1X"></a>一切心性皆离心性，<a id="a-1Y"></a>离心性者皆即名为不思议定，<a id="a-1Z"></a>故有情类无不得者。<a id="a-1a"></a>”</p>
  <p id="a1b">佛赞曼殊室利童子：<a id="a-1c"></a>“善哉！<a id="a-1d"></a>善哉！<a id="a-1e"></a>曼殊室利，<a id="a-1f"></a>汝于过去无量佛所多植善根、<a id="a-1g"></a>久发大愿，<a id="a-1h"></a>所修梵行皆依无得，<a id="a-1i"></a>发言皆说甚深义处。<a id="a-1j"></a>曼殊室利，<a id="a-1k"></a>汝岂不以住深般若波罗蜜多能一切时说甚深义？<a id="a-1l"></a>”</p>
  <p id="a1m">曼殊室利即白佛言：<a id="a-1n"></a>“若我由住甚深般若波罗蜜多能如是说，<a id="a-1o"></a>便住我想及住有想能如是说，<a id="a-1p"></a>若住我想及住有想能如是说，<a id="a-1q"></a>则深般若波罗蜜多亦有所住，<a id="a-1r"></a>若深般若波罗蜜多有所住者，<a id="a-1s"></a>则深般若波罗蜜多亦以我想及以有想为所住处，<a id="a-1t"></a>然深般若波罗蜜多远离二想、<a id="a-1u"></a>住无所住。<a id="a-1v"></a>如诸佛住微妙寂静，<a id="a-1w"></a>无起、<a id="a-1x"></a>无作、<a id="a-1y"></a>无动、<a id="a-1z"></a>无转以为所住；<a id="a-20"></a>甚深般若波罗蜜多不住有法、<a id="a-21"></a>不住无法，<a id="a-22"></a>故此所住不可思议。<a id="a-23"></a>甚深般若波罗蜜多于一切法皆不现行，<a id="a-24"></a>甚深般若波罗蜜多当知即是不思议界，<a id="a-25"></a>不思议界即是法界，<a id="a-26"></a>法界即是不现行界，<a id="a-27"></a>不现行界当知即是不思议界，<a id="a-28"></a>不思议界当知即是甚深般若波罗蜜多。<a id="a-29"></a>甚深般若波罗蜜多、<a id="a-2A"></a>我界、<a id="a-2B"></a>法界无二无别，<a id="a-2C"></a>无二无别即是法界，<a id="a-2D"></a>法界即是不现行界，<a id="a-2E"></a>不现行界当知即是甚深般若波罗蜜多，<a id="a-2F"></a>甚深般若波罗蜜多当知即是不思议界，<a id="a-2G"></a>不思议界当知即是不现行界，<a id="a-2H"></a>不现行界当知即是无所有界，<a id="a-2I"></a>无所有界当知即是无生灭界，<a id="a-2J"></a>无生灭界当知即是不思议界，<a id="a-2K"></a>不思议界与如来界、<a id="a-2L"></a>我界、<a id="a-2M"></a>法界无二无别。</p>
  <p id="a2N">“是故，<a id="a-2O"></a>世尊，<a id="a-2P"></a>若能如是修行般若波罗蜜多，<a id="a-2Q"></a>于大菩提更不求证。<a id="a-2R"></a>何以故？<a id="a-2S"></a>甚深般若波罗蜜多即菩提故。<a id="a-2T"></a>世尊，<a id="a-2U"></a>若有实知我界即知无著，<a id="a-2V"></a>若知无著即知无法，<a id="a-2W"></a>若知无法即是佛智，<a id="a-2X"></a>佛智即是不思议智，<a id="a-2Y"></a>当知佛智无法可知，<a id="a-2Z"></a>名不知法。<a id="a-2a"></a>所以者何？<a id="a-2b"></a>此智自性都无所有，<a id="a-2c"></a>无所有法云何能于真法界转？<a id="a-2d"></a>此智自性既无所有即无所著，<a id="a-2e"></a>若无所著即体非智，<a id="a-2f"></a>若体非智即无境界，<a id="a-2g"></a>若无境界即无所依，<a id="a-2h"></a>若无所依即无所住，<a id="a-2i"></a>若无所住即无生灭，<a id="a-2j"></a>若无生灭即不可得，<a id="a-2k"></a>若不可得即无所趣，<a id="a-2l"></a>既无所趣，<a id="a-2m"></a>此智不能作诸功德，<a id="a-2n"></a>亦复不能作非功德。<a id="a-2o"></a>所以者何？<a id="a-2p"></a>此无思虑我作功德、<a id="a-2q"></a>作非功德。<a id="a-2r"></a>无思虑智不可思议，<a id="a-2s"></a>不可思议即是佛智，<a id="a-2t"></a>是故此智于一切法无取不取，<a id="a-2u"></a>亦非前际中际后际、<a id="a-2v"></a>非先已生非先未生，<a id="a-2w"></a>无出无没、<a id="a-2x"></a>非常非断，<a id="a-2y"></a>更无余智类此智者。<a id="a-2z"></a>由是此智不可思议，<a id="a-30"></a>同于虚空不可比类，<a id="a-31"></a>无此无彼、<a id="a-32"></a>非好非丑；<a id="a-33"></a>既无余智类此可得，<a id="a-34"></a>是故此智无等、<a id="a-35"></a>不等，<a id="a-36"></a>由此故名无等等智；<a id="a-37"></a>又无余智对此可得，<a id="a-38"></a>是故此智无对、<a id="a-39"></a>不对，<a id="a-3A"></a>由此故名无对对智。<a id="a-3B"></a>”</p>
  <p id="a3C">佛告曼殊室利童子：<a id="a-3D"></a>“如是妙智不可动耶？<a id="a-3E"></a>”</p>
  <p id="a3F">曼殊室利白言：<a id="a-3G"></a>“世尊，<a id="a-3H"></a>如是妙智性不可动。<a id="a-3I"></a>如锻金师烧炼金璞，<a id="a-3J"></a>既得精熟秤量无动；<a id="a-3K"></a>此智亦尔，<a id="a-3L"></a>久修成熟，<a id="a-3M"></a>无作无证、<a id="a-3N"></a>无生无尽、<a id="a-3O"></a>无起无没，<a id="a-3P"></a>安固不动。<a id="a-3Q"></a>”</p>
  <p id="a3R">佛告曼殊室利童子：<a id="a-3S"></a>“谁能信解如是妙智？<a id="a-3T"></a>”</p>
  <p id="a3U">曼殊室利白言：<a id="a-3V"></a>“世尊，<a id="a-3W"></a>若能不行般涅槃法，<a id="a-3X"></a>于生死法亦能不行，<a id="a-3Y"></a>于萨迦耶行寂灭行，<a id="a-3Z"></a>于般涅槃行无动行。<a id="a-3a"></a>不断贪欲、<a id="a-3b"></a>嗔恚、<a id="a-3c"></a>愚痴，<a id="a-3d"></a>亦非不断。<a id="a-3e"></a>所以者何？<a id="a-3f"></a>如是三毒自性远离，<a id="a-3g"></a>非尽不尽；<a id="a-3h"></a>于生死法不起不堕，<a id="a-3i"></a>于诸圣道不离不修。<a id="a-3j"></a>彼于此智能深信解。<a id="a-3k"></a>”</p>
  <p id="a3l">佛赞曼殊室利童子：<a id="a-3m"></a>“善哉！<a id="a-3n"></a>善哉！<a id="a-3o"></a>善说此事。<a id="a-3p"></a>”</p>
  <p id="a3q">尔时，<a id="a-3r"></a>具寿大迦葉波前白佛言：<a id="a-3s"></a>“当来之世，<a id="a-3t"></a>谁能于此法毗奈耶甚深义趣信解修学？<a id="a-3u"></a>”</p>
  <p id="a3v">佛告具寿大迦葉波：<a id="a-3w"></a>“今此会中苾蒭等众，<a id="a-3x"></a>当来之世，<a id="a-3y"></a>于此所说法毗奈耶甚深义趣，<a id="a-3z"></a>能生信解听受修学，<a id="a-40"></a>亦能为他演说流布。<a id="a-41"></a>如大长者失无价珠，<a id="a-42"></a>苦恼缠心愁忧不乐，<a id="a-43"></a>后时还得踊跃欢喜。<a id="a-44"></a>今此会中苾蒭等众亦复如是，<a id="a-45"></a>闻深般若波罗蜜多信解修学，<a id="a-46"></a>后不闻说如是法门，<a id="a-47"></a>苦恼缠心愁忧不乐，<a id="a-48"></a>咸作是念：<a id="a-49"></a>‘我等何时当更得闻如是深法？<a id="a-4A"></a>’后时若得闻此法门，<a id="a-4B"></a>踊跃欢喜复作是念：<a id="a-4C"></a>‘我今得闻如是经典，<a id="a-4D"></a>即为见佛亲近供养。<a id="a-4E"></a>’如圆生树胞初出时，<a id="a-4F"></a>三十三天踊跃欢喜：<a id="a-4G"></a>‘此树不久华必开敷、<a id="a-4H"></a>香气氛氲，<a id="a-4I"></a>我等游集。<a id="a-4J"></a>’苾蒭等众亦复如是，<a id="a-4K"></a>闻深般若波罗蜜多，<a id="a-4L"></a>信受修行应生欢喜，<a id="a-4M"></a>一切佛法不久开敷。</p>
  <p id="a4N">“饮光当知，<a id="a-4O"></a>未来之世苾蒭等众若闻如是甚深般若波罗蜜多，<a id="a-4P"></a>信解修行心不沉没，<a id="a-4Q"></a>必于此会已得听闻，<a id="a-4R"></a>欢喜受持、<a id="a-4S"></a>演说流布，<a id="a-4T"></a>当知彼类由闻是法，<a id="a-4U"></a>欢喜踊跃信受修行，<a id="a-4V"></a>不久开敷一切佛法。<a id="a-4W"></a>如来灭后，<a id="a-4X"></a>若有受持、<a id="a-4Y"></a>演说、<a id="a-4Z"></a>流布此经典者，<a id="a-4a"></a>当知皆是佛威神力之所加护令彼事成。</p>
  <p id="a4b">“饮光当知，<a id="a-4c"></a>若有闻是甚深般若波罗蜜多欢喜受持，<a id="a-4d"></a>彼于过去无量佛所多植善根，<a id="a-4e"></a>已得听闻，<a id="a-4f"></a>非适今也！<a id="a-4g"></a>如穿珠者，<a id="a-4h"></a>忽然遇得无价末尼，<a id="a-4i"></a>生大欢喜，<a id="a-4j"></a>当知彼类曾见此珠，<a id="a-4k"></a>故生欢喜，<a id="a-4l"></a>非今创见。<a id="a-4m"></a>如是当来诸苾蒭等，<a id="a-4n"></a>深心爱乐听闻正法，<a id="a-4o"></a>忽遇般若波罗蜜多，<a id="a-4p"></a>欢喜听闻、<a id="a-4q"></a>信受、<a id="a-4r"></a>修学，<a id="a-4s"></a>当知彼类已于往昔无量佛所曾闻是经，<a id="a-4t"></a>非于今时创闻能尔。</p>
  <p id="a4u">“饮光当知，<a id="a-4v"></a>若善男子、<a id="a-4w"></a>善女人等，<a id="a-4x"></a>闻妙吉祥所说般若波罗蜜多，<a id="a-4y"></a>欢喜踊跃、<a id="a-4z"></a>乐闻无厌，<a id="a-50"></a>数复殷勤重请演说，<a id="a-51"></a>是善男子、<a id="a-52"></a>善女人等，<a id="a-53"></a>过去已从曼殊室利闻说般若波罗蜜多欢喜受持、<a id="a-54"></a>信解、<a id="a-55"></a>修学，<a id="a-56"></a>亦曾亲近曼殊室利供养恭敬，<a id="a-57"></a>故能如是。<a id="a-58"></a>譬如有人遇入城邑，<a id="a-59"></a>其中一切园林、<a id="a-5A"></a>池沼、<a id="a-5B"></a>舍宅、<a id="a-5C"></a>人物无不悉见；<a id="a-5D"></a>后至余处，<a id="a-5E"></a>闻人赞说此城邑中所有胜事，<a id="a-5F"></a>深生欢喜请其重说，<a id="a-5G"></a>若更得闻倍复欢喜，<a id="a-5H"></a>彼由往昔皆曾见故。<a id="a-5I"></a>如是当来诸善男子、<a id="a-5J"></a>善女人等，<a id="a-5K"></a>闻妙吉祥所说般若波罗蜜多，<a id="a-5L"></a>欢喜乐闻尝无厌足，<a id="a-5M"></a>殷勤固请重说深义，<a id="a-5N"></a>闻已赞叹倍生欢喜，<a id="a-5O"></a>当知此等皆由往昔已曾亲近曼殊室利，<a id="a-5P"></a>供养恭敬听受斯法，<a id="a-5Q"></a>故于今时能成是事。<a id="a-5R"></a>”</p>
  <p id="a5S">尔时，<a id="a-5T"></a>具寿大迦葉波便白佛言：<a id="a-5U"></a>“如来善说现在、<a id="a-5V"></a>当来善男子等闻深般若波罗蜜多，<a id="a-5W"></a>信解修行诸行、<a id="a-5X"></a>状、<a id="a-5Y"></a>相。<a id="a-5Z"></a>”</p>
  <p id="a5a">佛言：<a id="a-5b"></a>“如是，<a id="a-5c"></a>如汝所说，<a id="a-5d"></a>我已善说彼行、<a id="a-5e"></a>状、<a id="a-5f"></a>相。<a id="a-5g"></a>”</p>
  <p id="a5h">曼殊室利即白佛言：<a id="a-5i"></a>“现在、<a id="a-5j"></a>当来善男子等闻是深法诸行、<a id="a-5k"></a>状、<a id="a-5l"></a>相，<a id="a-5m"></a>当知即非诸行、<a id="a-5n"></a>状、<a id="a-5o"></a>相，<a id="a-5p"></a>以所闻法微妙寂静，<a id="a-5q"></a>诸行、<a id="a-5r"></a>状、<a id="a-5s"></a>相皆不可得，<a id="a-5t"></a>云何如来作如是说：<a id="a-5u"></a>我已善说彼行、<a id="a-5v"></a>状、<a id="a-5w"></a>相？<a id="a-5x"></a>”</p>
  <p id="a5y">佛告曼殊室利童子：<a id="a-5z"></a>“如是，<a id="a-60"></a>如是，<a id="a-61"></a>如汝所说，<a id="a-62"></a>现在、<a id="a-63"></a>当来善男子等闻是深法诸行、<a id="a-64"></a>状、<a id="a-65"></a>相，<a id="a-66"></a>彼实皆非诸行、<a id="a-67"></a>状、<a id="a-68"></a>相，<a id="a-69"></a>以所闻法微妙寂静，<a id="a-6A"></a>诸行、<a id="a-6B"></a>状、<a id="a-6C"></a>相皆不可得。<a id="a-6D"></a>然彼闻说甚深法时，<a id="a-6E"></a>欢喜受持、<a id="a-6F"></a>信解、<a id="a-6G"></a>修学，<a id="a-6H"></a>必于过去已曾得闻欢喜受行，<a id="a-6I"></a>故能如是，<a id="a-6J"></a>此行、<a id="a-6K"></a>状、<a id="a-6L"></a>相依世俗说，<a id="a-6M"></a>非胜义中有如是事。<a id="a-6N"></a>曼殊室利当知，<a id="a-6O"></a>显了甚深般若波罗蜜多，<a id="a-6P"></a>即为显了一切佛法，<a id="a-6Q"></a>通达真实不思议事。<a id="a-6R"></a>曼殊室利，<a id="a-6S"></a>我本修学菩萨行时所集善根，<a id="a-6T"></a>皆由修学甚深般若波罗蜜多方得成满；<a id="a-6U"></a>欲住菩萨不退转地，<a id="a-6V"></a>欲证无上正等菩提，<a id="a-6W"></a>亦由修学甚深般若波罗蜜多乃得成办。</p>
  <p id="a6X">“曼殊室利，<a id="a-6Y"></a>若善男子、<a id="a-6Z"></a>善女人等欲集菩萨所集善根，<a id="a-6a"></a>当学如是甚深般若波罗蜜多。<a id="a-6b"></a>曼殊室利，<a id="a-6c"></a>若善男子、<a id="a-6d"></a>善女人等欲住菩萨不退转地，<a id="a-6e"></a>当学如是甚深般若波罗蜜多。<a id="a-6f"></a>曼殊室利，<a id="a-6g"></a>若善男子、<a id="a-6h"></a>善女人等欲证无上正等菩提，<a id="a-6i"></a>当学如是甚深般若波罗蜜多。<a id="a-6j"></a>曼殊室利，<a id="a-6k"></a>若善男子、<a id="a-6l"></a>善女人等，<a id="a-6m"></a>欲善通达一切法界平等之相，<a id="a-6n"></a>当学如是甚深般若波罗蜜多。<a id="a-6o"></a>曼殊室利，<a id="a-6p"></a>若善男子、<a id="a-6q"></a>善女人等，<a id="a-6r"></a>欲善了知一切有情心行平等，<a id="a-6s"></a>当学如是甚深般若波罗蜜多。<a id="a-6t"></a>曼殊室利，<a id="a-6u"></a>若善男子、<a id="a-6v"></a>善女人等，<a id="a-6w"></a>欲疾证得一切佛法，<a id="a-6x"></a>当学如是甚深般若波罗蜜多。</p>
  <p id="a6y">“曼殊室利，<a id="a-6z"></a>若善男子、<a id="a-70"></a>善女人等，<a id="a-71"></a>欲知佛说如来不能现觉诸法秘密义趣，<a id="a-72"></a>当学如是甚深般若波罗蜜多。<a id="a-73"></a>何以故？<a id="a-74"></a>所觉诸法及能觉者不可得故。<a id="a-75"></a>曼殊室利，<a id="a-76"></a>若善男子、<a id="a-77"></a>善女人等，<a id="a-78"></a>欲知佛说如来不能证诸佛法秘密义趣，<a id="a-79"></a>当学如是甚深般若波罗蜜多。<a id="a-7A"></a>何以故？<a id="a-7B"></a>所证佛法及能证者不可得故。<a id="a-7C"></a>曼殊室利，<a id="a-7D"></a>若善男子、<a id="a-7E"></a>善女人等，<a id="a-7F"></a>欲知佛说如来不能证得无上正等菩提相好威仪无不具足秘密义趣，<a id="a-7G"></a>当学如是甚深般若波罗蜜多。<a id="a-7H"></a>何以故？<a id="a-7I"></a>所证无上正等菩提相好威仪及能证者不可得故。<a id="a-7J"></a>曼殊室利，<a id="a-7K"></a>若善男子、<a id="a-7L"></a>善女人等，<a id="a-7M"></a>欲知佛说如来不成一切功德不能化导一切有情秘密义趣，<a id="a-7N"></a>当学如是甚深般若波罗蜜多。<a id="a-7O"></a>何以故？<a id="a-7P"></a>一切功德所化有情及诸如来不可得故。<a id="a-7Q"></a>曼殊室利，<a id="a-7R"></a>若善男子、<a id="a-7S"></a>善女人等欲于诸法得无礙解，<a id="a-7T"></a>当学如是甚深般若波罗蜜多。<a id="a-7U"></a>何以故？<a id="a-7V"></a>甚深般若波罗蜜多不见诸法有少真实若净若染，<a id="a-7W"></a>生灭等故。<a id="a-7X"></a>曼殊室利，<a id="a-7Y"></a>若善男子、<a id="a-7Z"></a>善女人等，<a id="a-7a"></a>欲知诸法非去、<a id="a-7b"></a>来、<a id="a-7c"></a>今及无为相，<a id="a-7d"></a>当学如是甚深般若波罗蜜多。<a id="a-7e"></a>何以故？<a id="a-7f"></a>以真法界非去、<a id="a-7g"></a>来、<a id="a-7h"></a>今及无为故，<a id="a-7i"></a>诸法皆入真法界故。</p>
  <p id="a7j">“曼殊室利，<a id="a-7k"></a>若善男子、<a id="a-7l"></a>善女人等欲于诸法得无疑惑，<a id="a-7m"></a>当学如是甚深般若波罗蜜多。<a id="a-7n"></a>曼殊室利，<a id="a-7o"></a>若善男子、<a id="a-7p"></a>善女人等，<a id="a-7q"></a>欲能三转、<a id="a-7r"></a>十二行相无上法轮，<a id="a-7s"></a>及于其中都无执著，<a id="a-7t"></a>当学如是甚深般若波罗蜜多。<a id="a-7u"></a>曼殊室利，<a id="a-7v"></a>若善男子、<a id="a-7w"></a>善女人等，<a id="a-7x"></a>欲得慈心普覆一切，<a id="a-7y"></a>而于其中无有情想，<a id="a-7z"></a>当学如是甚深般若波罗蜜多。<a id="a-80"></a>曼殊室利，<a id="a-81"></a>若善男子、<a id="a-82"></a>善女人等，<a id="a-83"></a>欲与世间同入法性无诸诤论，<a id="a-84"></a>而于世间及诸诤论都无所得，<a id="a-85"></a>当学如是甚深般若波罗蜜多。<a id="a-86"></a>曼殊室利，<a id="a-87"></a>若善男子、<a id="a-88"></a>善女人等，<a id="a-89"></a>欲遍了达处、<a id="a-8A"></a>非处境都无挂礙，<a id="a-8B"></a>当学如是甚深般若波罗蜜多。<a id="a-8C"></a>曼殊室利，<a id="a-8D"></a>若善男子、<a id="a-8E"></a>善女人等，<a id="a-8F"></a>欲得如来力、<a id="a-8G"></a>无畏等无边佛法，<a id="a-8H"></a>当学如是甚深般若波罗蜜多。<a id="a-8I"></a>”</p>
  <p id="a8J">尔时，<a id="a-8K"></a>曼殊室利童子即白佛言：<a id="a-8L"></a>“我观如是甚深般若波罗蜜多，<a id="a-8M"></a>无相、<a id="a-8N"></a>无为，<a id="a-8O"></a>无诸功德，<a id="a-8P"></a>无生、<a id="a-8Q"></a>无灭，<a id="a-8R"></a>无力、<a id="a-8S"></a>无能，<a id="a-8T"></a>无去、<a id="a-8U"></a>无来，<a id="a-8V"></a>无入、<a id="a-8W"></a>无出，<a id="a-8X"></a>无损、<a id="a-8Y"></a>无益，<a id="a-8Z"></a>无知、<a id="a-8a"></a>无见，<a id="a-8b"></a>无体、<a id="a-8c"></a>无用，<a id="a-8d"></a>非造作者，<a id="a-8e"></a>亦不能令诸法生灭，<a id="a-8f"></a>不令诸法为一、<a id="a-8g"></a>为异，<a id="a-8h"></a>无成、<a id="a-8i"></a>无坏，<a id="a-8j"></a>非慧、<a id="a-8k"></a>非境，<a id="a-8l"></a>非异生法、<a id="a-8m"></a>非声闻法、<a id="a-8n"></a>非独觉法、<a id="a-8o"></a>非菩萨法、<a id="a-8p"></a>非如来法，<a id="a-8q"></a>非证、<a id="a-8r"></a>不证，<a id="a-8s"></a>非得、<a id="a-8t"></a>不得，<a id="a-8u"></a>非尽、<a id="a-8v"></a>不尽，<a id="a-8w"></a>不入生死、<a id="a-8x"></a>不出生死，<a id="a-8y"></a>不入涅槃、<a id="a-8z"></a>不出涅槃，<a id="a-90"></a>于诸佛法不成、<a id="a-91"></a>不坏，<a id="a-92"></a>于一切法非作、<a id="a-93"></a>不作，<a id="a-94"></a>非可思议、<a id="a-95"></a>不可思议，<a id="a-96"></a>离诸分别、<a id="a-97"></a>绝诸戏论。<a id="a-98"></a>如是般若波罗蜜多都无功德，<a id="a-99"></a>云何如来劝有情类精勤修学？<a id="a-9A"></a>”</p>
  <p id="a9B">佛告曼殊室利童子：<a id="a-9C"></a>“如是所说即是般若波罗蜜多真实功德，<a id="a-9D"></a>善男子等若如是知，<a id="a-9E"></a>此即名为真实修学甚深般若波罗蜜多。</p>
  <p id="a9F">“复次，<a id="a-9G"></a>曼殊室利童子，<a id="a-9H"></a>若菩萨摩诃萨欲学菩萨胜三摩地，<a id="a-9I"></a>欲成菩萨胜三摩地，<a id="a-9J"></a>欲住如是三摩地中，<a id="a-9K"></a>见一切佛，<a id="a-9L"></a>知佛名字，<a id="a-9M"></a>及见如是诸佛世界，<a id="a-9N"></a>能证、<a id="a-9O"></a>能说诸法实相无障、<a id="a-9P"></a>无礙，<a id="a-9Q"></a>当学如是甚深般若波罗蜜多，<a id="a-9R"></a>昼夜精勤勿生厌倦。<a id="a-9S"></a>”</p>
  <p id="a9T">曼殊室利即白佛言：<a id="a-9U"></a>“何故名为甚深般若波罗蜜多？<a id="a-9V"></a>”</p>
  <p id="a9W">佛告曼殊室利童子：<a id="a-9X"></a>“甚深般若波罗蜜多，<a id="a-9Y"></a>无相、<a id="a-9Z"></a>无名，<a id="a-9a"></a>无边、<a id="a-9b"></a>无际，<a id="a-9c"></a>无归依处，<a id="a-9d"></a>非思量境，<a id="a-9e"></a>非罪、<a id="a-9f"></a>非福，<a id="a-9g"></a>非暗、<a id="a-9h"></a>非明，<a id="a-9i"></a>如净虚空等真法界，<a id="a-9j"></a>分齐、<a id="a-9k"></a>数量都不可得。<a id="a-9l"></a>由如是等种种因缘，<a id="a-9m"></a>是故名为甚深般若波罗蜜多。</p>
  <p id="a9n">“复次，<a id="a-9o"></a>曼殊室利童子，<a id="a-9p"></a>甚深般若波罗蜜多是诸菩萨甚深行处，<a id="a-9q"></a>若诸菩萨能行是处，<a id="a-9r"></a>于诸境界悉能通达，<a id="a-9s"></a>如是行处非一切乘之所行处。<a id="a-9t"></a>所以者何？<a id="a-9u"></a>如是行处无名、<a id="a-9v"></a>无相、<a id="a-9w"></a>非所分别，<a id="a-9x"></a>是故名为非所行处。<a id="a-9y"></a>”</p>
  <p id="a9z">曼殊室利复白佛言：<a id="a-A0"></a>“诸菩萨摩诃萨修行何法，<a id="a-A1"></a>疾证无上正等菩提？<a id="a-A2"></a>”</p>
  <p id="aA3">佛告曼殊室利童子：<a id="a-A4"></a>“若菩萨摩诃萨行深般若波罗蜜多心无懈倦，<a id="a-A5"></a>疾证无上正等菩提。</p>
  <p id="aA6">“复次，<a id="a-A7"></a>曼殊室利童子，<a id="a-A8"></a>若菩萨摩诃萨能正修行一相庄严三摩地者，<a id="a-A9"></a>疾证无上正等菩提。<a id="a-AA"></a>”</p>
  <p id="aAB">曼殊室利复白佛言：<a id="a-AC"></a>“云何名为一相庄严三摩地？<a id="a-AD"></a>诸菩萨众云何修行？<a id="a-AE"></a>”</p>
  <p id="aAF">佛告曼殊室利童子：<a id="a-AG"></a>“此三摩地以法界相而为庄严，<a id="a-AH"></a>是故名为一相庄严三摩地。<a id="a-AI"></a>若菩萨摩诃萨欲入如是胜三摩地，<a id="a-AJ"></a>先应听闻、<a id="a-AK"></a>请问、<a id="a-AL"></a>修学甚深般若波罗蜜多，<a id="a-AM"></a>然后能入此三摩地。<a id="a-AN"></a>曼殊室利，<a id="a-AO"></a>若菩萨摩诃萨不动法界，<a id="a-AP"></a>知真法界不应动摇、<a id="a-AQ"></a>不可思议、<a id="a-AR"></a>不可戏论，<a id="a-AS"></a>如是能入一相庄严三摩地。<a id="a-AT"></a>曼殊室利，<a id="a-AU"></a>若善男子、<a id="a-AV"></a>善女人等欲入如是三摩地者，<a id="a-AW"></a>应处空闲离诸喧杂，<a id="a-AX"></a>结跏趺坐不思众相，<a id="a-AY"></a>为欲利乐一切有情，<a id="a-AZ"></a>于一如来专心系念，<a id="a-Aa"></a>审取名字、<a id="a-Ab"></a>善想容仪，<a id="a-Ac"></a>随所在方端身正向。<a id="a-Ad"></a>相续系念此一如来，<a id="a-Ae"></a>即为普观三世诸佛。<a id="a-Af"></a>所以者何？<a id="a-Ag"></a>曼殊室利，<a id="a-Ah"></a>一佛所有无量无边功德辩才等一切佛，<a id="a-Ai"></a>三世诸佛乘一真如证大菩提无差别故。</p>
  <p id="aAj">“曼殊室利，<a id="a-Ak"></a>若善男子、<a id="a-Al"></a>善女人等精勤修学，<a id="a-Am"></a>得入如是一相庄严三摩地者，<a id="a-An"></a>普能了达无量无边殑伽沙等诸佛法界无差别相，<a id="a-Ao"></a>亦能总持无量无数殑伽沙等诸佛、<a id="a-Ap"></a>菩萨已转、<a id="a-Aq"></a>未转无上法轮。<a id="a-Ar"></a>如阿难陀多闻智慧，<a id="a-As"></a>于诸佛教得念总持，<a id="a-At"></a>声闻众中虽最为胜，<a id="a-Au"></a>而所持教犹有分限。<a id="a-Av"></a>若得如是一相庄严三摩地者，<a id="a-Aw"></a>多闻智慧、<a id="a-Ax"></a>念总持力不可思议，<a id="a-Ay"></a>普能受持无量无数殑伽沙等诸佛、<a id="a-Az"></a>菩萨无上法轮，<a id="a-B0"></a>一一法门皆能了达甚深义趣，<a id="a-B1"></a>宣说开示，<a id="a-B2"></a>辩才无尽，<a id="a-B3"></a>胜阿难陀多百千倍。<a id="a-B4"></a>”</p>
  <p id="aB5">曼殊室利即白佛言：<a id="a-B6"></a>“彼菩萨乘善男子等，<a id="a-B7"></a>云何得此三摩地时便获无边功德胜利？<a id="a-B8"></a>”</p>
  <p id="aB9">佛言：<a id="a-BA"></a>“童子，<a id="a-BB"></a>彼菩萨乘善男子等，<a id="a-BC"></a>精勤修学一相庄严三摩地者，<a id="a-BD"></a>常作是念：<a id="a-BE"></a>‘我当云何能普通达诸佛法界，<a id="a-BF"></a>受持一切无上法轮，<a id="a-BG"></a>与诸有情作大饶益？<a id="a-BH"></a>’由斯得此三摩地时，<a id="a-BI"></a>便获无边功德胜利。<a id="a-BJ"></a>曼殊室利，<a id="a-BK"></a>彼菩萨乘善男子等，<a id="a-BL"></a>先闻如是一相庄严三摩地功德，<a id="a-BM"></a>发勤精进系念思惟，<a id="a-BN"></a>如如思惟此定功德，<a id="a-BO"></a>如是如是功德相现；<a id="a-BP"></a>既见此相如先所闻，<a id="a-BQ"></a>深生欢喜转勤修习，<a id="a-BR"></a>渐次得入此三摩地，<a id="a-BS"></a>功德胜利不可思议。<a id="a-BT"></a>若诸有情毁谤正法，<a id="a-BU"></a>不信善恶，<a id="a-BV"></a>业障重者，<a id="a-BW"></a>彼于此定不能证得。</p>
  <p id="aBX">“曼殊室利，<a id="a-BY"></a>譬如有人遇得宝珠，<a id="a-BZ"></a>示治宝者言：<a id="a-Ba"></a>‘我此宝价值无量，<a id="a-Bb"></a>然其形色未甚光鲜，<a id="a-Bc"></a>汝当为我如法磨莹，<a id="a-Bd"></a>但令鲜净勿坏形色。<a id="a-Be"></a>’其治宝者随彼所言，<a id="a-Bf"></a>依法专心如如磨莹，<a id="a-Bg"></a>如是如是光色渐发，<a id="a-Bh"></a>乃至究竟映彻表里，<a id="a-Bi"></a>既修治已价值无量。<a id="a-Bj"></a>曼殊室利，<a id="a-Bk"></a>彼菩萨乘善男子等，<a id="a-Bl"></a>渐次修学此三摩地亦复如是，<a id="a-Bm"></a>乃至得此三摩地时，<a id="a-Bn"></a>便获无边功德胜利。<a id="a-Bo"></a>曼殊室利，<a id="a-Bp"></a>譬如日轮普放光明作大饶益，<a id="a-Bq"></a>如是若得一相庄严三摩地时，<a id="a-Br"></a>普照法界，<a id="a-Bs"></a>亦能了达一切法门，<a id="a-Bt"></a>为诸有情作大饶益，<a id="a-Bu"></a>功德胜利不可思议。</p>
  <p id="aBv">“曼殊室利，<a id="a-Bw"></a>如我所说种种法门皆同一味，<a id="a-Bx"></a>谓远离味、<a id="a-By"></a>解脱味、<a id="a-Bz"></a>寂灭味，<a id="a-C0"></a>无所乖违。<a id="a-C1"></a>彼菩萨乘善男子等，<a id="a-C2"></a>若得如是三摩地时，<a id="a-C3"></a>所演法门亦同一味，<a id="a-C4"></a>谓远离味、<a id="a-C5"></a>解脱味、<a id="a-C6"></a>寂灭味，<a id="a-C7"></a>无所乖违。<a id="a-C8"></a>彼菩萨乘善男子等，<a id="a-C9"></a>若得如是三摩地时，<a id="a-CA"></a>随演法门辩说无尽，<a id="a-CB"></a>速能成满菩提分法。<a id="a-CC"></a>是故，<a id="a-CD"></a>曼殊室利童子，<a id="a-CE"></a>若菩萨摩诃萨能正修行一相庄严三摩地者，<a id="a-CF"></a>疾证无上正等菩提。</p>
  <p id="aCG">“复次，<a id="a-CH"></a>曼殊室利童子，<a id="a-CI"></a>若菩萨摩诃萨不见法界种种差别及一相者，<a id="a-CJ"></a>疾证无上正等菩提。<a id="a-CK"></a>若菩萨乘善男子等忍菩萨法不应修行，<a id="a-CL"></a>忍大菩提不应求趣，<a id="a-CM"></a>达一切法本性空故，<a id="a-CN"></a>彼由此忍疾证无上正等菩提。<a id="a-CO"></a>若菩萨乘善男子等信一切法皆是佛法，<a id="a-CP"></a>闻一切空心不惊疑，<a id="a-CQ"></a>由此因故疾证无上正等菩提。<a id="a-CR"></a>若菩萨乘善男子等闻说诸法无不皆空，<a id="a-CS"></a>心不迷闷亦无疑惑，<a id="a-CT"></a>彼于佛法常不舍离，<a id="a-CU"></a>疾证无上正等菩提。<a id="a-CV"></a>”</p>
  <p id="aCW">尔时，<a id="a-CX"></a>曼殊室利童子闻是语已即白佛言：<a id="a-CY"></a>“诸佛无上正等菩提，<a id="a-CZ"></a>定由因缘而证得不？<a id="a-Ca"></a>”</p>
  <p id="aCb">佛言：<a id="a-Cc"></a>“不尔。<a id="a-Cd"></a>”</p>
  <p id="aCe">曼殊室利复白佛言：<a id="a-Cf"></a>“诸佛无上正等菩提，<a id="a-Cg"></a>不由因缘而证得不？<a id="a-Ch"></a>”</p>
  <p id="aCi">佛言：<a id="a-Cj"></a>“不尔。<a id="a-Ck"></a>所以者何？<a id="a-Cl"></a>不思议界不由因缘及非因缘而可证得，<a id="a-Cm"></a>诸佛无上正等菩提当知即是不思议界。</p>
  <p id="aCn">“曼殊室利，<a id="a-Co"></a>若善男子、<a id="a-Cp"></a>善女人等，<a id="a-Cq"></a>闻如是说心不惊怖，<a id="a-Cr"></a>我说彼于无量佛所，<a id="a-Cs"></a>已发大愿、<a id="a-Ct"></a>多种善根。<a id="a-Cu"></a>是故苾蒭、<a id="a-Cv"></a>苾蒭尼等，<a id="a-Cw"></a>闻说如是甚深般若波罗蜜多，<a id="a-Cx"></a>心不惊疑亦不迷闷，<a id="a-Cy"></a>彼为真实随佛出家。<a id="a-Cz"></a>若近事男、<a id="a-D0"></a>近事女等，<a id="a-D1"></a>闻说如是甚深般若波罗蜜多，<a id="a-D2"></a>心不惊疑亦不迷闷，<a id="a-D3"></a>彼为真实归佛、<a id="a-D4"></a>法、<a id="a-D5"></a>僧。<a id="a-D6"></a>若菩萨乘善男子等，<a id="a-D7"></a>不学如是甚深般若波罗蜜多，<a id="a-D8"></a>彼不名为真实修学菩萨乘者。</p>
  <p id="aD9">“曼殊室利，<a id="a-DA"></a>譬如世间卉木、<a id="a-DB"></a>丛林、<a id="a-DC"></a>药物、<a id="a-DD"></a>种子，<a id="a-DE"></a>一切皆依大地生长；<a id="a-DF"></a>如是菩萨世、<a id="a-DG"></a>出世间一切善根及余胜事，<a id="a-DH"></a>无不皆依甚深般若波罗蜜多而得生长。<a id="a-DI"></a>当知如是甚深般若波罗蜜多所摄受法，<a id="a-DJ"></a>皆于无上正等菩提随顺证得无所乖诤。<a id="a-DK"></a>”</p>
  <p id="aDL">尔时，<a id="a-DM"></a>曼殊室利童子闻佛所说，<a id="a-DN"></a>便白佛言：<a id="a-DO"></a>“此赡部洲当来之世，<a id="a-DP"></a>于何城邑聚落处所演说、<a id="a-DQ"></a>开示甚深般若波罗蜜多人多信受？<a id="a-DR"></a>”</p>
  <p id="aDS">佛告曼殊室利童子：<a id="a-DT"></a>“今此众中善男子等闻说般若波罗蜜多，<a id="a-DU"></a>信受修行，<a id="a-DV"></a>欢喜发愿：<a id="a-DW"></a>‘愿我当来随所生处，<a id="a-DX"></a>常闻般若波罗蜜多。<a id="a-DY"></a>’随彼当来所生之处，<a id="a-DZ"></a>宿愿力故，<a id="a-Da"></a>即有如是甚深般若波罗蜜多演说、<a id="a-Db"></a>开示人多信受。<a id="a-Dc"></a>曼殊室利，<a id="a-Dd"></a>善男子等闻说般若波罗蜜多，<a id="a-De"></a>欢喜踊跃深信受者，<a id="a-Df"></a>我说彼类久植善根，<a id="a-Dg"></a>乘宿愿力乃能如是。<a id="a-Dh"></a>曼殊室利，<a id="a-Di"></a>有欲听受甚深般若波罗蜜多，<a id="a-Dj"></a>汝应告言：<a id="a-Dk"></a>‘善男子等，<a id="a-Dl"></a>随意听受勿生惊怖、<a id="a-Dm"></a>疑惑、<a id="a-Dn"></a>不信反增谤毁。<a id="a-Do"></a>’今此般若波罗蜜多甚深经中不显有法，<a id="a-Dp"></a>谓不显有若异生法、<a id="a-Dq"></a>若声闻法、<a id="a-Dr"></a>若独觉法、<a id="a-Ds"></a>若菩萨法、<a id="a-Dt"></a>若如来法成坏可得。<a id="a-Du"></a>”</p>
  <p id="aDv">曼殊室利即白佛言：<a id="a-Dw"></a>“若有苾蒭、<a id="a-Dx"></a>苾蒭尼等来至我所，<a id="a-Dy"></a>作是问言：<a id="a-Dz"></a>‘云何如来为众宣说甚深般若波罗蜜多？<a id="a-E0"></a>’我当答言：<a id="a-E1"></a>‘佛说诸法无违诤相。<a id="a-E2"></a>所以者何？<a id="a-E3"></a>都无有法能与法诤，<a id="a-E4"></a>亦无有情于佛所说能生信解。<a id="a-E5"></a>所以者何？<a id="a-E6"></a>诸有情类都不可得。<a id="a-E7"></a>’</p>
  <p id="aE8">“复次，<a id="a-E9"></a>世尊，<a id="a-EA"></a>我当告彼：<a id="a-EB"></a>‘如来常说诸法实际。<a id="a-EC"></a>所以者何？<a id="a-ED"></a>诸法平等，<a id="a-EE"></a>无不皆是实际所摄，<a id="a-EF"></a>此中不说阿罗汉等能逮胜法。<a id="a-EG"></a>所以者何？<a id="a-EH"></a>阿罗汉等所证得法与异生法无差别相。<a id="a-EI"></a>’</p>
  <p id="aEJ">“复次，<a id="a-EK"></a>世尊，<a id="a-EL"></a>我当告彼：<a id="a-EM"></a>‘佛所说法，<a id="a-EN"></a>不令有情于般涅槃已、<a id="a-EO"></a>正、<a id="a-EP"></a>当得。<a id="a-EQ"></a>何以故？<a id="a-ER"></a>以诸有情毕竟空故。<a id="a-ES"></a>’</p>
  <p id="aET">“复次，<a id="a-EU"></a>世尊，<a id="a-EV"></a>善男子等来至我所，<a id="a-EW"></a>作是问言：<a id="a-EX"></a>‘仁与如来尝所谈论甚深般若波罗蜜多，<a id="a-EY"></a>请为说之，<a id="a-EZ"></a>今希听受！<a id="a-Ea"></a>’我当告彼：<a id="a-Eb"></a>‘汝等欲闻，<a id="a-Ec"></a>勿起听心，<a id="a-Ed"></a>勿专系念，<a id="a-Ee"></a>当起如幻如化等心，<a id="a-Ef"></a>如是乃能解我所说。<a id="a-Eg"></a>汝等若欲听我法者，<a id="a-Eh"></a>当起是心：<a id="a-Ei"></a>“今所闻法如空鸟迹、<a id="a-Ej"></a>如石女儿。<a id="a-Ek"></a>”如是乃能听我所说。<a id="a-El"></a>汝等若欲闻我法者，<a id="a-Em"></a>勿起二想。<a id="a-En"></a>所以者何？<a id="a-Eo"></a>我所说法远离二想。<a id="a-Ep"></a>汝等今应不坏我想、<a id="a-Eq"></a>不起诸见，<a id="a-Er"></a>于诸佛法无所希求，<a id="a-Es"></a>异生法中不乐迁动。<a id="a-Et"></a>何以故？<a id="a-Eu"></a>二法相空，<a id="a-Ev"></a>无取舍故。<a id="a-Ew"></a>’</p>
  <p id="aEx">“世尊，<a id="a-Ey"></a>诸有请我宣说甚深般若波罗蜜多，<a id="a-Ez"></a>我先如是教诫教授，<a id="a-F0"></a>以无相印印定诸法，<a id="a-F1"></a>令求听者离取著心，<a id="a-F2"></a>然后为说甚深般若波罗蜜多相应之法。<a id="a-F3"></a>”</p>
  <p id="aF4">佛赞曼殊室利童子：<a id="a-F5"></a>“善哉！<a id="a-F6"></a>善哉！<a id="a-F7"></a>汝能善说我所说法及说方便。</p>
  <p id="aF8">“曼殊室利，<a id="a-F9"></a>若善男子、<a id="a-FA"></a>善女人等欲见如来，<a id="a-FB"></a>欲亲近佛供养恭敬，<a id="a-FC"></a>应学如是甚深般若波罗蜜多。<a id="a-FD"></a>若诸有情欲请诸佛为大师者，<a id="a-FE"></a>应学如是甚深般若波罗蜜多。<a id="a-FF"></a>若诸有情欲证无上正等菩提，<a id="a-FG"></a>或不欲证，<a id="a-FH"></a>应学如是甚深般若波罗蜜多。<a id="a-FI"></a>若诸有情于一切定欲得善巧，<a id="a-FJ"></a>应学如是甚深般若波罗蜜多。<a id="a-FK"></a>若诸有情于一切定欲自在起，<a id="a-FL"></a>应学如是甚深般若波罗蜜多。<a id="a-FM"></a>所以者何？<a id="a-FN"></a>诸三摩地要知诸法无生无灭、<a id="a-FO"></a>无作无为方自在起。<a id="a-FP"></a>何以故？<a id="a-FQ"></a>达诸法空无挂礙故。<a id="a-FR"></a>若诸有情欲达诸法皆有出离，<a id="a-FS"></a>无有一法无出离者，<a id="a-FT"></a>应学如是甚深般若波罗蜜多。<a id="a-FU"></a>若诸有情欲达诸法但假施设无真实者，<a id="a-FV"></a>应学如是甚深般若波罗蜜多。<a id="a-FW"></a>若欲了知诸有情类虽趣无上正等菩提，<a id="a-FX"></a>而无有情趣菩提者亦无退没，<a id="a-FY"></a>应学如是甚深般若波罗蜜多。<a id="a-FZ"></a>何以故？<a id="a-Fa"></a>达一切法即菩提故。<a id="a-Fb"></a>若欲了达一切有情行菩提行，<a id="a-Fc"></a>无不行者亦无退没，<a id="a-Fd"></a>应学如是甚深般若波罗蜜多。<a id="a-Fe"></a>所以者何？<a id="a-Ff"></a>菩提即是诸法实性，<a id="a-Fg"></a>一切有情皆行诸法，<a id="a-Fh"></a>无舍法者，<a id="a-Fi"></a>诸行皆空，<a id="a-Fj"></a>故无退没。<a id="a-Fk"></a>若欲了达一切法性即是菩提，<a id="a-Fl"></a>一切菩提即是法界，<a id="a-Fm"></a>此即实际，<a id="a-Fn"></a>实际即空，<a id="a-Fo"></a>心无退没，<a id="a-Fp"></a>应学如是甚深般若波罗蜜多。</p>
  <p id="aFq">“曼殊室利，<a id="a-Fr"></a>甚深般若波罗蜜多，<a id="a-Fs"></a>显示诸佛难思作用饶益有情，<a id="a-Ft"></a>亦是如来所游戏处。<a id="a-Fu"></a>所以者何？<a id="a-Fv"></a>甚深般若波罗蜜多不可示现，<a id="a-Fw"></a>不可宣说，<a id="a-Fx"></a>是无堕法，<a id="a-Fy"></a>唯有如来如实觉了，<a id="a-Fz"></a>方便善巧为有情说。</p>
  <p id="aG0">“曼殊室利，<a id="a-G1"></a>若有苾蒭、<a id="a-G2"></a>苾蒭尼等于深般若波罗蜜多，<a id="a-G3"></a>下至受持一四句颂为他演说，<a id="a-G4"></a>定趣菩提住佛境界，<a id="a-G5"></a>况能如说而修行者！<a id="a-G6"></a>当知是人不堕恶趣，<a id="a-G7"></a>疾证无上正等菩提。</p>
  <p id="aG8">“曼殊室利，<a id="a-G9"></a>若诸有情闻说如是甚深般若波罗蜜多，<a id="a-GA"></a>心不沉没，<a id="a-GB"></a>亦不惊怖，<a id="a-GC"></a>欢喜信受，<a id="a-GD"></a>当知此辈于诸佛法定当证得，<a id="a-GE"></a>一切如来皆所印可，<a id="a-GF"></a>开许领受为弟子众。</p>
  <p id="aGG">“曼殊室利，<a id="a-GH"></a>若善男子、<a id="a-GI"></a>善女人等，<a id="a-GJ"></a>信受如来无上法印，<a id="a-GK"></a>谓深般若波罗蜜多，<a id="a-GL"></a>获无量福。<a id="a-GM"></a>如是法印，<a id="a-GN"></a>一切如来、<a id="a-GO"></a>应、<a id="a-GP"></a>正等觉共所护念，<a id="a-GQ"></a>诸阿罗汉、<a id="a-GR"></a>菩萨、<a id="a-GS"></a>智者及诸天神皆共守卫。<a id="a-GT"></a>若菩萨乘善男子等此印所印，<a id="a-GU"></a>超诸恶趣、<a id="a-GV"></a>声闻、<a id="a-GW"></a>独觉，<a id="a-GX"></a>定当证得无上菩提。<a id="a-GY"></a>”</p>
  <p id="aGZ">时，<a id="a-Ga"></a>天帝释即与无量三十三天诸天子等，<a id="a-Gb"></a>各取种种天妙华香、<a id="a-Gc"></a>嗢钵罗华、<a id="a-Gd"></a>拘某陀华、<a id="a-Ge"></a>钵特摩华、<a id="a-Gf"></a>奔荼利华、<a id="a-Gg"></a>微妙音华、<a id="a-Gh"></a>妙灵瑞华、<a id="a-Gi"></a>栴檀香末，<a id="a-Gj"></a>供养般若波罗蜜多，<a id="a-Gk"></a>奉散如来、<a id="a-Gl"></a>曼殊室利、<a id="a-Gm"></a>一切菩萨及声闻等，<a id="a-Gn"></a>复奏种种天诸音乐，<a id="a-Go"></a>歌赞妙法而为供养，<a id="a-Gp"></a>复发愿言：<a id="a-Gq"></a>“愿我等辈常闻如是甚深般若波罗蜜多无上法印！<a id="a-Gr"></a>”</p>
  <p id="aGs">时，<a id="a-Gt"></a>天帝释复发愿言：<a id="a-Gu"></a>“愿赡部洲诸有情类，<a id="a-Gv"></a>常闻般若波罗蜜多，<a id="a-Gw"></a>欢喜受持、<a id="a-Gx"></a>成办佛法！<a id="a-Gy"></a>我等天众常卫护之，<a id="a-Gz"></a>令受持者无诸留难。<a id="a-H0"></a>诸有情类少用功力而得听闻、<a id="a-H1"></a>受持读诵，<a id="a-H2"></a>当知皆是诸天威力。<a id="a-H3"></a>”</p>
  <p id="aH4">尔时，<a id="a-H5"></a>佛赞天帝释言：<a id="a-H6"></a>“天主，<a id="a-H7"></a>汝今能发是愿，<a id="a-H8"></a>若有闻此欢喜受持，<a id="a-H9"></a>于诸佛法定能成办，<a id="a-HA"></a>疾趣无上正等菩提。<a id="a-HB"></a>”</p>
  <p id="aHC">曼殊室利即白佛言：<a id="a-HD"></a>“惟愿如来以神通力，<a id="a-HE"></a>护持般若波罗蜜多久住世间饶益一切。<a id="a-HF"></a>”</p>
  <p id="aHG">佛时即现大神通力，<a id="a-HH"></a>令此三千大千世界诸山、<a id="a-HI"></a>大地六反震动，<a id="a-HJ"></a>复现微笑，<a id="a-HK"></a>放大光明普照三千大千世界。</p>
  <p id="aHL">曼殊室利便白佛言：<a id="a-HM"></a>“此即如来现神通力护持般若波罗蜜多久住世间饶益之相。<a id="a-HN"></a>”</p>
  <p id="aHO">佛言：<a id="a-HP"></a>“如是，<a id="a-HQ"></a>如汝所说，<a id="a-HR"></a>我以神力护持般若波罗蜜多无上法印，<a id="a-HS"></a>令久住世饶益有情。<a id="a-HT"></a>诸佛世尊说胜法已，<a id="a-HU"></a>法尔皆起大神通力，<a id="a-HV"></a>护持此法令住世间，<a id="a-HW"></a>使诸天魔不能得便，<a id="a-HX"></a>诸恶人辈不能谤毁，<a id="a-HY"></a>一切外道深心怖畏。<a id="a-HZ"></a>若有精勤学此法者，<a id="a-Ha"></a>一切障难无不殄灭。<a id="a-Hb"></a>”</p>
  <p id="aHc">时，<a id="a-Hd"></a>薄伽梵说是经已，<a id="a-He"></a>一切菩萨摩诃萨众，<a id="a-Hf"></a>曼殊室利而为上首，<a id="a-Hg"></a>及苾蒭等四部大众，<a id="a-Hh"></a>天、<a id="a-Hi"></a>龙、<a id="a-Hj"></a>药叉、<a id="a-Hk"></a>阿素洛等一切众会，<a id="a-Hl"></a>闻佛所说皆大欢喜、<a id="a-Hm"></a>信受奉行。</p>
 </body>
</html>