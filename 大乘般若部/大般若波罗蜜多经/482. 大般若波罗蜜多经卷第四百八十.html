<!doctype html>
<html id="z3IBT387l" data-ver="1455">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百八十</h1>
  <h2 id="a2">第三分舍利子品第二之二</h2>
  <p id="a3">“复次，<a id="a-4"></a>舍利子，<a id="a-5"></a>若菩萨摩诃萨修行般若波罗蜜多，<a id="a-6"></a>已能引发如是功德。<a id="a-7"></a>尔时，<a id="a-8"></a>三千大千世界四大天王，<a id="a-9"></a>欢喜踊跃，<a id="a-A"></a>作是思惟：<a id="a-B"></a>‘我等今者，<a id="a-C"></a>应以四钵奉此菩萨，<a id="a-D"></a>如昔天王奉先佛钵。<a id="a-E"></a>’是时，<a id="a-F"></a>三千大千世界三十三天、<a id="a-G"></a>夜摩天、<a id="a-H"></a>睹史多天、<a id="a-I"></a>乐变化天、<a id="a-J"></a>他化自在天，<a id="a-K"></a>欢喜踊跃，<a id="a-L"></a>作是思惟：<a id="a-M"></a>‘我等皆应给侍供养如是菩萨，<a id="a-N"></a>令阿素洛凶党损减，<a id="a-O"></a>使诸天众眷属增益。<a id="a-P"></a>’是时，<a id="a-Q"></a>三千大千世界梵众天乃至大梵天、<a id="a-R"></a>光天乃至极光净天、<a id="a-S"></a>净天乃至遍净天、<a id="a-T"></a>广天乃至广果天、<a id="a-U"></a>无烦天乃至色究竟天，<a id="a-V"></a>欢喜悦豫，<a id="a-W"></a>作是思惟：<a id="a-X"></a>‘我等应请如是菩萨疾证无上正等菩提，<a id="a-Y"></a>转妙法轮饶益一切。<a id="a-Z"></a>’</p>
  <p id="aa">“复次，<a id="a-b"></a>舍利子，<a id="a-c"></a>若菩萨摩诃萨修行般若波罗蜜多，<a id="a-d"></a>增益布施、<a id="a-e"></a>净戒、<a id="a-f"></a>安忍、<a id="a-g"></a>精进、<a id="a-h"></a>静虑、<a id="a-i"></a>般若波罗蜜多及余善法。<a id="a-j"></a>时，<a id="a-k"></a>彼世界诸善男子、<a id="a-l"></a>善女人等，<a id="a-m"></a>欢喜踊跃，<a id="a-n"></a>作是思惟：<a id="a-o"></a>‘我等当为如是菩萨作父母、<a id="a-p"></a>兄弟、<a id="a-q"></a>妻子、<a id="a-r"></a>眷属、<a id="a-s"></a>知识、<a id="a-t"></a>朋友。<a id="a-u"></a>’时，<a id="a-v"></a>彼世界四大王众天乃至他化自在天、<a id="a-w"></a>梵众天乃至大梵天、<a id="a-x"></a>光天乃至极光净天、<a id="a-y"></a>净天乃至遍净天、<a id="a-z"></a>广天乃至广果天、<a id="a-10"></a>无烦天乃至色究竟天，<a id="a-11"></a>欢喜悦豫，<a id="a-12"></a>作是思惟：<a id="a-13"></a>‘我等当设种种方便，<a id="a-14"></a>令是菩萨离淫欲法，<a id="a-15"></a>从初发心乃至证得所求无上正等菩提常修梵行，<a id="a-16"></a>于顺结法不生贪染。<a id="a-17"></a>所以者何？<a id="a-18"></a>行非梵行，<a id="a-19"></a>于生梵天尚能为礙，<a id="a-1A"></a>况证无上正等菩提？<a id="a-1B"></a>’是故菩萨断欲出家修梵行者，<a id="a-1C"></a>能得无上正等菩提，<a id="a-1D"></a>非不出家行非梵行。<a id="a-1E"></a>”</p>
  <p id="a1F">尔时，<a id="a-1G"></a>舍利子白佛言：<a id="a-1H"></a>“世尊，<a id="a-1I"></a>诸菩萨摩诃萨为要当有父母、<a id="a-1J"></a>妻子、<a id="a-1K"></a>诸亲友耶？<a id="a-1L"></a>”</p>
  <p id="a1M">佛言：<a id="a-1N"></a>“舍利子，<a id="a-1O"></a>或有菩萨具有父母、<a id="a-1P"></a>妻子、<a id="a-1Q"></a>眷属而修菩萨摩诃萨行；<a id="a-1R"></a>或有菩萨无有妻子，<a id="a-1S"></a>从初发心乃至成佛，<a id="a-1T"></a>常修梵行不坏童真；<a id="a-1U"></a>或有菩萨方便善巧，<a id="a-1V"></a>先现受用五妙欲境，<a id="a-1W"></a>后方厌舍勤修梵行，<a id="a-1X"></a>乃得无上正等菩提。</p>
  <p id="a1Y">“舍利子，<a id="a-1Z"></a>如工幻师或彼弟子善幻术者，<a id="a-1a"></a>化作种种五妙欲具，<a id="a-1b"></a>于中自恣欢娱受乐。<a id="a-1c"></a>于意云何？<a id="a-1d"></a>彼幻所作为有实不？<a id="a-1e"></a>”</p>
  <p id="a1f">舍利子言：<a id="a-1g"></a>“不也，<a id="a-1h"></a>世尊。<a id="a-1i"></a>”</p>
  <p id="a1j">佛言：<a id="a-1k"></a>“舍利子，<a id="a-1l"></a>菩萨摩诃萨亦复如是，<a id="a-1m"></a>方便善巧为欲成熟诸有情故，<a id="a-1n"></a>示受五欲而实无染。<a id="a-1o"></a>所以者何？<a id="a-1p"></a>诸菩萨摩诃萨于五欲中深生厌患，<a id="a-1q"></a>不为彼过之所涂染，<a id="a-1r"></a>以无量门诃毁诸欲，<a id="a-1s"></a>谓作是念：<a id="a-1t"></a>‘欲如炽火，<a id="a-1u"></a>欲如粪秽，<a id="a-1v"></a>欲如魁脍，<a id="a-1w"></a>欲如怨敌，<a id="a-1x"></a>欲如毒器，<a id="a-1y"></a>欲如暗井。<a id="a-1z"></a>’舍利子，<a id="a-20"></a>诸菩萨摩诃萨以如是等无量过门诃毁诸欲，<a id="a-21"></a>岂有真实受诸欲事？<a id="a-22"></a>但为方便饶益有情，<a id="a-23"></a>令获利乐化现斯事。<a id="a-24"></a>”</p>
  <p id="a25">尔时，<a id="a-26"></a>舍利子白佛言：<a id="a-27"></a>“世尊，<a id="a-28"></a>诸菩萨摩诃萨云何应行甚深般若波罗蜜多？<a id="a-29"></a>”</p>
  <p id="a2A">佛言：<a id="a-2B"></a>“舍利子，<a id="a-2C"></a>诸菩萨摩诃萨修行般若波罗蜜多时，<a id="a-2D"></a>应如是观：<a id="a-2E"></a>‘实有菩萨不见有菩萨，<a id="a-2F"></a>不见菩萨名；<a id="a-2G"></a>不见般若波罗蜜多，<a id="a-2H"></a>不见般若波罗蜜多名；<a id="a-2I"></a>不见行，<a id="a-2J"></a>不见不行。<a id="a-2K"></a>’何以故？<a id="a-2L"></a>舍利子，<a id="a-2M"></a>菩萨自性空，<a id="a-2N"></a>菩萨名空。<a id="a-2O"></a>所以者何？<a id="a-2P"></a>色自性空，<a id="a-2Q"></a>不由空故，<a id="a-2R"></a>受、<a id="a-2S"></a>想、<a id="a-2T"></a>行、<a id="a-2U"></a>识自性空，<a id="a-2V"></a>不由空故，<a id="a-2W"></a>色空非色，<a id="a-2X"></a>受、<a id="a-2Y"></a>想、<a id="a-2Z"></a>行、<a id="a-2a"></a>识空非受、<a id="a-2b"></a>想、<a id="a-2c"></a>行、<a id="a-2d"></a>识。<a id="a-2e"></a>色不离空，<a id="a-2f"></a>空不离色，<a id="a-2g"></a>受、<a id="a-2h"></a>想、<a id="a-2i"></a>行、<a id="a-2j"></a>识不离空，<a id="a-2k"></a>空不离受、<a id="a-2l"></a>想、<a id="a-2m"></a>行、<a id="a-2n"></a>识；<a id="a-2o"></a>色即是空，<a id="a-2p"></a>空即是色，<a id="a-2q"></a>受、<a id="a-2r"></a>想、<a id="a-2s"></a>行、<a id="a-2t"></a>识即是空，<a id="a-2u"></a>空即是受、<a id="a-2v"></a>想、<a id="a-2w"></a>行、<a id="a-2x"></a>识。<a id="a-2y"></a>何以故？<a id="a-2z"></a>舍利子，<a id="a-30"></a>此但有名谓为菩提，<a id="a-31"></a>此但有名谓为萨埵，<a id="a-32"></a>此但有名谓为菩萨，<a id="a-33"></a>此但有名谓之为空，<a id="a-34"></a>如是自性无生、<a id="a-35"></a>无灭，<a id="a-36"></a>无染、<a id="a-37"></a>无净。<a id="a-38"></a>诸菩萨摩诃萨如是修行甚深般若波罗蜜多不见生、<a id="a-39"></a>不见灭，<a id="a-3A"></a>不见染、<a id="a-3B"></a>不见净。<a id="a-3C"></a>何以故？<a id="a-3D"></a>舍利子，<a id="a-3E"></a>唯假立客名别别于法而起分别，<a id="a-3F"></a>假立客名，<a id="a-3G"></a>随起言说，<a id="a-3H"></a>如如言说，<a id="a-3I"></a>如是如是生起执著。<a id="a-3J"></a>诸菩萨摩诃萨修行般若波罗蜜多时，<a id="a-3K"></a>于如是等名及所名一切不见，<a id="a-3L"></a>由不见故不生执著。</p>
  <p id="a3M">“复次，<a id="a-3N"></a>舍利子，<a id="a-3O"></a>菩萨摩诃萨修行般若波罗蜜多时，<a id="a-3P"></a>应如是观：<a id="a-3Q"></a>‘菩萨但有名，<a id="a-3R"></a>佛但有名，<a id="a-3S"></a>般若波罗蜜多但有名，<a id="a-3T"></a>色但有名，<a id="a-3U"></a>受、<a id="a-3V"></a>想、<a id="a-3W"></a>行、<a id="a-3X"></a>识但有名，<a id="a-3Y"></a>余一切法但有名。<a id="a-3Z"></a>’舍利子，<a id="a-3a"></a>如我但有名，<a id="a-3b"></a>谓之为我实不可得，<a id="a-3c"></a>如是有情、<a id="a-3d"></a>命者、<a id="a-3e"></a>生者、<a id="a-3f"></a>养者、<a id="a-3g"></a>士夫、<a id="a-3h"></a>补特伽罗，<a id="a-3i"></a>广说乃至知者、<a id="a-3j"></a>见者，<a id="a-3k"></a>亦但有名，<a id="a-3l"></a>谓为有情乃至见者实不可得；<a id="a-3m"></a>以不可得空故，<a id="a-3n"></a>但随世俗假立客名，<a id="a-3o"></a>诸法亦尔不应执著。<a id="a-3p"></a>是故菩萨摩诃萨修行般若波罗蜜多时，<a id="a-3q"></a>不见有我乃至见者，<a id="a-3r"></a>亦不见有一切法性。</p>
  <p id="a3s">“舍利子，<a id="a-3t"></a>菩萨摩诃萨如是修行般若波罗蜜多，<a id="a-3u"></a>除诸佛慧，<a id="a-3v"></a>一切声闻、<a id="a-3w"></a>独觉等慧所不能及。<a id="a-3x"></a>所以者何？<a id="a-3y"></a>是菩萨摩诃萨于名、<a id="a-3z"></a>所名俱无所得，<a id="a-40"></a>以不观见、<a id="a-41"></a>无执著故。<a id="a-42"></a>舍利子，<a id="a-43"></a>若菩萨摩诃萨能如是行甚深般若波罗蜜多，<a id="a-44"></a>名为善行甚深般若波罗蜜多。</p>
  <p id="a45">“舍利子，<a id="a-46"></a>假使汝等诸大声闻满赡部洲如竹、<a id="a-47"></a>芦苇、<a id="a-48"></a>稻、<a id="a-49"></a>粟、<a id="a-4A"></a>甘蔗、<a id="a-4B"></a>诸麻、<a id="a-4C"></a>林等所有智慧，<a id="a-4D"></a>比行般若波罗蜜多菩萨智慧，<a id="a-4E"></a>百分不及一，<a id="a-4F"></a>千分不及一，<a id="a-4G"></a>百千分不及一，<a id="a-4H"></a>数分、<a id="a-4I"></a>算分乃至邬波尼杀昙分亦不及一。<a id="a-4J"></a>何以故？<a id="a-4K"></a>舍利子，<a id="a-4L"></a>是菩萨摩诃萨所有智慧，<a id="a-4M"></a>能使十方一切有情趣涅槃故。<a id="a-4N"></a>又，<a id="a-4O"></a>舍利子，<a id="a-4P"></a>修行般若波罗蜜多一菩萨摩诃萨，<a id="a-4Q"></a>于一日中所修智慧，<a id="a-4R"></a>一切声闻、<a id="a-4S"></a>独觉智慧不能及故。</p>
  <p id="a4T">“舍利子，<a id="a-4U"></a>置赡部洲，<a id="a-4V"></a>假使汝等诸大声闻满四大洲如竹、<a id="a-4W"></a>芦苇、<a id="a-4X"></a>稻、<a id="a-4Y"></a>粟、<a id="a-4Z"></a>甘蔗、<a id="a-4a"></a>诸麻、<a id="a-4b"></a>林等所有智慧，<a id="a-4c"></a>比行般若波罗蜜多菩萨智慧，<a id="a-4d"></a>百分不及一，<a id="a-4e"></a>千分不及一，<a id="a-4f"></a>百千分不及一，<a id="a-4g"></a>数分、<a id="a-4h"></a>算分乃至邬波尼杀昙分亦不及一。<a id="a-4i"></a>何以故？<a id="a-4j"></a>舍利子，<a id="a-4k"></a>是菩萨摩诃萨所有智慧，<a id="a-4l"></a>能使十方一切有情趣涅槃故。<a id="a-4m"></a>又，<a id="a-4n"></a>舍利子，<a id="a-4o"></a>修行般若波罗蜜多一菩萨摩诃萨于一日中所修智慧，<a id="a-4p"></a>一切声闻、<a id="a-4q"></a>独觉智慧不能及故。</p>
  <p id="a4r">“舍利子，<a id="a-4s"></a>置四大洲，<a id="a-4t"></a>假使汝等诸大声闻满一三千大千世界如竹、<a id="a-4u"></a>芦苇、<a id="a-4v"></a>稻、<a id="a-4w"></a>粟、<a id="a-4x"></a>甘蔗、<a id="a-4y"></a>诸麻、<a id="a-4z"></a>林等所有智慧，<a id="a-50"></a>比行般若波罗蜜多菩萨智慧，<a id="a-51"></a>百分不及一，<a id="a-52"></a>千分不及一，<a id="a-53"></a>百千分不及一，<a id="a-54"></a>数分、<a id="a-55"></a>算分乃至邬波尼杀昙分亦不及一。<a id="a-56"></a>何以故？<a id="a-57"></a>舍利子，<a id="a-58"></a>是菩萨摩诃萨所有智慧，<a id="a-59"></a>能使十方一切有情趣涅槃故。<a id="a-5A"></a>又，<a id="a-5B"></a>舍利子，<a id="a-5C"></a>修行般若波罗蜜多一菩萨摩诃萨于一日中所修智慧，<a id="a-5D"></a>一切声闻、<a id="a-5E"></a>独觉智慧不能及故。</p>
  <p id="a5F">“舍利子，<a id="a-5G"></a>置一三千大千世界，<a id="a-5H"></a>假使汝等诸大声闻充满十方殑伽沙等诸佛世界如竹、<a id="a-5I"></a>芦苇、<a id="a-5J"></a>稻、<a id="a-5K"></a>粟、<a id="a-5L"></a>甘蔗、<a id="a-5M"></a>诸麻、<a id="a-5N"></a>林等所有智慧，<a id="a-5O"></a>比行般若波罗蜜多菩萨智慧，<a id="a-5P"></a>百分不及一，<a id="a-5Q"></a>千分不及一，<a id="a-5R"></a>百千分不及一，<a id="a-5S"></a>数分、<a id="a-5T"></a>算分乃至邬波尼杀昙分亦不及一。<a id="a-5U"></a>何以故？<a id="a-5V"></a>舍利子，<a id="a-5W"></a>是菩萨摩诃萨所有智慧，<a id="a-5X"></a>能使十方一切有情趣涅槃故。<a id="a-5Y"></a>又，<a id="a-5Z"></a>舍利子，<a id="a-5a"></a>修行般若波罗蜜多一菩萨摩诃萨于一日中所修智慧，<a id="a-5b"></a>一切声闻、<a id="a-5c"></a>独觉智慧不能及故。<a id="a-5d"></a>”</p>
  <p id="a5e">尔时，<a id="a-5f"></a>舍利子白佛言：<a id="a-5g"></a>“世尊，<a id="a-5h"></a>若声闻乘预流、<a id="a-5i"></a>一来、<a id="a-5j"></a>不还、<a id="a-5k"></a>阿罗汉所有智慧，<a id="a-5l"></a>若独觉乘所有智慧，<a id="a-5m"></a>若菩萨摩诃萨所有智慧，<a id="a-5n"></a>若诸如来、<a id="a-5o"></a>应、<a id="a-5p"></a>正等觉所有智慧，<a id="a-5q"></a>如是一切皆无差别，<a id="a-5r"></a>不相违背，<a id="a-5s"></a>无生无灭，<a id="a-5t"></a>自性皆空。<a id="a-5u"></a>若法无差别、<a id="a-5v"></a>不相违、<a id="a-5w"></a>无生灭、<a id="a-5x"></a>自性空，<a id="a-5y"></a>是法差别理不可得，<a id="a-5z"></a>云何世尊说行般若波罗蜜多一菩萨摩诃萨，<a id="a-60"></a>于一日中所修智慧，<a id="a-61"></a>一切声闻、<a id="a-62"></a>独觉智慧所不能及？<a id="a-63"></a>”</p>
  <p id="a64">佛言：<a id="a-65"></a>“舍利子，<a id="a-66"></a>于汝意云何？<a id="a-67"></a>修行般若波罗蜜多一菩萨摩诃萨，<a id="a-68"></a>于一日中所修智慧所作事业，<a id="a-69"></a>一切声闻、<a id="a-6A"></a>独觉智慧有此用不？<a id="a-6B"></a>”</p>
  <p id="a6C">舍利子言：<a id="a-6D"></a>“不也，<a id="a-6E"></a>世尊。<a id="a-6F"></a>”</p>
  <p id="a6G">“又，<a id="a-6H"></a>舍利子，<a id="a-6I"></a>于意云何？<a id="a-6J"></a>修行般若波罗蜜多一菩萨摩诃萨，<a id="a-6K"></a>于一日中所修智慧，<a id="a-6L"></a>具能引发一切相微妙智、<a id="a-6M"></a>一切智、<a id="a-6N"></a>道相智、<a id="a-6O"></a>一切相智，<a id="a-6P"></a>利益安乐一切有情于一切法觉一切相，<a id="a-6Q"></a>方便安立一切有情于无余依般涅槃界，<a id="a-6R"></a>一切声闻、<a id="a-6S"></a>独觉智慧有此用不？<a id="a-6T"></a>”</p>
  <p id="a6U">舍利子言：<a id="a-6V"></a>“不也，<a id="a-6W"></a>世尊。<a id="a-6X"></a>”</p>
  <p id="a6Y">“又，<a id="a-6Z"></a>舍利子，<a id="a-6a"></a>于意云何？<a id="a-6b"></a>一切声闻及诸独觉能作是念‘我证无上正等菩提，<a id="a-6c"></a>方便安立一切有情于无余依涅槃界’不？<a id="a-6d"></a>”</p>
  <p id="a6e">舍利子言：<a id="a-6f"></a>“不也，<a id="a-6g"></a>世尊。<a id="a-6h"></a>”</p>
  <p id="a6i">“又，<a id="a-6j"></a>舍利子，<a id="a-6k"></a>于意云何？<a id="a-6l"></a>一切声闻及诸独觉能作是念‘我当修行布施、<a id="a-6m"></a>净戒、<a id="a-6n"></a>安忍、<a id="a-6o"></a>精进、<a id="a-6p"></a>静虑、<a id="a-6q"></a>般若波罗蜜多，<a id="a-6r"></a>成熟有情，<a id="a-6s"></a>严净佛土，<a id="a-6t"></a>满佛十力、<a id="a-6u"></a>四无所畏、<a id="a-6v"></a>四无礙解、<a id="a-6w"></a>十八佛不共法，<a id="a-6x"></a>证得无上正等菩提，<a id="a-6y"></a>方便安立无量、<a id="a-6z"></a>无数、<a id="a-70"></a>无边有情于无余依涅槃界’不？<a id="a-71"></a>”</p>
  <p id="a72">舍利子言：<a id="a-73"></a>“不也，<a id="a-74"></a>世尊。<a id="a-75"></a>”</p>
  <p id="a76">佛言：<a id="a-77"></a>“舍利子，<a id="a-78"></a>修行般若波罗蜜多诸菩萨摩诃萨皆作是念：<a id="a-79"></a>‘我当修行布施、<a id="a-7A"></a>净戒、<a id="a-7B"></a>安忍、<a id="a-7C"></a>精进、<a id="a-7D"></a>静虑、<a id="a-7E"></a>般若波罗蜜多，<a id="a-7F"></a>成熟有情，<a id="a-7G"></a>严净佛土，<a id="a-7H"></a>满佛十力、<a id="a-7I"></a>四无所畏、<a id="a-7J"></a>四无礙解、<a id="a-7K"></a>十八佛不共法，<a id="a-7L"></a>证得无上正等菩提，<a id="a-7M"></a>方便安立无量、<a id="a-7N"></a>无数、<a id="a-7O"></a>无边有情于无余依般涅槃界。<a id="a-7P"></a>’</p>
  <p id="a7Q">“舍利子，<a id="a-7R"></a>譬如萤火不作是念：<a id="a-7S"></a>‘我光能照遍赡部洲普令大明。<a id="a-7T"></a>’声闻、<a id="a-7U"></a>独觉亦复如是，<a id="a-7V"></a>曾无一心能作是念：<a id="a-7W"></a>‘我修六种波罗蜜多，<a id="a-7X"></a>成熟有情，<a id="a-7Y"></a>严净佛土，<a id="a-7Z"></a>满佛十力、<a id="a-7a"></a>四无所畏、<a id="a-7b"></a>四无礙解、<a id="a-7c"></a>十八佛不共法，<a id="a-7d"></a>证得无上正等菩提，<a id="a-7e"></a>方便安立无量、<a id="a-7f"></a>无数、<a id="a-7g"></a>无边有情于无余依般涅槃界。<a id="a-7h"></a>’</p>
  <p id="a7i">“舍利子，<a id="a-7j"></a>譬如日轮光明炽盛，<a id="a-7k"></a>才出便照遍赡部洲；<a id="a-7l"></a>修行般若波罗蜜多诸菩萨摩诃萨亦复如是，<a id="a-7m"></a>皆作是念：<a id="a-7n"></a>‘我修六种波罗蜜多，<a id="a-7o"></a>成熟有情，<a id="a-7p"></a>严净佛土，<a id="a-7q"></a>满佛十力、<a id="a-7r"></a>四无所畏、<a id="a-7s"></a>四无礙解、<a id="a-7t"></a>十八佛不共法，<a id="a-7u"></a>证得无上正等菩提，<a id="a-7v"></a>方便安立无量、<a id="a-7w"></a>无数、<a id="a-7x"></a>无边有情于无余依般涅槃界。<a id="a-7y"></a>’”</p>
  <p id="a7z">尔时，<a id="a-80"></a>舍利子白佛言：<a id="a-81"></a>“世尊，<a id="a-82"></a>云何菩萨摩诃萨能超声闻、<a id="a-83"></a>独觉等地，<a id="a-84"></a>能得菩萨不退转地净菩提道？<a id="a-85"></a>”</p>
  <p id="a86">佛言：<a id="a-87"></a>“舍利子，<a id="a-88"></a>诸菩萨摩诃萨从初发心修行六种波罗蜜多，<a id="a-89"></a>住空、<a id="a-8A"></a>无相、<a id="a-8B"></a>无愿之法，<a id="a-8C"></a>便超声闻、<a id="a-8D"></a>独觉等地，<a id="a-8E"></a>能得菩萨不退转地，<a id="a-8F"></a>净菩提道。<a id="a-8G"></a>”</p>
  <p id="a8H">时，<a id="a-8I"></a>舍利子复白佛言：<a id="a-8J"></a>“世尊，<a id="a-8K"></a>诸菩萨摩诃萨住何等地，<a id="a-8L"></a>能为一切声闻、<a id="a-8M"></a>独觉真净福田？<a id="a-8N"></a>”</p>
  <p id="a8O">佛言：<a id="a-8P"></a>“舍利子，<a id="a-8Q"></a>诸菩萨摩诃萨从初发心，<a id="a-8R"></a>修行六种波罗蜜多，<a id="a-8S"></a>乃至安坐妙菩提座，<a id="a-8T"></a>常为一切声闻、<a id="a-8U"></a>独觉真净福田。<a id="a-8V"></a>何以故？<a id="a-8W"></a>舍利子，<a id="a-8X"></a>依诸菩萨摩诃萨故，<a id="a-8Y"></a>一切善法出现世间，<a id="a-8Z"></a>所谓一切十善业道、<a id="a-8a"></a>五近事戒、<a id="a-8b"></a>八近住戒、<a id="a-8c"></a>四静虑、<a id="a-8d"></a>四无量、<a id="a-8e"></a>四无色定、<a id="a-8f"></a>四圣谛智、<a id="a-8g"></a>四念住、<a id="a-8h"></a>四正断、<a id="a-8i"></a>四神足、<a id="a-8j"></a>五根、<a id="a-8k"></a>五力、<a id="a-8l"></a>七等觉支、<a id="a-8m"></a>八圣道支、<a id="a-8n"></a>四无所畏、<a id="a-8o"></a>四无礙解、<a id="a-8p"></a>如来十力、<a id="a-8q"></a>六波罗蜜多、<a id="a-8r"></a>十八佛不共法，<a id="a-8s"></a>诸如是等无量无数无边善法出现世间。<a id="a-8t"></a>由此菩萨诸善法故，<a id="a-8u"></a>世间便有刹帝利大族、<a id="a-8v"></a>婆罗门大族、<a id="a-8w"></a>长者大族、<a id="a-8x"></a>居士大族、<a id="a-8y"></a>四大王众天乃至他化自在天、<a id="a-8z"></a>梵众天乃至大梵天、<a id="a-90"></a>光天乃至极光净天、<a id="a-91"></a>净天乃至遍净天、<a id="a-92"></a>广天乃至广果天、<a id="a-93"></a>无想有情天、<a id="a-94"></a>无烦天乃至色究竟天、<a id="a-95"></a>空无边处天乃至非想非非想处天出现于世。</p>
  <p id="a96">“复由菩萨诸善法故，<a id="a-97"></a>便有预流、<a id="a-98"></a>一来、<a id="a-99"></a>不还、<a id="a-9A"></a>阿罗汉、<a id="a-9B"></a>独觉、<a id="a-9C"></a>菩萨摩诃萨，<a id="a-9D"></a>及诸如来、<a id="a-9E"></a>应、<a id="a-9F"></a>正等觉，<a id="a-9G"></a>出现世间。<a id="a-9H"></a>”</p>
  <p id="a9I">时，<a id="a-9J"></a>舍利子复白佛言：<a id="a-9K"></a>“世尊，<a id="a-9L"></a>诸菩萨摩诃萨为复须净自身福田不？<a id="a-9M"></a>”</p>
  <p id="a9N">佛言：<a id="a-9O"></a>“舍利子，<a id="a-9P"></a>诸菩萨摩诃萨不复须净自身福田。<a id="a-9Q"></a>所以者何？<a id="a-9R"></a>已极净故。<a id="a-9S"></a>何以故？<a id="a-9T"></a>舍利子，<a id="a-9U"></a>诸菩萨摩诃萨为大施主，<a id="a-9V"></a>施诸有情世、<a id="a-9W"></a>出世间多善法故。<a id="a-9X"></a>谓施有情十善业道、<a id="a-9Y"></a>五近事戒、<a id="a-9Z"></a>八近住戒、<a id="a-9a"></a>四静虑、<a id="a-9b"></a>四无量、<a id="a-9c"></a>四无色定、<a id="a-9d"></a>四圣谛智、<a id="a-9e"></a>四念住、<a id="a-9f"></a>四正断、<a id="a-9g"></a>四神足、<a id="a-9h"></a>五根、<a id="a-9i"></a>五力、<a id="a-9j"></a>七等觉支、<a id="a-9k"></a>八圣道支、<a id="a-9l"></a>如来十力、<a id="a-9m"></a>四无所畏、<a id="a-9n"></a>四无礙解、<a id="a-9o"></a>六波罗蜜多、<a id="a-9p"></a>十八佛不共法，<a id="a-9q"></a>施如是等无量无数无边善法故，<a id="a-9r"></a>说菩萨为大施主；<a id="a-9s"></a>由斯已净自身福田，<a id="a-9t"></a>生长世间无量福聚。<a id="a-9u"></a>”</p>
  <p id="a9v">尔时，<a id="a-9w"></a>舍利子白佛言：<a id="a-9x"></a>“世尊，<a id="a-9y"></a>诸菩萨摩诃萨与何法相应故，<a id="a-9z"></a>当言与般若波罗蜜多相应？<a id="a-A0"></a>”</p>
  <p id="aA1">佛言：<a id="a-A2"></a>“舍利子，<a id="a-A3"></a>诸菩萨摩诃萨与色空相应故，<a id="a-A4"></a>当言与般若波罗蜜多相应；<a id="a-A5"></a>与受、<a id="a-A6"></a>想、<a id="a-A7"></a>行、<a id="a-A8"></a>识空相应故，<a id="a-A9"></a>当言与般若波罗蜜多相应。<a id="a-AA"></a>诸菩萨摩诃萨与眼处空相应故，<a id="a-AB"></a>当言与般若波罗蜜多相应；<a id="a-AC"></a>与耳、<a id="a-AD"></a>鼻、<a id="a-AE"></a>舌、<a id="a-AF"></a>身、<a id="a-AG"></a>意处空相应故，<a id="a-AH"></a>当言与般若波罗蜜多相应。<a id="a-AI"></a>诸菩萨摩诃萨与色处空相应故，<a id="a-AJ"></a>当言与般若波罗蜜多相应；<a id="a-AK"></a>与声、<a id="a-AL"></a>香、<a id="a-AM"></a>味、<a id="a-AN"></a>触、<a id="a-AO"></a>法处空相应故，<a id="a-AP"></a>当言与般若波罗蜜多相应。<a id="a-AQ"></a>诸菩萨摩诃萨与眼界空相应故，<a id="a-AR"></a>当言与般若波罗蜜多相应；<a id="a-AS"></a>与耳、<a id="a-AT"></a>鼻、<a id="a-AU"></a>舌、<a id="a-AV"></a>身、<a id="a-AW"></a>意界空相应故，<a id="a-AX"></a>当言与般若波罗蜜多相应。<a id="a-AY"></a>诸菩萨摩诃萨与色界空相应故，<a id="a-AZ"></a>当言与般若波罗蜜多相应；<a id="a-Aa"></a>与声、<a id="a-Ab"></a>香、<a id="a-Ac"></a>味、<a id="a-Ad"></a>触、<a id="a-Ae"></a>法界空相应故，<a id="a-Af"></a>当言与般若波罗蜜多相应。<a id="a-Ag"></a>诸菩萨摩诃萨与眼识界空相应故，<a id="a-Ah"></a>当言与般若波罗蜜多相应；<a id="a-Ai"></a>与耳、<a id="a-Aj"></a>鼻、<a id="a-Ak"></a>舌、<a id="a-Al"></a>身、<a id="a-Am"></a>意识界空相应故，<a id="a-An"></a>当言与般若波罗蜜多相应。<a id="a-Ao"></a>诸菩萨摩诃萨与苦圣谛空相应故，<a id="a-Ap"></a>当言与般若波罗蜜多相应；<a id="a-Aq"></a>与集、<a id="a-Ar"></a>灭、<a id="a-As"></a>道圣谛空相应故，<a id="a-At"></a>当言与般若波罗蜜多相应。<a id="a-Au"></a>诸菩萨摩诃萨与无明空相应故，<a id="a-Av"></a>当言与般若波罗蜜多相应；<a id="a-Aw"></a>与行、<a id="a-Ax"></a>识、<a id="a-Ay"></a>名色、<a id="a-Az"></a>六处、<a id="a-B0"></a>触、<a id="a-B1"></a>受、<a id="a-B2"></a>爱、<a id="a-B3"></a>取、<a id="a-B4"></a>有、<a id="a-B5"></a>生、<a id="a-B6"></a>老死愁叹苦忧恼空相应故，<a id="a-B7"></a>当言与般若波罗蜜多相应。<a id="a-B8"></a>诸菩萨摩诃萨与一切法空相应故，<a id="a-B9"></a>当言与般若波罗蜜多相应；<a id="a-BA"></a>与有为无为法空相应故，<a id="a-BB"></a>当言与般若波罗蜜多相应。<a id="a-BC"></a>诸菩萨摩诃萨与本性空相应故，<a id="a-BD"></a>当言与般若波罗蜜多相应。<a id="a-BE"></a>舍利子，<a id="a-BF"></a>诸菩萨摩诃萨与如是七空相应故，<a id="a-BG"></a>当言与般若波罗蜜多相应。</p>
  <p id="aBH">“舍利子，<a id="a-BI"></a>诸菩萨摩诃萨与如是七空相应时，<a id="a-BJ"></a>不见色若相应若不相应，<a id="a-BK"></a>不见受、<a id="a-BL"></a>想、<a id="a-BM"></a>行、<a id="a-BN"></a>识若相应若不相应；<a id="a-BO"></a>不见色若生法若灭法，<a id="a-BP"></a>不见受、<a id="a-BQ"></a>想、<a id="a-BR"></a>行、<a id="a-BS"></a>识若生法若灭法；<a id="a-BT"></a>不见色若染法若净法，<a id="a-BU"></a>不见受、<a id="a-BV"></a>想、<a id="a-BW"></a>行、<a id="a-BX"></a>识若染法若净法。<a id="a-BY"></a>不见色与受合，<a id="a-BZ"></a>不见受与想合，<a id="a-Ba"></a>不见想与行合，<a id="a-Bb"></a>不见行与识合。<a id="a-Bc"></a>何以故？<a id="a-Bd"></a>舍利子，<a id="a-Be"></a>无有少法与法合者，<a id="a-Bf"></a>以一切法本性空故。</p>
  <p id="aBg">“舍利子，<a id="a-Bh"></a>诸色空，<a id="a-Bi"></a>彼非色；<a id="a-Bj"></a>诸受、<a id="a-Bk"></a>想、<a id="a-Bl"></a>行、<a id="a-Bm"></a>识空，<a id="a-Bn"></a>彼非受、<a id="a-Bo"></a>想、<a id="a-Bp"></a>行、<a id="a-Bq"></a>识。<a id="a-Br"></a>何以故？<a id="a-Bs"></a>舍利子，<a id="a-Bt"></a>诸色空，<a id="a-Bu"></a>彼非变礙相；<a id="a-Bv"></a>诸受空，<a id="a-Bw"></a>彼非领纳相；<a id="a-Bx"></a>诸想空，<a id="a-By"></a>彼非取像相；<a id="a-Bz"></a>诸行空，<a id="a-C0"></a>彼非造作相；<a id="a-C1"></a>诸识空，<a id="a-C2"></a>彼非了别相。<a id="a-C3"></a>何以故？<a id="a-C4"></a>舍利子，<a id="a-C5"></a>色不异空，<a id="a-C6"></a>空不异色，<a id="a-C7"></a>色即是空，<a id="a-C8"></a>空即是色，<a id="a-C9"></a>受、<a id="a-CA"></a>想、<a id="a-CB"></a>行、<a id="a-CC"></a>识亦复如是。</p>
  <p id="aCD">“舍利子，<a id="a-CE"></a>是诸法空相，<a id="a-CF"></a>不生不灭、<a id="a-CG"></a>不染不净、<a id="a-CH"></a>不增不减，<a id="a-CI"></a>非过去、<a id="a-CJ"></a>非未来、<a id="a-CK"></a>非现在。<a id="a-CL"></a>如是空中无色，<a id="a-CM"></a>无受、<a id="a-CN"></a>想、<a id="a-CO"></a>行、<a id="a-CP"></a>识；<a id="a-CQ"></a>无眼处，<a id="a-CR"></a>无耳、<a id="a-CS"></a>鼻、<a id="a-CT"></a>舌、<a id="a-CU"></a>身、<a id="a-CV"></a>意处；<a id="a-CW"></a>无色处，<a id="a-CX"></a>无声、<a id="a-CY"></a>香、<a id="a-CZ"></a>味、<a id="a-Ca"></a>触、<a id="a-Cb"></a>法处；<a id="a-Cc"></a>无地界，<a id="a-Cd"></a>无水、<a id="a-Ce"></a>火、<a id="a-Cf"></a>风、<a id="a-Cg"></a>空、<a id="a-Ch"></a>识界；<a id="a-Ci"></a>无眼界，<a id="a-Cj"></a>无耳、<a id="a-Ck"></a>鼻、<a id="a-Cl"></a>舌、<a id="a-Cm"></a>身、<a id="a-Cn"></a>意界；<a id="a-Co"></a>无色界，<a id="a-Cp"></a>无声、<a id="a-Cq"></a>香、<a id="a-Cr"></a>味、<a id="a-Cs"></a>触、<a id="a-Ct"></a>法界；<a id="a-Cu"></a>无眼识界，<a id="a-Cv"></a>无耳、<a id="a-Cw"></a>鼻、<a id="a-Cx"></a>舌、<a id="a-Cy"></a>身、<a id="a-Cz"></a>意识界；<a id="a-D0"></a>无无明，<a id="a-D1"></a>亦无无明灭；<a id="a-D2"></a>无行、<a id="a-D3"></a>识、<a id="a-D4"></a>名色、<a id="a-D5"></a>六处、<a id="a-D6"></a>触、<a id="a-D7"></a>受、<a id="a-D8"></a>爱、<a id="a-D9"></a>取、<a id="a-DA"></a>有、<a id="a-DB"></a>生、<a id="a-DC"></a>老死，<a id="a-DD"></a>无行乃至老死灭；<a id="a-DE"></a>无苦圣谛，<a id="a-DF"></a>无集、<a id="a-DG"></a>灭、<a id="a-DH"></a>道圣谛；<a id="a-DI"></a>无得，<a id="a-DJ"></a>无现观；<a id="a-DK"></a>无预流，<a id="a-DL"></a>无预流果；<a id="a-DM"></a>无一来，<a id="a-DN"></a>无一来果；<a id="a-DO"></a>无不还，<a id="a-DP"></a>无不还果；<a id="a-DQ"></a>无阿罗汉，<a id="a-DR"></a>无阿罗汉果；<a id="a-DS"></a>无独觉，<a id="a-DT"></a>无独觉菩提；<a id="a-DU"></a>无菩萨，<a id="a-DV"></a>无菩萨行；<a id="a-DW"></a>无正等觉，<a id="a-DX"></a>无正等觉菩提。</p>
  <p id="aDY">“舍利子，<a id="a-DZ"></a>诸菩萨摩诃萨与如是法相应故，<a id="a-Da"></a>当言与般若波罗蜜多相应。</p>
  <p id="aDb">“复次，<a id="a-Dc"></a>舍利子，<a id="a-Dd"></a>诸菩萨摩诃萨修行般若波罗蜜多，<a id="a-De"></a>不见布施波罗蜜多若相应若不相应，<a id="a-Df"></a>不见净戒、<a id="a-Dg"></a>安忍、<a id="a-Dh"></a>精进、<a id="a-Di"></a>静虑、<a id="a-Dj"></a>般若波罗蜜多若相应若不相应；<a id="a-Dk"></a>不见色若相应若不相应，<a id="a-Dl"></a>不见受、<a id="a-Dm"></a>想、<a id="a-Dn"></a>行、<a id="a-Do"></a>识若相应若不相应；<a id="a-Dp"></a>不见眼处若相应若不相应，<a id="a-Dq"></a>不见耳、<a id="a-Dr"></a>鼻、<a id="a-Ds"></a>舌、<a id="a-Dt"></a>身、<a id="a-Du"></a>意处若相应若不相应；<a id="a-Dv"></a>不见色处若相应若不相应，<a id="a-Dw"></a>不见声、<a id="a-Dx"></a>香、<a id="a-Dy"></a>味、<a id="a-Dz"></a>触、<a id="a-E0"></a>法处若相应若不相应；<a id="a-E1"></a>不见眼界若相应若不相应，<a id="a-E2"></a>不见耳、<a id="a-E3"></a>鼻、<a id="a-E4"></a>舌、<a id="a-E5"></a>身、<a id="a-E6"></a>意界若相应若不相应，<a id="a-E7"></a>不见色界若相应若不相应，<a id="a-E8"></a>不见声、<a id="a-E9"></a>香、<a id="a-EA"></a>味、<a id="a-EB"></a>触、<a id="a-EC"></a>法界若相应若不相应；<a id="a-ED"></a>不见眼识界若相应若不相应，<a id="a-EE"></a>不见耳、<a id="a-EF"></a>鼻、<a id="a-EG"></a>舌、<a id="a-EH"></a>身、<a id="a-EI"></a>意识界若相应若不相应；<a id="a-EJ"></a>不见苦圣谛若相应若不相应，<a id="a-EK"></a>不见集、<a id="a-EL"></a>灭、<a id="a-EM"></a>道圣谛若相应若不相应；<a id="a-EN"></a>不见无明若相应若不相应，<a id="a-EO"></a>不见行、<a id="a-EP"></a>识、<a id="a-EQ"></a>名色、<a id="a-ER"></a>六处、<a id="a-ES"></a>触、<a id="a-ET"></a>受、<a id="a-EU"></a>爱、<a id="a-EV"></a>取、<a id="a-EW"></a>有、<a id="a-EX"></a>生、<a id="a-EY"></a>老死若相应若不相应；<a id="a-EZ"></a>不见四念住若相应若不相应，<a id="a-Ea"></a>不见四正断、<a id="a-Eb"></a>四神足、<a id="a-Ec"></a>五根、<a id="a-Ed"></a>五力、<a id="a-Ee"></a>七等觉支、<a id="a-Ef"></a>八圣道支若相应若不相应；<a id="a-Eg"></a>不见六神通若相应若不相应；<a id="a-Eh"></a>不见佛十力若相应若不相应，<a id="a-Ei"></a>不见四无所畏、<a id="a-Ej"></a>四无礙解、<a id="a-Ek"></a>十八佛不共法若相应若不相应；<a id="a-El"></a>不见一切相微妙智若相应若不相应，<a id="a-Em"></a>不见一切智智若相应若不相应。<a id="a-En"></a>舍利子，<a id="a-Eo"></a>诸菩萨摩诃萨修行般若波罗蜜多，<a id="a-Ep"></a>与如是法相应故，<a id="a-Eq"></a>当言与般若波罗蜜多相应。</p>
  <p id="aEr">“复次，<a id="a-Es"></a>舍利子，<a id="a-Et"></a>诸菩萨摩诃萨修行般若波罗蜜多，<a id="a-Eu"></a>不观空与空合亦不与空相应，<a id="a-Ev"></a>不观无相与无相合亦不与无相相应，<a id="a-Ew"></a>不观无愿与无愿合亦不与无愿相应。<a id="a-Ex"></a>何以故？<a id="a-Ey"></a>舍利子，<a id="a-Ez"></a>空、<a id="a-F0"></a>无相、<a id="a-F1"></a>无愿无合、<a id="a-F2"></a>无不合，<a id="a-F3"></a>亦无相应、<a id="a-F4"></a>不相应故。<a id="a-F5"></a>舍利子，<a id="a-F6"></a>诸菩萨摩诃萨修行般若波罗蜜多，<a id="a-F7"></a>与如是法相应故，<a id="a-F8"></a>当言与般若波罗蜜多相应。</p>
  <p id="aF9">“复次，<a id="a-FA"></a>舍利子，<a id="a-FB"></a>诸菩萨摩诃萨修行般若波罗蜜多，<a id="a-FC"></a>入一切法自相空已，<a id="a-FD"></a>不观色若合若散，<a id="a-FE"></a>不观受、<a id="a-FF"></a>想、<a id="a-FG"></a>行、<a id="a-FH"></a>识若合若散。<a id="a-FI"></a>不观色与前际若合若散。<a id="a-FJ"></a>何以故？<a id="a-FK"></a>不见前际故。<a id="a-FL"></a>不观色与后际若合若散。<a id="a-FM"></a>何以故？<a id="a-FN"></a>不见后际故。<a id="a-FO"></a>不观色与中际若合若散。<a id="a-FP"></a>何以故？<a id="a-FQ"></a>不见中际故。<a id="a-FR"></a>不观受、<a id="a-FS"></a>想、<a id="a-FT"></a>行、<a id="a-FU"></a>识与前际若合若散。<a id="a-FV"></a>何以故？<a id="a-FW"></a>不见前际故。<a id="a-FX"></a>不观受、<a id="a-FY"></a>想、<a id="a-FZ"></a>行、<a id="a-Fa"></a>识与后际若合若散。<a id="a-Fb"></a>何以故？<a id="a-Fc"></a>不见后际故。<a id="a-Fd"></a>不观受、<a id="a-Fe"></a>想、<a id="a-Ff"></a>行、<a id="a-Fg"></a>识与中际若合若散。<a id="a-Fh"></a>何以故？<a id="a-Fi"></a>不见中际故。<a id="a-Fj"></a>舍利子，<a id="a-Fk"></a>诸菩萨摩诃萨修行般若波罗蜜多，<a id="a-Fl"></a>与如是法相应故，<a id="a-Fm"></a>当言与般若波罗蜜多相应。</p>
  <p id="aFn">“复次，<a id="a-Fo"></a>舍利子，<a id="a-Fp"></a>诸菩萨摩诃萨不观前际与后际若合若散，<a id="a-Fq"></a>不观前际与中际若合若散，<a id="a-Fr"></a>不观后际与前际若合若散，<a id="a-Fs"></a>不观后际与中际若合若散，<a id="a-Ft"></a>不观中际与前际若合若散，<a id="a-Fu"></a>不观中际与后际若合若散，<a id="a-Fv"></a>不观前际与后际、<a id="a-Fw"></a>中际若合若散，<a id="a-Fx"></a>不观后际与前际、<a id="a-Fy"></a>中际若合若散，<a id="a-Fz"></a>不观中际与前际、<a id="a-G0"></a>后际若合若散，<a id="a-G1"></a>不观前际、<a id="a-G2"></a>后际、<a id="a-G3"></a>中际若合若散。<a id="a-G4"></a>何以故？<a id="a-G5"></a>三世空故。<a id="a-G6"></a>舍利子，<a id="a-G7"></a>诸菩萨摩诃萨修行般若波罗蜜多，<a id="a-G8"></a>与如是法相应故，<a id="a-G9"></a>当言与般若波罗蜜多相应。</p>
  <p id="aGA">“复次，<a id="a-GB"></a>舍利子，<a id="a-GC"></a>诸菩萨摩诃萨修行般若波罗蜜多，<a id="a-GD"></a>不观一切智与过去若合若散。<a id="a-GE"></a>何以故？<a id="a-GF"></a>尚不见过去，<a id="a-GG"></a>况观一切智与过去若合若散？<a id="a-GH"></a>不观一切智与未来若合若散。<a id="a-GI"></a>何以故？<a id="a-GJ"></a>尚不见未来，<a id="a-GK"></a>况观一切智与未来若合若散？<a id="a-GL"></a>不观一切智与现在若合若散。<a id="a-GM"></a>何以故？<a id="a-GN"></a>尚不见现在，<a id="a-GO"></a>况观一切智与现在若合若散？<a id="a-GP"></a>不观一切智与色若合若散。<a id="a-GQ"></a>何以故？<a id="a-GR"></a>尚不见色，<a id="a-GS"></a>况观一切智与色若合若散？<a id="a-GT"></a>不观一切智与受、<a id="a-GU"></a>想、<a id="a-GV"></a>行、<a id="a-GW"></a>识若合若散。<a id="a-GX"></a>何以故？<a id="a-GY"></a>尚不见受、<a id="a-GZ"></a>想、<a id="a-Ga"></a>行、<a id="a-Gb"></a>识，<a id="a-Gc"></a>况观一切智与受、<a id="a-Gd"></a>想、<a id="a-Ge"></a>行、<a id="a-Gf"></a>识若合若散？<a id="a-Gg"></a>不观一切智与眼处若合若散。<a id="a-Gh"></a>何以故？<a id="a-Gi"></a>尚不见眼处，<a id="a-Gj"></a>况观一切智与眼处若合若散？<a id="a-Gk"></a>不观一切智与耳、<a id="a-Gl"></a>鼻、<a id="a-Gm"></a>舌、<a id="a-Gn"></a>身、<a id="a-Go"></a>意处若合若散。<a id="a-Gp"></a>何以故？<a id="a-Gq"></a>尚不见耳、<a id="a-Gr"></a>鼻、<a id="a-Gs"></a>舌、<a id="a-Gt"></a>身、<a id="a-Gu"></a>意处，<a id="a-Gv"></a>况观一切智与耳、<a id="a-Gw"></a>鼻、<a id="a-Gx"></a>舌、<a id="a-Gy"></a>身、<a id="a-Gz"></a>意处若合若散？<a id="a-H0"></a>不观一切智与色处若合若散。<a id="a-H1"></a>何以故？<a id="a-H2"></a>尚不见色处，<a id="a-H3"></a>况观一切智与色处若合若散？<a id="a-H4"></a>不观一切智与声、<a id="a-H5"></a>香、<a id="a-H6"></a>味、<a id="a-H7"></a>触、<a id="a-H8"></a>法处若合若散。<a id="a-H9"></a>何以故？<a id="a-HA"></a>尚不见声、<a id="a-HB"></a>香、<a id="a-HC"></a>味、<a id="a-HD"></a>触、<a id="a-HE"></a>法处，<a id="a-HF"></a>况观一切智与声、<a id="a-HG"></a>香、<a id="a-HH"></a>味、<a id="a-HI"></a>触、<a id="a-HJ"></a>法处若合若散？<a id="a-HK"></a>不观一切智与眼界若合若散。<a id="a-HL"></a>何以故？<a id="a-HM"></a>尚不见眼界，<a id="a-HN"></a>况观一切智与眼界若合若散？<a id="a-HO"></a>不观一切智与耳、<a id="a-HP"></a>鼻、<a id="a-HQ"></a>舌、<a id="a-HR"></a>身、<a id="a-HS"></a>意界若合若散。<a id="a-HT"></a>何以故？<a id="a-HU"></a>尚不见耳、<a id="a-HV"></a>鼻、<a id="a-HW"></a>舌、<a id="a-HX"></a>身、<a id="a-HY"></a>意界，<a id="a-HZ"></a>况观一切智与耳、<a id="a-Ha"></a>鼻、<a id="a-Hb"></a>舌、<a id="a-Hc"></a>身、<a id="a-Hd"></a>意界若合若散？<a id="a-He"></a>不观一切智与色界若合若散。<a id="a-Hf"></a>何以故？<a id="a-Hg"></a>尚不见色界，<a id="a-Hh"></a>况观一切智与色界若合若散？<a id="a-Hi"></a>不观一切智与声、<a id="a-Hj"></a>香、<a id="a-Hk"></a>味、<a id="a-Hl"></a>触、<a id="a-Hm"></a>法界若合若散。<a id="a-Hn"></a>何以故？<a id="a-Ho"></a>尚不见声、<a id="a-Hp"></a>香、<a id="a-Hq"></a>味、<a id="a-Hr"></a>触、<a id="a-Hs"></a>法界，<a id="a-Ht"></a>况观一切智与声、<a id="a-Hu"></a>香、<a id="a-Hv"></a>味、<a id="a-Hw"></a>触、<a id="a-Hx"></a>法界若合若散？<a id="a-Hy"></a>不观一切智与眼识界若合若散。<a id="a-Hz"></a>何以故？<a id="a-I0"></a>尚不见眼识界，<a id="a-I1"></a>况观一切智与眼识界若合若散？<a id="a-I2"></a>不观一切智与耳、<a id="a-I3"></a>鼻、<a id="a-I4"></a>舌、<a id="a-I5"></a>身、<a id="a-I6"></a>意识界若合若散。<a id="a-I7"></a>何以故？<a id="a-I8"></a>尚不见耳、<a id="a-I9"></a>鼻、<a id="a-IA"></a>舌、<a id="a-IB"></a>身、<a id="a-IC"></a>意识界，<a id="a-ID"></a>况观一切智与耳、<a id="a-IE"></a>鼻、<a id="a-IF"></a>舌、<a id="a-IG"></a>身、<a id="a-IH"></a>意识界若合若散？<a id="a-II"></a>不观一切智与苦圣谛若合若散。<a id="a-IJ"></a>何以故？<a id="a-IK"></a>尚不见苦圣谛，<a id="a-IL"></a>况观一切智与苦圣谛若合若散？<a id="a-IM"></a>不观一切智与集、<a id="a-IN"></a>灭、<a id="a-IO"></a>道圣谛若合若散。<a id="a-IP"></a>何以故？<a id="a-IQ"></a>尚不见集、<a id="a-IR"></a>灭、<a id="a-IS"></a>道圣谛，<a id="a-IT"></a>况观一切智与集、<a id="a-IU"></a>灭、<a id="a-IV"></a>道圣谛若合若散？<a id="a-IW"></a>不观一切智与无明若合若散。<a id="a-IX"></a>何以故？<a id="a-IY"></a>尚不见无明，<a id="a-IZ"></a>况观一切智与无明若合若散？<a id="a-Ia"></a>不观一切智与行、<a id="a-Ib"></a>识、<a id="a-Ic"></a>名色、<a id="a-Id"></a>六处、<a id="a-Ie"></a>触、<a id="a-If"></a>受、<a id="a-Ig"></a>爱、<a id="a-Ih"></a>取、<a id="a-Ii"></a>有、<a id="a-Ij"></a>生、<a id="a-Ik"></a>老死若合若散。<a id="a-Il"></a>何以故？<a id="a-Im"></a>尚不见行乃至老死，<a id="a-In"></a>况观一切智与行乃至老死若合若散？<a id="a-Io"></a>不观一切智与布施波罗蜜多若合若散。<a id="a-Ip"></a>何以故？<a id="a-Iq"></a>尚不见布施波罗蜜多，<a id="a-Ir"></a>况观一切智与布施波罗蜜多若合若散？<a id="a-Is"></a>不观一切智与净戒、<a id="a-It"></a>安忍、<a id="a-Iu"></a>精进、<a id="a-Iv"></a>静虑、<a id="a-Iw"></a>般若波罗蜜多若合若散。<a id="a-Ix"></a>何以故？<a id="a-Iy"></a>尚不见净戒、<a id="a-Iz"></a>安忍、<a id="a-J0"></a>精进、<a id="a-J1"></a>静虑、<a id="a-J2"></a>般若波罗蜜多，<a id="a-J3"></a>况观一切智与净戒、<a id="a-J4"></a>安忍、<a id="a-J5"></a>精进、<a id="a-J6"></a>静虑、<a id="a-J7"></a>般若波罗蜜多若合若散？<a id="a-J8"></a>不观一切智与四念住若合若散。<a id="a-J9"></a>何以故？<a id="a-JA"></a>尚不见四念住，<a id="a-JB"></a>况观一切智与四念住若合若散？<a id="a-JC"></a>不观一切智与四正断、<a id="a-JD"></a>四神足、<a id="a-JE"></a>五根、<a id="a-JF"></a>五力、<a id="a-JG"></a>七等觉支、<a id="a-JH"></a>八圣道支若合若散。<a id="a-JI"></a>何以故？<a id="a-JJ"></a>尚不见四正断乃至八圣道支，<a id="a-JK"></a>况观一切智与四正断乃至八圣道支若合若散？<a id="a-JL"></a>不观一切智与六神通若合若散。<a id="a-JM"></a>何以故？<a id="a-JN"></a>尚不见六神通，<a id="a-JO"></a>况观一切智与六神通若合若散？<a id="a-JP"></a>不观一切智与佛十力若合若散。<a id="a-JQ"></a>何以故？<a id="a-JR"></a>尚不见佛十力，<a id="a-JS"></a>况观一切智与佛十力若合若散？<a id="a-JT"></a>不观一切智与四无所畏、<a id="a-JU"></a>四无礙解、<a id="a-JV"></a>十八佛不共法若合若散。<a id="a-JW"></a>何以故？<a id="a-JX"></a>尚不见四无所畏、<a id="a-JY"></a>四无礙解、<a id="a-JZ"></a>十八佛不共法，<a id="a-Ja"></a>况观一切智与四无所畏、<a id="a-Jb"></a>四无礙解、<a id="a-Jc"></a>十八佛不共法若合若散？<a id="a-Jd"></a>不观一切智与佛若合若散，<a id="a-Je"></a>亦不观佛与一切智若合若散。<a id="a-Jf"></a>何以故？<a id="a-Jg"></a>一切智即是佛，<a id="a-Jh"></a>佛即是一切智故。<a id="a-Ji"></a>不观一切智与菩提若合若散，<a id="a-Jj"></a>亦不观菩提与一切智若合若散。<a id="a-Jk"></a>何以故？<a id="a-Jl"></a>一切智即是菩提，<a id="a-Jm"></a>菩提即是一切智故。<a id="a-Jn"></a>舍利子，<a id="a-Jo"></a>诸菩萨摩诃萨修行般若波罗蜜多，<a id="a-Jp"></a>与如是法相应故，<a id="a-Jq"></a>当言与般若波罗蜜多相应。</p>
  <p id="aJr">“复次，<a id="a-Js"></a>舍利子，<a id="a-Jt"></a>诸菩萨摩诃萨修行般若波罗蜜多，<a id="a-Ju"></a>不著色若有若非有，<a id="a-Jv"></a>不著受、<a id="a-Jw"></a>想、<a id="a-Jx"></a>行、<a id="a-Jy"></a>识若有若非有；<a id="a-Jz"></a>不著色若常若无常，<a id="a-K0"></a>不著受、<a id="a-K1"></a>想、<a id="a-K2"></a>行、<a id="a-K3"></a>识若常若无常；<a id="a-K4"></a>不著色若乐若苦，<a id="a-K5"></a>不著受、<a id="a-K6"></a>想、<a id="a-K7"></a>行、<a id="a-K8"></a>识若乐若苦；<a id="a-K9"></a>不著色若我若无我，<a id="a-KA"></a>不著受、<a id="a-KB"></a>想、<a id="a-KC"></a>行、<a id="a-KD"></a>识若我若无我，<a id="a-KE"></a>不著色若寂静若不寂静，<a id="a-KF"></a>不著受、<a id="a-KG"></a>想、<a id="a-KH"></a>行、<a id="a-KI"></a>识若寂静若不寂静；<a id="a-KJ"></a>不著色若空若不空，<a id="a-KK"></a>不著受、<a id="a-KL"></a>想、<a id="a-KM"></a>行、<a id="a-KN"></a>识若空若不空；<a id="a-KO"></a>不著色若有相若无相，<a id="a-KP"></a>不著受、<a id="a-KQ"></a>想、<a id="a-KR"></a>行、<a id="a-KS"></a>识若有相若无相；<a id="a-KT"></a>不著色若有愿若无愿，<a id="a-KU"></a>不著受、<a id="a-KV"></a>想、<a id="a-KW"></a>行、<a id="a-KX"></a>识若有愿若无愿。<a id="a-KY"></a>舍利子，<a id="a-KZ"></a>诸菩萨摩诃萨修行般若波罗蜜多，<a id="a-Ka"></a>与如是法相应故，<a id="a-Kb"></a>当言与般若波罗蜜多相应。</p>
  <p id="aKc">“复次，<a id="a-Kd"></a>舍利子，<a id="a-Ke"></a>诸菩萨摩诃萨修行般若波罗蜜多，<a id="a-Kf"></a>不作是念：<a id="a-Kg"></a>‘我行般若波罗蜜多。<a id="a-Kh"></a>’不作是念：<a id="a-Ki"></a>‘我不行般若波罗蜜多。<a id="a-Kj"></a>’不作是念：<a id="a-Kk"></a>‘我亦行、<a id="a-Kl"></a>亦不行般若波罗蜜多。<a id="a-Km"></a>’不作是念：<a id="a-Kn"></a>‘我非行非不行般若波罗蜜多。<a id="a-Ko"></a>’舍利子，<a id="a-Kp"></a>诸菩萨摩诃萨修行般若波罗蜜多，<a id="a-Kq"></a>与如是法相应故，<a id="a-Kr"></a>当言与般若波罗蜜多相应。</p>
  <p id="aKs">“复次，<a id="a-Kt"></a>舍利子，<a id="a-Ku"></a>诸菩萨摩诃萨修行般若波罗蜜多时，<a id="a-Kv"></a>不为布施波罗蜜多故修行般若波罗蜜多，<a id="a-Kw"></a>不为净戒、<a id="a-Kx"></a>安忍、<a id="a-Ky"></a>精进、<a id="a-Kz"></a>静虑、<a id="a-L0"></a>般若波罗蜜多故修行般若波罗蜜多；<a id="a-L1"></a>不为入菩萨正决定故修行般若波罗蜜多，<a id="a-L2"></a>不为得菩萨不退转地故修行般若波罗蜜多；<a id="a-L3"></a>不为成熟有情故修行般若波罗蜜多，<a id="a-L4"></a>不为严净佛土故修行般若波罗蜜多；<a id="a-L5"></a>不为四念住故修行般若波罗蜜多，<a id="a-L6"></a>不为四正断、<a id="a-L7"></a>四神足、<a id="a-L8"></a>五根、<a id="a-L9"></a>五力、<a id="a-LA"></a>七等觉支、<a id="a-LB"></a>八圣道支故修行般若波罗蜜多；<a id="a-LC"></a>不为佛十力故修行般若波罗蜜多，<a id="a-LD"></a>不为四无所畏、<a id="a-LE"></a>四无礙解、<a id="a-LF"></a>十八佛不共法故修行般若波罗蜜多；<a id="a-LG"></a>不为内空故修行般若波罗蜜多，<a id="a-LH"></a>不为外空、<a id="a-LI"></a>内外空、<a id="a-LJ"></a>大空、<a id="a-LK"></a>空空、<a id="a-LL"></a>胜义空、<a id="a-LM"></a>有为空、<a id="a-LN"></a>无为空、<a id="a-LO"></a>毕竟空、<a id="a-LP"></a>无际空、<a id="a-LQ"></a>无散空、<a id="a-LR"></a>本性空、<a id="a-LS"></a>共相空、<a id="a-LT"></a>一切法空、<a id="a-LU"></a>无性空、<a id="a-LV"></a>无性自性空故修行般若波罗蜜多；<a id="a-LW"></a>不为真如故修行般若波罗蜜多，<a id="a-LX"></a>不为法界、<a id="a-LY"></a>法性、<a id="a-LZ"></a>实际故修行般若波罗蜜多。<a id="a-La"></a>何以故？<a id="a-Lb"></a>舍利子，<a id="a-Lc"></a>诸菩萨摩诃萨修行般若波罗蜜多时，<a id="a-Ld"></a>不见诸法性差别故。<a id="a-Le"></a>舍利子，<a id="a-Lf"></a>诸菩萨摩诃萨修行般若波罗蜜多，<a id="a-Lg"></a>与如是法相应故，<a id="a-Lh"></a>当言与般若波罗蜜多相应。</p>
  <p id="aLi">“复次，<a id="a-Lj"></a>舍利子，<a id="a-Lk"></a>诸菩萨摩诃萨修行般若波罗蜜多，<a id="a-Ll"></a>不为天眼智证通故修行般若波罗蜜多，<a id="a-Lm"></a>不为天耳、<a id="a-Ln"></a>他心、<a id="a-Lo"></a>宿住、<a id="a-Lp"></a>随念、<a id="a-Lq"></a>神境、<a id="a-Lr"></a>漏尽智证通故修行般若波罗蜜多。<a id="a-Ls"></a>何以故？<a id="a-Lt"></a>舍利子，<a id="a-Lu"></a>诸菩萨摩诃萨修行般若波罗蜜多时，<a id="a-Lv"></a>尚不见般若波罗蜜多，<a id="a-Lw"></a>况见菩萨摩诃萨及诸如来、<a id="a-Lx"></a>应、<a id="a-Ly"></a>正等觉六神通事？<a id="a-Lz"></a>舍利子，<a id="a-M0"></a>诸菩萨摩诃萨修行般若波罗蜜多，<a id="a-M1"></a>与如是法相应故，<a id="a-M2"></a>当言与般若波罗蜜多相应。</p>
  <p id="aM3">“复次，<a id="a-M4"></a>舍利子，<a id="a-M5"></a>诸菩萨摩诃萨修行般若波罗蜜多，<a id="a-M6"></a>不作是念：<a id="a-M7"></a>‘我以天眼智证通，<a id="a-M8"></a>遍观十方殑伽沙等诸佛世界一切有情死此生彼品类差别。<a id="a-M9"></a>’不作是念：<a id="a-MA"></a>‘我以天耳智证通，<a id="a-MB"></a>遍闻十方殑伽沙等诸佛世界一切有情言音差别。<a id="a-MC"></a>’不作是念：<a id="a-MD"></a>‘我以他心智证通，<a id="a-ME"></a>遍知十方殑伽沙等诸佛世界一切有情心及心所缘虑差别。<a id="a-MF"></a>’不作是念：<a id="a-MG"></a>‘我以宿住随念智证通，<a id="a-MH"></a>遍忆十方殑伽沙等诸佛世界一切有情宿住差别。<a id="a-MI"></a>’不作是念：<a id="a-MJ"></a>‘我以神境智证通，<a id="a-MK"></a>遍往十方殑伽沙等诸佛世界为诸有情宣说正法。<a id="a-ML"></a>’不作是念：<a id="a-MM"></a>‘我以漏尽智证通，<a id="a-MN"></a>遍了十方殑伽沙等诸佛世界一切有情漏尽不尽。<a id="a-MO"></a>’舍利子，<a id="a-MP"></a>诸菩萨摩诃萨修行般若波罗蜜多，<a id="a-MQ"></a>与如是法相应故，<a id="a-MR"></a>当言与般若波罗蜜多相应。</p>
  <p id="aMS">“复次，<a id="a-MT"></a>舍利子，<a id="a-MU"></a>如是菩萨摩诃萨修行般若波罗蜜多与般若波罗蜜多相应时，<a id="a-MV"></a>方便善巧普能安立无量、<a id="a-MW"></a>无数、<a id="a-MX"></a>无边有情于无余依般涅槃界，<a id="a-MY"></a>一切恶魔及诸眷属不得其便，<a id="a-MZ"></a>一切烦恼悉皆伏灭，<a id="a-Ma"></a>世间众事所欲皆成。<a id="a-Mb"></a>十方各如殑伽沙界一切如来、<a id="a-Mc"></a>应、<a id="a-Md"></a>正等觉及诸菩萨摩诃萨众，<a id="a-Me"></a>皆共护念如是菩萨，<a id="a-Mf"></a>不令退堕一切声闻、<a id="a-Mg"></a>独觉等地。<a id="a-Mh"></a>十方各如殑伽沙界声闻、<a id="a-Mi"></a>独觉、<a id="a-Mj"></a>四大王众天乃至他化自在天、<a id="a-Mk"></a>梵众天乃至大梵天、<a id="a-Ml"></a>光天乃至极光净天、<a id="a-Mm"></a>净天乃至遍净天、<a id="a-Mn"></a>广天乃至广果天、<a id="a-Mo"></a>无烦天乃至色究竟天，<a id="a-Mp"></a>皆共拥卫是菩萨摩诃萨，<a id="a-Mq"></a>诸有所为令无障礙皆速成办，<a id="a-Mr"></a>所有身心种种病苦咸得痊除。<a id="a-Ms"></a>设有罪业，<a id="a-Mt"></a>于当来世应受苦报，<a id="a-Mu"></a>转现轻受。<a id="a-Mv"></a>何以故？<a id="a-Mw"></a>舍利子，<a id="a-Mx"></a>是菩萨摩诃萨于一切有情慈悲周遍故。</p>
  <p id="aMy">“舍利子，<a id="a-Mz"></a>是菩萨摩诃萨修行般若波罗蜜多具大势力，<a id="a-N0"></a>少用加行，<a id="a-N1"></a>则能引发一切殊胜陀罗尼门、<a id="a-N2"></a>一切殊胜三摩地门皆得现起。<a id="a-N3"></a>由斯势力，<a id="a-N4"></a>随意引生世、<a id="a-N5"></a>出世间种种功德；<a id="a-N6"></a>随所生处，<a id="a-N7"></a>常得逢事诸佛世尊及诸菩萨摩诃萨众，<a id="a-N8"></a>乃至无上正等菩提，<a id="a-N9"></a>于其中间常不离佛及诸菩萨摩诃萨众。<a id="a-NA"></a>舍利子当知，<a id="a-NB"></a>是菩萨摩诃萨修行般若波罗蜜多，<a id="a-NC"></a>与般若波罗蜜多相应故，<a id="a-ND"></a>得如是等无量无边不可思议功德胜利。</p>
  <p id="aNE">“复次，<a id="a-NF"></a>舍利子，<a id="a-NG"></a>诸菩萨摩诃萨修行般若波罗蜜多，<a id="a-NH"></a>不作是念：<a id="a-NI"></a>‘有法与法若相应若不相应、<a id="a-NJ"></a>若等若不等。<a id="a-NK"></a>’何以故？<a id="a-NL"></a>舍利子，<a id="a-NM"></a>是菩萨摩诃萨不见有法与法若相应若不相应、<a id="a-NN"></a>若等若不等故。<a id="a-NO"></a>舍利子，<a id="a-NP"></a>诸菩萨摩诃萨修行般若波罗蜜多，<a id="a-NQ"></a>与如是法相应故，<a id="a-NR"></a>当言与般若波罗蜜多相应。</p>
  <p id="aNS"></p>
 </body>
</html>