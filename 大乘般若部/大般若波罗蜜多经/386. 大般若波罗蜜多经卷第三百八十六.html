<!doctype html>
<html id="z3IBSys6D" data-ver="1447">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百八十六</h1>
  <h2 id="a2">初分诸法平等品第六十九之四</h2>
  <p id="a3">“善现，<a id="a-4"></a>四念住非法界，<a id="a-5"></a>亦不离四念住别有法界；<a id="a-6"></a>四正断、<a id="a-7"></a>四神足、<a id="a-8"></a>五根、<a id="a-9"></a>五力、<a id="a-A"></a>七等觉支、<a id="a-B"></a>八圣道支非法界，<a id="a-C"></a>亦不离四正断乃至八圣道支别有法界。<a id="a-D"></a>四念住即法界，<a id="a-E"></a>法界即四念住；<a id="a-F"></a>四正断乃至八圣道支即法界，<a id="a-G"></a>法界即四正断乃至八圣道支。</p>
  <p id="aH">“善现，<a id="a-I"></a>空解脱门非法界，<a id="a-J"></a>亦不离空解脱门别有法界；<a id="a-K"></a>无相、<a id="a-L"></a>无愿解脱门非法界，<a id="a-M"></a>亦不离无相、<a id="a-N"></a>无愿解脱门别有法界。<a id="a-O"></a>空解脱门即法界，<a id="a-P"></a>法界即空解脱门，<a id="a-Q"></a>无相、<a id="a-R"></a>无愿解脱门即法界，<a id="a-S"></a>法界即无相、<a id="a-T"></a>无愿解脱门。</p>
  <p id="aU">“善现，<a id="a-V"></a>内空非法界，<a id="a-W"></a>亦不离内空别有法界；<a id="a-X"></a>外空、<a id="a-Y"></a>内外空、<a id="a-Z"></a>空空、<a id="a-a"></a>大空、<a id="a-b"></a>胜义空、<a id="a-c"></a>有为空、<a id="a-d"></a>无为空、<a id="a-e"></a>毕竟空、<a id="a-f"></a>无际空、<a id="a-g"></a>散空、<a id="a-h"></a>无变异空、<a id="a-i"></a>本性空、<a id="a-j"></a>自相空、<a id="a-k"></a>共相空、<a id="a-l"></a>一切法空、<a id="a-m"></a>不可得空、<a id="a-n"></a>无性空、<a id="a-o"></a>自性空、<a id="a-p"></a>无性自性空非法界，<a id="a-q"></a>亦不离外空乃至无性自性空别有法界。<a id="a-r"></a>内空即法界，<a id="a-s"></a>法界即内空；<a id="a-t"></a>外空乃至无性自性空即法界，<a id="a-u"></a>法界即外空乃至无性自性空。</p>
  <p id="av">“善现，<a id="a-w"></a>苦圣谛非法界，<a id="a-x"></a>亦不离苦圣谛别有法界；<a id="a-y"></a>集、<a id="a-z"></a>灭、<a id="a-10"></a>道圣谛非法界，<a id="a-11"></a>亦不离集、<a id="a-12"></a>灭、<a id="a-13"></a>道圣谛别有法界。<a id="a-14"></a>苦圣谛即法界，<a id="a-15"></a>法界即苦圣谛；<a id="a-16"></a>集、<a id="a-17"></a>灭、<a id="a-18"></a>道圣谛即法界，<a id="a-19"></a>法界即集、<a id="a-1A"></a>灭、<a id="a-1B"></a>道圣谛。</p>
  <p id="a1C">“善现，<a id="a-1D"></a>八解脱非法界，<a id="a-1E"></a>亦不离八解脱别有法界；<a id="a-1F"></a>八胜处、<a id="a-1G"></a>九次第定、<a id="a-1H"></a>十遍处非法界，<a id="a-1I"></a>亦不离八胜处、<a id="a-1J"></a>九次第定、<a id="a-1K"></a>十遍处别有法界。<a id="a-1L"></a>八解脱即法界，<a id="a-1M"></a>法界即八解脱；<a id="a-1N"></a>八胜处、<a id="a-1O"></a>九次第定、<a id="a-1P"></a>十遍处即法界，<a id="a-1Q"></a>法界即八胜处、<a id="a-1R"></a>九次第定、<a id="a-1S"></a>十遍处。</p>
  <p id="a1T">“善现，<a id="a-1U"></a>一切陀罗尼门非法界，<a id="a-1V"></a>亦不离一切陀罗尼门别有法界；<a id="a-1W"></a>一切三摩地门非法界，<a id="a-1X"></a>亦不离一切三摩地门别有法界。<a id="a-1Y"></a>一切陀罗尼门即法界，<a id="a-1Z"></a>法界即一切陀罗尼门；<a id="a-1a"></a>一切三摩地门即法界，<a id="a-1b"></a>法界即一切三摩地门。</p>
  <p id="a1c">“善现，<a id="a-1d"></a>极喜地非法界，<a id="a-1e"></a>亦不离极喜地别有法界；<a id="a-1f"></a>离垢地、<a id="a-1g"></a>发光地、<a id="a-1h"></a>焰慧地、<a id="a-1i"></a>极难胜地、<a id="a-1j"></a>现前地、<a id="a-1k"></a>远行地、<a id="a-1l"></a>不动地、<a id="a-1m"></a>善慧地、<a id="a-1n"></a>法云地非法界，<a id="a-1o"></a>亦不离离垢地乃至法云地别有法界。<a id="a-1p"></a>极喜地即法界，<a id="a-1q"></a>法界即极喜地；<a id="a-1r"></a>离垢地乃至法云地即法界，<a id="a-1s"></a>法界即离垢地乃至法云地。</p>
  <p id="a1t">“善现，<a id="a-1u"></a>五眼非法界，<a id="a-1v"></a>亦不离五眼别有法界，<a id="a-1w"></a>六神通非法界，<a id="a-1x"></a>亦不离六神通别有法界。<a id="a-1y"></a>五眼即法界，<a id="a-1z"></a>法界即五眼；<a id="a-20"></a>六神通即法界，<a id="a-21"></a>法界即六神通。</p>
  <p id="a22">“善现，<a id="a-23"></a>佛十力非法界，<a id="a-24"></a>亦不离佛十力别有法界；<a id="a-25"></a>四无所畏、<a id="a-26"></a>四无礙解、<a id="a-27"></a>十八佛不共法非法界，<a id="a-28"></a>亦不离四无所畏、<a id="a-29"></a>四无礙解、<a id="a-2A"></a>十八佛不共法别有法界。<a id="a-2B"></a>佛十力即法界，<a id="a-2C"></a>法界即佛十力；<a id="a-2D"></a>四无所畏、<a id="a-2E"></a>四无礙解、<a id="a-2F"></a>十八佛不共法即法界，<a id="a-2G"></a>法界即四无所畏、<a id="a-2H"></a>四无礙解、<a id="a-2I"></a>十八佛不共法。</p>
  <p id="a2J">“善现，<a id="a-2K"></a>大慈非法界，<a id="a-2L"></a>亦不离大慈别有法界；<a id="a-2M"></a>大悲、<a id="a-2N"></a>大喜、<a id="a-2O"></a>大舍非法界，<a id="a-2P"></a>亦不离大悲、<a id="a-2Q"></a>大喜、<a id="a-2R"></a>大舍别有法界。<a id="a-2S"></a>大慈即法界，<a id="a-2T"></a>法界即大慈；<a id="a-2U"></a>大悲、<a id="a-2V"></a>大喜、<a id="a-2W"></a>大舍即法界，<a id="a-2X"></a>法界即大悲、<a id="a-2Y"></a>大喜、<a id="a-2Z"></a>大舍。</p>
  <p id="a2a">“善现，<a id="a-2b"></a>无忘失法非法界，<a id="a-2c"></a>亦不离无忘失法别有法界；<a id="a-2d"></a>恒住舍性非法界，<a id="a-2e"></a>亦不离恒住舍性别有法界。<a id="a-2f"></a>无忘失法即法界，<a id="a-2g"></a>法界即无忘失法；<a id="a-2h"></a>恒住舍性即法界，<a id="a-2i"></a>法界即恒住舍性。</p>
  <p id="a2j">“善现，<a id="a-2k"></a>一切智非法界，<a id="a-2l"></a>亦不离一切智别有法界；<a id="a-2m"></a>道相智、<a id="a-2n"></a>一切相智非法界，<a id="a-2o"></a>亦不离道相智、<a id="a-2p"></a>一切相智别有法界。<a id="a-2q"></a>一切智即法界，<a id="a-2r"></a>法界即一切智；<a id="a-2s"></a>道相智、<a id="a-2t"></a>一切相智即法界，<a id="a-2u"></a>法界即道相智、<a id="a-2v"></a>一切相智。</p>
  <p id="a2w">“善现，<a id="a-2x"></a>三十二大士相非法界，<a id="a-2y"></a>亦不离三十二大士相别有法界；<a id="a-2z"></a>八十随好非法界，<a id="a-30"></a>亦不离八十随好别有法界。<a id="a-31"></a>三十二大士相即法界，<a id="a-32"></a>法界即三十二大士相；<a id="a-33"></a>八十随好即法界，<a id="a-34"></a>法界即八十随好。</p>
  <p id="a35">“善现，<a id="a-36"></a>预流果非法界，<a id="a-37"></a>亦不离预流果别有法界；<a id="a-38"></a>一来、<a id="a-39"></a>不还、<a id="a-3A"></a>阿罗汉果、<a id="a-3B"></a>独觉菩提非法界，<a id="a-3C"></a>亦不离一来、<a id="a-3D"></a>不还、<a id="a-3E"></a>阿罗汉果、<a id="a-3F"></a>独觉菩提别有法界。<a id="a-3G"></a>预流果即法界，<a id="a-3H"></a>法界即预流果；<a id="a-3I"></a>一来、<a id="a-3J"></a>不还、<a id="a-3K"></a>阿罗汉果、<a id="a-3L"></a>独觉菩提即法界，<a id="a-3M"></a>法界即一来、<a id="a-3N"></a>不还、<a id="a-3O"></a>阿罗汉果、<a id="a-3P"></a>独觉菩提。</p>
  <p id="a3Q">“善现，<a id="a-3R"></a>一切菩萨摩诃萨行非法界，<a id="a-3S"></a>亦不离一切菩萨摩诃萨行别有法界；<a id="a-3T"></a>诸佛无上正等菩提非法界，<a id="a-3U"></a>亦不离诸佛无上正等菩提别有法界。<a id="a-3V"></a>一切菩萨摩诃萨行即法界，<a id="a-3W"></a>法界即一切菩萨摩诃萨行；<a id="a-3X"></a>诸佛无上正等菩提即法界，<a id="a-3Y"></a>法界即诸佛无上正等菩提。</p>
  <p id="a3Z">“善现，<a id="a-3a"></a>世间法非法界，<a id="a-3b"></a>亦不离世间法别有法界；<a id="a-3c"></a>出世法非法界，<a id="a-3d"></a>亦不离出世法别有法界。<a id="a-3e"></a>世间法即法界，<a id="a-3f"></a>法界即世间法；<a id="a-3g"></a>出世法即法界，<a id="a-3h"></a>法界即出世法。</p>
  <p id="a3i">“善现，<a id="a-3j"></a>有漏法非法界，<a id="a-3k"></a>亦不离有漏法别有法界；<a id="a-3l"></a>无漏法非法界，<a id="a-3m"></a>亦不离无漏法别有法界。<a id="a-3n"></a>有漏法即法界，<a id="a-3o"></a>法界即有漏法；<a id="a-3p"></a>无漏法即法界，<a id="a-3q"></a>法界即无漏法。</p>
  <p id="a3r">“善现，<a id="a-3s"></a>有为法非法界，<a id="a-3t"></a>亦不离有为法别有法界；<a id="a-3u"></a>无为法非法界，<a id="a-3v"></a>亦不离无为法别有法界。<a id="a-3w"></a>有为法即法界，<a id="a-3x"></a>法界即有为法；<a id="a-3y"></a>无为法即法界，<a id="a-3z"></a>法界即无为法。</p>
  <p id="a40">“善现，<a id="a-41"></a>菩萨摩诃萨修行般若波罗蜜多时，<a id="a-42"></a>若见有法离法界者，<a id="a-43"></a>便非正趣所求无上正等菩提。<a id="a-44"></a>善现，<a id="a-45"></a>菩萨摩诃萨修行般若波罗蜜多时，<a id="a-46"></a>知一切法不离法界。</p>
  <p id="a47">“善现，<a id="a-48"></a>菩萨摩诃萨修行般若波罗蜜多时，<a id="a-49"></a>知一切法即法界，<a id="a-4A"></a>以方便善巧无名相法，<a id="a-4B"></a>为诸有情寄名相说，<a id="a-4C"></a>谓此是色，<a id="a-4D"></a>此是受、<a id="a-4E"></a>想、<a id="a-4F"></a>行、<a id="a-4G"></a>识；<a id="a-4H"></a>此是眼处，<a id="a-4I"></a>此是耳、<a id="a-4J"></a>鼻、<a id="a-4K"></a>舌、<a id="a-4L"></a>身、<a id="a-4M"></a>意处；<a id="a-4N"></a>此是色处，<a id="a-4O"></a>此是声、<a id="a-4P"></a>香、<a id="a-4Q"></a>味、<a id="a-4R"></a>触、<a id="a-4S"></a>法处；<a id="a-4T"></a>此是眼界，<a id="a-4U"></a>此是耳、<a id="a-4V"></a>鼻、<a id="a-4W"></a>舌、<a id="a-4X"></a>身、<a id="a-4Y"></a>意界；<a id="a-4Z"></a>此是色界，<a id="a-4a"></a>此是声、<a id="a-4b"></a>香、<a id="a-4c"></a>味、<a id="a-4d"></a>触、<a id="a-4e"></a>法界；<a id="a-4f"></a>此是眼识界，<a id="a-4g"></a>此是耳、<a id="a-4h"></a>鼻、<a id="a-4i"></a>舌、<a id="a-4j"></a>身、<a id="a-4k"></a>意识界；<a id="a-4l"></a>此是眼触，<a id="a-4m"></a>此是耳、<a id="a-4n"></a>鼻、<a id="a-4o"></a>舌、<a id="a-4p"></a>身、<a id="a-4q"></a>意触；<a id="a-4r"></a>此是眼触为缘所生诸受，<a id="a-4s"></a>此是耳、<a id="a-4t"></a>鼻、<a id="a-4u"></a>舌、<a id="a-4v"></a>身、<a id="a-4w"></a>意触为缘所生诸受；<a id="a-4x"></a>此是地界，<a id="a-4y"></a>此是水、<a id="a-4z"></a>火、<a id="a-50"></a>风、<a id="a-51"></a>空、<a id="a-52"></a>识界；<a id="a-53"></a>此是因缘，<a id="a-54"></a>此是等无间缘、<a id="a-55"></a>所缘缘、<a id="a-56"></a>增上缘；<a id="a-57"></a>此是从缘所生诸法；<a id="a-58"></a>此是无明，<a id="a-59"></a>此是行、<a id="a-5A"></a>识、<a id="a-5B"></a>名色、<a id="a-5C"></a>六处、<a id="a-5D"></a>触、<a id="a-5E"></a>受、<a id="a-5F"></a>爱、<a id="a-5G"></a>取、<a id="a-5H"></a>有、<a id="a-5I"></a>生、<a id="a-5J"></a>老死愁叹苦忧恼；<a id="a-5K"></a>此是世间法，<a id="a-5L"></a>此是出世法；<a id="a-5M"></a>此是色法，<a id="a-5N"></a>此是非色法；<a id="a-5O"></a>此是有见法，<a id="a-5P"></a>此是无见法；<a id="a-5Q"></a>此是有漏法，<a id="a-5R"></a>此是无漏法；<a id="a-5S"></a>此是有为法，<a id="a-5T"></a>此是无为法；<a id="a-5U"></a>此是布施波罗蜜多，<a id="a-5V"></a>此是净戒、<a id="a-5W"></a>安忍、<a id="a-5X"></a>精进、<a id="a-5Y"></a>静虑、<a id="a-5Z"></a>般若波罗蜜多；<a id="a-5a"></a>此是四静虑，<a id="a-5b"></a>此是四无量、<a id="a-5c"></a>四无色定；<a id="a-5d"></a>此是四念住，<a id="a-5e"></a>此是四正断、<a id="a-5f"></a>四神足、<a id="a-5g"></a>五根、<a id="a-5h"></a>五力、<a id="a-5i"></a>七等觉支、<a id="a-5j"></a>八圣道支；<a id="a-5k"></a>此是空解脱门，<a id="a-5l"></a>此是无相、<a id="a-5m"></a>无愿解脱门；<a id="a-5n"></a>此是内空，<a id="a-5o"></a>此是外空、<a id="a-5p"></a>内外空、<a id="a-5q"></a>空空、<a id="a-5r"></a>大空、<a id="a-5s"></a>胜义空、<a id="a-5t"></a>有为空、<a id="a-5u"></a>无为空、<a id="a-5v"></a>毕竟空、<a id="a-5w"></a>无际空、<a id="a-5x"></a>散空、<a id="a-5y"></a>无变异空、<a id="a-5z"></a>本性空、<a id="a-60"></a>自相空、<a id="a-61"></a>共相空、<a id="a-62"></a>一切法空、<a id="a-63"></a>不可得空、<a id="a-64"></a>无性空、<a id="a-65"></a>自性空、<a id="a-66"></a>无性自性空；<a id="a-67"></a>此是真如，<a id="a-68"></a>此是法界、<a id="a-69"></a>法性、<a id="a-6A"></a>不虚妄性、<a id="a-6B"></a>不变异性、<a id="a-6C"></a>平等性、<a id="a-6D"></a>离生性、<a id="a-6E"></a>法定、<a id="a-6F"></a>法住、<a id="a-6G"></a>实际、<a id="a-6H"></a>虚空界、<a id="a-6I"></a>不思议界；<a id="a-6J"></a>此是苦圣谛，<a id="a-6K"></a>此是集、<a id="a-6L"></a>灭、<a id="a-6M"></a>道圣谛；<a id="a-6N"></a>此是八解脱，<a id="a-6O"></a>此是八胜处、<a id="a-6P"></a>九次第定、<a id="a-6Q"></a>十遍处；<a id="a-6R"></a>此是一切陀罗尼门，<a id="a-6S"></a>此是一切三摩地门；<a id="a-6T"></a>此是极喜地，<a id="a-6U"></a>此是离垢地、<a id="a-6V"></a>发光地、<a id="a-6W"></a>焰慧地、<a id="a-6X"></a>极难胜地、<a id="a-6Y"></a>现前地、<a id="a-6Z"></a>远行地、<a id="a-6a"></a>不动地、<a id="a-6b"></a>善慧地、<a id="a-6c"></a>法云地；<a id="a-6d"></a>此是五眼，<a id="a-6e"></a>此是六神通；<a id="a-6f"></a>此是佛十力，<a id="a-6g"></a>此是四无所畏、<a id="a-6h"></a>四无礙解、<a id="a-6i"></a>十八佛不共法；<a id="a-6j"></a>此是大慈，<a id="a-6k"></a>此是大悲、<a id="a-6l"></a>大喜、<a id="a-6m"></a>大舍；<a id="a-6n"></a>此是无忘失法，<a id="a-6o"></a>此是恒住舍性；<a id="a-6p"></a>此是一切智，<a id="a-6q"></a>此是道相智、<a id="a-6r"></a>一切相智；<a id="a-6s"></a>此是三十二大士相，<a id="a-6t"></a>此是八十随好；<a id="a-6u"></a>此是预流果，<a id="a-6v"></a>此是一来、<a id="a-6w"></a>不还、<a id="a-6x"></a>阿罗汉果、<a id="a-6y"></a>独觉菩提；<a id="a-6z"></a>此是一切菩萨摩诃萨行，<a id="a-70"></a>此是诸佛无上正等菩提。</p>
  <p id="a71">“善现，<a id="a-72"></a>如巧幻师或彼弟子，<a id="a-73"></a>执持少物于众人前，<a id="a-74"></a>幻作种种异类色相，<a id="a-75"></a>谓或幻作男女、<a id="a-76"></a>大小，<a id="a-77"></a>象、<a id="a-78"></a>马、<a id="a-79"></a>牛、<a id="a-7A"></a>羊、<a id="a-7B"></a>驼、<a id="a-7C"></a>驴、<a id="a-7D"></a>鸡等种种禽兽；<a id="a-7E"></a>或复幻作城邑、<a id="a-7F"></a>聚落、<a id="a-7G"></a>园林、<a id="a-7H"></a>池沼，<a id="a-7I"></a>种种庄严甚可爱乐；<a id="a-7J"></a>或复幻作衣服、<a id="a-7K"></a>饮食、<a id="a-7L"></a>房舍、<a id="a-7M"></a>卧具、<a id="a-7N"></a>香华、<a id="a-7O"></a>璎珞种种珍宝；<a id="a-7P"></a>或复幻作无量种类伎乐俳优，<a id="a-7Q"></a>令无量人欢娱受乐；<a id="a-7R"></a>或复幻作种种形相令行布施，<a id="a-7S"></a>或令持戒，<a id="a-7T"></a>或令修忍，<a id="a-7U"></a>或令精进，<a id="a-7V"></a>或令修定，<a id="a-7W"></a>或令修慧；<a id="a-7X"></a>或复现生刹帝利大族，<a id="a-7Y"></a>或复现生婆罗门大族，<a id="a-7Z"></a>或复现生长者大族，<a id="a-7a"></a>或复现生居士大族；<a id="a-7b"></a>或复幻作诸山、<a id="a-7c"></a>大海、<a id="a-7d"></a>妙高山王、<a id="a-7e"></a>轮围山等；<a id="a-7f"></a>或复现生四大王众天、<a id="a-7g"></a>三十三天、<a id="a-7h"></a>夜摩天、<a id="a-7i"></a>睹史多天、<a id="a-7j"></a>乐变化天、<a id="a-7k"></a>他化自在天；<a id="a-7l"></a>或复现生梵众天——梵辅天、<a id="a-7m"></a>梵会天、<a id="a-7n"></a>大梵天；<a id="a-7o"></a>或复现生光天——少光天、<a id="a-7p"></a>无量光天、<a id="a-7q"></a>极光净天；<a id="a-7r"></a>或复现生净天——少净天、<a id="a-7s"></a>无量净天、<a id="a-7t"></a>遍净天；<a id="a-7u"></a>或复现生广天——少广天、<a id="a-7v"></a>无量广天、<a id="a-7w"></a>广果天；<a id="a-7x"></a>或复现生无想天；<a id="a-7y"></a>或生无烦天、<a id="a-7z"></a>无热天、<a id="a-80"></a>善现天、<a id="a-81"></a>善见天、<a id="a-82"></a>色究竟天；<a id="a-83"></a>或复现生空无边处天、<a id="a-84"></a>识无边处天、<a id="a-85"></a>无所有处天、<a id="a-86"></a>非想非非想处天；<a id="a-87"></a>或复现作预流、<a id="a-88"></a>一来、<a id="a-89"></a>不还、<a id="a-8A"></a>阿罗汉、<a id="a-8B"></a>独觉；<a id="a-8C"></a>或复现作菩萨摩诃萨，<a id="a-8D"></a>从初发心修行布施、<a id="a-8E"></a>净戒、<a id="a-8F"></a>安忍、<a id="a-8G"></a>精进、<a id="a-8H"></a>静虑、<a id="a-8I"></a>般若波罗蜜多，<a id="a-8J"></a>修行四静虑、<a id="a-8K"></a>四无量、<a id="a-8L"></a>四无色定，<a id="a-8M"></a>修行四念住、<a id="a-8N"></a>四正断、<a id="a-8O"></a>四神足、<a id="a-8P"></a>五根、<a id="a-8Q"></a>五力、<a id="a-8R"></a>七等觉支、<a id="a-8S"></a>八圣道支，<a id="a-8T"></a>修行空、<a id="a-8U"></a>无相、<a id="a-8V"></a>无愿解脱门，<a id="a-8W"></a>学住内空、<a id="a-8X"></a>外空、<a id="a-8Y"></a>内外空、<a id="a-8Z"></a>空空、<a id="a-8a"></a>大空、<a id="a-8b"></a>胜义空、<a id="a-8c"></a>有为空、<a id="a-8d"></a>无为空、<a id="a-8e"></a>毕竟空、<a id="a-8f"></a>无际空、<a id="a-8g"></a>散空、<a id="a-8h"></a>无变异空、<a id="a-8i"></a>本性空、<a id="a-8j"></a>自相空、<a id="a-8k"></a>共相空、<a id="a-8l"></a>一切法空、<a id="a-8m"></a>不可得空、<a id="a-8n"></a>无性空、<a id="a-8o"></a>自性空、<a id="a-8p"></a>无性自性空，<a id="a-8q"></a>学住真如、<a id="a-8r"></a>法界、<a id="a-8s"></a>法性、<a id="a-8t"></a>不虚妄性、<a id="a-8u"></a>不变异性、<a id="a-8v"></a>平等性、<a id="a-8w"></a>离生性、<a id="a-8x"></a>法定、<a id="a-8y"></a>法住、<a id="a-8z"></a>实际、<a id="a-90"></a>虚空界、<a id="a-91"></a>不思议界，<a id="a-92"></a>学住苦、<a id="a-93"></a>集、<a id="a-94"></a>灭、<a id="a-95"></a>道圣谛，<a id="a-96"></a>趣入菩萨正性离生，<a id="a-97"></a>修行极喜地、<a id="a-98"></a>离垢地、<a id="a-99"></a>发光地、<a id="a-9A"></a>焰慧地、<a id="a-9B"></a>极难胜地、<a id="a-9C"></a>现前地、<a id="a-9D"></a>远行地、<a id="a-9E"></a>不动地、<a id="a-9F"></a>善慧地、<a id="a-9G"></a>法云地，<a id="a-9H"></a>游戏八解脱、<a id="a-9I"></a>八胜处、<a id="a-9J"></a>九次第定、<a id="a-9K"></a>十遍处，<a id="a-9L"></a>游戏一切陀罗尼门、<a id="a-9M"></a>一切三摩地门，<a id="a-9N"></a>引发种种殊胜神通，<a id="a-9O"></a>放大光明照诸世界，<a id="a-9P"></a>严净佛土，<a id="a-9Q"></a>成熟有情，<a id="a-9R"></a>修行种种诸佛功德；<a id="a-9S"></a>或复幻作如来、<a id="a-9T"></a>应、<a id="a-9U"></a>正等觉，<a id="a-9V"></a>具三十二大丈夫相，<a id="a-9W"></a>八十随好圆满庄严，<a id="a-9X"></a>成就十力、<a id="a-9Y"></a>四无所畏、<a id="a-9Z"></a>四无礙解、<a id="a-9a"></a>十八佛不共法、<a id="a-9b"></a>大慈、<a id="a-9c"></a>大悲、<a id="a-9d"></a>大喜、<a id="a-9e"></a>大舍、<a id="a-9f"></a>无忘失法、<a id="a-9g"></a>恒住舍性、<a id="a-9h"></a>一切智、<a id="a-9i"></a>道相智、<a id="a-9j"></a>一切相智等无量无边不可思议希有功德。</p>
  <p id="a9k">“善现，<a id="a-9l"></a>如是幻师或彼弟子为惑他故，<a id="a-9m"></a>于众人前幻作此等诸幻化事。<a id="a-9n"></a>其中无智男女大小见是事已，<a id="a-9o"></a>咸惊叹言：<a id="a-9p"></a>‘奇哉！<a id="a-9q"></a>此人妙解众伎，<a id="a-9r"></a>能作种种甚希有事！<a id="a-9s"></a>乃至能作如来之身，<a id="a-9t"></a>相好庄严，<a id="a-9u"></a>具诸功德，<a id="a-9v"></a>令众欢乐，<a id="a-9w"></a>自显伎能。<a id="a-9x"></a>’其中有智见此事已，<a id="a-9y"></a>作是思惟：<a id="a-9z"></a>‘甚为奇异！<a id="a-A0"></a>云何此人能现是事？<a id="a-A1"></a>此中无有实事可得，<a id="a-A2"></a>而令众人迷谬欢乐，<a id="a-A3"></a>于无实物起实物想！<a id="a-A4"></a>’</p>
  <p id="aA5">“善现，<a id="a-A6"></a>菩萨摩诃萨亦复如是，<a id="a-A7"></a>修行般若波罗蜜多时，<a id="a-A8"></a>虽不见有法离真法界，<a id="a-A9"></a>亦不见法界离诸法，<a id="a-AA"></a>亦不见有情及彼施设实事可得，<a id="a-AB"></a>而能种种善巧方便，<a id="a-AC"></a>自行布施波罗蜜多，<a id="a-AD"></a>亦劝他行布施波罗蜜多，<a id="a-AE"></a>无倒称扬行布施波罗蜜多法，<a id="a-AF"></a>欢喜赞叹行布施波罗蜜多者；<a id="a-AG"></a>自行净戒波罗蜜多，<a id="a-AH"></a>亦劝他行净戒波罗蜜多，<a id="a-AI"></a>无倒称扬行净戒波罗蜜多法，<a id="a-AJ"></a>欢喜赞叹行净戒波罗蜜多者；<a id="a-AK"></a>自行安忍波罗蜜多，<a id="a-AL"></a>亦劝他行安忍波罗蜜多，<a id="a-AM"></a>无倒称扬行安忍波罗蜜多法，<a id="a-AN"></a>欢喜赞叹行安忍波罗蜜多者；<a id="a-AO"></a>自行精进波罗蜜多，<a id="a-AP"></a>亦劝他行精进波罗蜜多，<a id="a-AQ"></a>无倒称扬行精进波罗蜜多法，<a id="a-AR"></a>欢喜赞叹行精进波罗蜜多者；<a id="a-AS"></a>自行静虑波罗蜜多，<a id="a-AT"></a>亦劝他行静虑波罗蜜多，<a id="a-AU"></a>无倒称扬行静虑波罗蜜多法，<a id="a-AV"></a>欢喜赞叹行静虑波罗蜜多者；<a id="a-AW"></a>自行般若波罗蜜多，<a id="a-AX"></a>亦劝他行般若波罗蜜多，<a id="a-AY"></a>无倒称扬行般若波罗蜜多法，<a id="a-AZ"></a>欢喜赞叹行般若波罗蜜多者；<a id="a-Aa"></a>自受持十善业道，<a id="a-Ab"></a>亦劝他受持十善业道，<a id="a-Ac"></a>无倒称扬受持十善业道法，<a id="a-Ad"></a>欢喜赞叹受持十善业道者；<a id="a-Ae"></a>自受持五戒，<a id="a-Af"></a>亦劝他受持五戒，<a id="a-Ag"></a>无倒称扬受持五戒法，<a id="a-Ah"></a>欢喜赞叹受持五戒者；<a id="a-Ai"></a>自受持八戒，<a id="a-Aj"></a>亦劝他受持八戒，<a id="a-Ak"></a>无倒称扬受持八戒法，<a id="a-Al"></a>欢喜赞叹受持八戒者；<a id="a-Am"></a>自受持出家戒，<a id="a-An"></a>亦劝他受持出家戒，<a id="a-Ao"></a>无倒称扬受持出家戒法，<a id="a-Ap"></a>欢喜赞叹受持出家戒者；<a id="a-Aq"></a>自修四静虑、<a id="a-Ar"></a>四无量、<a id="a-As"></a>四无色定，<a id="a-At"></a>亦劝他修四静虑、<a id="a-Au"></a>四无量、<a id="a-Av"></a>四无色定，<a id="a-Aw"></a>无倒称扬修四静虑、<a id="a-Ax"></a>四无量、<a id="a-Ay"></a>四无色定法，<a id="a-Az"></a>欢喜赞叹修四静虑、<a id="a-B0"></a>四无量、<a id="a-B1"></a>四无色定者；<a id="a-B2"></a>自修四念住、<a id="a-B3"></a>四正断、<a id="a-B4"></a>四神足、<a id="a-B5"></a>五根、<a id="a-B6"></a>五力、<a id="a-B7"></a>七等觉支、<a id="a-B8"></a>八圣道支，<a id="a-B9"></a>亦劝他修四念住乃至八圣道支，<a id="a-BA"></a>无倒称扬修四念住乃至八圣道支法，<a id="a-BB"></a>欢喜赞叹修四念住乃至八圣道支者；<a id="a-BC"></a>自修空、<a id="a-BD"></a>无相、<a id="a-BE"></a>无愿解脱门，<a id="a-BF"></a>亦劝他修空、<a id="a-BG"></a>无相、<a id="a-BH"></a>无愿解脱门，<a id="a-BI"></a>无倒称扬修空、<a id="a-BJ"></a>无相、<a id="a-BK"></a>无愿解脱门法，<a id="a-BL"></a>欢喜赞叹修空、<a id="a-BM"></a>无相、<a id="a-BN"></a>无愿解脱门者；<a id="a-BO"></a>自住内空、<a id="a-BP"></a>外空、<a id="a-BQ"></a>内外空、<a id="a-BR"></a>空空、<a id="a-BS"></a>大空、<a id="a-BT"></a>胜义空、<a id="a-BU"></a>有为空、<a id="a-BV"></a>无为空、<a id="a-BW"></a>毕竟空、<a id="a-BX"></a>无际空、<a id="a-BY"></a>散空、<a id="a-BZ"></a>无变异空、<a id="a-Ba"></a>本性空、<a id="a-Bb"></a>自相空、<a id="a-Bc"></a>共相空、<a id="a-Bd"></a>一切法空、<a id="a-Be"></a>不可得空、<a id="a-Bf"></a>无性空、<a id="a-Bg"></a>自性空、<a id="a-Bh"></a>无性自性空，<a id="a-Bi"></a>亦劝他住内空乃至无性自性空，<a id="a-Bj"></a>无倒称扬住内空乃至无性自性空法，<a id="a-Bk"></a>欢喜赞叹住内空乃至无性自性空者；<a id="a-Bl"></a>自住真如、<a id="a-Bm"></a>法界、<a id="a-Bn"></a>法性、<a id="a-Bo"></a>不虚妄性、<a id="a-Bp"></a>不变异性、<a id="a-Bq"></a>平等性、<a id="a-Br"></a>离生性、<a id="a-Bs"></a>法定、<a id="a-Bt"></a>法住、<a id="a-Bu"></a>实际、<a id="a-Bv"></a>虚空界、<a id="a-Bw"></a>不思议界，<a id="a-Bx"></a>亦劝他住真如乃至不思议界，<a id="a-By"></a>无倒称扬住真如乃至不思议界法，<a id="a-Bz"></a>欢喜赞叹住真如乃至不思议界者；<a id="a-C0"></a>自住苦、<a id="a-C1"></a>集、<a id="a-C2"></a>灭、<a id="a-C3"></a>道圣谛，<a id="a-C4"></a>亦劝他住苦、<a id="a-C5"></a>集、<a id="a-C6"></a>灭、<a id="a-C7"></a>道圣谛，<a id="a-C8"></a>无倒称扬住苦、<a id="a-C9"></a>集、<a id="a-CA"></a>灭、<a id="a-CB"></a>道圣谛法，<a id="a-CC"></a>欢喜赞叹住苦、<a id="a-CD"></a>集、<a id="a-CE"></a>灭、<a id="a-CF"></a>道圣谛者；<a id="a-CG"></a>自修八解脱、<a id="a-CH"></a>八胜处、<a id="a-CI"></a>九次第定、<a id="a-CJ"></a>十遍处，<a id="a-CK"></a>亦劝他修八解脱乃至十遍处，<a id="a-CL"></a>无倒称扬修八解脱乃至十遍处法，<a id="a-CM"></a>欢喜赞叹修八解脱乃至十遍处者；<a id="a-CN"></a>自修一切陀罗尼门、<a id="a-CO"></a>三摩地门，<a id="a-CP"></a>亦劝他修一切陀罗尼门、<a id="a-CQ"></a>三摩地门，<a id="a-CR"></a>无倒称扬修一切陀罗尼门、<a id="a-CS"></a>三摩地门法，<a id="a-CT"></a>欢喜赞叹修一切陀罗尼门、<a id="a-CU"></a>三摩地门者；<a id="a-CV"></a>自修菩萨十地，<a id="a-CW"></a>亦劝他修菩萨十地，<a id="a-CX"></a>无倒称扬修菩萨十地法，<a id="a-CY"></a>欢喜赞叹修菩萨十地者；<a id="a-CZ"></a>自修五眼、<a id="a-Ca"></a>六神通，<a id="a-Cb"></a>亦劝他修五眼、<a id="a-Cc"></a>六神通，<a id="a-Cd"></a>无倒称扬修五眼、<a id="a-Ce"></a>六神通法，<a id="a-Cf"></a>欢喜赞叹修五眼、<a id="a-Cg"></a>六神通者；<a id="a-Ch"></a>自修佛十力、<a id="a-Ci"></a>四无所畏、<a id="a-Cj"></a>四无礙解、<a id="a-Ck"></a>大慈、<a id="a-Cl"></a>大悲、<a id="a-Cm"></a>大喜、<a id="a-Cn"></a>大舍、<a id="a-Co"></a>十八佛不共法，<a id="a-Cp"></a>亦劝他修佛十力乃至十八佛不共法，<a id="a-Cq"></a>无倒称扬修佛十力乃至十八佛不共法法，<a id="a-Cr"></a>欢喜赞叹修佛十力乃至十八佛不共法者；<a id="a-Cs"></a>自圆满三十二大士相、<a id="a-Ct"></a>八十随好，<a id="a-Cu"></a>亦劝他圆满三十二大士相、<a id="a-Cv"></a>八十随好，<a id="a-Cw"></a>无倒称扬圆满三十二大士相、<a id="a-Cx"></a>八十随好法，<a id="a-Cy"></a>欢喜赞叹圆满三十二大士相、<a id="a-Cz"></a>八十随好者；<a id="a-D0"></a>自修无忘失法、<a id="a-D1"></a>恒住舍性，<a id="a-D2"></a>亦劝他修无忘失法、<a id="a-D3"></a>恒住舍性，<a id="a-D4"></a>无倒称扬修无忘失法、<a id="a-D5"></a>恒住舍性法，<a id="a-D6"></a>欢喜赞叹修无忘失法、<a id="a-D7"></a>恒住舍性者；<a id="a-D8"></a>自修一切智、<a id="a-D9"></a>道相智、<a id="a-DA"></a>一切相智，<a id="a-DB"></a>亦劝他修一切智、<a id="a-DC"></a>道相智、<a id="a-DD"></a>一切相智，<a id="a-DE"></a>无倒称扬修一切智、<a id="a-DF"></a>道相智、<a id="a-DG"></a>一切相智法，<a id="a-DH"></a>欢喜赞叹修一切智、<a id="a-DI"></a>道相智、<a id="a-DJ"></a>一切相智者。</p>
  <p id="aDK">“善现，<a id="a-DL"></a>若真法界初、<a id="a-DM"></a>中、<a id="a-DN"></a>后位有差别者，<a id="a-DO"></a>则诸菩萨摩诃萨修行般若波罗蜜多时，<a id="a-DP"></a>不能方便善巧说真法界，<a id="a-DQ"></a>成熟有情，<a id="a-DR"></a>严净佛土，<a id="a-DS"></a>修诸菩萨摩诃萨行，<a id="a-DT"></a>证得无上正等菩提；<a id="a-DU"></a>以真法界初、<a id="a-DV"></a>中、<a id="a-DW"></a>后位常无差别，<a id="a-DX"></a>是故菩萨摩诃萨修行般若波罗蜜多时，<a id="a-DY"></a>能方便善巧说真法界，<a id="a-DZ"></a>成熟有情，<a id="a-Da"></a>严净佛土，<a id="a-Db"></a>修诸菩萨摩诃萨行，<a id="a-Dc"></a>证得无上正等菩提。<a id="a-Dd"></a>”</p>
  <p data-pb></p>
  <h2 id="aDe">初分不可动品第七十之一</h2>
  <p id="aDf">尔时，<a id="a-Dg"></a>具寿善现白佛言：<a id="a-Dh"></a>“世尊，<a id="a-Di"></a>若诸有情及有情施设皆毕竟不可得者，<a id="a-Dj"></a>诸菩萨摩诃萨为谁故修行般若波罗蜜多？<a id="a-Dk"></a>”</p>
  <p id="aDl">佛告善现：<a id="a-Dm"></a>“诸菩萨摩诃萨以实际为量故修行般若波罗蜜多。<a id="a-Dn"></a>善现，<a id="a-Do"></a>若有情际与实际异者，<a id="a-Dp"></a>诸菩萨摩诃萨则不应修行般若波罗蜜多；<a id="a-Dq"></a>以有情际不异实际，<a id="a-Dr"></a>是故菩萨摩诃萨为诸有情修行般若波罗蜜多。<a id="a-Ds"></a>复次，<a id="a-Dt"></a>善现，<a id="a-Du"></a>诸菩萨摩诃萨修行般若波罗蜜多时，<a id="a-Dv"></a>以不坏实际法，<a id="a-Dw"></a>安立有情于实际中。<a id="a-Dx"></a>”</p>
  <p id="aDy">时，<a id="a-Dz"></a>具寿善现白佛言：<a id="a-E0"></a>“世尊，<a id="a-E1"></a>若有情际即是实际，<a id="a-E2"></a>云何菩萨摩诃萨修行般若波罗蜜多时，<a id="a-E3"></a>以不坏实际法，<a id="a-E4"></a>安立有情于实际中？<a id="a-E5"></a>世尊，<a id="a-E6"></a>若菩萨摩诃萨修行般若波罗蜜多时，<a id="a-E7"></a>安立有情于实际中者，<a id="a-E8"></a>则为安立实际于实际。<a id="a-E9"></a>世尊，<a id="a-EA"></a>若菩萨摩诃萨修行般若波罗蜜多时，<a id="a-EB"></a>安立实际于实际者，<a id="a-EC"></a>则为安立自性于自性，<a id="a-ED"></a>然不应安立自性于自性。<a id="a-EE"></a>世尊，<a id="a-EF"></a>云何可说菩萨摩诃萨修行般若波罗蜜多时，<a id="a-EG"></a>以不坏实际法，<a id="a-EH"></a>安立有情于实际中？<a id="a-EI"></a>”</p>
  <p id="aEJ">佛告善现：<a id="a-EK"></a>“不可安立实际于实际，<a id="a-EL"></a>亦不可安立自性于自性，<a id="a-EM"></a>然诸菩萨摩诃萨修行般若波罗蜜多时，<a id="a-EN"></a>方便善巧能安立有情于实际中，<a id="a-EO"></a>而有情际不异实际。<a id="a-EP"></a>如是，<a id="a-EQ"></a>善现，<a id="a-ER"></a>有情际与实际，<a id="a-ES"></a>无二、<a id="a-ET"></a>无二分。<a id="a-EU"></a>”</p>
  <p id="aEV">具寿善现白佛言：<a id="a-EW"></a>“世尊，<a id="a-EX"></a>何等名为诸菩萨摩诃萨方便善巧？<a id="a-EY"></a>诸菩萨摩诃萨修行般若波罗蜜多时，<a id="a-EZ"></a>由此方便善巧力故，<a id="a-Ea"></a>安立有情于实际中，<a id="a-Eb"></a>而能不坏实际之相？<a id="a-Ec"></a>”</p>
  <p id="aEd">佛告善现：<a id="a-Ee"></a>“诸菩萨摩诃萨修行般若波罗蜜多时，<a id="a-Ef"></a>从初发心成就如是方便善巧；<a id="a-Eg"></a>由此方便善巧力故，<a id="a-Eh"></a>安立有情于布施中；<a id="a-Ei"></a>既安立已，<a id="a-Ej"></a>为说布施前、<a id="a-Ek"></a>后、<a id="a-El"></a>中际无差别相，<a id="a-Em"></a>作是言：<a id="a-En"></a>‘善男子，<a id="a-Eo"></a>如是布施前、<a id="a-Ep"></a>后、<a id="a-Eq"></a>中际一切皆空，<a id="a-Er"></a>施者、<a id="a-Es"></a>受者、<a id="a-Et"></a>施所得果亦复皆空，<a id="a-Eu"></a>如是一切于实际中都无所有、<a id="a-Ev"></a>皆不可得。<a id="a-Ew"></a>汝等勿执布施有异，<a id="a-Ex"></a>施者、<a id="a-Ey"></a>受者、<a id="a-Ez"></a>施果、<a id="a-F0"></a>实际亦各有异。<a id="a-F1"></a>汝等若能不执布施、<a id="a-F2"></a>施者、<a id="a-F3"></a>受者、<a id="a-F4"></a>施果、<a id="a-F5"></a>实际各有异者，<a id="a-F6"></a>所修施福，<a id="a-F7"></a>则趣甘露，<a id="a-F8"></a>得甘露果，<a id="a-F9"></a>必以甘露而作后边。<a id="a-FA"></a>’</p>
  <p id="aFB">“复作是言：<a id="a-FC"></a>‘诸善男子，<a id="a-FD"></a>汝等以此所修布施，<a id="a-FE"></a>勿取色，<a id="a-FF"></a>勿取受、<a id="a-FG"></a>想、<a id="a-FH"></a>行、<a id="a-FI"></a>识；<a id="a-FJ"></a>勿取眼处，<a id="a-FK"></a>勿取耳、<a id="a-FL"></a>鼻、<a id="a-FM"></a>舌、<a id="a-FN"></a>身、<a id="a-FO"></a>意处；<a id="a-FP"></a>勿取色处，<a id="a-FQ"></a>勿取声、<a id="a-FR"></a>香、<a id="a-FS"></a>味、<a id="a-FT"></a>触、<a id="a-FU"></a>法处；<a id="a-FV"></a>勿取眼界，<a id="a-FW"></a>勿取耳、<a id="a-FX"></a>鼻、<a id="a-FY"></a>舌、<a id="a-FZ"></a>身、<a id="a-Fa"></a>意界；<a id="a-Fb"></a>勿取色界，<a id="a-Fc"></a>勿取声、<a id="a-Fd"></a>香、<a id="a-Fe"></a>味、<a id="a-Ff"></a>触、<a id="a-Fg"></a>法界；<a id="a-Fh"></a>勿取眼识界，<a id="a-Fi"></a>勿取耳、<a id="a-Fj"></a>鼻、<a id="a-Fk"></a>舌、<a id="a-Fl"></a>身、<a id="a-Fm"></a>意识界；<a id="a-Fn"></a>勿取眼触，<a id="a-Fo"></a>勿取耳、<a id="a-Fp"></a>鼻、<a id="a-Fq"></a>舌、<a id="a-Fr"></a>身、<a id="a-Fs"></a>意触；<a id="a-Ft"></a>勿取眼触为缘所生诸受，<a id="a-Fu"></a>勿取耳、<a id="a-Fv"></a>鼻、<a id="a-Fw"></a>舌、<a id="a-Fx"></a>身、<a id="a-Fy"></a>意触为缘所生诸受；<a id="a-Fz"></a>勿取地界，<a id="a-G0"></a>勿取水、<a id="a-G1"></a>火、<a id="a-G2"></a>风、<a id="a-G3"></a>空、<a id="a-G4"></a>识界；<a id="a-G5"></a>勿取因缘，<a id="a-G6"></a>勿取等无间缘、<a id="a-G7"></a>所缘缘、<a id="a-G8"></a>增上缘；<a id="a-G9"></a>勿取从缘所生诸法；<a id="a-GA"></a>勿取无明，<a id="a-GB"></a>勿取行、<a id="a-GC"></a>识、<a id="a-GD"></a>名色、<a id="a-GE"></a>六处、<a id="a-GF"></a>触、<a id="a-GG"></a>受、<a id="a-GH"></a>爱、<a id="a-GI"></a>取、<a id="a-GJ"></a>有、<a id="a-GK"></a>生、<a id="a-GL"></a>老死愁叹苦忧恼；<a id="a-GM"></a>勿取布施波罗蜜多，<a id="a-GN"></a>勿取净戒、<a id="a-GO"></a>安忍、<a id="a-GP"></a>精进、<a id="a-GQ"></a>静虑、<a id="a-GR"></a>般若波罗蜜多；<a id="a-GS"></a>勿取四静虑，<a id="a-GT"></a>勿取四无量、<a id="a-GU"></a>四无色定；<a id="a-GV"></a>勿取四念住，<a id="a-GW"></a>勿取四正断、<a id="a-GX"></a>四神足、<a id="a-GY"></a>五根、<a id="a-GZ"></a>五力、<a id="a-Ga"></a>七等觉支、<a id="a-Gb"></a>八圣道支；<a id="a-Gc"></a>勿取空解脱门，<a id="a-Gd"></a>勿取无相、<a id="a-Ge"></a>无愿解脱门；<a id="a-Gf"></a>勿取内空，<a id="a-Gg"></a>勿取外空、<a id="a-Gh"></a>内外空、<a id="a-Gi"></a>空空、<a id="a-Gj"></a>大空、<a id="a-Gk"></a>胜义空、<a id="a-Gl"></a>有为空、<a id="a-Gm"></a>无为空、<a id="a-Gn"></a>毕竟空、<a id="a-Go"></a>无际空、<a id="a-Gp"></a>散空、<a id="a-Gq"></a>无变异空、<a id="a-Gr"></a>本性空、<a id="a-Gs"></a>自相空、<a id="a-Gt"></a>共相空、<a id="a-Gu"></a>一切法空、<a id="a-Gv"></a>不可得空、<a id="a-Gw"></a>无性空、<a id="a-Gx"></a>自性空、<a id="a-Gy"></a>无性自性空；<a id="a-Gz"></a>勿取真如，<a id="a-H0"></a>勿取法界、<a id="a-H1"></a>法性、<a id="a-H2"></a>不虚妄性、<a id="a-H3"></a>不变异性、<a id="a-H4"></a>平等性、<a id="a-H5"></a>离生性、<a id="a-H6"></a>法定、<a id="a-H7"></a>法住、<a id="a-H8"></a>实际、<a id="a-H9"></a>虚空界、<a id="a-HA"></a>不思议界；<a id="a-HB"></a>勿取苦圣谛，<a id="a-HC"></a>勿取集、<a id="a-HD"></a>灭、<a id="a-HE"></a>道圣谛；<a id="a-HF"></a>勿取八解脱，<a id="a-HG"></a>勿取八胜处、<a id="a-HH"></a>九次第定、<a id="a-HI"></a>十遍处；<a id="a-HJ"></a>勿取一切陀罗尼门，<a id="a-HK"></a>勿取一切三摩地门；<a id="a-HL"></a>勿取极喜地，<a id="a-HM"></a>勿取离垢地、<a id="a-HN"></a>发光地、<a id="a-HO"></a>焰慧地、<a id="a-HP"></a>极难胜地、<a id="a-HQ"></a>现前地、<a id="a-HR"></a>远行地、<a id="a-HS"></a>不动地、<a id="a-HT"></a>善慧地、<a id="a-HU"></a>法云地；<a id="a-HV"></a>勿取五眼，<a id="a-HW"></a>勿取六神通；<a id="a-HX"></a>勿取佛十力，<a id="a-HY"></a>勿取四无所畏、<a id="a-HZ"></a>四无礙解、<a id="a-Ha"></a>大慈、<a id="a-Hb"></a>大悲、<a id="a-Hc"></a>大喜、<a id="a-Hd"></a>大舍、<a id="a-He"></a>十八佛不共法；<a id="a-Hf"></a>勿取三十二大士相，<a id="a-Hg"></a>勿取八十随好；<a id="a-Hh"></a>勿取无忘失法，<a id="a-Hi"></a>勿取恒住舍性；<a id="a-Hj"></a>勿取一切智，<a id="a-Hk"></a>勿取道相智、<a id="a-Hl"></a>一切相智；<a id="a-Hm"></a>勿取预流果，<a id="a-Hn"></a>勿取一来、<a id="a-Ho"></a>不还、<a id="a-Hp"></a>阿罗汉果、<a id="a-Hq"></a>独觉菩提；<a id="a-Hr"></a>勿取一切菩萨摩诃萨行，<a id="a-Hs"></a>勿取诸佛无上正等菩提；<a id="a-Ht"></a>勿取世间法，<a id="a-Hu"></a>勿取出世法；<a id="a-Hv"></a>勿取有漏法，<a id="a-Hw"></a>勿取无漏法；<a id="a-Hx"></a>勿取有为法，<a id="a-Hy"></a>勿取无为法。<a id="a-Hz"></a>何以故？<a id="a-I0"></a>一切布施布施性空，<a id="a-I1"></a>一切施者施者性空，<a id="a-I2"></a>一切受者受者性空，<a id="a-I3"></a>一切施果施果性空。<a id="a-I4"></a>空中布施不可得，<a id="a-I5"></a>施者不可得，<a id="a-I6"></a>受者不可得，<a id="a-I7"></a>施果不可得。<a id="a-I8"></a>何以故？<a id="a-I9"></a>如是诸法及余诸法所有自性毕竟空故，<a id="a-IA"></a>毕竟空中如是诸法不可得故。<a id="a-IB"></a>’</p>
  <p id="aIC">“复次，<a id="a-ID"></a>善现，<a id="a-IE"></a>诸菩萨摩诃萨修行般若波罗蜜多时，<a id="a-IF"></a>从初发心成就如是方便善巧；<a id="a-IG"></a>由此方便善巧力故，<a id="a-IH"></a>安立有情于净戒中；<a id="a-II"></a>既安立已，<a id="a-IJ"></a>作是言：<a id="a-IK"></a>‘善男子，<a id="a-IL"></a>汝等今者，<a id="a-IM"></a>于诸有情应深慈愍，<a id="a-IN"></a>离断生命，<a id="a-IO"></a>离不与取，<a id="a-IP"></a>离欲邪行，<a id="a-IQ"></a>离虚诳语，<a id="a-IR"></a>离离间语，<a id="a-IS"></a>离粗恶语，<a id="a-IT"></a>离杂秽语，<a id="a-IU"></a>离贪欲，<a id="a-IV"></a>离瞋恚，<a id="a-IW"></a>离邪见。<a id="a-IX"></a>何以故？<a id="a-IY"></a>善男子，<a id="a-IZ"></a>如是诸法都无自性，<a id="a-Ia"></a>汝等不应分别执著。<a id="a-Ib"></a>汝等复应审谛观察，<a id="a-Ic"></a>何法名生，<a id="a-Id"></a>欲断其命？<a id="a-Ie"></a>复何缘故而断彼命？<a id="a-If"></a>何法名为所不与物、<a id="a-Ig"></a>欲取其物？<a id="a-Ih"></a>复何缘故而取彼物？<a id="a-Ii"></a>何法名为所行邪境、<a id="a-Ij"></a>欲行邪行？<a id="a-Ik"></a>复何缘故而行邪行？<a id="a-Il"></a>何法名为应虚诳境、<a id="a-Im"></a>欲行虚诳？<a id="a-In"></a>复何缘故说虚诳语？<a id="a-Io"></a>何法名为应离间境、<a id="a-Ip"></a>欲行离间？<a id="a-Iq"></a>复何缘故说离间语？<a id="a-Ir"></a>何法名为应毁辱境、<a id="a-Is"></a>欲行毁辱？<a id="a-It"></a>复何缘故说粗恶语？<a id="a-Iu"></a>何法名为诸杂秽事、<a id="a-Iv"></a>欲杂秽说？<a id="a-Iw"></a>复何缘故说杂秽语？<a id="a-Ix"></a>何法名为所应贪物、<a id="a-Iy"></a>欲起贪欲？<a id="a-Iz"></a>复何缘故而起贪欲？<a id="a-J0"></a>何法名为所应瞋境、<a id="a-J1"></a>欲起瞋恚？<a id="a-J2"></a>复何缘故而起瞋恚？<a id="a-J3"></a>何法名为所邪见境、<a id="a-J4"></a>欲起邪见？<a id="a-J5"></a>复何缘故而起邪见？<a id="a-J6"></a>如是一切自性皆空。<a id="a-J7"></a>’</p>
  <p id="aJ8">“善现，<a id="a-J9"></a>是菩萨摩诃萨修行般若波罗蜜多时，<a id="a-JA"></a>成就如是方便善巧，<a id="a-JB"></a>能善成熟诸有情类，<a id="a-JC"></a>为说布施及净戒果俱不可得，<a id="a-JD"></a>令知布施及净戒果自性俱空。<a id="a-JE"></a>彼既了知所修布施及净戒果自性空已，<a id="a-JF"></a>能于其中不生执著；<a id="a-JG"></a>由不执著，<a id="a-JH"></a>心无散乱；<a id="a-JI"></a>无散乱故，<a id="a-JJ"></a>能发妙慧；<a id="a-JK"></a>由此妙慧，<a id="a-JL"></a>永断随眠及诸缠已，<a id="a-JM"></a>入无余依般涅槃界。<a id="a-JN"></a>善现，<a id="a-JO"></a>如是依世俗说，<a id="a-JP"></a>不依胜义。<a id="a-JQ"></a>所以者何？<a id="a-JR"></a>空中无有少法可得，<a id="a-JS"></a>若已涅槃、<a id="a-JT"></a>若当涅槃、<a id="a-JU"></a>若今涅槃、<a id="a-JV"></a>若涅槃者、<a id="a-JW"></a>若由此故得般涅槃。<a id="a-JX"></a>如是一切都无所有、<a id="a-JY"></a>皆毕竟空，<a id="a-JZ"></a>毕竟空性即是涅槃，<a id="a-Ja"></a>离此涅槃无别有法。</p>
  <p id="aJb">“复次，<a id="a-Jc"></a>善现，<a id="a-Jd"></a>诸菩萨摩诃萨修行般若波罗蜜多时，<a id="a-Je"></a>从初发心成就如是方便善巧；<a id="a-Jf"></a>由此方便善巧力故，<a id="a-Jg"></a>见诸有情心多瞋忿，<a id="a-Jh"></a>深生慈愍方便教诫，<a id="a-Ji"></a>作是言：<a id="a-Jj"></a>‘善男子，<a id="a-Jk"></a>应修安忍，<a id="a-Jl"></a>乐安忍法，<a id="a-Jm"></a>调伏其心受安忍行。<a id="a-Jn"></a>汝所瞋法，<a id="a-Jo"></a>自性皆空，<a id="a-Jp"></a>云何于中而起瞋忿？<a id="a-Jq"></a>汝等复应审谛观察，<a id="a-Jr"></a>我由何法而起瞋忿？<a id="a-Js"></a>谁能瞋忿？<a id="a-Jt"></a>瞋忿于谁？<a id="a-Ju"></a>如是诸法本性皆空，<a id="a-Jv"></a>本性空法未尝不空。<a id="a-Jw"></a>如是空性，<a id="a-Jx"></a>非如来作，<a id="a-Jy"></a>非独觉作，<a id="a-Jz"></a>非声闻作，<a id="a-K0"></a>非菩萨作，<a id="a-K1"></a>亦非天、<a id="a-K2"></a>龙、<a id="a-K3"></a>诸神、<a id="a-K4"></a>药叉、<a id="a-K5"></a>健达缚、<a id="a-K6"></a>阿素洛、<a id="a-K7"></a>揭路荼、<a id="a-K8"></a>紧捺洛、<a id="a-K9"></a>莫呼洛伽、<a id="a-KA"></a>人非人作，<a id="a-KB"></a>亦非四大王众天、<a id="a-KC"></a>三十三天、<a id="a-KD"></a>夜摩天、<a id="a-KE"></a>睹史多天、<a id="a-KF"></a>乐变化天、<a id="a-KG"></a>他化自在天作，<a id="a-KH"></a>亦非梵众天——梵辅天、<a id="a-KI"></a>梵会天、<a id="a-KJ"></a>大梵天作，<a id="a-KK"></a>亦非光天——少光天、<a id="a-KL"></a>无量光天、<a id="a-KM"></a>极光净天作，<a id="a-KN"></a>亦非净天——少净天、<a id="a-KO"></a>无量净天、<a id="a-KP"></a>遍净天作，<a id="a-KQ"></a>亦非广天——少广天、<a id="a-KR"></a>无量广天、<a id="a-KS"></a>广果天作，<a id="a-KT"></a>亦非无想天作，<a id="a-KU"></a>亦非无烦天、<a id="a-KV"></a>无热天、<a id="a-KW"></a>善现天、<a id="a-KX"></a>善见天、<a id="a-KY"></a>色究竟天作，<a id="a-KZ"></a>亦非空无边处天、<a id="a-Ka"></a>识无边处天、<a id="a-Kb"></a>无所有处天、<a id="a-Kc"></a>非想非非想处天作。<a id="a-Kd"></a>汝等复应如实观察，<a id="a-Ke"></a>如是瞋忿由何而生？<a id="a-Kf"></a>为属于谁？<a id="a-Kg"></a>复于谁起？<a id="a-Kh"></a>当获何果？<a id="a-Ki"></a>现得何利？<a id="a-Kj"></a>是一切法本性皆空，<a id="a-Kk"></a>非空性中可有瞋忿，<a id="a-Kl"></a>故应安忍以自饶益。<a id="a-Km"></a>’</p>
  <p id="aKn">“如是，<a id="a-Ko"></a>善现，<a id="a-Kp"></a>菩萨摩诃萨修行般若波罗蜜多时，<a id="a-Kq"></a>方便善巧安立有情于性空理、<a id="a-Kr"></a>性空因果，<a id="a-Ks"></a>渐以无上正等菩提示现、<a id="a-Kt"></a>劝导、<a id="a-Ku"></a>赞励、<a id="a-Kv"></a>庆喜，<a id="a-Kw"></a>令善安住速能证得。<a id="a-Kx"></a>善现，<a id="a-Ky"></a>如是依世俗说，<a id="a-Kz"></a>不依胜义。<a id="a-L0"></a>所以者何？<a id="a-L1"></a>本性空中，<a id="a-L2"></a>能得、<a id="a-L3"></a>所得、<a id="a-L4"></a>得处、<a id="a-L5"></a>得时，<a id="a-L6"></a>一切非有。<a id="a-L7"></a>善现，<a id="a-L8"></a>是名实际本性空理。<a id="a-L9"></a>诸菩萨摩诃萨为欲饶益诸有情故，<a id="a-LA"></a>依此实际本性空理修行般若波罗蜜多时，<a id="a-LB"></a>不得有情，<a id="a-LC"></a>亦复不得有情施设。<a id="a-LD"></a>何以故？<a id="a-LE"></a>善现，<a id="a-LF"></a>以一切法离有情故。</p>
  <p id="aLG">“复次，<a id="a-LH"></a>善现，<a id="a-LI"></a>诸菩萨摩诃萨修行般若波罗蜜多时，<a id="a-LJ"></a>从初发心成就如是方便善巧；<a id="a-LK"></a>由此方便善巧力故，<a id="a-LL"></a>见诸有情身心懈怠退失精进，<a id="a-LM"></a>方便劝导令其发起身心精进修诸善法，<a id="a-LN"></a>作是言：<a id="a-LO"></a>‘善男子，<a id="a-LP"></a>本性空中，<a id="a-LQ"></a>无懈怠法、<a id="a-LR"></a>无懈怠者、<a id="a-LS"></a>无懈怠处、<a id="a-LT"></a>无懈怠时、<a id="a-LU"></a>无由此事发生懈怠。<a id="a-LV"></a>是一切法皆本性空，<a id="a-LW"></a>不越空理。<a id="a-LX"></a>汝等应发身心精进，<a id="a-LY"></a>舍诸懈怠，<a id="a-LZ"></a>勤修善法，<a id="a-La"></a>谓修布施波罗蜜多，<a id="a-Lb"></a>若修净戒波罗蜜多，<a id="a-Lc"></a>若修安忍波罗蜜多，<a id="a-Ld"></a>若修精进波罗蜜多，<a id="a-Le"></a>若修静虑波罗蜜多，<a id="a-Lf"></a>若修般若波罗蜜多，<a id="a-Lg"></a>若修四静虑、<a id="a-Lh"></a>四无量、<a id="a-Li"></a>四无色定，<a id="a-Lj"></a>若修四念住、<a id="a-Lk"></a>四正断、<a id="a-Ll"></a>四神足、<a id="a-Lm"></a>五根、<a id="a-Ln"></a>五力、<a id="a-Lo"></a>七等觉支、<a id="a-Lp"></a>八圣道支，<a id="a-Lq"></a>若修空、<a id="a-Lr"></a>无相、<a id="a-Ls"></a>无愿解脱门，<a id="a-Lt"></a>若住内空、<a id="a-Lu"></a>外空、<a id="a-Lv"></a>内外空、<a id="a-Lw"></a>空空、<a id="a-Lx"></a>大空、<a id="a-Ly"></a>胜义空、<a id="a-Lz"></a>有为空、<a id="a-M0"></a>无为空、<a id="a-M1"></a>毕竟空、<a id="a-M2"></a>无际空、<a id="a-M3"></a>散空、<a id="a-M4"></a>无变异空、<a id="a-M5"></a>本性空、<a id="a-M6"></a>自相空、<a id="a-M7"></a>共相空、<a id="a-M8"></a>一切法空、<a id="a-M9"></a>不可得空、<a id="a-MA"></a>无性空、<a id="a-MB"></a>自性空、<a id="a-MC"></a>无性自性空，<a id="a-MD"></a>若住真如、<a id="a-ME"></a>法界、<a id="a-MF"></a>法性、<a id="a-MG"></a>不虚妄性、<a id="a-MH"></a>不变异性、<a id="a-MI"></a>平等性、<a id="a-MJ"></a>离生性、<a id="a-MK"></a>法定、<a id="a-ML"></a>法住、<a id="a-MM"></a>实际、<a id="a-MN"></a>虚空界、<a id="a-MO"></a>不思议界，<a id="a-MP"></a>若住苦、<a id="a-MQ"></a>集、<a id="a-MR"></a>灭、<a id="a-MS"></a>道圣谛，<a id="a-MT"></a>若修八解脱、<a id="a-MU"></a>八胜处、<a id="a-MV"></a>九次第定、<a id="a-MW"></a>十遍处，<a id="a-MX"></a>若修一切陀罗尼门、<a id="a-MY"></a>三摩地门，<a id="a-MZ"></a>若修极喜地、<a id="a-Ma"></a>离垢地、<a id="a-Mb"></a>发光地、<a id="a-Mc"></a>焰慧地、<a id="a-Md"></a>极难胜地、<a id="a-Me"></a>现前地、<a id="a-Mf"></a>远行地、<a id="a-Mg"></a>不动地、<a id="a-Mh"></a>善慧地、<a id="a-Mi"></a>法云地，<a id="a-Mj"></a>若修五眼、<a id="a-Mk"></a>六神通，<a id="a-Ml"></a>若修佛十力、<a id="a-Mm"></a>四无所畏、<a id="a-Mn"></a>四无礙解、<a id="a-Mo"></a>十八佛不共法，<a id="a-Mp"></a>若修大慈、<a id="a-Mq"></a>大悲、<a id="a-Mr"></a>大喜、<a id="a-Ms"></a>大舍，<a id="a-Mt"></a>若修三十二大士相、<a id="a-Mu"></a>八十随好，<a id="a-Mv"></a>若修无忘失法、<a id="a-Mw"></a>恒住舍性，<a id="a-Mx"></a>若修一切智、<a id="a-My"></a>道相智、<a id="a-Mz"></a>一切相智，<a id="a-N0"></a>若修诸余一切佛法勿生懈怠，<a id="a-N1"></a>若生懈怠受苦无穷。<a id="a-N2"></a>诸善男子，<a id="a-N3"></a>是一切法本性皆空无诸障礙，<a id="a-N4"></a>汝等应观本性空理无障礙中，<a id="a-N5"></a>无懈怠法、<a id="a-N6"></a>无懈怠者，<a id="a-N7"></a>此处、<a id="a-N8"></a>时、<a id="a-N9"></a>缘亦不可得。<a id="a-NA"></a>’</p>
  <p id="aNB">“如是，<a id="a-NC"></a>善现，<a id="a-ND"></a>诸菩萨摩诃萨修行般若波罗蜜多时，<a id="a-NE"></a>方便善巧安立有情，<a id="a-NF"></a>令住诸法本性空理，<a id="a-NG"></a>虽令安住而无二想。<a id="a-NH"></a>所以者何？<a id="a-NI"></a>本性空理无二、<a id="a-NJ"></a>无二分，<a id="a-NK"></a>非无二法可于其中而作二想。</p>
 </body>
</html>