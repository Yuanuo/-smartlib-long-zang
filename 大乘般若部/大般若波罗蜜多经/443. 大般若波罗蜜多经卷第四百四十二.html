<!doctype html>
<html id="z3IBT1K78" data-ver="1594">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百四十二</h1>
  <h2 id="a2">第二分佛母品第四十六之二</h2>
  <p id="a3">“复次，<a id="a-4"></a>善现，<a id="a-5"></a>甚深般若波罗蜜多，<a id="a-6"></a>不示现色，<a id="a-7"></a>不示现受、<a id="a-8"></a>想、<a id="a-9"></a>行、<a id="a-A"></a>识；<a id="a-B"></a>不示现眼处，<a id="a-C"></a>不示现耳、<a id="a-D"></a>鼻、<a id="a-E"></a>舌、<a id="a-F"></a>身、<a id="a-G"></a>意处；<a id="a-H"></a>不示现色处，<a id="a-I"></a>不示现声、<a id="a-J"></a>香、<a id="a-K"></a>味、<a id="a-L"></a>触、<a id="a-M"></a>法处；<a id="a-N"></a>不示现眼界，<a id="a-O"></a>不示现耳、<a id="a-P"></a>鼻、<a id="a-Q"></a>舌、<a id="a-R"></a>身、<a id="a-S"></a>意界；<a id="a-T"></a>不示现色界，<a id="a-U"></a>不示现声、<a id="a-V"></a>香、<a id="a-W"></a>味、<a id="a-X"></a>触、<a id="a-Y"></a>法界；<a id="a-Z"></a>不示现眼识界，<a id="a-a"></a>不示现耳、<a id="a-b"></a>鼻、<a id="a-c"></a>舌、<a id="a-d"></a>身、<a id="a-e"></a>意识界；<a id="a-f"></a>不示现眼触，<a id="a-g"></a>不示现耳、<a id="a-h"></a>鼻、<a id="a-i"></a>舌、<a id="a-j"></a>身、<a id="a-k"></a>意触；<a id="a-l"></a>不示现眼触为缘所生诸受，<a id="a-m"></a>不示现耳、<a id="a-n"></a>鼻、<a id="a-o"></a>舌、<a id="a-p"></a>身、<a id="a-q"></a>意触为缘所生诸受；<a id="a-r"></a>不示现地界，<a id="a-s"></a>不示现水、<a id="a-t"></a>火、<a id="a-u"></a>风、<a id="a-v"></a>空、<a id="a-w"></a>识界；<a id="a-x"></a>不示现无明，<a id="a-y"></a>不示现行、<a id="a-z"></a>识、<a id="a-10"></a>名色、<a id="a-11"></a>六处、<a id="a-12"></a>触、<a id="a-13"></a>受、<a id="a-14"></a>爱、<a id="a-15"></a>取、<a id="a-16"></a>有、<a id="a-17"></a>生、<a id="a-18"></a>老死；<a id="a-19"></a>不示现布施波罗蜜多，<a id="a-1A"></a>不示现净戒、<a id="a-1B"></a>安忍、<a id="a-1C"></a>精进、<a id="a-1D"></a>静虑、<a id="a-1E"></a>般若波罗蜜多；<a id="a-1F"></a>不示现内空，<a id="a-1G"></a>不示现外空、<a id="a-1H"></a>内外空、<a id="a-1I"></a>空空、<a id="a-1J"></a>大空、<a id="a-1K"></a>胜义空、<a id="a-1L"></a>有为空、<a id="a-1M"></a>无为空、<a id="a-1N"></a>毕竟空、<a id="a-1O"></a>无际空、<a id="a-1P"></a>散无散空、<a id="a-1Q"></a>本性空、<a id="a-1R"></a>自共相空、<a id="a-1S"></a>一切法空、<a id="a-1T"></a>不可得空、<a id="a-1U"></a>无性空、<a id="a-1V"></a>自性空、<a id="a-1W"></a>无性自性空；<a id="a-1X"></a>不示现真如，<a id="a-1Y"></a>不示现法界、<a id="a-1Z"></a>法性、<a id="a-1a"></a>不虚妄性、<a id="a-1b"></a>不变异性、<a id="a-1c"></a>平等性、<a id="a-1d"></a>离生性、<a id="a-1e"></a>法定、<a id="a-1f"></a>法住、<a id="a-1g"></a>实际、<a id="a-1h"></a>虚空界、<a id="a-1i"></a>不思议界；<a id="a-1j"></a>不示现苦圣谛，<a id="a-1k"></a>不示现集、<a id="a-1l"></a>灭、<a id="a-1m"></a>道圣谛；<a id="a-1n"></a>不示现四静虑，<a id="a-1o"></a>不示现四无量、<a id="a-1p"></a>四无色定；<a id="a-1q"></a>不示现八解脱，<a id="a-1r"></a>不示现八胜处、<a id="a-1s"></a>九次第定、<a id="a-1t"></a>十遍处；<a id="a-1u"></a>不示现四念住，<a id="a-1v"></a>不示现四正断、<a id="a-1w"></a>四神足、<a id="a-1x"></a>五根、<a id="a-1y"></a>五力、<a id="a-1z"></a>七等觉支、<a id="a-20"></a>八圣道支；<a id="a-21"></a>不示现空解脱门，<a id="a-22"></a>不示现无相、<a id="a-23"></a>无愿解脱门；<a id="a-24"></a>不示现净观地，<a id="a-25"></a>不示现种性地、<a id="a-26"></a>第八地、<a id="a-27"></a>具见地、<a id="a-28"></a>薄地、<a id="a-29"></a>离欲地、<a id="a-2A"></a>已办地、<a id="a-2B"></a>独觉地、<a id="a-2C"></a>菩萨地、<a id="a-2D"></a>如来地；<a id="a-2E"></a>不示现极喜地，<a id="a-2F"></a>不示现离垢地、<a id="a-2G"></a>发光地、<a id="a-2H"></a>焰慧地、<a id="a-2I"></a>极难胜地、<a id="a-2J"></a>现前地、<a id="a-2K"></a>远行地、<a id="a-2L"></a>不动地、<a id="a-2M"></a>善慧地、<a id="a-2N"></a>法云地；<a id="a-2O"></a>不示现五眼，<a id="a-2P"></a>不示现六神通；<a id="a-2Q"></a>不示现如来十力，<a id="a-2R"></a>不示现四无所畏、<a id="a-2S"></a>四无礙解、<a id="a-2T"></a>大慈、<a id="a-2U"></a>大悲、<a id="a-2V"></a>大喜、<a id="a-2W"></a>大舍、<a id="a-2X"></a>十八佛不共法；<a id="a-2Y"></a>不示现三十二大士相，<a id="a-2Z"></a>不示现八十随好；<a id="a-2a"></a>不示现无忘失法，<a id="a-2b"></a>不示现恒住舍性；<a id="a-2c"></a>不示现预流果，<a id="a-2d"></a>不示现一来、<a id="a-2e"></a>不还、<a id="a-2f"></a>阿罗汉果、<a id="a-2g"></a>独觉菩提；<a id="a-2h"></a>不示现一切菩萨摩诃萨行，<a id="a-2i"></a>不示现诸佛无上正等菩提；<a id="a-2j"></a>不示现转妙法轮，<a id="a-2k"></a>不示现度有情类；<a id="a-2l"></a>不示现严净佛土，<a id="a-2m"></a>不示现成熟有情；<a id="a-2n"></a>不示现一切陀罗尼门，<a id="a-2o"></a>不示现一切三摩地门；<a id="a-2p"></a>不示现一切智，<a id="a-2q"></a>不示现道相智、<a id="a-2r"></a>一切相智。<a id="a-2s"></a>何以故？<a id="a-2t"></a>善现，<a id="a-2u"></a>如是般若波罗蜜多甚深义中，<a id="a-2v"></a>甚深般若波罗蜜多尚无所有不可得，<a id="a-2w"></a>况有色、<a id="a-2x"></a>受、<a id="a-2y"></a>想、<a id="a-2z"></a>行、<a id="a-30"></a>识，<a id="a-31"></a>乃至一切智、<a id="a-32"></a>道相智、<a id="a-33"></a>一切相智可得示现？</p>
  <p id="a34">“复次，<a id="a-35"></a>善现，<a id="a-36"></a>一切有情三界五趣施设言说，<a id="a-37"></a>若有色、<a id="a-38"></a>若无色、<a id="a-39"></a>若有想、<a id="a-3A"></a>若无想、<a id="a-3B"></a>若非有想非无想，<a id="a-3C"></a>若此世界、<a id="a-3D"></a>若余十方无量无数无边世界，<a id="a-3E"></a>是诸有情，<a id="a-3F"></a>若略心、<a id="a-3G"></a>若散心，<a id="a-3H"></a>或善、<a id="a-3I"></a>或不善、<a id="a-3J"></a>或无记，<a id="a-3K"></a>一切如来、<a id="a-3L"></a>应、<a id="a-3M"></a>正等觉依深般若波罗蜜多，<a id="a-3N"></a>皆如实知。<a id="a-3O"></a>善现，<a id="a-3P"></a>云何如来、<a id="a-3Q"></a>应、<a id="a-3R"></a>正等觉于诸有情略心、<a id="a-3S"></a>散心，<a id="a-3T"></a>或善、<a id="a-3U"></a>或不善、<a id="a-3V"></a>或无记，<a id="a-3W"></a>依深般若波罗蜜多皆如实知？<a id="a-3X"></a>善现，<a id="a-3Y"></a>一切如来、<a id="a-3Z"></a>应、<a id="a-3a"></a>正等觉依深般若波罗蜜多，<a id="a-3b"></a>由法性故，<a id="a-3c"></a>能如实知诸有情类略心、<a id="a-3d"></a>散心，<a id="a-3e"></a>或善、<a id="a-3f"></a>或不善、<a id="a-3g"></a>或无记。<a id="a-3h"></a>”</p>
  <p id="a3i">时，<a id="a-3j"></a>具寿善现白佛言：<a id="a-3k"></a>“世尊，<a id="a-3l"></a>云何如来、<a id="a-3m"></a>应、<a id="a-3n"></a>正等觉依深般若波罗蜜多，<a id="a-3o"></a>由法性故，<a id="a-3p"></a>能如实知诸有情类略心、<a id="a-3q"></a>散心，<a id="a-3r"></a>或善、<a id="a-3s"></a>或不善、<a id="a-3t"></a>或无记？<a id="a-3u"></a>”</p>
  <p id="a3v">佛言：<a id="a-3w"></a>“善现，<a id="a-3x"></a>一切如来、<a id="a-3y"></a>应、<a id="a-3z"></a>正等觉依深般若波罗蜜多，<a id="a-40"></a>如实知法性中法性尚无所有不可得，<a id="a-41"></a>况有有情略心、<a id="a-42"></a>散心，<a id="a-43"></a>善、<a id="a-44"></a>不善、<a id="a-45"></a>无记而可得？<a id="a-46"></a>善现，<a id="a-47"></a>如是如来、<a id="a-48"></a>应、<a id="a-49"></a>正等觉依深般若波罗蜜多，<a id="a-4A"></a>由法性故，<a id="a-4B"></a>能如实知诸有情类略心、<a id="a-4C"></a>散心，<a id="a-4D"></a>或善、<a id="a-4E"></a>或不善、<a id="a-4F"></a>或无记。</p>
  <p id="a4G">“复次，<a id="a-4H"></a>善现，<a id="a-4I"></a>一切如来、<a id="a-4J"></a>应、<a id="a-4K"></a>正等觉依深般若波罗蜜多，<a id="a-4L"></a>能如实知诸有情类若略心、<a id="a-4M"></a>若散心，<a id="a-4N"></a>或善、<a id="a-4O"></a>或不善、<a id="a-4P"></a>或无记。<a id="a-4Q"></a>善现，<a id="a-4R"></a>云何如来、<a id="a-4S"></a>应、<a id="a-4T"></a>正等觉依深般若波罗蜜多，<a id="a-4U"></a>能如实知诸有情类略心、<a id="a-4V"></a>散心，<a id="a-4W"></a>或善、<a id="a-4X"></a>或不善、<a id="a-4Y"></a>或无记？<a id="a-4Z"></a>善现，<a id="a-4a"></a>一切如来、<a id="a-4b"></a>应、<a id="a-4c"></a>正等觉依深般若波罗蜜多，<a id="a-4d"></a>由尽故、<a id="a-4e"></a>离染故、<a id="a-4f"></a>灭故、<a id="a-4g"></a>断故、<a id="a-4h"></a>寂静故、<a id="a-4i"></a>远离故，<a id="a-4j"></a>能如实知诸有情类略心、<a id="a-4k"></a>散心，<a id="a-4l"></a>或善、<a id="a-4m"></a>或不善、<a id="a-4n"></a>或无记。<a id="a-4o"></a>”</p>
  <p id="a4p">时，<a id="a-4q"></a>具寿善现白佛言：<a id="a-4r"></a>“世尊，<a id="a-4s"></a>云何如来、<a id="a-4t"></a>应、<a id="a-4u"></a>正等觉依深般若波罗蜜多，<a id="a-4v"></a>由尽故、<a id="a-4w"></a>离染故、<a id="a-4x"></a>灭故、<a id="a-4y"></a>断故、<a id="a-4z"></a>寂静故、<a id="a-50"></a>远离故，<a id="a-51"></a>能如实知诸有情类略心、<a id="a-52"></a>散心，<a id="a-53"></a>或善、<a id="a-54"></a>或不善、<a id="a-55"></a>或无记？<a id="a-56"></a>”</p>
  <p id="a57">佛言：<a id="a-58"></a>“善现，<a id="a-59"></a>一切如来、<a id="a-5A"></a>应、<a id="a-5B"></a>正等觉依深般若波罗蜜多，<a id="a-5C"></a>如实知尽、<a id="a-5D"></a>离染、<a id="a-5E"></a>灭、<a id="a-5F"></a>断、<a id="a-5G"></a>寂静、<a id="a-5H"></a>远离中，<a id="a-5I"></a>尽等性尚无所有不可得，<a id="a-5J"></a>况有有情略心、<a id="a-5K"></a>散心，<a id="a-5L"></a>善、<a id="a-5M"></a>不善、<a id="a-5N"></a>无记可得？</p>
  <p id="a5O">“善现，<a id="a-5P"></a>如是如来、<a id="a-5Q"></a>应、<a id="a-5R"></a>正等觉依深般若波罗蜜多，<a id="a-5S"></a>由尽、<a id="a-5T"></a>离染、<a id="a-5U"></a>灭、<a id="a-5V"></a>断、<a id="a-5W"></a>寂静、<a id="a-5X"></a>远离故，<a id="a-5Y"></a>能如实知诸有情类略心、<a id="a-5Z"></a>散心，<a id="a-5a"></a>或善、<a id="a-5b"></a>或不善、<a id="a-5c"></a>或无记。</p>
  <p id="a5d">“复次，<a id="a-5e"></a>善现，<a id="a-5f"></a>一切如来、<a id="a-5g"></a>应、<a id="a-5h"></a>正等觉依深般若波罗蜜多，<a id="a-5i"></a>能如实知诸有情类有贪心、<a id="a-5j"></a>离贪心，<a id="a-5k"></a>有瞋心、<a id="a-5l"></a>离瞋心，<a id="a-5m"></a>有痴心、<a id="a-5n"></a>离痴心。<a id="a-5o"></a>”</p>
  <p id="a5p">时，<a id="a-5q"></a>具寿善现白佛言：<a id="a-5r"></a>“世尊，<a id="a-5s"></a>云何如来、<a id="a-5t"></a>应、<a id="a-5u"></a>正等觉依深般若波罗蜜多，<a id="a-5v"></a>能如实知诸有情类有贪心、<a id="a-5w"></a>离贪心，<a id="a-5x"></a>有瞋心、<a id="a-5y"></a>离瞋心，<a id="a-5z"></a>有痴心、<a id="a-60"></a>离痴心？<a id="a-61"></a>”</p>
  <p id="a62">佛言：<a id="a-63"></a>“善现，<a id="a-64"></a>一切如来、<a id="a-65"></a>应、<a id="a-66"></a>正等觉依深般若波罗蜜多，<a id="a-67"></a>能如实知彼诸有情有贪心如实性，<a id="a-68"></a>非有贪心、<a id="a-69"></a>非离贪心。<a id="a-6A"></a>何以故？<a id="a-6B"></a>如实性中，<a id="a-6C"></a>心、<a id="a-6D"></a>心所法尚无所有不可得，<a id="a-6E"></a>况有有贪心、<a id="a-6F"></a>离贪心可得？<a id="a-6G"></a>亦如实知彼诸有情有瞋心如实性，<a id="a-6H"></a>非有瞋心、<a id="a-6I"></a>非离瞋心。<a id="a-6J"></a>何以故？<a id="a-6K"></a>如实性中，<a id="a-6L"></a>心、<a id="a-6M"></a>心所法尚无所有不可得，<a id="a-6N"></a>况有有瞋心、<a id="a-6O"></a>离瞋心可得？<a id="a-6P"></a>亦如实知彼诸有情有痴心如实性，<a id="a-6Q"></a>非有痴心、<a id="a-6R"></a>非离痴心。<a id="a-6S"></a>何以故？<a id="a-6T"></a>如实性中，<a id="a-6U"></a>心、<a id="a-6V"></a>心所法尚无所有不可得，<a id="a-6W"></a>况有有痴心、<a id="a-6X"></a>离痴心可得？</p>
  <p id="a6Y">“善现，<a id="a-6Z"></a>如是如来、<a id="a-6a"></a>应、<a id="a-6b"></a>正等觉依深般若波罗蜜多，<a id="a-6c"></a>能如实知彼诸有情有贪心、<a id="a-6d"></a>有瞋心、<a id="a-6e"></a>有痴心。</p>
  <p id="a6f">“善现，<a id="a-6g"></a>一切如来、<a id="a-6h"></a>应、<a id="a-6i"></a>正等觉依深般若波罗蜜多，<a id="a-6j"></a>能如实知彼诸有情离贪心如实性，<a id="a-6k"></a>非离贪心、<a id="a-6l"></a>非有贪心。<a id="a-6m"></a>何以故？<a id="a-6n"></a>如实性中，<a id="a-6o"></a>心、<a id="a-6p"></a>心所法尚无所有不可得，<a id="a-6q"></a>况有离贪心、<a id="a-6r"></a>有贪心可得？<a id="a-6s"></a>亦如实知彼诸有情离瞋心如实性，<a id="a-6t"></a>非离瞋心、<a id="a-6u"></a>非有瞋心。<a id="a-6v"></a>何以故？<a id="a-6w"></a>如实性中，<a id="a-6x"></a>心、<a id="a-6y"></a>心所法尚无所有不可得，<a id="a-6z"></a>况有离瞋心、<a id="a-70"></a>有瞋心可得？<a id="a-71"></a>亦如实知彼诸有情离痴心如实性，<a id="a-72"></a>非离痴心、<a id="a-73"></a>非有痴心。<a id="a-74"></a>何以故？<a id="a-75"></a>如实性中，<a id="a-76"></a>心、<a id="a-77"></a>心所法尚无所有不可得，<a id="a-78"></a>况有离痴心、<a id="a-79"></a>有痴心可得？</p>
  <p id="a7A">“善现，<a id="a-7B"></a>如是如来、<a id="a-7C"></a>应、<a id="a-7D"></a>等正觉依深般若波罗蜜多，<a id="a-7E"></a>能如实知彼诸有情离贪心、<a id="a-7F"></a>离瞋心、<a id="a-7G"></a>离痴心。</p>
  <p id="a7H">“复次，<a id="a-7I"></a>善现，<a id="a-7J"></a>一切如来、<a id="a-7K"></a>应、<a id="a-7L"></a>正等觉依深般若波罗蜜多，<a id="a-7M"></a>能如实知彼诸有情有贪、<a id="a-7N"></a>瞋、<a id="a-7O"></a>痴心，<a id="a-7P"></a>非有贪、<a id="a-7Q"></a>瞋、<a id="a-7R"></a>痴心，<a id="a-7S"></a>非离贪、<a id="a-7T"></a>瞋、<a id="a-7U"></a>痴心。<a id="a-7V"></a>何以故？<a id="a-7W"></a>如是二心不和合故。</p>
  <p id="a7X">“善现，<a id="a-7Y"></a>一切如来、<a id="a-7Z"></a>应、<a id="a-7a"></a>正等觉依深般若波罗蜜多，<a id="a-7b"></a>能如实知彼诸有情离贪、<a id="a-7c"></a>瞋、<a id="a-7d"></a>痴心，<a id="a-7e"></a>非离贪、<a id="a-7f"></a>瞋、<a id="a-7g"></a>痴心，<a id="a-7h"></a>非有贪、<a id="a-7i"></a>瞋、<a id="a-7j"></a>痴心。<a id="a-7k"></a>何以故？<a id="a-7l"></a>如是二心不和合故。<a id="a-7m"></a>善现，<a id="a-7n"></a>如是如来、<a id="a-7o"></a>应、<a id="a-7p"></a>正等觉依深般若波罗蜜多，<a id="a-7q"></a>能如实知彼诸有情有贪心、<a id="a-7r"></a>离贪心，<a id="a-7s"></a>有瞋心、<a id="a-7t"></a>离瞋心，<a id="a-7u"></a>有痴心、<a id="a-7v"></a>离痴心。</p>
  <p id="a7w">“复次，<a id="a-7x"></a>善现，<a id="a-7y"></a>一切如来、<a id="a-7z"></a>应、<a id="a-80"></a>正等觉依深般若波罗蜜多，<a id="a-81"></a>能如实知诸有情类所有广心。<a id="a-82"></a>”</p>
  <p id="a83">时，<a id="a-84"></a>具寿善现白佛言：<a id="a-85"></a>“世尊，<a id="a-86"></a>云何如来、<a id="a-87"></a>应、<a id="a-88"></a>正等觉依深般若波罗蜜多，<a id="a-89"></a>能如实知彼诸有情所有广心？<a id="a-8A"></a>”</p>
  <p id="a8B">佛言：<a id="a-8C"></a>“善现，<a id="a-8D"></a>一切如来、<a id="a-8E"></a>应、<a id="a-8F"></a>正等觉依深般若波罗蜜多，<a id="a-8G"></a>能如实知彼诸有情所有广心，<a id="a-8H"></a>无广无狭、<a id="a-8I"></a>无增无减、<a id="a-8J"></a>无去无来。<a id="a-8K"></a>所以者何？<a id="a-8L"></a>心之自性毕竟离故，<a id="a-8M"></a>非广非狭、<a id="a-8N"></a>非增非减、<a id="a-8O"></a>非去非来。<a id="a-8P"></a>何以故？<a id="a-8Q"></a>心之自性都无所有竟不可得，<a id="a-8R"></a>何广、<a id="a-8S"></a>何狭？<a id="a-8T"></a>何增、<a id="a-8U"></a>何减？<a id="a-8V"></a>何去、<a id="a-8W"></a>何来？<a id="a-8X"></a>善现，<a id="a-8Y"></a>如是如来、<a id="a-8Z"></a>应、<a id="a-8a"></a>正等觉依深般若波罗蜜多，<a id="a-8b"></a>能如实知彼诸有情所有广心。<a id="a-8c"></a>”</p>
  <p id="a8d">“复次，<a id="a-8e"></a>善现，<a id="a-8f"></a>一切如来、<a id="a-8g"></a>应、<a id="a-8h"></a>正等觉依深般若波罗蜜多，<a id="a-8i"></a>能如实知诸有情类所有大心。<a id="a-8j"></a>”</p>
  <p id="a8k">时，<a id="a-8l"></a>具寿善现白佛言：<a id="a-8m"></a>“世尊，<a id="a-8n"></a>云何如来、<a id="a-8o"></a>应、<a id="a-8p"></a>正等觉依深般若波罗蜜多，<a id="a-8q"></a>能如实知彼诸有情所有大心？<a id="a-8r"></a>”</p>
  <p id="a8s">佛言：<a id="a-8t"></a>“善现，<a id="a-8u"></a>一切如来、<a id="a-8v"></a>应、<a id="a-8w"></a>正等觉依深般若波罗蜜多，<a id="a-8x"></a>能如实知彼诸有情所有大心，<a id="a-8y"></a>无大无小、<a id="a-8z"></a>无去无来、<a id="a-90"></a>无生无灭、<a id="a-91"></a>无住无异、<a id="a-92"></a>无染无净。<a id="a-93"></a>所以者何？<a id="a-94"></a>心之自性毕竟离故，<a id="a-95"></a>佛不见彼有大有小、<a id="a-96"></a>有去有来、<a id="a-97"></a>有生有灭、<a id="a-98"></a>有住有异、<a id="a-99"></a>有染有净。<a id="a-9A"></a>何以故？<a id="a-9B"></a>心之自性都无所有竟不可得，<a id="a-9C"></a>何大、<a id="a-9D"></a>何小？<a id="a-9E"></a>何去、<a id="a-9F"></a>何来？<a id="a-9G"></a>何生、<a id="a-9H"></a>何灭？<a id="a-9I"></a>何住、<a id="a-9J"></a>何异？<a id="a-9K"></a>何染、<a id="a-9L"></a>何净？<a id="a-9M"></a>善现，<a id="a-9N"></a>如是如来、<a id="a-9O"></a>应、<a id="a-9P"></a>正等觉依深般若波罗蜜多，<a id="a-9Q"></a>能如实知彼诸有情所有大心。</p>
  <p id="a9R">“复次，<a id="a-9S"></a>善现，<a id="a-9T"></a>一切如来、<a id="a-9U"></a>应、<a id="a-9V"></a>正等觉依深般若波罗蜜多，<a id="a-9W"></a>能如实知诸有情类所有无量心。<a id="a-9X"></a>”</p>
  <p id="a9Y">时，<a id="a-9Z"></a>具寿善现白佛言：<a id="a-9a"></a>“世尊，<a id="a-9b"></a>云何如来、<a id="a-9c"></a>应、<a id="a-9d"></a>正等觉依深般若波罗蜜多，<a id="a-9e"></a>能如实知彼诸有情所有无量心？<a id="a-9f"></a>”</p>
  <p id="a9g">佛言：<a id="a-9h"></a>“善现，<a id="a-9i"></a>一切如来、<a id="a-9j"></a>应、<a id="a-9k"></a>正等觉依深般若波罗蜜多，<a id="a-9l"></a>能如实知彼诸有情所有无量心，<a id="a-9m"></a>非有量非无量、<a id="a-9n"></a>非住非不住、<a id="a-9o"></a>非去非不去。<a id="a-9p"></a>所以者何？<a id="a-9q"></a>心之自性毕竟离故。<a id="a-9r"></a>佛不见彼有量有无量、<a id="a-9s"></a>有住有不住、<a id="a-9t"></a>有去有不去。<a id="a-9u"></a>何以故？<a id="a-9v"></a>无量心性无所依止，<a id="a-9w"></a>如何可说有量有无量、<a id="a-9x"></a>有住有不住、<a id="a-9y"></a>有去有不去？<a id="a-9z"></a>此心自性既无所依亦无所有竟不可得，<a id="a-A0"></a>何有量、<a id="a-A1"></a>何无量？<a id="a-A2"></a>何住、<a id="a-A3"></a>何不住？<a id="a-A4"></a>何去、<a id="a-A5"></a>何不去？<a id="a-A6"></a>善现，<a id="a-A7"></a>如是如来、<a id="a-A8"></a>应、<a id="a-A9"></a>正等觉依深般若波罗蜜多，<a id="a-AA"></a>能如实知彼诸有情所有无量心。<a id="a-AB"></a>”</p>
  <p id="aAC">“复次，<a id="a-AD"></a>善现，<a id="a-AE"></a>一切如来、<a id="a-AF"></a>应、<a id="a-AG"></a>正等觉依深般若波罗蜜多，<a id="a-AH"></a>能如实知诸有情类所有无见、<a id="a-AI"></a>无对心。<a id="a-AJ"></a>”</p>
  <p id="aAK">时，<a id="a-AL"></a>具寿善现白佛言：<a id="a-AM"></a>“世尊，<a id="a-AN"></a>云何如来、<a id="a-AO"></a>应、<a id="a-AP"></a>正等觉依深般若波罗蜜多，<a id="a-AQ"></a>能如实知彼诸有情所有无见、<a id="a-AR"></a>无对心？<a id="a-AS"></a>”</p>
  <p id="aAT">佛言：<a id="a-AU"></a>“善现，<a id="a-AV"></a>一切如来、<a id="a-AW"></a>应、<a id="a-AX"></a>正等觉依深般若波罗蜜多，<a id="a-AY"></a>能如实知彼诸有情所有无见、<a id="a-AZ"></a>无对心皆无心相。<a id="a-Aa"></a>何以故？<a id="a-Ab"></a>以一切心自相空故。<a id="a-Ac"></a>善现，<a id="a-Ad"></a>如是如来、<a id="a-Ae"></a>应、<a id="a-Af"></a>正等觉依深般若波罗蜜多，<a id="a-Ag"></a>能如实知彼诸有情所有无见、<a id="a-Ah"></a>无对心。</p>
  <p id="aAi">“复次，<a id="a-Aj"></a>善现，<a id="a-Ak"></a>一切如来、<a id="a-Al"></a>应、<a id="a-Am"></a>正等觉依深般若波罗蜜多，<a id="a-An"></a>能如实知诸有情类所有无色不可见心。<a id="a-Ao"></a>”</p>
  <p id="aAp">时，<a id="a-Aq"></a>具寿善现白佛言：<a id="a-Ar"></a>“世尊，<a id="a-As"></a>云何如来、<a id="a-At"></a>应、<a id="a-Au"></a>正等觉依深般若波罗蜜多，<a id="a-Av"></a>能如实知彼诸有情所有无色不可见心？<a id="a-Aw"></a>”</p>
  <p id="aAx">佛言：<a id="a-Ay"></a>“善现，<a id="a-Az"></a>一切如来、<a id="a-B0"></a>应、<a id="a-B1"></a>正等觉依深般若波罗蜜多，<a id="a-B2"></a>能如实知彼诸有情所有无色不可见心，<a id="a-B3"></a>诸佛五眼皆不能见。<a id="a-B4"></a>何以故？<a id="a-B5"></a>以一切心自性空故。<a id="a-B6"></a>善现，<a id="a-B7"></a>如是如来、<a id="a-B8"></a>应、<a id="a-B9"></a>正等觉依深般若波罗蜜多，<a id="a-BA"></a>能如实知彼诸有情所有无色不可见心。</p>
  <p id="aBB">“复次，<a id="a-BC"></a>善现，<a id="a-BD"></a>一切如来、<a id="a-BE"></a>应、<a id="a-BF"></a>正等觉依深般若波罗蜜多，<a id="a-BG"></a>能如实知诸有情类心、<a id="a-BH"></a>心所法，<a id="a-BI"></a>若出若没、<a id="a-BJ"></a>若屈若伸。<a id="a-BK"></a>”</p>
  <p id="aBL">时，<a id="a-BM"></a>具寿善现白佛言：<a id="a-BN"></a>“世尊，<a id="a-BO"></a>云何如来、<a id="a-BP"></a>应、<a id="a-BQ"></a>正等觉依深般若波罗蜜多，<a id="a-BR"></a>能如实知彼诸有情心、<a id="a-BS"></a>心所法，<a id="a-BT"></a>若出若没、<a id="a-BU"></a>若屈若伸。<a id="a-BV"></a>”</p>
  <p id="aBW">佛言：<a id="a-BX"></a>“善现，<a id="a-BY"></a>一切如来、<a id="a-BZ"></a>应、<a id="a-Ba"></a>正等觉依深般若波罗蜜多，<a id="a-Bb"></a>能如实知彼诸有情出没屈伸心、<a id="a-Bc"></a>心所法，<a id="a-Bd"></a>皆依色、<a id="a-Be"></a>受、<a id="a-Bf"></a>想、<a id="a-Bg"></a>行、<a id="a-Bh"></a>识生。<a id="a-Bi"></a>善现，<a id="a-Bj"></a>如是如来、<a id="a-Bk"></a>应、<a id="a-Bl"></a>正等觉依深般若波罗蜜多，<a id="a-Bm"></a>能如实知彼诸有情心、<a id="a-Bn"></a>心所法，<a id="a-Bo"></a>若出若没、<a id="a-Bp"></a>若屈若伸，<a id="a-Bq"></a>谓诸如来、<a id="a-Br"></a>应、<a id="a-Bs"></a>正等觉依深般若波罗蜜多，<a id="a-Bt"></a>能如实知彼诸有情出没屈伸心、<a id="a-Bu"></a>心所法，<a id="a-Bv"></a>或依色执我及世间常：<a id="a-Bw"></a>‘此是谛实，<a id="a-Bx"></a>余皆愚妄’；<a id="a-By"></a>或依色执我及世间无常：<a id="a-Bz"></a>‘此是谛实，<a id="a-C0"></a>余皆愚妄’；<a id="a-C1"></a>或依色执我及世间亦常、<a id="a-C2"></a>亦无常：<a id="a-C3"></a>‘此是谛实，<a id="a-C4"></a>余皆愚妄’；<a id="a-C5"></a>或依色执我及世间非常、<a id="a-C6"></a>非无常：<a id="a-C7"></a>‘此是谛实，<a id="a-C8"></a>余皆愚妄’；<a id="a-C9"></a>或依受执我及世间常：<a id="a-CA"></a>‘此是谛实，<a id="a-CB"></a>余皆愚妄’；<a id="a-CC"></a>或依受执我及世间无常：<a id="a-CD"></a>‘此是谛实，<a id="a-CE"></a>余皆愚妄’；<a id="a-CF"></a>或依受执我及世间亦常、<a id="a-CG"></a>亦无常：<a id="a-CH"></a>‘此是谛实，<a id="a-CI"></a>余皆愚妄’；<a id="a-CJ"></a>或依受执我及世间非常、<a id="a-CK"></a>非无常：<a id="a-CL"></a>‘此是谛实，<a id="a-CM"></a>余皆愚妄’；<a id="a-CN"></a>或依想执我及世间常：<a id="a-CO"></a>‘此是谛实，<a id="a-CP"></a>余皆愚妄’；<a id="a-CQ"></a>或依想执我及世间无常：<a id="a-CR"></a>‘此是谛实，<a id="a-CS"></a>余皆愚妄’；<a id="a-CT"></a>或依想执我及世间亦常、<a id="a-CU"></a>亦无常：<a id="a-CV"></a>‘此是谛实，<a id="a-CW"></a>余皆愚妄’；<a id="a-CX"></a>或依想执我及世间非常、<a id="a-CY"></a>非无常：<a id="a-CZ"></a>‘此是谛实，<a id="a-Ca"></a>余皆愚妄’；<a id="a-Cb"></a>或依行执我及世间常：<a id="a-Cc"></a>‘此是谛实，<a id="a-Cd"></a>余皆愚妄’；<a id="a-Ce"></a>或依行执我及世间无常：<a id="a-Cf"></a>‘此是谛实，<a id="a-Cg"></a>余皆愚妄’；<a id="a-Ch"></a>或依行执我及世间亦常、<a id="a-Ci"></a>亦无常：<a id="a-Cj"></a>‘此是谛实，<a id="a-Ck"></a>余皆愚妄’；<a id="a-Cl"></a>或依行执我及世间非常、<a id="a-Cm"></a>非无常：<a id="a-Cn"></a>‘此是谛实，<a id="a-Co"></a>余皆愚妄’；<a id="a-Cp"></a>或依识执我及世间常：<a id="a-Cq"></a>‘此是谛实，<a id="a-Cr"></a>余皆愚妄’；<a id="a-Cs"></a>或依识执我及世间无常：<a id="a-Ct"></a>‘此是谛实，<a id="a-Cu"></a>余皆愚妄’；<a id="a-Cv"></a>或依识执我及世间亦常、<a id="a-Cw"></a>亦无常：<a id="a-Cx"></a>‘此是谛实，<a id="a-Cy"></a>余皆愚妄’；<a id="a-Cz"></a>或依识执我及世间非常、<a id="a-D0"></a>非无常：<a id="a-D1"></a>‘此是谛实，<a id="a-D2"></a>余皆愚妄’。</p>
  <p id="aD3">“或依色执我及世间有边：<a id="a-D4"></a>‘此是谛实，<a id="a-D5"></a>余皆愚妄’；<a id="a-D6"></a>或依色执我及世间无边：<a id="a-D7"></a>‘此是谛实，<a id="a-D8"></a>余皆愚妄’；<a id="a-D9"></a>或依色执我及世间亦有边、<a id="a-DA"></a>亦无边：<a id="a-DB"></a>‘此是谛实，<a id="a-DC"></a>余皆愚妄’；<a id="a-DD"></a>或依色执我及世间非有边、<a id="a-DE"></a>非无边：<a id="a-DF"></a>‘此是谛实，<a id="a-DG"></a>余皆愚妄’；<a id="a-DH"></a>或依受执我及世间有边：<a id="a-DI"></a>‘此是谛实，<a id="a-DJ"></a>余皆愚妄’；<a id="a-DK"></a>或依受执我及世间无边：<a id="a-DL"></a>‘此是谛实，<a id="a-DM"></a>余皆愚妄’；<a id="a-DN"></a>或依受执我及世间亦有边亦无边：<a id="a-DO"></a>‘此是谛实，<a id="a-DP"></a>余皆愚妄’；<a id="a-DQ"></a>或依受执我及世间非有边非无边：<a id="a-DR"></a>‘此是谛实，<a id="a-DS"></a>余皆愚妄’；<a id="a-DT"></a>或依想执我及世间有边：<a id="a-DU"></a>‘此是谛实，<a id="a-DV"></a>余皆愚妄’；<a id="a-DW"></a>或依想执我及世间无边：<a id="a-DX"></a>‘此是谛实，<a id="a-DY"></a>余皆愚妄’；<a id="a-DZ"></a>或依想执我及世间亦有边亦无边：<a id="a-Da"></a>‘此是谛实，<a id="a-Db"></a>余皆愚妄’；<a id="a-Dc"></a>或依想执我及世间非有边非无边：<a id="a-Dd"></a>‘此是谛实，<a id="a-De"></a>余皆愚妄’；<a id="a-Df"></a>或依行执我及世间有边：<a id="a-Dg"></a>‘此是谛实，<a id="a-Dh"></a>余皆愚妄’；<a id="a-Di"></a>或依行执我及世间无边：<a id="a-Dj"></a>‘此是谛实，<a id="a-Dk"></a>余皆愚妄’；<a id="a-Dl"></a>或依行执我及世间亦有边亦无边：<a id="a-Dm"></a>‘此是谛实，<a id="a-Dn"></a>余皆愚妄’；<a id="a-Do"></a>或依行执我及世间非有边非无边：<a id="a-Dp"></a>‘此是谛实，<a id="a-Dq"></a>余皆愚妄’；<a id="a-Dr"></a>或依识执我及世间有边：<a id="a-Ds"></a>‘此是谛实，<a id="a-Dt"></a>余皆愚妄’；<a id="a-Du"></a>或依识执我及世间无边：<a id="a-Dv"></a>‘此是谛实，<a id="a-Dw"></a>余皆愚妄’；<a id="a-Dx"></a>或依识执我及世间亦有边亦无边：<a id="a-Dy"></a>‘此是谛实，<a id="a-Dz"></a>余皆愚妄’；<a id="a-E0"></a>或依识执我及世间非有边非无边：<a id="a-E1"></a>‘此是谛实，<a id="a-E2"></a>余皆愚妄’。</p>
  <p id="aE3">“或依色执命者即身：<a id="a-E4"></a>‘此是谛实，<a id="a-E5"></a>余皆愚妄’；<a id="a-E6"></a>或依色执命者异身：<a id="a-E7"></a>‘此是谛实，<a id="a-E8"></a>余皆愚妄’；<a id="a-E9"></a>或依受执命者即身：<a id="a-EA"></a>‘此是谛实，<a id="a-EB"></a>余皆愚妄’；<a id="a-EC"></a>或依受执命者异身：<a id="a-ED"></a>‘此是谛实，<a id="a-EE"></a>余皆愚妄’；<a id="a-EF"></a>或依想执命者即身：<a id="a-EG"></a>‘此是谛实，<a id="a-EH"></a>余皆愚妄’；<a id="a-EI"></a>或依想执命者异身：<a id="a-EJ"></a>‘此是谛实，<a id="a-EK"></a>余皆愚妄’；<a id="a-EL"></a>或依行执命者即身：<a id="a-EM"></a>‘此是谛实，<a id="a-EN"></a>余皆愚妄’；<a id="a-EO"></a>或依行执命者异身：<a id="a-EP"></a>‘此是谛实，<a id="a-EQ"></a>余皆愚妄’；<a id="a-ER"></a>或依识执命者即身：<a id="a-ES"></a>‘此是谛实，<a id="a-ET"></a>余皆愚妄’；<a id="a-EU"></a>或依识执命者异身：<a id="a-EV"></a>‘此是谛实，<a id="a-EW"></a>余皆愚妄’。</p>
  <p id="aEX">“或依色执如来死后有：<a id="a-EY"></a>‘此是谛实，<a id="a-EZ"></a>余皆愚妄’；<a id="a-Ea"></a>或依色执如来死后非有：<a id="a-Eb"></a>‘此是谛实，<a id="a-Ec"></a>余皆愚妄’；<a id="a-Ed"></a>或依色执如来死后亦有亦非有：<a id="a-Ee"></a>‘此是谛实，<a id="a-Ef"></a>余皆愚妄’；<a id="a-Eg"></a>或依色执如来死后非有非非有：<a id="a-Eh"></a>‘此是谛实，<a id="a-Ei"></a>余皆愚妄’；<a id="a-Ej"></a>或依受执如来死后有：<a id="a-Ek"></a>‘此是谛实，<a id="a-El"></a>余皆愚妄’；<a id="a-Em"></a>或依受执如来死后非有：<a id="a-En"></a>‘此是谛实，<a id="a-Eo"></a>余皆愚妄’；<a id="a-Ep"></a>或依受执如来死后亦有亦非有：<a id="a-Eq"></a>‘此是谛实，<a id="a-Er"></a>余皆愚妄’；<a id="a-Es"></a>或依受执如来死后非有非非有：<a id="a-Et"></a>‘此是谛实，<a id="a-Eu"></a>余皆愚妄’；<a id="a-Ev"></a>或依想执如来死后有：<a id="a-Ew"></a>‘此是谛实，<a id="a-Ex"></a>余皆愚妄’；<a id="a-Ey"></a>或依想执如来死后非有：<a id="a-Ez"></a>‘此是谛实，<a id="a-F0"></a>余皆愚妄’；<a id="a-F1"></a>或依想执如来死后亦有亦非有：<a id="a-F2"></a>‘此是谛实，<a id="a-F3"></a>余皆愚妄’；<a id="a-F4"></a>或依想执如来死后非有非非有：<a id="a-F5"></a>‘此是谛实，<a id="a-F6"></a>余皆愚妄’；<a id="a-F7"></a>或依行执如来死后有：<a id="a-F8"></a>‘此是谛实，<a id="a-F9"></a>余皆愚妄’；<a id="a-FA"></a>或依行执如来死后非有：<a id="a-FB"></a>‘此是谛实，<a id="a-FC"></a>余皆愚妄’；<a id="a-FD"></a>或依行执如来死后亦有亦非有：<a id="a-FE"></a>‘此是谛实，<a id="a-FF"></a>余皆愚妄’；<a id="a-FG"></a>或依行执如来死后非有非非有：<a id="a-FH"></a>‘此是谛实，<a id="a-FI"></a>余皆愚妄’；<a id="a-FJ"></a>或依识执如来死后有：<a id="a-FK"></a>‘此是谛实，<a id="a-FL"></a>余皆愚妄’；<a id="a-FM"></a>或依识执如来死后非有：<a id="a-FN"></a>‘此是谛实，<a id="a-FO"></a>余皆愚妄’；<a id="a-FP"></a>或依识执如来死后亦有亦非有：<a id="a-FQ"></a>‘此是谛实，<a id="a-FR"></a>余皆愚妄’；<a id="a-FS"></a>或依识执如来死后非有非非有：<a id="a-FT"></a>‘此是谛实，<a id="a-FU"></a>余皆愚妄’。<a id="a-FV"></a>善现，<a id="a-FW"></a>如是如来、<a id="a-FX"></a>应、<a id="a-FY"></a>正等觉依深般若波罗蜜多，<a id="a-FZ"></a>能如实知彼诸有情心、<a id="a-Fa"></a>心所法，<a id="a-Fb"></a>若出若没、<a id="a-Fc"></a>若屈若伸。</p>
  <p id="aFd">“复次，<a id="a-Fe"></a>善现，<a id="a-Ff"></a>一切如来、<a id="a-Fg"></a>应、<a id="a-Fh"></a>正等觉于深般若波罗蜜多，<a id="a-Fi"></a>如实知色，<a id="a-Fj"></a>亦如实知受、<a id="a-Fk"></a>想、<a id="a-Fl"></a>行、<a id="a-Fm"></a>识。<a id="a-Fn"></a>”</p>
  <p id="aFo">时，<a id="a-Fp"></a>具寿善现白佛言：<a id="a-Fq"></a>“世尊，<a id="a-Fr"></a>云何如来、<a id="a-Fs"></a>应、<a id="a-Ft"></a>正等觉依深般若波罗蜜多，<a id="a-Fu"></a>如实知色，<a id="a-Fv"></a>亦如实知受、<a id="a-Fw"></a>想、<a id="a-Fx"></a>行、<a id="a-Fy"></a>识？<a id="a-Fz"></a>”</p>
  <p id="aG0">佛言：<a id="a-G1"></a>“善现，<a id="a-G2"></a>一切如来、<a id="a-G3"></a>应、<a id="a-G4"></a>正等觉依深般若波罗蜜多，<a id="a-G5"></a>如实知色如真如无变异、<a id="a-G6"></a>无分别、<a id="a-G7"></a>无相状、<a id="a-G8"></a>无作用、<a id="a-G9"></a>无戏论、<a id="a-GA"></a>无所得，<a id="a-GB"></a>亦如实知受、<a id="a-GC"></a>想、<a id="a-GD"></a>行、<a id="a-GE"></a>识如真如无变异、<a id="a-GF"></a>无分别、<a id="a-GG"></a>无相状、<a id="a-GH"></a>无作用、<a id="a-GI"></a>无戏论、<a id="a-GJ"></a>无所得。<a id="a-GK"></a>善现，<a id="a-GL"></a>如是如来、<a id="a-GM"></a>应、<a id="a-GN"></a>正等觉依深般若波罗蜜多，<a id="a-GO"></a>如实知色，<a id="a-GP"></a>亦如实知受、<a id="a-GQ"></a>想、<a id="a-GR"></a>行、<a id="a-GS"></a>识。</p>
  <p id="aGT">“复次，<a id="a-GU"></a>善现，<a id="a-GV"></a>五蕴真如即有情真如，<a id="a-GW"></a>有情真如即出没屈伸真如，<a id="a-GX"></a>出没屈伸真如即五蕴真如，<a id="a-GY"></a>五蕴真如即十二处真如，<a id="a-GZ"></a>十二处真如即十八界真如，<a id="a-Ga"></a>十八界真如即一切法真如，<a id="a-Gb"></a>一切法真如即六波罗蜜多真如，<a id="a-Gc"></a>六波罗蜜多真如即三十七菩提分法真如，<a id="a-Gd"></a>三十七菩提分法真如即十八空真如，<a id="a-Ge"></a>十八空真如即八解脱真如，<a id="a-Gf"></a>八解脱真如即八胜处真如，<a id="a-Gg"></a>八胜处真如即九次第定真如，<a id="a-Gh"></a>九次第定真如即如来十力真如，<a id="a-Gi"></a>如来十力真如即四无所畏真如，<a id="a-Gj"></a>四无所畏真如即四无礙解真如，<a id="a-Gk"></a>四无礙解真如即大慈、<a id="a-Gl"></a>大悲、<a id="a-Gm"></a>大喜、<a id="a-Gn"></a>大舍真如，<a id="a-Go"></a>大慈、<a id="a-Gp"></a>大悲、<a id="a-Gq"></a>大喜、<a id="a-Gr"></a>大舍真如即十八佛不共法真如，<a id="a-Gs"></a>十八佛不共法真如即一切智真如，<a id="a-Gt"></a>一切智真如即道相智真如，<a id="a-Gu"></a>道相智真如即一切相智真如，<a id="a-Gv"></a>一切相智真如即善法真如，<a id="a-Gw"></a>善法真如即不善法真如，<a id="a-Gx"></a>不善法真如即无记法真如，<a id="a-Gy"></a>无记法真如即世间法真如，<a id="a-Gz"></a>世间法真如即出世间法真如，<a id="a-H0"></a>出世间法真如即有漏法真如，<a id="a-H1"></a>有漏法真如即无漏法真如，<a id="a-H2"></a>无漏法真如即有为法真如，<a id="a-H3"></a>有为法真如即无为法真如，<a id="a-H4"></a>无为法真如即过去法真如，<a id="a-H5"></a>过去法真如即未来法真如，<a id="a-H6"></a>未来法真如即现在法真如，<a id="a-H7"></a>现在法真如即预流果真如，<a id="a-H8"></a>预流果真如即一来果真如，<a id="a-H9"></a>一来果真如即不还果真如，<a id="a-HA"></a>不还果真如即阿罗汉果真如，<a id="a-HB"></a>阿罗汉果真如即独觉菩提真如，<a id="a-HC"></a>独觉菩提真如即一切菩萨摩诃萨行真如，<a id="a-HD"></a>一切菩萨摩诃萨行真如即诸佛无上正等菩提真如，<a id="a-HE"></a>诸佛无上正等菩提真如即一切如来、<a id="a-HF"></a>应、<a id="a-HG"></a>正等觉真如，<a id="a-HH"></a>一切如来、<a id="a-HI"></a>应、<a id="a-HJ"></a>正等觉真如即一切有情真如。</p>
  <p id="aHK">“善现，<a id="a-HL"></a>若一切如来、<a id="a-HM"></a>应、<a id="a-HN"></a>正等觉真如，<a id="a-HO"></a>若一切有情真如，<a id="a-HP"></a>若一切法真如，<a id="a-HQ"></a>无二、<a id="a-HR"></a>无二处，<a id="a-HS"></a>是一真如，<a id="a-HT"></a>如是真如无别异故，<a id="a-HU"></a>无坏、<a id="a-HV"></a>无尽，<a id="a-HW"></a>不可分别。<a id="a-HX"></a>善现，<a id="a-HY"></a>一切如来、<a id="a-HZ"></a>应、<a id="a-Ha"></a>正等觉依深般若波罗蜜多，<a id="a-Hb"></a>证一切法真如究竟，<a id="a-Hc"></a>乃得无上正等菩提，<a id="a-Hd"></a>由此故说甚深般若波罗蜜多能生诸佛，<a id="a-He"></a>是诸佛母，<a id="a-Hf"></a>能示诸佛世间实相。<a id="a-Hg"></a>善现，<a id="a-Hh"></a>如是如来、<a id="a-Hi"></a>应、<a id="a-Hj"></a>正等觉依深般若波罗蜜多，<a id="a-Hk"></a>能如实觉知一切法真如不虚妄性、<a id="a-Hl"></a>不变异性。<a id="a-Hm"></a>由如实觉真如相，<a id="a-Hn"></a>故说名如来、<a id="a-Ho"></a>应、<a id="a-Hp"></a>正等觉。<a id="a-Hq"></a>”</p>
  <p id="aHr">时，<a id="a-Hs"></a>具寿善现白佛言：<a id="a-Ht"></a>“世尊，<a id="a-Hu"></a>甚深般若波罗蜜多所证一切法真如不虚妄性、<a id="a-Hv"></a>不变异性，<a id="a-Hw"></a>极为甚深，<a id="a-Hx"></a>难见难觉。<a id="a-Hy"></a>世尊，<a id="a-Hz"></a>一切如来、<a id="a-I0"></a>应、<a id="a-I1"></a>正等觉皆用一切法真如不虚妄性、<a id="a-I2"></a>不变异性，<a id="a-I3"></a>显示分别诸佛无上正等菩提。<a id="a-I4"></a>世尊，<a id="a-I5"></a>一切法真如甚深，<a id="a-I6"></a>谁能信解？<a id="a-I7"></a>唯有不退位菩萨摩诃萨，<a id="a-I8"></a>及具正见漏尽阿罗汉，<a id="a-I9"></a>闻佛说此甚深真如能生信解，<a id="a-IA"></a>如来为彼依自所证真如之相显示分别。<a id="a-IB"></a>”</p>
  <p id="aIC">佛言：<a id="a-ID"></a>“善现，<a id="a-IE"></a>如是，<a id="a-IF"></a>如是，<a id="a-IG"></a>如汝所说。<a id="a-IH"></a>所以者何？<a id="a-II"></a>善现，<a id="a-IJ"></a>真如无尽是故甚深，<a id="a-IK"></a>唯有如来现等正觉无尽真如。<a id="a-IL"></a>”</p>
  <p id="aIM">时，<a id="a-IN"></a>具寿善现白佛言：<a id="a-IO"></a>“世尊，<a id="a-IP"></a>佛由谁证无尽真如？<a id="a-IQ"></a>”</p>
  <p id="aIR">佛言：<a id="a-IS"></a>“善现，<a id="a-IT"></a>佛由真如能证如是无尽真如。<a id="a-IU"></a>”</p>
  <p id="aIV">时，<a id="a-IW"></a>具寿善现复白佛言：<a id="a-IX"></a>“世尊，<a id="a-IY"></a>如来证谁无尽真如？<a id="a-IZ"></a>”</p>
  <p id="aIa">佛言：<a id="a-Ib"></a>“善现，<a id="a-Ic"></a>证一切法无尽真如。<a id="a-Id"></a>善现，<a id="a-Ie"></a>一切如来、<a id="a-If"></a>应、<a id="a-Ig"></a>正等觉证得一切法无尽真如故，<a id="a-Ih"></a>获得无上正等菩提，<a id="a-Ii"></a>为诸有情分别显示一切法真如相，<a id="a-Ij"></a>由此故名真实说者。<a id="a-Ik"></a>”</p>
  <p data-pb></p>
  <h2 id="aIl">第二分示相品第四十七之一</h2>
  <p id="aIm">尔时，<a id="a-In"></a>三千大千世界所有欲界、<a id="a-Io"></a>色界诸天，<a id="a-Ip"></a>各以种种天妙花香遥散世尊而为供养，<a id="a-Iq"></a>来诣佛所，<a id="a-Ir"></a>顶礼双足，<a id="a-Is"></a>却住一面，<a id="a-It"></a>俱白佛言：<a id="a-Iu"></a>“世尊所说甚深般若波罗蜜多以何为相？<a id="a-Iv"></a>”</p>
  <p id="aIw">尔时，<a id="a-Ix"></a>佛告诸天众言：<a id="a-Iy"></a>“甚深般若波罗蜜多以空为相，<a id="a-Iz"></a>甚深般若波罗蜜多以无相为相，<a id="a-J0"></a>甚深般若波罗蜜多以无愿为相，<a id="a-J1"></a>甚深般若波罗蜜多以无造无作为相，<a id="a-J2"></a>甚深般若波罗蜜多以无生无灭为相，<a id="a-J3"></a>甚深般若波罗蜜多以无染无净为相，<a id="a-J4"></a>甚深般若波罗蜜多以无性无相为相，<a id="a-J5"></a>甚深般若波罗蜜多以无依无住为相，<a id="a-J6"></a>甚深般若波罗蜜多以非断非常为相，<a id="a-J7"></a>甚深般若波罗蜜多以非一非异为相，<a id="a-J8"></a>甚深般若波罗蜜多以无来无去为相，<a id="a-J9"></a>甚深般若波罗蜜多以虚空为相，<a id="a-JA"></a>甚深般若波罗蜜多有如是等无量诸相。</p>
  <p id="aJB">“诸天当知，<a id="a-JC"></a>如是诸相，<a id="a-JD"></a>一切如来、<a id="a-JE"></a>应、<a id="a-JF"></a>正等觉为欲饶益世间天、<a id="a-JG"></a>人、<a id="a-JH"></a>阿素洛等，<a id="a-JI"></a>依世俗谛以想等想施设言说，<a id="a-JJ"></a>不依胜义。<a id="a-JK"></a>诸天当知，<a id="a-JL"></a>甚深般若波罗蜜多如是诸相，<a id="a-JM"></a>世间天、<a id="a-JN"></a>人、<a id="a-JO"></a>阿素洛等皆不能坏。<a id="a-JP"></a>何以故？<a id="a-JQ"></a>世间天、<a id="a-JR"></a>人、<a id="a-JS"></a>阿素洛等皆有相故。<a id="a-JT"></a>诸天当知，<a id="a-JU"></a>诸相不能破坏诸相，<a id="a-JV"></a>诸相不能了知诸相，<a id="a-JW"></a>诸相不能破坏无相，<a id="a-JX"></a>诸相不能了知无相，<a id="a-JY"></a>无相不能破坏诸相，<a id="a-JZ"></a>无相不能了知诸相，<a id="a-Ja"></a>无相不能破坏无相，<a id="a-Jb"></a>无相不能了知无相。<a id="a-Jc"></a>何以故？<a id="a-Jd"></a>若相、<a id="a-Je"></a>若无相、<a id="a-Jf"></a>若相无相皆无所有，<a id="a-Jg"></a>能破、<a id="a-Jh"></a>能知、<a id="a-Ji"></a>所破、<a id="a-Jj"></a>所知、<a id="a-Jk"></a>破者、<a id="a-Jl"></a>知者不可得故。</p>
  <p id="aJm">“诸天当知，<a id="a-Jn"></a>如是诸相，<a id="a-Jo"></a>非色所作，<a id="a-Jp"></a>非受、<a id="a-Jq"></a>想、<a id="a-Jr"></a>行、<a id="a-Js"></a>识所作；<a id="a-Jt"></a>非眼处所作，<a id="a-Ju"></a>非耳、<a id="a-Jv"></a>鼻、<a id="a-Jw"></a>舌、<a id="a-Jx"></a>身、<a id="a-Jy"></a>意处所作；<a id="a-Jz"></a>非色处所作，<a id="a-K0"></a>非声、<a id="a-K1"></a>香、<a id="a-K2"></a>味、<a id="a-K3"></a>触、<a id="a-K4"></a>法处所作；<a id="a-K5"></a>非眼界所作，<a id="a-K6"></a>非耳、<a id="a-K7"></a>鼻、<a id="a-K8"></a>舌、<a id="a-K9"></a>身、<a id="a-KA"></a>意界所作；<a id="a-KB"></a>非色界所作，<a id="a-KC"></a>非声、<a id="a-KD"></a>香、<a id="a-KE"></a>味、<a id="a-KF"></a>触、<a id="a-KG"></a>法界所作；<a id="a-KH"></a>非眼识界所作，<a id="a-KI"></a>非耳、<a id="a-KJ"></a>鼻、<a id="a-KK"></a>舌、<a id="a-KL"></a>身、<a id="a-KM"></a>意识界所作；<a id="a-KN"></a>非眼触所作，<a id="a-KO"></a>非耳、<a id="a-KP"></a>鼻、<a id="a-KQ"></a>舌、<a id="a-KR"></a>身、<a id="a-KS"></a>意触所作；<a id="a-KT"></a>非眼触为缘所生诸受所作，<a id="a-KU"></a>非耳、<a id="a-KV"></a>鼻、<a id="a-KW"></a>舌、<a id="a-KX"></a>身、<a id="a-KY"></a>意触为缘所生诸受所作；<a id="a-KZ"></a>非布施波罗蜜多所作，<a id="a-Ka"></a>非净戒、<a id="a-Kb"></a>安忍、<a id="a-Kc"></a>精进、<a id="a-Kd"></a>静虑、<a id="a-Ke"></a>般若波罗蜜多所作；<a id="a-Kf"></a>非内空所作，<a id="a-Kg"></a>非外空、<a id="a-Kh"></a>内外空、<a id="a-Ki"></a>空空、<a id="a-Kj"></a>大空、<a id="a-Kk"></a>胜义空、<a id="a-Kl"></a>有为空、<a id="a-Km"></a>无为空、<a id="a-Kn"></a>毕竟空、<a id="a-Ko"></a>无际空、<a id="a-Kp"></a>散无散空、<a id="a-Kq"></a>本性空、<a id="a-Kr"></a>自共相空、<a id="a-Ks"></a>一切法空、<a id="a-Kt"></a>不可得空、<a id="a-Ku"></a>无性空、<a id="a-Kv"></a>自性空、<a id="a-Kw"></a>无性自性空所作；<a id="a-Kx"></a>非真如所作，<a id="a-Ky"></a>非法界、<a id="a-Kz"></a>法性、<a id="a-L0"></a>不虚妄性、<a id="a-L1"></a>不变异性、<a id="a-L2"></a>平等性、<a id="a-L3"></a>离生性、<a id="a-L4"></a>法定、<a id="a-L5"></a>法住、<a id="a-L6"></a>实际、<a id="a-L7"></a>虚空界、<a id="a-L8"></a>不思议界所作；<a id="a-L9"></a>非苦圣谛所作，<a id="a-LA"></a>非集、<a id="a-LB"></a>灭、<a id="a-LC"></a>道圣谛所作；<a id="a-LD"></a>非四静虑所作，<a id="a-LE"></a>非四无量、<a id="a-LF"></a>四无色定所作；<a id="a-LG"></a>非八解脱所作，<a id="a-LH"></a>非八胜处、<a id="a-LI"></a>九次第定、<a id="a-LJ"></a>十遍处所作；<a id="a-LK"></a>非四念住所作，<a id="a-LL"></a>非四正断、<a id="a-LM"></a>四神足、<a id="a-LN"></a>五根、<a id="a-LO"></a>五力、<a id="a-LP"></a>七等觉支、<a id="a-LQ"></a>八圣道支所作；<a id="a-LR"></a>非空解脱门所作，<a id="a-LS"></a>非无相、<a id="a-LT"></a>无愿解脱门所作；<a id="a-LU"></a>非净观地所作，<a id="a-LV"></a>非种性地、<a id="a-LW"></a>第八地、<a id="a-LX"></a>具见地、<a id="a-LY"></a>薄地、<a id="a-LZ"></a>离欲地、<a id="a-La"></a>已办地、<a id="a-Lb"></a>独觉地、<a id="a-Lc"></a>菩萨地、<a id="a-Ld"></a>如来地所作；<a id="a-Le"></a>非极喜地所作，<a id="a-Lf"></a>非离垢地、<a id="a-Lg"></a>发光地、<a id="a-Lh"></a>焰慧地、<a id="a-Li"></a>极难胜地、<a id="a-Lj"></a>现前地、<a id="a-Lk"></a>远行地、<a id="a-Ll"></a>不动地、<a id="a-Lm"></a>善慧地、<a id="a-Ln"></a>法云地所作；<a id="a-Lo"></a>非五眼所作，<a id="a-Lp"></a>非六神通所作；<a id="a-Lq"></a>非如来十力所作，<a id="a-Lr"></a>非四无所畏、<a id="a-Ls"></a>四无礙解、<a id="a-Lt"></a>大慈、<a id="a-Lu"></a>大悲、<a id="a-Lv"></a>大喜、<a id="a-Lw"></a>大舍、<a id="a-Lx"></a>十八佛不共法所作；<a id="a-Ly"></a>非三十二大士相所作，<a id="a-Lz"></a>非八十随好所作；<a id="a-M0"></a>非无忘失法所作，<a id="a-M1"></a>非恒住舍性所作；<a id="a-M2"></a>非一切陀罗尼门所作，<a id="a-M3"></a>非一切三摩地门所作；<a id="a-M4"></a>非一切智所作，<a id="a-M5"></a>非道相智、<a id="a-M6"></a>一切相智所作。</p>
  <p id="aM7">“诸天当知，<a id="a-M8"></a>如是诸相，<a id="a-M9"></a>非天所作、<a id="a-MA"></a>非非天所作，<a id="a-MB"></a>非人所作、<a id="a-MC"></a>非非人所作，<a id="a-MD"></a>非天所有、<a id="a-ME"></a>非非天所有，<a id="a-MF"></a>非人所有、<a id="a-MG"></a>非非人所有，<a id="a-MH"></a>非有漏、<a id="a-MI"></a>非无漏，<a id="a-MJ"></a>非世间、<a id="a-MK"></a>非出世间，<a id="a-ML"></a>非有为、<a id="a-MM"></a>非无为，<a id="a-MN"></a>无所系属，<a id="a-MO"></a>不可宣说。</p>
  <p id="aMP">“诸天当知，<a id="a-MQ"></a>甚深般若波罗蜜多远离众相，<a id="a-MR"></a>不应问言甚深般若波罗蜜多以何为相。<a id="a-MS"></a>汝诸天等于意云何？<a id="a-MT"></a>设有问言虚空何相，<a id="a-MU"></a>如是发问为正问不？<a id="a-MV"></a>”</p>
  <p id="aMW">诸天答言：<a id="a-MX"></a>“不也，<a id="a-MY"></a>世尊。<a id="a-MZ"></a>不也，<a id="a-Ma"></a>善逝。<a id="a-Mb"></a>何以故？<a id="a-Mc"></a>虚空无体、<a id="a-Md"></a>无相、<a id="a-Me"></a>无为，<a id="a-Mf"></a>不应问故。<a id="a-Mg"></a>”</p>
  <p id="aMh">世尊告曰：<a id="a-Mi"></a>“甚深般若波罗蜜多亦复如是，<a id="a-Mj"></a>不应为问。<a id="a-Mk"></a>然诸法相，<a id="a-Ml"></a>有佛无佛，<a id="a-Mm"></a>法界法住。<a id="a-Mn"></a>佛于此相如实觉知，<a id="a-Mo"></a>故名如来、<a id="a-Mp"></a>应、<a id="a-Mq"></a>正等觉。<a id="a-Mr"></a>”</p>
  <p id="aMs">时，<a id="a-Mt"></a>诸天众俱白佛言：<a id="a-Mu"></a>“如来所觉如是诸相，<a id="a-Mv"></a>极为甚深，<a id="a-Mw"></a>难见难觉。<a id="a-Mx"></a>如来现觉如是相故，<a id="a-My"></a>于一切法无礙智转。<a id="a-Mz"></a>一切如来、<a id="a-N0"></a>应、<a id="a-N1"></a>正等觉住如是相，<a id="a-N2"></a>分别开示甚深般若波罗蜜多，<a id="a-N3"></a>为诸有情集诸法相方便开示，<a id="a-N4"></a>令于般若波罗蜜多得无礙智。</p>
  <p id="aN5">“希有，<a id="a-N6"></a>世尊！<a id="a-N7"></a>甚深般若波罗蜜多是诸如来、<a id="a-N8"></a>应、<a id="a-N9"></a>正等觉常所行处，<a id="a-NA"></a>去、<a id="a-NB"></a>来、<a id="a-NC"></a>今世一切如来、<a id="a-ND"></a>应、<a id="a-NE"></a>正等觉行是处故，<a id="a-NF"></a>证得无上正等菩提，<a id="a-NG"></a>为诸有情分别开示一切法相，<a id="a-NH"></a>谓分别开示色相，<a id="a-NI"></a>分别开示受、<a id="a-NJ"></a>想、<a id="a-NK"></a>行、<a id="a-NL"></a>识相；<a id="a-NM"></a>分别开示眼处相，<a id="a-NN"></a>分别开示耳、<a id="a-NO"></a>鼻、<a id="a-NP"></a>舌、<a id="a-NQ"></a>身、<a id="a-NR"></a>意处相；<a id="a-NS"></a>分别开示色处相，<a id="a-NT"></a>分别开示声、<a id="a-NU"></a>香、<a id="a-NV"></a>味、<a id="a-NW"></a>触、<a id="a-NX"></a>法处相；<a id="a-NY"></a>分别开示眼界相，<a id="a-NZ"></a>分别开示耳、<a id="a-Na"></a>鼻、<a id="a-Nb"></a>舌、<a id="a-Nc"></a>身、<a id="a-Nd"></a>意界相；<a id="a-Ne"></a>分别开示色界相，<a id="a-Nf"></a>分别开示声、<a id="a-Ng"></a>香、<a id="a-Nh"></a>味、<a id="a-Ni"></a>触、<a id="a-Nj"></a>法界相；<a id="a-Nk"></a>分别开示眼识界相，<a id="a-Nl"></a>分别开示耳、<a id="a-Nm"></a>鼻、<a id="a-Nn"></a>舌、<a id="a-No"></a>身、<a id="a-Np"></a>意识界相；<a id="a-Nq"></a>分别开示眼触相，<a id="a-Nr"></a>分别开示耳、<a id="a-Ns"></a>鼻、<a id="a-Nt"></a>舌、<a id="a-Nu"></a>身、<a id="a-Nv"></a>意触相；<a id="a-Nw"></a>分别开示眼触为缘所生诸受相，<a id="a-Nx"></a>分别开示耳、<a id="a-Ny"></a>鼻、<a id="a-Nz"></a>舌、<a id="a-O0"></a>身、<a id="a-O1"></a>意触为缘所生诸受相；<a id="a-O2"></a>分别开示布施波罗蜜多相，<a id="a-O3"></a>分别开示净戒、<a id="a-O4"></a>安忍、<a id="a-O5"></a>精进、<a id="a-O6"></a>静虑、<a id="a-O7"></a>般若波罗蜜多相；<a id="a-O8"></a>分别开示内空相，<a id="a-O9"></a>分别开示外空、<a id="a-OA"></a>内外空、<a id="a-OB"></a>空空、<a id="a-OC"></a>大空、<a id="a-OD"></a>胜义空、<a id="a-OE"></a>有为空、<a id="a-OF"></a>无为空、<a id="a-OG"></a>毕竟空、<a id="a-OH"></a>无际空、<a id="a-OI"></a>散无散空、<a id="a-OJ"></a>本性空、<a id="a-OK"></a>自共相空、<a id="a-OL"></a>一切法空、<a id="a-OM"></a>不可得空、<a id="a-ON"></a>无性空、<a id="a-OO"></a>自性空、<a id="a-OP"></a>无性自性空相；<a id="a-OQ"></a>分别开示真如相，<a id="a-OR"></a>分别开示法界、<a id="a-OS"></a>法性、<a id="a-OT"></a>不虚妄性、<a id="a-OU"></a>不变异性、<a id="a-OV"></a>平等性、<a id="a-OW"></a>离生性、<a id="a-OX"></a>法定、<a id="a-OY"></a>法住、<a id="a-OZ"></a>实际、<a id="a-Oa"></a>虚空界、<a id="a-Ob"></a>不思议界相；<a id="a-Oc"></a>分别开示苦圣谛相，<a id="a-Od"></a>分别开示集、<a id="a-Oe"></a>灭、<a id="a-Of"></a>道圣谛相；<a id="a-Og"></a>分别开示四静虑相，<a id="a-Oh"></a>分别开示四无量、<a id="a-Oi"></a>四无色定相；<a id="a-Oj"></a>分别开示八解脱相，<a id="a-Ok"></a>分别开示八胜处、<a id="a-Ol"></a>九次第定、<a id="a-Om"></a>十遍处相；<a id="a-On"></a>分别开示四念住相，<a id="a-Oo"></a>分别开示四正断、<a id="a-Op"></a>四神足、<a id="a-Oq"></a>五根、<a id="a-Or"></a>五力、<a id="a-Os"></a>七等觉支、<a id="a-Ot"></a>八圣道支相；<a id="a-Ou"></a>分别开示空解脱门相，<a id="a-Ov"></a>分别开示无相、<a id="a-Ow"></a>无愿解脱门相；<a id="a-Ox"></a>分别开示净观地相，<a id="a-Oy"></a>分别开示种性地、<a id="a-Oz"></a>第八地、<a id="a-P0"></a>具见地、<a id="a-P1"></a>薄地、<a id="a-P2"></a>离欲地、<a id="a-P3"></a>已办地、<a id="a-P4"></a>独觉地、<a id="a-P5"></a>菩萨地、<a id="a-P6"></a>如来地相；<a id="a-P7"></a>分别开示极喜地相，<a id="a-P8"></a>分别开示离垢地、<a id="a-P9"></a>发光地、<a id="a-PA"></a>焰慧地、<a id="a-PB"></a>极难胜地、<a id="a-PC"></a>现前地、<a id="a-PD"></a>远行地、<a id="a-PE"></a>不动地、<a id="a-PF"></a>善慧地、<a id="a-PG"></a>法云地相；<a id="a-PH"></a>分别开示五眼相，<a id="a-PI"></a>分别开示六神通相；<a id="a-PJ"></a>分别开示如来十力相，<a id="a-PK"></a>分别开示四无所畏、<a id="a-PL"></a>四无礙解、<a id="a-PM"></a>大慈、<a id="a-PN"></a>大悲、<a id="a-PO"></a>大喜、<a id="a-PP"></a>大舍、<a id="a-PQ"></a>十八佛不共法相；<a id="a-PR"></a>分别开示三十二大士相相，<a id="a-PS"></a>分别开示八十随好相；<a id="a-PT"></a>分别开示无忘失法相，<a id="a-PU"></a>分别开示恒住舍性相；<a id="a-PV"></a>分别开示一切陀罗尼门相，<a id="a-PW"></a>分别开示一切三摩地门相；<a id="a-PX"></a>分别开示预流果相，<a id="a-PY"></a>分别开示一来、<a id="a-PZ"></a>不还、<a id="a-Pa"></a>阿罗汉果、<a id="a-Pb"></a>独觉菩提相；<a id="a-Pc"></a>分别开示一切菩萨摩诃萨行相，<a id="a-Pd"></a>分别开示诸佛无上正等菩提相；<a id="a-Pe"></a>分别开示一切智相，<a id="a-Pf"></a>分别开示道相智、<a id="a-Pg"></a>一切相智相。<a id="a-Ph"></a>”</p>
 </body>
</html>