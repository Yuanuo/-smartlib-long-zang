<!doctype html>
<html id="z3IBSxG5Q" data-ver="1198">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百三十七</h1>
  <h2 id="a2">初分巧便学品第五十五之一</h2>
  <p id="a3">尔时，<a id="a-4"></a>天帝释白佛言：<a id="a-5"></a>“世尊，<a id="a-6"></a>如是般若波罗蜜多，<a id="a-7"></a>最极甚深，<a id="a-8"></a>难见难觉，<a id="a-9"></a>不可寻思，<a id="a-A"></a>超寻思境，<a id="a-B"></a>聪慧微密智者所证，<a id="a-C"></a>一切分别毕竟离故。<a id="a-D"></a>世尊，<a id="a-E"></a>若诸有情于此般若波罗蜜多甚深经典，<a id="a-F"></a>常乐听闻、<a id="a-G"></a>受持读诵、<a id="a-H"></a>究竟通利、<a id="a-I"></a>如理思惟、<a id="a-J"></a>依教修行、<a id="a-K"></a>正为他说，<a id="a-L"></a>乃至无上正等菩提不杂诸余心、<a id="a-M"></a>心所者，<a id="a-N"></a>当知如是诸有情类，<a id="a-O"></a>必不成就微少善根。<a id="a-P"></a>”</p>
  <p id="aQ">尔时，<a id="a-R"></a>佛告天帝释言：<a id="a-S"></a>“如是，<a id="a-T"></a>如是，<a id="a-U"></a>如汝所说。<a id="a-V"></a>憍尸迦，<a id="a-W"></a>若诸有情于此般若波罗蜜多甚深经典，<a id="a-X"></a>常乐听闻、<a id="a-Y"></a>受持读诵、<a id="a-Z"></a>究竟通利、<a id="a-a"></a>如理思惟、<a id="a-b"></a>依教修行、<a id="a-c"></a>正为他说，<a id="a-d"></a>乃至无上正等菩提不杂诸余心、<a id="a-e"></a>心所者，<a id="a-f"></a>当知如是诸有情类，<a id="a-g"></a>决定成就广大善根。</p>
  <p id="ah">“憍尸迦，<a id="a-i"></a>假使于此赡部洲中一切有情，<a id="a-j"></a>皆悉成就十善业道及四静虑、<a id="a-k"></a>四无量心、<a id="a-l"></a>四无色定、<a id="a-m"></a>五神通等无量功德；<a id="a-n"></a>有善男子、<a id="a-o"></a>善女人等，<a id="a-p"></a>于此般若波罗蜜多甚深经典，<a id="a-q"></a>常乐听闻、<a id="a-r"></a>受持读诵、<a id="a-s"></a>究竟通利、<a id="a-t"></a>如理思惟、<a id="a-u"></a>依教修行、<a id="a-v"></a>正为他说。<a id="a-w"></a>是善男子、<a id="a-x"></a>善女人等所获功德，<a id="a-y"></a>于前所说赡部洲中诸有情类所成功德百倍为胜，<a id="a-z"></a>千倍为胜，<a id="a-10"></a>百千倍为胜，<a id="a-11"></a>俱胝倍为胜，<a id="a-12"></a>百俱胝倍为胜，<a id="a-13"></a>千俱胝倍为胜，<a id="a-14"></a>百千俱胝倍为胜，<a id="a-15"></a>那庾多倍为胜，<a id="a-16"></a>百那庾多倍为胜，<a id="a-17"></a>千那庾多倍为胜，<a id="a-18"></a>百千那庾多倍为胜，<a id="a-19"></a>算倍、<a id="a-1A"></a>数倍、<a id="a-1B"></a>计倍、<a id="a-1C"></a>喻倍乃至邬波尼杀昙倍亦复为胜。<a id="a-1D"></a>”</p>
  <p id="a1E">尔时，<a id="a-1F"></a>会中有一苾蒭，<a id="a-1G"></a>谓天帝释言：<a id="a-1H"></a>“憍尸迦，<a id="a-1I"></a>若善男子、<a id="a-1J"></a>善女人等，<a id="a-1K"></a>于此般若波罗蜜多甚深经典，<a id="a-1L"></a>摄心不乱、<a id="a-1M"></a>常乐听闻、<a id="a-1N"></a>受持读诵、<a id="a-1O"></a>令极通利、<a id="a-1P"></a>如理思惟、<a id="a-1Q"></a>依教修行、<a id="a-1R"></a>正为他说，<a id="a-1S"></a>乃至无上正等菩提不杂诸余心、<a id="a-1T"></a>心所者，<a id="a-1U"></a>所获功德胜赡部洲诸有情类，<a id="a-1V"></a>一切成就十善业道及四静虑、<a id="a-1W"></a>四无量心、<a id="a-1X"></a>四无色定、<a id="a-1Y"></a>五神通等无量功德。<a id="a-1Z"></a>”</p>
  <p id="a1a">天帝释言：<a id="a-1b"></a>“是善男子、<a id="a-1c"></a>善女人等，<a id="a-1d"></a>初发一念一切智智相应心时，<a id="a-1e"></a>所获功德已胜所说赡部洲中诸有情类，<a id="a-1f"></a>一切成就十善业道及四静虑、<a id="a-1g"></a>四无量心、<a id="a-1h"></a>四无色定、<a id="a-1i"></a>五神通等无量功德多百千倍！<a id="a-1j"></a>何况于此甚深般若波罗蜜多甚深经典，<a id="a-1k"></a>摄心不乱、<a id="a-1l"></a>常乐听闻、<a id="a-1m"></a>受持读诵、<a id="a-1n"></a>令极通利、<a id="a-1o"></a>如理思惟、<a id="a-1p"></a>依教修行、<a id="a-1q"></a>正为他说，<a id="a-1r"></a>乃至无上正等菩提不杂诸余心、<a id="a-1s"></a>心所者所获功德而可校量？</p>
  <p id="a1t">“苾蒭当知，<a id="a-1u"></a>是善男子、<a id="a-1v"></a>善女人等功德智慧，<a id="a-1w"></a>非但胜彼赡部洲中成十善等诸有情类，<a id="a-1x"></a>亦胜一切世间天、<a id="a-1y"></a>人、<a id="a-1z"></a>阿素洛等。<a id="a-20"></a>何以故？<a id="a-21"></a>是善男子、<a id="a-22"></a>善女人等疾证无上正等菩提，<a id="a-23"></a>利乐有情无边际故。</p>
  <p id="a24">“苾蒭当知，<a id="a-25"></a>是善男子、<a id="a-26"></a>善女人等功德智慧，<a id="a-27"></a>非但胜彼世间天、<a id="a-28"></a>人、<a id="a-29"></a>阿素洛等，<a id="a-2A"></a>亦胜一切预流、<a id="a-2B"></a>一来、<a id="a-2C"></a>不还、<a id="a-2D"></a>阿罗汉、<a id="a-2E"></a>独觉。<a id="a-2F"></a>何以故？<a id="a-2G"></a>是善男子、<a id="a-2H"></a>善女人等疾证无上正等菩提，<a id="a-2I"></a>利乐有情无边际故。</p>
  <p id="a2J">“苾蒭当知，<a id="a-2K"></a>是善男子、<a id="a-2L"></a>善女人等功德智慧，<a id="a-2M"></a>非但胜彼一切预流、<a id="a-2N"></a>一来、<a id="a-2O"></a>不还、<a id="a-2P"></a>阿罗汉、<a id="a-2Q"></a>独觉，<a id="a-2R"></a>亦胜菩萨摩诃萨远离般若波罗蜜多方便善巧，<a id="a-2S"></a>修行布施、<a id="a-2T"></a>净戒、<a id="a-2U"></a>安忍、<a id="a-2V"></a>精进、<a id="a-2W"></a>静虑波罗蜜多者。<a id="a-2X"></a>何以故？<a id="a-2Y"></a>是善男子、<a id="a-2Z"></a>善女人等疾证无上正等菩提，<a id="a-2a"></a>利乐有情无边际故。</p>
  <p id="a2b">“苾蒭当知，<a id="a-2c"></a>是善男子、<a id="a-2d"></a>善女人等功德智慧，<a id="a-2e"></a>亦胜菩萨摩诃萨远离般若波罗蜜多方便善巧，<a id="a-2f"></a>安住内空、<a id="a-2g"></a>外空、<a id="a-2h"></a>内外空、<a id="a-2i"></a>空空、<a id="a-2j"></a>大空、<a id="a-2k"></a>胜义空、<a id="a-2l"></a>有为空、<a id="a-2m"></a>无为空、<a id="a-2n"></a>毕竟空、<a id="a-2o"></a>无际空、<a id="a-2p"></a>散空、<a id="a-2q"></a>无变异空、<a id="a-2r"></a>本性空、<a id="a-2s"></a>自相空、<a id="a-2t"></a>共相空、<a id="a-2u"></a>一切法空、<a id="a-2v"></a>不可得空、<a id="a-2w"></a>无性空、<a id="a-2x"></a>自性空、<a id="a-2y"></a>无性自性空者。<a id="a-2z"></a>何以故？<a id="a-30"></a>是善男子、<a id="a-31"></a>善女人等疾证无上正等菩提，<a id="a-32"></a>利乐有情无边际故。</p>
  <p id="a33">“苾蒭当知，<a id="a-34"></a>是善男子、<a id="a-35"></a>善女人等功德智慧，<a id="a-36"></a>亦胜菩萨摩诃萨远离般若波罗蜜多方便善巧，<a id="a-37"></a>安住真如、<a id="a-38"></a>法界、<a id="a-39"></a>法性、<a id="a-3A"></a>不虚妄性、<a id="a-3B"></a>不变异性、<a id="a-3C"></a>平等性、<a id="a-3D"></a>离生性、<a id="a-3E"></a>法定、<a id="a-3F"></a>法住、<a id="a-3G"></a>实际、<a id="a-3H"></a>虚空界、<a id="a-3I"></a>不思议界者。<a id="a-3J"></a>何以故？<a id="a-3K"></a>是善男子、<a id="a-3L"></a>善女人等疾证无上正等菩提，<a id="a-3M"></a>利乐有情无边际故。</p>
  <p id="a3N">“苾蒭当知，<a id="a-3O"></a>是善男子、<a id="a-3P"></a>善女人等功德智慧，<a id="a-3Q"></a>亦胜菩萨摩诃萨远离般若波罗蜜多方便善巧，<a id="a-3R"></a>安住苦、<a id="a-3S"></a>集、<a id="a-3T"></a>灭、<a id="a-3U"></a>道圣谛者。<a id="a-3V"></a>何以故？<a id="a-3W"></a>是善男子、<a id="a-3X"></a>善女人等疾证无上正等菩提，<a id="a-3Y"></a>利乐有情无边际故。</p>
  <p id="a3Z">“苾蒭当知，<a id="a-3a"></a>是善男子、<a id="a-3b"></a>善女人等功德智慧，<a id="a-3c"></a>亦胜菩萨摩诃萨远离般若波罗蜜多方便善巧，<a id="a-3d"></a>修行四静虑、<a id="a-3e"></a>四无量、<a id="a-3f"></a>四无色定者。<a id="a-3g"></a>何以故？<a id="a-3h"></a>是善男子、<a id="a-3i"></a>善女人等疾证无上正等菩提，<a id="a-3j"></a>利乐有情无边际故。</p>
  <p id="a3k">“苾蒭当知，<a id="a-3l"></a>是善男子、<a id="a-3m"></a>善女人等功德智慧，<a id="a-3n"></a>亦胜菩萨摩诃萨远离般若波罗蜜多方便善巧，<a id="a-3o"></a>修行八解脱、<a id="a-3p"></a>八胜处、<a id="a-3q"></a>九次第定、<a id="a-3r"></a>十遍处者。<a id="a-3s"></a>何以故？<a id="a-3t"></a>是善男子、<a id="a-3u"></a>善女人等疾证无上正等菩提，<a id="a-3v"></a>利乐有情无边际故。</p>
  <p id="a3w">“苾蒭当知，<a id="a-3x"></a>是善男子、<a id="a-3y"></a>善女人等功德智慧，<a id="a-3z"></a>亦胜菩萨摩诃萨远离般若波罗蜜多方便善巧，<a id="a-40"></a>修行四念住、<a id="a-41"></a>四正断、<a id="a-42"></a>四神足、<a id="a-43"></a>五根、<a id="a-44"></a>五力、<a id="a-45"></a>七等觉支、<a id="a-46"></a>八圣道支者。<a id="a-47"></a>何以故？<a id="a-48"></a>是善男子、<a id="a-49"></a>善女人等疾证无上正等菩提，<a id="a-4A"></a>利乐有情无边际故。</p>
  <p id="a4B">“苾蒭当知，<a id="a-4C"></a>是善男子、<a id="a-4D"></a>善女人等功德智慧，<a id="a-4E"></a>亦胜菩萨摩诃萨远离般若波罗蜜多方便善巧，<a id="a-4F"></a>修行空、<a id="a-4G"></a>无相、<a id="a-4H"></a>无愿解脱门者。<a id="a-4I"></a>何以故？<a id="a-4J"></a>是善男子、<a id="a-4K"></a>善女人等疾证无上正等菩提，<a id="a-4L"></a>利乐有情无边际故。</p>
  <p id="a4M">“苾蒭当知，<a id="a-4N"></a>是善男子、<a id="a-4O"></a>善女人等功德智慧，<a id="a-4P"></a>亦胜菩萨摩诃萨远离般若波罗蜜多方便善巧，<a id="a-4Q"></a>修行极喜地、<a id="a-4R"></a>离垢地、<a id="a-4S"></a>发光地、<a id="a-4T"></a>焰慧地、<a id="a-4U"></a>极难胜地、<a id="a-4V"></a>现前地、<a id="a-4W"></a>远行地、<a id="a-4X"></a>不动地、<a id="a-4Y"></a>善慧地、<a id="a-4Z"></a>法云地者。<a id="a-4a"></a>何以故？<a id="a-4b"></a>是善男子、<a id="a-4c"></a>善女人等疾证无上正等菩提，<a id="a-4d"></a>利乐有情无边际故。</p>
  <p id="a4e">“苾蒭当知，<a id="a-4f"></a>是善男子、<a id="a-4g"></a>善女人等功德智慧，<a id="a-4h"></a>亦胜菩萨摩诃萨远离般若波罗蜜多方便善巧，<a id="a-4i"></a>修行五眼、<a id="a-4j"></a>六神通者。<a id="a-4k"></a>何以故？<a id="a-4l"></a>是善男子、<a id="a-4m"></a>善女人等疾证无上正等菩提，<a id="a-4n"></a>利乐有情无边际故。</p>
  <p id="a4o">“苾蒭当知，<a id="a-4p"></a>是善男子、<a id="a-4q"></a>善女人等功德智慧，<a id="a-4r"></a>亦胜菩萨摩诃萨远离般若波罗蜜多方便善巧，<a id="a-4s"></a>修行佛十力、<a id="a-4t"></a>四无所畏、<a id="a-4u"></a>四无礙解、<a id="a-4v"></a>大慈、<a id="a-4w"></a>大悲、<a id="a-4x"></a>大喜、<a id="a-4y"></a>大舍、<a id="a-4z"></a>十八佛不共法者。<a id="a-50"></a>何以故？<a id="a-51"></a>是善男子、<a id="a-52"></a>善女人等疾证无上正等菩提，<a id="a-53"></a>利乐有情无边际故。</p>
  <p id="a54">“苾蒭当知，<a id="a-55"></a>是善男子、<a id="a-56"></a>善女人等功德智慧，<a id="a-57"></a>亦胜菩萨摩诃萨远离般若波罗蜜多方便善巧，<a id="a-58"></a>修行无忘失法、<a id="a-59"></a>恒住舍性者。<a id="a-5A"></a>何以故？<a id="a-5B"></a>是善男子、<a id="a-5C"></a>善女人等疾证无上正等菩提，<a id="a-5D"></a>利乐有情无边际故。</p>
  <p id="a5E">“苾蒭当知，<a id="a-5F"></a>是善男子、<a id="a-5G"></a>善女人等功德智慧，<a id="a-5H"></a>亦胜菩萨摩诃萨远离般若波罗蜜多方便善巧，<a id="a-5I"></a>修行一切智、<a id="a-5J"></a>道相智、<a id="a-5K"></a>一切相智者。<a id="a-5L"></a>何以故？<a id="a-5M"></a>是善男子、<a id="a-5N"></a>善女人等疾证无上正等菩提，<a id="a-5O"></a>利乐有情无边际故。</p>
  <p id="a5P">“苾蒭当知，<a id="a-5Q"></a>是善男子、<a id="a-5R"></a>善女人等功德智慧，<a id="a-5S"></a>亦胜菩萨摩诃萨远离般若波罗蜜多方便善巧，<a id="a-5T"></a>修行陀罗尼门、<a id="a-5U"></a>三摩地门者。<a id="a-5V"></a>何以故？<a id="a-5W"></a>是善男子、<a id="a-5X"></a>善女人等疾证无上正等菩提，<a id="a-5Y"></a>利乐有情无边际故。</p>
  <p id="a5Z">“苾蒭当知，<a id="a-5a"></a>是善男子、<a id="a-5b"></a>善女人等功德智慧，<a id="a-5c"></a>亦胜菩萨摩诃萨远离般若波罗蜜多方便善巧，<a id="a-5d"></a>修行缘性、<a id="a-5e"></a>缘起观者。<a id="a-5f"></a>何以故？<a id="a-5g"></a>是善男子、<a id="a-5h"></a>善女人等疾证无上正等菩提，<a id="a-5i"></a>利乐有情无边际故。</p>
  <p id="a5j">“苾蒭当知，<a id="a-5k"></a>是善男子、<a id="a-5l"></a>善女人等功德智慧，<a id="a-5m"></a>亦胜菩萨摩诃萨远离般若波罗蜜多方便善巧，<a id="a-5n"></a>严净佛土、<a id="a-5o"></a>成熟有情者。<a id="a-5p"></a>何以故？<a id="a-5q"></a>是善男子、<a id="a-5r"></a>善女人等疾证无上正等菩提，<a id="a-5s"></a>利乐有情无边际故。</p>
  <p id="a5t">“苾蒭当知，<a id="a-5u"></a>是善男子、<a id="a-5v"></a>善女人等功德智慧，<a id="a-5w"></a>亦胜菩萨摩诃萨远离般若波罗蜜多方便善巧，<a id="a-5x"></a>修诸菩萨摩诃萨行及修无上正等菩提者。<a id="a-5y"></a>何以故？<a id="a-5z"></a>是善男子、<a id="a-60"></a>善女人等疾证无上正等菩提，<a id="a-61"></a>利乐有情无边际故。</p>
  <p id="a62">“苾蒭当知，<a id="a-63"></a>是善男子、<a id="a-64"></a>善女人等功德智慧，<a id="a-65"></a>亦胜菩萨摩诃萨远离方便善巧，<a id="a-66"></a>修行般若波罗蜜多者。<a id="a-67"></a>何以故？<a id="a-68"></a>是善男子、<a id="a-69"></a>善女人等疾证无上正等菩提，<a id="a-6A"></a>利乐有情无边际故。</p>
  <p id="a6B">“复次，<a id="a-6C"></a>苾蒭，<a id="a-6D"></a>是善男子、<a id="a-6E"></a>善女人等，<a id="a-6F"></a>当知即是菩萨摩诃萨。</p>
  <p id="a6G">“苾蒭当知，<a id="a-6H"></a>是菩萨摩诃萨如说修行甚深般若波罗蜜多故，<a id="a-6I"></a>不为一切世间天、<a id="a-6J"></a>人、<a id="a-6K"></a>阿素洛等及诸声闻、<a id="a-6L"></a>独觉、<a id="a-6M"></a>菩萨之所胜伏。</p>
  <p id="a6N">“苾蒭当知，<a id="a-6O"></a>是菩萨摩诃萨如说修行甚深般若波罗蜜多故，<a id="a-6P"></a>能绍佛种令不断绝。</p>
  <p id="a6Q">“苾蒭当知，<a id="a-6R"></a>是菩萨摩诃萨如说修行甚深般若波罗蜜多故，<a id="a-6S"></a>常不远离菩萨、<a id="a-6T"></a>如来应正等觉真胜善友。</p>
  <p id="a6U">“苾蒭当知，<a id="a-6V"></a>是菩萨摩诃萨如说修行甚深般若波罗蜜多故，<a id="a-6W"></a>不久当坐妙菩提座降伏魔军，<a id="a-6X"></a>证得无上正等菩提，<a id="a-6Y"></a>转妙法轮拔有情类生死大苦。</p>
  <p id="a6Z">“苾蒭当知，<a id="a-6a"></a>是菩萨摩诃萨如说修行甚深般若波罗蜜多故，<a id="a-6b"></a>常学菩萨摩诃萨众所应学法，<a id="a-6c"></a>不学声闻及诸独觉所应学行。</p>
  <p id="a6d">“苾蒭当知，<a id="a-6e"></a>是菩萨摩诃萨行深般若波罗蜜多，<a id="a-6f"></a>常学菩萨摩诃萨众所应学故，<a id="a-6g"></a>护世四王领四大天王众来到其所，<a id="a-6h"></a>供养恭敬、<a id="a-6i"></a>尊重赞叹，<a id="a-6j"></a>作如是言：<a id="a-6k"></a>‘善哉！<a id="a-6l"></a>大士，<a id="a-6m"></a>当勤精进学诸菩萨摩诃萨众所应学法，<a id="a-6n"></a>勿学声闻及诸独觉所应学行。<a id="a-6o"></a>若如是学，<a id="a-6p"></a>速当安坐妙菩提座，<a id="a-6q"></a>疾证无上正等菩提。<a id="a-6r"></a>如先如来、<a id="a-6s"></a>应、<a id="a-6t"></a>正等觉受四天王所奉四钵，<a id="a-6u"></a>汝亦当受。<a id="a-6v"></a>如昔护世四大天王奉上四钵，<a id="a-6w"></a>我亦当奉。<a id="a-6x"></a>’</p>
  <p id="a6y">“苾蒭当知，<a id="a-6z"></a>是菩萨摩诃萨行深般若波罗蜜多，<a id="a-70"></a>常学菩萨摩诃萨众所应学故，<a id="a-71"></a>我等天帝领三十三天众来到其所，<a id="a-72"></a>供养恭敬、<a id="a-73"></a>尊重赞叹，<a id="a-74"></a>作如是言：<a id="a-75"></a>‘善哉！<a id="a-76"></a>大士，<a id="a-77"></a>当勤精进学诸菩萨摩诃萨众所应学法，<a id="a-78"></a>勿学声闻及诸独觉所应学行。<a id="a-79"></a>若如是学，<a id="a-7A"></a>速当安坐妙菩提座，<a id="a-7B"></a>疾证无上正等菩提，<a id="a-7C"></a>转妙法轮度无量众。<a id="a-7D"></a>’</p>
  <p id="a7E">“苾蒭当知，<a id="a-7F"></a>是菩萨摩诃萨行深般若波罗蜜多，<a id="a-7G"></a>常学菩萨摩诃萨众所应学故，<a id="a-7H"></a>苏夜摩天王领夜摩天众来到其所，<a id="a-7I"></a>供养恭敬、<a id="a-7J"></a>尊重赞叹，<a id="a-7K"></a>作如是言：<a id="a-7L"></a>‘善哉！<a id="a-7M"></a>大士，<a id="a-7N"></a>当勤精进学诸菩萨摩诃萨众所应学法，<a id="a-7O"></a>勿学声闻及诸独觉所应学行。<a id="a-7P"></a>若如是学，<a id="a-7Q"></a>速当安坐妙菩提座，<a id="a-7R"></a>疾证无上正等菩提，<a id="a-7S"></a>转妙法轮度无量众。<a id="a-7T"></a>’</p>
  <p id="a7U">“苾蒭当知，<a id="a-7V"></a>是菩萨摩诃萨行深般若波罗蜜多，<a id="a-7W"></a>常学菩萨摩诃萨众所应学故，<a id="a-7X"></a>珊睹史多天王领睹史多天众来到其所，<a id="a-7Y"></a>供养恭敬、<a id="a-7Z"></a>尊重赞叹，<a id="a-7a"></a>作如是言：<a id="a-7b"></a>‘善哉！<a id="a-7c"></a>大士，<a id="a-7d"></a>当勤精进学诸菩萨摩诃萨众所应学法，<a id="a-7e"></a>勿学声闻及诸独觉所应学行。<a id="a-7f"></a>若如是学，<a id="a-7g"></a>速当安坐妙菩提座，<a id="a-7h"></a>疾证无上正等菩提，<a id="a-7i"></a>转妙法轮度无量众。<a id="a-7j"></a>’</p>
  <p id="a7k">“苾蒭当知，<a id="a-7l"></a>是菩萨摩诃萨行深般若波罗蜜多，<a id="a-7m"></a>常学菩萨摩诃萨众所应学故，<a id="a-7n"></a>妙变化天王领乐变化天众来到其所，<a id="a-7o"></a>供养恭敬、<a id="a-7p"></a>尊重赞叹，<a id="a-7q"></a>作如是言：<a id="a-7r"></a>‘善哉！<a id="a-7s"></a>大士，<a id="a-7t"></a>当勤精进学诸菩萨摩诃萨众所应学法，<a id="a-7u"></a>勿学声闻及诸独觉所应学行。<a id="a-7v"></a>若如是学，<a id="a-7w"></a>速当安坐妙菩提座，<a id="a-7x"></a>疾证无上正等菩提，<a id="a-7y"></a>转妙法轮度无量众。<a id="a-7z"></a>’</p>
  <p id="a80">“苾蒭当知，<a id="a-81"></a>是菩萨摩诃萨行深般若波罗蜜多，<a id="a-82"></a>常学菩萨摩诃萨众所应学故，<a id="a-83"></a>妙自在天王领他化自在天众来到其所，<a id="a-84"></a>供养恭敬、<a id="a-85"></a>尊重赞叹，<a id="a-86"></a>作如是言：<a id="a-87"></a>‘善哉！<a id="a-88"></a>大士，<a id="a-89"></a>当勤精进学诸菩萨摩诃萨众所应学法，<a id="a-8A"></a>勿学声闻及诸独觉所应学行。<a id="a-8B"></a>若如是学，<a id="a-8C"></a>速当安坐妙菩提座，<a id="a-8D"></a>疾证无上正等菩提，<a id="a-8E"></a>转妙法轮度无量众。<a id="a-8F"></a>’</p>
  <p id="a8G">“苾蒭当知，<a id="a-8H"></a>是菩萨摩诃萨行深般若波罗蜜多，<a id="a-8I"></a>常学菩萨摩诃萨众所应学故，<a id="a-8J"></a>索诃界主大梵天王领梵众天——梵辅天、<a id="a-8K"></a>梵会天众来到其所，<a id="a-8L"></a>供养恭敬、<a id="a-8M"></a>尊重赞叹，<a id="a-8N"></a>作如是言：<a id="a-8O"></a>‘善哉！<a id="a-8P"></a>大士，<a id="a-8Q"></a>当勤精进学诸菩萨摩诃萨众所应学法，<a id="a-8R"></a>勿学声闻及诸独觉所应学行。<a id="a-8S"></a>若如是学，<a id="a-8T"></a>速当安坐妙菩提座，<a id="a-8U"></a>疾证无上正等菩提，<a id="a-8V"></a>转妙法轮度无量众。<a id="a-8W"></a>’</p>
  <p id="a8X">“苾蒭当知，<a id="a-8Y"></a>是菩萨摩诃萨行深般若波罗蜜多，<a id="a-8Z"></a>常学菩萨摩诃萨众所应学故，<a id="a-8a"></a>极光净天领光天——少光天、<a id="a-8b"></a>无量光天众来到其所，<a id="a-8c"></a>供养恭敬、<a id="a-8d"></a>尊重赞叹，<a id="a-8e"></a>作如是言：<a id="a-8f"></a>‘善哉！<a id="a-8g"></a>大士，<a id="a-8h"></a>当勤精进学诸菩萨摩诃萨众所应学法，<a id="a-8i"></a>勿学声闻及诸独觉所应学行。<a id="a-8j"></a>若如是学，<a id="a-8k"></a>速当安坐妙菩提座，<a id="a-8l"></a>疾证无上正等菩提，<a id="a-8m"></a>转妙法轮度无量众。<a id="a-8n"></a>’</p>
  <p id="a8o">“苾蒭当知，<a id="a-8p"></a>是菩萨摩诃萨行深般若波罗蜜多，<a id="a-8q"></a>常学菩萨摩诃萨众所应学故，<a id="a-8r"></a>遍净天领净天——少净天、<a id="a-8s"></a>无量净天众来到其所，<a id="a-8t"></a>供养恭敬、<a id="a-8u"></a>尊重赞叹，<a id="a-8v"></a>作如是言：<a id="a-8w"></a>‘善哉！<a id="a-8x"></a>大士，<a id="a-8y"></a>当勤精进学诸菩萨摩诃萨众所应学法，<a id="a-8z"></a>勿学声闻及诸独觉所应学行。<a id="a-90"></a>若如是学，<a id="a-91"></a>速当安坐妙菩提座，<a id="a-92"></a>疾证无上正等菩提，<a id="a-93"></a>转妙法轮度无量众。<a id="a-94"></a>’</p>
  <p id="a95">“苾蒭当知，<a id="a-96"></a>是菩萨摩诃萨行深般若波罗蜜多，<a id="a-97"></a>常学菩萨摩诃萨众所应学故，<a id="a-98"></a>广果天领广天——少广天、<a id="a-99"></a>无量广天众来到其所，<a id="a-9A"></a>供养恭敬、<a id="a-9B"></a>尊重赞叹，<a id="a-9C"></a>作如是言：<a id="a-9D"></a>‘善哉！<a id="a-9E"></a>大士，<a id="a-9F"></a>当勤精进学诸菩萨摩诃萨众所应学法，<a id="a-9G"></a>勿学声闻及诸独觉所应学行。<a id="a-9H"></a>若如是学，<a id="a-9I"></a>速当安坐妙菩提座，<a id="a-9J"></a>疾证无上正等菩提，<a id="a-9K"></a>转妙法轮度无量众。<a id="a-9L"></a>’</p>
  <p id="a9M">“苾蒭当知，<a id="a-9N"></a>是菩萨摩诃萨行深般若波罗蜜多，<a id="a-9O"></a>常学菩萨摩诃萨众所应学故，<a id="a-9P"></a>色究竟天领无烦天、<a id="a-9Q"></a>无热天、<a id="a-9R"></a>善现天、<a id="a-9S"></a>善见天众来到其所，<a id="a-9T"></a>供养恭敬、<a id="a-9U"></a>尊重赞叹，<a id="a-9V"></a>作如是言：<a id="a-9W"></a>‘善哉！<a id="a-9X"></a>大士，<a id="a-9Y"></a>当勤精进学诸菩萨摩诃萨众所应学法，<a id="a-9Z"></a>勿学声闻及诸独觉所应学行。<a id="a-9a"></a>若如是学，<a id="a-9b"></a>速当安坐妙菩提座，<a id="a-9c"></a>疾证无上正等菩提，<a id="a-9d"></a>转妙法轮度无量众。<a id="a-9e"></a>’</p>
  <p id="a9f">“苾蒭当知，<a id="a-9g"></a>是菩萨摩诃萨如说修行甚深般若波罗蜜多故，<a id="a-9h"></a>一切如来、<a id="a-9i"></a>应、<a id="a-9j"></a>正等觉及诸菩萨摩诃萨众，<a id="a-9k"></a>并诸天、<a id="a-9l"></a>龙、<a id="a-9m"></a>阿素洛等，<a id="a-9n"></a>常随护念。<a id="a-9o"></a>由此因缘，<a id="a-9p"></a>是菩萨摩诃萨，<a id="a-9q"></a>世间一切险难危厄、<a id="a-9r"></a>身心忧苦，<a id="a-9s"></a>皆不侵害。</p>
  <p id="a9t">“苾蒭当知，<a id="a-9u"></a>是菩萨摩诃萨如说修行甚深般若波罗蜜多，<a id="a-9v"></a>诸佛菩萨及诸天、<a id="a-9w"></a>龙、<a id="a-9x"></a>阿素洛等常护念故，<a id="a-9y"></a>世间所有大种相违所起诸病皆不侵恼，<a id="a-9z"></a>所谓眼病、<a id="a-A0"></a>耳病、<a id="a-A1"></a>鼻病、<a id="a-A2"></a>舌病、<a id="a-A3"></a>身病、<a id="a-A4"></a>诸支节病、<a id="a-A5"></a>身痛、<a id="a-A6"></a>心痛、<a id="a-A7"></a>头痛、<a id="a-A8"></a>齿痛、<a id="a-A9"></a>胁痛、<a id="a-AA"></a>腰痛、<a id="a-AB"></a>背痛、<a id="a-AC"></a>腹痛、<a id="a-AD"></a>诸支节痛。<a id="a-AE"></a>如是所有四百四病，<a id="a-AF"></a>皆于身中永无所有，<a id="a-AG"></a>唯除重业转为轻受。</p>
  <p id="aAH">“苾蒭当知，<a id="a-AI"></a>是菩萨摩诃萨如说修行甚深般若波罗蜜多故，<a id="a-AJ"></a>获如是等现世功德，<a id="a-AK"></a>后世功德无量无边。<a id="a-AL"></a>”</p>
  <p id="aAM">尔时，<a id="a-AN"></a>具寿阿难窃作是念：<a id="a-AO"></a>“今天帝释，<a id="a-AP"></a>为自辩才赞说如是甚深般若波罗蜜多殊胜功德？<a id="a-AQ"></a>为是如来威神之力？<a id="a-AR"></a>”</p>
  <p id="aAS">时，<a id="a-AT"></a>天帝释即知阿难心之所念，<a id="a-AU"></a>白阿难言：<a id="a-AV"></a>“我所赞说甚深般若波罗蜜多殊胜功德，<a id="a-AW"></a>皆是如来威神之力。<a id="a-AX"></a>”</p>
  <p id="aAY">尔时，<a id="a-AZ"></a>佛告阿难陀言：<a id="a-Aa"></a>“如是，<a id="a-Ab"></a>如是，<a id="a-Ac"></a>今天帝释赞深般若波罗蜜多希有功德，<a id="a-Ad"></a>当知皆是如来神力，<a id="a-Ae"></a>非自辩才。<a id="a-Af"></a>何以故？<a id="a-Ag"></a>甚深般若波罗蜜多希有功德，<a id="a-Ah"></a>非人天等所能知故。</p>
  <p id="aAi">“阿难当知，<a id="a-Aj"></a>若菩萨摩诃萨习学如是甚深般若波罗蜜多，<a id="a-Ak"></a>思惟如是甚深般若波罗蜜多，<a id="a-Al"></a>修行如是甚深般若波罗蜜多时，<a id="a-Am"></a>此三千大千世界一切恶魔皆生疑惑，<a id="a-An"></a>咸作是念：<a id="a-Ao"></a>‘此菩萨摩诃萨为证实际，<a id="a-Ap"></a>退取预流、<a id="a-Aq"></a>一来、<a id="a-Ar"></a>不还、<a id="a-As"></a>阿罗汉果、<a id="a-At"></a>独觉菩提？<a id="a-Au"></a>为趣无上正等菩提？<a id="a-Av"></a>’</p>
  <p id="aAw">“复次，<a id="a-Ax"></a>阿难，<a id="a-Ay"></a>若菩萨摩诃萨不离如是甚深般若波罗蜜多，<a id="a-Az"></a>时诸恶魔生大忧苦，<a id="a-B0"></a>身心颤栗如中毒箭。<a id="a-B1"></a>复次，<a id="a-B2"></a>阿难，<a id="a-B3"></a>若菩萨摩诃萨行深般若波罗蜜多，<a id="a-B4"></a>时有恶魔来到其所，<a id="a-B5"></a>化作种种可怖畏事，<a id="a-B6"></a>所谓刀剑、<a id="a-B7"></a>恶兽、<a id="a-B8"></a>毒蛇，<a id="a-B9"></a>猛火欻焰四方俱发，<a id="a-BA"></a>欲令菩萨身心惶惧，<a id="a-BB"></a>迷失无上大菩提心，<a id="a-BC"></a>于所修行心生退屈，<a id="a-BD"></a>乃至发起一念乱意，<a id="a-BE"></a>障礙无上正等菩提。<a id="a-BF"></a>”</p>
  <p id="aBG">尔时，<a id="a-BH"></a>具寿阿难白佛言：<a id="a-BI"></a>“世尊，<a id="a-BJ"></a>为诸菩萨摩诃萨行深般若波罗蜜多时，<a id="a-BK"></a>皆为恶魔之所扰乱？<a id="a-BL"></a>为有扰乱、<a id="a-BM"></a>不扰乱者？<a id="a-BN"></a>”</p>
  <p id="aBO">佛告阿难：<a id="a-BP"></a>“非诸菩萨摩诃萨行深般若波罗蜜多时，<a id="a-BQ"></a>皆为恶魔之所扰乱，<a id="a-BR"></a>然有扰乱、<a id="a-BS"></a>不扰乱者。<a id="a-BT"></a>”</p>
  <p id="aBU">具寿阿难复白佛言：<a id="a-BV"></a>“世尊，<a id="a-BW"></a>何等菩萨摩诃萨行深般若波罗蜜多时，<a id="a-BX"></a>便为恶魔之所扰乱？<a id="a-BY"></a>何等菩萨摩诃萨行深般若波罗蜜多时，<a id="a-BZ"></a>不为恶魔之所扰乱？<a id="a-Ba"></a>”</p>
  <p id="aBb">佛告阿难：<a id="a-Bc"></a>“若菩萨摩诃萨先世闻此甚深般若波罗蜜多，<a id="a-Bd"></a>心不信解、<a id="a-Be"></a>便生诽谤；<a id="a-Bf"></a>是菩萨摩诃萨行深般若波罗蜜多时，<a id="a-Bg"></a>便为恶魔之所扰乱。<a id="a-Bh"></a>若菩萨摩诃萨先世闻此甚深般若波罗蜜多，<a id="a-Bi"></a>深心信解、<a id="a-Bj"></a>不生诽谤；<a id="a-Bk"></a>是菩萨摩诃萨行深般若波罗蜜多时，<a id="a-Bl"></a>不为恶魔之所扰乱。</p>
  <p id="aBm">“复次，<a id="a-Bn"></a>阿难，<a id="a-Bo"></a>若菩萨摩诃萨先世闻此甚深般若波罗蜜多，<a id="a-Bp"></a>心生犹豫：<a id="a-Bq"></a>‘为实有此甚深般若波罗蜜多？<a id="a-Br"></a>为实无此甚深般若波罗蜜多？<a id="a-Bs"></a>’是菩萨摩诃萨行深般若波罗蜜多时，<a id="a-Bt"></a>便为恶魔之所扰乱。<a id="a-Bu"></a>若菩萨摩诃萨先世闻此甚深般若波罗蜜多不生疑惑，<a id="a-Bv"></a>决定信有甚深般若波罗蜜多；<a id="a-Bw"></a>是菩萨摩诃萨行深般若波罗蜜多时，<a id="a-Bx"></a>不为恶魔之所扰乱。</p>
  <p id="aBy">“复次，<a id="a-Bz"></a>阿难，<a id="a-C0"></a>若菩萨摩诃萨远离善友，<a id="a-C1"></a>为诸恶友之所摄持，<a id="a-C2"></a>不闻如是甚深般若波罗蜜多，<a id="a-C3"></a>由不闻故不能解了，<a id="a-C4"></a>不解了故不能修习，<a id="a-C5"></a>不修习故不能如实证得如是甚深般若波罗蜜多；<a id="a-C6"></a>是菩萨摩诃萨行深般若波罗蜜多时，<a id="a-C7"></a>便为恶魔之所扰乱。<a id="a-C8"></a>若菩萨摩诃萨亲近善友，<a id="a-C9"></a>不为恶友之所摄持，<a id="a-CA"></a>得闻如是甚深般若波罗蜜多，<a id="a-CB"></a>由得闻故便能解了，<a id="a-CC"></a>由解了故则能修习，<a id="a-CD"></a>能修习故如实证得甚深般若波罗蜜多；<a id="a-CE"></a>是菩萨摩诃萨行深般若波罗蜜多时，<a id="a-CF"></a>不为恶魔之所扰乱。</p>
  <p id="aCG">“复次，<a id="a-CH"></a>阿难，<a id="a-CI"></a>若菩萨摩诃萨远离般若波罗蜜多，<a id="a-CJ"></a>摄受赞叹非真妙法；<a id="a-CK"></a>是菩萨摩诃萨行深般若波罗蜜多时，<a id="a-CL"></a>便为恶魔之所扰乱。<a id="a-CM"></a>若菩萨摩诃萨亲近般若波罗蜜多，<a id="a-CN"></a>不摄不赞非真妙法；<a id="a-CO"></a>是菩萨摩诃萨行深般若波罗蜜多时，<a id="a-CP"></a>不为恶魔之所扰乱。</p>
  <p id="aCQ">“复次，<a id="a-CR"></a>阿难，<a id="a-CS"></a>若菩萨摩诃萨远离般若波罗蜜多，<a id="a-CT"></a>于真妙法诽谤毁訾，<a id="a-CU"></a>尔时恶魔便作是念：<a id="a-CV"></a>‘今此菩萨与我为伴！<a id="a-CW"></a>由彼谤毁真妙法故，<a id="a-CX"></a>便有无量住菩萨乘诸善男子、<a id="a-CY"></a>善女人等，<a id="a-CZ"></a>于真妙法亦生毁谤。<a id="a-Ca"></a>由此因缘，<a id="a-Cb"></a>我愿圆满。<a id="a-Cc"></a>’是菩萨乘诸善男子、<a id="a-Cd"></a>善女人等，<a id="a-Ce"></a>设勤精进修诸善法，<a id="a-Cf"></a>而堕声闻或独觉地亦令他堕。<a id="a-Cg"></a>阿难当知，<a id="a-Ch"></a>是菩萨摩诃萨行深般若波罗蜜多时，<a id="a-Ci"></a>便为恶魔之所扰乱。<a id="a-Cj"></a>若菩萨摩诃萨亲近般若波罗蜜多，<a id="a-Ck"></a>于真妙法信受赞叹，<a id="a-Cl"></a>亦令无量住菩萨乘诸善男子、<a id="a-Cm"></a>善女人等，<a id="a-Cn"></a>于真妙法信受赞叹，<a id="a-Co"></a>由此恶魔惊怖愁恼。<a id="a-Cp"></a>是菩萨乘诸善男子、<a id="a-Cq"></a>善女人等，<a id="a-Cr"></a>设不精勤修诸善法，<a id="a-Cs"></a>而亦决定不令自他退堕声闻或独觉地，<a id="a-Ct"></a>必证无上正等菩提。<a id="a-Cu"></a>阿难当知，<a id="a-Cv"></a>是菩萨摩诃萨行深般若波罗蜜多时，<a id="a-Cw"></a>不为恶魔之所扰乱。</p>
  <p id="aCx">“复次，<a id="a-Cy"></a>阿难，<a id="a-Cz"></a>若菩萨摩诃萨闻说般若波罗蜜多甚深经时，<a id="a-D0"></a>作如是语：<a id="a-D1"></a>‘如是般若波罗蜜多极为甚深，<a id="a-D2"></a>难见难觉！<a id="a-D3"></a>何用宣说、<a id="a-D4"></a>听闻受持、<a id="a-D5"></a>读诵思惟、<a id="a-D6"></a>精勤修习、<a id="a-D7"></a>书写流布？<a id="a-D8"></a>我尚不能得其源底，<a id="a-D9"></a>况余浅智？<a id="a-DA"></a>’时有无量住菩萨乘诸善男子、<a id="a-DB"></a>善女人等，<a id="a-DC"></a>闻其所说心生惊怖，<a id="a-DD"></a>皆退无上正等觉心。<a id="a-DE"></a>阿难当知，<a id="a-DF"></a>是菩萨摩诃萨行深般若波罗蜜多时，<a id="a-DG"></a>便为恶魔之所扰乱。<a id="a-DH"></a>若菩萨摩诃萨闻说般若波罗蜜多甚深经时，<a id="a-DI"></a>作如是语：<a id="a-DJ"></a>‘如是般若波罗蜜多极为甚深，<a id="a-DK"></a>难见难觉！<a id="a-DL"></a>若不宣说、<a id="a-DM"></a>听闻受持、<a id="a-DN"></a>读诵思惟、<a id="a-DO"></a>精勤修习、<a id="a-DP"></a>书写流布，<a id="a-DQ"></a>能证无上正等菩提，<a id="a-DR"></a>必无是处。<a id="a-DS"></a>’时有无量住菩萨乘诸善男子、<a id="a-DT"></a>善女人等，<a id="a-DU"></a>闻其所说欢喜踊跃，<a id="a-DV"></a>皆于般若波罗蜜多常乐听闻、<a id="a-DW"></a>受持读诵、<a id="a-DX"></a>令极通利、<a id="a-DY"></a>如理思惟、<a id="a-DZ"></a>精进修行、<a id="a-Da"></a>为他演说、<a id="a-Db"></a>书写流布，<a id="a-Dc"></a>速趣无上正等菩提。<a id="a-Dd"></a>阿难当知，<a id="a-De"></a>是菩萨摩诃萨行深般若波罗蜜多时，<a id="a-Df"></a>不为恶魔之所扰乱。</p>
  <p id="aDg">“复次，<a id="a-Dh"></a>阿难，<a id="a-Di"></a>若菩萨摩诃萨恃己所有功德善根，<a id="a-Dj"></a>轻余菩萨摩诃萨众，<a id="a-Dk"></a>谓作是言：<a id="a-Dl"></a>‘我能修习布施、<a id="a-Dm"></a>净戒、<a id="a-Dn"></a>安忍、<a id="a-Do"></a>精进、<a id="a-Dp"></a>静虑、<a id="a-Dq"></a>般若波罗蜜多，<a id="a-Dr"></a>汝等不能。<a id="a-Ds"></a>我能安住内空、<a id="a-Dt"></a>外空、<a id="a-Du"></a>内外空、<a id="a-Dv"></a>空空、<a id="a-Dw"></a>大空、<a id="a-Dx"></a>胜义空、<a id="a-Dy"></a>有为空、<a id="a-Dz"></a>无为空、<a id="a-E0"></a>毕竟空、<a id="a-E1"></a>无际空、<a id="a-E2"></a>散空、<a id="a-E3"></a>无变异空、<a id="a-E4"></a>本性空、<a id="a-E5"></a>自相空、<a id="a-E6"></a>共相空、<a id="a-E7"></a>一切法空、<a id="a-E8"></a>不可得空、<a id="a-E9"></a>无性空、<a id="a-EA"></a>自性空、<a id="a-EB"></a>无性自性空，<a id="a-EC"></a>汝等不能。<a id="a-ED"></a>我能安住真如、<a id="a-EE"></a>法界、<a id="a-EF"></a>法性、<a id="a-EG"></a>不虚妄性、<a id="a-EH"></a>不变异性、<a id="a-EI"></a>平等性、<a id="a-EJ"></a>离生性、<a id="a-EK"></a>法定、<a id="a-EL"></a>法住、<a id="a-EM"></a>实际、<a id="a-EN"></a>虚空界、<a id="a-EO"></a>不思议界，<a id="a-EP"></a>汝等不能。<a id="a-EQ"></a>我能安住苦、<a id="a-ER"></a>集、<a id="a-ES"></a>灭、<a id="a-ET"></a>道圣谛，<a id="a-EU"></a>汝等不能。<a id="a-EV"></a>我能修习四静虑、<a id="a-EW"></a>四无量、<a id="a-EX"></a>四无色定，<a id="a-EY"></a>汝等不能。<a id="a-EZ"></a>我能修习八解脱、<a id="a-Ea"></a>八胜处、<a id="a-Eb"></a>九次第定、<a id="a-Ec"></a>十遍处，<a id="a-Ed"></a>汝等不能。<a id="a-Ee"></a>我能修习四念住、<a id="a-Ef"></a>四正断、<a id="a-Eg"></a>四神足、<a id="a-Eh"></a>五根、<a id="a-Ei"></a>五力、<a id="a-Ej"></a>七等觉支、<a id="a-Ek"></a>八圣道支，<a id="a-El"></a>汝等不能。<a id="a-Em"></a>我能修习空、<a id="a-En"></a>无相、<a id="a-Eo"></a>无愿解脱门，<a id="a-Ep"></a>汝等不能。<a id="a-Eq"></a>我能修习菩萨十地，<a id="a-Er"></a>汝等不能。<a id="a-Es"></a>我能严净佛土、<a id="a-Et"></a>成熟有情，<a id="a-Eu"></a>汝等不能。<a id="a-Ev"></a>我能顺逆观察十二缘起，<a id="a-Ew"></a>汝等不能。<a id="a-Ex"></a>我能修习五眼、<a id="a-Ey"></a>六神通，<a id="a-Ez"></a>汝等不能。<a id="a-F0"></a>我能修习佛十力、<a id="a-F1"></a>四无所畏、<a id="a-F2"></a>四无礙解、<a id="a-F3"></a>大慈、<a id="a-F4"></a>大悲、<a id="a-F5"></a>大喜、<a id="a-F6"></a>大舍、<a id="a-F7"></a>十八佛不共法，<a id="a-F8"></a>汝等不能。<a id="a-F9"></a>我能修习奢摩他、<a id="a-FA"></a>毗钵舍那，<a id="a-FB"></a>汝等不能。<a id="a-FC"></a>我能修习无忘失法、<a id="a-FD"></a>恒住舍性，<a id="a-FE"></a>汝等不能。<a id="a-FF"></a>我能修习陀罗尼门、<a id="a-FG"></a>三摩地门，<a id="a-FH"></a>汝等不能。<a id="a-FI"></a>我能修习一切智、<a id="a-FJ"></a>道相智、<a id="a-FK"></a>一切相智，<a id="a-FL"></a>汝等不能。<a id="a-FM"></a>我能观察诸法自相、<a id="a-FN"></a>共相，<a id="a-FO"></a>汝等不能。<a id="a-FP"></a>我能修习一切菩萨摩诃萨行，<a id="a-FQ"></a>汝等不能。<a id="a-FR"></a>我能修习诸佛无上正等菩提，<a id="a-FS"></a>汝等不能。<a id="a-FT"></a>’尔时，<a id="a-FU"></a>恶魔欢喜踊跃言：<a id="a-FV"></a>‘此菩萨是我伴侣，<a id="a-FW"></a>轮回生死，<a id="a-FX"></a>未有出期。<a id="a-FY"></a>’阿难当知，<a id="a-FZ"></a>是菩萨摩诃萨行深般若波罗蜜多时，<a id="a-Fa"></a>便为恶魔之所扰乱。<a id="a-Fb"></a>若菩萨摩诃萨不恃己有功德善根轻余菩萨摩诃萨众，<a id="a-Fc"></a>虽常精进修诸善法，<a id="a-Fd"></a>而不执著诸善法相。<a id="a-Fe"></a>阿难当知，<a id="a-Ff"></a>是菩萨摩诃萨行深般若波罗蜜多时，<a id="a-Fg"></a>不为恶魔之所扰乱。</p>
  <p id="aFh">“复次，<a id="a-Fi"></a>阿难，<a id="a-Fj"></a>若菩萨摩诃萨自恃名姓众所识知，<a id="a-Fk"></a>轻蔑诸余修善菩萨，<a id="a-Fl"></a>恒赞己德毁訾他人，<a id="a-Fm"></a>实无不退转菩萨摩诃萨诸行、<a id="a-Fn"></a>状、<a id="a-Fo"></a>相而谓实有，<a id="a-Fp"></a>起诸烦恼自赞毁他言：<a id="a-Fq"></a>‘汝等无菩萨名姓，<a id="a-Fr"></a>唯我独有菩萨名姓。<a id="a-Fs"></a>’由增上慢轻蔑毁訾诸余菩萨摩诃萨众。<a id="a-Ft"></a>尔时，<a id="a-Fu"></a>恶魔见此事已便作是念：<a id="a-Fv"></a>‘今此菩萨令我国土宫殿不空，<a id="a-Fw"></a>增益地狱、<a id="a-Fx"></a>傍生、<a id="a-Fy"></a>鬼界。<a id="a-Fz"></a>’是时恶魔助其神力，<a id="a-G0"></a>令转增益威势辩才。<a id="a-G1"></a>由此多人信受其语，<a id="a-G2"></a>因斯劝发同彼恶见，<a id="a-G3"></a>同彼见已随彼邪学，<a id="a-G4"></a>随彼学已烦恼炽盛，<a id="a-G5"></a>心颠倒故，<a id="a-G6"></a>诸所发起身、<a id="a-G7"></a>语、<a id="a-G8"></a>意业，<a id="a-G9"></a>皆能感得不可爱乐衰损苦果。<a id="a-GA"></a>由此因缘增三恶趣，<a id="a-GB"></a>令魔宫殿国土充满。<a id="a-GC"></a>由此恶魔欢喜踊跃，<a id="a-GD"></a>诸有所作随意自在。<a id="a-GE"></a>阿难当知，<a id="a-GF"></a>是菩萨摩诃萨行深般若波罗蜜多时，<a id="a-GG"></a>便为恶魔之所扰乱。<a id="a-GH"></a>若菩萨摩诃萨不恃己有虚妄姓名，<a id="a-GI"></a>轻蔑诸余修善菩萨，<a id="a-GJ"></a>于诸功德无增上慢，<a id="a-GK"></a>常不自赞亦不毁他，<a id="a-GL"></a>能善觉知众魔事业。<a id="a-GM"></a>阿难当知，<a id="a-GN"></a>是菩萨摩诃萨行深般若波罗蜜多时，<a id="a-GO"></a>不为恶魔之所扰乱。</p>
  <p id="aGP">“复次，<a id="a-GQ"></a>阿难，<a id="a-GR"></a>若菩萨摩诃萨与求声闻、<a id="a-GS"></a>独觉乘者，<a id="a-GT"></a>更相毁辱、<a id="a-GU"></a>斗诤诽谤。<a id="a-GV"></a>尔时，<a id="a-GW"></a>恶魔见此事已作如是念：<a id="a-GX"></a>‘此善男子远离无上正等菩提，<a id="a-GY"></a>亲近地狱、<a id="a-GZ"></a>傍生、<a id="a-Ga"></a>鬼界。<a id="a-Gb"></a>所以者何？<a id="a-Gc"></a>更相毁辱、<a id="a-Gd"></a>斗诤诽谤，<a id="a-Ge"></a>非菩提道，<a id="a-Gf"></a>但是地狱、<a id="a-Gg"></a>傍生、<a id="a-Gh"></a>鬼界诸恶趣道。<a id="a-Gi"></a>’作是念已欢喜踊跃。<a id="a-Gj"></a>阿难当知，<a id="a-Gk"></a>是菩萨摩诃萨行深般若波罗蜜多时，<a id="a-Gl"></a>便为恶魔之所扰乱。<a id="a-Gm"></a>若菩萨摩诃萨与求声闻、<a id="a-Gn"></a>独觉乘者，<a id="a-Go"></a>不相毁辱、<a id="a-Gp"></a>斗诤诽谤，<a id="a-Gq"></a>方便化导令趣大乘，<a id="a-Gr"></a>或令勤修自乘善法。<a id="a-Gs"></a>阿难当知，<a id="a-Gt"></a>是菩萨摩诃萨行深般若波罗蜜多时，<a id="a-Gu"></a>不为恶魔之所扰乱。</p>
  <p id="aGv">“复次，<a id="a-Gw"></a>阿难，<a id="a-Gx"></a>若菩萨摩诃萨与求无上正等菩提诸善男子、<a id="a-Gy"></a>善女人等，<a id="a-Gz"></a>更相毁辱、<a id="a-H0"></a>斗诤诽谤。<a id="a-H1"></a>尔时，<a id="a-H2"></a>恶魔见此事已作如是念：<a id="a-H3"></a>‘此二菩萨俱远无上正等菩提，<a id="a-H4"></a>俱近地狱、<a id="a-H5"></a>傍生、<a id="a-H6"></a>鬼界。<a id="a-H7"></a>所以者何？<a id="a-H8"></a>更相毁辱、<a id="a-H9"></a>斗诤诽谤，<a id="a-HA"></a>非菩提道，<a id="a-HB"></a>但是地狱、<a id="a-HC"></a>傍生、<a id="a-HD"></a>鬼界诸恶趣道。<a id="a-HE"></a>’作是念已欢喜踊跃。<a id="a-HF"></a>阿难当知，<a id="a-HG"></a>是菩萨摩诃萨行深般若波罗蜜多时，<a id="a-HH"></a>便为恶魔之所扰乱。<a id="a-HI"></a>若菩萨摩诃萨与求无上正等菩提诸善男子、<a id="a-HJ"></a>善女人等，<a id="a-HK"></a>不相毁辱、<a id="a-HL"></a>斗诤诽谤，<a id="a-HM"></a>更相教诲勤修善法，<a id="a-HN"></a>令疾证得一切智智。<a id="a-HO"></a>阿难当知，<a id="a-HP"></a>是菩萨摩诃萨行深般若波罗蜜多时，<a id="a-HQ"></a>不为恶魔之所扰乱。</p>
  <p id="aHR">“阿难当知，<a id="a-HS"></a>若菩萨摩诃萨未得无上正等菩提不退转记，<a id="a-HT"></a>于得无上正等菩提不退转记诸菩萨所起损害心，<a id="a-HU"></a>斗诤毁辱、<a id="a-HV"></a>轻蔑诽谤。<a id="a-HW"></a>是菩萨摩诃萨随起尔所念不饶益心，<a id="a-HX"></a>还退尔所劫曾修胜行，<a id="a-HY"></a>经尔所时远离善友，<a id="a-HZ"></a>还受尔所生死系缚。<a id="a-Ha"></a>若不弃舍大菩提心，<a id="a-Hb"></a>还尔所劫勤修胜行，<a id="a-Hc"></a>然后乃补所退功德。<a id="a-Hd"></a>”</p>
  <p id="aHe">时，<a id="a-Hf"></a>具寿阿难白佛言：<a id="a-Hg"></a>“世尊，<a id="a-Hh"></a>是菩萨摩诃萨所起恶心生死罪苦，<a id="a-Hi"></a>为要流转经尔所时？<a id="a-Hj"></a>为于中间亦得出离？<a id="a-Hk"></a>是菩萨摩诃萨所退胜行，<a id="a-Hl"></a>为要精勤经尔所劫然后乃补？<a id="a-Hm"></a>为于中间有复本义？<a id="a-Hn"></a>”</p>
  <p id="aHo">佛告阿难：<a id="a-Hp"></a>“我为菩萨、<a id="a-Hq"></a>独觉、<a id="a-Hr"></a>声闻，<a id="a-Hs"></a>说有出罪还补善法。<a id="a-Ht"></a>阿难当知，<a id="a-Hu"></a>若菩萨摩诃萨未得无上正等菩提不退转记，<a id="a-Hv"></a>于得无上正等菩提不退转记诸菩萨所起损害心，<a id="a-Hw"></a>斗诤毁辱、<a id="a-Hx"></a>轻蔑诽谤，<a id="a-Hy"></a>复无惭愧，<a id="a-Hz"></a>怀恨不舍，<a id="a-I0"></a>不能如法发露改悔；<a id="a-I1"></a>我说彼类于其中间，<a id="a-I2"></a>无有出罪还补善义，<a id="a-I3"></a>要尔所劫流转生死、<a id="a-I4"></a>远离善友、<a id="a-I5"></a>众苦所缚。<a id="a-I6"></a>若不弃舍大菩提心，<a id="a-I7"></a>要尔所劫勤修胜行，<a id="a-I8"></a>然后乃补所退功德。<a id="a-I9"></a>若菩萨摩诃萨未得无上正等菩提不退转记，<a id="a-IA"></a>于得无上正等菩提不退转记诸菩萨所起损害心，<a id="a-IB"></a>斗诤毁辱、<a id="a-IC"></a>轻蔑诽谤，<a id="a-ID"></a>后生惭愧，<a id="a-IE"></a>心无怨结，<a id="a-IF"></a>速还如法发露改悔，<a id="a-IG"></a>作如是念：<a id="a-IH"></a>‘我今已得难得人身，<a id="a-II"></a>如何复起如是过恶失大善利？<a id="a-IJ"></a>我应饶益一切有情，<a id="a-IK"></a>如何于中反作衰损？<a id="a-IL"></a>我应恭敬一切有情如仆事主，<a id="a-IM"></a>如何于中反生憍慢、<a id="a-IN"></a>毁辱凌蔑？<a id="a-IO"></a>我应忍受一切有情捶打呵骂，<a id="a-IP"></a>如何于彼反以暴恶身语加报？<a id="a-IQ"></a>我应和解一切有情令相敬爱，<a id="a-IR"></a>云何复起勃恶语言与彼乖诤？<a id="a-IS"></a>我应忍受一切有情长时履践，<a id="a-IT"></a>犹如道路亦如桥梁，<a id="a-IU"></a>云何于彼反为凌辱？<a id="a-IV"></a>我求无上正等菩提，<a id="a-IW"></a>为脱有情生死大苦，<a id="a-IX"></a>令得究竟安乐涅槃，<a id="a-IY"></a>云何复欲加之以苦？<a id="a-IZ"></a>我应从今穷未来际，<a id="a-Ia"></a>如痴、<a id="a-Ib"></a>如哑、<a id="a-Ic"></a>如聋、<a id="a-Id"></a>如盲，<a id="a-Ie"></a>于诸有情无所分别。<a id="a-If"></a>假使断截首足身分，<a id="a-Ig"></a>于彼有情终不起恶。<a id="a-Ih"></a>忽我起恶，<a id="a-Ii"></a>破坏无上正等觉心，<a id="a-Ij"></a>障礙所求一切智智！<a id="a-Ik"></a>’阿难当知，<a id="a-Il"></a>是菩萨摩诃萨，<a id="a-Im"></a>我说中间亦有出罪还补善义，<a id="a-In"></a>非要经于尔所劫数流转生死，<a id="a-Io"></a>恶魔于彼不能扰乱。</p>
  <p id="aIp">“阿难当知，<a id="a-Iq"></a>诸菩萨摩诃萨与求声闻、<a id="a-Ir"></a>独觉乘者，<a id="a-Is"></a>不应交涉；<a id="a-It"></a>设与交涉，<a id="a-Iu"></a>不应共住；<a id="a-Iv"></a>设与共住，<a id="a-Iw"></a>不应与彼论议决择。<a id="a-Ix"></a>所以者何？<a id="a-Iy"></a>若与彼类论议决择，<a id="a-Iz"></a>或当发起瞋忿等心，<a id="a-J0"></a>或复令生粗恶言说。<a id="a-J1"></a>然诸菩萨于有情类不应发起瞋忿等心，<a id="a-J2"></a>亦不应生粗恶言说。<a id="a-J3"></a>设被断截首足身分，<a id="a-J4"></a>亦不应起瞋忿恶言。<a id="a-J5"></a>所以者何？<a id="a-J6"></a>应作是念：<a id="a-J7"></a>‘我求无上正等菩提，<a id="a-J8"></a>为拔有情生死众苦，<a id="a-J9"></a>令得究竟利益安乐，<a id="a-JA"></a>云何于彼复起恶事？<a id="a-JB"></a>’阿难当知，<a id="a-JC"></a>若诸菩萨于有情类起瞋恚心，<a id="a-JD"></a>发粗恶语，<a id="a-JE"></a>便障菩萨一切智智，<a id="a-JF"></a>亦坏无边殊胜行法。<a id="a-JG"></a>是故菩萨摩诃萨众欲证无上正等菩提，<a id="a-JH"></a>于诸有情不应瞋恚，<a id="a-JI"></a>亦不应起粗恶言说。<a id="a-JJ"></a>”</p>
 </body>
</html>