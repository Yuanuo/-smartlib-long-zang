<!doctype html>
<html id="z3IBSw64u" data-ver="1352">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百五</h1>
  <h2 id="a2">初分佛母品第四十一之一</h2>
  <p id="a3">佛言：<a id="a-4"></a>“善现，<a id="a-5"></a>譬如女人生育诸子，<a id="a-6"></a>若五、<a id="a-7"></a>若十、<a id="a-8"></a>二十、<a id="a-9"></a>三十、<a id="a-A"></a>四十、<a id="a-B"></a>五十、<a id="a-C"></a>或百、<a id="a-D"></a>或千，<a id="a-E"></a>其母得病，<a id="a-F"></a>诸子各各勤求医疗，<a id="a-G"></a>作是念言：<a id="a-H"></a>‘云何我母当得无病、<a id="a-I"></a>长寿安乐、<a id="a-J"></a>身无众苦、<a id="a-K"></a>心离愁忧？<a id="a-L"></a>’诸子尔时各作方便，<a id="a-M"></a>求安乐具覆护母身，<a id="a-N"></a>勿为蚊虻、<a id="a-O"></a>蛇蝎、<a id="a-P"></a>寒热、<a id="a-Q"></a>饥渴等触之所侵恼。<a id="a-R"></a>又以种种上妙乐具，<a id="a-S"></a>恭敬供养而作是言：<a id="a-T"></a>‘我母慈悲，<a id="a-U"></a>生育我等，<a id="a-V"></a>教示种种世间事务，<a id="a-W"></a>我等岂得不报母恩？<a id="a-X"></a>’</p>
  <p id="aY">“善现，<a id="a-Z"></a>如来、<a id="a-a"></a>应、<a id="a-b"></a>正等觉亦复如是，<a id="a-c"></a>常以佛眼观视护念甚深般若波罗蜜多。<a id="a-d"></a>何以故？<a id="a-e"></a>善现，<a id="a-f"></a>甚深般若波罗蜜多能生我等一切佛法，<a id="a-g"></a>能示世间诸法实相。<a id="a-h"></a>十方世界一切如来、<a id="a-i"></a>应、<a id="a-j"></a>正等觉现说法者，<a id="a-k"></a>亦以佛眼常观护念甚深般若波罗蜜多。<a id="a-l"></a>何以故？<a id="a-m"></a>善现，<a id="a-n"></a>甚深般若波罗蜜多，<a id="a-o"></a>能生诸佛一切功德，<a id="a-p"></a>能示世间诸法实相。<a id="a-q"></a>由此因缘，<a id="a-r"></a>我等诸佛常以佛眼观视护念甚深般若波罗蜜多，<a id="a-s"></a>为报彼恩不应暂舍。<a id="a-t"></a>何以故？</p>
  <p id="au">“善现，<a id="a-v"></a>一切如来、<a id="a-w"></a>应、<a id="a-x"></a>正等觉般若、<a id="a-y"></a>静虑、<a id="a-z"></a>精进、<a id="a-10"></a>安忍、<a id="a-11"></a>净戒、<a id="a-12"></a>布施波罗蜜多，<a id="a-13"></a>皆由如是甚深般若波罗蜜多而得生故；<a id="a-14"></a>一切内空、<a id="a-15"></a>外空、<a id="a-16"></a>内外空、<a id="a-17"></a>空空、<a id="a-18"></a>大空、<a id="a-19"></a>胜义空、<a id="a-1A"></a>有为空、<a id="a-1B"></a>无为空、<a id="a-1C"></a>毕竟空、<a id="a-1D"></a>无际空、<a id="a-1E"></a>散空、<a id="a-1F"></a>无变异空、<a id="a-1G"></a>本性空、<a id="a-1H"></a>自相空、<a id="a-1I"></a>共相空、<a id="a-1J"></a>一切法空、<a id="a-1K"></a>不可得空、<a id="a-1L"></a>无性空、<a id="a-1M"></a>自性空、<a id="a-1N"></a>无性自性空，<a id="a-1O"></a>皆由如是甚深般若波罗蜜多而得现故；<a id="a-1P"></a>一切真如、<a id="a-1Q"></a>法界、<a id="a-1R"></a>法性、<a id="a-1S"></a>不虚妄性、<a id="a-1T"></a>不变异性、<a id="a-1U"></a>平等性、<a id="a-1V"></a>离生性、<a id="a-1W"></a>法定、<a id="a-1X"></a>法住、<a id="a-1Y"></a>实际、<a id="a-1Z"></a>虚空界、<a id="a-1a"></a>不思议界，<a id="a-1b"></a>皆由如是甚深般若波罗蜜多而得现故；<a id="a-1c"></a>一切苦圣谛、<a id="a-1d"></a>集、<a id="a-1e"></a>灭、<a id="a-1f"></a>道圣谛，<a id="a-1g"></a>皆由如是甚深般若波罗蜜多而得现故；<a id="a-1h"></a>一切四静虑、<a id="a-1i"></a>四无量、<a id="a-1j"></a>四无色定，<a id="a-1k"></a>皆由如是甚深般若波罗蜜多而得生故；<a id="a-1l"></a>一切八解脱、<a id="a-1m"></a>八胜处、<a id="a-1n"></a>九次第定、<a id="a-1o"></a>十遍处，<a id="a-1p"></a>皆由如是甚深般若波罗蜜多而得生故；<a id="a-1q"></a>一切四念住、<a id="a-1r"></a>四正断、<a id="a-1s"></a>四神足、<a id="a-1t"></a>五根、<a id="a-1u"></a>五力、<a id="a-1v"></a>七等觉支、<a id="a-1w"></a>八圣道支，<a id="a-1x"></a>皆由如是甚深般若波罗蜜多而得生故；<a id="a-1y"></a>一切空解脱门、<a id="a-1z"></a>无相、<a id="a-20"></a>无愿解脱门，<a id="a-21"></a>皆由如是甚深般若波罗蜜多而得生故；<a id="a-22"></a>一切菩萨十地，<a id="a-23"></a>皆由如是甚深般若波罗蜜多而得生故；<a id="a-24"></a>一切五眼、<a id="a-25"></a>六神通，<a id="a-26"></a>皆由如是甚深般若波罗蜜多而得生故；<a id="a-27"></a>一切佛十力、<a id="a-28"></a>四无所畏、<a id="a-29"></a>四无礙解、<a id="a-2A"></a>大慈、<a id="a-2B"></a>大悲、<a id="a-2C"></a>大喜、<a id="a-2D"></a>大舍、<a id="a-2E"></a>十八佛不共法，<a id="a-2F"></a>皆由如是甚深般若波罗蜜多而得生故；<a id="a-2G"></a>一切无忘失法、<a id="a-2H"></a>恒住舍性，<a id="a-2I"></a>皆由如是甚深般若波罗蜜多而得生故；<a id="a-2J"></a>一切智、<a id="a-2K"></a>道相智、<a id="a-2L"></a>一切相智，<a id="a-2M"></a>皆由如是甚深般若波罗蜜多而得生故；<a id="a-2N"></a>一切陀罗尼门、<a id="a-2O"></a>一切三摩地门，<a id="a-2P"></a>皆由如是甚深般若波罗蜜多而得生故；<a id="a-2Q"></a>一切预流预流果、<a id="a-2R"></a>一来一来果、<a id="a-2S"></a>不还不还果、<a id="a-2T"></a>阿罗汉阿罗汉果，<a id="a-2U"></a>皆由如是甚深般若波罗蜜多而得生故；<a id="a-2V"></a>一切独觉独觉菩提，<a id="a-2W"></a>皆由如是甚深般若波罗蜜多而得生故；<a id="a-2X"></a>一切菩萨摩诃萨及诸菩萨摩诃萨行，<a id="a-2Y"></a>皆由如是甚深般若波罗蜜多而得生故；<a id="a-2Z"></a>一切如来、<a id="a-2a"></a>应、<a id="a-2b"></a>正等觉诸佛无上正等菩提，<a id="a-2c"></a>皆由如是甚深般若波罗蜜多而得生故。</p>
  <p id="a2d">“善现，<a id="a-2e"></a>一切如来、<a id="a-2f"></a>应、<a id="a-2g"></a>正等觉，<a id="a-2h"></a>已得无上正等菩提，<a id="a-2i"></a>今得无上正等菩提，<a id="a-2j"></a>当得无上正等菩提，<a id="a-2k"></a>皆因如是甚深般若波罗蜜多。<a id="a-2l"></a>由此因缘，<a id="a-2m"></a>甚深般若波罗蜜多于诸如来有大恩德，<a id="a-2n"></a>是故诸佛常以佛眼观视护念甚深般若波罗蜜多。<a id="a-2o"></a>善现，<a id="a-2p"></a>住菩萨乘诸善男子、<a id="a-2q"></a>善女人等，<a id="a-2r"></a>若能听闻、<a id="a-2s"></a>书写受持、<a id="a-2t"></a>读诵修习、<a id="a-2u"></a>思惟广说甚深般若波罗蜜多，<a id="a-2v"></a>一切如来、<a id="a-2w"></a>应、<a id="a-2x"></a>正等觉常以佛眼观视护念，<a id="a-2y"></a>令其身心常得安乐，<a id="a-2z"></a>所修善业无诸留难。<a id="a-30"></a>善现，<a id="a-31"></a>住菩萨乘诸善男子、<a id="a-32"></a>善女人等，<a id="a-33"></a>若能于此甚深般若波罗蜜多听闻、<a id="a-34"></a>书写受持、<a id="a-35"></a>读诵修习、<a id="a-36"></a>思惟、<a id="a-37"></a>为他演说，<a id="a-38"></a>十方世界一切如来、<a id="a-39"></a>应、<a id="a-3A"></a>正等觉皆共护念，<a id="a-3B"></a>令于无上正等菩提得不退转。<a id="a-3C"></a>”</p>
  <p id="a3D">尔时，<a id="a-3E"></a>具寿善现白佛言：<a id="a-3F"></a>“如世尊说：<a id="a-3G"></a>甚深般若波罗蜜多能生诸佛，<a id="a-3H"></a>甚深般若波罗蜜多能示世间诸法实相。<a id="a-3I"></a>世尊，<a id="a-3J"></a>云何甚深般若波罗蜜多能生诸佛？<a id="a-3K"></a>云何甚深般若波罗蜜多能示世间诸法实相？<a id="a-3L"></a>云何诸佛从甚深般若波罗蜜多生？<a id="a-3M"></a>云何诸佛说世间相？<a id="a-3N"></a>”</p>
  <p id="a3O">佛言：<a id="a-3P"></a>“善现，<a id="a-3Q"></a>甚深般若波罗蜜多能生一切如来、<a id="a-3R"></a>应、<a id="a-3S"></a>正等觉所有五眼、<a id="a-3T"></a>六神通，<a id="a-3U"></a>若佛十力、<a id="a-3V"></a>四无所畏、<a id="a-3W"></a>四无礙解、<a id="a-3X"></a>大慈、<a id="a-3Y"></a>大悲、<a id="a-3Z"></a>大喜、<a id="a-3a"></a>大舍、<a id="a-3b"></a>十八佛不共法，<a id="a-3c"></a>若无忘失法、<a id="a-3d"></a>恒住舍性，<a id="a-3e"></a>若一切智、<a id="a-3f"></a>道相智、<a id="a-3g"></a>一切相智。<a id="a-3h"></a>善现，<a id="a-3i"></a>如是等无量无边诸佛功德皆从甚深般若波罗蜜多生，<a id="a-3j"></a>由得如是诸佛功德故名为佛。<a id="a-3k"></a>甚深般若波罗蜜多能生如是诸佛功德，<a id="a-3l"></a>由此故说能生诸佛，<a id="a-3m"></a>亦说诸佛从甚深般若波罗蜜多生。<a id="a-3n"></a>善现，<a id="a-3o"></a>甚深般若波罗蜜多能示世间诸法实相者，<a id="a-3p"></a>谓能示世间五蕴实相，<a id="a-3q"></a>一切如来、<a id="a-3r"></a>应、<a id="a-3s"></a>正等觉亦说世间五蕴实相。<a id="a-3t"></a>”</p>
  <p id="a3u">“世尊，<a id="a-3v"></a>云何诸佛甚深般若波罗蜜多说示世间五蕴实相？<a id="a-3w"></a>”</p>
  <p id="a3x">“善现，<a id="a-3y"></a>诸佛般若波罗蜜多，<a id="a-3z"></a>俱不说示五蕴有成有坏、<a id="a-40"></a>有生有灭、<a id="a-41"></a>有染有净、<a id="a-42"></a>有增有减、<a id="a-43"></a>有入有出，<a id="a-44"></a>俱不说示五蕴有过去有未来有现在、<a id="a-45"></a>有善有不善有无记、<a id="a-46"></a>有欲界系有色界系有无色界系。<a id="a-47"></a>所以者何？<a id="a-48"></a>善现，<a id="a-49"></a>非诸空法有成有坏，<a id="a-4A"></a>非无相法有成有坏，<a id="a-4B"></a>非无愿法有成有坏，<a id="a-4C"></a>非无作法有成有坏，<a id="a-4D"></a>非无生灭法有成有坏，<a id="a-4E"></a>非无体性法有成有坏。<a id="a-4F"></a>善现，<a id="a-4G"></a>诸佛般若波罗蜜多如是说示五蕴实相。<a id="a-4H"></a>此五蕴相即是世间，<a id="a-4I"></a>是故世间亦无成坏、<a id="a-4J"></a>生灭等相。</p>
  <p id="a4K">“复次，<a id="a-4L"></a>善现，<a id="a-4M"></a>一切如来、<a id="a-4N"></a>应、<a id="a-4O"></a>正等觉皆依般若波罗蜜多，<a id="a-4P"></a>普能证知诸有情类无量无数心行差别。<a id="a-4Q"></a>然此般若波罗蜜多甚深理中，<a id="a-4R"></a>无有情，<a id="a-4S"></a>无有情施设可得；<a id="a-4T"></a>无色，<a id="a-4U"></a>无色施设可得；<a id="a-4V"></a>无受、<a id="a-4W"></a>想、<a id="a-4X"></a>行、<a id="a-4Y"></a>识，<a id="a-4Z"></a>无受、<a id="a-4a"></a>想、<a id="a-4b"></a>行、<a id="a-4c"></a>识施设可得；<a id="a-4d"></a>无眼处，<a id="a-4e"></a>无眼处施设可得；<a id="a-4f"></a>无耳、<a id="a-4g"></a>鼻、<a id="a-4h"></a>舌、<a id="a-4i"></a>身、<a id="a-4j"></a>意处，<a id="a-4k"></a>无耳、<a id="a-4l"></a>鼻、<a id="a-4m"></a>舌、<a id="a-4n"></a>身、<a id="a-4o"></a>意处施设可得；<a id="a-4p"></a>无色处，<a id="a-4q"></a>无色处施设可得；<a id="a-4r"></a>无声、<a id="a-4s"></a>香、<a id="a-4t"></a>味、<a id="a-4u"></a>触、<a id="a-4v"></a>法处，<a id="a-4w"></a>无声、<a id="a-4x"></a>香、<a id="a-4y"></a>味、<a id="a-4z"></a>触、<a id="a-50"></a>法处施设可得；<a id="a-51"></a>无眼界，<a id="a-52"></a>无眼界施设可得；<a id="a-53"></a>无色界、<a id="a-54"></a>眼识界及眼触、<a id="a-55"></a>眼触为缘所生诸受，<a id="a-56"></a>无色界乃至眼触为缘所生诸受施设可得；<a id="a-57"></a>无耳界，<a id="a-58"></a>无耳界施设可得，<a id="a-59"></a>无声界、<a id="a-5A"></a>耳识界及耳触、<a id="a-5B"></a>耳触为缘所生诸受，<a id="a-5C"></a>无声界乃至耳触为缘所生诸受施设可得；<a id="a-5D"></a>无鼻界，<a id="a-5E"></a>无鼻界施设可得，<a id="a-5F"></a>无香界、<a id="a-5G"></a>鼻识界及鼻触、<a id="a-5H"></a>鼻触为缘所生诸受，<a id="a-5I"></a>无香界乃至鼻触为缘所生诸受施设可得；<a id="a-5J"></a>无舌界，<a id="a-5K"></a>无舌界施设可得，<a id="a-5L"></a>无味界、<a id="a-5M"></a>舌识界及舌触、<a id="a-5N"></a>舌触为缘所生诸受，<a id="a-5O"></a>无味界乃至舌触为缘所生诸受施设可得；<a id="a-5P"></a>无身界，<a id="a-5Q"></a>无身界施设可得，<a id="a-5R"></a>无触界、<a id="a-5S"></a>身识界及身触、<a id="a-5T"></a>身触为缘所生诸受，<a id="a-5U"></a>无触界乃至身触为缘所生诸受施设可得；<a id="a-5V"></a>无意界，<a id="a-5W"></a>无意界施设可得；<a id="a-5X"></a>无法界、<a id="a-5Y"></a>意识界及意触、<a id="a-5Z"></a>意触为缘所生诸受，<a id="a-5a"></a>无法界乃至意触为缘所生诸受施设可得；<a id="a-5b"></a>无地界，<a id="a-5c"></a>无地界施设可得；<a id="a-5d"></a>无水、<a id="a-5e"></a>火、<a id="a-5f"></a>风、<a id="a-5g"></a>空、<a id="a-5h"></a>识界，<a id="a-5i"></a>无水、<a id="a-5j"></a>火、<a id="a-5k"></a>风、<a id="a-5l"></a>空、<a id="a-5m"></a>识界施设可得；<a id="a-5n"></a>无无明，<a id="a-5o"></a>无无明施设可得；<a id="a-5p"></a>无行、<a id="a-5q"></a>识、<a id="a-5r"></a>名色、<a id="a-5s"></a>六处、<a id="a-5t"></a>触、<a id="a-5u"></a>受、<a id="a-5v"></a>爱、<a id="a-5w"></a>取、<a id="a-5x"></a>有、<a id="a-5y"></a>生、<a id="a-5z"></a>老死愁叹苦忧恼，<a id="a-60"></a>无行乃至老死愁叹苦忧恼施设可得；<a id="a-61"></a>无布施波罗蜜多，<a id="a-62"></a>无布施波罗蜜多施设可得；<a id="a-63"></a>无净戒、<a id="a-64"></a>安忍、<a id="a-65"></a>精进、<a id="a-66"></a>静虑、<a id="a-67"></a>般若波罗蜜多，<a id="a-68"></a>无净戒乃至般若波罗蜜多施设可得；<a id="a-69"></a>无内空，<a id="a-6A"></a>无内空施设可得；<a id="a-6B"></a>无外空、<a id="a-6C"></a>内外空、<a id="a-6D"></a>空空、<a id="a-6E"></a>大空、<a id="a-6F"></a>胜义空、<a id="a-6G"></a>有为空、<a id="a-6H"></a>无为空、<a id="a-6I"></a>毕竟空、<a id="a-6J"></a>无际空、<a id="a-6K"></a>散空、<a id="a-6L"></a>无变异空、<a id="a-6M"></a>本性空、<a id="a-6N"></a>自相空、<a id="a-6O"></a>共相空、<a id="a-6P"></a>一切法空、<a id="a-6Q"></a>不可得空、<a id="a-6R"></a>无性空、<a id="a-6S"></a>自性空、<a id="a-6T"></a>无性自性空，<a id="a-6U"></a>无外空乃至无性自性空施设可得；<a id="a-6V"></a>无真如，<a id="a-6W"></a>无真如施设可得；<a id="a-6X"></a>无法界、<a id="a-6Y"></a>法性、<a id="a-6Z"></a>不虚妄性、<a id="a-6a"></a>不变异性、<a id="a-6b"></a>平等性、<a id="a-6c"></a>离生性、<a id="a-6d"></a>法定、<a id="a-6e"></a>法住、<a id="a-6f"></a>实际、<a id="a-6g"></a>虚空界、<a id="a-6h"></a>不思议界，<a id="a-6i"></a>无法界乃至不思议界施设可得；<a id="a-6j"></a>无苦圣谛，<a id="a-6k"></a>无苦圣谛施设可得；<a id="a-6l"></a>无集、<a id="a-6m"></a>灭、<a id="a-6n"></a>道圣谛，<a id="a-6o"></a>无集、<a id="a-6p"></a>灭、<a id="a-6q"></a>道圣谛施设可得；<a id="a-6r"></a>无四静虑，<a id="a-6s"></a>无四静虑施设可得；<a id="a-6t"></a>无四无量、<a id="a-6u"></a>四无色定，<a id="a-6v"></a>无四无量、<a id="a-6w"></a>四无色定施设可得；<a id="a-6x"></a>无八解脱，<a id="a-6y"></a>无八解脱施设可得；<a id="a-6z"></a>无八胜处、<a id="a-70"></a>九次第定、<a id="a-71"></a>十遍处，<a id="a-72"></a>无八胜处、<a id="a-73"></a>九次第定、<a id="a-74"></a>十遍处施设可得；<a id="a-75"></a>无四念住，<a id="a-76"></a>无四念住施设可得；<a id="a-77"></a>无四正断、<a id="a-78"></a>四神足、<a id="a-79"></a>五根、<a id="a-7A"></a>五力、<a id="a-7B"></a>七等觉支、<a id="a-7C"></a>八圣道支，<a id="a-7D"></a>无四正断乃至八圣道支施设可得；<a id="a-7E"></a>无空解脱门，<a id="a-7F"></a>无空解脱门施设可得；<a id="a-7G"></a>无无相、<a id="a-7H"></a>无愿解脱门，<a id="a-7I"></a>无无相、<a id="a-7J"></a>无愿解脱门施设可得；<a id="a-7K"></a>无菩萨十地，<a id="a-7L"></a>无菩萨十地施设可得；<a id="a-7M"></a>无五眼，<a id="a-7N"></a>无五眼施设可得；<a id="a-7O"></a>无六神通，<a id="a-7P"></a>无六神通施设可得；<a id="a-7Q"></a>无佛十力，<a id="a-7R"></a>无佛十力施设可得；<a id="a-7S"></a>无四无所畏、<a id="a-7T"></a>四无礙解、<a id="a-7U"></a>大慈、<a id="a-7V"></a>大悲、<a id="a-7W"></a>大喜、<a id="a-7X"></a>大舍、<a id="a-7Y"></a>十八佛不共法，<a id="a-7Z"></a>无四无所畏乃至十八佛不共法施设可得；<a id="a-7a"></a>无无忘失法，<a id="a-7b"></a>无无忘失法施设可得；<a id="a-7c"></a>无恒住舍性，<a id="a-7d"></a>无恒住舍性施设可得；<a id="a-7e"></a>无一切智，<a id="a-7f"></a>无一切智施设可得；<a id="a-7g"></a>无道相智、<a id="a-7h"></a>一切相智，<a id="a-7i"></a>无道相智、<a id="a-7j"></a>一切相智施设可得；<a id="a-7k"></a>无一切陀罗尼门，<a id="a-7l"></a>无一切陀罗尼门施设可得；<a id="a-7m"></a>无一切三摩地门，<a id="a-7n"></a>无一切三摩地门施设可得；<a id="a-7o"></a>无预流果，<a id="a-7p"></a>无预流果施设可得；<a id="a-7q"></a>无一来、<a id="a-7r"></a>不还、<a id="a-7s"></a>阿罗汉果，<a id="a-7t"></a>无一来、<a id="a-7u"></a>不还、<a id="a-7v"></a>阿罗汉果施设可得；<a id="a-7w"></a>无独觉菩提，<a id="a-7x"></a>无独觉菩提施设可得；<a id="a-7y"></a>无一切菩萨摩诃萨行，<a id="a-7z"></a>无一切菩萨摩诃萨行施设可得；<a id="a-80"></a>无诸佛无上正等菩提，<a id="a-81"></a>无诸佛无上正等菩提施设可得。<a id="a-82"></a>善现，<a id="a-83"></a>诸佛般若波罗蜜多，<a id="a-84"></a>如是说示世间实相。</p>
  <p id="a85">“善现，<a id="a-86"></a>然此般若波罗蜜多甚深理中，<a id="a-87"></a>不示现色，<a id="a-88"></a>不示现受、<a id="a-89"></a>想、<a id="a-8A"></a>行、<a id="a-8B"></a>识。<a id="a-8C"></a>何以故？<a id="a-8D"></a>善现，<a id="a-8E"></a>如是般若波罗蜜多甚深理中，<a id="a-8F"></a>甚深般若波罗蜜多尚无所有不可得，<a id="a-8G"></a>况有色、<a id="a-8H"></a>受、<a id="a-8I"></a>想、<a id="a-8J"></a>行、<a id="a-8K"></a>识可得示现？</p>
  <p id="a8L">“如是般若波罗蜜多甚深理中，<a id="a-8M"></a>不示现眼处，<a id="a-8N"></a>不示现耳、<a id="a-8O"></a>鼻、<a id="a-8P"></a>舌、<a id="a-8Q"></a>身、<a id="a-8R"></a>意处。<a id="a-8S"></a>何以故？<a id="a-8T"></a>善现，<a id="a-8U"></a>如是般若波罗蜜多甚深理中，<a id="a-8V"></a>甚深般若波罗蜜多尚无所有不可得，<a id="a-8W"></a>况有眼处、<a id="a-8X"></a>耳、<a id="a-8Y"></a>鼻、<a id="a-8Z"></a>舌、<a id="a-8a"></a>身、<a id="a-8b"></a>意处可得示现？</p>
  <p id="a8c">“如是般若波罗蜜多甚深理中，<a id="a-8d"></a>不示现色处，<a id="a-8e"></a>不示现声、<a id="a-8f"></a>香、<a id="a-8g"></a>味、<a id="a-8h"></a>触、<a id="a-8i"></a>法处。<a id="a-8j"></a>何以故？<a id="a-8k"></a>善现，<a id="a-8l"></a>如是般若波罗蜜多甚深理中，<a id="a-8m"></a>甚深般若波罗蜜多尚无所有不可得，<a id="a-8n"></a>况有色处、<a id="a-8o"></a>声、<a id="a-8p"></a>香、<a id="a-8q"></a>味、<a id="a-8r"></a>触、<a id="a-8s"></a>法处可得示现？</p>
  <p id="a8t">“如是般若波罗蜜多甚深理中，<a id="a-8u"></a>不示现眼界，<a id="a-8v"></a>不示现色界、<a id="a-8w"></a>眼识界及眼触、<a id="a-8x"></a>眼触为缘所生诸受。<a id="a-8y"></a>何以故？<a id="a-8z"></a>善现，<a id="a-90"></a>如是般若波罗蜜多甚深理中，<a id="a-91"></a>甚深般若波罗蜜多尚无所有不可得，<a id="a-92"></a>况有眼界乃至眼触为缘所生诸受可得示现？</p>
  <p id="a93">“如是般若波罗蜜多甚深理中，<a id="a-94"></a>不示现耳界，<a id="a-95"></a>不示现声界、<a id="a-96"></a>耳识界及耳触、<a id="a-97"></a>耳触为缘所生诸受。<a id="a-98"></a>何以故？<a id="a-99"></a>善现，<a id="a-9A"></a>如是般若波罗蜜多甚深理中，<a id="a-9B"></a>甚深般若波罗蜜多尚无所有不可得，<a id="a-9C"></a>况有耳界乃至耳触为缘所生诸受可得示现？</p>
  <p id="a9D">“如是般若波罗蜜多甚深理中，<a id="a-9E"></a>不示现鼻界，<a id="a-9F"></a>不示现香界、<a id="a-9G"></a>鼻识界及鼻触、<a id="a-9H"></a>鼻触为缘所生诸受。<a id="a-9I"></a>何以故？<a id="a-9J"></a>善现，<a id="a-9K"></a>如是般若波罗蜜多甚深理中，<a id="a-9L"></a>甚深般若波罗蜜多尚无所有不可得，<a id="a-9M"></a>况有鼻界乃至鼻触为缘所生诸受可得示现？</p>
  <p id="a9N">“如是般若波罗蜜多甚深理中，<a id="a-9O"></a>不示现舌界，<a id="a-9P"></a>不示现味界、<a id="a-9Q"></a>舌识界及舌触、<a id="a-9R"></a>舌触为缘所生诸受。<a id="a-9S"></a>何以故？<a id="a-9T"></a>善现，<a id="a-9U"></a>如是般若波罗蜜多甚深理中，<a id="a-9V"></a>甚深般若波罗蜜多尚无所有不可得，<a id="a-9W"></a>况有舌界乃至舌触为缘所生诸受可得示现？</p>
  <p id="a9X">“如是般若波罗蜜多甚深理中，<a id="a-9Y"></a>不示现身界，<a id="a-9Z"></a>不示现触界、<a id="a-9a"></a>身识界及身触、<a id="a-9b"></a>身触为缘所生诸受。<a id="a-9c"></a>何以故？<a id="a-9d"></a>善现，<a id="a-9e"></a>如是般若波罗蜜多甚深理中，<a id="a-9f"></a>甚深般若波罗蜜多尚无所有不可得，<a id="a-9g"></a>况有身界乃至身触为缘所生诸受可得示现？</p>
  <p id="a9h">“如是般若波罗蜜多甚深理中，<a id="a-9i"></a>不示现意界，<a id="a-9j"></a>不示现法界、<a id="a-9k"></a>意识界及意触、<a id="a-9l"></a>意触为缘所生诸受。<a id="a-9m"></a>何以故？<a id="a-9n"></a>善现，<a id="a-9o"></a>如是般若波罗蜜多甚深理中，<a id="a-9p"></a>甚深般若波罗蜜多尚无所有不可得，<a id="a-9q"></a>况有意界乃至意触为缘所生诸受可得示现？</p>
  <p id="a9r">“如是般若波罗蜜多甚深理中，<a id="a-9s"></a>不示现地界，<a id="a-9t"></a>不示现水、<a id="a-9u"></a>火、<a id="a-9v"></a>风、<a id="a-9w"></a>空、<a id="a-9x"></a>识界。<a id="a-9y"></a>何以故？<a id="a-9z"></a>善现，<a id="a-A0"></a>如是般若波罗蜜多甚深理中，<a id="a-A1"></a>甚深般若波罗蜜多尚无所有不可得，<a id="a-A2"></a>况有地界、<a id="a-A3"></a>水、<a id="a-A4"></a>火、<a id="a-A5"></a>风、<a id="a-A6"></a>空、<a id="a-A7"></a>识界可得示现？</p>
  <p id="aA8">“如是般若波罗蜜多甚深理中，<a id="a-A9"></a>不示现无明，<a id="a-AA"></a>不示现行、<a id="a-AB"></a>识、<a id="a-AC"></a>名色、<a id="a-AD"></a>六处、<a id="a-AE"></a>触、<a id="a-AF"></a>受、<a id="a-AG"></a>爱、<a id="a-AH"></a>取、<a id="a-AI"></a>有、<a id="a-AJ"></a>生、<a id="a-AK"></a>老死愁叹苦忧恼。<a id="a-AL"></a>何以故？<a id="a-AM"></a>善现，<a id="a-AN"></a>如是般若波罗蜜多甚深理中，<a id="a-AO"></a>甚深般若波罗蜜多尚无所有不可得，<a id="a-AP"></a>况有无明乃至老死愁叹苦忧恼可得示现？</p>
  <p id="aAQ">“如是般若波罗蜜多甚深理中，<a id="a-AR"></a>不示现布施波罗蜜多，<a id="a-AS"></a>不示现净戒、<a id="a-AT"></a>安忍、<a id="a-AU"></a>精进、<a id="a-AV"></a>静虑、<a id="a-AW"></a>般若波罗蜜多。<a id="a-AX"></a>何以故？<a id="a-AY"></a>善现，<a id="a-AZ"></a>如是般若波罗蜜多甚深理中，<a id="a-Aa"></a>甚深般若波罗蜜多尚无所有不可得，<a id="a-Ab"></a>况有布施波罗蜜多乃至般若波罗蜜多可得示现？</p>
  <p id="aAc">“如是般若波罗蜜多甚深理中，<a id="a-Ad"></a>不示现内空，<a id="a-Ae"></a>不示现外空、<a id="a-Af"></a>内外空、<a id="a-Ag"></a>空空、<a id="a-Ah"></a>大空、<a id="a-Ai"></a>胜义空、<a id="a-Aj"></a>有为空、<a id="a-Ak"></a>无为空、<a id="a-Al"></a>毕竟空、<a id="a-Am"></a>无际空、<a id="a-An"></a>散空、<a id="a-Ao"></a>无变异空、<a id="a-Ap"></a>本性空、<a id="a-Aq"></a>自相空、<a id="a-Ar"></a>共相空、<a id="a-As"></a>一切法空、<a id="a-At"></a>不可得空、<a id="a-Au"></a>无性空、<a id="a-Av"></a>自性空、<a id="a-Aw"></a>无性自性空。<a id="a-Ax"></a>何以故？<a id="a-Ay"></a>善现，<a id="a-Az"></a>如是般若波罗蜜多甚深理中，<a id="a-B0"></a>甚深般若波罗蜜多尚无所有不可得，<a id="a-B1"></a>况有内空乃至无性自性空可得示现？</p>
  <p id="aB2">“如是般若波罗蜜多甚深理中，<a id="a-B3"></a>不示现真如，<a id="a-B4"></a>不示现法界、<a id="a-B5"></a>法性、<a id="a-B6"></a>不虚妄性、<a id="a-B7"></a>不变异性、<a id="a-B8"></a>平等性、<a id="a-B9"></a>离生性、<a id="a-BA"></a>法定、<a id="a-BB"></a>法住、<a id="a-BC"></a>实际、<a id="a-BD"></a>虚空界、<a id="a-BE"></a>不思议界。<a id="a-BF"></a>何以故？<a id="a-BG"></a>善现，<a id="a-BH"></a>如是般若波罗蜜多甚深理中，<a id="a-BI"></a>甚深般若波罗蜜多尚无所有不可得，<a id="a-BJ"></a>况有真如乃至不思议界可得示现？</p>
  <p id="aBK">“如是般若波罗蜜多甚深理中，<a id="a-BL"></a>不示现苦圣谛，<a id="a-BM"></a>不示现集、<a id="a-BN"></a>灭、<a id="a-BO"></a>道圣谛。<a id="a-BP"></a>何以故？<a id="a-BQ"></a>善现，<a id="a-BR"></a>如是般若波罗蜜多甚深理中，<a id="a-BS"></a>甚深般若波罗蜜多尚无所有不可得，<a id="a-BT"></a>况有苦圣谛、<a id="a-BU"></a>集、<a id="a-BV"></a>灭、<a id="a-BW"></a>道圣谛可得示现？</p>
  <p id="aBX">“如是般若波罗蜜多甚深理中，<a id="a-BY"></a>不示现四静虑，<a id="a-BZ"></a>不示现四无量、<a id="a-Ba"></a>四无色定。<a id="a-Bb"></a>何以故？<a id="a-Bc"></a>善现，<a id="a-Bd"></a>如是般若波罗蜜多甚深理中，<a id="a-Be"></a>甚深般若波罗蜜多尚无所有不可得，<a id="a-Bf"></a>况有四静虑、<a id="a-Bg"></a>四无量、<a id="a-Bh"></a>四无色定可得示现？</p>
  <p id="aBi">“如是般若波罗蜜多甚深理中，<a id="a-Bj"></a>不示现八解脱，<a id="a-Bk"></a>不示现八胜处、<a id="a-Bl"></a>九次第定、<a id="a-Bm"></a>十遍处。<a id="a-Bn"></a>何以故？<a id="a-Bo"></a>善现，<a id="a-Bp"></a>如是般若波罗蜜多甚深理中，<a id="a-Bq"></a>甚深般若波罗蜜多尚无所有不可得，<a id="a-Br"></a>况有八解脱、<a id="a-Bs"></a>八胜处、<a id="a-Bt"></a>九次第定、<a id="a-Bu"></a>十遍处可得示现？</p>
  <p id="aBv">“如是般若波罗蜜多甚深理中，<a id="a-Bw"></a>不示现四念住，<a id="a-Bx"></a>不示现四正断、<a id="a-By"></a>四神足、<a id="a-Bz"></a>五根、<a id="a-C0"></a>五力、<a id="a-C1"></a>七等觉支、<a id="a-C2"></a>八圣道支。<a id="a-C3"></a>何以故？<a id="a-C4"></a>善现，<a id="a-C5"></a>如是般若波罗蜜多甚深理中，<a id="a-C6"></a>甚深般若波罗蜜多尚无所有不可得，<a id="a-C7"></a>况有四念住乃至八圣道支可得示现？</p>
  <p id="aC8">“如是般若波罗蜜多甚深理中，<a id="a-C9"></a>不示现空解脱门，<a id="a-CA"></a>不示现无相、<a id="a-CB"></a>无愿解脱门。<a id="a-CC"></a>何以故？<a id="a-CD"></a>善现，<a id="a-CE"></a>如是般若波罗蜜多甚深理中，<a id="a-CF"></a>甚深般若波罗蜜多尚无所有不可得，<a id="a-CG"></a>况有空解脱门、<a id="a-CH"></a>无相、<a id="a-CI"></a>无愿解脱门可得示现？</p>
  <p id="aCJ">“如是般若波罗蜜多甚深理中，<a id="a-CK"></a>不示现菩萨十地。<a id="a-CL"></a>何以故？<a id="a-CM"></a>善现，<a id="a-CN"></a>如是般若波罗蜜多甚深理中，<a id="a-CO"></a>甚深般若波罗蜜多尚无所有不可得，<a id="a-CP"></a>况有菩萨十地可得示现？</p>
  <p id="aCQ">“如是般若波罗蜜多甚深理中，<a id="a-CR"></a>不示现五眼，<a id="a-CS"></a>不示现六神通。<a id="a-CT"></a>何以故？<a id="a-CU"></a>善现，<a id="a-CV"></a>如是般若波罗蜜多甚深理中，<a id="a-CW"></a>甚深般若波罗蜜多尚无所有不可得，<a id="a-CX"></a>况有五眼、<a id="a-CY"></a>六神通可得示现？</p>
  <p id="aCZ">“如是般若波罗蜜多甚深理中，<a id="a-Ca"></a>不示现佛十力，<a id="a-Cb"></a>不示现四无所畏、<a id="a-Cc"></a>四无礙解、<a id="a-Cd"></a>大慈、<a id="a-Ce"></a>大悲、<a id="a-Cf"></a>大喜、<a id="a-Cg"></a>大舍、<a id="a-Ch"></a>十八佛不共法。<a id="a-Ci"></a>何以故？<a id="a-Cj"></a>善现，<a id="a-Ck"></a>如是般若波罗蜜多甚深理中，<a id="a-Cl"></a>甚深般若波罗蜜多尚无所有不可得，<a id="a-Cm"></a>况有佛十力乃至十八佛不共法可得示现？</p>
  <p id="aCn">“如是般若波罗蜜多甚深理中，<a id="a-Co"></a>不示现无忘失法，<a id="a-Cp"></a>不示现恒住舍性。<a id="a-Cq"></a>何以故？<a id="a-Cr"></a>善现，<a id="a-Cs"></a>如是般若波罗蜜多甚深理中，<a id="a-Ct"></a>甚深般若波罗蜜多尚无所有不可得，<a id="a-Cu"></a>况有无忘失法、<a id="a-Cv"></a>恒住舍性可得示现？</p>
  <p id="aCw">“如是般若波罗蜜多甚深理中，<a id="a-Cx"></a>不示现一切智，<a id="a-Cy"></a>不示现道相智、<a id="a-Cz"></a>一切相智。<a id="a-D0"></a>何以故？<a id="a-D1"></a>善现，<a id="a-D2"></a>如是般若波罗蜜多甚深理中，<a id="a-D3"></a>甚深般若波罗蜜多尚无所有不可得，<a id="a-D4"></a>况有一切智、<a id="a-D5"></a>道相智、<a id="a-D6"></a>一切相智可得示现？</p>
  <p id="aD7">“如是般若波罗蜜多甚深理中，<a id="a-D8"></a>不示现一切陀罗尼门，<a id="a-D9"></a>不示现一切三摩地门。<a id="a-DA"></a>何以故？<a id="a-DB"></a>善现，<a id="a-DC"></a>如是般若波罗蜜多甚深理中，<a id="a-DD"></a>甚深般若波罗蜜多尚无所有不可得，<a id="a-DE"></a>况有一切陀罗尼门、<a id="a-DF"></a>一切三摩地门可得示现？</p>
  <p id="aDG">“如是般若波罗蜜多甚深理中，<a id="a-DH"></a>不示现预流果，<a id="a-DI"></a>不示现一来、<a id="a-DJ"></a>不还、<a id="a-DK"></a>阿罗汉果。<a id="a-DL"></a>何以故？<a id="a-DM"></a>善现，<a id="a-DN"></a>如是般若波罗蜜多甚深理中，<a id="a-DO"></a>甚深般若波罗蜜多尚无所有不可得，<a id="a-DP"></a>况有预流果、<a id="a-DQ"></a>一来、<a id="a-DR"></a>不还、<a id="a-DS"></a>阿罗汉果可得示现？</p>
  <p id="aDT">“如是般若波罗蜜多甚深理中，<a id="a-DU"></a>不示现独觉菩提。<a id="a-DV"></a>何以故？<a id="a-DW"></a>善现，<a id="a-DX"></a>如是般若波罗蜜多甚深理中，<a id="a-DY"></a>甚深般若波罗蜜多尚无所有不可得，<a id="a-DZ"></a>况有独觉菩提可得示现？</p>
  <p id="aDa">“如是般若波罗蜜多甚深理中，<a id="a-Db"></a>不示现一切菩萨摩诃萨行。<a id="a-Dc"></a>何以故？<a id="a-Dd"></a>善现，<a id="a-De"></a>如是般若波罗蜜多甚深理中，<a id="a-Df"></a>甚深般若波罗蜜多尚无所有不可得，<a id="a-Dg"></a>况有一切菩萨摩诃萨行可得示现？</p>
  <p id="aDh">“如是般若波罗蜜多甚深理中，<a id="a-Di"></a>不示现诸佛无上正等菩提。<a id="a-Dj"></a>何以故？<a id="a-Dk"></a>善现，<a id="a-Dl"></a>如是般若波罗蜜多甚深理中，<a id="a-Dm"></a>甚深般若波罗蜜多尚无所有不可得，<a id="a-Dn"></a>况有诸佛无上正等菩提可得示现？</p>
  <p id="aDo">“复次，<a id="a-Dp"></a>善现，<a id="a-Dq"></a>一切有情施设言说，<a id="a-Dr"></a>若有色、<a id="a-Ds"></a>若无色、<a id="a-Dt"></a>若有想、<a id="a-Du"></a>若无想、<a id="a-Dv"></a>若非有想非无想，<a id="a-Dw"></a>若此世界、<a id="a-Dx"></a>若余十方一切世界，<a id="a-Dy"></a>是诸有情若略心、<a id="a-Dz"></a>若散心，<a id="a-E0"></a>一切如来、<a id="a-E1"></a>应、<a id="a-E2"></a>正等觉依甚深般若波罗蜜多，<a id="a-E3"></a>皆如实知。<a id="a-E4"></a>”</p>
  <p id="aE5">“世尊，<a id="a-E6"></a>云何如来、<a id="a-E7"></a>应、<a id="a-E8"></a>正等觉，<a id="a-E9"></a>如实知彼诸有情类略心、<a id="a-EA"></a>散心？<a id="a-EB"></a>”</p>
  <p id="aEC">“善现，<a id="a-ED"></a>一切如来、<a id="a-EE"></a>应、<a id="a-EF"></a>正等觉，<a id="a-EG"></a>由法性故，<a id="a-EH"></a>如实知彼诸有情类略心、<a id="a-EI"></a>散心。<a id="a-EJ"></a>”</p>
  <p id="aEK">“世尊，<a id="a-EL"></a>云何如来、<a id="a-EM"></a>应、<a id="a-EN"></a>正等觉，<a id="a-EO"></a>由法性故，<a id="a-EP"></a>如实知彼诸有情类略心、<a id="a-EQ"></a>散心？<a id="a-ER"></a>”</p>
  <p id="aES">“善现，<a id="a-ET"></a>一切如来、<a id="a-EU"></a>应、<a id="a-EV"></a>正等觉，<a id="a-EW"></a>如实知法性中法性尚不可得，<a id="a-EX"></a>况有略心、<a id="a-EY"></a>散心？<a id="a-EZ"></a>善现，<a id="a-Ea"></a>如是如来、<a id="a-Eb"></a>应、<a id="a-Ec"></a>正等觉，<a id="a-Ed"></a>由法性故，<a id="a-Ee"></a>如实知彼诸有情类略心、<a id="a-Ef"></a>散心。</p>
  <p id="aEg">“复次，<a id="a-Eh"></a>善现，<a id="a-Ei"></a>一切如来、<a id="a-Ej"></a>应、<a id="a-Ek"></a>正等觉，<a id="a-El"></a>由尽故、<a id="a-Em"></a>离染故、<a id="a-En"></a>灭故、<a id="a-Eo"></a>断故、<a id="a-Ep"></a>寂静故、<a id="a-Eq"></a>远离故，<a id="a-Er"></a>如实知彼诸有情类略心、<a id="a-Es"></a>散心。<a id="a-Et"></a>”</p>
  <p id="aEu">“世尊，<a id="a-Ev"></a>云何如来、<a id="a-Ew"></a>应、<a id="a-Ex"></a>正等觉，<a id="a-Ey"></a>由尽故、<a id="a-Ez"></a>离染故、<a id="a-F0"></a>灭故、<a id="a-F1"></a>断故、<a id="a-F2"></a>寂静故、<a id="a-F3"></a>远离故，<a id="a-F4"></a>如实知彼诸有情类略心、<a id="a-F5"></a>散心？<a id="a-F6"></a>”</p>
  <p id="aF7">“善现，<a id="a-F8"></a>一切如来、<a id="a-F9"></a>应、<a id="a-FA"></a>正等觉，<a id="a-FB"></a>如实知尽、<a id="a-FC"></a>离染、<a id="a-FD"></a>灭、<a id="a-FE"></a>断、<a id="a-FF"></a>寂静、<a id="a-FG"></a>远离中尽等性尚不可得，<a id="a-FH"></a>况有略心、<a id="a-FI"></a>散心？<a id="a-FJ"></a>善现，<a id="a-FK"></a>如是如来、<a id="a-FL"></a>应、<a id="a-FM"></a>正等觉依甚深般若波罗蜜多，<a id="a-FN"></a>由尽等故，<a id="a-FO"></a>如实知彼诸有情类略心、<a id="a-FP"></a>散心。</p>
  <p id="aFQ">“复次，<a id="a-FR"></a>善现，<a id="a-FS"></a>一切如来、<a id="a-FT"></a>应、<a id="a-FU"></a>正等觉依甚深般若波罗蜜多，<a id="a-FV"></a>如实知彼诸有情类有贪心、<a id="a-FW"></a>离贪心，<a id="a-FX"></a>有瞋心、<a id="a-FY"></a>离瞋心，<a id="a-FZ"></a>有痴心、<a id="a-Fa"></a>离痴心。<a id="a-Fb"></a>”</p>
  <p id="aFc">“世尊，<a id="a-Fd"></a>云何如来、<a id="a-Fe"></a>应、<a id="a-Ff"></a>正等觉，<a id="a-Fg"></a>如实知彼诸有情类有贪心、<a id="a-Fh"></a>离贪心，<a id="a-Fi"></a>有瞋心、<a id="a-Fj"></a>离瞋心，<a id="a-Fk"></a>有痴心、<a id="a-Fl"></a>离痴心？<a id="a-Fm"></a>”</p>
  <p id="aFn">“善现，<a id="a-Fo"></a>一切如来、<a id="a-Fp"></a>应、<a id="a-Fq"></a>正等觉，<a id="a-Fr"></a>如实知彼诸有情类有贪瞋痴心如实性，<a id="a-Fs"></a>非有贪瞋痴心，<a id="a-Ft"></a>非离贪瞋痴心。<a id="a-Fu"></a>何以故？<a id="a-Fv"></a>如实性中，<a id="a-Fw"></a>心、<a id="a-Fx"></a>心所法尚不可得，<a id="a-Fy"></a>况有有贪瞋痴心、<a id="a-Fz"></a>离贪瞋痴心？<a id="a-G0"></a>善现，<a id="a-G1"></a>一切如来、<a id="a-G2"></a>应、<a id="a-G3"></a>正等觉，<a id="a-G4"></a>如实知彼诸有情类离贪瞋痴心如实性，<a id="a-G5"></a>非有贪瞋痴心，<a id="a-G6"></a>非离贪瞋痴心。<a id="a-G7"></a>何以故？<a id="a-G8"></a>如实性中，<a id="a-G9"></a>心、<a id="a-GA"></a>心所法尚不可得，<a id="a-GB"></a>况有有贪瞋痴心、<a id="a-GC"></a>离贪瞋痴心？<a id="a-GD"></a>善现，<a id="a-GE"></a>如是如来、<a id="a-GF"></a>应、<a id="a-GG"></a>正等觉依甚深般若波罗蜜多，<a id="a-GH"></a>如实知彼诸有情类有贪心、<a id="a-GI"></a>离贪心，<a id="a-GJ"></a>有瞋心、<a id="a-GK"></a>离瞋心，<a id="a-GL"></a>有痴心、<a id="a-GM"></a>离痴心。</p>
  <p id="aGN">“复次，<a id="a-GO"></a>善现，<a id="a-GP"></a>一切如来、<a id="a-GQ"></a>应、<a id="a-GR"></a>正等觉，<a id="a-GS"></a>如实知彼诸有情类有贪瞋痴心，<a id="a-GT"></a>非有贪瞋痴心，<a id="a-GU"></a>非离贪瞋痴心。<a id="a-GV"></a>何以故？<a id="a-GW"></a>如是二心不和合故。<a id="a-GX"></a>善现，<a id="a-GY"></a>一切如来、<a id="a-GZ"></a>应、<a id="a-Ga"></a>正等觉，<a id="a-Gb"></a>如实知彼诸有情类离贪瞋痴心，<a id="a-Gc"></a>非有贪瞋痴心，<a id="a-Gd"></a>非离贪瞋痴心。<a id="a-Ge"></a>何以故？<a id="a-Gf"></a>如是二心不和合故。<a id="a-Gg"></a>善现，<a id="a-Gh"></a>如是如来、<a id="a-Gi"></a>应、<a id="a-Gj"></a>正等觉依甚深般若波罗蜜多，<a id="a-Gk"></a>如实知彼诸有情类有贪心、<a id="a-Gl"></a>离贪心，<a id="a-Gm"></a>有瞋心、<a id="a-Gn"></a>离瞋心，<a id="a-Go"></a>有痴心、<a id="a-Gp"></a>离痴心。</p>
  <p id="aGq">“复次，<a id="a-Gr"></a>善现，<a id="a-Gs"></a>一切如来、<a id="a-Gt"></a>应、<a id="a-Gu"></a>正等觉依甚深般若波罗蜜多，<a id="a-Gv"></a>如实知彼诸有情类所有广心。<a id="a-Gw"></a>”</p>
  <p id="aGx">“世尊，<a id="a-Gy"></a>云何如来、<a id="a-Gz"></a>应、<a id="a-H0"></a>正等觉，<a id="a-H1"></a>如实知彼诸有情类所有广心？<a id="a-H2"></a>”</p>
  <p id="aH3">“善现，<a id="a-H4"></a>一切如来、<a id="a-H5"></a>应、<a id="a-H6"></a>正等觉，<a id="a-H7"></a>如实知彼诸有情类所有广心无广无狭、<a id="a-H8"></a>无增无减、<a id="a-H9"></a>无去无来，<a id="a-HA"></a>心性离故，<a id="a-HB"></a>非广非狭、<a id="a-HC"></a>非增非减、<a id="a-HD"></a>非去非来。<a id="a-HE"></a>何以故？<a id="a-HF"></a>心之自性无所有故，<a id="a-HG"></a>谁广、<a id="a-HH"></a>谁狭？<a id="a-HI"></a>谁增、<a id="a-HJ"></a>谁减？<a id="a-HK"></a>谁去、<a id="a-HL"></a>谁来？<a id="a-HM"></a>善现，<a id="a-HN"></a>如是如来、<a id="a-HO"></a>应、<a id="a-HP"></a>正等觉依甚深般若波罗蜜多，<a id="a-HQ"></a>如实知彼诸有情类所有广心。</p>
  <p id="aHR">“复次，<a id="a-HS"></a>善现，<a id="a-HT"></a>一切如来、<a id="a-HU"></a>应、<a id="a-HV"></a>正等觉依甚深般若波罗蜜多，<a id="a-HW"></a>如实知彼诸有情类所有大心。<a id="a-HX"></a>”</p>
  <p id="aHY">“世尊，<a id="a-HZ"></a>云何如来、<a id="a-Ha"></a>应、<a id="a-Hb"></a>正等觉，<a id="a-Hc"></a>如实知彼诸有情类所有大心？<a id="a-Hd"></a>”</p>
  <p id="aHe">“善现，<a id="a-Hf"></a>一切如来、<a id="a-Hg"></a>应、<a id="a-Hh"></a>正等觉，<a id="a-Hi"></a>如实知彼诸有情类所有大心无去无来、<a id="a-Hj"></a>无生无灭、<a id="a-Hk"></a>无住无异、<a id="a-Hl"></a>无大无小。<a id="a-Hm"></a>何以故？<a id="a-Hn"></a>心之自性无所有故，<a id="a-Ho"></a>非去非来、<a id="a-Hp"></a>非生非灭、<a id="a-Hq"></a>非住非异、<a id="a-Hr"></a>非大非小。<a id="a-Hs"></a>善现，<a id="a-Ht"></a>如是如来、<a id="a-Hu"></a>应、<a id="a-Hv"></a>正等觉依甚深般若波罗蜜多，<a id="a-Hw"></a>如实知彼诸有情类所有大心。</p>
  <p id="aHx">“复次，<a id="a-Hy"></a>善现，<a id="a-Hz"></a>一切如来、<a id="a-I0"></a>应、<a id="a-I1"></a>正等觉依甚深般若波罗蜜多，<a id="a-I2"></a>如实知彼诸有情类所有无量心。<a id="a-I3"></a>”</p>
  <p id="aI4">“世尊，<a id="a-I5"></a>云何如来、<a id="a-I6"></a>应、<a id="a-I7"></a>正等觉，<a id="a-I8"></a>如实知彼诸有情类所有无量心？<a id="a-I9"></a>”</p>
  <p id="aIA">“善现，<a id="a-IB"></a>一切如来、<a id="a-IC"></a>应、<a id="a-ID"></a>正等觉，<a id="a-IE"></a>如实知彼诸有情类所有无量心非住非不住、<a id="a-IF"></a>非去非不去。<a id="a-IG"></a>何以故？<a id="a-IH"></a>无量心性无漏无依，<a id="a-II"></a>如何可说有住不住、<a id="a-IJ"></a>有去不去？<a id="a-IK"></a>善现，<a id="a-IL"></a>如是如来、<a id="a-IM"></a>应、<a id="a-IN"></a>正等觉依甚深般若波罗蜜多，<a id="a-IO"></a>如实知彼诸有情类所有无量心。</p>
  <p id="aIP">“复次，<a id="a-IQ"></a>善现，<a id="a-IR"></a>一切如来、<a id="a-IS"></a>应、<a id="a-IT"></a>正等觉依甚深般若波罗蜜多，<a id="a-IU"></a>如实知彼诸有情类所有无见、<a id="a-IV"></a>无对心。<a id="a-IW"></a>”</p>
  <p id="aIX">“世尊，<a id="a-IY"></a>云何如来、<a id="a-IZ"></a>应、<a id="a-Ia"></a>正等觉，<a id="a-Ib"></a>如实知彼诸有情类所有无见、<a id="a-Ic"></a>无对心？<a id="a-Id"></a>”</p>
  <p id="aIe">“善现，<a id="a-If"></a>一切如来、<a id="a-Ig"></a>应、<a id="a-Ih"></a>正等觉，<a id="a-Ii"></a>如实知彼诸有情类所有无见、<a id="a-Ij"></a>无对心皆无心相。<a id="a-Ik"></a>何以故？<a id="a-Il"></a>以一切心自相空故。<a id="a-Im"></a>善现，<a id="a-In"></a>如是如来、<a id="a-Io"></a>应、<a id="a-Ip"></a>正等觉依甚深般若波罗蜜多，<a id="a-Iq"></a>如实知彼诸有情类所有无见、<a id="a-Ir"></a>无对心。</p>
  <p id="aIs">“复次，<a id="a-It"></a>善现，<a id="a-Iu"></a>一切如来、<a id="a-Iv"></a>应、<a id="a-Iw"></a>正等觉依甚深般若波罗蜜多，<a id="a-Ix"></a>如实知彼诸有情类所有无色不可见心。<a id="a-Iy"></a>”</p>
  <p id="aIz">“世尊，<a id="a-J0"></a>云何如来、<a id="a-J1"></a>应、<a id="a-J2"></a>正等觉，<a id="a-J3"></a>如实知彼诸有情类所有无色不可见心？<a id="a-J4"></a>”</p>
  <p id="aJ5">“善现，<a id="a-J6"></a>一切如来、<a id="a-J7"></a>应、<a id="a-J8"></a>正等觉，<a id="a-J9"></a>如实知彼诸有情类所有无色不可见心，<a id="a-JA"></a>诸佛五眼皆不能见。<a id="a-JB"></a>何以故？<a id="a-JC"></a>以一切心自性空故。<a id="a-JD"></a>善现，<a id="a-JE"></a>如是如来、<a id="a-JF"></a>应、<a id="a-JG"></a>正等觉依甚深般若波罗蜜多，<a id="a-JH"></a>如实知彼诸有情类所有无色不可见心。</p>
  <p id="aJI">“复次，<a id="a-JJ"></a>善现，<a id="a-JK"></a>一切如来、<a id="a-JL"></a>应、<a id="a-JM"></a>正等觉依甚深般若波罗蜜多，<a id="a-JN"></a>如实知他诸有情类心、<a id="a-JO"></a>心所法若出若没若屈若伸。<a id="a-JP"></a>”</p>
  <p id="aJQ">“世尊，<a id="a-JR"></a>云何如来、<a id="a-JS"></a>应、<a id="a-JT"></a>正等觉，<a id="a-JU"></a>如实知他诸有情类心、<a id="a-JV"></a>心所法若出若没若屈若伸？<a id="a-JW"></a>”</p>
  <p id="aJX">“善现，<a id="a-JY"></a>一切如来、<a id="a-JZ"></a>应、<a id="a-Ja"></a>正等觉，<a id="a-Jb"></a>如实知他诸有情类出没屈伸心、<a id="a-Jc"></a>心所法皆依色、<a id="a-Jd"></a>受、<a id="a-Je"></a>想、<a id="a-Jf"></a>行、<a id="a-Jg"></a>识生。<a id="a-Jh"></a>善现，<a id="a-Ji"></a>如是如来、<a id="a-Jj"></a>应、<a id="a-Jk"></a>正等觉依甚深般若波罗蜜多，<a id="a-Jl"></a>如实知他诸有情类心、<a id="a-Jm"></a>心所法若出若没若屈若伸，<a id="a-Jn"></a>谓诸如来、<a id="a-Jo"></a>应、<a id="a-Jp"></a>正等觉，<a id="a-Jq"></a>如实知他诸有情类出没屈伸心、<a id="a-Jr"></a>心所法，<a id="a-Js"></a>或依色，<a id="a-Jt"></a>或依受、<a id="a-Ju"></a>想、<a id="a-Jv"></a>行、<a id="a-Jw"></a>识，<a id="a-Jx"></a>执我及世间常：<a id="a-Jy"></a>‘此是谛实，<a id="a-Jz"></a>余皆痴妄’；<a id="a-K0"></a>或依色，<a id="a-K1"></a>或依受、<a id="a-K2"></a>想、<a id="a-K3"></a>行、<a id="a-K4"></a>识，<a id="a-K5"></a>执我及世间无常：<a id="a-K6"></a>‘此是谛实，<a id="a-K7"></a>余皆痴妄’；<a id="a-K8"></a>或依色，<a id="a-K9"></a>或依受、<a id="a-KA"></a>想、<a id="a-KB"></a>行、<a id="a-KC"></a>识，<a id="a-KD"></a>执我及世间亦常亦无常：<a id="a-KE"></a>‘此是谛实，<a id="a-KF"></a>余皆痴妄’；<a id="a-KG"></a>或依色，<a id="a-KH"></a>或依受、<a id="a-KI"></a>想、<a id="a-KJ"></a>行、<a id="a-KK"></a>识，<a id="a-KL"></a>执我及世间非常非无常：<a id="a-KM"></a>‘此是谛实，<a id="a-KN"></a>余皆痴妄’；<a id="a-KO"></a>或依色，<a id="a-KP"></a>或依受、<a id="a-KQ"></a>想、<a id="a-KR"></a>行、<a id="a-KS"></a>识，<a id="a-KT"></a>执我及世间有边：<a id="a-KU"></a>‘此是谛实，<a id="a-KV"></a>余皆痴妄’；<a id="a-KW"></a>或依色，<a id="a-KX"></a>或依受、<a id="a-KY"></a>想、<a id="a-KZ"></a>行、<a id="a-Ka"></a>识，<a id="a-Kb"></a>执我及世间无边：<a id="a-Kc"></a>‘此是谛实，<a id="a-Kd"></a>余皆痴妄’；<a id="a-Ke"></a>或依色，<a id="a-Kf"></a>或依受、<a id="a-Kg"></a>想、<a id="a-Kh"></a>行、<a id="a-Ki"></a>识，<a id="a-Kj"></a>执我及世间亦有边亦无边：<a id="a-Kk"></a>‘此是谛实，<a id="a-Kl"></a>余皆痴妄’；<a id="a-Km"></a>或依色，<a id="a-Kn"></a>或依受、<a id="a-Ko"></a>想、<a id="a-Kp"></a>行、<a id="a-Kq"></a>识，<a id="a-Kr"></a>执我及世间非有边非无边：<a id="a-Ks"></a>‘此是谛实，<a id="a-Kt"></a>余皆痴妄’；<a id="a-Ku"></a>或依色，<a id="a-Kv"></a>或依受、<a id="a-Kw"></a>想、<a id="a-Kx"></a>行、<a id="a-Ky"></a>识，<a id="a-Kz"></a>执命者即身：<a id="a-L0"></a>‘此是谛实，<a id="a-L1"></a>余皆痴妄’；<a id="a-L2"></a>或依色，<a id="a-L3"></a>或依受、<a id="a-L4"></a>想、<a id="a-L5"></a>行、<a id="a-L6"></a>识，<a id="a-L7"></a>执命者异身：<a id="a-L8"></a>‘此是谛实，<a id="a-L9"></a>余皆痴妄’；<a id="a-LA"></a>或依色，<a id="a-LB"></a>或依受、<a id="a-LC"></a>想、<a id="a-LD"></a>行、<a id="a-LE"></a>识，<a id="a-LF"></a>执如来死后有：<a id="a-LG"></a>‘此是谛实，<a id="a-LH"></a>余皆痴妄’；<a id="a-LI"></a>或依色，<a id="a-LJ"></a>或依受、<a id="a-LK"></a>想、<a id="a-LL"></a>行、<a id="a-LM"></a>识，<a id="a-LN"></a>执如来死后非有：<a id="a-LO"></a>‘此是谛实，<a id="a-LP"></a>余皆痴妄’；<a id="a-LQ"></a>或依色，<a id="a-LR"></a>或依受、<a id="a-LS"></a>想、<a id="a-LT"></a>行、<a id="a-LU"></a>识，<a id="a-LV"></a>执如来死后亦有亦非有：<a id="a-LW"></a>‘此是谛实，<a id="a-LX"></a>余皆痴妄’；<a id="a-LY"></a>或依色，<a id="a-LZ"></a>或依受、<a id="a-La"></a>想、<a id="a-Lb"></a>行、<a id="a-Lc"></a>识，<a id="a-Ld"></a>执如来死后非有非非有：<a id="a-Le"></a>‘此是谛实，<a id="a-Lf"></a>余皆痴妄’。</p>
  <p id="aLg">“善现，<a id="a-Lh"></a>如是如来、<a id="a-Li"></a>应、<a id="a-Lj"></a>正等觉依甚深般若波罗蜜多，<a id="a-Lk"></a>如实知他诸有情类心、<a id="a-Ll"></a>心所法若出若没、<a id="a-Lm"></a>若屈若伸。<a id="a-Ln"></a>”</p>
 </body>
</html>