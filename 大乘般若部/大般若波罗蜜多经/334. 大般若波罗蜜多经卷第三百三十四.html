<!doctype html>
<html id="z3IBSxC5N" data-ver="1455">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百三十四</h1>
  <h2 id="a2">初分善学品第五十三之四</h2>
  <p id="a3">尔时，<a id="a-4"></a>具寿善现复白佛言：<a id="a-5"></a>“世尊，<a id="a-6"></a>诸菩萨摩诃萨若如是行，<a id="a-7"></a>则不行色，<a id="a-8"></a>亦不行受、<a id="a-9"></a>想、<a id="a-A"></a>行、<a id="a-B"></a>识。</p>
  <p id="aC">“世尊，<a id="a-D"></a>诸菩萨摩诃萨若如是行，<a id="a-E"></a>则不行眼处，<a id="a-F"></a>亦不行耳、<a id="a-G"></a>鼻、<a id="a-H"></a>舌、<a id="a-I"></a>身、<a id="a-J"></a>意处。</p>
  <p id="aK">“世尊，<a id="a-L"></a>诸菩萨摩诃萨若如是行，<a id="a-M"></a>则不行色处，<a id="a-N"></a>亦不行声、<a id="a-O"></a>香、<a id="a-P"></a>味、<a id="a-Q"></a>触、<a id="a-R"></a>法处。</p>
  <p id="aS">“世尊，<a id="a-T"></a>诸菩萨摩诃萨若如是行，<a id="a-U"></a>则不行眼界，<a id="a-V"></a>亦不行耳、<a id="a-W"></a>鼻、<a id="a-X"></a>舌、<a id="a-Y"></a>身、<a id="a-Z"></a>意界。</p>
  <p id="aa">“世尊，<a id="a-b"></a>诸菩萨摩诃萨若如是行，<a id="a-c"></a>则不行色界，<a id="a-d"></a>亦不行声、<a id="a-e"></a>香、<a id="a-f"></a>味、<a id="a-g"></a>触、<a id="a-h"></a>法界。</p>
  <p id="ai">“世尊，<a id="a-j"></a>诸菩萨摩诃萨若如是行，<a id="a-k"></a>则不行眼识界，<a id="a-l"></a>亦不行耳、<a id="a-m"></a>鼻、<a id="a-n"></a>舌、<a id="a-o"></a>身、<a id="a-p"></a>意识界。</p>
  <p id="aq">“世尊，<a id="a-r"></a>诸菩萨摩诃萨若如是行，<a id="a-s"></a>则不行眼触，<a id="a-t"></a>亦不行耳、<a id="a-u"></a>鼻、<a id="a-v"></a>舌、<a id="a-w"></a>身、<a id="a-x"></a>意触。</p>
  <p id="ay">“世尊，<a id="a-z"></a>诸菩萨摩诃萨若如是行，<a id="a-10"></a>则不行眼触为缘所生诸受，<a id="a-11"></a>亦不行耳、<a id="a-12"></a>鼻、<a id="a-13"></a>舌、<a id="a-14"></a>身、<a id="a-15"></a>意触为缘所生诸受。</p>
  <p id="a16">“世尊，<a id="a-17"></a>诸菩萨摩诃萨若如是行，<a id="a-18"></a>则不行地界，<a id="a-19"></a>亦不行水、<a id="a-1A"></a>火、<a id="a-1B"></a>风、<a id="a-1C"></a>空、<a id="a-1D"></a>识界。</p>
  <p id="a1E">“世尊，<a id="a-1F"></a>诸菩萨摩诃萨若如是行，<a id="a-1G"></a>则不行无明，<a id="a-1H"></a>亦不行行、<a id="a-1I"></a>识、<a id="a-1J"></a>名色、<a id="a-1K"></a>六处、<a id="a-1L"></a>触、<a id="a-1M"></a>受、<a id="a-1N"></a>爱、<a id="a-1O"></a>取、<a id="a-1P"></a>有、<a id="a-1Q"></a>生、<a id="a-1R"></a>老死。</p>
  <p id="a1S">“世尊，<a id="a-1T"></a>诸菩萨摩诃萨若如是行，<a id="a-1U"></a>则不行布施波罗蜜多，<a id="a-1V"></a>亦不行净戒、<a id="a-1W"></a>安忍、<a id="a-1X"></a>精进、<a id="a-1Y"></a>静虑、<a id="a-1Z"></a>般若波罗蜜多。</p>
  <p id="a1a">“世尊，<a id="a-1b"></a>诸菩萨摩诃萨若如是行，<a id="a-1c"></a>则不行内空，<a id="a-1d"></a>亦不行外空、<a id="a-1e"></a>内外空、<a id="a-1f"></a>空空、<a id="a-1g"></a>大空、<a id="a-1h"></a>胜义空、<a id="a-1i"></a>有为空、<a id="a-1j"></a>无为空、<a id="a-1k"></a>毕竟空、<a id="a-1l"></a>无际空、<a id="a-1m"></a>散空、<a id="a-1n"></a>无变异空、<a id="a-1o"></a>本性空、<a id="a-1p"></a>自相空、<a id="a-1q"></a>共相空、<a id="a-1r"></a>一切法空、<a id="a-1s"></a>不可得空、<a id="a-1t"></a>无性空、<a id="a-1u"></a>自性空、<a id="a-1v"></a>无性自性空。</p>
  <p id="a1w">“世尊，<a id="a-1x"></a>诸菩萨摩诃萨若如是行，<a id="a-1y"></a>则不行真如，<a id="a-1z"></a>亦不行法界、<a id="a-20"></a>法性、<a id="a-21"></a>不虚妄性、<a id="a-22"></a>不变异性、<a id="a-23"></a>平等性、<a id="a-24"></a>离生性、<a id="a-25"></a>法定、<a id="a-26"></a>法住、<a id="a-27"></a>实际、<a id="a-28"></a>虚空界、<a id="a-29"></a>不思议界。</p>
  <p id="a2A">“世尊，<a id="a-2B"></a>诸菩萨摩诃萨若如是行，<a id="a-2C"></a>则不行四念住，<a id="a-2D"></a>亦不行四正断、<a id="a-2E"></a>四神足、<a id="a-2F"></a>五根、<a id="a-2G"></a>五力、<a id="a-2H"></a>七等觉支、<a id="a-2I"></a>八圣道支。</p>
  <p id="a2J">“世尊，<a id="a-2K"></a>诸菩萨摩诃萨若如是行，<a id="a-2L"></a>则不行苦圣谛，<a id="a-2M"></a>亦不行集、<a id="a-2N"></a>灭、<a id="a-2O"></a>道圣谛。</p>
  <p id="a2P">“世尊，<a id="a-2Q"></a>诸菩萨摩诃萨若如是行，<a id="a-2R"></a>则不行四静虑，<a id="a-2S"></a>亦不行四无量、<a id="a-2T"></a>四无色定。</p>
  <p id="a2U">“世尊，<a id="a-2V"></a>诸菩萨摩诃萨若如是行，<a id="a-2W"></a>则不行八解脱，<a id="a-2X"></a>亦不行八胜处、<a id="a-2Y"></a>九次第定、<a id="a-2Z"></a>十遍处。</p>
  <p id="a2a">“世尊，<a id="a-2b"></a>诸菩萨摩诃萨若如是行，<a id="a-2c"></a>则不行空解脱门，<a id="a-2d"></a>亦不行无相、<a id="a-2e"></a>无愿解脱门。</p>
  <p id="a2f">“世尊，<a id="a-2g"></a>诸菩萨摩诃萨若如是行，<a id="a-2h"></a>则不行五眼，<a id="a-2i"></a>亦不行六神通。</p>
  <p id="a2j">“世尊，<a id="a-2k"></a>诸菩萨摩诃萨若如是行，<a id="a-2l"></a>则不行三摩地门，<a id="a-2m"></a>亦不行陀罗尼门。</p>
  <p id="a2n">“世尊，<a id="a-2o"></a>诸菩萨摩诃萨若如是行，<a id="a-2p"></a>则不行佛十力，<a id="a-2q"></a>亦不行四无所畏、<a id="a-2r"></a>四无礙解、<a id="a-2s"></a>大慈、<a id="a-2t"></a>大悲、<a id="a-2u"></a>大喜、<a id="a-2v"></a>大舍、<a id="a-2w"></a>十八佛不共法。</p>
  <p id="a2x">“世尊，<a id="a-2y"></a>诸菩萨摩诃萨若如是行，<a id="a-2z"></a>则不行无忘失法，<a id="a-30"></a>亦不行恒住舍性。</p>
  <p id="a31">“世尊，<a id="a-32"></a>诸菩萨摩诃萨若如是行，<a id="a-33"></a>则不行预流果，<a id="a-34"></a>亦不行一来、<a id="a-35"></a>不还、<a id="a-36"></a>阿罗汉果。</p>
  <p id="a37">“世尊，<a id="a-38"></a>诸菩萨摩诃萨若如是行，<a id="a-39"></a>则不行独觉菩提。</p>
  <p id="a3A">“世尊，<a id="a-3B"></a>诸菩萨摩诃萨若如是行，<a id="a-3C"></a>则不行一切智，<a id="a-3D"></a>亦不行道相智、<a id="a-3E"></a>一切相智。</p>
  <p id="a3F">“何以故？<a id="a-3G"></a>世尊，<a id="a-3H"></a>如是诸法能行、<a id="a-3I"></a>所行、<a id="a-3J"></a>行时、<a id="a-3K"></a>行处及由此而行皆不可得故。</p>
  <p id="a3L">“世尊，<a id="a-3M"></a>若菩萨摩诃萨能如是行，<a id="a-3N"></a>不为一切世间天、<a id="a-3O"></a>人、<a id="a-3P"></a>阿素洛等之所降伏，<a id="a-3Q"></a>能伏一切世间天、<a id="a-3R"></a>人、<a id="a-3S"></a>阿素洛等。</p>
  <p id="a3T">“世尊，<a id="a-3U"></a>若菩萨摩诃萨能如是行，<a id="a-3V"></a>不为一切声闻、<a id="a-3W"></a>独觉之所降伏，<a id="a-3X"></a>能伏一切声闻、<a id="a-3Y"></a>独觉。<a id="a-3Z"></a>何以故？<a id="a-3a"></a>世尊，<a id="a-3b"></a>是菩萨摩诃萨已得安住无能伏处，<a id="a-3c"></a>谓菩萨离生位。<a id="a-3d"></a>世尊，<a id="a-3e"></a>是菩萨摩诃萨恒住一切智智作意不可屈伏。</p>
  <p id="a3f">“世尊，<a id="a-3g"></a>是菩萨摩诃萨如是行时，<a id="a-3h"></a>则为邻近一切智智，<a id="a-3i"></a>疾证无上正等菩提。<a id="a-3j"></a>”</p>
  <p id="a3k">佛言：<a id="a-3l"></a>“善现，<a id="a-3m"></a>如是，<a id="a-3n"></a>如是，<a id="a-3o"></a>如汝所说。</p>
  <p id="a3p">“复次，<a id="a-3q"></a>善现，<a id="a-3r"></a>于意云何？<a id="a-3s"></a>假使于此南赡部洲诸有情类皆得人身，<a id="a-3t"></a>得人身已皆证无上正等菩提；<a id="a-3u"></a>有善男子、<a id="a-3v"></a>善女人等，<a id="a-3w"></a>尽其形寿以诸世间上妙供具，<a id="a-3x"></a>供养恭敬、<a id="a-3y"></a>尊重赞叹此诸如来、<a id="a-3z"></a>应、<a id="a-40"></a>正等觉，<a id="a-41"></a>复持如是供养善根，<a id="a-42"></a>与诸有情平等共有回向无上正等菩提。<a id="a-43"></a>是善男子、<a id="a-44"></a>善女人等，<a id="a-45"></a>由此因缘得福多不？<a id="a-46"></a>”</p>
  <p id="a47">善现答言：<a id="a-48"></a>“甚多，<a id="a-49"></a>世尊！<a id="a-4A"></a>甚多，<a id="a-4B"></a>善逝！<a id="a-4C"></a>”</p>
  <p id="a4D">佛言：<a id="a-4E"></a>“善现，<a id="a-4F"></a>若善男子、<a id="a-4G"></a>善女人等，<a id="a-4H"></a>于大众中宣说如是甚深般若波罗蜜多，<a id="a-4I"></a>施设建立、<a id="a-4J"></a>分别开示、<a id="a-4K"></a>令其易了，<a id="a-4L"></a>及住如是甚深般若波罗蜜多相应作意；<a id="a-4M"></a>此善男子、<a id="a-4N"></a>善女人等，<a id="a-4O"></a>由是因缘所获功德，<a id="a-4P"></a>甚多于彼无量无边不可称计。</p>
  <p id="a4Q">“复次，<a id="a-4R"></a>善现，<a id="a-4S"></a>于意云何？<a id="a-4T"></a>假使于此南赡部洲、<a id="a-4U"></a>东胜身洲诸有情类皆得人身，<a id="a-4V"></a>得人身已皆证无上正等菩提；<a id="a-4W"></a>有善男子、<a id="a-4X"></a>善女人等，<a id="a-4Y"></a>尽其形寿以诸世间上妙供具，<a id="a-4Z"></a>供养恭敬、<a id="a-4a"></a>尊重赞叹此诸如来、<a id="a-4b"></a>应、<a id="a-4c"></a>正等觉，<a id="a-4d"></a>复持如是供养善根，<a id="a-4e"></a>与诸有情平等共有回向无上正等菩提。<a id="a-4f"></a>是善男子、<a id="a-4g"></a>善女人等，<a id="a-4h"></a>由此因缘得福多不？<a id="a-4i"></a>”</p>
  <p id="a4j">善现答言：<a id="a-4k"></a>“甚多，<a id="a-4l"></a>世尊！<a id="a-4m"></a>甚多，<a id="a-4n"></a>善逝！<a id="a-4o"></a>”</p>
  <p id="a4p">佛言：<a id="a-4q"></a>“善现，<a id="a-4r"></a>若善男子、<a id="a-4s"></a>善女人等，<a id="a-4t"></a>于大众中宣说如是甚深般若波罗蜜多，<a id="a-4u"></a>施设建立、<a id="a-4v"></a>分别开示、<a id="a-4w"></a>令其易了，<a id="a-4x"></a>及住如是甚深般若波罗蜜多相应作意；<a id="a-4y"></a>此善男子、<a id="a-4z"></a>善女人等，<a id="a-50"></a>由是因缘所获功德，<a id="a-51"></a>甚多于彼无量无边不可称计。</p>
  <p id="a52">“复次，<a id="a-53"></a>善现，<a id="a-54"></a>于意云何？<a id="a-55"></a>假使于此南赡部洲、<a id="a-56"></a>东胜身洲、<a id="a-57"></a>西牛货洲诸有情类皆得人身，<a id="a-58"></a>得人身已皆证无上正等菩提；<a id="a-59"></a>有善男子、<a id="a-5A"></a>善女人等，<a id="a-5B"></a>尽其形寿以诸世间上妙供具，<a id="a-5C"></a>供养恭敬、<a id="a-5D"></a>尊重赞叹此诸如来、<a id="a-5E"></a>应、<a id="a-5F"></a>正等觉，<a id="a-5G"></a>复持如是供养善根，<a id="a-5H"></a>与诸有情平等共有回向无上正等菩提。<a id="a-5I"></a>是善男子、<a id="a-5J"></a>善女人等，<a id="a-5K"></a>由此因缘得福多不？<a id="a-5L"></a>”</p>
  <p id="a5M">善现答言：<a id="a-5N"></a>“甚多，<a id="a-5O"></a>世尊！<a id="a-5P"></a>甚多，<a id="a-5Q"></a>善逝！<a id="a-5R"></a>”</p>
  <p id="a5S">佛言：<a id="a-5T"></a>“善现，<a id="a-5U"></a>若善男子、<a id="a-5V"></a>善女人等，<a id="a-5W"></a>于大众中宣说如是甚深般若波罗蜜多，<a id="a-5X"></a>施设建立、<a id="a-5Y"></a>分别开示、<a id="a-5Z"></a>令其易了，<a id="a-5a"></a>及住如是甚深般若波罗蜜多相应作意；<a id="a-5b"></a>此善男子、<a id="a-5c"></a>善女人等，<a id="a-5d"></a>由是因缘所获功德，<a id="a-5e"></a>甚多于彼无量无边不可称计。</p>
  <p id="a5f">“复次，<a id="a-5g"></a>善现，<a id="a-5h"></a>于意云何？<a id="a-5i"></a>假使于此四大洲界诸有情类皆得人身，<a id="a-5j"></a>得人身已皆证无上正等菩提；<a id="a-5k"></a>有善男子、<a id="a-5l"></a>善女人等，<a id="a-5m"></a>尽其形寿以诸世间上妙供具，<a id="a-5n"></a>供养恭敬、<a id="a-5o"></a>尊重赞叹此诸如来、<a id="a-5p"></a>应、<a id="a-5q"></a>正等觉，<a id="a-5r"></a>复持如是供养善根，<a id="a-5s"></a>与诸有情平等共有回向无上正等菩提。<a id="a-5t"></a>是善男子、<a id="a-5u"></a>善女人等，<a id="a-5v"></a>由此因缘得福多不？<a id="a-5w"></a>”</p>
  <p id="a5x">善现答言：<a id="a-5y"></a>“甚多，<a id="a-5z"></a>世尊！<a id="a-60"></a>甚多，<a id="a-61"></a>善逝！<a id="a-62"></a>”</p>
  <p id="a63">佛言：<a id="a-64"></a>“善现，<a id="a-65"></a>若善男子、<a id="a-66"></a>善女人等，<a id="a-67"></a>于大众中宣说如是甚深般若波罗蜜多，<a id="a-68"></a>施设建立、<a id="a-69"></a>分别开示、<a id="a-6A"></a>令其易了，<a id="a-6B"></a>及住如是甚深般若波罗蜜多相应作意；<a id="a-6C"></a>此善男子、<a id="a-6D"></a>善女人等，<a id="a-6E"></a>由是因缘所获功德，<a id="a-6F"></a>甚多于彼无量无边不可称计。</p>
  <p id="a6G">“复次，<a id="a-6H"></a>善现，<a id="a-6I"></a>于意云何？<a id="a-6J"></a>假使于此小千世界诸有情类皆得人身，<a id="a-6K"></a>得人身已皆证无上正等菩提；<a id="a-6L"></a>有善男子、<a id="a-6M"></a>善女人等，<a id="a-6N"></a>尽其形寿以诸世间上妙供具，<a id="a-6O"></a>供养恭敬、<a id="a-6P"></a>尊重赞叹此诸如来、<a id="a-6Q"></a>应、<a id="a-6R"></a>正等觉，<a id="a-6S"></a>复持如是供养善根，<a id="a-6T"></a>与诸有情平等共有回向无上正等菩提。<a id="a-6U"></a>是善男子、<a id="a-6V"></a>善女人等，<a id="a-6W"></a>由此因缘得福多不？<a id="a-6X"></a>”</p>
  <p id="a6Y">善现答言：<a id="a-6Z"></a>“甚多，<a id="a-6a"></a>世尊！<a id="a-6b"></a>甚多，<a id="a-6c"></a>善逝！<a id="a-6d"></a>”</p>
  <p id="a6e">佛言：<a id="a-6f"></a>“善现，<a id="a-6g"></a>若善男子、<a id="a-6h"></a>善女人等，<a id="a-6i"></a>于大众中宣说如是甚深般若波罗蜜多，<a id="a-6j"></a>施设建立、<a id="a-6k"></a>分别开示、<a id="a-6l"></a>令其易了，<a id="a-6m"></a>及住如是甚深般若波罗蜜多相应作意；<a id="a-6n"></a>此善男子、<a id="a-6o"></a>善女人等，<a id="a-6p"></a>由是因缘所获功德，<a id="a-6q"></a>甚多于彼无量无边不可称计。</p>
  <p id="a6r">“复次，<a id="a-6s"></a>善现，<a id="a-6t"></a>于意云何？<a id="a-6u"></a>假使于此中千世界诸有情类皆得人身，<a id="a-6v"></a>得人身已皆证无上正等菩提；<a id="a-6w"></a>有善男子、<a id="a-6x"></a>善女人等，<a id="a-6y"></a>尽其形寿以诸世间上妙供具，<a id="a-6z"></a>供养恭敬、<a id="a-70"></a>尊重赞叹此诸如来、<a id="a-71"></a>应、<a id="a-72"></a>正等觉，<a id="a-73"></a>复持如是供养善根，<a id="a-74"></a>与诸有情平等共有回向无上正等菩提。<a id="a-75"></a>是善男子、<a id="a-76"></a>善女人等，<a id="a-77"></a>由此因缘得福多不？<a id="a-78"></a>”</p>
  <p id="a79">善现答言：<a id="a-7A"></a>“甚多，<a id="a-7B"></a>世尊！<a id="a-7C"></a>甚多，<a id="a-7D"></a>善逝！<a id="a-7E"></a>”</p>
  <p id="a7F">佛言：<a id="a-7G"></a>“善现，<a id="a-7H"></a>若善男子、<a id="a-7I"></a>善女人等，<a id="a-7J"></a>于大众中宣说如是甚深般若波罗蜜多，<a id="a-7K"></a>施设建立、<a id="a-7L"></a>分别开示、<a id="a-7M"></a>令其易了，<a id="a-7N"></a>及住如是甚深般若波罗蜜多相应作意；<a id="a-7O"></a>此善男子、<a id="a-7P"></a>善女人等，<a id="a-7Q"></a>由是因缘所获功德，<a id="a-7R"></a>甚多于彼无量无边不可称计。</p>
  <p id="a7S">“复次，<a id="a-7T"></a>善现，<a id="a-7U"></a>于意云何？<a id="a-7V"></a>假使三千大千世界诸有情类皆得人身，<a id="a-7W"></a>得人身已皆证无上正等菩提；<a id="a-7X"></a>有善男子、<a id="a-7Y"></a>善女人等，<a id="a-7Z"></a>尽其形寿以诸世间上妙供具，<a id="a-7a"></a>供养恭敬、<a id="a-7b"></a>尊重赞叹此诸如来、<a id="a-7c"></a>应、<a id="a-7d"></a>正等觉，<a id="a-7e"></a>复持如是供养善根，<a id="a-7f"></a>与诸有情平等共有回向无上正等菩提。<a id="a-7g"></a>是善男子、<a id="a-7h"></a>善女人等，<a id="a-7i"></a>由此因缘得福多不？<a id="a-7j"></a>”</p>
  <p id="a7k">善现答言：<a id="a-7l"></a>“甚多，<a id="a-7m"></a>世尊！<a id="a-7n"></a>甚多，<a id="a-7o"></a>善逝！<a id="a-7p"></a>”</p>
  <p id="a7q">佛言：<a id="a-7r"></a>“善现，<a id="a-7s"></a>若善男子、<a id="a-7t"></a>善女人等，<a id="a-7u"></a>于大众中宣说如是甚深般若波罗蜜多，<a id="a-7v"></a>施设建立、<a id="a-7w"></a>分别开示、<a id="a-7x"></a>令其易了，<a id="a-7y"></a>及住如是甚深般若波罗蜜多相应作意；<a id="a-7z"></a>此善男子、<a id="a-80"></a>善女人等，<a id="a-81"></a>由是因缘所获功德，<a id="a-82"></a>甚多于彼无量无边不可称计。</p>
  <p id="a83">“复次，<a id="a-84"></a>善现，<a id="a-85"></a>于意云何？<a id="a-86"></a>假使于此南赡部洲诸有情类，<a id="a-87"></a>非前非后皆得人身；<a id="a-88"></a>有善男子、<a id="a-89"></a>善女人等，<a id="a-8A"></a>方便教导皆令安住十善业道，<a id="a-8B"></a>复持如是教导善根，<a id="a-8C"></a>与诸有情平等共有回向无上正等菩提。<a id="a-8D"></a>是善男子、<a id="a-8E"></a>善女人等，<a id="a-8F"></a>由此因缘得福多不？<a id="a-8G"></a>”</p>
  <p id="a8H">善现答言：<a id="a-8I"></a>“甚多，<a id="a-8J"></a>世尊！<a id="a-8K"></a>甚多，<a id="a-8L"></a>善逝！<a id="a-8M"></a>”</p>
  <p id="a8N">佛言：<a id="a-8O"></a>“善现，<a id="a-8P"></a>若善男子、<a id="a-8Q"></a>善女人等，<a id="a-8R"></a>于大众中宣说如是甚深般若波罗蜜多，<a id="a-8S"></a>施设建立、<a id="a-8T"></a>分别开示、<a id="a-8U"></a>令其易了，<a id="a-8V"></a>及正安住一切智智相应作意；<a id="a-8W"></a>此善男子、<a id="a-8X"></a>善女人等，<a id="a-8Y"></a>由是因缘所获功德，<a id="a-8Z"></a>甚多于彼无量无边不可称计。</p>
  <p id="a8a">“复次，<a id="a-8b"></a>善现，<a id="a-8c"></a>于意云何？<a id="a-8d"></a>假使于此南赡部洲、<a id="a-8e"></a>东胜身洲诸有情类，<a id="a-8f"></a>非前非后皆得人身；<a id="a-8g"></a>有善男子、<a id="a-8h"></a>善女人等，<a id="a-8i"></a>方便教导皆令安住十善业道，<a id="a-8j"></a>复持如是教导善根，<a id="a-8k"></a>与诸有情平等共有回向无上正等菩提。<a id="a-8l"></a>是善男子、<a id="a-8m"></a>善女人等，<a id="a-8n"></a>由此因缘得福多不？<a id="a-8o"></a>”</p>
  <p id="a8p">善现答言：<a id="a-8q"></a>“甚多，<a id="a-8r"></a>世尊！<a id="a-8s"></a>甚多，<a id="a-8t"></a>善逝！<a id="a-8u"></a>”</p>
  <p id="a8v">佛言：<a id="a-8w"></a>“善现，<a id="a-8x"></a>若善男子、<a id="a-8y"></a>善女人等，<a id="a-8z"></a>于大众中宣说如是甚深般若波罗蜜多，<a id="a-90"></a>施设建立、<a id="a-91"></a>分别开示、<a id="a-92"></a>令其易了，<a id="a-93"></a>及正安住一切智智相应作意；<a id="a-94"></a>此善男子、<a id="a-95"></a>善女人等，<a id="a-96"></a>由是因缘所获功德，<a id="a-97"></a>甚多于彼无量无边不可称计。</p>
  <p id="a98">“复次，<a id="a-99"></a>善现，<a id="a-9A"></a>于意云何？<a id="a-9B"></a>假使于此南赡部洲、<a id="a-9C"></a>东胜身洲、<a id="a-9D"></a>西牛货洲诸有情类，<a id="a-9E"></a>非前非后皆得人身；<a id="a-9F"></a>有善男子、<a id="a-9G"></a>善女人等，<a id="a-9H"></a>方便教导皆令安住十善业道，<a id="a-9I"></a>复持如是教导善根，<a id="a-9J"></a>与诸有情平等共有回向无上正等菩提。<a id="a-9K"></a>是善男子、<a id="a-9L"></a>善女人等，<a id="a-9M"></a>由此因缘得福多不？<a id="a-9N"></a>”</p>
  <p id="a9O">善现答言：<a id="a-9P"></a>“甚多，<a id="a-9Q"></a>世尊！<a id="a-9R"></a>甚多，<a id="a-9S"></a>善逝！<a id="a-9T"></a>”</p>
  <p id="a9U">佛言：<a id="a-9V"></a>“善现，<a id="a-9W"></a>若善男子、<a id="a-9X"></a>善女人等，<a id="a-9Y"></a>于大众中宣说如是甚深般若波罗蜜多，<a id="a-9Z"></a>施设建立、<a id="a-9a"></a>分别开示、<a id="a-9b"></a>令其易了，<a id="a-9c"></a>及正安住一切智智相应作意；<a id="a-9d"></a>此善男子、<a id="a-9e"></a>善女人等，<a id="a-9f"></a>由是因缘所获功德，<a id="a-9g"></a>甚多于彼无量无边不可称计。</p>
  <p id="a9h">“复次，<a id="a-9i"></a>善现，<a id="a-9j"></a>于意云何？<a id="a-9k"></a>假使于此四大洲界诸有情类，<a id="a-9l"></a>非前非后皆得人身；<a id="a-9m"></a>有善男子、<a id="a-9n"></a>善女人等，<a id="a-9o"></a>方便教导皆令安住十善业道，<a id="a-9p"></a>复持如是教导善根，<a id="a-9q"></a>与诸有情平等共有回向无上正等菩提。<a id="a-9r"></a>是善男子、<a id="a-9s"></a>善女人等，<a id="a-9t"></a>由此因缘得福多不？<a id="a-9u"></a>”</p>
  <p id="a9v">善现答言：<a id="a-9w"></a>“甚多，<a id="a-9x"></a>世尊！<a id="a-9y"></a>甚多，<a id="a-9z"></a>善逝！<a id="a-A0"></a>”</p>
  <p id="aA1">佛言：<a id="a-A2"></a>“善现，<a id="a-A3"></a>若善男子、<a id="a-A4"></a>善女人等，<a id="a-A5"></a>于大众中宣说如是甚深般若波罗蜜多，<a id="a-A6"></a>施设建立、<a id="a-A7"></a>分别开示、<a id="a-A8"></a>令其易了，<a id="a-A9"></a>及正安住一切智智相应作意；<a id="a-AA"></a>此善男子、<a id="a-AB"></a>善女人等，<a id="a-AC"></a>由是因缘所获功德，<a id="a-AD"></a>甚多于彼无量无边不可称计。</p>
  <p id="aAE">“复次，<a id="a-AF"></a>善现，<a id="a-AG"></a>于意云何？<a id="a-AH"></a>假使于此小千世界诸有情类，<a id="a-AI"></a>非前非后皆得人身；<a id="a-AJ"></a>有善男子、<a id="a-AK"></a>善女人等，<a id="a-AL"></a>方便教导皆令安住十善业道，<a id="a-AM"></a>复持如是教导善根，<a id="a-AN"></a>与诸有情平等共有回向无上正等菩提。<a id="a-AO"></a>是善男子、<a id="a-AP"></a>善女人等，<a id="a-AQ"></a>由此因缘得福多不？<a id="a-AR"></a>”</p>
  <p id="aAS">善现答言：<a id="a-AT"></a>“甚多，<a id="a-AU"></a>世尊！<a id="a-AV"></a>甚多，<a id="a-AW"></a>善逝！<a id="a-AX"></a>”</p>
  <p id="aAY">佛言：<a id="a-AZ"></a>“善现，<a id="a-Aa"></a>若善男子、<a id="a-Ab"></a>善女人等，<a id="a-Ac"></a>于大众中宣说如是甚深般若波罗蜜多，<a id="a-Ad"></a>施设建立、<a id="a-Ae"></a>分别开示、<a id="a-Af"></a>令其易了，<a id="a-Ag"></a>及正安住一切智智相应作意；<a id="a-Ah"></a>此善男子、<a id="a-Ai"></a>善女人等，<a id="a-Aj"></a>由是因缘所获功德，<a id="a-Ak"></a>甚多于彼无量无边不可称计。</p>
  <p id="aAl">“复次，<a id="a-Am"></a>善现，<a id="a-An"></a>于意云何？<a id="a-Ao"></a>假使于此中千世界诸有情类，<a id="a-Ap"></a>非前非后皆得人身；<a id="a-Aq"></a>有善男子、<a id="a-Ar"></a>善女人等，<a id="a-As"></a>方便教导皆令安住十善业道，<a id="a-At"></a>复持如是教导善根，<a id="a-Au"></a>与诸有情平等共有回向无上正等菩提。<a id="a-Av"></a>是善男子、<a id="a-Aw"></a>善女人等，<a id="a-Ax"></a>由此因缘得福多不？<a id="a-Ay"></a>”</p>
  <p id="aAz">善现答言：<a id="a-B0"></a>“甚多，<a id="a-B1"></a>世尊！<a id="a-B2"></a>甚多，<a id="a-B3"></a>善逝！<a id="a-B4"></a>”</p>
  <p id="aB5">佛言：<a id="a-B6"></a>“善现，<a id="a-B7"></a>若善男子、<a id="a-B8"></a>善女人等，<a id="a-B9"></a>于大众中宣说如是甚深般若波罗蜜多，<a id="a-BA"></a>施设建立、<a id="a-BB"></a>分别开示、<a id="a-BC"></a>令其易了，<a id="a-BD"></a>及正安住一切智智相应作意；<a id="a-BE"></a>此善男子、<a id="a-BF"></a>善女人等，<a id="a-BG"></a>由是因缘所获功德，<a id="a-BH"></a>甚多于彼无量无边不可称计。</p>
  <p id="aBI">“复次，<a id="a-BJ"></a>善现，<a id="a-BK"></a>于意云何？<a id="a-BL"></a>假使于此三千大千世界诸有情类，<a id="a-BM"></a>非前非后皆得人身；<a id="a-BN"></a>有善男子、<a id="a-BO"></a>善女人等，<a id="a-BP"></a>方便教导皆令安住十善业道，<a id="a-BQ"></a>复持如是教导善根，<a id="a-BR"></a>与诸有情平等共有回向无上正等菩提。<a id="a-BS"></a>是善男子、<a id="a-BT"></a>善女人等，<a id="a-BU"></a>由此因缘得福多不？<a id="a-BV"></a>”</p>
  <p id="aBW">善现答言：<a id="a-BX"></a>“甚多，<a id="a-BY"></a>世尊！<a id="a-BZ"></a>甚多，<a id="a-Ba"></a>善逝！<a id="a-Bb"></a>”</p>
  <p id="aBc">佛言：<a id="a-Bd"></a>“善现，<a id="a-Be"></a>若善男子、<a id="a-Bf"></a>善女人等，<a id="a-Bg"></a>于大众中宣说如是甚深般若波罗蜜多，<a id="a-Bh"></a>施设建立、<a id="a-Bi"></a>分别开示、<a id="a-Bj"></a>令其易了，<a id="a-Bk"></a>及正安住一切智智相应作意；<a id="a-Bl"></a>此善男子、<a id="a-Bm"></a>善女人等，<a id="a-Bn"></a>由是因缘所获功德，<a id="a-Bo"></a>甚多于彼无量无边不可称计。</p>
  <p id="aBp">“复次，<a id="a-Bq"></a>善现，<a id="a-Br"></a>于意云何？<a id="a-Bs"></a>假使于此南赡部洲诸有情类，<a id="a-Bt"></a>非前非后皆得人身；<a id="a-Bu"></a>有善男子、<a id="a-Bv"></a>善女人等，<a id="a-Bw"></a>方便教导皆令安住四静虑、<a id="a-Bx"></a>四无量、<a id="a-By"></a>四无色定、<a id="a-Bz"></a>五神通，<a id="a-C0"></a>复持如是教导善根，<a id="a-C1"></a>与诸有情平等共有回向无上正等菩提。<a id="a-C2"></a>是善男子、<a id="a-C3"></a>善女人等，<a id="a-C4"></a>由此因缘得福多不？<a id="a-C5"></a>”</p>
  <p id="aC6">善现答言：<a id="a-C7"></a>“甚多，<a id="a-C8"></a>世尊！<a id="a-C9"></a>甚多，<a id="a-CA"></a>善逝！<a id="a-CB"></a>”</p>
  <p id="aCC">佛言：<a id="a-CD"></a>“善现，<a id="a-CE"></a>若善男子、<a id="a-CF"></a>善女人等，<a id="a-CG"></a>于大众中宣说如是甚深般若波罗蜜多，<a id="a-CH"></a>施设建立、<a id="a-CI"></a>分别开示、<a id="a-CJ"></a>令其易了，<a id="a-CK"></a>及正安住一切智智相应作意；<a id="a-CL"></a>此善男子、<a id="a-CM"></a>善女人等，<a id="a-CN"></a>由是因缘所获功德，<a id="a-CO"></a>甚多于彼无量无边不可称计。</p>
  <p id="aCP">“复次，<a id="a-CQ"></a>善现，<a id="a-CR"></a>于意云何？<a id="a-CS"></a>假使于此南赡部洲、<a id="a-CT"></a>东胜身洲诸有情类，<a id="a-CU"></a>非前非后皆得人身；<a id="a-CV"></a>有善男子、<a id="a-CW"></a>善女人等，<a id="a-CX"></a>方便教导皆令安住四静虑、<a id="a-CY"></a>四无量、<a id="a-CZ"></a>四无色定、<a id="a-Ca"></a>五神通，<a id="a-Cb"></a>复持如是教导善根，<a id="a-Cc"></a>与诸有情平等共有回向无上正等菩提。<a id="a-Cd"></a>是善男子、<a id="a-Ce"></a>善女人等，<a id="a-Cf"></a>由此因缘得福多不？<a id="a-Cg"></a>”</p>
  <p id="aCh">善现答言：<a id="a-Ci"></a>“甚多，<a id="a-Cj"></a>世尊！<a id="a-Ck"></a>甚多，<a id="a-Cl"></a>善逝！<a id="a-Cm"></a>”</p>
  <p id="aCn">佛言：<a id="a-Co"></a>“善现，<a id="a-Cp"></a>若善男子、<a id="a-Cq"></a>善女人等，<a id="a-Cr"></a>于大众中宣说如是甚深般若波罗蜜多，<a id="a-Cs"></a>施设建立、<a id="a-Ct"></a>分别开示、<a id="a-Cu"></a>令其易了，<a id="a-Cv"></a>及正安住一切智智相应作意；<a id="a-Cw"></a>此善男子、<a id="a-Cx"></a>善女人等，<a id="a-Cy"></a>由是因缘所获功德，<a id="a-Cz"></a>甚多于彼无量无边不可称计。</p>
  <p id="aD0">“复次，<a id="a-D1"></a>善现，<a id="a-D2"></a>于意云何？<a id="a-D3"></a>假使于此南赡部洲、<a id="a-D4"></a>东胜身洲、<a id="a-D5"></a>西牛货洲诸有情类，<a id="a-D6"></a>非前非后皆得人身；<a id="a-D7"></a>有善男子、<a id="a-D8"></a>善女人等，<a id="a-D9"></a>方便教导皆令安住四静虑、<a id="a-DA"></a>四无量、<a id="a-DB"></a>四无色定、<a id="a-DC"></a>五神通，<a id="a-DD"></a>复持如是教导善根，<a id="a-DE"></a>与诸有情平等共有回向无上正等菩提。<a id="a-DF"></a>是善男子、<a id="a-DG"></a>善女人等，<a id="a-DH"></a>由此因缘得福多不？<a id="a-DI"></a>”</p>
  <p id="aDJ">善现答言：<a id="a-DK"></a>“甚多，<a id="a-DL"></a>世尊！<a id="a-DM"></a>甚多，<a id="a-DN"></a>善逝！<a id="a-DO"></a>”</p>
  <p id="aDP">佛言：<a id="a-DQ"></a>“善现，<a id="a-DR"></a>若善男子、<a id="a-DS"></a>善女人等，<a id="a-DT"></a>于大众中宣说如是甚深般若波罗蜜多，<a id="a-DU"></a>施设建立、<a id="a-DV"></a>分别开示、<a id="a-DW"></a>令其易了，<a id="a-DX"></a>及正安住一切智智相应作意；<a id="a-DY"></a>此善男子、<a id="a-DZ"></a>善女人等，<a id="a-Da"></a>由是因缘所获功德，<a id="a-Db"></a>甚多于彼无量无边不可称计。</p>
  <p id="aDc">“复次，<a id="a-Dd"></a>善现，<a id="a-De"></a>于意云何？<a id="a-Df"></a>假使于此四大洲界诸有情类，<a id="a-Dg"></a>非前非后皆得人身；<a id="a-Dh"></a>有善男子、<a id="a-Di"></a>善女人等，<a id="a-Dj"></a>方便教导皆令安住四静虑、<a id="a-Dk"></a>四无量、<a id="a-Dl"></a>四无色定、<a id="a-Dm"></a>五神通，<a id="a-Dn"></a>复持如是教导善根，<a id="a-Do"></a>与诸有情平等共有回向无上正等菩提。<a id="a-Dp"></a>是善男子、<a id="a-Dq"></a>善女人等，<a id="a-Dr"></a>由此因缘得福多不？<a id="a-Ds"></a>”</p>
  <p id="aDt">善现答言：<a id="a-Du"></a>“甚多，<a id="a-Dv"></a>世尊！<a id="a-Dw"></a>甚多，<a id="a-Dx"></a>善逝！<a id="a-Dy"></a>”</p>
  <p id="aDz">佛言：<a id="a-E0"></a>“善现，<a id="a-E1"></a>若善男子、<a id="a-E2"></a>善女人等，<a id="a-E3"></a>于大众中宣说如是甚深般若波罗蜜多，<a id="a-E4"></a>施设建立、<a id="a-E5"></a>分别开示、<a id="a-E6"></a>令其易了，<a id="a-E7"></a>及正安住一切智智相应作意；<a id="a-E8"></a>此善男子、<a id="a-E9"></a>善女人等，<a id="a-EA"></a>由是因缘所获功德，<a id="a-EB"></a>甚多于彼无量无边不可称计。</p>
  <p id="aEC">“复次，<a id="a-ED"></a>善现，<a id="a-EE"></a>于意云何？<a id="a-EF"></a>假使于此小千世界诸有情类，<a id="a-EG"></a>非前非后皆得人身；<a id="a-EH"></a>有善男子、<a id="a-EI"></a>善女人等，<a id="a-EJ"></a>方便教导皆令安住四静虑、<a id="a-EK"></a>四无量、<a id="a-EL"></a>四无色定、<a id="a-EM"></a>五神通，<a id="a-EN"></a>复持如是教导善根，<a id="a-EO"></a>与诸有情平等共有回向无上正等菩提。<a id="a-EP"></a>是善男子、<a id="a-EQ"></a>善女人等，<a id="a-ER"></a>由此因缘得福多不？<a id="a-ES"></a>”</p>
  <p id="aET">善现答言：<a id="a-EU"></a>“甚多，<a id="a-EV"></a>世尊！<a id="a-EW"></a>甚多，<a id="a-EX"></a>善逝！<a id="a-EY"></a>”</p>
  <p id="aEZ">佛言：<a id="a-Ea"></a>“善现，<a id="a-Eb"></a>若善男子、<a id="a-Ec"></a>善女人等，<a id="a-Ed"></a>于大众中宣说如是甚深般若波罗蜜多，<a id="a-Ee"></a>施设建立、<a id="a-Ef"></a>分别开示、<a id="a-Eg"></a>令其易了，<a id="a-Eh"></a>及正安住一切智智相应作意；<a id="a-Ei"></a>此善男子、<a id="a-Ej"></a>善女人等，<a id="a-Ek"></a>由是因缘所获功德，<a id="a-El"></a>甚多于彼无量无边不可称计。</p>
  <p id="aEm">“复次，<a id="a-En"></a>善现，<a id="a-Eo"></a>于意云何？<a id="a-Ep"></a>假使于此中千世界诸有情类，<a id="a-Eq"></a>非前非后皆得人身；<a id="a-Er"></a>有善男子、<a id="a-Es"></a>善女人等，<a id="a-Et"></a>方便教导皆令安住四静虑、<a id="a-Eu"></a>四无量、<a id="a-Ev"></a>四无色定、<a id="a-Ew"></a>五神通，<a id="a-Ex"></a>复持如是教导善根，<a id="a-Ey"></a>与诸有情平等共有回向无上正等菩提。<a id="a-Ez"></a>是善男子、<a id="a-F0"></a>善女人等，<a id="a-F1"></a>由此因缘得福多不？<a id="a-F2"></a>”</p>
  <p id="aF3">善现答言：<a id="a-F4"></a>“甚多，<a id="a-F5"></a>世尊！<a id="a-F6"></a>甚多，<a id="a-F7"></a>善逝！<a id="a-F8"></a>”</p>
  <p id="aF9">佛言：<a id="a-FA"></a>“善现，<a id="a-FB"></a>若善男子、<a id="a-FC"></a>善女人等，<a id="a-FD"></a>于大众中宣说如是甚深般若波罗蜜多，<a id="a-FE"></a>施设建立、<a id="a-FF"></a>分别开示、<a id="a-FG"></a>令其易了，<a id="a-FH"></a>及正安住一切智智相应作意；<a id="a-FI"></a>此善男子、<a id="a-FJ"></a>善女人等，<a id="a-FK"></a>由是因缘所获功德，<a id="a-FL"></a>甚多于彼无量无边不可称计。</p>
  <p id="aFM">“复次，<a id="a-FN"></a>善现，<a id="a-FO"></a>于意云何？<a id="a-FP"></a>假使于此三千大千世界诸有情类，<a id="a-FQ"></a>非前非后皆得人身；<a id="a-FR"></a>有善男子、<a id="a-FS"></a>善女人等，<a id="a-FT"></a>方便教导皆令安住四静虑、<a id="a-FU"></a>四无量、<a id="a-FV"></a>四无色定、<a id="a-FW"></a>五神通，<a id="a-FX"></a>复持如是教导善根，<a id="a-FY"></a>与诸有情平等共有回向无上正等菩提。<a id="a-FZ"></a>是善男子、<a id="a-Fa"></a>善女人等，<a id="a-Fb"></a>由此因缘得福多不？<a id="a-Fc"></a>”</p>
  <p id="aFd">善现答言：<a id="a-Fe"></a>“甚多，<a id="a-Ff"></a>世尊！<a id="a-Fg"></a>甚多，<a id="a-Fh"></a>善逝！<a id="a-Fi"></a>”</p>
  <p id="aFj">佛言：<a id="a-Fk"></a>“善现，<a id="a-Fl"></a>若善男子、<a id="a-Fm"></a>善女人等，<a id="a-Fn"></a>于大众中宣说如是甚深般若波罗蜜多，<a id="a-Fo"></a>施设建立、<a id="a-Fp"></a>分别开示、<a id="a-Fq"></a>令其易了，<a id="a-Fr"></a>及正安住一切智智相应作意；<a id="a-Fs"></a>此善男子、<a id="a-Ft"></a>善女人等，<a id="a-Fu"></a>由是因缘所获功德，<a id="a-Fv"></a>甚多于彼无量无边不可称计。</p>
  <p id="aFw">“复次，<a id="a-Fx"></a>善现，<a id="a-Fy"></a>于意云何？<a id="a-Fz"></a>假使于此南赡部洲诸有情类，<a id="a-G0"></a>非前非后皆得人身；<a id="a-G1"></a>有善男子、<a id="a-G2"></a>善女人等，<a id="a-G3"></a>方便教导皆令安住四沙门果，<a id="a-G4"></a>复持如是教导善根，<a id="a-G5"></a>与诸有情平等共有回向无上正等菩提。<a id="a-G6"></a>是善男子、<a id="a-G7"></a>善女人等，<a id="a-G8"></a>由此因缘得福多不？<a id="a-G9"></a>”</p>
  <p id="aGA">善现答言：<a id="a-GB"></a>“甚多，<a id="a-GC"></a>世尊！<a id="a-GD"></a>甚多，<a id="a-GE"></a>善逝！<a id="a-GF"></a>”</p>
  <p id="aGG">佛言：<a id="a-GH"></a>“善现，<a id="a-GI"></a>若善男子、<a id="a-GJ"></a>善女人等，<a id="a-GK"></a>于大众中宣说如是甚深般若波罗蜜多，<a id="a-GL"></a>施设建立、<a id="a-GM"></a>分别开示、<a id="a-GN"></a>令其易了，<a id="a-GO"></a>及正安住一切智智相应作意；<a id="a-GP"></a>此善男子、<a id="a-GQ"></a>善女人等，<a id="a-GR"></a>由是因缘所获功德，<a id="a-GS"></a>甚多于彼无量无边不可称计。</p>
  <p id="aGT">“复次，<a id="a-GU"></a>善现，<a id="a-GV"></a>于意云何？<a id="a-GW"></a>假使于此南赡部洲、<a id="a-GX"></a>东胜身洲诸有情类，<a id="a-GY"></a>非前非后皆得人身；<a id="a-GZ"></a>有善男子、<a id="a-Ga"></a>善女人等，<a id="a-Gb"></a>方便教导皆令安住四沙门果，<a id="a-Gc"></a>复持如是教导善根，<a id="a-Gd"></a>与诸有情平等共有回向无上正等菩提。<a id="a-Ge"></a>是善男子、<a id="a-Gf"></a>善女人等，<a id="a-Gg"></a>由此因缘得福多不？<a id="a-Gh"></a>”</p>
  <p id="aGi">善现答言：<a id="a-Gj"></a>“甚多，<a id="a-Gk"></a>世尊！<a id="a-Gl"></a>甚多，<a id="a-Gm"></a>善逝！<a id="a-Gn"></a>”</p>
  <p id="aGo">佛言：<a id="a-Gp"></a>“善现，<a id="a-Gq"></a>若善男子、<a id="a-Gr"></a>善女人等，<a id="a-Gs"></a>于大众中宣说如是甚深般若波罗蜜多，<a id="a-Gt"></a>施设建立、<a id="a-Gu"></a>分别开示、<a id="a-Gv"></a>令其易了，<a id="a-Gw"></a>及正安住一切智智相应作意；<a id="a-Gx"></a>此善男子、<a id="a-Gy"></a>善女人等，<a id="a-Gz"></a>由是因缘所获功德，<a id="a-H0"></a>甚多于彼无量无边不可称计。</p>
  <p id="aH1">“复次，<a id="a-H2"></a>善现，<a id="a-H3"></a>于意云何？<a id="a-H4"></a>假使于此南赡部洲、<a id="a-H5"></a>东胜身洲、<a id="a-H6"></a>西牛货洲诸有情类，<a id="a-H7"></a>非前非后皆得人身；<a id="a-H8"></a>有善男子、<a id="a-H9"></a>善女人等，<a id="a-HA"></a>方便教导皆令安住四沙门果，<a id="a-HB"></a>复持如是教导善根，<a id="a-HC"></a>与诸有情平等共有回向无上正等菩提。<a id="a-HD"></a>是善男子、<a id="a-HE"></a>善女人等，<a id="a-HF"></a>由此因缘得福多不？<a id="a-HG"></a>”</p>
  <p id="aHH">善现答言：<a id="a-HI"></a>“甚多，<a id="a-HJ"></a>世尊！<a id="a-HK"></a>甚多，<a id="a-HL"></a>善逝！<a id="a-HM"></a>”</p>
  <p id="aHN">佛言：<a id="a-HO"></a>“善现，<a id="a-HP"></a>若善男子、<a id="a-HQ"></a>善女人等，<a id="a-HR"></a>于大众中宣说如是甚深般若波罗蜜多，<a id="a-HS"></a>施设建立、<a id="a-HT"></a>分别开示、<a id="a-HU"></a>令其易了，<a id="a-HV"></a>及正安住一切智智相应作意；<a id="a-HW"></a>此善男子、<a id="a-HX"></a>善女人等，<a id="a-HY"></a>由是因缘所获功德，<a id="a-HZ"></a>甚多于彼无量无边不可称计。</p>
  <p id="aHa">“复次，<a id="a-Hb"></a>善现，<a id="a-Hc"></a>于意云何？<a id="a-Hd"></a>假使于此四大洲界诸有情类，<a id="a-He"></a>非前非后皆得人身；<a id="a-Hf"></a>有善男子、<a id="a-Hg"></a>善女人等，<a id="a-Hh"></a>方便教导皆令安住四沙门果，<a id="a-Hi"></a>复持如是教导善根，<a id="a-Hj"></a>与诸有情平等共有回向无上正等菩提。<a id="a-Hk"></a>是善男子、<a id="a-Hl"></a>善女人等，<a id="a-Hm"></a>由此因缘得福多不？<a id="a-Hn"></a>”</p>
  <p id="aHo">善现答言：<a id="a-Hp"></a>“甚多，<a id="a-Hq"></a>世尊！<a id="a-Hr"></a>甚多，<a id="a-Hs"></a>善逝！<a id="a-Ht"></a>”</p>
  <p id="aHu">佛言：<a id="a-Hv"></a>“善现，<a id="a-Hw"></a>若善男子、<a id="a-Hx"></a>善女人等，<a id="a-Hy"></a>于大众中宣说如是甚深般若波罗蜜多，<a id="a-Hz"></a>施设建立、<a id="a-I0"></a>分别开示、<a id="a-I1"></a>令其易了，<a id="a-I2"></a>及正安住一切智智相应作意；<a id="a-I3"></a>此善男子、<a id="a-I4"></a>善女人等，<a id="a-I5"></a>由是因缘所获功德，<a id="a-I6"></a>甚多于彼无量无边不可称计。</p>
  <p id="aI7">“复次，<a id="a-I8"></a>善现，<a id="a-I9"></a>于意云何？<a id="a-IA"></a>假使于此小千世界诸有情类，<a id="a-IB"></a>非前非后皆得人身；<a id="a-IC"></a>有善男子、<a id="a-ID"></a>善女人等，<a id="a-IE"></a>方便教导皆令安住四沙门果，<a id="a-IF"></a>复持如是教导善根，<a id="a-IG"></a>与诸有情平等共有回向无上正等菩提。<a id="a-IH"></a>是善男子、<a id="a-II"></a>善女人等，<a id="a-IJ"></a>由此因缘得福多不？<a id="a-IK"></a>”</p>
  <p id="aIL">善现答言：<a id="a-IM"></a>“甚多，<a id="a-IN"></a>世尊！<a id="a-IO"></a>甚多，<a id="a-IP"></a>善逝！<a id="a-IQ"></a>”</p>
  <p id="aIR">佛言：<a id="a-IS"></a>“善现，<a id="a-IT"></a>若善男子、<a id="a-IU"></a>善女人等，<a id="a-IV"></a>于大众中宣说如是甚深般若波罗蜜多，<a id="a-IW"></a>施设建立、<a id="a-IX"></a>分别开示、<a id="a-IY"></a>令其易了，<a id="a-IZ"></a>及正安住一切智智相应作意；<a id="a-Ia"></a>此善男子、<a id="a-Ib"></a>善女人等，<a id="a-Ic"></a>由是因缘所获功德，<a id="a-Id"></a>甚多于彼无量无边不可称计。</p>
  <p id="aIe">“复次，<a id="a-If"></a>善现，<a id="a-Ig"></a>于意云何？<a id="a-Ih"></a>假使于此中千世界诸有情类，<a id="a-Ii"></a>非前非后皆得人身；<a id="a-Ij"></a>有善男子、<a id="a-Ik"></a>善女人等，<a id="a-Il"></a>方便教导皆令安住四沙门果，<a id="a-Im"></a>复持如是教导善根，<a id="a-In"></a>与诸有情平等共有回向无上正等菩提。<a id="a-Io"></a>是善男子、<a id="a-Ip"></a>善女人等，<a id="a-Iq"></a>由此因缘得福多不？<a id="a-Ir"></a>”</p>
  <p id="aIs">善现答言：<a id="a-It"></a>“甚多，<a id="a-Iu"></a>世尊！<a id="a-Iv"></a>甚多，<a id="a-Iw"></a>善逝！<a id="a-Ix"></a>”</p>
  <p id="aIy">佛言：<a id="a-Iz"></a>“善现，<a id="a-J0"></a>若善男子、<a id="a-J1"></a>善女人等，<a id="a-J2"></a>于大众中宣说如是甚深般若波罗蜜多，<a id="a-J3"></a>施设建立、<a id="a-J4"></a>分别开示、<a id="a-J5"></a>令其易了，<a id="a-J6"></a>及正安住一切智智相应作意；<a id="a-J7"></a>此善男子、<a id="a-J8"></a>善女人等，<a id="a-J9"></a>由是因缘所获功德，<a id="a-JA"></a>甚多于彼无量无边不可称计。</p>
  <p id="aJB">“复次，<a id="a-JC"></a>善现，<a id="a-JD"></a>于意云何？<a id="a-JE"></a>假使于此三千大千世界诸有情类，<a id="a-JF"></a>非前非后皆得人身；<a id="a-JG"></a>有善男子、<a id="a-JH"></a>善女人等，<a id="a-JI"></a>方便教导皆令安住四沙门果，<a id="a-JJ"></a>复持如是教导善根，<a id="a-JK"></a>与诸有情平等共有回向无上正等菩提。<a id="a-JL"></a>是善男子、<a id="a-JM"></a>善女人等，<a id="a-JN"></a>由此因缘得福多不？<a id="a-JO"></a>”</p>
  <p id="aJP">善现答言：<a id="a-JQ"></a>“甚多，<a id="a-JR"></a>世尊！<a id="a-JS"></a>甚多，<a id="a-JT"></a>善逝！<a id="a-JU"></a>”</p>
  <p id="aJV">佛言：<a id="a-JW"></a>“善现，<a id="a-JX"></a>若善男子、<a id="a-JY"></a>善女人等，<a id="a-JZ"></a>于大众中宣说如是甚深般若波罗蜜多，<a id="a-Ja"></a>施设建立、<a id="a-Jb"></a>分别开示、<a id="a-Jc"></a>令其易了，<a id="a-Jd"></a>及正安住一切智智相应作意；<a id="a-Je"></a>此善男子、<a id="a-Jf"></a>善女人等，<a id="a-Jg"></a>由是因缘所获功德，<a id="a-Jh"></a>甚多于彼无量无边不可称计。</p>
  <p id="aJi">“复次，<a id="a-Jj"></a>善现，<a id="a-Jk"></a>于意云何？<a id="a-Jl"></a>假使于此南赡部洲诸有情类，<a id="a-Jm"></a>非前非后皆得人身；<a id="a-Jn"></a>有善男子、<a id="a-Jo"></a>善女人等，<a id="a-Jp"></a>方便教导皆令安住独觉菩提，<a id="a-Jq"></a>复持如是教导善根，<a id="a-Jr"></a>与诸有情平等共有回向无上正等菩提。<a id="a-Js"></a>是善男子、<a id="a-Jt"></a>善女人等，<a id="a-Ju"></a>由此因缘得福多不？<a id="a-Jv"></a>”</p>
  <p id="aJw">善现答言：<a id="a-Jx"></a>“甚多，<a id="a-Jy"></a>世尊！<a id="a-Jz"></a>甚多，<a id="a-K0"></a>善逝！<a id="a-K1"></a>”</p>
  <p id="aK2">佛言：<a id="a-K3"></a>“善现，<a id="a-K4"></a>若善男子、<a id="a-K5"></a>善女人等，<a id="a-K6"></a>于大众中宣说如是甚深般若波罗蜜多，<a id="a-K7"></a>施设建立、<a id="a-K8"></a>分别开示、<a id="a-K9"></a>令其易了，<a id="a-KA"></a>及正安住一切智智相应作意；<a id="a-KB"></a>此善男子、<a id="a-KC"></a>善女人等，<a id="a-KD"></a>由是因缘所获功德，<a id="a-KE"></a>甚多于彼无量无边不可称计。</p>
  <p id="aKF">“复次，<a id="a-KG"></a>善现，<a id="a-KH"></a>于意云何？<a id="a-KI"></a>假使于此南赡部洲、<a id="a-KJ"></a>东胜身洲诸有情类，<a id="a-KK"></a>非前非后皆得人身；<a id="a-KL"></a>有善男子、<a id="a-KM"></a>善女人等，<a id="a-KN"></a>方便教导皆令安住独觉菩提，<a id="a-KO"></a>复持如是教导善根，<a id="a-KP"></a>与诸有情平等共有回向无上正等菩提。<a id="a-KQ"></a>是善男子、<a id="a-KR"></a>善女人等，<a id="a-KS"></a>由此因缘得福多不？<a id="a-KT"></a>”</p>
  <p id="aKU">善现答言：<a id="a-KV"></a>“甚多，<a id="a-KW"></a>世尊！<a id="a-KX"></a>甚多，<a id="a-KY"></a>善逝！<a id="a-KZ"></a>”</p>
  <p id="aKa">佛言：<a id="a-Kb"></a>“善现，<a id="a-Kc"></a>若善男子、<a id="a-Kd"></a>善女人等，<a id="a-Ke"></a>于大众中宣说如是甚深般若波罗蜜多，<a id="a-Kf"></a>施设建立、<a id="a-Kg"></a>分别开示、<a id="a-Kh"></a>令其易了，<a id="a-Ki"></a>及正安住一切智智相应作意；<a id="a-Kj"></a>此善男子、<a id="a-Kk"></a>善女人等，<a id="a-Kl"></a>由是因缘所获功德，<a id="a-Km"></a>甚多于彼无量无边不可称计。</p>
  <p id="aKn">“复次，<a id="a-Ko"></a>善现，<a id="a-Kp"></a>于意云何？<a id="a-Kq"></a>假使于此南赡部洲、<a id="a-Kr"></a>东胜身洲、<a id="a-Ks"></a>西牛货洲诸有情类，<a id="a-Kt"></a>非前非后皆得人身；<a id="a-Ku"></a>有善男子、<a id="a-Kv"></a>善女人等，<a id="a-Kw"></a>方便教导皆令安住独觉菩提，<a id="a-Kx"></a>复持如是教导善根，<a id="a-Ky"></a>与诸有情平等共有回向无上正等菩提。<a id="a-Kz"></a>是善男子、<a id="a-L0"></a>善女人等，<a id="a-L1"></a>由此因缘得福多不？<a id="a-L2"></a>”</p>
  <p id="aL3">善现答言：<a id="a-L4"></a>“甚多，<a id="a-L5"></a>世尊！<a id="a-L6"></a>甚多，<a id="a-L7"></a>善逝！<a id="a-L8"></a>”</p>
  <p id="aL9">佛言：<a id="a-LA"></a>“善现，<a id="a-LB"></a>若善男子、<a id="a-LC"></a>善女人等，<a id="a-LD"></a>于大众中宣说如是甚深般若波罗蜜多，<a id="a-LE"></a>施设建立、<a id="a-LF"></a>分别开示、<a id="a-LG"></a>令其易了，<a id="a-LH"></a>及正安住一切智智相应作意；<a id="a-LI"></a>此善男子、<a id="a-LJ"></a>善女人等，<a id="a-LK"></a>由是因缘所获功德，<a id="a-LL"></a>甚多于彼无量无边不可称计。</p>
  <p id="aLM">“复次，<a id="a-LN"></a>善现，<a id="a-LO"></a>于意云何？<a id="a-LP"></a>假使于此四大洲界诸有情类，<a id="a-LQ"></a>非前非后皆得人身；<a id="a-LR"></a>有善男子、<a id="a-LS"></a>善女人等，<a id="a-LT"></a>方便教导皆令安住独觉菩提，<a id="a-LU"></a>复持如是教导善根，<a id="a-LV"></a>与诸有情平等共有回向无上正等菩提。<a id="a-LW"></a>是善男子、<a id="a-LX"></a>善女人等，<a id="a-LY"></a>由此因缘得福多不？<a id="a-LZ"></a>”</p>
  <p id="aLa">善现答言：<a id="a-Lb"></a>“甚多，<a id="a-Lc"></a>世尊！<a id="a-Ld"></a>甚多，<a id="a-Le"></a>善逝！<a id="a-Lf"></a>”</p>
  <p id="aLg">佛言：<a id="a-Lh"></a>“善现，<a id="a-Li"></a>若善男子、<a id="a-Lj"></a>善女人等，<a id="a-Lk"></a>于大众中宣说如是甚深般若波罗蜜多，<a id="a-Ll"></a>施设建立、<a id="a-Lm"></a>分别开示、<a id="a-Ln"></a>令其易了，<a id="a-Lo"></a>及正安住一切智智相应作意；<a id="a-Lp"></a>此善男子、<a id="a-Lq"></a>善女人等，<a id="a-Lr"></a>由是因缘所获功德，<a id="a-Ls"></a>甚多于彼无量无边不可称计。</p>
  <p id="aLt">“复次，<a id="a-Lu"></a>善现，<a id="a-Lv"></a>于意云何？<a id="a-Lw"></a>假使于此小千世界诸有情类，<a id="a-Lx"></a>非前非后皆得人身；<a id="a-Ly"></a>有善男子、<a id="a-Lz"></a>善女人等，<a id="a-M0"></a>方便教导皆令安住独觉菩提，<a id="a-M1"></a>复持如是教导善根，<a id="a-M2"></a>与诸有情平等共有回向无上正等菩提。<a id="a-M3"></a>是善男子、<a id="a-M4"></a>善女人等由是因缘得福多不？<a id="a-M5"></a>”</p>
  <p id="aM6">善现答言：<a id="a-M7"></a>“甚多，<a id="a-M8"></a>世尊！<a id="a-M9"></a>甚多，<a id="a-MA"></a>善逝！<a id="a-MB"></a>”</p>
  <p id="aMC">佛言：<a id="a-MD"></a>“善现，<a id="a-ME"></a>若善男子、<a id="a-MF"></a>善女人等，<a id="a-MG"></a>于大众中宣说如是甚深般若波罗蜜多，<a id="a-MH"></a>施设建立、<a id="a-MI"></a>分别开示、<a id="a-MJ"></a>令其易了，<a id="a-MK"></a>及正安住一切智智相应作意；<a id="a-ML"></a>此善男子、<a id="a-MM"></a>善女人等，<a id="a-MN"></a>由是因缘所获功德，<a id="a-MO"></a>甚多于彼无量无边不可称计。</p>
  <p id="aMP">“复次，<a id="a-MQ"></a>善现，<a id="a-MR"></a>于意云何？<a id="a-MS"></a>假使于此中千世界诸有情类，<a id="a-MT"></a>非前非后皆得人身；<a id="a-MU"></a>有善男子、<a id="a-MV"></a>善女人等，<a id="a-MW"></a>方便教导皆令安住独觉菩提，<a id="a-MX"></a>复持如是教导善根，<a id="a-MY"></a>与诸有情平等共有回向无上正等菩提。<a id="a-MZ"></a>是善男子、<a id="a-Ma"></a>善女人等，<a id="a-Mb"></a>由此因缘得福多不？<a id="a-Mc"></a>”</p>
  <p id="aMd">善现答言：<a id="a-Me"></a>“甚多，<a id="a-Mf"></a>世尊！<a id="a-Mg"></a>甚多，<a id="a-Mh"></a>善逝！<a id="a-Mi"></a>”</p>
  <p id="aMj">佛言：<a id="a-Mk"></a>“善现，<a id="a-Ml"></a>若善男子、<a id="a-Mm"></a>善女人等，<a id="a-Mn"></a>于大众中宣说如是甚深般若波罗蜜多，<a id="a-Mo"></a>施设建立、<a id="a-Mp"></a>分别开示、<a id="a-Mq"></a>令其易了，<a id="a-Mr"></a>及正安住一切智智相应作意；<a id="a-Ms"></a>此善男子、<a id="a-Mt"></a>善女人等，<a id="a-Mu"></a>由是因缘所获功德，<a id="a-Mv"></a>甚多于彼无量无边不可称计。</p>
  <p id="aMw">“复次，<a id="a-Mx"></a>善现，<a id="a-My"></a>于意云何？<a id="a-Mz"></a>假使于此三千大千世界诸有情类，<a id="a-N0"></a>非前非后皆得人身；<a id="a-N1"></a>有善男子、<a id="a-N2"></a>善女人等，<a id="a-N3"></a>方便教导皆令安住独觉菩提，<a id="a-N4"></a>复持如是教导善根，<a id="a-N5"></a>与诸有情平等共有回向无上正等菩提。<a id="a-N6"></a>是善男子、<a id="a-N7"></a>善女人等，<a id="a-N8"></a>由此因缘得福多不？<a id="a-N9"></a>”</p>
  <p id="aNA">善现答言：<a id="a-NB"></a>“甚多，<a id="a-NC"></a>世尊！<a id="a-ND"></a>甚多，<a id="a-NE"></a>善逝！<a id="a-NF"></a>”</p>
  <p id="aNG">佛言：<a id="a-NH"></a>“善现，<a id="a-NI"></a>若善男子、<a id="a-NJ"></a>善女人等，<a id="a-NK"></a>于大众中宣说如是甚深般若波罗蜜多，<a id="a-NL"></a>施设建立、<a id="a-NM"></a>分别开示、<a id="a-NN"></a>令其易了，<a id="a-NO"></a>及正安住一切智智相应作意；<a id="a-NP"></a>此善男子、<a id="a-NQ"></a>善女人等，<a id="a-NR"></a>由是因缘所获功德，<a id="a-NS"></a>甚多于彼无量无边不可称计。</p>
 </body>
</html>