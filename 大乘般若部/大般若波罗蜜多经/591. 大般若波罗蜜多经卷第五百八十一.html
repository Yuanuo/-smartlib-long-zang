<!doctype html>
<html id="z3IBT789W" data-ver="1277">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百八十一</h1>
  <h2 id="a2">第十一布施波罗蜜多分之三</h2>
  <p id="a3">尔时，<a id="a-4"></a>满慈子白佛言：<a id="a-5"></a>“世尊，<a id="a-6"></a>若一切法皆非实有，<a id="a-7"></a>诸菩萨众行布施时为何所舍？<a id="a-8"></a>”</p>
  <p id="a9">佛言：<a id="a-A"></a>“菩萨行布施时都无所舍。<a id="a-B"></a>”</p>
  <p id="aC">时，<a id="a-D"></a>满慈子复白佛言：<a id="a-E"></a>“若诸菩萨行布施时都无所舍，<a id="a-F"></a>是诸菩萨当证无上正等觉时为何所得？<a id="a-G"></a>”</p>
  <p id="aH">佛言：<a id="a-I"></a>“菩萨如布施时，<a id="a-J"></a>于一切法都无所舍，<a id="a-K"></a>当证无上正等觉时，<a id="a-L"></a>于一切法亦无所得。<a id="a-M"></a>如菩萨众行布施时，<a id="a-N"></a>于一切法都无所损，<a id="a-O"></a>如是菩萨当证无上正等觉时，<a id="a-P"></a>于一切法亦无所益，<a id="a-Q"></a>损、<a id="a-R"></a>益二门相待立故。</p>
  <p id="aS">“又，<a id="a-T"></a>满慈子，<a id="a-U"></a>如诸菩萨行布施时，<a id="a-V"></a>知一切法皆如幻化无实可舍，<a id="a-W"></a>如是菩萨当证无上正等觉时，<a id="a-X"></a>知一切法亦如幻化无实可得。<a id="a-Y"></a>若诸菩萨行布施时，<a id="a-Z"></a>于一切法实有所舍，<a id="a-a"></a>是诸菩萨当证无上正等觉时，<a id="a-b"></a>亦应于法实有所得。<a id="a-c"></a>然诸菩萨行布施时，<a id="a-d"></a>于一切法实无所舍，<a id="a-e"></a>是故菩萨当证无上正等觉时，<a id="a-f"></a>于一切法实无所得。</p>
  <p id="ag">“又，<a id="a-h"></a>满慈子，<a id="a-i"></a>如二幻师戏为交易，<a id="a-j"></a>一幻价直，<a id="a-k"></a>一化美团，<a id="a-l"></a>此中二事俱非实有。<a id="a-m"></a>如是菩萨行布施时，<a id="a-n"></a>舍如幻化非实有物，<a id="a-o"></a>当证无上正等觉时，<a id="a-p"></a>得如幻化非实有法。<a id="a-q"></a>是诸菩萨如布施时实无所损，<a id="a-r"></a>当证无上正等觉时亦无实益。<a id="a-s"></a>是诸菩萨行布施时，<a id="a-t"></a>虽似有损而实无损，<a id="a-u"></a>当证无上正等觉时，<a id="a-v"></a>虽似有益而实无益。<a id="a-w"></a>如彼幻师舍幻价直，<a id="a-x"></a>虽似有损而实无损，<a id="a-y"></a>如是菩萨行布施时舍非实物，<a id="a-z"></a>虽似有损而实无损。<a id="a-10"></a>如彼幻师得化美团，<a id="a-11"></a>虽似有益而实无益，<a id="a-12"></a>如是菩萨当证无上正等觉时，<a id="a-13"></a>虽似有益而实无益。<a id="a-14"></a>如是法喻因果相称，<a id="a-15"></a>诸有智者应正了知。</p>
  <p id="a16">“又，<a id="a-17"></a>满慈子，<a id="a-18"></a>如巧幻师或彼弟子，<a id="a-19"></a>在四衢道化作女人，<a id="a-1A"></a>忽现怀孕寻见生子，<a id="a-1B"></a>其子俄尔便复命终。<a id="a-1C"></a>于意云何？<a id="a-1D"></a>彼女于子生时有喜、<a id="a-1E"></a>死有忧耶？<a id="a-1F"></a>”</p>
  <p id="a1G">满慈子言：<a id="a-1H"></a>“彼女及子俱是幻有，<a id="a-1I"></a>实无死生，<a id="a-1J"></a>谁复于谁可生忧喜？<a id="a-1K"></a>”</p>
  <p id="a1L">佛言：<a id="a-1M"></a>“如是，<a id="a-1N"></a>如汝所说。<a id="a-1O"></a>诸菩萨众亦复如是，<a id="a-1P"></a>行布施时无舍无损，<a id="a-1Q"></a>当证无上正等觉时无得无益。<a id="a-1R"></a>是故菩萨行布施时，<a id="a-1S"></a>虽有所舍而不生忧，<a id="a-1T"></a>当证无上正等觉时，<a id="a-1U"></a>虽有所得而亦无喜，<a id="a-1V"></a>知所舍、<a id="a-1W"></a>得如幻化故。</p>
  <p id="a1X">“又，<a id="a-1Y"></a>满慈子，<a id="a-1Z"></a>于意云何？<a id="a-1a"></a>汝谓如来于诸善法有大欲不？<a id="a-1b"></a>”</p>
  <p id="a1c">满慈子言：<a id="a-1d"></a>“不也，<a id="a-1e"></a>世尊。<a id="a-1f"></a>不也，<a id="a-1g"></a>善逝。<a id="a-1h"></a>何以故？<a id="a-1i"></a>如来所证诸法皆空，<a id="a-1j"></a>如来能证诸法亦空，<a id="a-1k"></a>空中都无欲、<a id="a-1l"></a>所欲故。<a id="a-1m"></a>”</p>
  <p id="a1n">佛言：<a id="a-1o"></a>“如是，<a id="a-1p"></a>如汝所说。<a id="a-1q"></a>如来观见一切法空故，<a id="a-1r"></a>善法中亦无大欲，<a id="a-1s"></a>如我今者于一切法都无欲心。<a id="a-1t"></a>昔菩萨时虽行布施，<a id="a-1u"></a>而于诸法都无所舍，<a id="a-1v"></a>了达诸法毕竟空故。<a id="a-1w"></a>诸佛世尊于一切法无爱无恚。<a id="a-1x"></a>所以者何？<a id="a-1y"></a>通达诸法皆非实有，<a id="a-1z"></a>本性空寂、<a id="a-20"></a>爱恚断故。<a id="a-21"></a>”</p>
  <p id="a22">时，<a id="a-23"></a>满慈子便白佛言：<a id="a-24"></a>“甚奇，<a id="a-25"></a>世尊！<a id="a-26"></a>希有，<a id="a-27"></a>善逝！<a id="a-28"></a>诸菩萨摩诃萨如如于法能有所舍，<a id="a-29"></a>如是如是了达皆空，<a id="a-2A"></a>虚妄不实，<a id="a-2B"></a>性不坚固，<a id="a-2C"></a>无自在用，<a id="a-2D"></a>无所执著。</p>
  <p id="a2E">“如我解佛所说义者，<a id="a-2F"></a>诸菩萨摩诃萨虽以殑伽沙数世界盛满珍宝施诸有情，<a id="a-2G"></a>而于其中不作是念：<a id="a-2H"></a>‘我能舍施尔所珍宝。<a id="a-2I"></a>’虽于其中无所执著，<a id="a-2J"></a>而令布施波罗蜜多疾得圆满。<a id="a-2K"></a>如是菩萨能以布施所集善根，<a id="a-2L"></a>与有情共回向无上正等菩提，<a id="a-2M"></a>作是事已起如是念：<a id="a-2N"></a>‘菩萨法应一切皆舍，<a id="a-2O"></a>我今虽舍所应舍物，<a id="a-2P"></a>而所舍物皆如幻化。<a id="a-2Q"></a>’若菩萨摩诃萨能如是知，<a id="a-2R"></a>是菩萨摩诃萨入菩萨数，<a id="a-2S"></a>虽舍一切而无所舍，<a id="a-2T"></a>虽得一切而无所得。<a id="a-2U"></a>若诸菩萨不能如是如实了知非真菩萨，<a id="a-2V"></a>于诸财法不能舍施，<a id="a-2W"></a>于大菩提不能证得。<a id="a-2X"></a>”</p>
  <p id="a2Y">尔时，<a id="a-2Z"></a>舍利子问满慈子言：<a id="a-2a"></a>“诸菩萨摩诃萨以何等心应行布施？<a id="a-2b"></a>”</p>
  <p id="a2c">满慈子言：<a id="a-2d"></a>“唯！<a id="a-2e"></a>舍利子，<a id="a-2f"></a>先为我等解说是义，<a id="a-2g"></a>我于此义亦当少说。<a id="a-2h"></a>”</p>
  <p id="a2i">时，<a id="a-2j"></a>舍利子便谓具寿满慈子言：<a id="a-2k"></a>“若菩萨摩诃萨欲证无上正等菩提，<a id="a-2l"></a>是菩萨摩诃萨先应思惟一切法性毕竟空寂，<a id="a-2m"></a>次应思惟一切智智具胜功德，<a id="a-2n"></a>后应愍念一切有情贫乏珍财、<a id="a-2o"></a>受诸苦恼；<a id="a-2p"></a>作是念已，<a id="a-2q"></a>便舍一切——若有执受、<a id="a-2r"></a>若无执受、<a id="a-2s"></a>若内、<a id="a-2t"></a>若外所有珍财，<a id="a-2u"></a>施诸有情心无所著，<a id="a-2v"></a>亦以正法施诸有情，<a id="a-2w"></a>亦以无边上妙供具恭敬供养佛、<a id="a-2x"></a>法、<a id="a-2y"></a>僧宝。<a id="a-2z"></a>如是菩萨摩诃萨众行布施时，<a id="a-30"></a>缘一切智心无所著应行布施。<a id="a-31"></a>如是布施随顺菩提，<a id="a-32"></a>疾能证得一切智智，<a id="a-33"></a>与诸有情作大饶益。<a id="a-34"></a>”</p>
  <p id="a35">尔时，<a id="a-36"></a>世尊告舍利子：<a id="a-37"></a>“如是，<a id="a-38"></a>如是，<a id="a-39"></a>如汝所说。<a id="a-3A"></a>诸菩萨摩诃萨欲证无上正等菩提应观法空，<a id="a-3B"></a>缘一切智具胜功德，<a id="a-3C"></a>愍念有情而行布施心无所著。<a id="a-3D"></a>若能如是修行布施，<a id="a-3E"></a>疾证无上正等菩提，<a id="a-3F"></a>与诸有情作大饶益。<a id="a-3G"></a>又，<a id="a-3H"></a>舍利子，<a id="a-3I"></a>汝今欲见十方世界菩萨施不？<a id="a-3J"></a>”</p>
  <p id="a3K">舍利子言：<a id="a-3L"></a>“唯然！<a id="a-3M"></a>欲见！<a id="a-3N"></a>”</p>
  <p id="a3O">时，<a id="a-3P"></a>舍利子及诸大众承佛神力，<a id="a-3Q"></a>便见东方过百世界，<a id="a-3R"></a>大蕴如来、<a id="a-3S"></a>应、<a id="a-3T"></a>正等觉，<a id="a-3U"></a>声闻菩萨大众围绕，<a id="a-3V"></a>宣说布施波罗蜜多具胜功德能获大果。<a id="a-3W"></a>彼有菩萨名曰无礙，<a id="a-3X"></a>虽处居家而无所著，<a id="a-3Y"></a>舍诸所有布施一切：<a id="a-3Z"></a>积珍宝聚其量如山，<a id="a-3a"></a>随诸有情所须皆施，<a id="a-3b"></a>劝有情类自受用已复转施他，<a id="a-3c"></a>心无所礙，<a id="a-3d"></a>如是行施无所染著，<a id="a-3e"></a>昼夜精勤常无厌倦；<a id="a-3f"></a>如是积集衣服、<a id="a-3g"></a>卧具、<a id="a-3h"></a>饮食等物量各如山，<a id="a-3i"></a>随诸有情所须皆施，<a id="a-3j"></a>劝有情类自受用已复转施他，<a id="a-3k"></a>心无所礙，<a id="a-3l"></a>如是行施无所染著，<a id="a-3m"></a>昼夜精勤常无厌倦。</p>
  <p id="a3n">时，<a id="a-3o"></a>舍利子及诸大众，<a id="a-3p"></a>一切复见无礙菩萨七宝庄饰百千金车，<a id="a-3q"></a>是一一车载一女宝，<a id="a-3r"></a>形貌端正种种庄严，<a id="a-3s"></a>一一女宝百女侍从，<a id="a-3t"></a>各乘一车众宝严饰，<a id="a-3u"></a>一一车上置百千金，<a id="a-3v"></a>及诸资缘无不具足，<a id="a-3w"></a>置于市肆高声唱言：<a id="a-3x"></a>“谁有须者随意将去。<a id="a-3y"></a>”如是行施无所染著，<a id="a-3z"></a>昼夜精勤常无厌倦。</p>
  <p id="a40">尔时，<a id="a-41"></a>佛告舍利子言：<a id="a-42"></a>“汝见东方无礙菩萨，<a id="a-43"></a>心无染著而行施不？<a id="a-44"></a>”</p>
  <p id="a45">时，<a id="a-46"></a>舍利子便白佛言：<a id="a-47"></a>“见已，<a id="a-48"></a>世尊。<a id="a-49"></a>见已，<a id="a-4A"></a>善逝。<a id="a-4B"></a>”</p>
  <p id="a4C">佛言：<a id="a-4D"></a>“菩萨求大菩提，<a id="a-4E"></a>皆应如是修行布施。<a id="a-4F"></a>又，<a id="a-4G"></a>舍利子，<a id="a-4H"></a>于意云何？<a id="a-4I"></a>无礙菩萨施广大不？<a id="a-4J"></a>”</p>
  <p id="a4K">舍利子曰：<a id="a-4L"></a>“广大！<a id="a-4M"></a>世尊。<a id="a-4N"></a>广大！<a id="a-4O"></a>善逝。<a id="a-4P"></a>无礙菩萨布施善根量无边际。<a id="a-4Q"></a>”</p>
  <p id="a4R">佛言：<a id="a-4S"></a>“如是，<a id="a-4T"></a>如汝所说。<a id="a-4U"></a>若有菩萨能观法空，<a id="a-4V"></a>缘一切智具胜功德，<a id="a-4W"></a>愍念有情随有所施，<a id="a-4X"></a>于彼东方无礙菩萨所获施福，<a id="a-4Y"></a>百倍为胜，<a id="a-4Z"></a>千倍为胜，<a id="a-4a"></a>乃至邬波尼杀昙倍亦复为胜。<a id="a-4b"></a>”</p>
  <p id="a4c">时，<a id="a-4d"></a>舍利子及诸大众承佛神力，<a id="a-4e"></a>复见东方百千世界，<a id="a-4f"></a>一一世界无量菩萨，<a id="a-4g"></a>各舍所有布施一切：<a id="a-4h"></a>积珍宝聚其量如山，<a id="a-4i"></a>随诸有情所须皆施，<a id="a-4j"></a>劝有情类自受用已复转施他，<a id="a-4k"></a>心无所礙，<a id="a-4l"></a>如是行施无所染著，<a id="a-4m"></a>昼夜精勤常无厌倦；<a id="a-4n"></a>如是积集衣服、<a id="a-4o"></a>卧具、<a id="a-4p"></a>饮食等物量各如山，<a id="a-4q"></a>随诸有情所须皆施，<a id="a-4r"></a>劝有情类自受用已复转施他，<a id="a-4s"></a>心无所礙，<a id="a-4t"></a>如是行施无所染著，<a id="a-4u"></a>昼夜精勤常无厌倦。</p>
  <p id="a4v">尔时，<a id="a-4w"></a>佛告舍利子言：<a id="a-4x"></a>“汝见东方百千世界，<a id="a-4y"></a>一一世界无量菩萨，<a id="a-4z"></a>心无染著而行施不？<a id="a-50"></a>”</p>
  <p id="a51">时，<a id="a-52"></a>舍利子便白佛言：<a id="a-53"></a>“见已，<a id="a-54"></a>世尊。<a id="a-55"></a>见已，<a id="a-56"></a>善逝。<a id="a-57"></a>”</p>
  <p id="a58">佛言：<a id="a-59"></a>“菩萨求大菩提，<a id="a-5A"></a>皆应如是修行布施。<a id="a-5B"></a>又，<a id="a-5C"></a>舍利子，<a id="a-5D"></a>于意云何？<a id="a-5E"></a>彼诸菩萨施广大不？<a id="a-5F"></a>”</p>
  <p id="a5G">舍利子曰：<a id="a-5H"></a>“广大！<a id="a-5I"></a>世尊。<a id="a-5J"></a>广大！<a id="a-5K"></a>善逝。<a id="a-5L"></a>彼诸菩萨布施善根量无边际。<a id="a-5M"></a>”</p>
  <p id="a5N">佛言：<a id="a-5O"></a>“如是，<a id="a-5P"></a>如汝所说。<a id="a-5Q"></a>若有菩萨能观法空，<a id="a-5R"></a>缘一切智具胜功德，<a id="a-5S"></a>愍念有情随有所施，<a id="a-5T"></a>于彼东方百千世界，<a id="a-5U"></a>一一世界无量菩萨所获施福，<a id="a-5V"></a>百倍为胜，<a id="a-5W"></a>千倍为胜，<a id="a-5X"></a>乃至邬波尼杀昙倍亦复为胜。<a id="a-5Y"></a>”</p>
  <p id="a5Z">时，<a id="a-5a"></a>舍利子及诸大众承佛神力，<a id="a-5b"></a>复见东方殑伽沙等诸佛世界，<a id="a-5c"></a>一一世界无量菩萨，<a id="a-5d"></a>各舍所有布施一切：<a id="a-5e"></a>积珍宝聚其量如山，<a id="a-5f"></a>随诸有情所须皆施，<a id="a-5g"></a>劝有情类自受用已复转施他，<a id="a-5h"></a>心无所礙，<a id="a-5i"></a>如是行施无所染著，<a id="a-5j"></a>昼夜精勤常无厌倦；<a id="a-5k"></a>如是积集衣服、<a id="a-5l"></a>卧具、<a id="a-5m"></a>饮食等物量各如山，<a id="a-5n"></a>随诸有情所须皆施，<a id="a-5o"></a>劝有情类自受用已复转施他，<a id="a-5p"></a>心无所礙，<a id="a-5q"></a>如是行施无所染著，<a id="a-5r"></a>昼夜精勤常无厌倦。</p>
  <p id="a5s">尔时，<a id="a-5t"></a>佛告舍利子言：<a id="a-5u"></a>“汝见东方殑伽沙等诸佛世界，<a id="a-5v"></a>一一世界无量菩萨，<a id="a-5w"></a>心无染著而行施不？<a id="a-5x"></a>”</p>
  <p id="a5y">时，<a id="a-5z"></a>舍利子便白佛言：<a id="a-60"></a>“见已，<a id="a-61"></a>世尊。<a id="a-62"></a>见已，<a id="a-63"></a>善逝。<a id="a-64"></a>”</p>
  <p id="a65">佛言：<a id="a-66"></a>“菩萨求大菩提，<a id="a-67"></a>皆应如是修行布施。<a id="a-68"></a>又，<a id="a-69"></a>舍利子，<a id="a-6A"></a>于意云何？<a id="a-6B"></a>彼诸菩萨施广大不？<a id="a-6C"></a>”</p>
  <p id="a6D">舍利子曰：<a id="a-6E"></a>“广大！<a id="a-6F"></a>世尊。<a id="a-6G"></a>广大！<a id="a-6H"></a>善逝。<a id="a-6I"></a>彼诸菩萨布施善根量无边际。<a id="a-6J"></a>”</p>
  <p id="a6K">佛言：<a id="a-6L"></a>“如是，<a id="a-6M"></a>如汝所说。<a id="a-6N"></a>若有菩萨能观法空，<a id="a-6O"></a>缘一切智具胜功德，<a id="a-6P"></a>愍念有情随有所施，<a id="a-6Q"></a>于彼东方殑伽沙等诸佛世界，<a id="a-6R"></a>一一世界无量菩萨所获施福，<a id="a-6S"></a>百倍为胜，<a id="a-6T"></a>千倍为胜，<a id="a-6U"></a>乃至邬波尼杀昙倍亦复为胜。<a id="a-6V"></a>”</p>
  <p id="a6W">时，<a id="a-6X"></a>舍利子及诸大众承佛神力，<a id="a-6Y"></a>复见东方如十殑伽沙数世界，<a id="a-6Z"></a>一一世界无量菩萨，<a id="a-6a"></a>各舍所有布施一切：<a id="a-6b"></a>积珍宝聚其量如山，<a id="a-6c"></a>随诸有情所须皆施，<a id="a-6d"></a>劝有情类自受用已复转施他，<a id="a-6e"></a>心无所礙，<a id="a-6f"></a>如是行施无所染著，<a id="a-6g"></a>昼夜精勤常无厌倦；<a id="a-6h"></a>如是积集衣服、<a id="a-6i"></a>卧具、<a id="a-6j"></a>饮食等物量各如山，<a id="a-6k"></a>随诸有情所须皆施，<a id="a-6l"></a>劝有情类自受用已复转施他，<a id="a-6m"></a>心无所礙，<a id="a-6n"></a>如是行施无所染著，<a id="a-6o"></a>昼夜精勤常无厌倦。</p>
  <p id="a6p">尔时，<a id="a-6q"></a>佛告舍利子言：<a id="a-6r"></a>“汝见东方如十殑伽沙数世界，<a id="a-6s"></a>一一世界无量菩萨，<a id="a-6t"></a>心无染著而行施不？<a id="a-6u"></a>”</p>
  <p id="a6v">时，<a id="a-6w"></a>舍利子便白佛言：<a id="a-6x"></a>“见已，<a id="a-6y"></a>世尊。<a id="a-6z"></a>见已，<a id="a-70"></a>善逝。<a id="a-71"></a>”</p>
  <p id="a72">佛言：<a id="a-73"></a>“菩萨求大菩提，<a id="a-74"></a>皆应如是修行布施。<a id="a-75"></a>又，<a id="a-76"></a>舍利子，<a id="a-77"></a>于意云何？<a id="a-78"></a>彼诸菩萨施广大不？<a id="a-79"></a>”</p>
  <p id="a7A">舍利子曰：<a id="a-7B"></a>“广大！<a id="a-7C"></a>世尊。<a id="a-7D"></a>广大！<a id="a-7E"></a>善逝。<a id="a-7F"></a>彼诸菩萨布施善根量无边际。<a id="a-7G"></a>”</p>
  <p id="a7H">佛言：<a id="a-7I"></a>“如是，<a id="a-7J"></a>如汝所说。<a id="a-7K"></a>若有菩萨能观法空，<a id="a-7L"></a>缘一切智具胜功德，<a id="a-7M"></a>愍念有情随有所施，<a id="a-7N"></a>于彼东方如十殑伽沙数世界，<a id="a-7O"></a>一一世界无量菩萨所获施福，<a id="a-7P"></a>百倍为胜，<a id="a-7Q"></a>千倍为胜，<a id="a-7R"></a>乃至邬波尼杀昙倍亦复为胜。<a id="a-7S"></a>”</p>
  <p id="a7T">时，<a id="a-7U"></a>舍利子及诸大众承佛神力，<a id="a-7V"></a>复见东方如百殑伽沙数世界，<a id="a-7W"></a>一一世界无量菩萨，<a id="a-7X"></a>各舍所有布施一切：<a id="a-7Y"></a>积珍宝聚其量如山，<a id="a-7Z"></a>随诸有情所须皆施，<a id="a-7a"></a>劝有情类自受用已复转施他，<a id="a-7b"></a>心无所礙，<a id="a-7c"></a>如是行施无所染著，<a id="a-7d"></a>昼夜精勤常无厌倦；<a id="a-7e"></a>如是积集衣服、<a id="a-7f"></a>卧具、<a id="a-7g"></a>饮食等物量各如山，<a id="a-7h"></a>随诸有情所须皆施，<a id="a-7i"></a>劝有情类自受用已复转施他，<a id="a-7j"></a>心无所礙，<a id="a-7k"></a>如是行施无所染著，<a id="a-7l"></a>昼夜精勤常无厌倦。</p>
  <p id="a7m">尔时，<a id="a-7n"></a>佛告舍利子言：<a id="a-7o"></a>“汝见东方如百殑伽沙数世界，<a id="a-7p"></a>一一世界无量菩萨，<a id="a-7q"></a>心无染著而行施不？<a id="a-7r"></a>”</p>
  <p id="a7s">时，<a id="a-7t"></a>舍利子便白佛言：<a id="a-7u"></a>“见已，<a id="a-7v"></a>世尊。<a id="a-7w"></a>见已，<a id="a-7x"></a>善逝。<a id="a-7y"></a>”</p>
  <p id="a7z">佛言：<a id="a-80"></a>“菩萨求大菩提，<a id="a-81"></a>皆应如是修行布施。<a id="a-82"></a>又，<a id="a-83"></a>舍利子，<a id="a-84"></a>于意云何？<a id="a-85"></a>彼诸菩萨施广大不？<a id="a-86"></a>”</p>
  <p id="a87">舍利子曰：<a id="a-88"></a>“广大！<a id="a-89"></a>世尊。<a id="a-8A"></a>广大！<a id="a-8B"></a>善逝。<a id="a-8C"></a>彼诸菩萨布施善根量无边际。<a id="a-8D"></a>”</p>
  <p id="a8E">佛言：<a id="a-8F"></a>“如是，<a id="a-8G"></a>如汝所说。<a id="a-8H"></a>若有菩萨能观法空，<a id="a-8I"></a>缘一切智具胜功德，<a id="a-8J"></a>愍念有情随有所施，<a id="a-8K"></a>于彼东方如百殑伽沙数世界，<a id="a-8L"></a>一一世界无量菩萨所获施福，<a id="a-8M"></a>百倍为胜，<a id="a-8N"></a>千倍为胜，<a id="a-8O"></a>乃至邬波尼杀昙倍亦复为胜。<a id="a-8P"></a>”</p>
  <p id="a8Q">时，<a id="a-8R"></a>舍利子及诸大众承佛神力，<a id="a-8S"></a>复见东方如千殑伽沙数世界，<a id="a-8T"></a>一一世界无量菩萨，<a id="a-8U"></a>各舍所有布施一切：<a id="a-8V"></a>积珍宝聚其量如山，<a id="a-8W"></a>随诸有情所须皆施，<a id="a-8X"></a>劝有情类自受用已复转施他，<a id="a-8Y"></a>心无所礙，<a id="a-8Z"></a>如是行施无所染著，<a id="a-8a"></a>昼夜精勤常无厌倦；<a id="a-8b"></a>如是积集衣服、<a id="a-8c"></a>卧具、<a id="a-8d"></a>饮食等物量各如山，<a id="a-8e"></a>随诸有情所须皆施，<a id="a-8f"></a>劝有情类自受用已复转施他，<a id="a-8g"></a>心无所礙，<a id="a-8h"></a>如是行施无所染著，<a id="a-8i"></a>昼夜精勤常无厌倦。</p>
  <p id="a8j">尔时，<a id="a-8k"></a>佛告舍利子言：<a id="a-8l"></a>“汝见东方如千殑伽沙数世界，<a id="a-8m"></a>一一世界无量菩萨，<a id="a-8n"></a>心无染著而行施不？<a id="a-8o"></a>”</p>
  <p id="a8p">时，<a id="a-8q"></a>舍利子便白佛言：<a id="a-8r"></a>“见已，<a id="a-8s"></a>世尊。<a id="a-8t"></a>见已，<a id="a-8u"></a>善逝。<a id="a-8v"></a>”</p>
  <p id="a8w">佛言：<a id="a-8x"></a>“菩萨求大菩提，<a id="a-8y"></a>皆应如是修行布施。<a id="a-8z"></a>又，<a id="a-90"></a>舍利子，<a id="a-91"></a>于意云何？<a id="a-92"></a>彼诸菩萨施广大不？<a id="a-93"></a>”</p>
  <p id="a94">舍利子曰：<a id="a-95"></a>“广大！<a id="a-96"></a>世尊。<a id="a-97"></a>广大！<a id="a-98"></a>善逝。<a id="a-99"></a>彼诸菩萨布施善根量无边际。<a id="a-9A"></a>”</p>
  <p id="a9B">佛言：<a id="a-9C"></a>“如是，<a id="a-9D"></a>如汝所说。<a id="a-9E"></a>若有菩萨能观法空，<a id="a-9F"></a>缘一切智具胜功德，<a id="a-9G"></a>愍念有情随有所施，<a id="a-9H"></a>于彼东方如千殑伽沙数世界，<a id="a-9I"></a>一一世界无量菩萨所获施福，<a id="a-9J"></a>百倍为胜，<a id="a-9K"></a>千倍为胜，<a id="a-9L"></a>乃至邬波尼杀昙倍亦复为胜。<a id="a-9M"></a>”</p>
  <p id="a9N">时，<a id="a-9O"></a>舍利子及诸大众承佛神力，<a id="a-9P"></a>复见东方百千殑伽沙数世界，<a id="a-9Q"></a>一一世界无量菩萨，<a id="a-9R"></a>各舍所有布施一切：<a id="a-9S"></a>积珍宝聚其量如山，<a id="a-9T"></a>随诸有情所须皆施，<a id="a-9U"></a>劝有情类自受用已复转施他，<a id="a-9V"></a>心无所礙，<a id="a-9W"></a>如是行施无所染著，<a id="a-9X"></a>昼夜精勤常无厌倦；<a id="a-9Y"></a>如是积集衣服、<a id="a-9Z"></a>卧具、<a id="a-9a"></a>饮食等物量各如山，<a id="a-9b"></a>随诸有情所须皆施，<a id="a-9c"></a>劝有情类自受用已复转施他，<a id="a-9d"></a>心无所礙，<a id="a-9e"></a>如是行施无所染著，<a id="a-9f"></a>昼夜精勤常无厌倦。</p>
  <p id="a9g">尔时，<a id="a-9h"></a>佛告舍利子言：<a id="a-9i"></a>“汝见东方百千殑伽沙数世界，<a id="a-9j"></a>一一世界无量菩萨，<a id="a-9k"></a>心无染著而行施不？<a id="a-9l"></a>”</p>
  <p id="a9m">时，<a id="a-9n"></a>舍利子便白佛言：<a id="a-9o"></a>“见已，<a id="a-9p"></a>世尊。<a id="a-9q"></a>见已，<a id="a-9r"></a>善逝。<a id="a-9s"></a>”</p>
  <p id="a9t">佛言：<a id="a-9u"></a>“菩萨求大菩提，<a id="a-9v"></a>皆应如是修行布施。<a id="a-9w"></a>又，<a id="a-9x"></a>舍利子，<a id="a-9y"></a>于意云何？<a id="a-9z"></a>彼诸菩萨施广大不？<a id="a-A0"></a>”</p>
  <p id="aA1">舍利子曰：<a id="a-A2"></a>“广大！<a id="a-A3"></a>世尊。<a id="a-A4"></a>广大！<a id="a-A5"></a>善逝。<a id="a-A6"></a>彼诸菩萨布施善根量无边际。<a id="a-A7"></a>”</p>
  <p id="aA8">佛言：<a id="a-A9"></a>“如是，<a id="a-AA"></a>如汝所说。<a id="a-AB"></a>若有菩萨能观法空，<a id="a-AC"></a>缘一切智具胜功德，<a id="a-AD"></a>愍念有情随有所施，<a id="a-AE"></a>于彼东方百千殑伽沙数世界，<a id="a-AF"></a>一一世界无量菩萨所获施福，<a id="a-AG"></a>百倍为胜，<a id="a-AH"></a>千倍为胜，<a id="a-AI"></a>乃至邬波尼杀昙倍亦复为胜。<a id="a-AJ"></a>”</p>
  <p id="aAK">时，<a id="a-AL"></a>舍利子及诸大众承佛神力，<a id="a-AM"></a>复见东方无数殑伽沙数世界，<a id="a-AN"></a>一一世界无量菩萨，<a id="a-AO"></a>各舍所有布施一切：<a id="a-AP"></a>积珍宝聚其量如山，<a id="a-AQ"></a>随诸有情所须皆施，<a id="a-AR"></a>劝有情类自受用已复转施他，<a id="a-AS"></a>心无所礙，<a id="a-AT"></a>如是行施无所染著，<a id="a-AU"></a>昼夜精勤常无厌倦；<a id="a-AV"></a>如是积集衣服、<a id="a-AW"></a>卧具、<a id="a-AX"></a>饮食等物量各如山，<a id="a-AY"></a>随诸有情所须皆施，<a id="a-AZ"></a>劝有情类自受用已复转施他，<a id="a-Aa"></a>心无所礙，<a id="a-Ab"></a>如是行施无所染著，<a id="a-Ac"></a>昼夜精勤常无厌倦。</p>
  <p id="aAd">尔时，<a id="a-Ae"></a>佛告舍利子言：<a id="a-Af"></a>“汝见东方无数殑伽沙数世界，<a id="a-Ag"></a>一一世界无量菩萨，<a id="a-Ah"></a>心无染著而行施不？<a id="a-Ai"></a>”</p>
  <p id="aAj">时，<a id="a-Ak"></a>舍利子便白佛言：<a id="a-Al"></a>“见已，<a id="a-Am"></a>世尊。<a id="a-An"></a>见已，<a id="a-Ao"></a>善逝。<a id="a-Ap"></a>”</p>
  <p id="aAq">佛言：<a id="a-Ar"></a>“菩萨求大菩提，<a id="a-As"></a>皆应如是修行布施。<a id="a-At"></a>又，<a id="a-Au"></a>舍利子，<a id="a-Av"></a>于意云何？<a id="a-Aw"></a>彼诸菩萨施广大不？<a id="a-Ax"></a>”</p>
  <p id="aAy">舍利子曰：<a id="a-Az"></a>“广大！<a id="a-B0"></a>世尊。<a id="a-B1"></a>广大！<a id="a-B2"></a>善逝。<a id="a-B3"></a>彼诸菩萨布施善根量无边际。<a id="a-B4"></a>”</p>
  <p id="aB5">佛言：<a id="a-B6"></a>“如是，<a id="a-B7"></a>如汝所说。<a id="a-B8"></a>若有菩萨能观法空，<a id="a-B9"></a>缘一切智具胜功德，<a id="a-BA"></a>愍念有情随有所施，<a id="a-BB"></a>于彼东方无数殑伽沙数世界，<a id="a-BC"></a>一一世界无量菩萨所获施福，<a id="a-BD"></a>百倍为胜，<a id="a-BE"></a>千倍为胜，<a id="a-BF"></a>乃至邬波尼杀昙倍亦复为胜。<a id="a-BG"></a>”</p>
  <p id="aBH">时，<a id="a-BI"></a>舍利子及诸大众承佛神力，<a id="a-BJ"></a>复见南方百千世界，<a id="a-BK"></a>如是乃至复见南方无数殑伽沙数世界，<a id="a-BL"></a>一一世界无量菩萨，<a id="a-BM"></a>各舍所有布施一切：<a id="a-BN"></a>积珍宝聚其量如山，<a id="a-BO"></a>随诸有情所须皆施，<a id="a-BP"></a>劝有情类自受用已复转施他，<a id="a-BQ"></a>心无所礙，<a id="a-BR"></a>如是行施无所染著，<a id="a-BS"></a>昼夜精勤常无厌倦；<a id="a-BT"></a>如是积集衣服、<a id="a-BU"></a>卧具、<a id="a-BV"></a>饮食等物量各如山，<a id="a-BW"></a>随诸有情所须皆施，<a id="a-BX"></a>劝有情类自受用已复转施他，<a id="a-BY"></a>心无所礙，<a id="a-BZ"></a>如是行施无所染著，<a id="a-Ba"></a>昼夜精勤常无厌倦。</p>
  <p id="aBb">尔时，<a id="a-Bc"></a>佛告舍利子言：<a id="a-Bd"></a>“汝见南方百千世界，<a id="a-Be"></a>如是乃至无数殑伽沙数世界，<a id="a-Bf"></a>一一世界无量菩萨，<a id="a-Bg"></a>心无染著而行施不？<a id="a-Bh"></a>”</p>
  <p id="aBi">时，<a id="a-Bj"></a>舍利子便白佛言：<a id="a-Bk"></a>“见已，<a id="a-Bl"></a>世尊。<a id="a-Bm"></a>见已，<a id="a-Bn"></a>善逝。<a id="a-Bo"></a>”</p>
  <p id="aBp">佛言：<a id="a-Bq"></a>“菩萨求大菩提，<a id="a-Br"></a>皆应如是修行布施。<a id="a-Bs"></a>又，<a id="a-Bt"></a>舍利子，<a id="a-Bu"></a>于意云何？<a id="a-Bv"></a>彼诸菩萨施广大不？<a id="a-Bw"></a>”</p>
  <p id="aBx">舍利子曰：<a id="a-By"></a>“广大！<a id="a-Bz"></a>世尊。<a id="a-C0"></a>广大！<a id="a-C1"></a>善逝。<a id="a-C2"></a>彼诸菩萨布施善根量无边际。<a id="a-C3"></a>”</p>
  <p id="aC4">佛言：<a id="a-C5"></a>“如是，<a id="a-C6"></a>如汝所说。<a id="a-C7"></a>若有菩萨能观法空，<a id="a-C8"></a>缘一切智具胜功德，<a id="a-C9"></a>愍念有情随有所施，<a id="a-CA"></a>于彼南方百千世界，<a id="a-CB"></a>如是乃至无数殑伽沙数世界，<a id="a-CC"></a>一一世界无量菩萨所获施福，<a id="a-CD"></a>百倍为胜，<a id="a-CE"></a>千倍为胜，<a id="a-CF"></a>乃至邬波尼杀昙倍亦复为胜。<a id="a-CG"></a>”</p>
  <p id="aCH">时，<a id="a-CI"></a>舍利子及诸大众承佛神力，<a id="a-CJ"></a>复见西方百千世界，<a id="a-CK"></a>如是乃至复见西方无数殑伽沙数世界，<a id="a-CL"></a>一一世界无量菩萨，<a id="a-CM"></a>各舍所有布施一切：<a id="a-CN"></a>积珍宝聚其量如山，<a id="a-CO"></a>随诸有情所须皆施，<a id="a-CP"></a>劝有情类自受用已复转施他，<a id="a-CQ"></a>心无所礙，<a id="a-CR"></a>如是行施无所染著，<a id="a-CS"></a>昼夜精勤常无厌倦；<a id="a-CT"></a>如是积集衣服、<a id="a-CU"></a>卧具、<a id="a-CV"></a>饮食等物量各如山，<a id="a-CW"></a>随诸有情所须皆施，<a id="a-CX"></a>劝有情类自受用已复转施他，<a id="a-CY"></a>心无所礙，<a id="a-CZ"></a>如是行施无所染著，<a id="a-Ca"></a>昼夜精勤常无厌倦。</p>
  <p id="aCb">尔时，<a id="a-Cc"></a>佛告舍利子言：<a id="a-Cd"></a>“汝见西方百千世界，<a id="a-Ce"></a>如是乃至无数殑伽沙数世界，<a id="a-Cf"></a>一一世界无量菩萨，<a id="a-Cg"></a>心无染著而行施不？<a id="a-Ch"></a>”</p>
  <p id="aCi">时，<a id="a-Cj"></a>舍利子便白佛言：<a id="a-Ck"></a>“见已，<a id="a-Cl"></a>世尊。<a id="a-Cm"></a>见已，<a id="a-Cn"></a>善逝。<a id="a-Co"></a>”</p>
  <p id="aCp">佛言：<a id="a-Cq"></a>“菩萨求大菩提，<a id="a-Cr"></a>皆应如是修行布施。<a id="a-Cs"></a>又，<a id="a-Ct"></a>舍利子，<a id="a-Cu"></a>于意云何？<a id="a-Cv"></a>彼诸菩萨施广大不？<a id="a-Cw"></a>”</p>
  <p id="aCx">舍利子曰：<a id="a-Cy"></a>“广大！<a id="a-Cz"></a>世尊。<a id="a-D0"></a>广大！<a id="a-D1"></a>善逝。<a id="a-D2"></a>彼诸菩萨布施善根量无边际。<a id="a-D3"></a>”</p>
  <p id="aD4">佛言：<a id="a-D5"></a>“如是，<a id="a-D6"></a>如汝所说。<a id="a-D7"></a>若有菩萨能观法空，<a id="a-D8"></a>缘一切智具胜功德，<a id="a-D9"></a>愍念有情随有所施，<a id="a-DA"></a>于彼西方百千世界，<a id="a-DB"></a>如是乃至无数殑伽沙数世界，<a id="a-DC"></a>一一世界无量菩萨所获施福，<a id="a-DD"></a>百倍为胜，<a id="a-DE"></a>千倍为胜，<a id="a-DF"></a>乃至邬波尼杀昙倍亦复为胜。<a id="a-DG"></a>”</p>
  <p id="aDH">时，<a id="a-DI"></a>舍利子及诸大众承佛神力，<a id="a-DJ"></a>复见北方百千世界，<a id="a-DK"></a>如是乃至复见北方无数殑伽沙数世界，<a id="a-DL"></a>一一世界无量菩萨，<a id="a-DM"></a>各舍所有布施一切：<a id="a-DN"></a>积珍宝聚其量如山，<a id="a-DO"></a>随诸有情所须皆施，<a id="a-DP"></a>劝有情类自受用已复转施他，<a id="a-DQ"></a>心无所礙，<a id="a-DR"></a>如是行施无所染著，<a id="a-DS"></a>昼夜精勤常无厌倦；<a id="a-DT"></a>如是积集衣服、<a id="a-DU"></a>卧具、<a id="a-DV"></a>饮食等物量各如山，<a id="a-DW"></a>随诸有情所须皆施，<a id="a-DX"></a>劝有情类自受用已复转施他，<a id="a-DY"></a>心无所礙，<a id="a-DZ"></a>如是行施无所染著，<a id="a-Da"></a>昼夜精勤常无厌倦。</p>
  <p id="aDb">尔时，<a id="a-Dc"></a>佛告舍利子言：<a id="a-Dd"></a>“汝见北方百千世界，<a id="a-De"></a>如是乃至无数殑伽沙数世界，<a id="a-Df"></a>一一世界无量菩萨，<a id="a-Dg"></a>心无染著而行施不？<a id="a-Dh"></a>”</p>
  <p id="aDi">时，<a id="a-Dj"></a>舍利子便白佛言：<a id="a-Dk"></a>“见已，<a id="a-Dl"></a>世尊。<a id="a-Dm"></a>见已，<a id="a-Dn"></a>善逝。<a id="a-Do"></a>”</p>
  <p id="aDp">佛言：<a id="a-Dq"></a>“菩萨求大菩提，<a id="a-Dr"></a>皆应如是修行布施。<a id="a-Ds"></a>又，<a id="a-Dt"></a>舍利子，<a id="a-Du"></a>于意云何？<a id="a-Dv"></a>彼诸菩萨施广大不？<a id="a-Dw"></a>”</p>
  <p id="aDx">舍利子曰：<a id="a-Dy"></a>“广大！<a id="a-Dz"></a>世尊。<a id="a-E0"></a>广大！<a id="a-E1"></a>善逝。<a id="a-E2"></a>彼诸菩萨布施善根量无边际。<a id="a-E3"></a>”</p>
  <p id="aE4">佛言：<a id="a-E5"></a>“如是，<a id="a-E6"></a>如汝所说。<a id="a-E7"></a>若有菩萨能观法空，<a id="a-E8"></a>缘一切智具胜功德，<a id="a-E9"></a>愍念有情随有所施，<a id="a-EA"></a>于彼北方百千世界，<a id="a-EB"></a>如是乃至无数殑伽沙数世界，<a id="a-EC"></a>一一世界无量菩萨所获施福，<a id="a-ED"></a>百倍为胜，<a id="a-EE"></a>千倍为胜，<a id="a-EF"></a>乃至邬波尼杀昙倍亦复为胜。<a id="a-EG"></a>”</p>
  <p id="aEH">时，<a id="a-EI"></a>舍利子及诸大众承佛神力，<a id="a-EJ"></a>复见东南方百千世界，<a id="a-EK"></a>如是乃至复见东南方无数殑伽沙数世界，<a id="a-EL"></a>一一世界无量菩萨，<a id="a-EM"></a>各舍所有布施一切：<a id="a-EN"></a>积珍宝聚其量如山，<a id="a-EO"></a>随诸有情所须皆施，<a id="a-EP"></a>劝有情类自受用已复转施他，<a id="a-EQ"></a>心无所礙，<a id="a-ER"></a>如是行施无所染著，<a id="a-ES"></a>昼夜精勤常无厌倦；<a id="a-ET"></a>如是积集衣服、<a id="a-EU"></a>卧具、<a id="a-EV"></a>饮食等物量各如山，<a id="a-EW"></a>随诸有情所须皆施，<a id="a-EX"></a>劝有情类自受用已复转施他，<a id="a-EY"></a>心无所礙，<a id="a-EZ"></a>如是行施无所染著，<a id="a-Ea"></a>昼夜精勤常无厌倦。</p>
  <p id="aEb">尔时，<a id="a-Ec"></a>佛告舍利子言：<a id="a-Ed"></a>“汝见东南方百千世界，<a id="a-Ee"></a>如是乃至无数殑伽沙数世界，<a id="a-Ef"></a>一一世界无量菩萨，<a id="a-Eg"></a>心无染著而行施不？<a id="a-Eh"></a>”</p>
  <p id="aEi">时，<a id="a-Ej"></a>舍利子便白佛言：<a id="a-Ek"></a>“见已，<a id="a-El"></a>世尊。<a id="a-Em"></a>见已，<a id="a-En"></a>善逝。<a id="a-Eo"></a>”</p>
  <p id="aEp">佛言：<a id="a-Eq"></a>“菩萨求大菩提，<a id="a-Er"></a>皆应如是修行布施。<a id="a-Es"></a>又，<a id="a-Et"></a>舍利子，<a id="a-Eu"></a>于意云何？<a id="a-Ev"></a>彼诸菩萨施广大不？<a id="a-Ew"></a>”</p>
  <p id="aEx">舍利子曰：<a id="a-Ey"></a>“广大！<a id="a-Ez"></a>世尊。<a id="a-F0"></a>广大！<a id="a-F1"></a>善逝。<a id="a-F2"></a>彼诸菩萨布施善根量无边际。<a id="a-F3"></a>”</p>
  <p id="aF4">佛言：<a id="a-F5"></a>“如是，<a id="a-F6"></a>如汝所说。<a id="a-F7"></a>若有菩萨能观法空，<a id="a-F8"></a>缘一切智具胜功德，<a id="a-F9"></a>愍念有情随有所施，<a id="a-FA"></a>于彼东南方百千世界，<a id="a-FB"></a>如是乃至无数殑伽沙数世界，<a id="a-FC"></a>一一世界无量菩萨所获施福，<a id="a-FD"></a>百倍为胜，<a id="a-FE"></a>千倍为胜，<a id="a-FF"></a>乃至邬波尼杀昙倍亦复为胜。<a id="a-FG"></a>”</p>
  <p id="aFH">时，<a id="a-FI"></a>舍利子及诸大众承佛神力，<a id="a-FJ"></a>复见西南方百千世界，<a id="a-FK"></a>如是乃至复见西南方无数殑伽沙数世界，<a id="a-FL"></a>一一世界无量菩萨，<a id="a-FM"></a>各舍所有布施一切：<a id="a-FN"></a>积珍宝聚其量如山，<a id="a-FO"></a>随诸有情所须皆施，<a id="a-FP"></a>劝有情类自受用已复转施他，<a id="a-FQ"></a>心无所礙，<a id="a-FR"></a>如是行施无所染著，<a id="a-FS"></a>昼夜精勤常无厌倦；<a id="a-FT"></a>如是积集衣服、<a id="a-FU"></a>卧具、<a id="a-FV"></a>饮食等物量各如山，<a id="a-FW"></a>随诸有情所须皆施，<a id="a-FX"></a>劝有情类自受用已复转施他，<a id="a-FY"></a>心无所礙，<a id="a-FZ"></a>如是行施无所染著，<a id="a-Fa"></a>昼夜精勤常无厌倦。</p>
  <p id="aFb">尔时，<a id="a-Fc"></a>佛告舍利子言：<a id="a-Fd"></a>“汝见西南方百千世界，<a id="a-Fe"></a>如是乃至无数殑伽沙数世界，<a id="a-Ff"></a>一一世界无量菩萨，<a id="a-Fg"></a>心无染著而行施不？<a id="a-Fh"></a>”</p>
  <p id="aFi">时，<a id="a-Fj"></a>舍利子便白佛言：<a id="a-Fk"></a>“见已，<a id="a-Fl"></a>世尊。<a id="a-Fm"></a>见已，<a id="a-Fn"></a>善逝。<a id="a-Fo"></a>”</p>
  <p id="aFp">佛言：<a id="a-Fq"></a>“菩萨求大菩提，<a id="a-Fr"></a>皆应如是修行布施。<a id="a-Fs"></a>又，<a id="a-Ft"></a>舍利子，<a id="a-Fu"></a>于意云何？<a id="a-Fv"></a>彼诸菩萨施广大不？<a id="a-Fw"></a>”</p>
  <p id="aFx">舍利子曰：<a id="a-Fy"></a>“广大！<a id="a-Fz"></a>世尊。<a id="a-G0"></a>广大！<a id="a-G1"></a>善逝。<a id="a-G2"></a>彼诸菩萨布施善根量无边际。<a id="a-G3"></a>”</p>
  <p id="aG4">佛言：<a id="a-G5"></a>“如是，<a id="a-G6"></a>如汝所说。<a id="a-G7"></a>若有菩萨能观法空，<a id="a-G8"></a>缘一切智具胜功德，<a id="a-G9"></a>愍念有情随有所施，<a id="a-GA"></a>于彼西南方百千世界，<a id="a-GB"></a>如是乃至无数殑伽沙数世界，<a id="a-GC"></a>一一世界无量菩萨所获施福，<a id="a-GD"></a>百倍为胜，<a id="a-GE"></a>千倍为胜，<a id="a-GF"></a>乃至邬波尼杀昙倍亦复为胜。<a id="a-GG"></a>”</p>
  <p id="aGH">时，<a id="a-GI"></a>舍利子及诸大众承佛神力，<a id="a-GJ"></a>复见西北方百千世界，<a id="a-GK"></a>如是乃至复见西北方无数殑伽沙数世界，<a id="a-GL"></a>一一世界无量菩萨，<a id="a-GM"></a>各舍所有布施一切：<a id="a-GN"></a>积珍宝聚其量如山，<a id="a-GO"></a>随诸有情所须皆施，<a id="a-GP"></a>劝有情类自受用已复转施他，<a id="a-GQ"></a>心无所礙，<a id="a-GR"></a>如是行施无所染著，<a id="a-GS"></a>昼夜精勤常无厌倦；<a id="a-GT"></a>如是积集衣服、<a id="a-GU"></a>卧具、<a id="a-GV"></a>饮食等物量各如山，<a id="a-GW"></a>随诸有情所须皆施，<a id="a-GX"></a>劝有情类自受用已复转施他，<a id="a-GY"></a>心无所礙，<a id="a-GZ"></a>如是行施无所染著，<a id="a-Ga"></a>昼夜精勤常无厌倦。</p>
  <p id="aGb">尔时，<a id="a-Gc"></a>佛告舍利子言：<a id="a-Gd"></a>“汝见西北方百千世界，<a id="a-Ge"></a>如是乃至无数殑伽沙数世界，<a id="a-Gf"></a>一一世界无量菩萨，<a id="a-Gg"></a>心无染著而行施不？<a id="a-Gh"></a>”</p>
  <p id="aGi">时，<a id="a-Gj"></a>舍利子便白佛言：<a id="a-Gk"></a>“见已，<a id="a-Gl"></a>世尊。<a id="a-Gm"></a>见已，<a id="a-Gn"></a>善逝。<a id="a-Go"></a>”</p>
  <p id="aGp">佛言：<a id="a-Gq"></a>“菩萨求大菩提，<a id="a-Gr"></a>皆应如是修行布施。<a id="a-Gs"></a>又，<a id="a-Gt"></a>舍利子，<a id="a-Gu"></a>于意云何？<a id="a-Gv"></a>彼诸菩萨施广大不？<a id="a-Gw"></a>”</p>
  <p id="aGx">舍利子曰：<a id="a-Gy"></a>“广大！<a id="a-Gz"></a>世尊。<a id="a-H0"></a>广大！<a id="a-H1"></a>善逝。<a id="a-H2"></a>彼诸菩萨布施善根量无边际。<a id="a-H3"></a>”</p>
  <p id="aH4">佛言：<a id="a-H5"></a>“如是，<a id="a-H6"></a>如汝所说。<a id="a-H7"></a>若有菩萨能观法空，<a id="a-H8"></a>缘一切智具胜功德，<a id="a-H9"></a>愍念有情随有所施，<a id="a-HA"></a>于彼西北方百千世界，<a id="a-HB"></a>如是乃至无数殑伽沙数世界，<a id="a-HC"></a>一一世界无量菩萨所获施福，<a id="a-HD"></a>百倍为胜，<a id="a-HE"></a>千倍为胜，<a id="a-HF"></a>乃至邬波尼杀昙倍亦复为胜。<a id="a-HG"></a>”</p>
  <p id="aHH">时，<a id="a-HI"></a>舍利子及诸大众承佛神力，<a id="a-HJ"></a>复见东北方百千世界，<a id="a-HK"></a>如是乃至复见东北方无数殑伽沙数世界，<a id="a-HL"></a>一一世界无量菩萨，<a id="a-HM"></a>各舍所有布施一切：<a id="a-HN"></a>积珍宝聚其量如山，<a id="a-HO"></a>随诸有情所须皆施，<a id="a-HP"></a>劝有情类自受用已复转施他，<a id="a-HQ"></a>心无所礙，<a id="a-HR"></a>如是行施无所染著，<a id="a-HS"></a>昼夜精勤常无厌倦；<a id="a-HT"></a>如是积集衣服、<a id="a-HU"></a>卧具、<a id="a-HV"></a>饮食等物量各如山，<a id="a-HW"></a>随诸有情所须皆施，<a id="a-HX"></a>劝有情类自受用已复转施他，<a id="a-HY"></a>心无所礙，<a id="a-HZ"></a>如是行施无所染著，<a id="a-Ha"></a>昼夜精勤常无厌倦。</p>
  <p id="aHb">尔时，<a id="a-Hc"></a>佛告舍利子言：<a id="a-Hd"></a>“汝见东北方百千世界，<a id="a-He"></a>如是乃至无数殑伽沙数世界，<a id="a-Hf"></a>一一世界无量菩萨，<a id="a-Hg"></a>心无染著而行施不？<a id="a-Hh"></a>”</p>
  <p id="aHi">时，<a id="a-Hj"></a>舍利子便白佛言：<a id="a-Hk"></a>“见已，<a id="a-Hl"></a>世尊。<a id="a-Hm"></a>见已，<a id="a-Hn"></a>善逝。<a id="a-Ho"></a>”</p>
  <p id="aHp">佛言：<a id="a-Hq"></a>“菩萨求大菩提，<a id="a-Hr"></a>皆应如是修行布施。<a id="a-Hs"></a>又，<a id="a-Ht"></a>舍利子，<a id="a-Hu"></a>于意云何？<a id="a-Hv"></a>彼诸菩萨施广大不？<a id="a-Hw"></a>”</p>
  <p id="aHx">舍利子曰：<a id="a-Hy"></a>“广大！<a id="a-Hz"></a>世尊。<a id="a-I0"></a>广大！<a id="a-I1"></a>善逝。<a id="a-I2"></a>彼诸菩萨布施善根量无边际。<a id="a-I3"></a>”</p>
  <p id="aI4">佛言：<a id="a-I5"></a>“如是，<a id="a-I6"></a>如汝所说。<a id="a-I7"></a>若有菩萨能观法空，<a id="a-I8"></a>缘一切智具胜功德，<a id="a-I9"></a>愍念有情随有所施，<a id="a-IA"></a>于彼东北方百千世界，<a id="a-IB"></a>如是乃至无数殑伽沙数世界，<a id="a-IC"></a>一一世界无量菩萨所获施福，<a id="a-ID"></a>百倍为胜，<a id="a-IE"></a>千倍为胜，<a id="a-IF"></a>乃至邬波尼杀昙倍亦复为胜。<a id="a-IG"></a>”</p>
  <p id="aIH">时，<a id="a-II"></a>舍利子及诸大众承佛神力，<a id="a-IJ"></a>复见下方百千世界，<a id="a-IK"></a>如是乃至复见下方无数殑伽沙数世界，<a id="a-IL"></a>一一世界无量菩萨，<a id="a-IM"></a>各舍所有布施一切：<a id="a-IN"></a>积珍宝聚其量如山，<a id="a-IO"></a>随诸有情所须皆施，<a id="a-IP"></a>劝有情类自受用已复转施他，<a id="a-IQ"></a>心无所礙，<a id="a-IR"></a>如是行施无所染著，<a id="a-IS"></a>昼夜精勤常无厌倦；<a id="a-IT"></a>如是积集衣服、<a id="a-IU"></a>卧具、<a id="a-IV"></a>饮食等物量各如山，<a id="a-IW"></a>随诸有情所须皆施，<a id="a-IX"></a>劝有情类自受用已复转施他，<a id="a-IY"></a>心无所礙，<a id="a-IZ"></a>如是行施无所染著，<a id="a-Ia"></a>昼夜精勤常无厌倦。</p>
  <p id="aIb">尔时，<a id="a-Ic"></a>佛告舍利子言：<a id="a-Id"></a>“汝见下方百千世界，<a id="a-Ie"></a>如是乃至无数殑伽沙数世界，<a id="a-If"></a>一一世界无量菩萨，<a id="a-Ig"></a>心无染著而行施不？<a id="a-Ih"></a>”</p>
  <p id="aIi">时，<a id="a-Ij"></a>舍利子便白佛言：<a id="a-Ik"></a>“见已，<a id="a-Il"></a>世尊。<a id="a-Im"></a>见已，<a id="a-In"></a>善逝。<a id="a-Io"></a>”</p>
  <p id="aIp">佛言：<a id="a-Iq"></a>“菩萨求大菩提，<a id="a-Ir"></a>皆应如是修行布施。<a id="a-Is"></a>又，<a id="a-It"></a>舍利子，<a id="a-Iu"></a>于意云何？<a id="a-Iv"></a>彼诸菩萨施广大不？<a id="a-Iw"></a>”</p>
  <p id="aIx">舍利子曰：<a id="a-Iy"></a>“广大！<a id="a-Iz"></a>世尊。<a id="a-J0"></a>广大！<a id="a-J1"></a>善逝。<a id="a-J2"></a>彼诸菩萨布施善根量无边际。<a id="a-J3"></a>”</p>
  <p id="aJ4">佛言：<a id="a-J5"></a>“如是，<a id="a-J6"></a>如汝所说。<a id="a-J7"></a>若有菩萨能观法空，<a id="a-J8"></a>缘一切智具胜功德，<a id="a-J9"></a>愍念有情随有所施，<a id="a-JA"></a>于彼下方百千世界，<a id="a-JB"></a>如是乃至无数殑伽沙数世界，<a id="a-JC"></a>一一世界无量菩萨所获施福，<a id="a-JD"></a>百倍为胜，<a id="a-JE"></a>千倍为胜，<a id="a-JF"></a>乃至邬波尼杀昙倍亦复为胜。<a id="a-JG"></a>”</p>
  <p id="aJH">时，<a id="a-JI"></a>舍利子及诸大众承佛神力，<a id="a-JJ"></a>复见上方百千世界，<a id="a-JK"></a>如是乃至复见上方无数殑伽沙数世界，<a id="a-JL"></a>一一世界无量菩萨，<a id="a-JM"></a>各舍所有布施一切：<a id="a-JN"></a>积珍宝聚其量如山，<a id="a-JO"></a>随诸有情所须皆施，<a id="a-JP"></a>劝有情类自受用已复转施他，<a id="a-JQ"></a>心无所礙，<a id="a-JR"></a>如是行施无所染著，<a id="a-JS"></a>昼夜精勤常无厌倦；<a id="a-JT"></a>如是积集衣服、<a id="a-JU"></a>卧具、<a id="a-JV"></a>饮食等物量各如山，<a id="a-JW"></a>随诸有情所须皆施，<a id="a-JX"></a>劝有情类自受用已复转施他，<a id="a-JY"></a>心无所礙，<a id="a-JZ"></a>如是行施无所染著，<a id="a-Ja"></a>昼夜精勤常无厌倦。</p>
  <p id="aJb">尔时，<a id="a-Jc"></a>佛告舍利子言：<a id="a-Jd"></a>“汝见上方百千世界，<a id="a-Je"></a>如是乃至无数殑伽沙数世界，<a id="a-Jf"></a>一一世界无量菩萨，<a id="a-Jg"></a>心无染著而行施不？<a id="a-Jh"></a>”</p>
  <p id="aJi">时，<a id="a-Jj"></a>舍利子便白佛言：<a id="a-Jk"></a>“见已，<a id="a-Jl"></a>世尊。<a id="a-Jm"></a>见已，<a id="a-Jn"></a>善逝。<a id="a-Jo"></a>”</p>
  <p id="aJp">佛言：<a id="a-Jq"></a>“菩萨求大菩提，<a id="a-Jr"></a>皆应如是修行布施。<a id="a-Js"></a>又，<a id="a-Jt"></a>舍利子，<a id="a-Ju"></a>于意云何？<a id="a-Jv"></a>彼诸菩萨施广大不？<a id="a-Jw"></a>”</p>
  <p id="aJx">舍利子曰：<a id="a-Jy"></a>“广大！<a id="a-Jz"></a>世尊。<a id="a-K0"></a>广大！<a id="a-K1"></a>善逝。<a id="a-K2"></a>彼诸菩萨布施善根量无边际。<a id="a-K3"></a>”</p>
  <p id="aK4">佛言：<a id="a-K5"></a>“如是，<a id="a-K6"></a>如汝所说。<a id="a-K7"></a>若有菩萨能观法空，<a id="a-K8"></a>缘一切智具胜功德，<a id="a-K9"></a>愍念有情随有所施，<a id="a-KA"></a>于彼上方百千世界，<a id="a-KB"></a>如是乃至无数殑伽沙数世界，<a id="a-KC"></a>一一世界无量菩萨所获施福，<a id="a-KD"></a>百倍为胜，<a id="a-KE"></a>千倍为胜，<a id="a-KF"></a>乃至邬波尼杀昙倍亦复为胜。<a id="a-KG"></a>”</p>
  <p id="aKH">“复次，<a id="a-KI"></a>舍利子，<a id="a-KJ"></a>菩萨摩诃萨欲疾证得一切智智，<a id="a-KK"></a>穷未来际利乐有情，<a id="a-KL"></a>应观法空，<a id="a-KM"></a>缘一切智具胜功德，<a id="a-KN"></a>愍念有情受贫匮苦，<a id="a-KO"></a>应行布施波罗蜜多，<a id="a-KP"></a>持此善根普施一切，<a id="a-KQ"></a>令脱恶趣生死众苦，<a id="a-KR"></a>作是愿言：<a id="a-KS"></a>‘十方世界诸有情类，<a id="a-KT"></a>由我善根功德威力：<a id="a-KU"></a>未发无上菩提心者，<a id="a-KV"></a>令速发心；<a id="a-KW"></a>已发无上菩提心者，<a id="a-KX"></a>令永不退；<a id="a-KY"></a>若于无上正等菩提已不退者，<a id="a-KZ"></a>令速圆满一切智智。<a id="a-Ka"></a>’”</p>
 </body>
</html>