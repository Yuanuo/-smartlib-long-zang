<!doctype html>
<html id="z3IBT6P95" data-ver="1322">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百六十</h1>
  <h2 id="a2">第五分不思议品第十之二</h2>
  <p id="a3">尔时，<a id="a-4"></a>善现便白佛言：<a id="a-5"></a>“甚奇，<a id="a-6"></a>世尊！<a id="a-7"></a>于诸菩萨善能付嘱、<a id="a-8"></a>善能护念。<a id="a-9"></a>”</p>
  <p id="aA">佛言：<a id="a-B"></a>“善现，<a id="a-C"></a>如是，<a id="a-D"></a>如是。<a id="a-E"></a>所以者何？<a id="a-F"></a>诸菩萨众为欲长夜利乐多生哀愍世间诸众生故，<a id="a-G"></a>欲令天、<a id="a-H"></a>人获大义利安乐事故，<a id="a-I"></a>求证无上正等菩提，<a id="a-J"></a>为诸有情宣说法要。<a id="a-K"></a>”</p>
  <p id="aL">具寿善现复白佛言：<a id="a-M"></a>“诸菩萨众行深般若波罗蜜多，<a id="a-N"></a>云何修习甚深般若波罗蜜多令速圆满？<a id="a-O"></a>”</p>
  <p id="aP">佛告善现：<a id="a-Q"></a>“若诸菩萨依深般若波罗蜜多，<a id="a-R"></a>不见色增，<a id="a-S"></a>不见色减而行般若波罗蜜多，<a id="a-T"></a>不见受、<a id="a-U"></a>想、<a id="a-V"></a>行、<a id="a-W"></a>识增，<a id="a-X"></a>不见受、<a id="a-Y"></a>想、<a id="a-Z"></a>行、<a id="a-a"></a>识减而行般若波罗蜜多，<a id="a-b"></a>不见是法，<a id="a-c"></a>不见非法而行般若波罗蜜多，<a id="a-d"></a>是诸菩萨修习般若波罗蜜多速得圆满。<a id="a-e"></a>”</p>
  <p id="af">具寿善现复白佛言：<a id="a-g"></a>“如来所说不可思议。<a id="a-h"></a>”</p>
  <p id="ai">佛告善现：<a id="a-j"></a>“如是，<a id="a-k"></a>如是，<a id="a-l"></a>色亦不可思议，<a id="a-m"></a>受、<a id="a-n"></a>想、<a id="a-o"></a>行、<a id="a-p"></a>识亦不可思议。<a id="a-q"></a>若诸菩萨行深般若波罗蜜多，<a id="a-r"></a>于色不起不思议想而行般若波罗蜜多，<a id="a-s"></a>于受、<a id="a-t"></a>想、<a id="a-u"></a>行、<a id="a-v"></a>识亦复不起不思议想而行般若波罗蜜多，<a id="a-w"></a>是诸菩萨修习般若波罗蜜多速得圆满。<a id="a-x"></a>”</p>
  <p id="ay">具寿善现复白佛言：<a id="a-z"></a>“如是般若波罗蜜多义趣甚深，<a id="a-10"></a>谁能信解？<a id="a-11"></a>”</p>
  <p id="a12">佛告善现：<a id="a-13"></a>“若诸菩萨久修胜行，<a id="a-14"></a>于深般若波罗蜜多能生信解。<a id="a-15"></a>”</p>
  <p id="a16">具寿善现复白佛言：<a id="a-17"></a>“诸菩萨众云何得名久修胜行？<a id="a-18"></a>”</p>
  <p id="a19">佛告善现：<a id="a-1A"></a>“若诸菩萨行深般若波罗蜜多，<a id="a-1B"></a>不分别如来十力，<a id="a-1C"></a>不分别四无所畏，<a id="a-1D"></a>不分别十八佛不共法，<a id="a-1E"></a>不分别一切智。<a id="a-1F"></a>所以者何？<a id="a-1G"></a>如来十力不可思议乃至一切智亦不可思议，<a id="a-1H"></a>色亦不可思议，<a id="a-1I"></a>受、<a id="a-1J"></a>想、<a id="a-1K"></a>行、<a id="a-1L"></a>识亦不可思议，<a id="a-1M"></a>一切法亦不可思议。<a id="a-1N"></a>若诸菩萨如是行者都无行处，<a id="a-1O"></a>是行般若波罗蜜多，<a id="a-1P"></a>是诸菩萨乃可名为久修胜行。<a id="a-1Q"></a>”</p>
  <p id="a1R">具寿善现复白佛言：<a id="a-1S"></a>“甚深般若波罗蜜多是珍宝聚、<a id="a-1T"></a>是清净聚，<a id="a-1U"></a>如净虚空离云烟等。<a id="a-1V"></a>奇哉！<a id="a-1W"></a>般若波罗蜜多义趣甚深多诸留难，<a id="a-1X"></a>而今广说留难不生。<a id="a-1Y"></a>”</p>
  <p id="a1Z">佛告善现：<a id="a-1a"></a>“如是，<a id="a-1b"></a>如是，<a id="a-1c"></a>佛神力故留难不生。<a id="a-1d"></a>是故大乘善男子等于深般若波罗蜜多，<a id="a-1e"></a>若欲书持、<a id="a-1f"></a>读诵、<a id="a-1g"></a>演说，<a id="a-1h"></a>乃至一岁必令总了。<a id="a-1i"></a>所以者何？<a id="a-1j"></a>甚深般若波罗蜜多大宝神珠多诸障礙。<a id="a-1k"></a>”</p>
  <p id="a1l">具寿善现复白佛言：<a id="a-1m"></a>“奇哉！<a id="a-1n"></a>恶魔常于如是甚深般若波罗蜜多大宝神珠欲作留难。<a id="a-1o"></a>”</p>
  <p id="a1p">佛告善现：<a id="a-1q"></a>“一切恶魔虽于般若波罗蜜多常欲留难，<a id="a-1r"></a>令诸菩萨所作不成，<a id="a-1s"></a>而愿不遂。<a id="a-1t"></a>”</p>
  <p id="a1u">时，<a id="a-1v"></a>舍利子便白佛言：<a id="a-1w"></a>“是谁神力，<a id="a-1x"></a>令彼恶魔于深般若不能留难？<a id="a-1y"></a>”</p>
  <p id="a1z">尔时，<a id="a-20"></a>佛告舍利子言：<a id="a-21"></a>“是佛神力亦是十方一切世界诸佛神力。<a id="a-22"></a>舍利子，<a id="a-23"></a>一切如来、<a id="a-24"></a>应、<a id="a-25"></a>正等觉皆共护念行深般若波罗蜜多诸菩萨众，<a id="a-26"></a>令诸恶魔不能留难。<a id="a-27"></a>何以故？<a id="a-28"></a>舍利子，<a id="a-29"></a>若诸菩萨行深般若波罗蜜多，<a id="a-2A"></a>法尔皆蒙十方无量无边世界一切如来、<a id="a-2B"></a>应、<a id="a-2C"></a>正等觉共所护念，<a id="a-2D"></a>若蒙如来、<a id="a-2E"></a>应、<a id="a-2F"></a>正等觉所护念者，<a id="a-2G"></a>恶魔法尔不能留难。<a id="a-2H"></a>又，<a id="a-2I"></a>舍利子，<a id="a-2J"></a>若有净信善男子等，<a id="a-2K"></a>于深般若波罗蜜多书写受持、<a id="a-2L"></a>读诵修习、<a id="a-2M"></a>思惟演说无障礙者，<a id="a-2N"></a>应作是念：<a id="a-2O"></a>‘我今书写受持、<a id="a-2P"></a>读诵修习、<a id="a-2Q"></a>思惟演说般若波罗蜜多，<a id="a-2R"></a>皆是十方一切世界诸佛世尊神力护念令得成办。<a id="a-2S"></a>’”</p>
  <p id="a2T">时，<a id="a-2U"></a>舍利子便白佛言：<a id="a-2V"></a>“若菩萨乘善男子等，<a id="a-2W"></a>于深般若波罗蜜多书写受持、<a id="a-2X"></a>读诵修习、<a id="a-2Y"></a>思惟演说，<a id="a-2Z"></a>皆是十方诸佛神力慈悲护念，<a id="a-2a"></a>令彼所作殊胜善业一切恶魔不能留难。<a id="a-2b"></a>”</p>
  <p id="a2c">尔时，<a id="a-2d"></a>佛告舍利子言：<a id="a-2e"></a>“如是，<a id="a-2f"></a>如是，<a id="a-2g"></a>如汝所说。<a id="a-2h"></a>”</p>
  <p id="a2i">时，<a id="a-2j"></a>舍利子复白佛言：<a id="a-2k"></a>“若菩萨乘善男子等，<a id="a-2l"></a>于深般若波罗蜜多书写受持、<a id="a-2m"></a>读诵修习、<a id="a-2n"></a>思惟演说，<a id="a-2o"></a>十方世界诸佛世尊皆共识知欢喜护念。<a id="a-2p"></a>十方世界诸佛世尊，<a id="a-2q"></a>常以佛眼皆共观见慈悲护念，<a id="a-2r"></a>令彼所修无不成办。<a id="a-2s"></a>”</p>
  <p id="a2t">尔时，<a id="a-2u"></a>佛告舍利子言：<a id="a-2v"></a>“如是，<a id="a-2w"></a>如是，<a id="a-2x"></a>如汝所说，<a id="a-2y"></a>若菩萨乘善男子等，<a id="a-2z"></a>于深般若波罗蜜多书写受持、<a id="a-30"></a>读诵修习、<a id="a-31"></a>思惟演说，<a id="a-32"></a>常为十方一切世界诸佛世尊佛眼观见识知护念，<a id="a-33"></a>令诸恶魔不能娆恼，<a id="a-34"></a>所作善业皆速成办。<a id="a-35"></a>若菩萨乘善男子等，<a id="a-36"></a>能于般若波罗蜜多书写受持、<a id="a-37"></a>读诵修习、<a id="a-38"></a>思惟演说，<a id="a-39"></a>当知已近无上菩提，<a id="a-3A"></a>恶魔眷属不能留难。<a id="a-3B"></a>若菩萨乘善男子等能书般若波罗蜜多，<a id="a-3C"></a>种种庄严受持读诵、<a id="a-3D"></a>供养恭敬，<a id="a-3E"></a>常为诸佛之所护念，<a id="a-3F"></a>由此因缘获大饶益。</p>
  <p id="a3G">“复次，<a id="a-3H"></a>舍利子，<a id="a-3I"></a>如是般若波罗蜜多甚深经典，<a id="a-3J"></a>佛涅槃后流至南方渐当兴盛，<a id="a-3K"></a>后从南方流至北方渐当兴盛。<a id="a-3L"></a>非佛所得法毗奈耶无上正法有灭没相，<a id="a-3M"></a>如来所得法毗奈耶无上正法，<a id="a-3N"></a>即是般若波罗蜜多甚深经典。<a id="a-3O"></a>如是经典，<a id="a-3P"></a>住菩萨乘善男子等，<a id="a-3Q"></a>书写受持、<a id="a-3R"></a>读诵修习、<a id="a-3S"></a>思惟演说、<a id="a-3T"></a>恭敬供养，<a id="a-3U"></a>一切如来、<a id="a-3V"></a>应、<a id="a-3W"></a>正等觉，<a id="a-3X"></a>常以佛眼观见护念，<a id="a-3Y"></a>称扬赞叹令无忧苦。<a id="a-3Z"></a>”</p>
  <p id="a3a">时，<a id="a-3b"></a>舍利子便白佛言：<a id="a-3c"></a>“如是般若波罗蜜多甚深经典，<a id="a-3d"></a>后时、<a id="a-3e"></a>后分于东北方广行流布。<a id="a-3f"></a>”</p>
  <p id="a3g">尔时，<a id="a-3h"></a>佛告舍利子言：<a id="a-3i"></a>“如是，<a id="a-3j"></a>如是，<a id="a-3k"></a>舍利子，<a id="a-3l"></a>后时、<a id="a-3m"></a>后分彼东北方住菩萨乘善男子等，<a id="a-3n"></a>闻此般若波罗蜜多甚深经典，<a id="a-3o"></a>若能信乐、<a id="a-3p"></a>书写受持、<a id="a-3q"></a>读诵修习、<a id="a-3r"></a>思惟演说、<a id="a-3s"></a>恭敬供养，<a id="a-3t"></a>当知彼人久发无上正等觉心，<a id="a-3u"></a>久修菩萨摩诃萨行。<a id="a-3v"></a>”</p>
  <p id="a3w">时，<a id="a-3x"></a>舍利子复白佛言：<a id="a-3y"></a>“彼东北方后时、<a id="a-3z"></a>后分，<a id="a-40"></a>当有几许住菩萨乘善男子等，<a id="a-41"></a>得闻般若波罗蜜多甚深经典，<a id="a-42"></a>能生信乐、<a id="a-43"></a>书写受持、<a id="a-44"></a>读诵修习、<a id="a-45"></a>思惟演说、<a id="a-46"></a>恭敬供养？<a id="a-47"></a>”</p>
  <p id="a48">尔时，<a id="a-49"></a>佛告舍利子言：<a id="a-4A"></a>“彼东北方后时、<a id="a-4B"></a>后分，<a id="a-4C"></a>虽有无量住菩萨乘善男子等，<a id="a-4D"></a>而少得闻甚深般若波罗蜜多，<a id="a-4E"></a>深心信乐、<a id="a-4F"></a>书写、<a id="a-4G"></a>受持读诵、<a id="a-4H"></a>供养；<a id="a-4I"></a>虽有无量住菩萨乘善男子等，<a id="a-4J"></a>闻深般若波罗蜜多，<a id="a-4K"></a>深心信乐、<a id="a-4L"></a>书写、<a id="a-4M"></a>受持读诵、<a id="a-4N"></a>供养，<a id="a-4O"></a>而有少分修习思惟，<a id="a-4P"></a>若能为他宣说开示甚深义趣甚为难得。</p>
  <p id="a4Q">“舍利子，<a id="a-4R"></a>若菩萨乘善男子等闻说般若波罗蜜多，<a id="a-4S"></a>心不沉没、<a id="a-4T"></a>不惊、<a id="a-4U"></a>不怖，<a id="a-4V"></a>深生信乐、<a id="a-4W"></a>书写受持、<a id="a-4X"></a>读诵修习、<a id="a-4Y"></a>思惟演说，<a id="a-4Z"></a>当知是人已曾亲近供养恭敬无量如来、<a id="a-4a"></a>应、<a id="a-4b"></a>正等觉及诸菩萨，<a id="a-4c"></a>请问般若波罗蜜多甚深义趣。<a id="a-4d"></a>是菩萨乘善男子等定当圆满诸菩萨行，<a id="a-4e"></a>疾证无上正等菩提，<a id="a-4f"></a>与诸有情作大饶益。<a id="a-4g"></a>何以故？<a id="a-4h"></a>舍利子，<a id="a-4i"></a>我常为彼住菩萨乘善男子等，<a id="a-4j"></a>说一切智相应之法，<a id="a-4k"></a>是人转身常能修集诸菩萨行，<a id="a-4l"></a>速趣无上正等菩提，<a id="a-4m"></a>为诸有情说微妙法，<a id="a-4n"></a>令趣无上正等菩提。<a id="a-4o"></a>是菩萨乘善男子等身心安定，<a id="a-4p"></a>诸恶魔王及彼眷属尚不能坏求趣无上正等觉心，<a id="a-4q"></a>何况其余乐行恶者？<a id="a-4r"></a>舍利子，<a id="a-4s"></a>住菩萨乘善男子等闻深般若波罗蜜多，<a id="a-4t"></a>心得广大清净喜乐，<a id="a-4u"></a>亦能安立无量有情无上菩提相应善法。</p>
  <p id="a4v">“舍利子，<a id="a-4w"></a>是菩萨乘善男子等今于我所发弘誓愿：<a id="a-4x"></a>‘定当安立无量百千诸有情类，<a id="a-4y"></a>令发无上正等觉心，<a id="a-4z"></a>修菩萨行示现、<a id="a-50"></a>劝导、<a id="a-51"></a>赞励、<a id="a-52"></a>庆喜，<a id="a-53"></a>令于无上正等菩提乃至得受不退转记。<a id="a-54"></a>’我于彼类深生随喜。<a id="a-55"></a>何以故？<a id="a-56"></a>舍利子，<a id="a-57"></a>我观彼人所发弘愿心语相称，<a id="a-58"></a>彼于当来定能安立无量百千诸有情类，<a id="a-59"></a>令发无上正等觉心，<a id="a-5A"></a>修菩萨行示现、<a id="a-5B"></a>劝导、<a id="a-5C"></a>赞励、<a id="a-5D"></a>庆喜，<a id="a-5E"></a>令于无上正等菩提乃至得受不退转记。<a id="a-5F"></a>是菩萨乘善男子等，<a id="a-5G"></a>亦于过去无量佛所发如是愿。<a id="a-5H"></a>过去如来、<a id="a-5I"></a>应、<a id="a-5J"></a>正等觉，<a id="a-5K"></a>亦于彼愿深生随喜，<a id="a-5L"></a>观彼心语定相称故。<a id="a-5M"></a>是菩萨乘善男子等，<a id="a-5N"></a>信解广大修广大行，<a id="a-5O"></a>愿生他方诸佛国土现有如来、<a id="a-5P"></a>应、<a id="a-5Q"></a>正等觉宣说般若波罗蜜多甚深法处。<a id="a-5R"></a>彼闻般若波罗蜜多甚深法已，<a id="a-5S"></a>复能安立彼佛土中无量百千诸有情类，<a id="a-5T"></a>令发无上正等觉心，<a id="a-5U"></a>修菩萨行示现、<a id="a-5V"></a>劝导、<a id="a-5W"></a>赞励、<a id="a-5X"></a>庆喜，<a id="a-5Y"></a>令于无上正等菩提得不退转。<a id="a-5Z"></a>”</p>
  <p id="a5a">时，<a id="a-5b"></a>舍利子便白佛言：<a id="a-5c"></a>“甚奇，<a id="a-5d"></a>世尊！<a id="a-5e"></a>佛于过去、<a id="a-5f"></a>未来、<a id="a-5g"></a>现在所有诸法及诸有情心行差别，<a id="a-5h"></a>佛、<a id="a-5i"></a>菩萨等无不证知、<a id="a-5j"></a>无不觉了。<a id="a-5k"></a>世尊，<a id="a-5l"></a>若诸菩萨能于般若波罗蜜多，<a id="a-5m"></a>至心听闻、<a id="a-5n"></a>受持读诵、<a id="a-5o"></a>精勤修学、<a id="a-5p"></a>如理思惟、<a id="a-5q"></a>书写解说、<a id="a-5r"></a>广令流布，<a id="a-5s"></a>是诸菩萨于当来世求深般若波罗蜜多精勤不息，<a id="a-5t"></a>彼于般若波罗蜜多为有得时、<a id="a-5u"></a>不得时不？<a id="a-5v"></a>”</p>
  <p id="a5w">尔时，<a id="a-5x"></a>佛告舍利子言：<a id="a-5y"></a>“是诸菩萨于深般若波罗蜜多常求不息，<a id="a-5z"></a>一切时得，<a id="a-60"></a>无不得时，<a id="a-61"></a>或有不求自然而得，<a id="a-62"></a>诸佛菩萨常护念故。<a id="a-63"></a>”</p>
  <p id="a64">时，<a id="a-65"></a>舍利子复白佛言：<a id="a-66"></a>“是诸菩萨为于般若波罗蜜多相应经典，<a id="a-67"></a>一切时得，<a id="a-68"></a>无不得时，<a id="a-69"></a>为于六种波罗蜜多相应经典亦能常得？<a id="a-6A"></a>”</p>
  <p id="a6B">尔时，<a id="a-6C"></a>佛告舍利子言：<a id="a-6D"></a>“若诸菩萨常于般若波罗蜜多相应经典，<a id="a-6E"></a>勇猛信求不顾身命，<a id="a-6F"></a>有时不得诸余经典，<a id="a-6G"></a>无有是处。<a id="a-6H"></a>何以故？<a id="a-6I"></a>舍利子，<a id="a-6J"></a>是诸菩萨为趣无上正等菩提，<a id="a-6K"></a>示现、<a id="a-6L"></a>劝导、<a id="a-6M"></a>赞励、<a id="a-6N"></a>庆喜诸有情类，<a id="a-6O"></a>令于般若波罗蜜多相应经典及余经典受持读诵，<a id="a-6P"></a>亦自于中精勤修学，<a id="a-6Q"></a>由斯福力，<a id="a-6R"></a>随所生处，<a id="a-6S"></a>法尔常遇甚深般若波罗蜜多相应经典，<a id="a-6T"></a>及余六种波罗蜜多相应经典恒不舍离。<a id="a-6U"></a>”</p>
  <p data-pb></p>
  <h2 id="a6V">第五分魔事品第十一</h2>
  <p id="a6W">尔时，<a id="a-6X"></a>具寿善现便白佛言：<a id="a-6Y"></a>“世尊，<a id="a-6Z"></a>所说住菩萨乘善男子等修善法时有诸魔事，<a id="a-6a"></a>云何名为菩萨魔事？<a id="a-6b"></a>”</p>
  <p id="a6c">佛告善现：<a id="a-6d"></a>“若诸菩萨欲说法要辩久乃生，<a id="a-6e"></a>菩萨当知是为魔事；<a id="a-6f"></a>或说法要辩乃卒生，<a id="a-6g"></a>菩萨当知是为魔事；<a id="a-6h"></a>或说法要辩过量生，<a id="a-6i"></a>菩萨当知是为魔事；<a id="a-6j"></a>或所欲说未尽便止，<a id="a-6k"></a>菩萨当知是为魔事；<a id="a-6l"></a>或说法要言词乱杂，<a id="a-6m"></a>菩萨当知是为魔事；<a id="a-6n"></a>或说法要言词间断，<a id="a-6o"></a>菩萨当知是为魔事；<a id="a-6p"></a>或说法时诸横事起，<a id="a-6q"></a>令所欲说不遂本心，<a id="a-6r"></a>菩萨当知是为魔事。</p>
  <p id="a6s">“复次，<a id="a-6t"></a>善现，<a id="a-6u"></a>若诸菩萨于深般若波罗蜜多相应经典书写等时，<a id="a-6v"></a>或频申欠呿，<a id="a-6w"></a>或更相嗤笑，<a id="a-6x"></a>或互相轻凌，<a id="a-6y"></a>或身心躁扰，<a id="a-6z"></a>或失念散乱，<a id="a-70"></a>或文句颠倒，<a id="a-71"></a>或迷惑义理，<a id="a-72"></a>或不得滋味心生厌舍，<a id="a-73"></a>或横事卒起，<a id="a-74"></a>或互相乖诤，<a id="a-75"></a>由斯等事所作不成，<a id="a-76"></a>菩萨当知是为魔事。</p>
  <p id="a77">“复次，<a id="a-78"></a>善现，<a id="a-79"></a>若诸菩萨闻说般若波罗蜜多相应经时，<a id="a-7A"></a>或作是念：<a id="a-7B"></a>‘我于此中不得受记，<a id="a-7C"></a>何用听为？<a id="a-7D"></a>’或作是念：<a id="a-7E"></a>‘此中不说我等名字，<a id="a-7F"></a>何用听为？<a id="a-7G"></a>’或作是念：<a id="a-7H"></a>‘此中不说我等生处城邑聚落，<a id="a-7I"></a>何用听为？<a id="a-7J"></a>’由此等缘心不清净，<a id="a-7K"></a>即从座起厌舍而去，<a id="a-7L"></a>无顾恋心，<a id="a-7M"></a>菩萨当知是为魔事。<a id="a-7N"></a>善现当知，<a id="a-7O"></a>若诸菩萨闻说般若波罗蜜多相应经时，<a id="a-7P"></a>心不清净厌舍去者，<a id="a-7Q"></a>随彼所起不清净心厌舍此经，<a id="a-7R"></a>举步多少，<a id="a-7S"></a>便减尔所劫数功德，<a id="a-7T"></a>获尔所劫障菩提罪，<a id="a-7U"></a>受彼罪已，<a id="a-7V"></a>更尔所时发勤精进修菩萨行方可复本，<a id="a-7W"></a>是故名为菩萨魔事。</p>
  <p id="a7X">“复次，<a id="a-7Y"></a>善现，<a id="a-7Z"></a>若诸菩萨弃舍能引一切智智甚深般若波罗蜜多相应经典，<a id="a-7a"></a>学不能引一切智智随顺二乘诸余经典，<a id="a-7b"></a>弃舍根本而攀枝叶，<a id="a-7c"></a>菩萨当知是为魔事。<a id="a-7d"></a>何以故？<a id="a-7e"></a>甚深般若波罗蜜多相应经典，<a id="a-7f"></a>能生菩萨世、<a id="a-7g"></a>出世间殊胜功德，<a id="a-7h"></a>由斯能引一切智智。<a id="a-7i"></a>若学般若波罗蜜多相应经典，<a id="a-7j"></a>即学菩萨世、<a id="a-7k"></a>出世间殊胜功德，<a id="a-7l"></a>速能引发一切智智。<a id="a-7m"></a>善现当知，<a id="a-7n"></a>如痴饿狗，<a id="a-7o"></a>弃舍主食，<a id="a-7p"></a>反从仆使而求觅之。<a id="a-7q"></a>如是当来有诸菩萨，<a id="a-7r"></a>弃深般若波罗蜜多，<a id="a-7s"></a>求学二乘相应经典，<a id="a-7t"></a>是愚痴类弃本求末，<a id="a-7u"></a>终不能得一切智智。</p>
  <p id="a7v">“复次，<a id="a-7w"></a>善现，<a id="a-7x"></a>譬如有人欲观香象身量大小形类胜劣，<a id="a-7y"></a>得而不观反寻其迹，<a id="a-7z"></a>当知彼类甚为愚痴。<a id="a-80"></a>如是当来有诸菩萨，<a id="a-81"></a>弃深般若波罗蜜多，<a id="a-82"></a>求学二乘相应经典，<a id="a-83"></a>是愚痴类弃本寻末，<a id="a-84"></a>终不能得一切智智。</p>
  <p id="a85">“复次，<a id="a-86"></a>善现，<a id="a-87"></a>譬如有人为珍宝故求趣大海，<a id="a-88"></a>既至海岸不入大海反观牛迹，<a id="a-89"></a>作是念言：<a id="a-8A"></a>‘大海中水其量深广岂及此耶？<a id="a-8B"></a>此中亦应有诸珍宝。<a id="a-8C"></a>’当知彼类甚为愚痴。<a id="a-8D"></a>如是当来有诸菩萨，<a id="a-8E"></a>弃深般若波罗蜜多，<a id="a-8F"></a>求学二乘相应经典，<a id="a-8G"></a>是愚痴类弃本求末，<a id="a-8H"></a>终不能得一切智智。</p>
  <p id="a8I">“复次，<a id="a-8J"></a>善现，<a id="a-8K"></a>如有工匠或彼弟子，<a id="a-8L"></a>欲造大殿如天帝释殊胜殿量，<a id="a-8M"></a>见彼殿已而反规模日月宫殿，<a id="a-8N"></a>当知彼类甚为愚痴。<a id="a-8O"></a>如是当来有诸菩萨，<a id="a-8P"></a>弃深般若波罗蜜多，<a id="a-8Q"></a>求学二乘相应经典，<a id="a-8R"></a>是愚痴类弃大求小，<a id="a-8S"></a>终不能得一切智智。</p>
  <p id="a8T">“复次，<a id="a-8U"></a>善现，<a id="a-8V"></a>如有欲见转轮圣王，<a id="a-8W"></a>见已不识舍至余处，<a id="a-8X"></a>见小国王观其形相，<a id="a-8Y"></a>作如是念：<a id="a-8Z"></a>‘转轮圣王形相威德岂胜于此？<a id="a-8a"></a>’当知彼类甚为愚痴。<a id="a-8b"></a>如是当来有诸菩萨，<a id="a-8c"></a>弃深般若波罗蜜多，<a id="a-8d"></a>求学二乘相应经典，<a id="a-8e"></a>是愚痴类弃胜求劣，<a id="a-8f"></a>终不能得一切智智。</p>
  <p id="a8g">“复次，<a id="a-8h"></a>善现，<a id="a-8i"></a>如有饥人，<a id="a-8j"></a>得百味美食，<a id="a-8k"></a>弃而求啖六十日谷饭，<a id="a-8l"></a>当知彼类甚为愚痴。<a id="a-8m"></a>如是当来有诸菩萨，<a id="a-8n"></a>弃深般若波罗蜜多，<a id="a-8o"></a>求学二乘相应经典，<a id="a-8p"></a>是愚痴类弃胜求劣，<a id="a-8q"></a>终不能得一切智智。</p>
  <p id="a8r">“复次，<a id="a-8s"></a>善现，<a id="a-8t"></a>如有贫人得无价宝，<a id="a-8u"></a>弃而翻取迦遮末尼，<a id="a-8v"></a>当知彼类甚为愚痴。<a id="a-8w"></a>如是当来有诸菩萨，<a id="a-8x"></a>弃深般若波罗蜜多，<a id="a-8y"></a>求学二乘相应经典，<a id="a-8z"></a>是愚痴类舍胜取劣，<a id="a-90"></a>终不能得一切智智。</p>
  <p id="a91">“复次，<a id="a-92"></a>善现，<a id="a-93"></a>有诸菩萨若正书写、<a id="a-94"></a>受持读诵、<a id="a-95"></a>思惟修习甚深般若波罗蜜多相应经时，<a id="a-96"></a>众辩卒起，<a id="a-97"></a>乐说种种差别法门，<a id="a-98"></a>令书写等不得究竟，<a id="a-99"></a>菩萨当知是为魔事。<a id="a-9A"></a>”</p>
  <p id="a9B">尔时，<a id="a-9C"></a>善现便白佛言：<a id="a-9D"></a>“甚深般若波罗蜜多可书写不？<a id="a-9E"></a>”</p>
  <p id="a9F">世尊告曰：<a id="a-9G"></a>“不也，<a id="a-9H"></a>善现。<a id="a-9I"></a>若菩萨乘善男子等，<a id="a-9J"></a>书写般若波罗蜜多相应经时，<a id="a-9K"></a>作如是念：<a id="a-9L"></a>‘我以文字书写般若波罗蜜多，<a id="a-9M"></a>如是文字即是般若波罗蜜多。<a id="a-9N"></a>’或依文字执有般若波罗蜜多，<a id="a-9O"></a>菩萨当知是为魔事。<a id="a-9P"></a>尔时，<a id="a-9Q"></a>应诫彼菩萨言：<a id="a-9R"></a>‘汝今不应执有文字能书般若波罗蜜多，<a id="a-9S"></a>若作是执是为魔事，<a id="a-9T"></a>若舍此执便舍魔事。<a id="a-9U"></a>’</p>
  <p id="a9V">“复次，<a id="a-9W"></a>善现，<a id="a-9X"></a>若诸菩萨书写受持、<a id="a-9Y"></a>读诵修习、<a id="a-9Z"></a>思惟演说甚深般若波罗蜜多相应经时，<a id="a-9a"></a>或念国土、<a id="a-9b"></a>城邑、<a id="a-9c"></a>王都、<a id="a-9d"></a>方处、<a id="a-9e"></a>师友，<a id="a-9f"></a>或念父母、<a id="a-9g"></a>妻子、<a id="a-9h"></a>眷属、<a id="a-9i"></a>伴侣、<a id="a-9j"></a>王臣，<a id="a-9k"></a>或念盗贼、<a id="a-9l"></a>诸恶禽兽、<a id="a-9m"></a>恶人、<a id="a-9n"></a>恶鬼，<a id="a-9o"></a>或念众集、<a id="a-9p"></a>妓乐、<a id="a-9q"></a>游戏、<a id="a-9r"></a>报恩、<a id="a-9s"></a>报怨，<a id="a-9t"></a>或念饮食、<a id="a-9u"></a>衣服、<a id="a-9v"></a>卧具及余资财，<a id="a-9w"></a>或念制造文颂书论，<a id="a-9x"></a>或念时节寒热丰俭，<a id="a-9y"></a>或念象、<a id="a-9z"></a>马、<a id="a-A0"></a>水、<a id="a-A1"></a>火等事，<a id="a-A2"></a>或念诸余所作事业，<a id="a-A3"></a>菩萨当知皆是魔事。</p>
  <p id="aA4">“复次，<a id="a-A5"></a>善现，<a id="a-A6"></a>若诸菩萨书写受持、<a id="a-A7"></a>读诵修习、<a id="a-A8"></a>思惟演说甚深般若波罗蜜多相应经时，<a id="a-A9"></a>得大名利恭敬供养，<a id="a-AA"></a>彼由此缘废所作业，<a id="a-AB"></a>菩萨当知是为魔事。</p>
  <p id="aAC">“复次，<a id="a-AD"></a>善现，<a id="a-AE"></a>若诸菩萨书写受持、<a id="a-AF"></a>读诵修习、<a id="a-AG"></a>思惟演说甚深般若波罗蜜多相应经时，<a id="a-AH"></a>恶魔方便执持种种世俗书论，<a id="a-AI"></a>或复二乘相应经典，<a id="a-AJ"></a>授与菩萨作如是言：<a id="a-AK"></a>‘如是书典义味深奥，<a id="a-AL"></a>应勤修学舍所习经。<a id="a-AM"></a>’若此菩萨方便善巧，<a id="a-AN"></a>不应受著，<a id="a-AO"></a>彼不能引一切智智。<a id="a-AP"></a>若此菩萨受著恶魔所授书典舍所习经，<a id="a-AQ"></a>菩萨当知是为魔事。</p>
  <p id="aAR">“复次，<a id="a-AS"></a>善现，<a id="a-AT"></a>能听法者乐闻般若波罗蜜多，<a id="a-AU"></a>能说法者著乐懈怠不欲为说，<a id="a-AV"></a>或上相违，<a id="a-AW"></a>两不和合，<a id="a-AX"></a>不获说受，<a id="a-AY"></a>菩萨当知是为魔事。</p>
  <p id="aAZ">“复次，<a id="a-Aa"></a>善现，<a id="a-Ab"></a>能听法者具念慧力，<a id="a-Ac"></a>乐闻般若波罗蜜多，<a id="a-Ad"></a>能说法者欲往他方不获为说，<a id="a-Ae"></a>或上相违，<a id="a-Af"></a>两不和合，<a id="a-Ag"></a>不获说受，<a id="a-Ah"></a>菩萨当知是为魔事。</p>
  <p id="aAi">“复次，<a id="a-Aj"></a>善现，<a id="a-Ak"></a>能说法者爱重名利，<a id="a-Al"></a>能听法者不欲惠施，<a id="a-Am"></a>或上相违，<a id="a-An"></a>两不和合，<a id="a-Ao"></a>不获说受，<a id="a-Ap"></a>菩萨当知是为魔事。</p>
  <p id="aAq">“复次，<a id="a-Ar"></a>善现，<a id="a-As"></a>能听法者有信乐心，<a id="a-At"></a>欲闻般若波罗蜜多，<a id="a-Au"></a>能说法者习诵不利不能为说，<a id="a-Av"></a>或能说者习诵通利乐为他说，<a id="a-Aw"></a>能听法者疑不通利不欲听受，<a id="a-Ax"></a>两不和合，<a id="a-Ay"></a>不获说听，<a id="a-Az"></a>菩萨当知是为魔事。</p>
  <p id="aB0">“复次，<a id="a-B1"></a>善现，<a id="a-B2"></a>能说法者乐为他说甚深般若波罗蜜多，<a id="a-B3"></a>能听法者不欲听受，<a id="a-B4"></a>或上相违，<a id="a-B5"></a>两不和合，<a id="a-B6"></a>不获说听，<a id="a-B7"></a>菩萨当知是为魔事。</p>
  <p id="aB8">“复次，<a id="a-B9"></a>善现，<a id="a-BA"></a>能听法者乐闻般若波罗蜜多，<a id="a-BB"></a>能说法者身重疲极，<a id="a-BC"></a>眠睡所覆不能为说，<a id="a-BD"></a>或上相违，<a id="a-BE"></a>两不和合，<a id="a-BF"></a>不获说听，<a id="a-BG"></a>菩萨当知是为魔事。</p>
  <p id="aBH">“复次，<a id="a-BI"></a>善现，<a id="a-BJ"></a>若诸菩萨书写受持、<a id="a-BK"></a>读诵修习、<a id="a-BL"></a>思惟演说甚深般若波罗蜜多相应经时，<a id="a-BM"></a>或有人来说三恶趣种种苦事，<a id="a-BN"></a>劝舍菩提，<a id="a-BO"></a>或有人来说人天趣种种乐事，<a id="a-BP"></a>皆是无常、<a id="a-BQ"></a>苦、<a id="a-BR"></a>空、<a id="a-BS"></a>非我，<a id="a-BT"></a>劝入圆寂。<a id="a-BU"></a>彼由此言：<a id="a-BV"></a>‘书写等事，<a id="a-BW"></a>不得究竟。<a id="a-BX"></a>’心怀愁恼，<a id="a-BY"></a>菩萨当知是为魔事。</p>
  <p id="aBZ">“复次，<a id="a-Ba"></a>善现，<a id="a-Bb"></a>能说法者好领徒众，<a id="a-Bc"></a>乐营他事不忧自业，<a id="a-Bd"></a>能听法者一身无累，<a id="a-Be"></a>专修己事不忧他业，<a id="a-Bf"></a>或上相违，<a id="a-Bg"></a>两不和合，<a id="a-Bh"></a>不获说听，<a id="a-Bi"></a>菩萨当知是为魔事。</p>
  <p id="aBj">“复次，<a id="a-Bk"></a>善现，<a id="a-Bl"></a>能说法者乐处喧杂，<a id="a-Bm"></a>能听法者不乐喧杂，<a id="a-Bn"></a>或上相违，<a id="a-Bo"></a>两不和合，<a id="a-Bp"></a>不获说听，<a id="a-Bq"></a>菩萨当知是为魔事。</p>
  <p id="aBr">“复次，<a id="a-Bs"></a>善现，<a id="a-Bt"></a>能说法者欲往他方危身命处，<a id="a-Bu"></a>能听法者恐失身命不欲共往，<a id="a-Bv"></a>或上相违，<a id="a-Bw"></a>两不和合，<a id="a-Bx"></a>不获说听，<a id="a-By"></a>菩萨当知是为魔事。</p>
  <p id="aBz">“复次，<a id="a-C0"></a>善现，<a id="a-C1"></a>能说法者欲往他方多贼、<a id="a-C2"></a>疾疫、<a id="a-C3"></a>饥渴国土，<a id="a-C4"></a>能听法者虑彼艰辛不肯共往，<a id="a-C5"></a>或上相违，<a id="a-C6"></a>两不和合，<a id="a-C7"></a>不获说听，<a id="a-C8"></a>菩萨当知是为魔事。</p>
  <p id="aC9">“复次，<a id="a-CA"></a>善现，<a id="a-CB"></a>能说法者欲往他方，<a id="a-CC"></a>所经道路旷野险阻，<a id="a-CD"></a>多诸贼难及栴荼罗、<a id="a-CE"></a>恶兽、<a id="a-CF"></a>猎师、<a id="a-CG"></a>毒蛇等怖。<a id="a-CH"></a>能听法者欲随其去，<a id="a-CI"></a>能说法者方便试言：<a id="a-CJ"></a>‘汝今何故无事随我，<a id="a-CK"></a>欲往如是诸险难处？<a id="a-CL"></a>宜善审思勿后忧悔。<a id="a-CM"></a>’能听法者闻已念言：<a id="a-CN"></a>‘师应不欲令我随往，<a id="a-CO"></a>设固随往，<a id="a-CP"></a>何必闻法？<a id="a-CQ"></a>’由此因缘不随其去，<a id="a-CR"></a>两不和合，<a id="a-CS"></a>不获说听，<a id="a-CT"></a>菩萨当知是为魔事。</p>
  <p id="aCU">“复次，<a id="a-CV"></a>善现，<a id="a-CW"></a>能说法者多有施主数相追随，<a id="a-CX"></a>听法者来请说般若波罗蜜多，<a id="a-CY"></a>或请书写、<a id="a-CZ"></a>受持读诵、<a id="a-Ca"></a>如说修行，<a id="a-Cb"></a>彼多缘礙无暇教授，<a id="a-Cc"></a>能听法者起嫌恨心，<a id="a-Cd"></a>后虽教授而不听受，<a id="a-Ce"></a>两不和合，<a id="a-Cf"></a>不获教授、<a id="a-Cg"></a>听受、<a id="a-Ch"></a>书持、<a id="a-Ci"></a>读诵、<a id="a-Cj"></a>修习甚深般若波罗蜜多，<a id="a-Ck"></a>菩萨当知是为魔事。</p>
  <p id="aCl">“复次，<a id="a-Cm"></a>善现，<a id="a-Cn"></a>有诸恶魔作种种形，<a id="a-Co"></a>至菩萨所方便破坏，<a id="a-Cp"></a>令于般若波罗蜜多相应经典不得书写、<a id="a-Cq"></a>受持读诵、<a id="a-Cr"></a>修习思惟、<a id="a-Cs"></a>为他演说。<a id="a-Ct"></a>是故，<a id="a-Cu"></a>善现，<a id="a-Cv"></a>住菩萨乘善男子等，<a id="a-Cw"></a>于深般若波罗蜜多书写等时所有障礙，<a id="a-Cx"></a>菩萨当知皆是魔事。<a id="a-Cy"></a>”</p>
  <p id="aCz">具寿善现便白佛言：<a id="a-D0"></a>“何缘恶魔作诸形像，<a id="a-D1"></a>至菩萨所方便破坏，<a id="a-D2"></a>令于般若波罗蜜多相应经典不得书写乃至演说？<a id="a-D3"></a>”</p>
  <p id="aD4">佛告善现：<a id="a-D5"></a>“甚深般若波罗蜜多能生如来一切智智，<a id="a-D6"></a>如来所有一切智智能生佛教，<a id="a-D7"></a>佛教能生有情妙慧，<a id="a-D8"></a>有情妙慧能证无边诸烦恼断，<a id="a-D9"></a>烦恼断者一切恶魔不得其便。<a id="a-DA"></a>彼诸恶魔不得便故，<a id="a-DB"></a>多生忧苦如箭入心：<a id="a-DC"></a>‘勿我由斯甚深般若波罗蜜多境界空缺。<a id="a-DD"></a>’是故恶魔作诸形像，<a id="a-DE"></a>至菩萨所方便破坏，<a id="a-DF"></a>令于般若波罗蜜多相应经典不得书写乃至演说。<a id="a-DG"></a>”</p>
  <p id="aDH">具寿善现复白佛言：<a id="a-DI"></a>“云何恶魔作诸形像，<a id="a-DJ"></a>至菩萨所方便破坏？<a id="a-DK"></a>”</p>
  <p id="aDL">佛告善现：<a id="a-DM"></a>“有诸恶魔作种种形，<a id="a-DN"></a>至菩萨所方便破坏，<a id="a-DO"></a>令其毁厌甚深般若波罗蜜多，<a id="a-DP"></a>谓作是言：<a id="a-DQ"></a>‘汝所习诵无相经典非真般若波罗蜜多，<a id="a-DR"></a>我所习诵有相经典是真般若波罗蜜多。<a id="a-DS"></a>’作是语时，<a id="a-DT"></a>有诸菩萨未得受记，<a id="a-DU"></a>便于般若波罗蜜多甚深经典心生疑惑，<a id="a-DV"></a>由疑惑故便于般若波罗蜜多而生毁厌，<a id="a-DW"></a>由毁厌故遂不书写乃至演说，<a id="a-DX"></a>菩萨当知是为魔事。</p>
  <p id="aDY">“复次，<a id="a-DZ"></a>善现，<a id="a-Da"></a>有诸恶魔作种种形，<a id="a-Db"></a>至菩萨所谓菩萨曰：<a id="a-Dc"></a>‘诸菩萨众行深般若波罗蜜多，<a id="a-Dd"></a>唯证实际得声闻果，<a id="a-De"></a>或能证得独觉菩提，<a id="a-Df"></a>决定不能证得佛果，<a id="a-Dg"></a>何缘于此唐设劬劳？<a id="a-Dh"></a>’菩萨当知是为魔事。</p>
  <p data-pb></p>
  <h2 id="aDi">第五分真如品第十二</h2>
  <p id="aDj">“复次，<a id="a-Dk"></a>善现，<a id="a-Dl"></a>甚深般若波罗蜜多书写等时，<a id="a-Dm"></a>多诸魔事为作留难。<a id="a-Dn"></a>菩萨应觉，<a id="a-Do"></a>觉已精勤，<a id="a-Dp"></a>正念正知，<a id="a-Dq"></a>方便远离。<a id="a-Dr"></a>”</p>
  <p id="aDs">尔时，<a id="a-Dt"></a>善现便白佛言：<a id="a-Du"></a>“如是，<a id="a-Dv"></a>世尊。<a id="a-Dw"></a>如是，<a id="a-Dx"></a>善逝。<a id="a-Dy"></a>甚深般若波罗蜜多书写等时多诸留难。<a id="a-Dz"></a>譬如无价大宝神珠，<a id="a-E0"></a>难得、<a id="a-E1"></a>具能、<a id="a-E2"></a>多诸怨贼；<a id="a-E3"></a>如是般若波罗蜜多理趣甚深具胜功德，<a id="a-E4"></a>诸菩萨众书写等时，<a id="a-E5"></a>多有恶魔为作留难，<a id="a-E6"></a>虽有乐欲而不能成。<a id="a-E7"></a>所以者何？<a id="a-E8"></a>有愚痴者为魔所魅，<a id="a-E9"></a>新学大乘善男子等于深般若波罗蜜多书写等时，<a id="a-EA"></a>为作留难。<a id="a-EB"></a>”</p>
  <p id="aEC">佛告善现：<a id="a-ED"></a>“如是，<a id="a-EE"></a>如是，<a id="a-EF"></a>有愚痴者福慧薄劣，<a id="a-EG"></a>于广大法心不信乐，<a id="a-EH"></a>新学大乘善男子等于深般若波罗蜜多书写等时，<a id="a-EI"></a>为作留难。<a id="a-EJ"></a>于当来世有愚痴者福慧薄劣，<a id="a-EK"></a>自于般若波罗蜜多不能信乐，<a id="a-EL"></a>见他于彼书写等时，<a id="a-EM"></a>承魔威力为作障礙，<a id="a-EN"></a>当知彼类获罪无边，<a id="a-EO"></a>多劫轮回受诸剧苦。</p>
  <p id="aEP">“复次，<a id="a-EQ"></a>善现，<a id="a-ER"></a>若诸菩萨于深般若波罗蜜多书写等时无魔事者，<a id="a-ES"></a>当知皆是佛威神力。<a id="a-ET"></a>所以者何？<a id="a-EU"></a>恶魔眷属虽勤方便，<a id="a-EV"></a>欲障般若波罗蜜多，<a id="a-EW"></a>而诸如来、<a id="a-EX"></a>应、<a id="a-EY"></a>正等觉亦勤方便，<a id="a-EZ"></a>护念摄受，<a id="a-Ea"></a>令书写等无诸留难。</p>
  <p id="aEb">“复次，<a id="a-Ec"></a>善现，<a id="a-Ed"></a>譬如女人多有诸子，<a id="a-Ee"></a>或五或十乃至百千，<a id="a-Ef"></a>其母得病，<a id="a-Eg"></a>诸子各别勤求医药，<a id="a-Eh"></a>咸作是念：<a id="a-Ei"></a>‘云何令我母病除愈，<a id="a-Ej"></a>命无障难身名不灭，<a id="a-Ek"></a>久住安乐苦受不生，<a id="a-El"></a>诸妙乐具咸归我母？<a id="a-Em"></a>所以者何？<a id="a-En"></a>生育我等，<a id="a-Eo"></a>示世间事，<a id="a-Ep"></a>甚大艰辛。<a id="a-Eq"></a>’作是念已，<a id="a-Er"></a>竞设方便，<a id="a-Es"></a>求安隐事覆护母身，<a id="a-Et"></a>勿为蚊虻、<a id="a-Eu"></a>蛇蝎、<a id="a-Ev"></a>风雨、<a id="a-Ew"></a>人非人等非爱所触，<a id="a-Ex"></a>勤加修饰令离众病，<a id="a-Ey"></a>六根清净无诸忧苦。<a id="a-Ez"></a>复以种种上妙乐具，<a id="a-F0"></a>供养恭敬而作是言：<a id="a-F1"></a>‘我母慈悲生育我等，<a id="a-F2"></a>诲示一切世间事业，<a id="a-F3"></a>我等岂得不报母恩？<a id="a-F4"></a>’如是如来、<a id="a-F5"></a>应、<a id="a-F6"></a>正等觉，<a id="a-F7"></a>常以种种善巧方便，<a id="a-F8"></a>护念般若波罗蜜多。<a id="a-F9"></a>若有受持读诵、<a id="a-FA"></a>修习思惟、<a id="a-FB"></a>演说或书写者，<a id="a-FC"></a>如来亦以种种方便，<a id="a-FD"></a>勤加护念令无损恼。<a id="a-FE"></a>十方现在余世界中，<a id="a-FF"></a>一切如来、<a id="a-FG"></a>应、<a id="a-FH"></a>正等觉哀愍利乐诸有情者，<a id="a-FI"></a>亦以种种善巧方便，<a id="a-FJ"></a>护念般若波罗蜜多，<a id="a-FK"></a>令诸恶魔不能毁灭，<a id="a-FL"></a>久住利乐一切世间。<a id="a-FM"></a>所以者何？<a id="a-FN"></a>甚深般若波罗蜜多能生如来、<a id="a-FO"></a>应、<a id="a-FP"></a>正等觉，<a id="a-FQ"></a>能正显了一切智智，<a id="a-FR"></a>能示世间诸法实相，<a id="a-FS"></a>一切智智亦从彼生。</p>
  <p id="aFT">“善现当知，<a id="a-FU"></a>三世诸佛皆依如是甚深般若波罗蜜多，<a id="a-FV"></a>精勤修学证得无上正等菩提。<a id="a-FW"></a>是故般若波罗蜜多能生如来、<a id="a-FX"></a>应、<a id="a-FY"></a>正等觉，<a id="a-FZ"></a>能正显了一切智智，<a id="a-Fa"></a>能示世间诸法实相。<a id="a-Fb"></a>”</p>
  <p id="aFc">尔时，<a id="a-Fd"></a>善现便白佛言：<a id="a-Fe"></a>“云何般若波罗蜜多能示世间诸法实相？<a id="a-Ff"></a>佛说何法名为世间？<a id="a-Fg"></a>”</p>
  <p id="aFh">佛告善现：<a id="a-Fi"></a>“佛说五蕴名为世间。<a id="a-Fj"></a>甚深般若波罗蜜多能示世间色等五蕴无变坏相，<a id="a-Fk"></a>故说般若波罗蜜多能示世间诸法实相。<a id="a-Fl"></a>所以者何？<a id="a-Fm"></a>色等五蕴无自性故，<a id="a-Fn"></a>说名为空、<a id="a-Fo"></a>无相、<a id="a-Fp"></a>无愿，<a id="a-Fq"></a>即真法界，<a id="a-Fr"></a>非空等法可有变坏，<a id="a-Fs"></a>故说般若波罗蜜多能示世间诸法实相。</p>
  <p id="aFt">“复次，<a id="a-Fu"></a>善现，<a id="a-Fv"></a>一切如来、<a id="a-Fw"></a>应、<a id="a-Fx"></a>正等觉皆依般若波罗蜜多，<a id="a-Fy"></a>普能证知无量、<a id="a-Fz"></a>无数、<a id="a-G0"></a>无边有情施设心行种种差别，<a id="a-G1"></a>故说般若波罗蜜多能示世间诸法实相。</p>
  <p id="aG2">“复次，<a id="a-G3"></a>善现，<a id="a-G4"></a>一切如来、<a id="a-G5"></a>应、<a id="a-G6"></a>正等觉皆依般若波罗蜜多，<a id="a-G7"></a>如实证知无量无数无边有情：<a id="a-G8"></a>所有散心，<a id="a-G9"></a>由法性故，<a id="a-GA"></a>无散心性；<a id="a-GB"></a>所有略心，<a id="a-GC"></a>尽故、<a id="a-GD"></a>离故，<a id="a-GE"></a>无略心性；<a id="a-GF"></a>诸有贪心，<a id="a-GG"></a>由如实性，<a id="a-GH"></a>非有贪心；<a id="a-GI"></a>诸有瞋心，<a id="a-GJ"></a>由如实性，<a id="a-GK"></a>非有瞋心；<a id="a-GL"></a>诸有痴心，<a id="a-GM"></a>由如实性，<a id="a-GN"></a>非有痴心；<a id="a-GO"></a>诸离贪心，<a id="a-GP"></a>离中非有；<a id="a-GQ"></a>诸离瞋心，<a id="a-GR"></a>离中非有；<a id="a-GS"></a>诸离痴心，<a id="a-GT"></a>离中非有；<a id="a-GU"></a>所有广心，<a id="a-GV"></a>无增无减，<a id="a-GW"></a>亦非远离，<a id="a-GX"></a>已远离故，<a id="a-GY"></a>无广心性；<a id="a-GZ"></a>所有大心，<a id="a-Ga"></a>无来无去，<a id="a-Gb"></a>亦无所住，<a id="a-Gc"></a>无大心性；<a id="a-Gd"></a>诸无量心，<a id="a-Ge"></a>无生、<a id="a-Gf"></a>无灭、<a id="a-Gg"></a>无住、<a id="a-Gh"></a>无异，<a id="a-Gi"></a>无所依止，<a id="a-Gj"></a>如太虚空，<a id="a-Gk"></a>非无量心；<a id="a-Gl"></a>诸无见心，<a id="a-Gm"></a>无相可得故，<a id="a-Gn"></a>离种种境故，<a id="a-Go"></a>非无见心；<a id="a-Gp"></a>不可见心，<a id="a-Gq"></a>非三眼境故，<a id="a-Gr"></a>无心性故，<a id="a-Gs"></a>非不可见心。<a id="a-Gt"></a>由此等义，<a id="a-Gu"></a>故说般若波罗蜜多能示世间诸法实相。</p>
  <p id="aGv">“复次，<a id="a-Gw"></a>善现，<a id="a-Gx"></a>一切如来、<a id="a-Gy"></a>应、<a id="a-Gz"></a>正等觉皆依般若波罗蜜多，<a id="a-H0"></a>如实证知无量无数无边有情若出若没，<a id="a-H1"></a>谓如实知彼有情类心、<a id="a-H2"></a>心所法若出若没皆依色、<a id="a-H3"></a>受、<a id="a-H4"></a>想、<a id="a-H5"></a>行、<a id="a-H6"></a>识生。<a id="a-H7"></a>谓诸有情心、<a id="a-H8"></a>心所法：<a id="a-H9"></a>或有依色、<a id="a-HA"></a>受、<a id="a-HB"></a>想、<a id="a-HC"></a>行、<a id="a-HD"></a>识，<a id="a-HE"></a>执如来死后或有、<a id="a-HF"></a>或非有、<a id="a-HG"></a>或亦有亦非有、<a id="a-HH"></a>或非有非非有：<a id="a-HI"></a>‘此是谛实，<a id="a-HJ"></a>余皆愚妄’；<a id="a-HK"></a>或有依色、<a id="a-HL"></a>受、<a id="a-HM"></a>想、<a id="a-HN"></a>行、<a id="a-HO"></a>识，<a id="a-HP"></a>执我及世间或常、<a id="a-HQ"></a>或无常、<a id="a-HR"></a>或亦常亦无常、<a id="a-HS"></a>或非常非无常：<a id="a-HT"></a>‘此是谛实，<a id="a-HU"></a>余皆愚妄’；<a id="a-HV"></a>或有依色、<a id="a-HW"></a>受、<a id="a-HX"></a>想、<a id="a-HY"></a>行、<a id="a-HZ"></a>识，<a id="a-Ha"></a>执我及世间或有边、<a id="a-Hb"></a>或无边、<a id="a-Hc"></a>或亦有边亦无边、<a id="a-Hd"></a>或非有边非无边：<a id="a-He"></a>‘此是谛实，<a id="a-Hf"></a>余皆愚妄’；<a id="a-Hg"></a>或有依色、<a id="a-Hh"></a>受、<a id="a-Hi"></a>想、<a id="a-Hj"></a>行、<a id="a-Hk"></a>识，<a id="a-Hl"></a>执命者即身或复异身：<a id="a-Hm"></a>‘此是谛实，<a id="a-Hn"></a>余皆愚妄’。<a id="a-Ho"></a>如是，<a id="a-Hp"></a>善现，<a id="a-Hq"></a>一切如来、<a id="a-Hr"></a>应、<a id="a-Hs"></a>正等觉皆依般若波罗蜜多，<a id="a-Ht"></a>如实证知无量无数无边有情若出若没。</p>
  <p id="aHu">“复次，<a id="a-Hv"></a>善现，<a id="a-Hw"></a>一切如来、<a id="a-Hx"></a>应、<a id="a-Hy"></a>正等觉皆依般若波罗蜜多，<a id="a-Hz"></a>如实证知无量无数无边有情若出若没，<a id="a-I0"></a>谓如实知诸所有色、<a id="a-I1"></a>受、<a id="a-I2"></a>想、<a id="a-I3"></a>行、<a id="a-I4"></a>识皆如真如无二无别。<a id="a-I5"></a>善现当知，<a id="a-I6"></a>如来真如即五蕴真如，<a id="a-I7"></a>五蕴真如即世间真如，<a id="a-I8"></a>世间真如即一切法真如，<a id="a-I9"></a>一切法真如即预流果真如，<a id="a-IA"></a>预流果真如即一来果真如，<a id="a-IB"></a>一来果真如即不还果真如，<a id="a-IC"></a>不还果真如即阿罗汉果真如，<a id="a-ID"></a>阿罗汉果真如即独觉菩提真如，<a id="a-IE"></a>独觉菩提真如即一切菩萨摩诃萨行真如，<a id="a-IF"></a>一切菩萨摩诃萨行真如即诸佛无上正等菩提真如，<a id="a-IG"></a>诸佛无上正等菩提真如即一切如来、<a id="a-IH"></a>应、<a id="a-II"></a>正等觉真如，<a id="a-IJ"></a>一切如来、<a id="a-IK"></a>应、<a id="a-IL"></a>正等觉真如即一切有情真如。<a id="a-IM"></a>善现当知，<a id="a-IN"></a>如是真如皆不相离，<a id="a-IO"></a>非一、<a id="a-IP"></a>非异、<a id="a-IQ"></a>无尽、<a id="a-IR"></a>无二亦无二分、<a id="a-IS"></a>不可分别。</p>
  <p id="aIT">“善现当知，<a id="a-IU"></a>一切如来、<a id="a-IV"></a>应、<a id="a-IW"></a>正等觉皆依般若波罗蜜多，<a id="a-IX"></a>证一切法真如究竟，<a id="a-IY"></a>方得无上正等菩提。<a id="a-IZ"></a>由斯故说甚深般若波罗蜜多，<a id="a-Ia"></a>能生如来、<a id="a-Ib"></a>应、<a id="a-Ic"></a>正等觉，<a id="a-Id"></a>是如来母，<a id="a-Ie"></a>能示如来、<a id="a-If"></a>应、<a id="a-Ig"></a>正等觉世间实相。<a id="a-Ih"></a>善现当知，<a id="a-Ii"></a>一切如来、<a id="a-Ij"></a>应、<a id="a-Ik"></a>正等觉皆依般若波罗蜜多，<a id="a-Il"></a>能如实觉诸法真如、<a id="a-Im"></a>不虚妄性、<a id="a-In"></a>不变异性，<a id="a-Io"></a>由如实觉真如相故，<a id="a-Ip"></a>说名如来、<a id="a-Iq"></a>应、<a id="a-Ir"></a>正等觉。<a id="a-Is"></a>”</p>
  <p id="aIt">具寿善现便白佛言：<a id="a-Iu"></a>“甚深般若波罗蜜多所证真如、<a id="a-Iv"></a>不虚妄性、<a id="a-Iw"></a>不变异性，<a id="a-Ix"></a>极为甚深，<a id="a-Iy"></a>难见难觉。<a id="a-Iz"></a>一切如来、<a id="a-J0"></a>应、<a id="a-J1"></a>正等觉，<a id="a-J2"></a>皆用如是诸法真如、<a id="a-J3"></a>不虚妄性、<a id="a-J4"></a>不变异性，<a id="a-J5"></a>宣说开示、<a id="a-J6"></a>分别显了一切菩萨摩诃萨行、<a id="a-J7"></a>诸佛无上正等菩提。<a id="a-J8"></a>如是真如、<a id="a-J9"></a>不虚妄性、<a id="a-JA"></a>不变异性谁能信解？<a id="a-JB"></a>唯有不退转菩萨摩诃萨，<a id="a-JC"></a>及诸愿满大阿罗汉，<a id="a-JD"></a>并具正见善男子等，<a id="a-JE"></a>闻佛说此甚深真如、<a id="a-JF"></a>不虚妄性、<a id="a-JG"></a>不变异性能生信解。<a id="a-JH"></a>如来为彼，<a id="a-JI"></a>依自所证真如之相显示分别。<a id="a-JJ"></a>”</p>
  <p id="aJK">佛告善现：<a id="a-JL"></a>“如是，<a id="a-JM"></a>如是。<a id="a-JN"></a>所以者何？<a id="a-JO"></a>真如无尽是故甚深，<a id="a-JP"></a>唯有如来现等正觉无尽真如甚深之相，<a id="a-JQ"></a>为诸菩萨摩诃萨众宣说开示令生信解。</p>
  <p id="aJR">“善现当知，<a id="a-JS"></a>色无尽故真如无尽，<a id="a-JT"></a>色甚深故真如甚深，<a id="a-JU"></a>色与真如无差别故；<a id="a-JV"></a>受、<a id="a-JW"></a>想、<a id="a-JX"></a>行、<a id="a-JY"></a>识无尽故真如无尽，<a id="a-JZ"></a>受、<a id="a-Ja"></a>想、<a id="a-Jb"></a>行、<a id="a-Jc"></a>识甚深故真如甚深，<a id="a-Jd"></a>受、<a id="a-Je"></a>想、<a id="a-Jf"></a>行、<a id="a-Jg"></a>识与真如无差别故。</p>
  <p id="aJh">“善现当知，<a id="a-Ji"></a>眼处无尽故真如无尽，<a id="a-Jj"></a>眼处甚深故真如甚深，<a id="a-Jk"></a>眼处与真如无差别故；<a id="a-Jl"></a>耳、<a id="a-Jm"></a>鼻、<a id="a-Jn"></a>舌、<a id="a-Jo"></a>身、<a id="a-Jp"></a>意处无尽故真如无尽，<a id="a-Jq"></a>耳、<a id="a-Jr"></a>鼻、<a id="a-Js"></a>舌、<a id="a-Jt"></a>身、<a id="a-Ju"></a>意处甚深故真如甚深，<a id="a-Jv"></a>耳、<a id="a-Jw"></a>鼻、<a id="a-Jx"></a>舌、<a id="a-Jy"></a>身、<a id="a-Jz"></a>意处与真如无差别故。</p>
  <p id="aK0">“善现当知，<a id="a-K1"></a>色处无尽故真如无尽，<a id="a-K2"></a>色处甚深故真如甚深，<a id="a-K3"></a>色处与真如无差别故；<a id="a-K4"></a>声、<a id="a-K5"></a>香、<a id="a-K6"></a>味、<a id="a-K7"></a>触、<a id="a-K8"></a>法处无尽故真如无尽，<a id="a-K9"></a>声、<a id="a-KA"></a>香、<a id="a-KB"></a>味、<a id="a-KC"></a>触、<a id="a-KD"></a>法处甚深故真如甚深，<a id="a-KE"></a>声、<a id="a-KF"></a>香、<a id="a-KG"></a>味、<a id="a-KH"></a>触、<a id="a-KI"></a>法处与真如无差别故。</p>
  <p id="aKJ">“善现当知，<a id="a-KK"></a>眼界无尽故真如无尽，<a id="a-KL"></a>眼界甚深故真如甚深，<a id="a-KM"></a>眼界与真如无差别故；<a id="a-KN"></a>耳、<a id="a-KO"></a>鼻、<a id="a-KP"></a>舌、<a id="a-KQ"></a>身、<a id="a-KR"></a>意界无尽故真如无尽，<a id="a-KS"></a>耳、<a id="a-KT"></a>鼻、<a id="a-KU"></a>舌、<a id="a-KV"></a>身、<a id="a-KW"></a>意界甚深故真如甚深，<a id="a-KX"></a>耳、<a id="a-KY"></a>鼻、<a id="a-KZ"></a>舌、<a id="a-Ka"></a>身、<a id="a-Kb"></a>意界与真如无差别故。</p>
  <p id="aKc">“善现当知，<a id="a-Kd"></a>色界无尽故真如无尽，<a id="a-Ke"></a>色界甚深故真如甚深，<a id="a-Kf"></a>色界与真如无差别故；<a id="a-Kg"></a>声、<a id="a-Kh"></a>香、<a id="a-Ki"></a>味、<a id="a-Kj"></a>触、<a id="a-Kk"></a>法界无尽故真如无尽，<a id="a-Kl"></a>声、<a id="a-Km"></a>香、<a id="a-Kn"></a>味、<a id="a-Ko"></a>触、<a id="a-Kp"></a>法界甚深故真如甚深，<a id="a-Kq"></a>声、<a id="a-Kr"></a>香、<a id="a-Ks"></a>味、<a id="a-Kt"></a>触、<a id="a-Ku"></a>法界与真如无差别故。</p>
  <p id="aKv">“善现当知，<a id="a-Kw"></a>眼识界无尽故真如无尽，<a id="a-Kx"></a>眼识界甚深故真如甚深，<a id="a-Ky"></a>眼识界与真如无差别故；<a id="a-Kz"></a>耳、<a id="a-L0"></a>鼻、<a id="a-L1"></a>舌、<a id="a-L2"></a>身、<a id="a-L3"></a>意识界无尽故真如无尽，<a id="a-L4"></a>耳、<a id="a-L5"></a>鼻、<a id="a-L6"></a>舌、<a id="a-L7"></a>身、<a id="a-L8"></a>意识界甚深故真如甚深，<a id="a-L9"></a>耳、<a id="a-LA"></a>鼻、<a id="a-LB"></a>舌、<a id="a-LC"></a>身、<a id="a-LD"></a>意识界与真如无差别故。</p>
  <p id="aLE">“善现当知，<a id="a-LF"></a>一切法无尽故真如无尽，<a id="a-LG"></a>一切法甚深故真如甚深，<a id="a-LH"></a>一切法与真如无差别故，<a id="a-LI"></a>是故真如极难信解。<a id="a-LJ"></a>”</p>
 </body>
</html>