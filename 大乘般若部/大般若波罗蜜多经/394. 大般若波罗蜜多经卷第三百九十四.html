<!doctype html>
<html id="z3IBSz76L" data-ver="1368">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百九十四</h1>
  <h2 id="a2">初分严净佛土品第七十二之二</h2>
  <p id="a3">“复次，<a id="a-4"></a>善现，<a id="a-5"></a>有菩萨摩诃萨以通愿力，<a id="a-6"></a>盛满三千大千世界上妙七宝施佛、<a id="a-7"></a>法、<a id="a-8"></a>僧，<a id="a-9"></a>施已欢喜，<a id="a-A"></a>发弘誓愿：<a id="a-B"></a>‘我持如是所种善根，<a id="a-C"></a>与诸有情平等共有，<a id="a-D"></a>回向所求严净佛土。<a id="a-E"></a>当令我土七宝庄严，<a id="a-F"></a>一切有情随意受用种种珍宝而无染著。<a id="a-G"></a>’</p>
  <p id="aH">“复次，<a id="a-I"></a>善现，<a id="a-J"></a>有菩萨摩诃萨以通愿力，<a id="a-K"></a>击奏无量天上、<a id="a-L"></a>人中诸妙音乐，<a id="a-M"></a>供养三宝及佛制多，<a id="a-N"></a>供已欢喜，<a id="a-O"></a>发弘誓愿：<a id="a-P"></a>‘我持如是所种善根，<a id="a-Q"></a>与诸有情平等共有，<a id="a-R"></a>回向所求严净佛土。<a id="a-S"></a>当令我土常奏如是上妙乐音，<a id="a-T"></a>有情闻之，<a id="a-U"></a>身心悦豫而无染著。<a id="a-V"></a>’</p>
  <p id="aW">“复次，<a id="a-X"></a>善现，<a id="a-Y"></a>有菩萨摩诃萨以通愿力，<a id="a-Z"></a>盛满三千大千世界人中、<a id="a-a"></a>天上诸妙香华，<a id="a-b"></a>供养三宝及佛制多，<a id="a-c"></a>供已欢喜，<a id="a-d"></a>发弘誓愿：<a id="a-e"></a>‘我持如是所种善根，<a id="a-f"></a>与诸有情平等共有，<a id="a-g"></a>回向所求严净佛土。<a id="a-h"></a>当令我土常有如是诸妙香华，<a id="a-i"></a>有情受用，<a id="a-j"></a>身心悦豫而无染著。<a id="a-k"></a>’</p>
  <p id="al">“复次，<a id="a-m"></a>善现，<a id="a-n"></a>有菩萨摩诃萨以通愿力，<a id="a-o"></a>营办百味上妙饮食，<a id="a-p"></a>供养诸佛、<a id="a-q"></a>独觉、<a id="a-r"></a>声闻及诸菩萨摩诃萨众，<a id="a-s"></a>供已欢喜，<a id="a-t"></a>发弘誓愿：<a id="a-u"></a>‘我持如是所种善根，<a id="a-v"></a>与诸有情平等共有，<a id="a-w"></a>回向所求严净佛土。<a id="a-x"></a>当得无上正等觉时，<a id="a-y"></a>令我土中诸有情类，<a id="a-z"></a>皆食如是百味饮食，<a id="a-10"></a>资悦身心而无染著。<a id="a-11"></a>’</p>
  <p id="a12">“复次，<a id="a-13"></a>善现，<a id="a-14"></a>有菩萨摩诃萨以通愿力，<a id="a-15"></a>营办种种天上、<a id="a-16"></a>人中上妙涂香、<a id="a-17"></a>细软衣服，<a id="a-18"></a>奉施诸佛、<a id="a-19"></a>独觉、<a id="a-1A"></a>声闻及诸菩萨摩诃萨众，<a id="a-1B"></a>或复施法并佛制多，<a id="a-1C"></a>施已欢喜，<a id="a-1D"></a>发弘誓愿：<a id="a-1E"></a>‘我持如是所种善根，<a id="a-1F"></a>与诸有情平等共有，<a id="a-1G"></a>回向所求严净佛土。<a id="a-1H"></a>当得无上正等觉时，<a id="a-1I"></a>令我土中诸有情类，<a id="a-1J"></a>常得如是衣服、<a id="a-1K"></a>涂香，<a id="a-1L"></a>随意受用而无染著。<a id="a-1M"></a>’</p>
  <p id="a1N">“复次，<a id="a-1O"></a>善现，<a id="a-1P"></a>有菩萨摩诃萨以通愿力，<a id="a-1Q"></a>严办种种人中、<a id="a-1R"></a>天上随意所生上妙色、<a id="a-1S"></a>声、<a id="a-1T"></a>香、<a id="a-1U"></a>味、<a id="a-1V"></a>触境，<a id="a-1W"></a>供养诸佛及佛制多、<a id="a-1X"></a>独觉、<a id="a-1Y"></a>声闻并诸菩萨，<a id="a-1Z"></a>施余生类，<a id="a-1a"></a>欢喜踊跃，<a id="a-1b"></a>发弘誓愿：<a id="a-1c"></a>‘我持如是所种善根，<a id="a-1d"></a>与诸有情平等共有，<a id="a-1e"></a>回向所求严净佛土。<a id="a-1f"></a>当得无上正等觉时，<a id="a-1g"></a>令我土中诸有情类，<a id="a-1h"></a>随心所乐上妙色、<a id="a-1i"></a>声、<a id="a-1j"></a>香、<a id="a-1k"></a>味、<a id="a-1l"></a>触境应念而至，<a id="a-1m"></a>欢喜受用而无染著。<a id="a-1n"></a>’</p>
  <p id="a1o">“复次，<a id="a-1p"></a>善现，<a id="a-1q"></a>有菩萨摩诃萨修行般若波罗蜜多，<a id="a-1r"></a>发弘誓愿精勤勇猛，<a id="a-1s"></a>自住内空，<a id="a-1t"></a>亦劝他住内空；<a id="a-1u"></a>自住外空、<a id="a-1v"></a>内外空、<a id="a-1w"></a>空空、<a id="a-1x"></a>大空、<a id="a-1y"></a>胜义空、<a id="a-1z"></a>有为空、<a id="a-20"></a>无为空、<a id="a-21"></a>毕竟空、<a id="a-22"></a>无际空、<a id="a-23"></a>散空、<a id="a-24"></a>无变异空、<a id="a-25"></a>本性空、<a id="a-26"></a>自相空、<a id="a-27"></a>共相空、<a id="a-28"></a>一切法空、<a id="a-29"></a>不可得空、<a id="a-2A"></a>无性空、<a id="a-2B"></a>自性空、<a id="a-2C"></a>无性自性空，<a id="a-2D"></a>亦劝他住外空乃至无性自性空，<a id="a-2E"></a>作此事已，<a id="a-2F"></a>复发愿言：<a id="a-2G"></a>‘当得无上正等觉时，<a id="a-2H"></a>令我土中诸有情类，<a id="a-2I"></a>皆不远离内空乃至无性自性空。<a id="a-2J"></a>’</p>
  <p id="a2K">“复次，<a id="a-2L"></a>善现，<a id="a-2M"></a>有菩萨摩诃萨修行般若波罗蜜多，<a id="a-2N"></a>发弘誓愿精勤勇猛，<a id="a-2O"></a>自修四念住，<a id="a-2P"></a>亦劝他修四念住；<a id="a-2Q"></a>自修四正断、<a id="a-2R"></a>四神足、<a id="a-2S"></a>五根、<a id="a-2T"></a>五力、<a id="a-2U"></a>七等觉支、<a id="a-2V"></a>八圣道支，<a id="a-2W"></a>亦劝他修四正断乃至八圣道支，<a id="a-2X"></a>作此事已，<a id="a-2Y"></a>复发愿言：<a id="a-2Z"></a>‘当得无上正等觉时，<a id="a-2a"></a>令我土中诸有情类，<a id="a-2b"></a>皆不远离四念住乃至八圣道支。<a id="a-2c"></a>’</p>
  <p id="a2d">“复次，<a id="a-2e"></a>善现，<a id="a-2f"></a>有菩萨摩诃萨修行般若波罗蜜多，<a id="a-2g"></a>发弘誓愿精勤勇猛，<a id="a-2h"></a>自住苦圣谛，<a id="a-2i"></a>亦劝他住苦圣谛；<a id="a-2j"></a>自住集、<a id="a-2k"></a>灭、<a id="a-2l"></a>道圣谛，<a id="a-2m"></a>亦劝他住集、<a id="a-2n"></a>灭、<a id="a-2o"></a>道圣谛，<a id="a-2p"></a>作此事已，<a id="a-2q"></a>复发愿言：<a id="a-2r"></a>‘当得无上正等觉时，<a id="a-2s"></a>令我土中诸有情类，<a id="a-2t"></a>皆不远离苦圣谛、<a id="a-2u"></a>集、<a id="a-2v"></a>灭、<a id="a-2w"></a>道圣谛。<a id="a-2x"></a>’</p>
  <p id="a2y">“复次，<a id="a-2z"></a>善现，<a id="a-30"></a>有菩萨摩诃萨修行般若波罗蜜多，<a id="a-31"></a>发弘誓愿精勤勇猛，<a id="a-32"></a>自修四静虑，<a id="a-33"></a>亦劝他修四静虑；<a id="a-34"></a>自修四无量、<a id="a-35"></a>四无色定，<a id="a-36"></a>亦劝他修四无量、<a id="a-37"></a>四无色定，<a id="a-38"></a>作此事已，<a id="a-39"></a>复发愿言：<a id="a-3A"></a>‘当得无上正等觉时，<a id="a-3B"></a>令我土中诸有情类，<a id="a-3C"></a>皆不远离四静虑、<a id="a-3D"></a>四无量、<a id="a-3E"></a>四无色定。<a id="a-3F"></a>’</p>
  <p id="a3G">“复次，<a id="a-3H"></a>善现，<a id="a-3I"></a>有菩萨摩诃萨修行般若波罗蜜多，<a id="a-3J"></a>发弘誓愿精勤勇猛，<a id="a-3K"></a>自修八解脱，<a id="a-3L"></a>亦劝他修八解脱；<a id="a-3M"></a>自修八胜处、<a id="a-3N"></a>九次第定、<a id="a-3O"></a>十遍处，<a id="a-3P"></a>亦劝他修八胜处、<a id="a-3Q"></a>九次第定、<a id="a-3R"></a>十遍处，<a id="a-3S"></a>作此事已，<a id="a-3T"></a>复发愿言：<a id="a-3U"></a>‘当得无上正等觉时，<a id="a-3V"></a>令我土中诸有情类，<a id="a-3W"></a>皆不远离八解脱乃至十遍处。<a id="a-3X"></a>’</p>
  <p id="a3Y">“复次，<a id="a-3Z"></a>善现，<a id="a-3a"></a>有菩萨摩诃萨修行般若波罗蜜多，<a id="a-3b"></a>发弘誓愿精勤勇猛，<a id="a-3c"></a>自修陀罗尼门，<a id="a-3d"></a>亦劝他修陀罗尼门；<a id="a-3e"></a>自修三摩地门，<a id="a-3f"></a>亦劝他修三摩地门，<a id="a-3g"></a>作此事已，<a id="a-3h"></a>复发愿言：<a id="a-3i"></a>‘当得无上正等觉时，<a id="a-3j"></a>令我土中诸有情类，<a id="a-3k"></a>皆不远离陀罗尼门、<a id="a-3l"></a>三摩地门。<a id="a-3m"></a>’</p>
  <p id="a3n">“复次，<a id="a-3o"></a>善现，<a id="a-3p"></a>有菩萨摩诃萨修行般若波罗蜜多，<a id="a-3q"></a>发弘誓愿精勤勇猛，<a id="a-3r"></a>自修空解脱门，<a id="a-3s"></a>亦劝他修空解脱门；<a id="a-3t"></a>自修无相、<a id="a-3u"></a>无愿解脱门，<a id="a-3v"></a>亦劝他修无相、<a id="a-3w"></a>无愿解脱门，<a id="a-3x"></a>作此事已，<a id="a-3y"></a>复发愿言：<a id="a-3z"></a>‘当得无上正等觉时，<a id="a-40"></a>令我土中诸有情类，<a id="a-41"></a>皆不远离空解脱门、<a id="a-42"></a>无相、<a id="a-43"></a>无愿解脱门。<a id="a-44"></a>’</p>
  <p id="a45">“复次，<a id="a-46"></a>善现，<a id="a-47"></a>有菩萨摩诃萨修行般若波罗蜜多，<a id="a-48"></a>发弘誓愿精勤勇猛，<a id="a-49"></a>自修极喜地，<a id="a-4A"></a>亦劝他修极喜地；<a id="a-4B"></a>自修离垢地、<a id="a-4C"></a>发光地、<a id="a-4D"></a>焰慧地、<a id="a-4E"></a>极难胜地、<a id="a-4F"></a>现前地、<a id="a-4G"></a>远行地、<a id="a-4H"></a>不动地、<a id="a-4I"></a>善慧地、<a id="a-4J"></a>法云地，<a id="a-4K"></a>亦劝他修离垢地乃至法云地，<a id="a-4L"></a>作此事已，<a id="a-4M"></a>复发愿言：<a id="a-4N"></a>‘当得无上正等觉时，<a id="a-4O"></a>令我土中诸有情类，<a id="a-4P"></a>皆不远离极喜地乃至法云地。<a id="a-4Q"></a>’</p>
  <p id="a4R">“复次，<a id="a-4S"></a>善现，<a id="a-4T"></a>有菩萨摩诃萨修行般若波罗蜜多，<a id="a-4U"></a>发弘誓愿精勤勇猛，<a id="a-4V"></a>自修五眼，<a id="a-4W"></a>亦劝他修五眼；<a id="a-4X"></a>自修六神通，<a id="a-4Y"></a>亦劝他修六神通，<a id="a-4Z"></a>作此事已，<a id="a-4a"></a>复发愿言：<a id="a-4b"></a>‘当得无上正等觉时，<a id="a-4c"></a>令我土中诸有情类，<a id="a-4d"></a>皆不远离五眼、<a id="a-4e"></a>六神通。<a id="a-4f"></a>’</p>
  <p id="a4g">“复次，<a id="a-4h"></a>善现，<a id="a-4i"></a>有菩萨摩诃萨修行般若波罗蜜多，<a id="a-4j"></a>发弘誓愿精勤勇猛，<a id="a-4k"></a>自修佛十力，<a id="a-4l"></a>亦劝他修佛十力；<a id="a-4m"></a>自修四无所畏、<a id="a-4n"></a>四无礙解、<a id="a-4o"></a>大慈、<a id="a-4p"></a>大悲、<a id="a-4q"></a>大喜、<a id="a-4r"></a>大舍、<a id="a-4s"></a>十八佛不共法，<a id="a-4t"></a>亦劝他修四无所畏乃至十八佛不共法，<a id="a-4u"></a>作此事已，<a id="a-4v"></a>复发愿言：<a id="a-4w"></a>‘当得无上正等觉时，<a id="a-4x"></a>令我土中诸有情类，<a id="a-4y"></a>皆不远离佛十力乃至十八佛不共法。<a id="a-4z"></a>’</p>
  <p id="a50">“复次，<a id="a-51"></a>善现，<a id="a-52"></a>有菩萨摩诃萨修行般若波罗蜜多，<a id="a-53"></a>发弘誓愿精勤勇猛，<a id="a-54"></a>自修三十二大士相，<a id="a-55"></a>亦劝他修三十二大士相；<a id="a-56"></a>自修八十随好，<a id="a-57"></a>亦劝他修八十随好，<a id="a-58"></a>作此事已，<a id="a-59"></a>复发愿言：<a id="a-5A"></a>‘当得无上正等觉时，<a id="a-5B"></a>令我土中诸有情类，<a id="a-5C"></a>皆不远离三十二大士相、<a id="a-5D"></a>八十随好。<a id="a-5E"></a>’</p>
  <p id="a5F">“复次，<a id="a-5G"></a>善现，<a id="a-5H"></a>有菩萨摩诃萨修行般若波罗蜜多，<a id="a-5I"></a>发弘誓愿精勤勇猛，<a id="a-5J"></a>自修无忘失法，<a id="a-5K"></a>亦劝他修无忘失法；<a id="a-5L"></a>自修恒住舍性，<a id="a-5M"></a>亦劝他修恒住舍性，<a id="a-5N"></a>作此事已，<a id="a-5O"></a>复发愿言：<a id="a-5P"></a>‘当得无上正等觉时，<a id="a-5Q"></a>令我土中诸有情类，<a id="a-5R"></a>皆不远离无忘失法、<a id="a-5S"></a>恒住舍性。<a id="a-5T"></a>’</p>
  <p id="a5U">“复次，<a id="a-5V"></a>善现，<a id="a-5W"></a>有菩萨摩诃萨修行般若波罗蜜多，<a id="a-5X"></a>发弘誓愿精勤勇猛，<a id="a-5Y"></a>自修一切智，<a id="a-5Z"></a>亦劝他修一切智；<a id="a-5a"></a>自修道相智、<a id="a-5b"></a>一切相智，<a id="a-5c"></a>亦劝他修道相智、<a id="a-5d"></a>一切相智，<a id="a-5e"></a>作此事已，<a id="a-5f"></a>复发愿言：<a id="a-5g"></a>‘当得无上正等觉时，<a id="a-5h"></a>令我土中诸有情类，<a id="a-5i"></a>皆不远离一切智、<a id="a-5j"></a>道相智、<a id="a-5k"></a>一切相智。<a id="a-5l"></a>’</p>
  <p id="a5m">“复次，<a id="a-5n"></a>善现，<a id="a-5o"></a>有菩萨摩诃萨修行般若波罗蜜多，<a id="a-5p"></a>发弘誓愿精勤勇猛，<a id="a-5q"></a>自修一切菩萨摩诃萨行，<a id="a-5r"></a>亦劝他修一切菩萨摩诃萨行；<a id="a-5s"></a>自修诸佛无上正等菩提，<a id="a-5t"></a>亦劝他修诸佛无上正等菩提，<a id="a-5u"></a>作此事已，<a id="a-5v"></a>复发愿言：<a id="a-5w"></a>‘当得无上正等觉时，<a id="a-5x"></a>令我土中诸有情类，<a id="a-5y"></a>皆不远离一切菩萨摩诃萨行、<a id="a-5z"></a>诸佛无上正等菩提。<a id="a-60"></a>’</p>
  <p id="a61">“善现，<a id="a-62"></a>是诸菩萨摩诃萨修行般若波罗蜜多，<a id="a-63"></a>由此行愿，<a id="a-64"></a>便能严净所求佛土。</p>
  <p id="a65">“善现，<a id="a-66"></a>是诸菩萨摩诃萨随尔所时行菩提道，<a id="a-67"></a>应得圆满所起行愿，<a id="a-68"></a>即尔所时精勤修学。<a id="a-69"></a>由此因缘，<a id="a-6A"></a>自能成就一切善法，<a id="a-6B"></a>亦能令他渐次成就一切善法；<a id="a-6C"></a>自能修得殊胜相好所庄严身，<a id="a-6D"></a>亦能令他渐次修得殊胜相好所庄严身，<a id="a-6E"></a>由广大福所摄受故。</p>
  <p id="a6F">“善现，<a id="a-6G"></a>是诸菩萨摩诃萨各于所求严净佛土证得无上正等觉时，<a id="a-6H"></a>所化有情亦生彼土，<a id="a-6I"></a>共受净土大乘法乐。</p>
  <p id="a6J">“善现，<a id="a-6K"></a>是诸菩萨摩诃萨应修如是严净佛土，<a id="a-6L"></a>谓彼土中常不闻有三种恶趣，<a id="a-6M"></a>亦不闻有诸恶见趣，<a id="a-6N"></a>亦不闻有贪、<a id="a-6O"></a>瞋、<a id="a-6P"></a>痴毒，<a id="a-6Q"></a>亦不闻有男女形相，<a id="a-6R"></a>亦不闻有声闻、<a id="a-6S"></a>独觉，<a id="a-6T"></a>亦不闻有苦、<a id="a-6U"></a>无常等，<a id="a-6V"></a>亦不闻有摄受资具，<a id="a-6W"></a>亦不闻有我、<a id="a-6X"></a>我所执，<a id="a-6Y"></a>亦不闻有随眠、<a id="a-6Z"></a>缠结，<a id="a-6a"></a>亦不闻有颠倒执著，<a id="a-6b"></a>亦不闻有安立诸果分位差别；<a id="a-6c"></a>但闻说空、<a id="a-6d"></a>无相、<a id="a-6e"></a>无愿、<a id="a-6f"></a>无生、<a id="a-6g"></a>无灭、<a id="a-6h"></a>无性等声，<a id="a-6i"></a>谓随有情所乐差别，<a id="a-6j"></a>于树林等内外物中，<a id="a-6k"></a>常有微风互相冲击，<a id="a-6l"></a>发起种种微妙音声。<a id="a-6m"></a>彼音声中说：<a id="a-6n"></a>‘一切法皆无自性，<a id="a-6o"></a>无性故空，<a id="a-6p"></a>空故无相，<a id="a-6q"></a>无相故无愿，<a id="a-6r"></a>无愿故无生，<a id="a-6s"></a>无生故无灭，<a id="a-6t"></a>是故诸法本来寂静、<a id="a-6u"></a>自性涅槃。<a id="a-6v"></a>若佛出世、<a id="a-6w"></a>若不出世，<a id="a-6x"></a>法相常尔。<a id="a-6y"></a>’彼佛土中诸有情类，<a id="a-6z"></a>若昼、<a id="a-70"></a>若夜、<a id="a-71"></a>若行、<a id="a-72"></a>若立、<a id="a-73"></a>若坐、<a id="a-74"></a>若卧，<a id="a-75"></a>常闻如是说法之声。</p>
  <p id="a76">“善现，<a id="a-77"></a>是诸菩萨摩诃萨各于所住严净佛土证得无上正等觉时，<a id="a-78"></a>十方如来、<a id="a-79"></a>应、<a id="a-7A"></a>正等觉皆共称赞彼彼佛名。<a id="a-7B"></a>若诸有情得闻如是所赞佛名，<a id="a-7C"></a>定于无上正等菩提得不退转。</p>
  <p id="a7D">“善现，<a id="a-7E"></a>是诸菩萨摩诃萨各于所住严净佛土证得无上正等觉时，<a id="a-7F"></a>为诸有情宣说正法。<a id="a-7G"></a>有情闻已，<a id="a-7H"></a>必不生疑，<a id="a-7I"></a>谓为是法、<a id="a-7J"></a>为是非法。<a id="a-7K"></a>所以者何？<a id="a-7L"></a>彼有情类了达诸法皆即真如、<a id="a-7M"></a>法界、<a id="a-7N"></a>法性、<a id="a-7O"></a>不虚妄性、<a id="a-7P"></a>不变异性，<a id="a-7Q"></a>一切是法无非法者。<a id="a-7R"></a>善现，<a id="a-7S"></a>是诸菩萨摩诃萨皆能严净如是佛土。</p>
  <p id="a7T">“复次，<a id="a-7U"></a>善现，<a id="a-7V"></a>是诸菩萨摩诃萨有所化生具不善根，<a id="a-7W"></a>未于诸佛、<a id="a-7X"></a>菩萨、<a id="a-7Y"></a>独觉及声闻所种诸善根，<a id="a-7Z"></a>为诸恶友所摄受故，<a id="a-7a"></a>离善友故，<a id="a-7b"></a>不闻正法，<a id="a-7c"></a>常为种种我、<a id="a-7d"></a>有情见及诸见趣之所执藏，<a id="a-7e"></a>堕在断、<a id="a-7f"></a>常二边偏执。<a id="a-7g"></a>是诸有情自起邪执，<a id="a-7h"></a>亦常教他令起邪执，<a id="a-7i"></a>于佛起非佛想，<a id="a-7j"></a>于非佛起佛想；<a id="a-7k"></a>于法起非法想，<a id="a-7l"></a>于非法起法想；<a id="a-7m"></a>于僧起非僧想，<a id="a-7n"></a>于非僧起僧想。<a id="a-7o"></a>由是因缘诽毁正法，<a id="a-7p"></a>谤正法故，<a id="a-7q"></a>身坏命终堕诸恶趣，<a id="a-7r"></a>生地狱中受诸剧苦。<a id="a-7s"></a>是诸菩萨摩诃萨各于自土证得无上正等觉已，<a id="a-7t"></a>见彼有情沉沦生死受无量苦，<a id="a-7u"></a>以神通力方便教化，<a id="a-7v"></a>令舍恶见住正见中，<a id="a-7w"></a>从地狱出，<a id="a-7x"></a>生于人趣；<a id="a-7y"></a>生人趣已，<a id="a-7z"></a>复以种种神通方便教化令住正定聚中，<a id="a-80"></a>由此毕竟不堕恶趣；<a id="a-81"></a>复令修习殊胜行愿，<a id="a-82"></a>命终得生严净佛土，<a id="a-83"></a>受用净土大乘法乐。</p>
  <p id="a84">“善现，<a id="a-85"></a>是诸菩萨摩诃萨皆能如是严净佛土。<a id="a-86"></a>由所居土极清净故，<a id="a-87"></a>生彼有情，<a id="a-88"></a>于一切法不起虚妄犹豫分别，<a id="a-89"></a>谓此是世间法，<a id="a-8A"></a>此是出世间法；<a id="a-8B"></a>此是有漏法，<a id="a-8C"></a>此是无漏法；<a id="a-8D"></a>此是有为法，<a id="a-8E"></a>此是无为法。<a id="a-8F"></a>如是种种犹豫分别毕竟不起，<a id="a-8G"></a>由此因缘，<a id="a-8H"></a>彼有情类定得无上正等菩提。</p>
  <p id="a8I">“善现，<a id="a-8J"></a>如是菩萨摩诃萨严净佛土。<a id="a-8K"></a>”</p>
  <p data-pb></p>
  <h2 id="a8L">初分净土方便品第七十三之一</h2>
  <p id="a8M">尔时，<a id="a-8N"></a>具寿善现白佛言：<a id="a-8O"></a>“世尊，<a id="a-8P"></a>是诸菩萨摩诃萨为住正性定聚，<a id="a-8Q"></a>为住不定聚耶？<a id="a-8R"></a>”</p>
  <p id="a8S">佛言：<a id="a-8T"></a>“善现，<a id="a-8U"></a>是诸菩萨摩诃萨皆住正性定聚，<a id="a-8V"></a>非不定聚。<a id="a-8W"></a>”</p>
  <p id="a8X">具寿善现复白佛言：<a id="a-8Y"></a>“世尊，<a id="a-8Z"></a>是诸菩萨摩诃萨为住何等正性定聚？<a id="a-8a"></a>为声闻乘，<a id="a-8b"></a>为独觉乘，<a id="a-8c"></a>为佛乘耶？<a id="a-8d"></a>”</p>
  <p id="a8e">佛言：<a id="a-8f"></a>“善现，<a id="a-8g"></a>是诸菩萨摩诃萨皆住佛乘正性定聚，<a id="a-8h"></a>非住二乘正性定聚。<a id="a-8i"></a>”</p>
  <p id="a8j">具寿善现复白佛言：<a id="a-8k"></a>“世尊，<a id="a-8l"></a>是诸菩萨摩诃萨为何时住正性定聚？<a id="a-8m"></a>初发心耶？<a id="a-8n"></a>不退位耶？<a id="a-8o"></a>最后身耶？<a id="a-8p"></a>”</p>
  <p id="a8q">佛言：<a id="a-8r"></a>“善现，<a id="a-8s"></a>是诸菩萨摩诃萨若初发心、<a id="a-8t"></a>若不退位、<a id="a-8u"></a>若最后身，<a id="a-8v"></a>皆住菩萨正性定聚。<a id="a-8w"></a>”</p>
  <p id="a8x">具寿善现复白佛言：<a id="a-8y"></a>“世尊，<a id="a-8z"></a>住正性定聚诸菩萨摩诃萨，<a id="a-90"></a>为复堕于诸恶趣不？<a id="a-91"></a>”</p>
  <p id="a92">佛言：<a id="a-93"></a>“善现，<a id="a-94"></a>住正性定聚诸菩萨摩诃萨，<a id="a-95"></a>决定不复堕诸恶趣。<a id="a-96"></a>”</p>
  <p id="a97">复告善现：<a id="a-98"></a>“于汝意云何？<a id="a-99"></a>诸第八者、<a id="a-9A"></a>若预流、<a id="a-9B"></a>若一来、<a id="a-9C"></a>若不还、<a id="a-9D"></a>若阿罗汉、<a id="a-9E"></a>若独觉，<a id="a-9F"></a>为有复堕恶趣者不？<a id="a-9G"></a>”</p>
  <p id="a9H">善现答言：<a id="a-9I"></a>“不也，<a id="a-9J"></a>世尊。<a id="a-9K"></a>不也，<a id="a-9L"></a>善逝。<a id="a-9M"></a>”</p>
  <p id="a9N">佛言：<a id="a-9O"></a>“善现，<a id="a-9P"></a>住正性定聚诸菩萨摩诃萨亦复如是，<a id="a-9Q"></a>决定不复堕诸恶趣。<a id="a-9R"></a>何以故？<a id="a-9S"></a>善现，<a id="a-9T"></a>是诸菩萨摩诃萨从初发心，<a id="a-9U"></a>修行布施波罗蜜多，<a id="a-9V"></a>修行净戒、<a id="a-9W"></a>安忍、<a id="a-9X"></a>精进、<a id="a-9Y"></a>静虑、<a id="a-9Z"></a>般若波罗蜜多；<a id="a-9a"></a>安住内空，<a id="a-9b"></a>安住外空、<a id="a-9c"></a>内外空、<a id="a-9d"></a>空空、<a id="a-9e"></a>大空、<a id="a-9f"></a>胜义空、<a id="a-9g"></a>有为空、<a id="a-9h"></a>无为空、<a id="a-9i"></a>毕竟空、<a id="a-9j"></a>无际空、<a id="a-9k"></a>散空、<a id="a-9l"></a>无变异空、<a id="a-9m"></a>本性空、<a id="a-9n"></a>自相空、<a id="a-9o"></a>共相空、<a id="a-9p"></a>一切法空、<a id="a-9q"></a>不可得空、<a id="a-9r"></a>无性空、<a id="a-9s"></a>自性空、<a id="a-9t"></a>无性自性空；<a id="a-9u"></a>修行四念住，<a id="a-9v"></a>修行四正断、<a id="a-9w"></a>四神足、<a id="a-9x"></a>五根、<a id="a-9y"></a>五力、<a id="a-9z"></a>七等觉支、<a id="a-A0"></a>八圣道支；<a id="a-A1"></a>安住苦圣谛，<a id="a-A2"></a>安住集、<a id="a-A3"></a>灭、<a id="a-A4"></a>道圣谛；<a id="a-A5"></a>修行四静虑，<a id="a-A6"></a>修行四无量、<a id="a-A7"></a>四无色定；<a id="a-A8"></a>修行八解脱，<a id="a-A9"></a>修行八胜处、<a id="a-AA"></a>九次第定、<a id="a-AB"></a>十遍处；<a id="a-AC"></a>修行陀罗尼门，<a id="a-AD"></a>修行三摩地门；<a id="a-AE"></a>修行空解脱门，<a id="a-AF"></a>修行无相、<a id="a-AG"></a>无愿解脱门；<a id="a-AH"></a>修行极喜地，<a id="a-AI"></a>修行离垢地、<a id="a-AJ"></a>发光地、<a id="a-AK"></a>焰慧地、<a id="a-AL"></a>极难胜地、<a id="a-AM"></a>现前地、<a id="a-AN"></a>远行地、<a id="a-AO"></a>不动地、<a id="a-AP"></a>善慧地、<a id="a-AQ"></a>法云地；<a id="a-AR"></a>修行五眼，<a id="a-AS"></a>修行六神通；<a id="a-AT"></a>修行佛十力，<a id="a-AU"></a>修行四无所畏、<a id="a-AV"></a>四无礙解、<a id="a-AW"></a>大慈、<a id="a-AX"></a>大悲、<a id="a-AY"></a>大喜、<a id="a-AZ"></a>大舍、<a id="a-Aa"></a>十八佛不共法；<a id="a-Ab"></a>修行无忘失法，<a id="a-Ac"></a>修行恒住舍性；<a id="a-Ad"></a>修行一切智，<a id="a-Ae"></a>修行道相智、<a id="a-Af"></a>一切相智；<a id="a-Ag"></a>修行一切菩萨摩诃萨行，<a id="a-Ah"></a>修行诸佛无上正等菩提，<a id="a-Ai"></a>伏断一切恶不善法。</p>
  <p id="aAj">“善现，<a id="a-Ak"></a>由此因缘，<a id="a-Al"></a>是诸菩萨摩诃萨复堕恶趣，<a id="a-Am"></a>无有是处。<a id="a-An"></a>是诸菩萨摩诃萨若生长寿天，<a id="a-Ao"></a>亦无是处，<a id="a-Ap"></a>谓于彼处诸胜善法不得现行。<a id="a-Aq"></a>是诸菩萨摩诃萨若生边鄙，<a id="a-Ar"></a>或生达絮、<a id="a-As"></a>篾戾车中，<a id="a-At"></a>无有是处，<a id="a-Au"></a>谓于彼处不能修行殊胜善法，<a id="a-Av"></a>多起恶见不信因果，<a id="a-Aw"></a>常乐习行诸秽恶业，<a id="a-Ax"></a>不闻佛名、<a id="a-Ay"></a>法名、<a id="a-Az"></a>僧名，<a id="a-B0"></a>亦无四众，<a id="a-B1"></a>谓苾蒭众、<a id="a-B2"></a>苾蒭尼众、<a id="a-B3"></a>近事男众、<a id="a-B4"></a>近事女众。<a id="a-B5"></a>是诸菩萨摩诃萨若生邪见家，<a id="a-B6"></a>无有是处，<a id="a-B7"></a>谓生彼家执著种种诸恶见趣，<a id="a-B8"></a>拨无妙行、<a id="a-B9"></a>恶行及果，<a id="a-BA"></a>不修诸善，<a id="a-BB"></a>乐作诸恶。<a id="a-BC"></a>善现，<a id="a-BD"></a>初发无上正等觉心诸菩萨摩诃萨求趣无上正等菩提，<a id="a-BE"></a>以胜意乐受行十种不善业道，<a id="a-BF"></a>无有是处。<a id="a-BG"></a>”</p>
  <p id="aBH">尔时，<a id="a-BI"></a>具寿善现白佛言：<a id="a-BJ"></a>“世尊，<a id="a-BK"></a>若菩萨摩诃萨从初发心成就如是善根功德，<a id="a-BL"></a>于诸恶处不后受生，<a id="a-BM"></a>何故世尊每为众说自本生事若百若千，<a id="a-BN"></a>于中亦有生诸恶处，<a id="a-BO"></a>尔时善根为何所在？<a id="a-BP"></a>”</p>
  <p id="aBQ">佛告善现：<a id="a-BR"></a>“非菩萨摩诃萨由不净业受恶趣身，<a id="a-BS"></a>但为利乐诸有情类，<a id="a-BT"></a>由故思愿而受彼身。<a id="a-BU"></a>善现，<a id="a-BV"></a>诸阿罗汉、<a id="a-BW"></a>独觉，<a id="a-BX"></a>岂有方便善巧如菩萨摩诃萨，<a id="a-BY"></a>成就如是方便善巧受傍生身，<a id="a-BZ"></a>有猎者来欲为损害，<a id="a-Ba"></a>便起无上安忍慈悲，<a id="a-Bb"></a>欲令彼人得利乐故，<a id="a-Bc"></a>自舍身命而不害彼？<a id="a-Bd"></a>善现，<a id="a-Be"></a>由是因缘，<a id="a-Bf"></a>当知菩萨摩诃萨为欲饶益诸有情故，<a id="a-Bg"></a>为大慈悲速圆满故，<a id="a-Bh"></a>虽现受种种傍生之身，<a id="a-Bi"></a>而不为傍生过失所染。<a id="a-Bj"></a>”</p>
  <p id="aBk">具寿善现复白佛言：<a id="a-Bl"></a>“世尊，<a id="a-Bm"></a>诸菩萨摩诃萨住何善法，<a id="a-Bn"></a>为欲利乐诸有情故受如是身？<a id="a-Bo"></a>”</p>
  <p id="aBp">佛告善现：<a id="a-Bq"></a>“诸菩萨摩诃萨有何善法不应圆满？<a id="a-Br"></a>善现，<a id="a-Bs"></a>诸菩萨摩诃萨为得无上正等菩提，<a id="a-Bt"></a>一切善法皆应圆满。<a id="a-Bu"></a>善现，<a id="a-Bv"></a>诸菩萨摩诃萨从初发心乃至安坐妙菩提座，<a id="a-Bw"></a>于其中间，<a id="a-Bx"></a>无有善法不应圆满。<a id="a-By"></a>要具圆满一切善法，<a id="a-Bz"></a>方得无上正等菩提。<a id="a-C0"></a>若一善法未能圆满，<a id="a-C1"></a>而得无上正等菩提，<a id="a-C2"></a>无有是处。<a id="a-C3"></a>是故，<a id="a-C4"></a>善现，<a id="a-C5"></a>诸菩萨摩诃萨从初发心乃至安坐妙菩提座，<a id="a-C6"></a>于其中间，<a id="a-C7"></a>常学圆满一切善法，<a id="a-C8"></a>学已当得一切相智，<a id="a-C9"></a>永断一切习气相续，<a id="a-CA"></a>证得无上正等菩提。<a id="a-CB"></a>”</p>
  <p id="aCC">时，<a id="a-CD"></a>具寿善现白佛言：<a id="a-CE"></a>“世尊，<a id="a-CF"></a>云何菩萨摩诃萨成就如是一切白净圣无漏法，<a id="a-CG"></a>而生恶趣受傍生身？<a id="a-CH"></a>”</p>
  <p id="aCI">佛言：<a id="a-CJ"></a>“善现，<a id="a-CK"></a>于意云何？<a id="a-CL"></a>如来成就一切白净无漏法不？<a id="a-CM"></a>”</p>
  <p id="aCN">善现答言：<a id="a-CO"></a>“如是，<a id="a-CP"></a>世尊。<a id="a-CQ"></a>如是，<a id="a-CR"></a>善逝。<a id="a-CS"></a>如来成就一切白净无漏之法。<a id="a-CT"></a>”</p>
  <p id="aCU">佛言：<a id="a-CV"></a>“善现，<a id="a-CW"></a>于意云何？<a id="a-CX"></a>如来化作傍生趣身，<a id="a-CY"></a>饶益有情作佛事不？<a id="a-CZ"></a>”</p>
  <p id="aCa">善现答言：<a id="a-Cb"></a>“如是，<a id="a-Cc"></a>世尊。<a id="a-Cd"></a>如是，<a id="a-Ce"></a>善逝。<a id="a-Cf"></a>如来化作傍生趣身，<a id="a-Cg"></a>饶益有情作诸佛事。<a id="a-Ch"></a>”</p>
  <p id="aCi">佛言：<a id="a-Cj"></a>“善现，<a id="a-Ck"></a>于意云何？<a id="a-Cl"></a>如来化作傍生身时，<a id="a-Cm"></a>是实傍生受彼苦不？<a id="a-Cn"></a>”</p>
  <p id="aCo">善现答言：<a id="a-Cp"></a>“不也，<a id="a-Cq"></a>世尊。<a id="a-Cr"></a>不也，<a id="a-Cs"></a>善逝。<a id="a-Ct"></a>如来化作傍生身时，<a id="a-Cu"></a>非实傍生，<a id="a-Cv"></a>不受彼苦。<a id="a-Cw"></a>”</p>
  <p id="aCx">佛告善现：<a id="a-Cy"></a>“诸菩萨摩诃萨亦复如是，<a id="a-Cz"></a>虽成就一切白净无漏法，<a id="a-D0"></a>而为成熟诸有情故，<a id="a-D1"></a>方便善巧受傍生身，<a id="a-D2"></a>由受彼身如应成熟诸有情类。</p>
  <p id="aD3">“复次，<a id="a-D4"></a>善现，<a id="a-D5"></a>于意云何？<a id="a-D6"></a>有阿罗汉诸漏永尽，<a id="a-D7"></a>能化作身起诸事业，<a id="a-D8"></a>由彼事业生他喜不？<a id="a-D9"></a>”</p>
  <p id="aDA">善现答言：<a id="a-DB"></a>“如是，<a id="a-DC"></a>世尊。<a id="a-DD"></a>如是，<a id="a-DE"></a>善逝。<a id="a-DF"></a>有阿罗汉诸漏永尽，<a id="a-DG"></a>能化作身起诸事业，<a id="a-DH"></a>由彼事业令他生喜。<a id="a-DI"></a>”</p>
  <p id="aDJ">佛告善现：<a id="a-DK"></a>“诸菩萨摩诃萨亦复如是，<a id="a-DL"></a>虽成就一切白净无漏法，<a id="a-DM"></a>而为利乐诸有情故，<a id="a-DN"></a>方便善巧受恶趣身，<a id="a-DO"></a>如应成熟诸有情类。<a id="a-DP"></a>虽受彼身而不同彼受诸苦恼，<a id="a-DQ"></a>亦复不为彼趣过失之所杂染。</p>
  <p id="aDR">“复次，<a id="a-DS"></a>善现，<a id="a-DT"></a>于意云何？<a id="a-DU"></a>有巧幻师或彼弟子，<a id="a-DV"></a>幻作种种象、<a id="a-DW"></a>马等事，<a id="a-DX"></a>令诸人见欢喜踊跃，<a id="a-DY"></a>于彼有实象、<a id="a-DZ"></a>马等不？<a id="a-Da"></a>”</p>
  <p id="aDb">善现答言：<a id="a-Dc"></a>“不也，<a id="a-Dd"></a>世尊。<a id="a-De"></a>不也，<a id="a-Df"></a>善逝。<a id="a-Dg"></a>于彼实无象、<a id="a-Dh"></a>马等事。<a id="a-Di"></a>”</p>
  <p id="aDj">佛告善现：<a id="a-Dk"></a>“诸菩萨摩诃萨亦复如是，<a id="a-Dl"></a>虽成就一切白净无漏法，<a id="a-Dm"></a>而为饶益诸有情故，<a id="a-Dn"></a>现受种种傍生等身。<a id="a-Do"></a>虽受彼身而实非彼，<a id="a-Dp"></a>亦不为彼过所染污。<a id="a-Dq"></a>”</p>
  <p id="aDr">时，<a id="a-Ds"></a>具寿善现白佛言：<a id="a-Dt"></a>“世尊，<a id="a-Du"></a>诸菩萨摩诃萨方便善巧如是广大，<a id="a-Dv"></a>虽成就白净无漏圣智，<a id="a-Dw"></a>而为有情故受种种身，<a id="a-Dx"></a>随其所宜现作饶益。<a id="a-Dy"></a>世尊，<a id="a-Dz"></a>诸菩萨摩诃萨安住何等白净胜法，<a id="a-E0"></a>能作如是方便善巧，<a id="a-E1"></a>虽受种种傍生等身，<a id="a-E2"></a>而不为彼过失所染？<a id="a-E3"></a>”</p>
  <p id="aE4">佛告善现：<a id="a-E5"></a>“诸菩萨摩诃萨安住般若波罗蜜多，<a id="a-E6"></a>能作如是方便善巧，<a id="a-E7"></a>虽往十方无量殑伽沙等世界现种种身，<a id="a-E8"></a>利益安乐彼有情类，<a id="a-E9"></a>而于其中不生染著。<a id="a-EA"></a>何以故？<a id="a-EB"></a>善现，<a id="a-EC"></a>是菩萨摩诃萨于一切法都无所得，<a id="a-ED"></a>谓都不得能染、<a id="a-EE"></a>所染及染因缘。<a id="a-EF"></a>何以故？<a id="a-EG"></a>以一切法自性空故。<a id="a-EH"></a>善现，<a id="a-EI"></a>空不能染著空，<a id="a-EJ"></a>空亦不能染著余法，<a id="a-EK"></a>亦无余法能染著空。<a id="a-EL"></a>所以者何？<a id="a-EM"></a>空中空性尚不可得，<a id="a-EN"></a>况有余法而可得者？<a id="a-EO"></a>善现，<a id="a-EP"></a>如是名为不可得空。<a id="a-EQ"></a>诸菩萨摩诃萨安住此中，<a id="a-ER"></a>能证无上正等菩提。<a id="a-ES"></a>”</p>
  <p id="aET">尔时，<a id="a-EU"></a>具寿善现白佛言：<a id="a-EV"></a>“世尊，<a id="a-EW"></a>诸菩萨摩诃萨为但安住如是般若波罗蜜多，<a id="a-EX"></a>能作如是方便善巧，<a id="a-EY"></a>为亦住余法耶？<a id="a-EZ"></a>”</p>
  <p id="aEa">佛告善现：<a id="a-Eb"></a>“岂有余法不入般若波罗蜜多？<a id="a-Ec"></a>云何复疑为住余法？<a id="a-Ed"></a>”</p>
  <p id="aEe">“世尊，<a id="a-Ef"></a>如是般若波罗蜜多若自性空，<a id="a-Eg"></a>云何般若波罗蜜多摄一切法？<a id="a-Eh"></a>世尊，<a id="a-Ei"></a>非于空中可说有法摄与不摄。<a id="a-Ej"></a>”</p>
  <p id="aEk">“善现，<a id="a-El"></a>岂不诸法自性皆空？<a id="a-Em"></a>”</p>
  <p id="aEn">“如是，<a id="a-Eo"></a>世尊。<a id="a-Ep"></a>如是，<a id="a-Eq"></a>善逝。<a id="a-Er"></a>”</p>
  <p id="aEs">“善现，<a id="a-Et"></a>若一切法自性皆空，<a id="a-Eu"></a>岂不空中摄一切法？<a id="a-Ev"></a>”</p>
  <p id="aEw">尔时，<a id="a-Ex"></a>具寿善现白佛言：<a id="a-Ey"></a>“世尊，<a id="a-Ez"></a>云何菩萨摩诃萨修行般若波罗蜜多时，<a id="a-F0"></a>住一切法自性空中，<a id="a-F1"></a>引发神通波罗蜜多；<a id="a-F2"></a>诸菩萨摩诃萨住是神通波罗蜜多，<a id="a-F3"></a>能往十方无量殑伽沙等世界，<a id="a-F4"></a>供养诸佛听受正法，<a id="a-F5"></a>于诸佛所种诸善根？<a id="a-F6"></a>”</p>
  <p id="aF7">佛告善现：<a id="a-F8"></a>“若菩萨摩诃萨修行般若波罗蜜多时，<a id="a-F9"></a>遍观十方无量殑伽沙等世界及诸佛众并所说法自性皆空，<a id="a-FA"></a>唯有世俗假说名字，<a id="a-FB"></a>如是世俗假说名字亦自性空。<a id="a-FC"></a>善现，<a id="a-FD"></a>若十方界及诸佛众并所说法假说名字自性不空，<a id="a-FE"></a>则所说空应不周遍；<a id="a-FF"></a>以所说空非不周遍故，<a id="a-FG"></a>一切法自性皆空。</p>
  <p id="aFH">“善现，<a id="a-FI"></a>是菩萨摩诃萨修行般若波罗蜜多时，<a id="a-FJ"></a>由遍观空方便善巧，<a id="a-FK"></a>便能引发殊胜神通波罗蜜多；<a id="a-FL"></a>住此神通波罗蜜多，<a id="a-FM"></a>复能引发天眼、<a id="a-FN"></a>天耳、<a id="a-FO"></a>神境、<a id="a-FP"></a>他心、<a id="a-FQ"></a>宿住随念，<a id="a-FR"></a>及知漏尽殊胜通慧。<a id="a-FS"></a>善现，<a id="a-FT"></a>诸菩萨摩诃萨非离神通波罗蜜多，<a id="a-FU"></a>有能自在成熟有情、<a id="a-FV"></a>严净佛土，<a id="a-FW"></a>证得无上正等菩提。<a id="a-FX"></a>善现，<a id="a-FY"></a>是故神通波罗蜜多是菩提道。<a id="a-FZ"></a>诸菩萨摩诃萨皆依此道求趣无上正等菩提，<a id="a-Fa"></a>于求趣时能自圆满一切善法，<a id="a-Fb"></a>亦能令他修诸善法；<a id="a-Fc"></a>虽作是事，<a id="a-Fd"></a>而于善法不生执著。<a id="a-Fe"></a>所以者何？<a id="a-Ff"></a>是菩萨摩诃萨知诸善法自性皆空。<a id="a-Fg"></a>非自性空有所执著，<a id="a-Fh"></a>若有执著则有爱味；<a id="a-Fi"></a>由无执著亦无爱味，<a id="a-Fj"></a>自性空中无爱味故。</p>
  <p id="aFk">“善现，<a id="a-Fl"></a>是菩萨摩诃萨修行般若波罗蜜多时，<a id="a-Fm"></a>住胜神通波罗蜜多，<a id="a-Fn"></a>引发天眼清净过人，<a id="a-Fo"></a>用是天眼观一切法皆自性空。<a id="a-Fp"></a>善现，<a id="a-Fq"></a>是菩萨摩诃萨见一切法自性空故，<a id="a-Fr"></a>不依法相造作诸业；<a id="a-Fs"></a>虽为有情说如是法，<a id="a-Ft"></a>而亦不得诸有情相及彼施设。<a id="a-Fu"></a>善现，<a id="a-Fv"></a>是菩萨摩诃萨以无所得而为方便，<a id="a-Fw"></a>引发神通波罗蜜多，<a id="a-Fx"></a>用是神通波罗蜜多能作悲愿神通作事。</p>
  <p id="aFy">“善现，<a id="a-Fz"></a>是菩萨摩诃萨用极清净过人天眼，<a id="a-G0"></a>能见十方无量殑伽沙等世界；<a id="a-G1"></a>见已引发神境智通，<a id="a-G2"></a>往彼饶益诸有情类，<a id="a-G3"></a>或以布施波罗蜜多而为饶益，<a id="a-G4"></a>或以净戒、<a id="a-G5"></a>安忍、<a id="a-G6"></a>精进、<a id="a-G7"></a>静虑、<a id="a-G8"></a>般若波罗蜜多而为饶益；<a id="a-G9"></a>或以四念住而为饶益，<a id="a-GA"></a>或以四正断、<a id="a-GB"></a>四神足、<a id="a-GC"></a>五根、<a id="a-GD"></a>五力、<a id="a-GE"></a>七等觉支、<a id="a-GF"></a>八圣道支而为饶益；<a id="a-GG"></a>或以四静虑而为饶益，<a id="a-GH"></a>或以四无量、<a id="a-GI"></a>四无色定而为饶益；<a id="a-GJ"></a>或以八解脱而为饶益，<a id="a-GK"></a>或以八胜处、<a id="a-GL"></a>九次第定、<a id="a-GM"></a>十遍处而为饶益；<a id="a-GN"></a>或以声闻法而为饶益，<a id="a-GO"></a>或以独觉法而为饶益，<a id="a-GP"></a>或以菩萨法而为饶益，<a id="a-GQ"></a>或以诸佛法而为饶益。</p>
  <p id="aGR">“善现，<a id="a-GS"></a>是菩萨摩诃萨于十方界，<a id="a-GT"></a>若见有情多悭贪者，<a id="a-GU"></a>深生怜愍，<a id="a-GV"></a>说如是法：<a id="a-GW"></a>‘汝等有情当行布施！<a id="a-GX"></a>诸悭贪者受贫穷苦，<a id="a-GY"></a>由贫穷故无有威德，<a id="a-GZ"></a>尚不自益，<a id="a-Ga"></a>况能益他？<a id="a-Gb"></a>是故汝等当勤布施，<a id="a-Gc"></a>既自安乐亦安乐他。<a id="a-Gd"></a>勿以贫穷互相食啖，<a id="a-Ge"></a>俱不解脱诸恶趣苦。<a id="a-Gf"></a>’</p>
  <p id="aGg">“善现，<a id="a-Gh"></a>是菩萨摩诃萨于十方界，<a id="a-Gi"></a>若见有情毁净戒者，<a id="a-Gj"></a>深生怜愍，<a id="a-Gk"></a>说如是法：<a id="a-Gl"></a>‘汝等有情当持净戒！<a id="a-Gm"></a>诸破戒者受恶趣苦，<a id="a-Gn"></a>破戒之人无有威德，<a id="a-Go"></a>尚不自益，<a id="a-Gp"></a>况能益他？<a id="a-Gq"></a>破戒因缘，<a id="a-Gr"></a>或生地狱受苦异熟，<a id="a-Gs"></a>或生傍生受苦异熟，<a id="a-Gt"></a>或生鬼界受苦异熟。<a id="a-Gu"></a>汝等若堕诸恶趣中受苦异熟，<a id="a-Gv"></a>尚不自救，<a id="a-Gw"></a>况能救他？<a id="a-Gx"></a>是故汝等当持净戒，<a id="a-Gy"></a>不应容纳破戒之心经刹那顷，<a id="a-Gz"></a>况经多时？<a id="a-H0"></a>勿纵自心，<a id="a-H1"></a>后生忧悔。<a id="a-H2"></a>’</p>
  <p id="aH3">“善现，<a id="a-H4"></a>是菩萨摩诃萨于十方界，<a id="a-H5"></a>若见有情更相瞋忿，<a id="a-H6"></a>展转结恨互相损恼，<a id="a-H7"></a>深生怜愍，<a id="a-H8"></a>说如是法：<a id="a-H9"></a>‘汝等有情当修安忍，<a id="a-HA"></a>勿相瞋忿结恨相害！<a id="a-HB"></a>诸瞋恨心不顺善法，<a id="a-HC"></a>增长恶法，<a id="a-HD"></a>招现衰损。<a id="a-HE"></a>汝等由此瞋恨心故，<a id="a-HF"></a>身坏命终当堕地狱、<a id="a-HG"></a>傍生、<a id="a-HH"></a>鬼界受诸剧苦。<a id="a-HI"></a>是故汝等不应容纳瞋恨之心经刹那顷，<a id="a-HJ"></a>何况令其多时相续？<a id="a-HK"></a>汝等今者应起慈心，<a id="a-HL"></a>展转相缘作饶益事。<a id="a-HM"></a>’</p>
  <p id="aHN">“善现，<a id="a-HO"></a>是菩萨摩诃萨于十方界，<a id="a-HP"></a>若见有情懒惰懈怠，<a id="a-HQ"></a>深生怜愍，<a id="a-HR"></a>说如是法：<a id="a-HS"></a>‘汝等有情当勤精进，<a id="a-HT"></a>勿于善法懒惰懈怠！<a id="a-HU"></a>诸懈怠者，<a id="a-HV"></a>于诸善法及诸胜事，<a id="a-HW"></a>皆不能成。<a id="a-HX"></a>汝等由斯，<a id="a-HY"></a>当堕地狱、<a id="a-HZ"></a>傍生、<a id="a-Ha"></a>鬼界受无量苦。<a id="a-Hb"></a>是故汝等不应容纳此懈怠心经刹那顷，<a id="a-Hc"></a>何况令其长时相续？<a id="a-Hd"></a>’</p>
  <p id="aHe">“善现，<a id="a-Hf"></a>是菩萨摩诃萨于十方界，<a id="a-Hg"></a>若见有情失念散乱，<a id="a-Hh"></a>心不寂静，<a id="a-Hi"></a>深生怜愍，<a id="a-Hj"></a>说如是法：<a id="a-Hk"></a>‘汝等有情当修静虑，<a id="a-Hl"></a>勿生失念散乱之心！<a id="a-Hm"></a>如是之心不顺善法，<a id="a-Hn"></a>增长恶法，<a id="a-Ho"></a>招现衰损。<a id="a-Hp"></a>汝等由此，<a id="a-Hq"></a>身坏命终当堕地狱、<a id="a-Hr"></a>傍生、<a id="a-Hs"></a>鬼界受无量苦。<a id="a-Ht"></a>是故汝等不应容纳失念散乱相应之心经刹那顷，<a id="a-Hu"></a>何况令其长时相续？<a id="a-Hv"></a>’</p>
  <p id="aHw">“善现，<a id="a-Hx"></a>是菩萨摩诃萨于十方界，<a id="a-Hy"></a>若见有情愚痴恶慧，<a id="a-Hz"></a>深生怜愍，<a id="a-I0"></a>说如是法：<a id="a-I1"></a>‘汝等有情当修胜慧，<a id="a-I2"></a>勿起恶慧！<a id="a-I3"></a>起恶慧者，<a id="a-I4"></a>于诸善趣尚不能往，<a id="a-I5"></a>况得解脱？<a id="a-I6"></a>汝等由此恶慧因缘，<a id="a-I7"></a>当堕地狱、<a id="a-I8"></a>傍生、<a id="a-I9"></a>鬼界受无量苦。<a id="a-IA"></a>是故汝等不应容纳愚痴恶慧相应之心经刹那顷，<a id="a-IB"></a>何况令其长时相续？<a id="a-IC"></a>’</p>
  <p id="aID">“善现，<a id="a-IE"></a>是菩萨摩诃萨于十方界，<a id="a-IF"></a>若见有情多贪欲者，<a id="a-IG"></a>深生怜愍方便教导，<a id="a-IH"></a>令修不净观；<a id="a-II"></a>若见有情多瞋恚者，<a id="a-IJ"></a>深生怜愍方便教导，<a id="a-IK"></a>令修慈悲观；<a id="a-IL"></a>若见有情愚痴多者，<a id="a-IM"></a>深生怜愍方便教导，<a id="a-IN"></a>令修缘起观；<a id="a-IO"></a>若见有情我慢多者，<a id="a-IP"></a>深生怜愍方便教导，<a id="a-IQ"></a>令修界分别观；<a id="a-IR"></a>若见有情寻伺多者，<a id="a-IS"></a>深生怜愍方便教导，<a id="a-IT"></a>令修持息念观；<a id="a-IU"></a>若见有情行邪道者，<a id="a-IV"></a>深生怜愍方便教导，<a id="a-IW"></a>令入正道，<a id="a-IX"></a>谓声闻道、<a id="a-IY"></a>或独觉道、<a id="a-IZ"></a>或如来道，<a id="a-Ia"></a>方便为彼说如是法：<a id="a-Ib"></a>‘汝等所执自性皆空，<a id="a-Ic"></a>非空法中可有所执，<a id="a-Id"></a>以无所执为空相故。<a id="a-Ie"></a>’</p>
  <p id="aIf">“如是，<a id="a-Ig"></a>善现，<a id="a-Ih"></a>诸菩萨摩诃萨修行般若波罗蜜多时，<a id="a-Ii"></a>要住神通波罗蜜多，<a id="a-Ij"></a>方能自在宣说正法，<a id="a-Ik"></a>利益安乐诸有情类。<a id="a-Il"></a>善现，<a id="a-Im"></a>若菩萨摩诃萨远离神通波罗蜜多，<a id="a-In"></a>不能自在宣说正法，<a id="a-Io"></a>与诸有情作饶益事。<a id="a-Ip"></a>善现，<a id="a-Iq"></a>如鸟无翅，<a id="a-Ir"></a>不能自在飞翔虚空远有所至；<a id="a-Is"></a>诸菩萨摩诃萨亦复如是，<a id="a-It"></a>若无神通波罗蜜多，<a id="a-Iu"></a>不能自在宣说正法，<a id="a-Iv"></a>与诸有情作饶益事。<a id="a-Iw"></a>是故，<a id="a-Ix"></a>善现，<a id="a-Iy"></a>诸菩萨摩诃萨修行般若波罗蜜多时，<a id="a-Iz"></a>应引发神通波罗蜜多；<a id="a-J0"></a>若引发神通波罗蜜多，<a id="a-J1"></a>则能随意宣说正法，<a id="a-J2"></a>利益安乐诸有情类。</p>
  <p id="aJ3">“善现，<a id="a-J4"></a>是菩萨摩诃萨以最清净过人天眼，<a id="a-J5"></a>遍观十方无量殑伽沙等世界，<a id="a-J6"></a>及观生彼诸有情类；<a id="a-J7"></a>见已引发神境智通，<a id="a-J8"></a>经须臾顷往到彼界，<a id="a-J9"></a>以他心智如实了知彼诸有情心、<a id="a-JA"></a>心所法，<a id="a-JB"></a>随其所宜为说法要，<a id="a-JC"></a>谓说布施、<a id="a-JD"></a>或说净戒、<a id="a-JE"></a>或说安忍、<a id="a-JF"></a>或说精进、<a id="a-JG"></a>或说静虑、<a id="a-JH"></a>或说般若；<a id="a-JI"></a>或说四念住，<a id="a-JJ"></a>或说四正断、<a id="a-JK"></a>四神足、<a id="a-JL"></a>五根、<a id="a-JM"></a>五力、<a id="a-JN"></a>七等觉支、<a id="a-JO"></a>八圣道支；<a id="a-JP"></a>或说四静虑，<a id="a-JQ"></a>或说四无量、<a id="a-JR"></a>四无色定；<a id="a-JS"></a>或说八解脱，<a id="a-JT"></a>或说八胜处、<a id="a-JU"></a>九次第定、<a id="a-JV"></a>十遍处；<a id="a-JW"></a>或说陀罗尼门，<a id="a-JX"></a>或说三摩地门；<a id="a-JY"></a>或说空解脱门，<a id="a-JZ"></a>或说无相、<a id="a-Ja"></a>无愿解脱门；<a id="a-Jb"></a>或说内空，<a id="a-Jc"></a>或说外空、<a id="a-Jd"></a>内外空、<a id="a-Je"></a>空空、<a id="a-Jf"></a>大空、<a id="a-Jg"></a>胜义空、<a id="a-Jh"></a>有为空、<a id="a-Ji"></a>无为空、<a id="a-Jj"></a>毕竟空、<a id="a-Jk"></a>无际空、<a id="a-Jl"></a>散空、<a id="a-Jm"></a>无变异空、<a id="a-Jn"></a>本性空、<a id="a-Jo"></a>自相空、<a id="a-Jp"></a>共相空、<a id="a-Jq"></a>一切法空、<a id="a-Jr"></a>不可得空、<a id="a-Js"></a>无性空、<a id="a-Jt"></a>自性空、<a id="a-Ju"></a>无性自性空；<a id="a-Jv"></a>或说苦圣谛，<a id="a-Jw"></a>或说集、<a id="a-Jx"></a>灭、<a id="a-Jy"></a>道圣谛；<a id="a-Jz"></a>或说因缘，<a id="a-K0"></a>或说等无间缘、<a id="a-K1"></a>所缘缘、<a id="a-K2"></a>增上缘；<a id="a-K3"></a>或说从缘所生诸法；<a id="a-K4"></a>或说无明，<a id="a-K5"></a>或说行、<a id="a-K6"></a>识、<a id="a-K7"></a>名色、<a id="a-K8"></a>六处、<a id="a-K9"></a>触、<a id="a-KA"></a>受、<a id="a-KB"></a>爱、<a id="a-KC"></a>取、<a id="a-KD"></a>有、<a id="a-KE"></a>生、<a id="a-KF"></a>老死愁叹苦忧恼；<a id="a-KG"></a>或说蕴、<a id="a-KH"></a>处、<a id="a-KI"></a>界；<a id="a-KJ"></a>或说声闻道，<a id="a-KK"></a>或说独觉道，<a id="a-KL"></a>或说菩萨道；<a id="a-KM"></a>或说菩提，<a id="a-KN"></a>或说涅槃，<a id="a-KO"></a>令彼有情闻是法已，<a id="a-KP"></a>皆得殊胜利益安乐。</p>
  <p id="aKQ">“善现，<a id="a-KR"></a>是菩萨摩诃萨以最清净过人天耳，<a id="a-KS"></a>能闻一切人非人声；<a id="a-KT"></a>由此天耳，<a id="a-KU"></a>能闻十方无量殑伽沙等世界诸佛说法，<a id="a-KV"></a>闻已无倒皆能受持，<a id="a-KW"></a>为诸有情如实宣说，<a id="a-KX"></a>或说布施、<a id="a-KY"></a>或说净戒、<a id="a-KZ"></a>或说安忍、<a id="a-Ka"></a>或说精进、<a id="a-Kb"></a>或说静虑、<a id="a-Kc"></a>或说般若，<a id="a-Kd"></a>如是乃至或说涅槃，<a id="a-Ke"></a>令彼有情闻是法已，<a id="a-Kf"></a>皆得殊胜利益安乐。</p>
  <p id="aKg">“善现，<a id="a-Kh"></a>是菩萨摩诃萨以最清净他心智通，<a id="a-Ki"></a>如实了知诸有情类心、<a id="a-Kj"></a>心所法，<a id="a-Kk"></a>随其所宜为说法要，<a id="a-Kl"></a>谓说布施、<a id="a-Km"></a>或说净戒、<a id="a-Kn"></a>或说安忍、<a id="a-Ko"></a>或说精进、<a id="a-Kp"></a>或说静虑、<a id="a-Kq"></a>或说般若，<a id="a-Kr"></a>如是乃至或说涅槃，<a id="a-Ks"></a>令彼有情闻是法已，<a id="a-Kt"></a>皆得殊胜利益安乐。</p>
  <p id="aKu">“善现，<a id="a-Kv"></a>是菩萨摩诃萨以净宿住随念智通，<a id="a-Kw"></a>能忆自他诸本生事；<a id="a-Kx"></a>由此宿住随念智通，<a id="a-Ky"></a>如实念知过去诸佛及弟子众名等差别。<a id="a-Kz"></a>若诸有情乐闻过去诸宿住事而得益者，<a id="a-L0"></a>便为宣说诸宿住事，<a id="a-L1"></a>因此方便为说正法，<a id="a-L2"></a>谓说布施、<a id="a-L3"></a>或说净戒、<a id="a-L4"></a>或说安忍、<a id="a-L5"></a>或说精进、<a id="a-L6"></a>或说静虑、<a id="a-L7"></a>或说般若，<a id="a-L8"></a>如是乃至或说涅槃，<a id="a-L9"></a>令彼有情闻是法已，<a id="a-LA"></a>皆得殊胜利益安乐。</p>
  <p id="aLB">“善现，<a id="a-LC"></a>是菩萨摩诃萨以极迅速神境智通，<a id="a-LD"></a>往到十方无量殑伽沙等世界，<a id="a-LE"></a>亲近供养诸佛世尊，<a id="a-LF"></a>于诸佛所植众德本还归本土，<a id="a-LG"></a>为诸有情宣说他方种种胜事，<a id="a-LH"></a>因斯方便为说正法，<a id="a-LI"></a>谓说布施、<a id="a-LJ"></a>或说净戒、<a id="a-LK"></a>或说安忍、<a id="a-LL"></a>或说精进、<a id="a-LM"></a>或说静虑、<a id="a-LN"></a>或说般若，<a id="a-LO"></a>如是乃至或说涅槃，<a id="a-LP"></a>令彼有情闻是法已，<a id="a-LQ"></a>皆得殊胜利益安乐。</p>
  <p id="aLR">“善现，<a id="a-LS"></a>是菩萨摩诃萨以随所得漏尽智通，<a id="a-LT"></a>如实了知诸有情类漏尽未尽，<a id="a-LU"></a>亦如实知漏尽方便，<a id="a-LV"></a>为未尽者宣说法要，<a id="a-LW"></a>谓说布施、<a id="a-LX"></a>或说净戒、<a id="a-LY"></a>或说安忍、<a id="a-LZ"></a>或说精进、<a id="a-La"></a>或说静虑、<a id="a-Lb"></a>或说般若，<a id="a-Lc"></a>如是乃至或说涅槃，<a id="a-Ld"></a>令彼有情闻是法已，<a id="a-Le"></a>皆得殊胜利益安乐。</p>
  <p id="aLf">“如是，<a id="a-Lg"></a>善现，<a id="a-Lh"></a>诸菩萨摩诃萨修行般若波罗蜜多时，<a id="a-Li"></a>应引发神通波罗蜜多。<a id="a-Lj"></a>是菩萨摩诃萨修习神通波罗蜜多得圆满故，<a id="a-Lk"></a>随意所乐受种种身，<a id="a-Ll"></a>不为苦乐过失所染；<a id="a-Lm"></a>如佛化身虽能施作种种事业，<a id="a-Ln"></a>而不为彼苦乐过失之所杂染。</p>
  <p id="aLo">“善现，<a id="a-Lp"></a>诸菩萨摩诃萨修行般若波罗蜜多时，<a id="a-Lq"></a>应游戏神通波罗蜜多；<a id="a-Lr"></a>若游戏神通波罗蜜多，<a id="a-Ls"></a>则能成熟有情、<a id="a-Lt"></a>严净佛土，<a id="a-Lu"></a>速证无上正等菩提。<a id="a-Lv"></a>善现，<a id="a-Lw"></a>若菩萨摩诃萨不成熟有情、<a id="a-Lx"></a>严净佛土，<a id="a-Ly"></a>终不能得所求无上正等菩提。<a id="a-Lz"></a>何以故？<a id="a-M0"></a>善现，<a id="a-M1"></a>诸菩萨摩诃萨菩提资粮若未具者，<a id="a-M2"></a>必不能得所求无上正等菩提。<a id="a-M3"></a>”</p>
 </body>
</html>