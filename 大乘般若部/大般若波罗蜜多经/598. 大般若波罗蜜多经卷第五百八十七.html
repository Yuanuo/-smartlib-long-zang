<!doctype html>
<html id="z3IBT7u9d" data-ver="1183">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百八十七</h1>
  <h2 id="a2">第十二净戒波罗蜜多分之四</h2>
  <p id="a3">“又，<a id="a-4"></a>满慈子，<a id="a-5"></a>有二菩萨俱证无上正等菩提：<a id="a-6"></a>一、<a id="a-7"></a>有菩萨有方便善巧故，<a id="a-8"></a>疾证无上正等菩提；<a id="a-9"></a>二、<a id="a-A"></a>有菩萨无方便善巧故，<a id="a-B"></a>迟证无上正等菩提。<a id="a-C"></a>具寿当知，<a id="a-D"></a>宁为菩萨迟证无上正等菩提，<a id="a-E"></a>不堕声闻或独觉地。<a id="a-F"></a>若诸菩萨速求无上正等菩提，<a id="a-G"></a>应知此中容有二事：<a id="a-H"></a>一者、<a id="a-I"></a>若无方便善巧，<a id="a-J"></a>便证实际堕二乘地；<a id="a-K"></a>二者、<a id="a-L"></a>若有方便善巧，<a id="a-M"></a>疾证无上正等菩提。<a id="a-N"></a>如火宅中有众宝聚，<a id="a-O"></a>有人求宝入此宅中，<a id="a-P"></a>其人尔时容有二事：<a id="a-Q"></a>一者、<a id="a-R"></a>若无方便善巧，<a id="a-S"></a>死于火宅；<a id="a-T"></a>二者、<a id="a-U"></a>若有方便善巧，<a id="a-V"></a>持宝而出。<a id="a-W"></a>如是菩萨速求无上正等菩提，<a id="a-X"></a>应知此中容有二事：<a id="a-Y"></a>一者、<a id="a-Z"></a>若无方便善巧，<a id="a-a"></a>便证实际堕二乘地如死火宅；<a id="a-b"></a>二者、<a id="a-c"></a>若有方便善巧，<a id="a-d"></a>疾证无上正等菩提如持宝出。<a id="a-e"></a>是故当知宁为菩萨迟证无上正等菩提，<a id="a-f"></a>不为速求堕二乘地。<a id="a-g"></a>”</p>
  <p id="ah">时，<a id="a-i"></a>满慈子便问具寿舍利子言：<a id="a-j"></a>“速证实际岂非菩萨方便善巧？<a id="a-k"></a>”</p>
  <p id="al">舍利子言：<a id="a-m"></a>“速证实际非为菩萨方便善巧。<a id="a-n"></a>所以者何？<a id="a-o"></a>堕二乘地非为方便善巧等流，<a id="a-p"></a>乃是无方便善巧等流果，<a id="a-q"></a>退失所求大菩提故。<a id="a-r"></a>夫为菩萨求大菩提，<a id="a-s"></a>饶益有情不求实际，<a id="a-t"></a>故证实际非巧便果。</p>
  <p id="au">“又，<a id="a-v"></a>满慈子，<a id="a-w"></a>若诸菩萨作是思惟：<a id="a-x"></a>‘我能行施，<a id="a-y"></a>非余菩萨。<a id="a-z"></a>’是诸菩萨行于非处，<a id="a-10"></a>行非处故戒有毁缺，<a id="a-11"></a>不名布施波罗蜜多。</p>
  <p id="a12">“又，<a id="a-13"></a>满慈子，<a id="a-14"></a>若诸菩萨作是思惟：<a id="a-15"></a>‘我能护戒，<a id="a-16"></a>非余菩萨。<a id="a-17"></a>’是诸菩萨行于非处，<a id="a-18"></a>行非处故戒有毁缺，<a id="a-19"></a>不名净戒波罗蜜多。</p>
  <p id="a1A">“又，<a id="a-1B"></a>满慈子，<a id="a-1C"></a>若诸菩萨作是思惟：<a id="a-1D"></a>‘我能修忍，<a id="a-1E"></a>非余菩萨。<a id="a-1F"></a>’是诸菩萨行于非处，<a id="a-1G"></a>行非处故戒有毁缺，<a id="a-1H"></a>不名安忍波罗蜜多。</p>
  <p id="a1I">“又，<a id="a-1J"></a>满慈子，<a id="a-1K"></a>若诸菩萨作是思惟：<a id="a-1L"></a>‘我能精进，<a id="a-1M"></a>非余菩萨。<a id="a-1N"></a>’是诸菩萨行于非处，<a id="a-1O"></a>行非处故戒有毁缺，<a id="a-1P"></a>不名精进波罗蜜多。</p>
  <p id="a1Q">“又，<a id="a-1R"></a>满慈子，<a id="a-1S"></a>若诸菩萨作是思惟：<a id="a-1T"></a>‘我能修定，<a id="a-1U"></a>非余菩萨。<a id="a-1V"></a>’是诸菩萨行于非处，<a id="a-1W"></a>行非处故戒有毁缺，<a id="a-1X"></a>不名静虑波罗蜜多。</p>
  <p id="a1Y">“又，<a id="a-1Z"></a>满慈子，<a id="a-1a"></a>若诸菩萨作是思惟：<a id="a-1b"></a>‘我能修慧，<a id="a-1c"></a>非余菩萨。<a id="a-1d"></a>’是诸菩萨行于非处，<a id="a-1e"></a>行非处故戒有毁缺，<a id="a-1f"></a>不名般若波罗蜜多。</p>
  <p id="a1g">“又，<a id="a-1h"></a>满慈子，<a id="a-1i"></a>若诸菩萨作是思惟：<a id="a-1j"></a>‘我能行内空，<a id="a-1k"></a>非余菩萨。<a id="a-1l"></a>’是诸菩萨行于非处，<a id="a-1m"></a>行非处故戒有毁缺，<a id="a-1n"></a>不能究竟行于内空。</p>
  <p id="a1o">“又，<a id="a-1p"></a>满慈子，<a id="a-1q"></a>若诸菩萨作是思惟：<a id="a-1r"></a>‘我能行外空、<a id="a-1s"></a>内外空、<a id="a-1t"></a>空空、<a id="a-1u"></a>大空、<a id="a-1v"></a>胜义空、<a id="a-1w"></a>有为空、<a id="a-1x"></a>无为空、<a id="a-1y"></a>毕竟空、<a id="a-1z"></a>无际空、<a id="a-20"></a>散空、<a id="a-21"></a>无变异空、<a id="a-22"></a>本性空、<a id="a-23"></a>自相空、<a id="a-24"></a>共相空、<a id="a-25"></a>一切法空、<a id="a-26"></a>不可得空、<a id="a-27"></a>无性空、<a id="a-28"></a>自性空、<a id="a-29"></a>无性自性空，<a id="a-2A"></a>非余菩萨。<a id="a-2B"></a>’是诸菩萨行于非处，<a id="a-2C"></a>行非处故戒有毁缺，<a id="a-2D"></a>不能究竟行于外空乃至无性自性空。</p>
  <p id="a2E">“又，<a id="a-2F"></a>满慈子，<a id="a-2G"></a>若诸菩萨作是思惟：<a id="a-2H"></a>‘我能观无明，<a id="a-2I"></a>非余菩萨。<a id="a-2J"></a>’是诸菩萨行于非处，<a id="a-2K"></a>行非处故戒有毁缺，<a id="a-2L"></a>不能究竟观于无明。</p>
  <p id="a2M">“又，<a id="a-2N"></a>满慈子，<a id="a-2O"></a>若诸菩萨作是思惟：<a id="a-2P"></a>‘我能观行、<a id="a-2Q"></a>识、<a id="a-2R"></a>名色、<a id="a-2S"></a>六处、<a id="a-2T"></a>触、<a id="a-2U"></a>受、<a id="a-2V"></a>爱、<a id="a-2W"></a>取、<a id="a-2X"></a>有、<a id="a-2Y"></a>生、<a id="a-2Z"></a>老死，<a id="a-2a"></a>非余菩萨。<a id="a-2b"></a>’是诸菩萨行于非处，<a id="a-2c"></a>行非处故戒有毁缺，<a id="a-2d"></a>不能究竟观行乃至老死。</p>
  <p id="a2e">“又，<a id="a-2f"></a>满慈子，<a id="a-2g"></a>若诸菩萨作是思惟：<a id="a-2h"></a>‘我能观苦圣谛，<a id="a-2i"></a>非余菩萨。<a id="a-2j"></a>’是诸菩萨行于非处，<a id="a-2k"></a>行非处故戒有毁缺，<a id="a-2l"></a>不能究竟观苦圣谛。</p>
  <p id="a2m">“又，<a id="a-2n"></a>满慈子，<a id="a-2o"></a>若诸菩萨作是思惟：<a id="a-2p"></a>‘我能观集、<a id="a-2q"></a>灭、<a id="a-2r"></a>道圣谛，<a id="a-2s"></a>非余菩萨。<a id="a-2t"></a>’是诸菩萨行于非处，<a id="a-2u"></a>行非处故戒有毁缺，<a id="a-2v"></a>不能究竟观集、<a id="a-2w"></a>灭、<a id="a-2x"></a>道圣谛。</p>
  <p id="a2y">“又，<a id="a-2z"></a>满慈子，<a id="a-30"></a>若诸菩萨作是思惟：<a id="a-31"></a>‘我能修行四静虑，<a id="a-32"></a>非余菩萨。<a id="a-33"></a>’是诸菩萨行于非处，<a id="a-34"></a>行非处故戒有毁缺，<a id="a-35"></a>不能圆满修四静虑。</p>
  <p id="a36">“又，<a id="a-37"></a>满慈子，<a id="a-38"></a>若诸菩萨作是思惟：<a id="a-39"></a>‘我能修行四无量、<a id="a-3A"></a>四无色定，<a id="a-3B"></a>非余菩萨。<a id="a-3C"></a>’是诸菩萨行于非处，<a id="a-3D"></a>行非处故戒有毁缺，<a id="a-3E"></a>不能圆满修四无量、<a id="a-3F"></a>四无色定。</p>
  <p id="a3G">“又，<a id="a-3H"></a>满慈子，<a id="a-3I"></a>若诸菩萨作是思惟：<a id="a-3J"></a>‘我能修行四念住，<a id="a-3K"></a>非余菩萨。<a id="a-3L"></a>’是诸菩萨行于非处，<a id="a-3M"></a>行非处故戒有毁缺，<a id="a-3N"></a>不能圆满修四念住。</p>
  <p id="a3O">“又，<a id="a-3P"></a>满慈子，<a id="a-3Q"></a>若诸菩萨作是思惟：<a id="a-3R"></a>‘我能修行四正断、<a id="a-3S"></a>四神足、<a id="a-3T"></a>五根、<a id="a-3U"></a>五力、<a id="a-3V"></a>七等觉支、<a id="a-3W"></a>八圣道支，<a id="a-3X"></a>非余菩萨。<a id="a-3Y"></a>’是诸菩萨行于非处，<a id="a-3Z"></a>行非处故戒有毁缺，<a id="a-3a"></a>不能圆满修四正断乃至八圣道支。</p>
  <p id="a3b">“又，<a id="a-3c"></a>满慈子，<a id="a-3d"></a>若诸菩萨作是思惟：<a id="a-3e"></a>‘我能修行空解脱门，<a id="a-3f"></a>非余菩萨。<a id="a-3g"></a>’是诸菩萨行于非处，<a id="a-3h"></a>行非处故戒有毁缺，<a id="a-3i"></a>不能圆满修空解脱门。</p>
  <p id="a3j">“又，<a id="a-3k"></a>满慈子，<a id="a-3l"></a>若诸菩萨作是思惟：<a id="a-3m"></a>‘我能修行无相、<a id="a-3n"></a>无愿解脱门，<a id="a-3o"></a>非余菩萨。<a id="a-3p"></a>’是诸菩萨行于非处，<a id="a-3q"></a>行非处故戒有毁缺，<a id="a-3r"></a>不能圆满修无相、<a id="a-3s"></a>无愿解脱门。</p>
  <p id="a3t">“又，<a id="a-3u"></a>满慈子，<a id="a-3v"></a>若诸菩萨作是思惟：<a id="a-3w"></a>‘我能修行八解脱，<a id="a-3x"></a>非余菩萨。<a id="a-3y"></a>’是诸菩萨行于非处，<a id="a-3z"></a>行非处故戒有毁缺，<a id="a-40"></a>不能圆满修八解脱。</p>
  <p id="a41">“又，<a id="a-42"></a>满慈子，<a id="a-43"></a>若诸菩萨作是思惟：<a id="a-44"></a>‘我能修行八胜处、<a id="a-45"></a>九次第定、<a id="a-46"></a>十遍处，<a id="a-47"></a>非余菩萨。<a id="a-48"></a>’是诸菩萨行于非处，<a id="a-49"></a>行非处故戒有毁缺，<a id="a-4A"></a>不能圆满修八胜处、<a id="a-4B"></a>九次第定、<a id="a-4C"></a>十遍处。</p>
  <p id="a4D">“又，<a id="a-4E"></a>满慈子，<a id="a-4F"></a>若诸菩萨作是思惟：<a id="a-4G"></a>‘我能修行净观地智，<a id="a-4H"></a>非余菩萨。<a id="a-4I"></a>’是诸菩萨行于非处，<a id="a-4J"></a>行非处故戒有毁缺，<a id="a-4K"></a>不能圆满修净观地智。</p>
  <p id="a4L">“又，<a id="a-4M"></a>满慈子，<a id="a-4N"></a>若诸菩萨作是思惟：<a id="a-4O"></a>‘我能修行种性地、<a id="a-4P"></a>第八地、<a id="a-4Q"></a>具见地、<a id="a-4R"></a>薄地、<a id="a-4S"></a>离欲地、<a id="a-4T"></a>已办地、<a id="a-4U"></a>独觉地、<a id="a-4V"></a>菩萨地、<a id="a-4W"></a>如来地智，<a id="a-4X"></a>非余菩萨。<a id="a-4Y"></a>’是诸菩萨行于非处，<a id="a-4Z"></a>行非处故戒有毁缺，<a id="a-4a"></a>不能圆满修种性地智乃至如来地智。</p>
  <p id="a4b">“又，<a id="a-4c"></a>满慈子，<a id="a-4d"></a>若诸菩萨作是思惟：<a id="a-4e"></a>‘我能修行极喜地，<a id="a-4f"></a>非余菩萨。<a id="a-4g"></a>’是诸菩萨行于非处，<a id="a-4h"></a>行非处故戒有毁缺，<a id="a-4i"></a>不能圆满修极喜地。</p>
  <p id="a4j">“又，<a id="a-4k"></a>满慈子，<a id="a-4l"></a>若诸菩萨作是思惟：<a id="a-4m"></a>‘我能修行离垢地、<a id="a-4n"></a>发光地、<a id="a-4o"></a>焰慧地、<a id="a-4p"></a>极难胜地、<a id="a-4q"></a>现前地、<a id="a-4r"></a>远行地、<a id="a-4s"></a>不动地、<a id="a-4t"></a>善慧地、<a id="a-4u"></a>法云地，<a id="a-4v"></a>非余菩萨。<a id="a-4w"></a>’是诸菩萨行于非处，<a id="a-4x"></a>行非处故戒有毁缺，<a id="a-4y"></a>不能圆满修离垢地乃至法云地。</p>
  <p id="a4z">“又，<a id="a-50"></a>满慈子，<a id="a-51"></a>若诸菩萨作是思惟：<a id="a-52"></a>‘我能修行一切陀罗尼门，<a id="a-53"></a>非余菩萨。<a id="a-54"></a>’是诸菩萨行于非处，<a id="a-55"></a>行非处故戒有毁缺，<a id="a-56"></a>不能圆满修一切陀罗尼门。</p>
  <p id="a57">“又，<a id="a-58"></a>满慈子，<a id="a-59"></a>若诸菩萨作是思惟：<a id="a-5A"></a>‘我能修行一切三摩地门，<a id="a-5B"></a>非余菩萨。<a id="a-5C"></a>’是诸菩萨行于非处，<a id="a-5D"></a>行非处故戒有毁缺，<a id="a-5E"></a>不能圆满修一切三摩地门。</p>
  <p id="a5F">“又，<a id="a-5G"></a>满慈子，<a id="a-5H"></a>若诸菩萨作是思惟：<a id="a-5I"></a>‘我能修行五眼，<a id="a-5J"></a>非余菩萨。<a id="a-5K"></a>’是诸菩萨行于非处，<a id="a-5L"></a>行非处故戒有毁缺，<a id="a-5M"></a>不能圆满修于五眼。</p>
  <p id="a5N">“又，<a id="a-5O"></a>满慈子，<a id="a-5P"></a>若诸菩萨作是思惟：<a id="a-5Q"></a>‘我能修行六神通，<a id="a-5R"></a>非余菩萨。<a id="a-5S"></a>’是诸菩萨行于非处，<a id="a-5T"></a>行非处故戒有毁缺，<a id="a-5U"></a>不能圆满修六神通。</p>
  <p id="a5V">“又，<a id="a-5W"></a>满慈子，<a id="a-5X"></a>若诸菩萨作是思惟：<a id="a-5Y"></a>‘我能修行如来十力，<a id="a-5Z"></a>非余菩萨。<a id="a-5a"></a>’是诸菩萨行于非处，<a id="a-5b"></a>行非处故戒有毁缺，<a id="a-5c"></a>不能圆满修行如来十力。</p>
  <p id="a5d">“又，<a id="a-5e"></a>满慈子，<a id="a-5f"></a>若诸菩萨作是思惟：<a id="a-5g"></a>‘我能修行四无所畏、<a id="a-5h"></a>四无礙解、<a id="a-5i"></a>大慈、<a id="a-5j"></a>大悲、<a id="a-5k"></a>大喜、<a id="a-5l"></a>大舍、<a id="a-5m"></a>十八佛不共法，<a id="a-5n"></a>非余菩萨。<a id="a-5o"></a>’是诸菩萨行于非处，<a id="a-5p"></a>行非处故戒有毁缺，<a id="a-5q"></a>不能圆满修四无所畏乃至十八佛不共法。</p>
  <p id="a5r">“又，<a id="a-5s"></a>满慈子，<a id="a-5t"></a>若诸菩萨作是思惟：<a id="a-5u"></a>‘我能修行三十二相，<a id="a-5v"></a>非余菩萨。<a id="a-5w"></a>’是诸菩萨行于非处，<a id="a-5x"></a>行非处故戒有毁缺，<a id="a-5y"></a>不能圆满修三十二相。</p>
  <p id="a5z">“又，<a id="a-60"></a>满慈子，<a id="a-61"></a>若诸菩萨作是思惟：<a id="a-62"></a>‘我能修行八十随好，<a id="a-63"></a>非余菩萨。<a id="a-64"></a>’是诸菩萨行于非处，<a id="a-65"></a>行非处故戒有毁缺，<a id="a-66"></a>不能圆满修八十随好。</p>
  <p id="a67">“又，<a id="a-68"></a>满慈子，<a id="a-69"></a>若诸菩萨作是思惟：<a id="a-6A"></a>‘我能修行无忘失法，<a id="a-6B"></a>非余菩萨。<a id="a-6C"></a>’是诸菩萨行于非处，<a id="a-6D"></a>行非处故戒有毁缺，<a id="a-6E"></a>不能圆满修无忘失法。</p>
  <p id="a6F">“又，<a id="a-6G"></a>满慈子，<a id="a-6H"></a>若诸菩萨作是思惟：<a id="a-6I"></a>‘我能修行恒住舍性，<a id="a-6J"></a>非余菩萨。<a id="a-6K"></a>’是诸菩萨行于非处，<a id="a-6L"></a>行非处故戒有毁缺，<a id="a-6M"></a>不能圆满修恒住舍性。</p>
  <p id="a6N">“又，<a id="a-6O"></a>满慈子，<a id="a-6P"></a>若诸菩萨作是思惟：<a id="a-6Q"></a>‘我能修行一切智，<a id="a-6R"></a>非余菩萨。<a id="a-6S"></a>’是诸菩萨行于非处，<a id="a-6T"></a>行非处故戒有毁缺，<a id="a-6U"></a>不能圆满修一切智。</p>
  <p id="a6V">“又，<a id="a-6W"></a>满慈子，<a id="a-6X"></a>若诸菩萨作是思惟：<a id="a-6Y"></a>‘我能修行道相智、<a id="a-6Z"></a>一切相智，<a id="a-6a"></a>非余菩萨。<a id="a-6b"></a>’是诸菩萨行于非处，<a id="a-6c"></a>行非处故戒有毁缺，<a id="a-6d"></a>不能圆满修道相智、<a id="a-6e"></a>一切相智。</p>
  <p id="a6f">“又，<a id="a-6g"></a>满慈子，<a id="a-6h"></a>若诸菩萨作是思惟：<a id="a-6i"></a>‘我能修行一切菩萨摩诃萨行，<a id="a-6j"></a>非余菩萨。<a id="a-6k"></a>’是诸菩萨行于非处，<a id="a-6l"></a>行非处故戒有毁缺，<a id="a-6m"></a>不能圆满修一切菩萨摩诃萨行。</p>
  <p id="a6n">“又，<a id="a-6o"></a>满慈子，<a id="a-6p"></a>若诸菩萨作是思惟：<a id="a-6q"></a>‘我能修行诸佛无上正等菩提，<a id="a-6r"></a>非余菩萨。<a id="a-6s"></a>’是诸菩萨行于非处，<a id="a-6t"></a>行非处故戒有毁缺，<a id="a-6u"></a>不能圆满修诸佛无上正等菩提。</p>
  <p id="a6v">“又，<a id="a-6w"></a>满慈子，<a id="a-6x"></a>若诸菩萨作是思惟：<a id="a-6y"></a>‘我能严净佛土，<a id="a-6z"></a>非余菩萨。<a id="a-70"></a>’是诸菩萨行于非处，<a id="a-71"></a>行非处故戒有毁缺，<a id="a-72"></a>不能圆满严净佛土。</p>
  <p id="a73">“又，<a id="a-74"></a>满慈子，<a id="a-75"></a>若诸菩萨作是思惟：<a id="a-76"></a>‘我能成熟有情，<a id="a-77"></a>非余菩萨。<a id="a-78"></a>’是诸菩萨行于非处，<a id="a-79"></a>行非处故戒有毁缺，<a id="a-7A"></a>不能圆满成熟有情。</p>
  <p id="a7B">“又，<a id="a-7C"></a>满慈子，<a id="a-7D"></a>若诸菩萨作是思惟：<a id="a-7E"></a>‘我能随喜他诸功德，<a id="a-7F"></a>非余菩萨。<a id="a-7G"></a>’是诸菩萨行于非处，<a id="a-7H"></a>行非处故戒有毁缺，<a id="a-7I"></a>不能圆满随喜他诸功德。</p>
  <p id="a7J">“又，<a id="a-7K"></a>满慈子，<a id="a-7L"></a>若诸菩萨作是思惟：<a id="a-7M"></a>‘我能回向一切智智，<a id="a-7N"></a>非余菩萨。<a id="a-7O"></a>’是诸菩萨行于非处，<a id="a-7P"></a>行非处故戒有毁缺，<a id="a-7Q"></a>不能圆满回向一切智智。</p>
  <p id="a7R">“又，<a id="a-7S"></a>满慈子，<a id="a-7T"></a>若诸菩萨作是思惟：<a id="a-7U"></a>‘我能以一食施所获功德，<a id="a-7V"></a>胜余菩萨住经殑伽沙数大劫舍转轮王上妙饮食布施一切所获功德。<a id="a-7W"></a>’是诸菩萨行于非处，<a id="a-7X"></a>行非处故戒有毁缺，<a id="a-7Y"></a>不能圆满修行布施。</p>
  <p id="a7Z">“又，<a id="a-7a"></a>满慈子，<a id="a-7b"></a>若诸菩萨作是思惟：<a id="a-7c"></a>‘我能一心集诸功德，<a id="a-7d"></a>胜余菩萨住经殑伽沙数大劫集诸功德。<a id="a-7e"></a>’是诸菩萨行于非处，<a id="a-7f"></a>行非处故戒有毁缺，<a id="a-7g"></a>不能圆满集诸功德。</p>
  <p id="a7h">“又，<a id="a-7i"></a>满慈子，<a id="a-7j"></a>若诸菩萨作是思惟：<a id="a-7k"></a>‘我能修行方便善巧，<a id="a-7l"></a>非余菩萨。<a id="a-7m"></a>’是诸菩萨行于非处，<a id="a-7n"></a>行非处故戒有毁缺，<a id="a-7o"></a>不能圆满修方便善巧。</p>
  <p id="a7p">“具寿当知，<a id="a-7q"></a>若诸菩萨方便善巧修诸功德，<a id="a-7r"></a>若起如是种种思惟，<a id="a-7s"></a>应知彼非方便善巧。<a id="a-7t"></a>何以故？<a id="a-7u"></a>满慈子，<a id="a-7v"></a>菩萨不应欲胜菩萨，<a id="a-7w"></a>菩萨不应轻慢菩萨，<a id="a-7x"></a>菩萨不应降伏菩萨；<a id="a-7y"></a>菩萨于余诸菩萨所供养恭敬，<a id="a-7z"></a>应如供养恭敬如来。<a id="a-80"></a>”</p>
  <p id="a81">尔时，<a id="a-82"></a>满慈子问舍利子言：<a id="a-83"></a>“菩萨为但应恭敬菩萨，<a id="a-84"></a>为亦应恭敬诸余有情？<a id="a-85"></a>”</p>
  <p id="a86">舍利子言：<a id="a-87"></a>“诸菩萨众应普恭敬一切有情，<a id="a-88"></a>谓诸菩萨如敬如来，<a id="a-89"></a>如是亦应敬余菩萨；<a id="a-8A"></a>如敬菩萨，<a id="a-8B"></a>如是亦应敬余有情，<a id="a-8C"></a>心无差别。<a id="a-8D"></a>何以故？<a id="a-8E"></a>满慈子，<a id="a-8F"></a>诸菩萨众于诸有情心应谦下，<a id="a-8G"></a>应深恭敬，<a id="a-8H"></a>应与自在，<a id="a-8I"></a>应离憍慢。<a id="a-8J"></a>如是菩萨于诸有情，<a id="a-8K"></a>深心恭敬如佛菩萨。<a id="a-8L"></a>如是菩萨应作是念：<a id="a-8M"></a>‘我证无上正等觉时，<a id="a-8N"></a>当为有情说深法要，<a id="a-8O"></a>令断烦恼得般涅槃，<a id="a-8P"></a>或得菩提究竟安乐，<a id="a-8Q"></a>或令解脱诸恶趣苦。<a id="a-8R"></a>’</p>
  <p id="a8S">“又，<a id="a-8T"></a>满慈子，<a id="a-8U"></a>如是菩萨于有情类应起慈心，<a id="a-8V"></a>于诸有情心离憍慢，<a id="a-8W"></a>作如是念：<a id="a-8X"></a>‘我当修学方便善巧，<a id="a-8Y"></a>令诸有情一切皆得最第一性。<a id="a-8Z"></a>所以者何？<a id="a-8a"></a>第一性者所谓佛性，<a id="a-8b"></a>我当方便令诸有情皆得成佛。<a id="a-8c"></a>’如是菩萨于有情类皆起慈心，<a id="a-8d"></a>欲使有情一切皆得居法王位，<a id="a-8e"></a>此法王位最胜最尊，<a id="a-8f"></a>于法有情俱得自在。<a id="a-8g"></a>是故菩萨摩诃萨众应普恭敬一切有情，<a id="a-8h"></a>慈心遍满无简别故，<a id="a-8i"></a>如来法身遍一切故。<a id="a-8j"></a>”</p>
  <p id="a8k">时，<a id="a-8l"></a>满慈子便问具寿舍利子言：<a id="a-8m"></a>“云何菩萨作如是念：<a id="a-8n"></a>‘我当恭敬一切有情，<a id="a-8o"></a>我证无上正等觉已，<a id="a-8p"></a>教诫教授一切有情，<a id="a-8q"></a>皆令证得最第一性，<a id="a-8r"></a>一切皆得居法王位。<a id="a-8s"></a>’如工幻师或彼弟子，<a id="a-8t"></a>于四衢道幻作大王及四种军勇健难敌，<a id="a-8u"></a>此中幻王不作是念：<a id="a-8v"></a>‘我今具有四种勇军势力难敌。<a id="a-8w"></a>’四种幻军不作是念：<a id="a-8x"></a>‘我等一切皆属大王，<a id="a-8y"></a>随王意转。<a id="a-8z"></a>’何以故？<a id="a-90"></a>舍利子，<a id="a-91"></a>此中一切若王、<a id="a-92"></a>若军、<a id="a-93"></a>皆非实有、<a id="a-94"></a>都无自性，<a id="a-95"></a>实有自性皆所不摄。<a id="a-96"></a>如世尊说诸法如幻，<a id="a-97"></a>一切有情亦复如是，<a id="a-98"></a>既皆如幻谁恭敬谁？<a id="a-99"></a>谁复令谁得第一性？<a id="a-9A"></a>居法王位说何等法？<a id="a-9B"></a>”</p>
  <p id="a9C">舍利子言：<a id="a-9D"></a>“如是，<a id="a-9E"></a>如是，<a id="a-9F"></a>有情及法一切如幻。<a id="a-9G"></a>当知此中如幻菩萨恭敬一切如幻有情，<a id="a-9H"></a>方便善巧教诫教授，<a id="a-9I"></a>令得第一如幻佛性，<a id="a-9J"></a>居法王位说如幻法。<a id="a-9K"></a>然诸菩萨虽作是念，<a id="a-9L"></a>而于其中都无所执。<a id="a-9M"></a>若诸菩萨于诸法中少有所见，<a id="a-9N"></a>是诸菩萨非行般若波罗蜜多，<a id="a-9O"></a>若时菩萨于诸法中都无所见，<a id="a-9P"></a>是时菩萨不离般若波罗蜜多。<a id="a-9Q"></a>如是菩萨方便善巧，<a id="a-9R"></a>虽行精进波罗蜜多，<a id="a-9S"></a>教化有情令得成佛，<a id="a-9T"></a>而于诸法都无所见，<a id="a-9U"></a>谓不见有少分法性，<a id="a-9V"></a>实能令他得第一性，<a id="a-9W"></a>亦不见有少分法性，<a id="a-9X"></a>实能令他居法王位，<a id="a-9Y"></a>虽无所见而不退转。<a id="a-9Z"></a>当知菩萨能著广大精进甲胄都无所执，<a id="a-9a"></a>谓诸菩萨知法王位虽皆如幻都非实有，<a id="a-9b"></a>而能精勤求趣不退，<a id="a-9c"></a>虽勤精进求趣佛果，<a id="a-9d"></a>而于诸法都无所见，<a id="a-9e"></a>虽无所见而不退转。<a id="a-9f"></a>如是菩萨虽知天、<a id="a-9g"></a>人、<a id="a-9h"></a>阿素洛等皆悉败坏，<a id="a-9i"></a>而于其中无败坏想，<a id="a-9j"></a>达一切种皆如幻故。<a id="a-9k"></a>如是菩萨方便善巧，<a id="a-9l"></a>求证无上正等菩提，<a id="a-9m"></a>欲为有情说寂静法，<a id="a-9n"></a>谓虽种种名句、<a id="a-9o"></a>文身方便宣说一切法性，<a id="a-9p"></a>而法本性皆不可说。</p>
  <p id="a9q">“又，<a id="a-9r"></a>满慈子，<a id="a-9s"></a>一切法性不可显示、<a id="a-9t"></a>不可宣说。<a id="a-9u"></a>菩萨证得大菩提时，<a id="a-9v"></a>虽为有情说诸法性，<a id="a-9w"></a>而作是念：<a id="a-9x"></a>‘我于菩提都无所得，<a id="a-9y"></a>亦常于法不为有情有所宣说。<a id="a-9z"></a>我虽证得无上菩提，<a id="a-A0"></a>而此菩提实不可证；<a id="a-A1"></a>我虽宣说一切法性，<a id="a-A2"></a>而诸法性实不可说。<a id="a-A3"></a>能说、<a id="a-A4"></a>所说俱无自性，<a id="a-A5"></a>能证、<a id="a-A6"></a>所证亦不可得。<a id="a-A7"></a>’是故菩萨摩诃萨众欲证无上正等菩提，<a id="a-A8"></a>于诸法中不应执著，<a id="a-A9"></a>虽无执著而不退转，<a id="a-AA"></a>由无退转心不沉没，<a id="a-AB"></a>由不沉没摄受精进，<a id="a-AC"></a>是为精进波罗蜜多。<a id="a-AD"></a>复以精进波罗蜜多，<a id="a-AE"></a>回向趣求一切智智，<a id="a-AF"></a>圆满净戒波罗蜜多。<a id="a-AG"></a>复以净戒波罗蜜多，<a id="a-AH"></a>回向趣求一切智智，<a id="a-AI"></a>令此净戒波罗蜜多转胜、<a id="a-AJ"></a>转增、<a id="a-AK"></a>转明、<a id="a-AL"></a>转净。<a id="a-AM"></a>如是菩萨修学净戒波罗蜜多，<a id="a-AN"></a>速得圆满增、<a id="a-AO"></a>胜、<a id="a-AP"></a>明、<a id="a-AQ"></a>净，<a id="a-AR"></a>皆由菩萨回向趣求一切智智。<a id="a-AS"></a>”</p>
  <p id="aAT">时，<a id="a-AU"></a>满慈子便问具寿舍利子言：<a id="a-AV"></a>“若一切法皆如幻事都非实有，<a id="a-AW"></a>云何菩萨回向趣求一切智智而得成立？<a id="a-AX"></a>”</p>
  <p id="aAY">舍利子言：<a id="a-AZ"></a>“若一切法少分实有、<a id="a-Aa"></a>非如幻事，<a id="a-Ab"></a>则诸菩萨毕竟不能回向趣求一切智智；<a id="a-Ac"></a>以一切法无少实有、<a id="a-Ad"></a>皆如幻事故，<a id="a-Ae"></a>诸菩萨回向趣求一切智智。<a id="a-Af"></a>如是菩萨有所堪能回向趣求一切智智精勤无倦，<a id="a-Ag"></a>皆由了达诸法非实、<a id="a-Ah"></a>如幻、<a id="a-Ai"></a>如化有所堪能，<a id="a-Aj"></a>当知即是菩萨精进波罗蜜多。<a id="a-Ak"></a>”</p>
  <p id="aAl">满慈子言：<a id="a-Am"></a>“如是菩萨有所堪能回向趣求一切智智精勤无倦，<a id="a-An"></a>是何法业而说堪能？<a id="a-Ao"></a>即是精进如何修学如是堪能？<a id="a-Ap"></a>”</p>
  <p id="aAq">舍利子言：<a id="a-Ar"></a>“堪能即是方便善巧之所作业。<a id="a-As"></a>菩萨要依方便善巧，<a id="a-At"></a>知一切法皆如幻事。<a id="a-Au"></a>菩萨安住方便善巧，<a id="a-Av"></a>不怖法空、<a id="a-Aw"></a>不堕实际。<a id="a-Ax"></a>譬如有人住高山顶，<a id="a-Ay"></a>两手坚执轻固伞盖，<a id="a-Az"></a>临山峰仞翘足引颈，<a id="a-B0"></a>俯观岩下险绝深坑，<a id="a-B1"></a>伞盖承风力所持御，<a id="a-B2"></a>虽临险岸而不堕落；<a id="a-B3"></a>如是菩萨方便善巧大悲般若力所任持，<a id="a-B4"></a>虽如实观诸法如幻虚妄显现本性空寂，<a id="a-B5"></a>而心都无下劣怖畏，<a id="a-B6"></a>于法实际亦不证入。<a id="a-B7"></a>何以故？<a id="a-B8"></a>满慈子，<a id="a-B9"></a>是诸菩萨方便善巧，<a id="a-BA"></a>大悲般若力所任持，<a id="a-BB"></a>不怖法空、<a id="a-BC"></a>不证实际。<a id="a-BD"></a>如持伞盖俯峻峰岩，<a id="a-BE"></a>观险绝坑无怖无堕；<a id="a-BF"></a>如是菩萨摩诃萨众被戴坚固甲胄，<a id="a-BG"></a>摄受方便善巧，<a id="a-BH"></a>成就第一圆满净戒波罗蜜多为所依止，<a id="a-BI"></a>虽求无上正等菩提，<a id="a-BJ"></a>而不见法已证、<a id="a-BK"></a>当证。<a id="a-BL"></a>应知如是菩萨净戒波罗蜜多，<a id="a-BM"></a>一切皆由方便善巧所摄受故，<a id="a-BN"></a>能至无上正等菩提。<a id="a-BO"></a>如是菩萨方便善巧所摄受故，<a id="a-BP"></a>常不远离所学六种波罗蜜多，<a id="a-BQ"></a>是诸菩萨由不远离所学六种波罗蜜多，<a id="a-BR"></a>渐次邻近一切智智，<a id="a-BS"></a>超胜一切声闻、<a id="a-BT"></a>独觉。<a id="a-BU"></a>何以故？<a id="a-BV"></a>满慈子，<a id="a-BW"></a>是诸菩萨专意趣求如无价宝一切智故。</p>
  <p id="aBX">“又，<a id="a-BY"></a>满慈子，<a id="a-BZ"></a>如有二人作大方便，<a id="a-Ba"></a>入深山窟求无价宝。<a id="a-Bb"></a>彼入未久便见两边有诸少价金银等宝，<a id="a-Bc"></a>俱见不取渐次前行；<a id="a-Bd"></a>复见两边有多价宝，<a id="a-Be"></a>一见贪著荷负而还，<a id="a-Bf"></a>一见不取更复前进，<a id="a-Bg"></a>至极胜处获无价宝，<a id="a-Bh"></a>恣意持还多所饶益。<a id="a-Bi"></a>如是菩萨作大方便，<a id="a-Bj"></a>求证无上正等菩提，<a id="a-Bk"></a>欲为有情作大饶益，<a id="a-Bl"></a>趣入佛法略有二种：<a id="a-Bm"></a>一、<a id="a-Bn"></a>有菩萨无方便善巧故，<a id="a-Bo"></a>虽闻世间种种善法心不贪染，<a id="a-Bp"></a>而闻二乘所有功德心便爱味，<a id="a-Bq"></a>由爱味故精勤摄受，<a id="a-Br"></a>远离所求一切智智，<a id="a-Bs"></a>退失无上正等觉心；<a id="a-Bt"></a>如彼初人见少价宝虽不贪著，<a id="a-Bu"></a>而见多价贪著持还失无价宝。<a id="a-Bv"></a>二、<a id="a-Bw"></a>有菩萨有方便善巧故，<a id="a-Bx"></a>初闻世间种种善法心不贪染，<a id="a-By"></a>次闻二乘所有功德亦不爱味，<a id="a-Bz"></a>由不爱味便不思惟，<a id="a-C0"></a>由不思惟便不修习，<a id="a-C1"></a>既不修习方便厌舍。<a id="a-C2"></a>所以者何？<a id="a-C3"></a>此诸菩萨知世善法多诸过患，<a id="a-C4"></a>不能究竟自利利他，<a id="a-C5"></a>障礙所求一切智智；<a id="a-C6"></a>声闻、<a id="a-C7"></a>独觉功德善根，<a id="a-C8"></a>虽出世间而但自利，<a id="a-C9"></a>不能普利一切有情，<a id="a-CA"></a>亦障所求一切智智，<a id="a-CB"></a>故不爱味亦不思惟，<a id="a-CC"></a>于彼善根不乐修习。<a id="a-CD"></a>由斯超越彼二乘地，<a id="a-CE"></a>勤求无上正等菩提，<a id="a-CF"></a>渐次证得一切智智；<a id="a-CG"></a>如彼后人见少价宝及多价宝俱不贪著，<a id="a-CH"></a>渐次深入至极胜处，<a id="a-CI"></a>获无价宝恣意持还，<a id="a-CJ"></a>与诸有情作大饶益。</p>
  <p id="aCK">“如是菩萨方便善巧，<a id="a-CL"></a>既不贪染世间善法，<a id="a-CM"></a>于二乘法亦不爱味，<a id="a-CN"></a>由斯渐次趣大菩提，<a id="a-CO"></a>修多百千难行苦行，<a id="a-CP"></a>供养恭敬无量如来，<a id="a-CQ"></a>成熟有情，<a id="a-CR"></a>严净佛土，<a id="a-CS"></a>至极圆满得一切智，<a id="a-CT"></a>利益安乐无量有情，<a id="a-CU"></a>如无价宝多所饶益。<a id="a-CV"></a>如是菩萨方便善巧，<a id="a-CW"></a>虽闻二乘种种功德，<a id="a-CX"></a>而能了达皆非究竟，<a id="a-CY"></a>虽能取证而深厌舍，<a id="a-CZ"></a>虽深厌舍而能巧说，<a id="a-Ca"></a>方便饶益彼类有情，<a id="a-Cb"></a>令善修行证涅槃乐。<a id="a-Cc"></a>如是菩萨方便善巧，<a id="a-Cd"></a>能不摄受二乘功德，<a id="a-Ce"></a>精进修行诸菩萨行，<a id="a-Cf"></a>趣证无上正等菩提，<a id="a-Cg"></a>作诸有情利益安乐。<a id="a-Ch"></a>”</p>
  <p id="aCi">尔时，<a id="a-Cj"></a>满慈子问舍利子言：<a id="a-Ck"></a>“若诸菩萨住不退位，<a id="a-Cl"></a>于何等行不应味著？<a id="a-Cm"></a>”</p>
  <p id="aCn">舍利子言：<a id="a-Co"></a>“彼于六种波罗蜜多不应味著。<a id="a-Cp"></a>何以故？<a id="a-Cq"></a>满慈子，<a id="a-Cr"></a>若深味著布施、<a id="a-Cs"></a>净戒、<a id="a-Ct"></a>安忍、<a id="a-Cu"></a>精进、<a id="a-Cv"></a>静虑、<a id="a-Cw"></a>般若波罗蜜多，<a id="a-Cx"></a>心便杂染，<a id="a-Cy"></a>不能如实利乐有情，<a id="a-Cz"></a>亦复不能严净佛土，<a id="a-D0"></a>由斯经久乃能证得所求无上正等菩提，<a id="a-D1"></a>故彼菩萨应作是念：<a id="a-D2"></a>‘我于六种波罗蜜多，<a id="a-D3"></a>虽应精勤勇猛修习，<a id="a-D4"></a>时无间断如救头然，<a id="a-D5"></a>而于其中不应味著。<a id="a-D6"></a>’</p>
  <p id="aD7">“又，<a id="a-D8"></a>满慈子，<a id="a-D9"></a>彼诸菩萨不应味著种种空观。<a id="a-DA"></a>何以故？<a id="a-DB"></a>满慈子，<a id="a-DC"></a>若深味著内空、<a id="a-DD"></a>外空、<a id="a-DE"></a>内外空、<a id="a-DF"></a>空空、<a id="a-DG"></a>大空、<a id="a-DH"></a>胜义空、<a id="a-DI"></a>有为空、<a id="a-DJ"></a>无为空、<a id="a-DK"></a>毕竟空、<a id="a-DL"></a>无际空、<a id="a-DM"></a>散空、<a id="a-DN"></a>无变异空、<a id="a-DO"></a>本性空、<a id="a-DP"></a>自相空、<a id="a-DQ"></a>共相空、<a id="a-DR"></a>一切法空、<a id="a-DS"></a>不可得空、<a id="a-DT"></a>无性空、<a id="a-DU"></a>自性空、<a id="a-DV"></a>无性自性空观，<a id="a-DW"></a>心便杂染，<a id="a-DX"></a>不能如实利乐有情，<a id="a-DY"></a>亦复不能严净佛土，<a id="a-DZ"></a>由斯经久乃能证得所求无上正等菩提，<a id="a-Da"></a>故彼菩萨应作是念：<a id="a-Db"></a>‘我于如是种种空观，<a id="a-Dc"></a>虽应精勤勇猛修习，<a id="a-Dd"></a>时无间断如救头然，<a id="a-De"></a>而于其中不应味著。<a id="a-Df"></a>’</p>
  <p id="aDg">“又，<a id="a-Dh"></a>满慈子，<a id="a-Di"></a>彼诸菩萨不应味著真如等观。<a id="a-Dj"></a>何以故？<a id="a-Dk"></a>满慈子，<a id="a-Dl"></a>若深味著诸法真如、<a id="a-Dm"></a>法界、<a id="a-Dn"></a>法性，<a id="a-Do"></a>不虚妄性、<a id="a-Dp"></a>不变异性、<a id="a-Dq"></a>平等性、<a id="a-Dr"></a>离生性、<a id="a-Ds"></a>法定、<a id="a-Dt"></a>法住、<a id="a-Du"></a>实际、<a id="a-Dv"></a>虚空界、<a id="a-Dw"></a>不思议界观，<a id="a-Dx"></a>心便杂染，<a id="a-Dy"></a>不能如实利乐有情，<a id="a-Dz"></a>亦复不能严净佛土，<a id="a-E0"></a>由斯经久乃能证得所求无上正等菩提，<a id="a-E1"></a>故彼菩萨应作是念：<a id="a-E2"></a>‘我于如是真如等观，<a id="a-E3"></a>虽应精勤勇猛修习，<a id="a-E4"></a>时无间断如救头然，<a id="a-E5"></a>而于其中不应味著。<a id="a-E6"></a>’</p>
  <p id="aE7">“又，<a id="a-E8"></a>满慈子，<a id="a-E9"></a>彼诸菩萨不应味著诸缘起观。<a id="a-EA"></a>何以故？<a id="a-EB"></a>满慈子，<a id="a-EC"></a>若深味著，<a id="a-ED"></a>无明缘行，<a id="a-EE"></a>行缘识，<a id="a-EF"></a>识缘名色，<a id="a-EG"></a>名色缘六处，<a id="a-EH"></a>六处缘触，<a id="a-EI"></a>触缘受，<a id="a-EJ"></a>受缘爱，<a id="a-EK"></a>爱缘取，<a id="a-EL"></a>取缘有，<a id="a-EM"></a>有缘生，<a id="a-EN"></a>生缘老死，<a id="a-EO"></a>无明灭故行灭，<a id="a-EP"></a>乃至生灭故老死灭观，<a id="a-EQ"></a>心便杂染，<a id="a-ER"></a>不能如实利乐有情，<a id="a-ES"></a>亦复不能严净佛土，<a id="a-ET"></a>由斯经久乃能证得所求无上正等菩提，<a id="a-EU"></a>故彼菩萨应作是念：<a id="a-EV"></a>‘我于如是诸缘起观，<a id="a-EW"></a>虽应精勤勇猛修习，<a id="a-EX"></a>时无间断如救头然，<a id="a-EY"></a>而于其中不应味著。<a id="a-EZ"></a>’</p>
  <p id="aEa">“又，<a id="a-Eb"></a>满慈子，<a id="a-Ec"></a>彼诸菩萨不应味著诸圣谛观。<a id="a-Ed"></a>何以故？<a id="a-Ee"></a>满慈子，<a id="a-Ef"></a>若深味著苦、<a id="a-Eg"></a>集、<a id="a-Eh"></a>灭、<a id="a-Ei"></a>道四圣谛观，<a id="a-Ej"></a>心便杂染，<a id="a-Ek"></a>不能如实利乐有情，<a id="a-El"></a>亦复不能严净佛土，<a id="a-Em"></a>由斯经久乃能证得所求无上正等菩提，<a id="a-En"></a>故彼菩萨应作是念：<a id="a-Eo"></a>‘我于如是诸圣谛观，<a id="a-Ep"></a>虽应精勤勇猛修习，<a id="a-Eq"></a>时无间断如救头然，<a id="a-Er"></a>而于其中不应味著。<a id="a-Es"></a>’</p>
  <p id="aEt">“又，<a id="a-Eu"></a>满慈子，<a id="a-Ev"></a>彼诸菩萨不应味著助菩提分。<a id="a-Ew"></a>何以故？<a id="a-Ex"></a>满慈子，<a id="a-Ey"></a>若深味著四念住、<a id="a-Ez"></a>四正断、<a id="a-F0"></a>四神足、<a id="a-F1"></a>五根、<a id="a-F2"></a>五力、<a id="a-F3"></a>七等觉支、<a id="a-F4"></a>八圣道支，<a id="a-F5"></a>心便杂染，<a id="a-F6"></a>不能如实利乐有情，<a id="a-F7"></a>亦复不能严净佛土，<a id="a-F8"></a>由斯经久乃能证得所求无上正等菩提，<a id="a-F9"></a>故彼菩萨应作是念：<a id="a-FA"></a>‘我于如是助菩提分，<a id="a-FB"></a>虽应精勤勇猛修习，<a id="a-FC"></a>时无间断如救头然，<a id="a-FD"></a>而于其中不应味著。<a id="a-FE"></a>’</p>
  <p id="aFF">“又，<a id="a-FG"></a>满慈子，<a id="a-FH"></a>彼诸菩萨不应味著三解脱门。<a id="a-FI"></a>何以故？<a id="a-FJ"></a>满慈子，<a id="a-FK"></a>若深味著空、<a id="a-FL"></a>无相、<a id="a-FM"></a>无愿解脱门，<a id="a-FN"></a>心便杂染，<a id="a-FO"></a>不能如实利乐有情，<a id="a-FP"></a>亦复不能严净佛土，<a id="a-FQ"></a>由斯经久乃能证得所求无上正等菩提，<a id="a-FR"></a>故彼菩萨应作是念：<a id="a-FS"></a>‘我于如是三解脱门，<a id="a-FT"></a>虽应精勤勇猛修习，<a id="a-FU"></a>时无间断如救头然，<a id="a-FV"></a>而于其中不应味著。<a id="a-FW"></a>’</p>
  <p id="aFX">“又，<a id="a-FY"></a>满慈子，<a id="a-FZ"></a>彼诸菩萨不应味著陀罗尼门、<a id="a-Fa"></a>三摩地门。<a id="a-Fb"></a>何以故？<a id="a-Fc"></a>满慈子，<a id="a-Fd"></a>若深味著陀罗尼门、<a id="a-Fe"></a>三摩地门，<a id="a-Ff"></a>心便杂染，<a id="a-Fg"></a>不能如实利乐有情，<a id="a-Fh"></a>亦复不能严净佛土，<a id="a-Fi"></a>由斯经久乃能证得所求无上正等菩提，<a id="a-Fj"></a>故彼菩萨应作是念：<a id="a-Fk"></a>‘我于如是陀罗尼门、<a id="a-Fl"></a>三摩地门，<a id="a-Fm"></a>虽应精勤勇猛修习，<a id="a-Fn"></a>时无间断如救头然，<a id="a-Fo"></a>而于其中不应味著。<a id="a-Fp"></a>’</p>
  <p id="aFq">“又，<a id="a-Fr"></a>满慈子，<a id="a-Fs"></a>彼诸菩萨不应味著静虑、<a id="a-Ft"></a>无量、<a id="a-Fu"></a>等至、<a id="a-Fv"></a>解脱。<a id="a-Fw"></a>何以故？<a id="a-Fx"></a>满慈子，<a id="a-Fy"></a>若深味著静虑、<a id="a-Fz"></a>无量、<a id="a-G0"></a>等至、<a id="a-G1"></a>解脱，<a id="a-G2"></a>心便杂染，<a id="a-G3"></a>不能如实利乐有情，<a id="a-G4"></a>亦复不能严净佛土，<a id="a-G5"></a>由斯经久乃能证得所求无上正等菩提，<a id="a-G6"></a>故彼菩萨应作是念：<a id="a-G7"></a>‘我于如是静虑、<a id="a-G8"></a>无量、<a id="a-G9"></a>等至、<a id="a-GA"></a>解脱，<a id="a-GB"></a>虽应精勤勇猛修习，<a id="a-GC"></a>时无间断如救头然，<a id="a-GD"></a>而于其中不应味著。<a id="a-GE"></a>’</p>
  <p id="aGF">“又，<a id="a-GG"></a>满慈子，<a id="a-GH"></a>彼诸菩萨不应味著胜处、<a id="a-GI"></a>遍处、<a id="a-GJ"></a>九次第定。<a id="a-GK"></a>何以故？<a id="a-GL"></a>满慈子，<a id="a-GM"></a>若深味著胜处、<a id="a-GN"></a>遍处、<a id="a-GO"></a>九次第定，<a id="a-GP"></a>心便杂染，<a id="a-GQ"></a>不能如实利乐有情，<a id="a-GR"></a>亦复不能严净佛土，<a id="a-GS"></a>由斯经久乃能证得所求无上正等菩提，<a id="a-GT"></a>故彼菩萨应作是念：<a id="a-GU"></a>‘我于如是胜处、<a id="a-GV"></a>遍处、<a id="a-GW"></a>九次第定，<a id="a-GX"></a>虽应精勤勇猛修习，<a id="a-GY"></a>时无间断如救头然，<a id="a-GZ"></a>而于其中不应味著。<a id="a-Ga"></a>’</p>
  <p id="aGb">“又，<a id="a-Gc"></a>满慈子，<a id="a-Gd"></a>彼诸菩萨不应味著修诸地智。<a id="a-Ge"></a>何以故？<a id="a-Gf"></a>满慈子，<a id="a-Gg"></a>若深味著修诸地智，<a id="a-Gh"></a>心便杂染，<a id="a-Gi"></a>不能如实利乐有情，<a id="a-Gj"></a>亦复不能严净佛土，<a id="a-Gk"></a>由斯经久乃能证得所求无上正等菩提，<a id="a-Gl"></a>故彼菩萨应作是念：<a id="a-Gm"></a>‘我于如是修诸地智，<a id="a-Gn"></a>虽应精勤勇猛修习，<a id="a-Go"></a>时无间断如救头然，<a id="a-Gp"></a>而于其中不应味著。<a id="a-Gq"></a>’</p>
  <p id="aGr">“又，<a id="a-Gs"></a>满慈子，<a id="a-Gt"></a>彼诸菩萨不应味著五眼、<a id="a-Gu"></a>六神通。<a id="a-Gv"></a>何以故？<a id="a-Gw"></a>满慈子，<a id="a-Gx"></a>若深味著五眼、<a id="a-Gy"></a>六神通，<a id="a-Gz"></a>心便杂染，<a id="a-H0"></a>不能如实利乐有情，<a id="a-H1"></a>亦复不能严净佛土，<a id="a-H2"></a>由斯经久乃能证得所求无上正等菩提，<a id="a-H3"></a>故彼菩萨应作是念：<a id="a-H4"></a>‘我于如是五眼、<a id="a-H5"></a>六神通，<a id="a-H6"></a>虽应精勤勇猛修习，<a id="a-H7"></a>时无间断如救头然，<a id="a-H8"></a>而于其中不应味著。<a id="a-H9"></a>’</p>
  <p id="aHA">“又，<a id="a-HB"></a>满慈子，<a id="a-HC"></a>彼诸菩萨不应味著如来十力、<a id="a-HD"></a>四无所畏、<a id="a-HE"></a>四无礙解。<a id="a-HF"></a>何以故？<a id="a-HG"></a>满慈子，<a id="a-HH"></a>若深味著如来十力、<a id="a-HI"></a>四无所畏、<a id="a-HJ"></a>四无礙解，<a id="a-HK"></a>心便杂染，<a id="a-HL"></a>不能如实利乐有情，<a id="a-HM"></a>亦复不能严净佛土，<a id="a-HN"></a>由斯经久乃能证得所求无上正等菩提，<a id="a-HO"></a>故彼菩萨应作是念：<a id="a-HP"></a>‘我于如是如来十力、<a id="a-HQ"></a>四无所畏、<a id="a-HR"></a>四无礙解，<a id="a-HS"></a>虽应精勤勇猛修习，<a id="a-HT"></a>时无间断如救头然，<a id="a-HU"></a>而于其中不应味著。<a id="a-HV"></a>’</p>
  <p id="aHW">“又，<a id="a-HX"></a>满慈子，<a id="a-HY"></a>彼诸菩萨不应味著大慈、<a id="a-HZ"></a>大悲、<a id="a-Ha"></a>大喜、<a id="a-Hb"></a>大舍。<a id="a-Hc"></a>何以故？<a id="a-Hd"></a>满慈子，<a id="a-He"></a>若深味著大慈、<a id="a-Hf"></a>大悲、<a id="a-Hg"></a>大喜、<a id="a-Hh"></a>大舍，<a id="a-Hi"></a>心便杂染，<a id="a-Hj"></a>不能如实利乐有情，<a id="a-Hk"></a>亦复不能严净佛土，<a id="a-Hl"></a>由斯经久乃能证得所求无上正等菩提，<a id="a-Hm"></a>故彼菩萨应作是念：<a id="a-Hn"></a>‘我于如是大慈、<a id="a-Ho"></a>大悲、<a id="a-Hp"></a>大喜、<a id="a-Hq"></a>大舍，<a id="a-Hr"></a>虽应精勤勇猛修习，<a id="a-Hs"></a>时无间断如救头然，<a id="a-Ht"></a>而于其中不应味著。<a id="a-Hu"></a>’</p>
  <p id="aHv">“又，<a id="a-Hw"></a>满慈子，<a id="a-Hx"></a>彼诸菩萨不应味著十八佛不共法。<a id="a-Hy"></a>何以故？<a id="a-Hz"></a>满慈子，<a id="a-I0"></a>若深味著十八佛不共法，<a id="a-I1"></a>心便杂染，<a id="a-I2"></a>不能如实利乐有情，<a id="a-I3"></a>亦复不能严净佛土，<a id="a-I4"></a>由斯经久乃能证得所求无上正等菩提，<a id="a-I5"></a>故彼菩萨应作是念：<a id="a-I6"></a>‘我于如是十八佛不共法，<a id="a-I7"></a>虽应精勤勇猛修习，<a id="a-I8"></a>时无间断如救头然，<a id="a-I9"></a>而于其中不应味著。<a id="a-IA"></a>’</p>
  <p id="aIB">“又，<a id="a-IC"></a>满慈子，<a id="a-ID"></a>彼诸菩萨不应味著无忘失法、<a id="a-IE"></a>恒住舍性。<a id="a-IF"></a>何以故？<a id="a-IG"></a>满慈子，<a id="a-IH"></a>若深味著无忘失法、<a id="a-II"></a>恒住舍性，<a id="a-IJ"></a>心便杂染，<a id="a-IK"></a>不能如实利乐有情，<a id="a-IL"></a>亦复不能严净佛土，<a id="a-IM"></a>由斯经久乃能证得所求无上正等菩提，<a id="a-IN"></a>故彼菩萨应作是念：<a id="a-IO"></a>‘我于如是无忘失法、<a id="a-IP"></a>恒住舍性，<a id="a-IQ"></a>虽应精勤勇猛修习，<a id="a-IR"></a>时无间断如救头然，<a id="a-IS"></a>而于其中不应味著。<a id="a-IT"></a>’</p>
  <p id="aIU">“又，<a id="a-IV"></a>满慈子，<a id="a-IW"></a>彼诸菩萨不应味著一切智、<a id="a-IX"></a>道相智、<a id="a-IY"></a>一切相智。<a id="a-IZ"></a>何以故？<a id="a-Ia"></a>满慈子，<a id="a-Ib"></a>若深味著一切智、<a id="a-Ic"></a>道相智、<a id="a-Id"></a>一切相智，<a id="a-Ie"></a>心便杂染，<a id="a-If"></a>不能如实利乐有情，<a id="a-Ig"></a>亦复不能严净佛土，<a id="a-Ih"></a>由斯经久乃能证得所求无上正等菩提，<a id="a-Ii"></a>故彼菩萨应作是念：<a id="a-Ij"></a>‘我于如是一切智、<a id="a-Ik"></a>道相智、<a id="a-Il"></a>一切相智，<a id="a-Im"></a>虽应精勤勇猛修习，<a id="a-In"></a>时无间断如救头然，<a id="a-Io"></a>而于其中不应味著。<a id="a-Ip"></a>’</p>
  <p id="aIq">“又，<a id="a-Ir"></a>满慈子，<a id="a-Is"></a>若诸菩萨欲证无上正等菩提，<a id="a-It"></a>不应现行如是分别：<a id="a-Iu"></a>‘我由如是菩萨净戒，<a id="a-Iv"></a>摄受诸相及诸随好。<a id="a-Iw"></a>’若诸菩萨现行如是分别心者，<a id="a-Ix"></a>应知名为犯菩萨戒。<a id="a-Iy"></a>是故菩萨不应贪求诸相随好，<a id="a-Iz"></a>求趣无上正等菩提。<a id="a-J0"></a>若诸菩萨取著相好受持净戒，<a id="a-J1"></a>应知名为取著净戒有所毁犯；<a id="a-J2"></a>若诸菩萨取著净戒有所毁犯，<a id="a-J3"></a>定不能证所求无上正等菩提。<a id="a-J4"></a>”</p>
 </body>
</html>