<!doctype html>
<html id="z3IBT2k7e" data-ver="1126">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百七十四</h1>
  <h2 id="a2">第二分实际品第七十八之二</h2>
  <p id="a3">“善现当知，<a id="a-4"></a>如有如来、<a id="a-5"></a>应、<a id="a-6"></a>正等觉化作四众，<a id="a-7"></a>所谓苾蒭、<a id="a-8"></a>苾蒭尼、<a id="a-9"></a>邬波索迦、<a id="a-A"></a>邬波斯迦；<a id="a-B"></a>假使化佛，<a id="a-C"></a>或经一劫或一劫余，<a id="a-D"></a>为彼四众宣说正法。<a id="a-E"></a>于意云何？<a id="a-F"></a>如是化众，<a id="a-G"></a>颇有能得或预流果、<a id="a-H"></a>或一来果、<a id="a-I"></a>或不还果、<a id="a-J"></a>或阿罗汉果、<a id="a-K"></a>或独觉菩提，<a id="a-L"></a>或得无上正等菩提记不？<a id="a-M"></a>”</p>
  <p id="aN">善现对曰：<a id="a-O"></a>“不也，<a id="a-P"></a>世尊。<a id="a-Q"></a>何以故？<a id="a-R"></a>是诸化众都无实事，<a id="a-S"></a>非无实法可有得果、<a id="a-T"></a>可得受记。<a id="a-U"></a>”</p>
  <p id="aV">佛告善现：<a id="a-W"></a>“诸法亦尔，<a id="a-X"></a>皆本性空都无实事，<a id="a-Y"></a>于中何等菩萨摩诃萨为何等有情说何等法，<a id="a-Z"></a>可令证得或预流果、<a id="a-a"></a>或一来果、<a id="a-b"></a>或不还果、<a id="a-c"></a>或阿罗汉果、<a id="a-d"></a>或独觉菩提，<a id="a-e"></a>或得受无上正等菩提记？</p>
  <p id="af">“善现当知，<a id="a-g"></a>诸菩萨摩诃萨虽为有情宣说空法，<a id="a-h"></a>而诸有情实不可得，<a id="a-i"></a>哀愍彼堕颠倒法故，<a id="a-j"></a>拔济令住无颠倒法。<a id="a-k"></a>无颠倒者，<a id="a-l"></a>谓无分别；<a id="a-m"></a>无分别者，<a id="a-n"></a>无颠倒故。<a id="a-o"></a>若有分别，<a id="a-p"></a>则有颠倒，<a id="a-q"></a>彼等流故。</p>
  <p id="ar">“善现当知，<a id="a-s"></a>颠倒即是无颠倒法，<a id="a-t"></a>无颠倒中无我、<a id="a-u"></a>无有情，<a id="a-v"></a>广说乃至无知者、<a id="a-w"></a>无见者，<a id="a-x"></a>亦无色、<a id="a-y"></a>受、<a id="a-z"></a>想、<a id="a-10"></a>行、<a id="a-11"></a>识，<a id="a-12"></a>亦无眼处乃至意处，<a id="a-13"></a>亦无色处乃至法处，<a id="a-14"></a>亦无眼界乃至意界，<a id="a-15"></a>亦无色界乃至法界，<a id="a-16"></a>亦无眼识界乃至意识界，<a id="a-17"></a>亦无眼触乃至意触，<a id="a-18"></a>亦无眼触为缘所生诸受乃至意触为缘所生诸受，<a id="a-19"></a>亦无地界乃至识界，<a id="a-1A"></a>亦无因缘乃至增上缘，<a id="a-1B"></a>亦无从缘所生诸法，<a id="a-1C"></a>亦无无明乃至老死，<a id="a-1D"></a>亦无布施波罗蜜多乃至般若波罗蜜多，<a id="a-1E"></a>亦无内空乃至无性自性空，<a id="a-1F"></a>亦无真如乃至不思议界，<a id="a-1G"></a>亦无苦、<a id="a-1H"></a>集、<a id="a-1I"></a>灭、<a id="a-1J"></a>道圣谛，<a id="a-1K"></a>亦无四念住乃至八圣道支，<a id="a-1L"></a>亦无四静虑、<a id="a-1M"></a>四无量、<a id="a-1N"></a>四无色定，<a id="a-1O"></a>亦无八解脱乃至十遍处，<a id="a-1P"></a>亦无空、<a id="a-1Q"></a>无相、<a id="a-1R"></a>无愿解脱门，<a id="a-1S"></a>亦无净观地乃至如来地，<a id="a-1T"></a>亦无极喜地乃至法云地，<a id="a-1U"></a>亦无一切陀罗尼门、<a id="a-1V"></a>三摩地门，<a id="a-1W"></a>亦无五眼、<a id="a-1X"></a>六神通，<a id="a-1Y"></a>亦无如来十力乃至十八佛不共法，<a id="a-1Z"></a>亦无三十二大士相、<a id="a-1a"></a>八十随好，<a id="a-1b"></a>亦无无忘失法、<a id="a-1c"></a>恒住舍性，<a id="a-1d"></a>亦无一切智、<a id="a-1e"></a>道相智、<a id="a-1f"></a>一切相智，<a id="a-1g"></a>亦无预流果乃至独觉菩提，<a id="a-1h"></a>亦无一切菩萨摩诃萨行，<a id="a-1i"></a>亦无诸佛无上正等菩提。</p>
  <p id="a1j">“善现，<a id="a-1k"></a>此无所有，<a id="a-1l"></a>即本性空。<a id="a-1m"></a>诸菩萨摩诃萨行深般若波罗蜜多时，<a id="a-1n"></a>安住此中，<a id="a-1o"></a>见诸有情堕颠倒想，<a id="a-1p"></a>方便善巧令得解脱，<a id="a-1q"></a>谓令解脱无我我想、<a id="a-1r"></a>无有情有情想，<a id="a-1s"></a>广说乃至无知者知者想、<a id="a-1t"></a>无见者见者想，<a id="a-1u"></a>亦令解脱无常常想、<a id="a-1v"></a>无乐乐想、<a id="a-1w"></a>无我我想、<a id="a-1x"></a>不净净想，<a id="a-1y"></a>亦令解脱无色、<a id="a-1z"></a>受、<a id="a-20"></a>想、<a id="a-21"></a>行、<a id="a-22"></a>识色、<a id="a-23"></a>受、<a id="a-24"></a>想、<a id="a-25"></a>行、<a id="a-26"></a>识想，<a id="a-27"></a>亦令解脱无眼处乃至意处眼处乃至意处想，<a id="a-28"></a>亦令解脱无色处乃至法处色处乃至法处想，<a id="a-29"></a>亦令解脱无眼界乃至意界眼界乃至意界想，<a id="a-2A"></a>亦令解脱无色界乃至法界色界乃至法界想，<a id="a-2B"></a>亦令解脱无眼识界乃至意识界眼识界乃至意识界想，<a id="a-2C"></a>亦令解脱无眼触乃至意触眼触乃至意触想，<a id="a-2D"></a>亦令解脱无眼触为缘所生诸受乃至意触为缘所生诸受眼触为缘所生诸受乃至意触为缘所生诸受想，<a id="a-2E"></a>亦令解脱无地界乃至识界地界乃至识界想，<a id="a-2F"></a>亦令解脱无因缘乃至增上缘因缘乃至增上缘想，<a id="a-2G"></a>亦令解脱无从缘所生诸法从缘所生诸法想，<a id="a-2H"></a>亦令解脱无无明乃至老死无明乃至老死想，<a id="a-2I"></a>亦令解脱无布施波罗蜜多乃至般若波罗蜜多布施波罗蜜多乃至般若波罗蜜多想，<a id="a-2J"></a>亦令解脱无内空乃至无性自性空内空乃至无性自性空想，<a id="a-2K"></a>亦令解脱无真如乃至不思议界真如乃至不思议界想，<a id="a-2L"></a>亦令解脱无苦、<a id="a-2M"></a>集、<a id="a-2N"></a>灭、<a id="a-2O"></a>道圣谛苦、<a id="a-2P"></a>集、<a id="a-2Q"></a>灭、<a id="a-2R"></a>道圣谛想，<a id="a-2S"></a>亦令解脱无四念住乃至八圣道支四念住乃至八圣道支想，<a id="a-2T"></a>亦令解脱无四静虑、<a id="a-2U"></a>四无量、<a id="a-2V"></a>四无色定四静虑、<a id="a-2W"></a>四无量、<a id="a-2X"></a>四无色定想，<a id="a-2Y"></a>亦令解脱无八解脱乃至十遍处八解脱乃至十遍处想，<a id="a-2Z"></a>亦令解脱无空、<a id="a-2a"></a>无相、<a id="a-2b"></a>无愿解脱门空、<a id="a-2c"></a>无相、<a id="a-2d"></a>无愿解脱门想，<a id="a-2e"></a>亦令解脱无净观地乃至如来地净观地乃至如来地想，<a id="a-2f"></a>亦令解脱无极喜地乃至法云地极喜地乃至法云地想，<a id="a-2g"></a>亦令解脱无一切陀罗尼门、<a id="a-2h"></a>三摩地门一切陀罗尼门、<a id="a-2i"></a>三摩地门想，<a id="a-2j"></a>亦令解脱无五眼、<a id="a-2k"></a>六神通五眼、<a id="a-2l"></a>六神通想，<a id="a-2m"></a>亦令解脱无如来十力乃至十八佛不共法如来十力乃至十八佛不共法想，<a id="a-2n"></a>亦令解脱无三十二大士相、<a id="a-2o"></a>八十随好三十二大士相、<a id="a-2p"></a>八十随好想，<a id="a-2q"></a>亦令解脱无无忘失法、<a id="a-2r"></a>恒住舍性无忘失法、<a id="a-2s"></a>恒住舍性想，<a id="a-2t"></a>亦令解脱无一切智、<a id="a-2u"></a>道相智、<a id="a-2v"></a>一切相智一切智、<a id="a-2w"></a>道相智、<a id="a-2x"></a>一切相智想，<a id="a-2y"></a>亦令解脱无预流果乃至独觉菩提预流果乃至独觉菩提想，<a id="a-2z"></a>亦令解脱无一切菩萨摩诃萨行一切菩萨摩诃萨行想，<a id="a-30"></a>亦令解脱无诸佛无上正等菩提诸佛无上正等菩提想，<a id="a-31"></a>亦令解脱五取蕴等诸有漏法，<a id="a-32"></a>亦令解脱四念住等诸无漏法。<a id="a-33"></a>所以者何？<a id="a-34"></a>四念住等诸无漏法，<a id="a-35"></a>非如胜义无生无灭、<a id="a-36"></a>无相无为、<a id="a-37"></a>无戏论无分别，<a id="a-38"></a>是故亦应解脱。<a id="a-39"></a>彼法真胜义者，<a id="a-3A"></a>即本性空；<a id="a-3B"></a>此本性空，<a id="a-3C"></a>即是诸佛所证无上正等菩提。</p>
  <p id="a3D">“善现当知，<a id="a-3E"></a>此中无我乃至见者可得，<a id="a-3F"></a>亦无色乃至识可得，<a id="a-3G"></a>亦无眼处乃至意处可得，<a id="a-3H"></a>亦无色处乃至法处可得，<a id="a-3I"></a>亦无眼界乃至意界可得，<a id="a-3J"></a>亦无色界乃至法界可得，<a id="a-3K"></a>亦无眼识界乃至意识界可得，<a id="a-3L"></a>亦无眼触乃至意触可得，<a id="a-3M"></a>亦无眼触为缘所生诸受乃至意触为缘所生诸受可得，<a id="a-3N"></a>亦无地界乃至识界可得，<a id="a-3O"></a>亦无因缘乃至增上缘可得，<a id="a-3P"></a>亦无从缘所生诸法可得，<a id="a-3Q"></a>亦无无明乃至老死可得，<a id="a-3R"></a>亦无布施波罗蜜多乃至般若波罗蜜多可得，<a id="a-3S"></a>亦无内空乃至无性自性空可得，<a id="a-3T"></a>亦无真如乃至不思议界可得，<a id="a-3U"></a>亦无苦、<a id="a-3V"></a>集、<a id="a-3W"></a>灭、<a id="a-3X"></a>道圣谛可得，<a id="a-3Y"></a>亦无四念住乃至八圣道支可得，<a id="a-3Z"></a>亦无四静虑、<a id="a-3a"></a>四无量、<a id="a-3b"></a>四无色定可得，<a id="a-3c"></a>亦无八解脱乃至十遍处可得，<a id="a-3d"></a>亦无空、<a id="a-3e"></a>无相、<a id="a-3f"></a>无愿解脱门可得，<a id="a-3g"></a>亦无净观地乃至如来地可得，<a id="a-3h"></a>亦无极喜地乃至法云地可得，<a id="a-3i"></a>亦无一切陀罗尼门、<a id="a-3j"></a>三摩地门可得，<a id="a-3k"></a>亦无五眼、<a id="a-3l"></a>六神通可得，<a id="a-3m"></a>亦无如来十力乃至十八佛不共法可得，<a id="a-3n"></a>亦无三十二大士相、<a id="a-3o"></a>八十随好可得，<a id="a-3p"></a>亦无无忘失法、<a id="a-3q"></a>恒住舍性可得，<a id="a-3r"></a>亦无一切智、<a id="a-3s"></a>道相智、<a id="a-3t"></a>一切相智可得，<a id="a-3u"></a>亦无预流果乃至独觉菩提可得，<a id="a-3v"></a>亦无一切菩萨摩诃萨行可得，<a id="a-3w"></a>亦无诸佛无上正等菩提可得。</p>
  <p id="a3x">“善现当知，<a id="a-3y"></a>诸菩萨摩诃萨不为无上正等菩提道故求趣无上正等菩提，<a id="a-3z"></a>但为诸法本性空故求趣无上正等菩提。<a id="a-40"></a>是本性空，<a id="a-41"></a>前、<a id="a-42"></a>后、<a id="a-43"></a>中际常本性空，<a id="a-44"></a>未曾不空。<a id="a-45"></a>诸菩萨摩诃萨住本性空波罗蜜多，<a id="a-46"></a>为欲度脱诸有情类执有情想及法想故行道相智。<a id="a-47"></a>是菩萨摩诃萨行道相智时，<a id="a-48"></a>即得一切道，<a id="a-49"></a>谓声闻道、<a id="a-4A"></a>若独觉道、<a id="a-4B"></a>若菩萨道、<a id="a-4C"></a>若诸佛道。</p>
  <p id="a4D">“善现当知，<a id="a-4E"></a>是菩萨摩诃萨于一切道得圆满已，<a id="a-4F"></a>便能成熟所化有情，<a id="a-4G"></a>亦能严净所求佛土，<a id="a-4H"></a>留诸寿行趣证无上正等菩提；<a id="a-4I"></a>既证无上正等菩提，<a id="a-4J"></a>能令佛眼常无断坏。<a id="a-4K"></a>何谓佛眼？<a id="a-4L"></a>谓本性空。<a id="a-4M"></a>过去、<a id="a-4N"></a>未来、<a id="a-4O"></a>现在诸佛，<a id="a-4P"></a>住十方界为诸有情宣说正法，<a id="a-4Q"></a>无不皆以此本性空而为佛眼。</p>
  <p id="a4R">“善现当知，<a id="a-4S"></a>定无诸佛离本性空而出世者。<a id="a-4T"></a>诸佛出世，<a id="a-4U"></a>无不皆说本性空义。<a id="a-4V"></a>所化有情，<a id="a-4W"></a>要闻佛说本性空理，<a id="a-4X"></a>乃入圣道得圣道果；<a id="a-4Y"></a>离本性空，<a id="a-4Z"></a>无别方便。</p>
  <p id="a4a">“是故，<a id="a-4b"></a>善现，<a id="a-4c"></a>诸菩萨摩诃萨欲证无上正等菩提，<a id="a-4d"></a>应正安住本性空理，<a id="a-4e"></a>修行六种波罗蜜多及余菩萨摩诃萨行。<a id="a-4f"></a>若正安住本性空理，<a id="a-4g"></a>修行六种波罗蜜多及余菩萨摩诃萨行，<a id="a-4h"></a>终不退失一切智智，<a id="a-4i"></a>常能利乐一切有情。<a id="a-4j"></a>”</p>
  <p id="a4k">尔时，<a id="a-4l"></a>具寿善现白佛言：<a id="a-4m"></a>“世尊，<a id="a-4n"></a>诸菩萨摩诃萨甚为希有！<a id="a-4o"></a>虽行一切法皆本性空，<a id="a-4p"></a>而于本性空常无失坏，<a id="a-4q"></a>谓不执色乃至识异本性空，<a id="a-4r"></a>亦不执眼处乃至意处异本性空，<a id="a-4s"></a>亦不执色处乃至法处异本性空，<a id="a-4t"></a>亦不执眼界乃至意界异本性空，<a id="a-4u"></a>亦不执色界乃至法界异本性空，<a id="a-4v"></a>亦不执眼识界乃至意识界异本性空，<a id="a-4w"></a>亦不执眼触乃至意触异本性空，<a id="a-4x"></a>亦不执眼触为缘所生诸受乃至意触为缘所生诸受异本性空，<a id="a-4y"></a>亦不执地界乃至识界异本性空，<a id="a-4z"></a>亦不执因缘乃至增上缘异本性空，<a id="a-50"></a>亦不执从缘所生诸法异本性空，<a id="a-51"></a>亦不执无明乃至老死异本性空，<a id="a-52"></a>亦不执布施波罗蜜多乃至般若波罗蜜多异本性空，<a id="a-53"></a>亦不执内空乃至无性自性空异本性空，<a id="a-54"></a>亦不执真如乃至不思议界异本性空，<a id="a-55"></a>亦不执苦、<a id="a-56"></a>集、<a id="a-57"></a>灭、<a id="a-58"></a>道圣谛异本性空，<a id="a-59"></a>亦不执四念住乃至八圣道支异本性空，<a id="a-5A"></a>亦不执四静虑、<a id="a-5B"></a>四无量、<a id="a-5C"></a>四无色定异本性空，<a id="a-5D"></a>亦不执八解脱乃至十遍处异本性空，<a id="a-5E"></a>亦不执空、<a id="a-5F"></a>无相、<a id="a-5G"></a>无愿解脱门异本性空，<a id="a-5H"></a>亦不执净观地乃至如来地异本性空，<a id="a-5I"></a>亦不执极喜地乃至法云地异本性空，<a id="a-5J"></a>亦不执一切陀罗尼门、<a id="a-5K"></a>三摩地门异本性空，<a id="a-5L"></a>亦不执五眼、<a id="a-5M"></a>六神通异本性空，<a id="a-5N"></a>亦不执如来十力乃至十八佛不共法异本性空，<a id="a-5O"></a>亦不执三十二大士相、<a id="a-5P"></a>八十随好异本性空，<a id="a-5Q"></a>亦不执无忘失法、<a id="a-5R"></a>恒住舍性异本性空，<a id="a-5S"></a>亦不执一切智、<a id="a-5T"></a>道相智、<a id="a-5U"></a>一切相智异本性空，<a id="a-5V"></a>亦不执预流果乃至独觉菩提异本性空，<a id="a-5W"></a>亦不执一切菩萨摩诃萨行异本性空，<a id="a-5X"></a>亦不执诸佛无上正等菩提异本性空。</p>
  <p id="a5Y">“世尊，<a id="a-5Z"></a>色即是本性空，<a id="a-5a"></a>本性空即是色，<a id="a-5b"></a>如是乃至诸佛无上正等菩提即是本性空，<a id="a-5c"></a>本性空即是诸佛无上正等菩提。<a id="a-5d"></a>”</p>
  <p id="a5e">佛告善现：<a id="a-5f"></a>“如是，<a id="a-5g"></a>如是，<a id="a-5h"></a>如汝所说，<a id="a-5i"></a>诸菩萨摩诃萨甚为希有！<a id="a-5j"></a>虽行一切法皆本性空，<a id="a-5k"></a>而于本性空常无失坏。</p>
  <p id="a5l">“善现当知，<a id="a-5m"></a>色不异本性空，<a id="a-5n"></a>本性空不异色，<a id="a-5o"></a>色即是本性空，<a id="a-5p"></a>本性空即是色，<a id="a-5q"></a>如是乃至诸佛无上正等菩提不异本性空，<a id="a-5r"></a>本性空不异诸佛无上正等菩提，<a id="a-5s"></a>诸佛无上正等菩提即是本性空，<a id="a-5t"></a>本性空即是诸佛无上正等菩提。</p>
  <p id="a5u">“善现当知，<a id="a-5v"></a>若色异本性空，<a id="a-5w"></a>本性空异色，<a id="a-5x"></a>色非本性空，<a id="a-5y"></a>本性空非色，<a id="a-5z"></a>如是乃至诸佛无上正等菩提异本性空，<a id="a-60"></a>本性空异诸佛无上正等菩提，<a id="a-61"></a>诸佛无上正等菩提非本性空，<a id="a-62"></a>本性空非诸佛无上正等菩提者，<a id="a-63"></a>则诸菩萨摩诃萨行深般若波罗蜜多时，<a id="a-64"></a>不应观一切法皆本性空，<a id="a-65"></a>亦不应能证得一切智智。<a id="a-66"></a>以色不异本性空，<a id="a-67"></a>本性空不异色，<a id="a-68"></a>色即是本性空，<a id="a-69"></a>本性空即是色，<a id="a-6A"></a>如是乃至诸佛无上正等菩提不异本性空，<a id="a-6B"></a>本性空不异诸佛无上正等菩提，<a id="a-6C"></a>诸佛无上正等菩提即是本性空，<a id="a-6D"></a>本性空即是诸佛无上正等菩提故，<a id="a-6E"></a>诸菩萨摩诃萨行深般若波罗蜜多时，<a id="a-6F"></a>观一切法皆本性空，<a id="a-6G"></a>而能证得一切智智。<a id="a-6H"></a>所以者何？<a id="a-6I"></a>离本性空，<a id="a-6J"></a>无有一法是实、<a id="a-6K"></a>是常、<a id="a-6L"></a>可坏、<a id="a-6M"></a>可断；<a id="a-6N"></a>本性空中，<a id="a-6O"></a>亦无一法是实、<a id="a-6P"></a>是常、<a id="a-6Q"></a>可坏、<a id="a-6R"></a>可断。<a id="a-6S"></a>但诸愚夫迷谬颠倒起别异想，<a id="a-6T"></a>谓分别色异本性空，<a id="a-6U"></a>或分别受、<a id="a-6V"></a>想、<a id="a-6W"></a>行、<a id="a-6X"></a>识异本性空，<a id="a-6Y"></a>如是乃至或分别一切菩萨摩诃萨行异本性空，<a id="a-6Z"></a>或分别诸佛无上正等菩提异本性空。<a id="a-6a"></a>是诸愚夫分别诸法与本性空有差别故，<a id="a-6b"></a>不如实知色，<a id="a-6c"></a>不如实知受、<a id="a-6d"></a>想、<a id="a-6e"></a>行、<a id="a-6f"></a>识；<a id="a-6g"></a>由不知故便执著色，<a id="a-6h"></a>执著受、<a id="a-6i"></a>想、<a id="a-6j"></a>行、<a id="a-6k"></a>识；<a id="a-6l"></a>由执著故便于色计我、<a id="a-6m"></a>我所，<a id="a-6n"></a>于受、<a id="a-6o"></a>想、<a id="a-6p"></a>行、<a id="a-6q"></a>识计我、<a id="a-6r"></a>我所；<a id="a-6s"></a>由妄计故著内外物，<a id="a-6t"></a>受后身色、<a id="a-6u"></a>受、<a id="a-6v"></a>想、<a id="a-6w"></a>行、<a id="a-6x"></a>识，<a id="a-6y"></a>由此不能解脱诸趣生老病死愁忧苦恼，<a id="a-6z"></a>往来三有轮转无穷。</p>
  <p id="a70">“由此因缘，<a id="a-71"></a>诸菩萨摩诃萨住本性空波罗蜜多，<a id="a-72"></a>行深般若波罗蜜多，<a id="a-73"></a>不执受色，<a id="a-74"></a>亦不坏色若空不空；<a id="a-75"></a>不执受受、<a id="a-76"></a>想、<a id="a-77"></a>行、<a id="a-78"></a>识，<a id="a-79"></a>亦不坏受、<a id="a-7A"></a>想、<a id="a-7B"></a>行、<a id="a-7C"></a>识若空不空；<a id="a-7D"></a>如是乃至不执受一切菩萨摩诃萨行，<a id="a-7E"></a>亦不坏一切菩萨摩诃萨行若空若不空；<a id="a-7F"></a>不执受诸佛无上正等菩提，<a id="a-7G"></a>亦不坏诸佛无上正等菩提若空若不空。<a id="a-7H"></a>所以者何？<a id="a-7I"></a>色不坏空，<a id="a-7J"></a>空不坏色，<a id="a-7K"></a>谓此是色，<a id="a-7L"></a>此是空；<a id="a-7M"></a>受、<a id="a-7N"></a>想、<a id="a-7O"></a>行、<a id="a-7P"></a>识不坏空，<a id="a-7Q"></a>空不坏受、<a id="a-7R"></a>想、<a id="a-7S"></a>行、<a id="a-7T"></a>识，<a id="a-7U"></a>谓此是受、<a id="a-7V"></a>想、<a id="a-7W"></a>行、<a id="a-7X"></a>识，<a id="a-7Y"></a>此是空；<a id="a-7Z"></a>如是乃至一切菩萨摩诃萨行不坏空，<a id="a-7a"></a>空不坏一切菩萨摩诃萨行，<a id="a-7b"></a>谓此是一切菩萨摩诃萨行，<a id="a-7c"></a>此是空；<a id="a-7d"></a>诸佛无上正等菩提不坏空，<a id="a-7e"></a>空不坏诸佛无上正等菩提，<a id="a-7f"></a>谓此是诸佛无上正等菩提，<a id="a-7g"></a>此是空。<a id="a-7h"></a>譬如虚空不坏虚空，<a id="a-7i"></a>内虚空界不坏外虚空界，<a id="a-7j"></a>外虚空界不坏内虚空界。<a id="a-7k"></a>如是，<a id="a-7l"></a>善现，<a id="a-7m"></a>色不坏空，<a id="a-7n"></a>空不坏色；<a id="a-7o"></a>受、<a id="a-7p"></a>想、<a id="a-7q"></a>行、<a id="a-7r"></a>识不坏空，<a id="a-7s"></a>空不坏受、<a id="a-7t"></a>想、<a id="a-7u"></a>行、<a id="a-7v"></a>识。<a id="a-7w"></a>所以者何？<a id="a-7x"></a>如是诸法俱无自性，<a id="a-7y"></a>不可分别，<a id="a-7z"></a>谓此是空，<a id="a-80"></a>此是不空。<a id="a-81"></a>如是乃至一切菩萨摩诃萨行不坏空，<a id="a-82"></a>空不坏一切菩萨摩诃萨行；<a id="a-83"></a>诸佛无上正等菩提不坏空，<a id="a-84"></a>空不坏诸佛无上正等菩提。<a id="a-85"></a>所以者何？<a id="a-86"></a>如是诸法俱无自性，<a id="a-87"></a>不可分别，<a id="a-88"></a>谓此是空，<a id="a-89"></a>此是不空。<a id="a-8A"></a>”</p>
  <p id="a8B">尔时，<a id="a-8C"></a>具寿善现白佛言：<a id="a-8D"></a>“世尊，<a id="a-8E"></a>若一切法皆本性空，<a id="a-8F"></a>都无差别，<a id="a-8G"></a>诸菩萨摩诃萨为住何处发趣无上正等菩提？<a id="a-8H"></a>诸佛无上正等菩提无二行相，<a id="a-8I"></a>非二行相能证无上正等菩提。<a id="a-8J"></a>惟愿世尊，<a id="a-8K"></a>哀愍为说！<a id="a-8L"></a>”</p>
  <p id="a8M">佛告善现：<a id="a-8N"></a>“如是，<a id="a-8O"></a>如是，<a id="a-8P"></a>如汝所说，<a id="a-8Q"></a>诸佛无上正等菩提无二行相，<a id="a-8R"></a>非二行相能证无上正等菩提。<a id="a-8S"></a>所以者何？<a id="a-8T"></a>菩提无二亦无分别，<a id="a-8U"></a>若于菩提行于二相有分别者，<a id="a-8V"></a>必不能证所求无上正等菩提。</p>
  <p id="a8W">“善现当知，<a id="a-8X"></a>诸菩萨摩诃萨不于菩提行于二相，<a id="a-8Y"></a>亦不分别，<a id="a-8Z"></a>都无所住，<a id="a-8a"></a>发趣无上正等菩提。<a id="a-8b"></a>诸菩萨摩诃萨于一切法不行二相，<a id="a-8c"></a>亦不分别，<a id="a-8d"></a>都无所行，<a id="a-8e"></a>则能证得所求无上正等菩提。</p>
  <p id="a8f">“善现当知，<a id="a-8g"></a>诸菩萨摩诃萨所求无上正等菩提，<a id="a-8h"></a>非行二相而能证得。<a id="a-8i"></a>诸菩萨摩诃萨所有菩提都无所行，<a id="a-8j"></a>谓不于色行，<a id="a-8k"></a>亦不于受、<a id="a-8l"></a>想、<a id="a-8m"></a>行、<a id="a-8n"></a>识行，<a id="a-8o"></a>如是乃至不于一切菩萨摩诃萨行行，<a id="a-8p"></a>亦不于诸佛无上正等菩提行。<a id="a-8q"></a>所以者何？<a id="a-8r"></a>诸菩萨摩诃萨所有菩提，<a id="a-8s"></a>不缘名声执我、<a id="a-8t"></a>我所，<a id="a-8u"></a>谓不作是念：<a id="a-8v"></a>‘我行于色，<a id="a-8w"></a>我行于受、<a id="a-8x"></a>想、<a id="a-8y"></a>行、<a id="a-8z"></a>识。<a id="a-90"></a>’如是乃至不作是念：<a id="a-91"></a>‘我行于一切菩萨摩诃萨行，<a id="a-92"></a>我行于诸佛无上正等菩提。<a id="a-93"></a>’</p>
  <p id="a94">“复次，<a id="a-95"></a>善现，<a id="a-96"></a>诸菩萨摩诃萨所有菩提，<a id="a-97"></a>非取故行、<a id="a-98"></a>非舍故行。<a id="a-99"></a>”</p>
  <p id="a9A">具寿善现白佛言：<a id="a-9B"></a>“世尊，<a id="a-9C"></a>若菩萨摩诃萨所有菩提，<a id="a-9D"></a>非取故行、<a id="a-9E"></a>非舍故行，<a id="a-9F"></a>诸菩萨摩诃萨所有菩提，<a id="a-9G"></a>当何处行？<a id="a-9H"></a>”</p>
  <p id="a9I">佛告善现：<a id="a-9J"></a>“于意云何？<a id="a-9K"></a>如来化身所有菩提，<a id="a-9L"></a>当何处行？<a id="a-9M"></a>为取故行？<a id="a-9N"></a>为舍故行？<a id="a-9O"></a>”</p>
  <p id="a9P">善现对曰：<a id="a-9Q"></a>“不也，<a id="a-9R"></a>世尊。<a id="a-9S"></a>如来化身实无所有，<a id="a-9T"></a>如何可说所有菩提有所行处若取、<a id="a-9U"></a>若舍？<a id="a-9V"></a>”</p>
  <p id="a9W">佛告善现：<a id="a-9X"></a>“于意云何？<a id="a-9Y"></a>诸阿罗汉梦中菩提，<a id="a-9Z"></a>当何处行？<a id="a-9a"></a>为取故行？<a id="a-9b"></a>为舍故行？<a id="a-9c"></a>”</p>
  <p id="a9d">善现对曰：<a id="a-9e"></a>“不也，<a id="a-9f"></a>世尊。<a id="a-9g"></a>诸阿罗汉诸漏永尽，<a id="a-9h"></a>惛沉睡眠盖缠俱灭，<a id="a-9i"></a>毕竟无梦，<a id="a-9j"></a>云何当有梦中菩提有所行处若取、<a id="a-9k"></a>若舍？<a id="a-9l"></a>”</p>
  <p id="a9m">佛告善现：<a id="a-9n"></a>“如是，<a id="a-9o"></a>如是，<a id="a-9p"></a>如汝所说，<a id="a-9q"></a>诸阿罗汉毕竟无梦，<a id="a-9r"></a>惛沉睡眠分别尽故。<a id="a-9s"></a>诸菩萨摩诃萨行深般若波罗蜜多，<a id="a-9t"></a>所有菩提亦复如是，<a id="a-9u"></a>非取故行、<a id="a-9v"></a>非舍故行，<a id="a-9w"></a>都无行处，<a id="a-9x"></a>达一切法本性空故。<a id="a-9y"></a>”</p>
  <p id="a9z">具寿善现复白佛言：<a id="a-A0"></a>“若菩萨摩诃萨行深般若波罗蜜多所有菩提，<a id="a-A1"></a>非取故行、<a id="a-A2"></a>非舍故行，<a id="a-A3"></a>都无行处，<a id="a-A4"></a>谓不行于色，<a id="a-A5"></a>亦不行于受、<a id="a-A6"></a>想、<a id="a-A7"></a>行、<a id="a-A8"></a>识，<a id="a-A9"></a>如是乃至不行于一切菩萨摩诃萨行，<a id="a-AA"></a>亦不行于诸佛无上正等菩提者，<a id="a-AB"></a>岂不菩萨摩诃萨为欲饶益诸有情故，<a id="a-AC"></a>不行布施波罗蜜多乃至般若波罗蜜多，<a id="a-AD"></a>不行内空乃至无性自性空，<a id="a-AE"></a>不行真如乃至不思议界，<a id="a-AF"></a>不行苦、<a id="a-AG"></a>集、<a id="a-AH"></a>灭、<a id="a-AI"></a>道圣谛，<a id="a-AJ"></a>不行四念住乃至八圣道支，<a id="a-AK"></a>不行四静虑、<a id="a-AL"></a>四无量、<a id="a-AM"></a>四无色定，<a id="a-AN"></a>不行八解脱乃至十遍处，<a id="a-AO"></a>不行空、<a id="a-AP"></a>无相、<a id="a-AQ"></a>无愿解脱门，<a id="a-AR"></a>不行极喜地乃至法云地，<a id="a-AS"></a>不行一切陀罗尼门、<a id="a-AT"></a>三摩地门，<a id="a-AU"></a>不行五眼、<a id="a-AV"></a>六神通，<a id="a-AW"></a>不行如来十力乃至十八佛不共法，<a id="a-AX"></a>不行三十二大士相、<a id="a-AY"></a>八十随好，<a id="a-AZ"></a>不行无忘失法、<a id="a-Aa"></a>恒住舍性，<a id="a-Ab"></a>不行一切智、<a id="a-Ac"></a>道相智、<a id="a-Ad"></a>一切相智，<a id="a-Ae"></a>不住菩萨殊胜神通成熟有情、<a id="a-Af"></a>严净佛土，<a id="a-Ag"></a>而得无上正等菩提？<a id="a-Ah"></a>”</p>
  <p id="aAi">佛告善现：<a id="a-Aj"></a>“诸菩萨摩诃萨所有菩提虽无行处，<a id="a-Ak"></a>而诸菩萨摩诃萨为欲饶益诸有情故，<a id="a-Al"></a>要行布施波罗蜜多乃至般若波罗蜜多，<a id="a-Am"></a>如是乃至要行一切智、<a id="a-An"></a>道相智、<a id="a-Ao"></a>一切相智，<a id="a-Ap"></a>要住菩萨殊胜神通成熟有情、<a id="a-Aq"></a>严净佛土，<a id="a-Ar"></a>乃得无上正等菩提。<a id="a-As"></a>”</p>
  <p id="aAt">具寿善现复白佛言：<a id="a-Au"></a>“诸菩萨摩诃萨所有菩提若无行处，<a id="a-Av"></a>将无菩萨摩诃萨为欲饶益诸有情故，<a id="a-Aw"></a>不住布施波罗蜜多乃至般若波罗蜜多久修令满，<a id="a-Ax"></a>如是乃至不住一切智、<a id="a-Ay"></a>道相智、<a id="a-Az"></a>一切相智久修令满，<a id="a-B0"></a>不住菩萨殊胜神通成熟有情、<a id="a-B1"></a>严净佛土久修令满，<a id="a-B2"></a>而得无上正等菩提？<a id="a-B3"></a>”</p>
  <p id="aB4">佛告善现：<a id="a-B5"></a>“诸菩萨摩诃萨所有菩提虽无行处，<a id="a-B6"></a>而诸菩萨摩诃萨为欲饶益诸有情故，<a id="a-B7"></a>要住布施波罗蜜多乃至般若波罗蜜多久修令满，<a id="a-B8"></a>如是乃至要住一切智、<a id="a-B9"></a>道相智、<a id="a-BA"></a>一切相智久修令满，<a id="a-BB"></a>要住菩萨殊胜神通成熟有情、<a id="a-BC"></a>严净佛土久修令满，<a id="a-BD"></a>乃得无上正等菩提。<a id="a-BE"></a>善现当知，<a id="a-BF"></a>若菩萨摩诃萨修诸善根未总圆满，<a id="a-BG"></a>终不能得所求无上正等菩提。</p>
  <p id="aBH">“善现当知，<a id="a-BI"></a>若菩萨摩诃萨欲得无上正等菩提，<a id="a-BJ"></a>应住色本性空，<a id="a-BK"></a>应住受、<a id="a-BL"></a>想、<a id="a-BM"></a>行、<a id="a-BN"></a>识本性空，<a id="a-BO"></a>如是乃至应住一切菩萨摩诃萨行本性空，<a id="a-BP"></a>应住诸佛无上正等菩提本性空，<a id="a-BQ"></a>应住一切法本性空，<a id="a-BR"></a>应住一切有情本性空，<a id="a-BS"></a>修行布施波罗蜜多乃至般若波罗蜜多令得圆满，<a id="a-BT"></a>如是乃至修行一切智、<a id="a-BU"></a>道相智、<a id="a-BV"></a>一切相智令得圆满，<a id="a-BW"></a>修行菩萨殊胜神通成熟有情、<a id="a-BX"></a>严净佛土令圆满已，<a id="a-BY"></a>便得无上正等菩提。</p>
  <p id="aBZ">“善现当知，<a id="a-Ba"></a>是一切法本性空理，<a id="a-Bb"></a>及诸有情本性空理，<a id="a-Bc"></a>最极寂静，<a id="a-Bd"></a>无有少法能增能减、<a id="a-Be"></a>能生能灭、<a id="a-Bf"></a>能断能常、<a id="a-Bg"></a>能染能净、<a id="a-Bh"></a>能得果、<a id="a-Bi"></a>能现观。</p>
  <p id="aBj">“善现当知，<a id="a-Bk"></a>诸菩萨摩诃萨依世俗故，<a id="a-Bl"></a>说修般若波罗蜜多，<a id="a-Bm"></a>如实了知本性空已，<a id="a-Bn"></a>证得无上正等菩提，<a id="a-Bo"></a>不依胜义。<a id="a-Bp"></a>所以者何？<a id="a-Bq"></a>真胜义中无色可得，<a id="a-Br"></a>亦无受、<a id="a-Bs"></a>想、<a id="a-Bt"></a>行、<a id="a-Bu"></a>识可得，<a id="a-Bv"></a>如是乃至无一切菩萨摩诃萨行可得，<a id="a-Bw"></a>亦无诸佛无上正等菩提可得；<a id="a-Bx"></a>无行一切菩萨摩诃萨行者可得，<a id="a-By"></a>亦无行诸佛无上正等菩提者可得。<a id="a-Bz"></a>善现，<a id="a-C0"></a>如是诸法皆依世俗言说施设，<a id="a-C1"></a>不依胜义。</p>
  <p id="aC2">“善现，<a id="a-C3"></a>诸菩萨摩诃萨行深般若波罗蜜多，<a id="a-C4"></a>从初发心虽极猛利为诸有情行菩提行，<a id="a-C5"></a>而于此心都无所得，<a id="a-C6"></a>于诸有情亦无所得，<a id="a-C7"></a>于大菩提亦无所得，<a id="a-C8"></a>于佛、<a id="a-C9"></a>菩萨亦无所得，<a id="a-CA"></a>以一切法、<a id="a-CB"></a>一切有情不可得故。<a id="a-CC"></a>”</p>
  <p id="aCD">尔时，<a id="a-CE"></a>具寿善现白佛言：<a id="a-CF"></a>“世尊，<a id="a-CG"></a>若一切法都无所有，<a id="a-CH"></a>皆不可得，<a id="a-CI"></a>云何菩萨摩诃萨行菩提行？<a id="a-CJ"></a>云何能得所求无上正等菩提？<a id="a-CK"></a>谁行菩提行？<a id="a-CL"></a>谁复能证得？<a id="a-CM"></a>”</p>
  <p id="aCN">佛告善现：<a id="a-CO"></a>“于意云何？<a id="a-CP"></a>汝于先时依止断界，<a id="a-CQ"></a>断诸烦恼得无漏根，<a id="a-CR"></a>住无间定得预流果，<a id="a-CS"></a>次一来果，<a id="a-CT"></a>次不还果，<a id="a-CU"></a>后阿罗汉果。<a id="a-CV"></a>汝于彼时，<a id="a-CW"></a>颇见有情若心、<a id="a-CX"></a>若道、<a id="a-CY"></a>若诸道果有可得不？<a id="a-CZ"></a>”</p>
  <p id="aCa">善现对曰：<a id="a-Cb"></a>“不也，<a id="a-Cc"></a>世尊。<a id="a-Cd"></a>”</p>
  <p id="aCe">佛告善现：<a id="a-Cf"></a>“若汝彼时依止断界，<a id="a-Cg"></a>断诸烦恼得无漏根，<a id="a-Ch"></a>于有情心、<a id="a-Ci"></a>道及道果都无所得，<a id="a-Cj"></a>云何言得阿罗汉果？<a id="a-Ck"></a>”</p>
  <p id="aCl">善现对曰：<a id="a-Cm"></a>“依世俗说，<a id="a-Cn"></a>不依胜义。<a id="a-Co"></a>”</p>
  <p id="aCp">佛告善现：<a id="a-Cq"></a>“如是，<a id="a-Cr"></a>如是，<a id="a-Cs"></a>如汝所说。<a id="a-Ct"></a>诸菩萨摩诃萨亦复如是，<a id="a-Cu"></a>依世俗说行菩提道及得无上正等菩提，<a id="a-Cv"></a>不依胜义。</p>
  <p id="aCw">“善现当知，<a id="a-Cx"></a>依世俗故假说有色、<a id="a-Cy"></a>受、<a id="a-Cz"></a>想、<a id="a-D0"></a>行、<a id="a-D1"></a>识，<a id="a-D2"></a>如是乃至依世俗故假说有一切菩萨摩诃萨行、<a id="a-D3"></a>诸佛无上正等菩提，<a id="a-D4"></a>依世俗故假说有情、<a id="a-D5"></a>菩萨、<a id="a-D6"></a>诸佛，<a id="a-D7"></a>不依胜义。</p>
  <p id="aD8">“善现当知，<a id="a-D9"></a>诸菩萨摩诃萨不见有法能于无上正等菩提有增有减、<a id="a-DA"></a>有益有损，<a id="a-DB"></a>以一切法本性空故。</p>
  <p id="aDC">“善现当知，<a id="a-DD"></a>诸菩萨摩诃萨于一切法，<a id="a-DE"></a>观本性空尚不可得，<a id="a-DF"></a>况初发心而有可得？<a id="a-DG"></a>最初发心尚不可得，<a id="a-DH"></a>况修布施波罗蜜多乃至般若波罗蜜多而有可得？<a id="a-DI"></a>况住内空乃至无性自性空而有可得？<a id="a-DJ"></a>况住真如乃至不思议界而有可得？<a id="a-DK"></a>况住苦、<a id="a-DL"></a>集、<a id="a-DM"></a>灭、<a id="a-DN"></a>道圣谛而有可得？<a id="a-DO"></a>况修四念住乃至八圣道支而有可得？<a id="a-DP"></a>况修四静虑、<a id="a-DQ"></a>四无量、<a id="a-DR"></a>四无色定而有可得？<a id="a-DS"></a>况修八解脱乃至十遍处而有可得？<a id="a-DT"></a>况修空、<a id="a-DU"></a>无相、<a id="a-DV"></a>无愿解脱门而有可得？<a id="a-DW"></a>况修极喜地乃至法云地而有可得？<a id="a-DX"></a>况修一切陀罗尼门、<a id="a-DY"></a>三摩地门而有可得？<a id="a-DZ"></a>况修五眼、<a id="a-Da"></a>六神通而有可得？<a id="a-Db"></a>况修如来十力乃至十八佛不共法而有可得？<a id="a-Dc"></a>况修三十二大士相、<a id="a-Dd"></a>八十随好而有可得？<a id="a-De"></a>况修无忘失法、<a id="a-Df"></a>恒住舍性而有可得？<a id="a-Dg"></a>况修一切智、<a id="a-Dh"></a>道相智、<a id="a-Di"></a>一切相智而有可得？<a id="a-Dj"></a>况修一切菩萨摩诃萨行而有可得？<a id="a-Dk"></a>况修诸佛无上正等菩提而有可得？</p>
  <p id="aDl">“善现，<a id="a-Dm"></a>诸菩萨摩诃萨于所修住一切佛法若有所得，<a id="a-Dn"></a>无有是处。<a id="a-Do"></a>如是，<a id="a-Dp"></a>善现，<a id="a-Dq"></a>诸菩萨摩诃萨行深般若波罗蜜多，<a id="a-Dr"></a>方便修行大菩提行，<a id="a-Ds"></a>证得无上正等菩提，<a id="a-Dt"></a>利乐有情常无间断。<a id="a-Du"></a>”</p>
  <p data-pb></p>
  <h2 id="aDv">第二分无阙品第七十九之一</h2>
  <p id="aDw">尔时，<a id="a-Dx"></a>具寿善现白佛言：<a id="a-Dy"></a>“世尊，<a id="a-Dz"></a>若菩萨摩诃萨虽勤精进修行布施波罗蜜多乃至般若波罗蜜多，<a id="a-E0"></a>安住内空乃至无性自性空，<a id="a-E1"></a>安住真如乃至不思议界，<a id="a-E2"></a>安住苦、<a id="a-E3"></a>集、<a id="a-E4"></a>灭、<a id="a-E5"></a>道圣谛，<a id="a-E6"></a>修行四念住乃至八圣道支，<a id="a-E7"></a>修行四静虑、<a id="a-E8"></a>四无量、<a id="a-E9"></a>四无色定，<a id="a-EA"></a>修行八解脱乃至十遍处，<a id="a-EB"></a>修行空、<a id="a-EC"></a>无相、<a id="a-ED"></a>无愿解脱门，<a id="a-EE"></a>修行极喜地乃至法云地，<a id="a-EF"></a>修行一切陀罗尼门、<a id="a-EG"></a>三摩地门，<a id="a-EH"></a>修行五眼、<a id="a-EI"></a>六神通，<a id="a-EJ"></a>修行如来十力乃至十八佛不共法，<a id="a-EK"></a>修行三十二大士相、<a id="a-EL"></a>八十随好，<a id="a-EM"></a>修行无忘失法、<a id="a-EN"></a>恒住舍性，<a id="a-EO"></a>修行一切智、<a id="a-EP"></a>道相智、<a id="a-EQ"></a>一切相智，<a id="a-ER"></a>修行一切菩萨摩诃萨行，<a id="a-ES"></a>修行诸佛无上正等菩提，<a id="a-ET"></a>若菩提道修未圆满，<a id="a-EU"></a>不能证得所求无上正等菩提。<a id="a-EV"></a>世尊，<a id="a-EW"></a>云何菩萨摩诃萨修菩提道令得圆满，<a id="a-EX"></a>能证无上正等菩提？<a id="a-EY"></a>”</p>
  <p id="aEZ">佛告善现：<a id="a-Ea"></a>“若菩萨摩诃萨行深般若波罗蜜多时，<a id="a-Eb"></a>具足殊胜方便善巧，<a id="a-Ec"></a>由此方便善巧力故，<a id="a-Ed"></a>修行布施波罗蜜多时，<a id="a-Ee"></a>不得布施，<a id="a-Ef"></a>不得施者，<a id="a-Eg"></a>不得受者，<a id="a-Eh"></a>亦不远离如是诸法而行布施波罗蜜多；<a id="a-Ei"></a>是菩萨摩诃萨如是施时，<a id="a-Ej"></a>能具照明三菩提道，<a id="a-Ek"></a>修菩提道速能成就。<a id="a-El"></a>如是，<a id="a-Em"></a>善现，<a id="a-En"></a>诸菩萨摩诃萨行深般若波罗蜜多，<a id="a-Eo"></a>方便善巧修菩提道令得圆满，<a id="a-Ep"></a>能证无上正等菩提。<a id="a-Eq"></a>如是，<a id="a-Er"></a>善现，<a id="a-Es"></a>若菩萨摩诃萨行深般若波罗蜜多时，<a id="a-Et"></a>具足殊胜方便善巧，<a id="a-Eu"></a>由此方便善巧力故，<a id="a-Ev"></a>修行净戒、<a id="a-Ew"></a>安忍、<a id="a-Ex"></a>精进、<a id="a-Ey"></a>静虑、<a id="a-Ez"></a>般若波罗蜜多，<a id="a-F0"></a>广说乃至修行一切菩萨摩诃萨行、<a id="a-F1"></a>证佛无上正等菩提，<a id="a-F2"></a>随其所应皆当广说。<a id="a-F3"></a>”</p>
  <p id="aF4">尔时，<a id="a-F5"></a>具寿舍利子白佛言：<a id="a-F6"></a>“世尊，<a id="a-F7"></a>云何菩萨摩诃萨行深般若波罗蜜多时，<a id="a-F8"></a>勇猛正勤修菩提道？<a id="a-F9"></a>”</p>
  <p id="aFA">佛告舍利子：<a id="a-FB"></a>“若菩萨摩诃萨行深般若波罗蜜多时方便善巧，<a id="a-FC"></a>不和合色、<a id="a-FD"></a>受、<a id="a-FE"></a>想、<a id="a-FF"></a>行、<a id="a-FG"></a>识，<a id="a-FH"></a>不离散色、<a id="a-FI"></a>受、<a id="a-FJ"></a>想、<a id="a-FK"></a>行、<a id="a-FL"></a>识；<a id="a-FM"></a>不和合眼处乃至意处，<a id="a-FN"></a>不离散眼处乃至意处；<a id="a-FO"></a>不和合色处乃至法处，<a id="a-FP"></a>不离散色处乃至法处；<a id="a-FQ"></a>不和合眼界乃至意界，<a id="a-FR"></a>不离散眼界乃至意界；<a id="a-FS"></a>不和合色界乃至法界，<a id="a-FT"></a>不离散色界乃至法界；<a id="a-FU"></a>不和合眼识界乃至意识界，<a id="a-FV"></a>不离散眼识界乃至意识界；<a id="a-FW"></a>不和合眼触乃至意触，<a id="a-FX"></a>不离散眼触乃至意触；<a id="a-FY"></a>不和合眼触为缘所生诸受乃至意触为缘所生诸受，<a id="a-FZ"></a>不离散眼触为缘所生诸受乃至意触为缘所生诸受；<a id="a-Fa"></a>不和合地界乃至识界，<a id="a-Fb"></a>不离散地界乃至识界；<a id="a-Fc"></a>不和合因缘乃至增上缘，<a id="a-Fd"></a>不离散因缘乃至增上缘；<a id="a-Fe"></a>不和合从缘所生诸法，<a id="a-Ff"></a>不离散从缘所生诸法；<a id="a-Fg"></a>不和合无明乃至老死，<a id="a-Fh"></a>不离散无明乃至老死。<a id="a-Fi"></a>所以者何？<a id="a-Fj"></a>如是诸法皆无自性可合、<a id="a-Fk"></a>离故。</p>
  <p id="aFl">“舍利子，<a id="a-Fm"></a>若菩萨摩诃萨行深般若波罗蜜多时方便善巧，<a id="a-Fn"></a>不和合布施波罗蜜多乃至般若波罗蜜多，<a id="a-Fo"></a>不离散布施波罗蜜多乃至般若波罗蜜多；<a id="a-Fp"></a>不和合内空乃至无性自性空，<a id="a-Fq"></a>不离散内空乃至无性自性空；<a id="a-Fr"></a>不和合真如乃至不思议界，<a id="a-Fs"></a>不离散真如乃至不思议界；<a id="a-Ft"></a>不和合苦、<a id="a-Fu"></a>集、<a id="a-Fv"></a>灭、<a id="a-Fw"></a>道圣谛，<a id="a-Fx"></a>不离散苦、<a id="a-Fy"></a>集、<a id="a-Fz"></a>灭、<a id="a-G0"></a>道圣谛；<a id="a-G1"></a>不和合四念住乃至八圣道支，<a id="a-G2"></a>不离散四念住乃至八圣道支；<a id="a-G3"></a>不和合四静虑、<a id="a-G4"></a>四无量、<a id="a-G5"></a>四无色定，<a id="a-G6"></a>不离散四静虑、<a id="a-G7"></a>四无量、<a id="a-G8"></a>四无色定；<a id="a-G9"></a>不和合八解脱乃至十遍处，<a id="a-GA"></a>不离散八解脱乃至十遍处；<a id="a-GB"></a>不和合空、<a id="a-GC"></a>无相、<a id="a-GD"></a>无愿解脱门，<a id="a-GE"></a>不离散空、<a id="a-GF"></a>无相、<a id="a-GG"></a>无愿解脱门；<a id="a-GH"></a>不和合净观地乃至如来地，<a id="a-GI"></a>不离散净观地乃至如来地；<a id="a-GJ"></a>不和合极喜地乃至法云地，<a id="a-GK"></a>不离散极喜地乃至法云地；<a id="a-GL"></a>不和合一切陀罗尼门、<a id="a-GM"></a>三摩地门，<a id="a-GN"></a>不离散一切陀罗尼门、<a id="a-GO"></a>三摩地门；<a id="a-GP"></a>不和合五眼、<a id="a-GQ"></a>六神通，<a id="a-GR"></a>不离散五眼、<a id="a-GS"></a>六神通；<a id="a-GT"></a>不和合如来十力乃至十八佛不共法，<a id="a-GU"></a>不离散如来十力乃至十八佛不共法；<a id="a-GV"></a>不和合三十二大士相、<a id="a-GW"></a>八十随好，<a id="a-GX"></a>不离散三十二大士相、<a id="a-GY"></a>八十随好；<a id="a-GZ"></a>不和合无忘失法、<a id="a-Ga"></a>恒住舍性，<a id="a-Gb"></a>不离散无忘失法、<a id="a-Gc"></a>恒住舍性；<a id="a-Gd"></a>不和合一切智、<a id="a-Ge"></a>道相智、<a id="a-Gf"></a>一切相智，<a id="a-Gg"></a>不离散一切智、<a id="a-Gh"></a>道相智、<a id="a-Gi"></a>一切相智；<a id="a-Gj"></a>不和合预流果乃至独觉菩提，<a id="a-Gk"></a>不离散预流果乃至独觉菩提；<a id="a-Gl"></a>不和合一切菩萨摩诃萨行，<a id="a-Gm"></a>不离散一切菩萨摩诃萨行；<a id="a-Gn"></a>不和合诸佛无上正等菩提，<a id="a-Go"></a>不离散诸佛无上正等菩提。<a id="a-Gp"></a>所以者何？<a id="a-Gq"></a>如是诸法皆无自性可合、<a id="a-Gr"></a>离故。</p>
  <p id="aGs">“如是，<a id="a-Gt"></a>舍利子，<a id="a-Gu"></a>诸菩萨摩诃萨行深般若波罗蜜多时，<a id="a-Gv"></a>勇猛正勤修菩提道。<a id="a-Gw"></a>”</p>
  <p id="aGx">时，<a id="a-Gy"></a>舍利子复白佛言：<a id="a-Gz"></a>“若一切法都无自性可合、<a id="a-H0"></a>离者，<a id="a-H1"></a>云何菩萨摩诃萨引发般若波罗蜜多于中修学？<a id="a-H2"></a>世尊，<a id="a-H3"></a>若菩萨摩诃萨不学般若波罗蜜多，<a id="a-H4"></a>终不能得所求无上正等菩提。<a id="a-H5"></a>”</p>
  <p id="aH6">佛告舍利子：<a id="a-H7"></a>“如是，<a id="a-H8"></a>如是，<a id="a-H9"></a>如汝所说，<a id="a-HA"></a>若菩萨摩诃萨不学般若波罗蜜多，<a id="a-HB"></a>终不能得所求无上正等菩提。<a id="a-HC"></a>舍利子，<a id="a-HD"></a>诸菩萨摩诃萨要学般若波罗蜜多，<a id="a-HE"></a>乃能证得所求无上正等菩提。<a id="a-HF"></a>舍利子，<a id="a-HG"></a>诸菩萨摩诃萨所求无上正等菩提，<a id="a-HH"></a>要有方便善巧乃能证得，<a id="a-HI"></a>非无方便善巧而能证得。</p>
  <p id="aHJ">“舍利子，<a id="a-HK"></a>诸菩萨摩诃萨行深般若波罗蜜多时，<a id="a-HL"></a>若见有法自性可得则应可取，<a id="a-HM"></a>不见有法自性可得当何所取？<a id="a-HN"></a>所谓不取此是般若波罗蜜多乃至布施波罗蜜多，<a id="a-HO"></a>此是色乃至识，<a id="a-HP"></a>此是眼处乃至意处，<a id="a-HQ"></a>此是色处乃至法处，<a id="a-HR"></a>此是眼界乃至意界，<a id="a-HS"></a>此是色界乃至法界，<a id="a-HT"></a>此是眼识界乃至意识界，<a id="a-HU"></a>此是眼触乃至意触，<a id="a-HV"></a>此是眼触为缘所生诸受乃至意触为缘所生诸受，<a id="a-HW"></a>此是地界乃至识界，<a id="a-HX"></a>此是因缘乃至增上缘，<a id="a-HY"></a>此是从缘所生诸法，<a id="a-HZ"></a>此是无明乃至老死，<a id="a-Ha"></a>此是内空乃至无性自性空，<a id="a-Hb"></a>此是真如乃至不思议界，<a id="a-Hc"></a>此是苦、<a id="a-Hd"></a>集、<a id="a-He"></a>灭、<a id="a-Hf"></a>道圣谛，<a id="a-Hg"></a>此是四念住乃至八圣道支，<a id="a-Hh"></a>此是四静虑、<a id="a-Hi"></a>四无量、<a id="a-Hj"></a>四无色定，<a id="a-Hk"></a>此是八解脱乃至十遍处，<a id="a-Hl"></a>此是空、<a id="a-Hm"></a>无相、<a id="a-Hn"></a>无愿解脱门，<a id="a-Ho"></a>此是净观地乃至如来地，<a id="a-Hp"></a>此是极喜地乃至法云地，<a id="a-Hq"></a>此是一切陀罗尼门、<a id="a-Hr"></a>三摩地门，<a id="a-Hs"></a>此是五眼、<a id="a-Ht"></a>六神通，<a id="a-Hu"></a>此是如来十力乃至十八佛不共法，<a id="a-Hv"></a>此是三十二大士相、<a id="a-Hw"></a>八十随好，<a id="a-Hx"></a>此是无忘失法、<a id="a-Hy"></a>恒住舍性，<a id="a-Hz"></a>此是一切智、<a id="a-I0"></a>道相智、<a id="a-I1"></a>一切相智，<a id="a-I2"></a>此是预流果乃至独觉菩提，<a id="a-I3"></a>此是一切菩萨摩诃萨行，<a id="a-I4"></a>此是诸佛无上正等菩提，<a id="a-I5"></a>此是异生、<a id="a-I6"></a>此是声闻、<a id="a-I7"></a>此是独觉、<a id="a-I8"></a>此是菩萨、<a id="a-I9"></a>此是如来。</p>
 </body>
</html>