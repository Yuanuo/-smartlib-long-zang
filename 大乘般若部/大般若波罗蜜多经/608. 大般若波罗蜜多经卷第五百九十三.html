<!doctype html>
<html id="z3IBT8D9n" data-ver="1134">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百九十三</h1>
  <h2 id="a2">第十六般若波罗蜜多分之一</h2>
  <p id="a3">如是我闻：<a id="a-4"></a>一时，<a id="a-5"></a>薄伽梵住王舍城竹林园中白鹭池侧，<a id="a-6"></a>与大苾蒭众千二百五十人俱。<a id="a-7"></a>菩萨摩诃萨无量无数，<a id="a-8"></a>从种种佛土俱来集会，<a id="a-9"></a>皆是一生所系菩萨。<a id="a-A"></a>尔时，<a id="a-B"></a>世尊多百千众恭敬围绕而为说法。</p>
  <p id="aC">时，<a id="a-D"></a>大众中有菩萨摩诃萨名善勇猛，<a id="a-E"></a>从座而起顶礼佛足，<a id="a-F"></a>偏覆左肩，<a id="a-G"></a>右膝著地，<a id="a-H"></a>合掌恭敬而白佛言：<a id="a-I"></a>“欲问如来、<a id="a-J"></a>应、<a id="a-K"></a>正等觉少分深义，<a id="a-L"></a>惟愿世尊哀愍我等许问垂答！<a id="a-M"></a>”</p>
  <p id="aN">于是佛告善勇猛言：<a id="a-O"></a>“如来今者恣汝所问，<a id="a-P"></a>随问而答令汝心喜。<a id="a-Q"></a>”</p>
  <p id="aR">尔时，<a id="a-S"></a>善勇猛菩萨摩诃萨便白佛言：<a id="a-T"></a>“世尊处处为诸菩萨摩诃萨众宣说般若波罗蜜多，<a id="a-U"></a>何谓般若波罗蜜多？<a id="a-V"></a>云何菩萨摩诃萨修行般若波罗蜜多？<a id="a-W"></a>云何菩萨摩诃萨修行般若波罗蜜多令速圆满？<a id="a-X"></a>云何菩萨摩诃萨修行般若波罗蜜多，<a id="a-Y"></a>一切恶魔不能得便，<a id="a-Z"></a>所有魔事皆能觉知？<a id="a-a"></a>云何菩萨摩诃萨安住般若波罗蜜多，<a id="a-b"></a>速能圆满一切智法？<a id="a-c"></a>”</p>
  <p id="ad">尔时，<a id="a-e"></a>世尊赞善勇猛菩萨摩诃萨言：<a id="a-f"></a>“善哉！<a id="a-g"></a>善哉！<a id="a-h"></a>善男子，<a id="a-i"></a>汝今乃能请问如来、<a id="a-j"></a>应、<a id="a-k"></a>正等觉甚深般若波罗蜜多。<a id="a-l"></a>汝为菩萨摩诃萨众得义利故，<a id="a-m"></a>欲令众生得利益故，<a id="a-n"></a>亦为众生得安乐故，<a id="a-o"></a>哀愍世间大众生故，<a id="a-p"></a>利益安乐诸天、<a id="a-q"></a>人故，<a id="a-r"></a>欲为现在未来菩萨摩诃萨等作照明故，<a id="a-s"></a>请问如来、<a id="a-t"></a>应、<a id="a-u"></a>正等觉甚深般若波罗蜜多。<a id="a-v"></a>”</p>
  <p id="aw">世尊于时知而复问善勇猛菩萨摩诃萨言：<a id="a-x"></a>“善男子，<a id="a-y"></a>汝观何义，<a id="a-z"></a>请问如来、<a id="a-10"></a>应、<a id="a-11"></a>正等觉甚深般若波罗蜜多？<a id="a-12"></a>”</p>
  <p id="a13">善勇猛菩萨摩诃萨言：<a id="a-14"></a>“我今哀愍一切有情，<a id="a-15"></a>为作利益安乐事故，<a id="a-16"></a>请问如来、<a id="a-17"></a>应、<a id="a-18"></a>正等觉甚深般若波罗蜜多。<a id="a-19"></a>何以故？<a id="a-1A"></a>甚深般若波罗蜜多通摄声闻、<a id="a-1B"></a>独觉、<a id="a-1C"></a>菩萨及正等觉一切法故。<a id="a-1D"></a>惟愿世尊哀愍我等，<a id="a-1E"></a>为具宣说如来境智！<a id="a-1F"></a>若有情类于声闻乘性决定者，<a id="a-1G"></a>闻此法已，<a id="a-1H"></a>速能证得自无漏地；<a id="a-1I"></a>若有情类于独觉乘性决定者，<a id="a-1J"></a>闻此法已，<a id="a-1K"></a>速依自乘而得出离；<a id="a-1L"></a>若有情类于无上乘性决定者，<a id="a-1M"></a>闻此法已，<a id="a-1N"></a>速证无上正等菩提；<a id="a-1O"></a>若有情类虽未已入正性离生，<a id="a-1P"></a>而于三乘性不定者，<a id="a-1Q"></a>闻此法已，<a id="a-1R"></a>皆发无上正等觉心。<a id="a-1S"></a>惟愿如来、<a id="a-1T"></a>应、<a id="a-1U"></a>正等觉为答所问甚深般若波罗蜜多，<a id="a-1V"></a>令诸有情善根生长！</p>
  <p id="a1W">“复次，<a id="a-1X"></a>世尊，<a id="a-1Y"></a>我今不为下劣信解诸有情故，<a id="a-1Z"></a>请问如来、<a id="a-1a"></a>应、<a id="a-1b"></a>正等觉甚深般若波罗蜜多；<a id="a-1c"></a>亦复不为守贫穷心诸有情故，<a id="a-1d"></a>请问如来、<a id="a-1e"></a>应、<a id="a-1f"></a>正等觉甚深般若波罗蜜多；<a id="a-1g"></a>亦复不为成贫穷乘诸有情故，<a id="a-1h"></a>请问如来、<a id="a-1i"></a>应、<a id="a-1j"></a>正等觉甚深般若波罗蜜多；<a id="a-1k"></a>亦复不为懈怠懒堕诸有情故，<a id="a-1l"></a>请问如来、<a id="a-1m"></a>应、<a id="a-1n"></a>正等觉甚深般若波罗蜜多；<a id="a-1o"></a>亦复不为怠堕所蔽诸有情故，<a id="a-1p"></a>请问如来、<a id="a-1q"></a>应、<a id="a-1r"></a>正等觉甚深般若波罗蜜多；<a id="a-1s"></a>亦复不为陷恶见泥诸有情故，<a id="a-1t"></a>请问如来、<a id="a-1u"></a>应、<a id="a-1v"></a>正等觉甚深般若波罗蜜多；<a id="a-1w"></a>亦复不为魔罥所絷诸有情故，<a id="a-1x"></a>请问如来、<a id="a-1y"></a>应、<a id="a-1z"></a>正等觉甚深般若波罗蜜多；<a id="a-20"></a>亦复不为无惭无愧诸有情故，<a id="a-21"></a>请问如来、<a id="a-22"></a>应、<a id="a-23"></a>正等觉甚深般若波罗蜜多；<a id="a-24"></a>亦复不为性不廉俭诸有情故，<a id="a-25"></a>请问如来、<a id="a-26"></a>应、<a id="a-27"></a>正等觉甚深般若波罗蜜多；<a id="a-28"></a>亦复不为忘失正念诸有情故，<a id="a-29"></a>请问如来、<a id="a-2A"></a>应、<a id="a-2B"></a>正等觉甚深般若波罗蜜多；<a id="a-2C"></a>亦复不为心常迷乱诸有情故，<a id="a-2D"></a>请问如来、<a id="a-2E"></a>应、<a id="a-2F"></a>正等觉甚深般若波罗蜜多；<a id="a-2G"></a>亦复不为没欲淤泥诸有情故，<a id="a-2H"></a>请问如来、<a id="a-2I"></a>应、<a id="a-2J"></a>正等觉甚深般若波罗蜜多；<a id="a-2K"></a>亦复不为多行谄曲诸有情故，<a id="a-2L"></a>请问如来、<a id="a-2M"></a>应、<a id="a-2N"></a>正等觉甚深般若波罗蜜多；<a id="a-2O"></a>亦复不为多行诳惑诸有情故，<a id="a-2P"></a>请问如来、<a id="a-2Q"></a>应、<a id="a-2R"></a>正等觉甚深般若波罗蜜多；<a id="a-2S"></a>亦复不为不知报恩诸有情故，<a id="a-2T"></a>请问如来、<a id="a-2U"></a>应、<a id="a-2V"></a>正等觉甚深般若波罗蜜多；<a id="a-2W"></a>亦复不为成就恶欲诸有情故，<a id="a-2X"></a>请问如来、<a id="a-2Y"></a>应、<a id="a-2Z"></a>正等觉甚深般若波罗蜜多；<a id="a-2a"></a>亦复不为乐行恶行诸有情故，<a id="a-2b"></a>请问如来、<a id="a-2c"></a>应、<a id="a-2d"></a>正等觉甚深般若波罗蜜多；<a id="a-2e"></a>亦复不为毁坏尸罗诸有情故，<a id="a-2f"></a>请问如来、<a id="a-2g"></a>应、<a id="a-2h"></a>正等觉甚深般若波罗蜜多；<a id="a-2i"></a>亦复不为戒不清净诸有情故，<a id="a-2j"></a>请问如来、<a id="a-2k"></a>应、<a id="a-2l"></a>正等觉甚深般若波罗蜜多；<a id="a-2m"></a>亦复不为毁坏正见诸有情故，<a id="a-2n"></a>请问如来、<a id="a-2o"></a>应、<a id="a-2p"></a>正等觉甚深般若波罗蜜多；<a id="a-2q"></a>亦复不为乐行魔境诸有情故，<a id="a-2r"></a>请问如来、<a id="a-2s"></a>应、<a id="a-2t"></a>正等觉甚深般若波罗蜜多；<a id="a-2u"></a>亦复不为好自称誉诸有情故，<a id="a-2v"></a>请问如来、<a id="a-2w"></a>应、<a id="a-2x"></a>正等觉甚深般若波罗蜜多；<a id="a-2y"></a>亦复不为好讥毁他诸有情故，<a id="a-2z"></a>请问如来、<a id="a-30"></a>应、<a id="a-31"></a>正等觉甚深般若波罗蜜多；<a id="a-32"></a>亦复不为爱重利养诸有情故，<a id="a-33"></a>请问如来、<a id="a-34"></a>应、<a id="a-35"></a>正等觉甚深般若波罗蜜多；<a id="a-36"></a>亦复不为贪著衣钵诸有情故，<a id="a-37"></a>请问如来、<a id="a-38"></a>应、<a id="a-39"></a>正等觉甚深般若波罗蜜多；<a id="a-3A"></a>亦复不为潜行矫诈诸有情故，<a id="a-3B"></a>请问如来、<a id="a-3C"></a>应、<a id="a-3D"></a>正等觉甚深般若波罗蜜多；<a id="a-3E"></a>亦复不为好绮谬语诸有情故，<a id="a-3F"></a>请问如来、<a id="a-3G"></a>应、<a id="a-3H"></a>正等觉甚深般若波罗蜜多；<a id="a-3I"></a>亦复不为诈现异相诸有情故，<a id="a-3J"></a>请问如来、<a id="a-3K"></a>应、<a id="a-3L"></a>正等觉甚深般若波罗蜜多；<a id="a-3M"></a>亦复不为激发求索诸有情故，<a id="a-3N"></a>请问如来、<a id="a-3O"></a>应、<a id="a-3P"></a>正等觉甚深般若波罗蜜多；<a id="a-3Q"></a>亦复不为以利规利诸有情故，<a id="a-3R"></a>请问如来、<a id="a-3S"></a>应、<a id="a-3T"></a>正等觉甚深般若波罗蜜多。<a id="a-3U"></a>世尊，<a id="a-3V"></a>我今不为此等种种秽恶诸有情故，<a id="a-3W"></a>请问如来、<a id="a-3X"></a>应、<a id="a-3Y"></a>正等觉甚深般若波罗蜜多。</p>
  <p id="a3Z">“复次，<a id="a-3a"></a>世尊，<a id="a-3b"></a>若诸有情深心欣乐一切智智、<a id="a-3c"></a>无著智、<a id="a-3d"></a>自然智、<a id="a-3e"></a>无等等智、<a id="a-3f"></a>无上智，<a id="a-3g"></a>我今为彼请问如来、<a id="a-3h"></a>应、<a id="a-3i"></a>正等觉甚深般若波罗蜜多；<a id="a-3j"></a>若诸有情于自所有尚无所得，<a id="a-3k"></a>况自称誉？<a id="a-3l"></a>我今为彼请问如来、<a id="a-3m"></a>应、<a id="a-3n"></a>正等觉甚深般若波罗蜜多；<a id="a-3o"></a>若诸有情于他所有尚无所得，<a id="a-3p"></a>况讥毁他？<a id="a-3q"></a>我今为彼请问如来、<a id="a-3r"></a>应、<a id="a-3s"></a>正等觉甚深般若波罗蜜多；<a id="a-3t"></a>若诸有情摧伏憍慢如折角兽，<a id="a-3u"></a>我今为彼请问如来、<a id="a-3v"></a>应、<a id="a-3w"></a>正等觉甚深般若波罗蜜多；<a id="a-3x"></a>若诸有情求拔种种烦恼毒箭，<a id="a-3y"></a>我今为彼请问如来、<a id="a-3z"></a>应、<a id="a-40"></a>正等觉甚深般若波罗蜜多；<a id="a-41"></a>若诸有情其心谦下如旃荼罗子，<a id="a-42"></a>我今为彼请问如来、<a id="a-43"></a>应、<a id="a-44"></a>正等觉甚深般若波罗蜜多；<a id="a-45"></a>若诸有情其心平等如四大虚空，<a id="a-46"></a>我今为彼请问如来、<a id="a-47"></a>应、<a id="a-48"></a>正等觉甚深般若波罗蜜多；<a id="a-49"></a>若菩萨摩诃萨于一切法尚无所得亦无执著，<a id="a-4A"></a>况于非法？<a id="a-4B"></a>我今为彼请问如来、<a id="a-4C"></a>应、<a id="a-4D"></a>正等觉甚深般若波罗蜜多；<a id="a-4E"></a>若菩萨摩诃萨意乐清净、<a id="a-4F"></a>无谄、<a id="a-4G"></a>无诳、<a id="a-4H"></a>其性质直，<a id="a-4I"></a>我今为彼请问如来、<a id="a-4J"></a>应、<a id="a-4K"></a>正等觉甚深般若波罗蜜多；<a id="a-4L"></a>若菩萨摩诃萨其心平等，<a id="a-4M"></a>哀愍利乐一切有情，<a id="a-4N"></a>我今为彼请问如来、<a id="a-4O"></a>应、<a id="a-4P"></a>正等觉甚深般若波罗蜜多；<a id="a-4Q"></a>若菩萨摩诃萨常于善法示现、<a id="a-4R"></a>劝导、<a id="a-4S"></a>赞励、<a id="a-4T"></a>庆喜一切有情，<a id="a-4U"></a>我今为彼请问如来、<a id="a-4V"></a>应、<a id="a-4W"></a>正等觉甚深般若波罗蜜多；<a id="a-4X"></a>若菩萨摩诃萨能荷大担、<a id="a-4Y"></a>能乘大乘、<a id="a-4Z"></a>能建大事，<a id="a-4a"></a>我今为彼请问如来、<a id="a-4b"></a>应、<a id="a-4c"></a>正等觉甚深般若波罗蜜多；<a id="a-4d"></a>若菩萨摩诃萨以慈悲心引发一切有情利乐，<a id="a-4e"></a>我今为彼请问如来、<a id="a-4f"></a>应、<a id="a-4g"></a>正等觉甚深般若波罗蜜多；<a id="a-4h"></a>若菩萨摩诃萨于诸有情能为引导、<a id="a-4i"></a>胜导、<a id="a-4j"></a>遍导，<a id="a-4k"></a>我今为彼请问如来、<a id="a-4l"></a>应、<a id="a-4m"></a>正等觉甚深般若波罗蜜多；<a id="a-4n"></a>若菩萨摩诃萨于一切法无所依住，<a id="a-4o"></a>我今为彼请问如来、<a id="a-4p"></a>应、<a id="a-4q"></a>正等觉甚深般若波罗蜜多；<a id="a-4r"></a>若菩萨摩诃萨于一切处无所希求，<a id="a-4s"></a>我今为彼请问如来、<a id="a-4t"></a>应、<a id="a-4u"></a>正等觉甚深般若波罗蜜多：<a id="a-4v"></a>若菩萨摩诃萨解脱一切恶魔罥网，<a id="a-4w"></a>我今为彼请问如来、<a id="a-4x"></a>应、<a id="a-4y"></a>正等觉甚深般若波罗蜜多；<a id="a-4z"></a>若菩萨摩诃萨有大乐欲，<a id="a-50"></a>具大精进常无放逸，<a id="a-51"></a>我今为彼请问如来、<a id="a-52"></a>应、<a id="a-53"></a>正等觉甚深般若波罗蜜多；<a id="a-54"></a>若菩萨摩诃萨欲到诸法究竟彼岸，<a id="a-55"></a>我今为彼请问如来、<a id="a-56"></a>应、<a id="a-57"></a>正等觉甚深般若波罗蜜多；<a id="a-58"></a>若菩萨摩诃萨欲善断灭一切疑网，<a id="a-59"></a>我今为彼请问如来、<a id="a-5A"></a>应、<a id="a-5B"></a>正等觉甚深般若波罗蜜多；<a id="a-5C"></a>若菩萨摩诃萨于证佛智尚无憍慢、<a id="a-5D"></a>无执、<a id="a-5E"></a>无著，<a id="a-5F"></a>况于余智？<a id="a-5G"></a>我今为彼请问如来、<a id="a-5H"></a>应、<a id="a-5I"></a>正等觉甚深般若波罗蜜多；<a id="a-5J"></a>若菩萨摩诃萨超越一切憍慢执著，<a id="a-5K"></a>能住正道、<a id="a-5L"></a>能行正道、<a id="a-5M"></a>能说正道，<a id="a-5N"></a>我今为彼请问如来、<a id="a-5O"></a>应、<a id="a-5P"></a>正等觉甚深般若波罗蜜多；<a id="a-5Q"></a>若菩萨摩诃萨恒为饶益一切有情，<a id="a-5R"></a>能为利益、<a id="a-5S"></a>能为安乐、<a id="a-5T"></a>能令安隐，<a id="a-5U"></a>我今为彼请问如来、<a id="a-5V"></a>应、<a id="a-5W"></a>正等觉甚深般若波罗蜜多。</p>
  <p id="a5X">“复次，<a id="a-5Y"></a>世尊，<a id="a-5Z"></a>我为普施一切有情无染安乐、<a id="a-5a"></a>无上安乐、<a id="a-5b"></a>无胜安乐、<a id="a-5c"></a>涅槃安乐、<a id="a-5d"></a>诸佛安乐、<a id="a-5e"></a>无为安乐，<a id="a-5f"></a>请问如来、<a id="a-5g"></a>应、<a id="a-5h"></a>正等觉甚深般若波罗蜜多；<a id="a-5i"></a>我为永断一切有情种种疑网、<a id="a-5j"></a>烦恼、<a id="a-5k"></a>缠结，<a id="a-5l"></a>请问如来、<a id="a-5m"></a>应、<a id="a-5n"></a>正等觉甚深般若波罗蜜多；<a id="a-5o"></a>我为自断种种疑网、<a id="a-5p"></a>烦恼、<a id="a-5q"></a>缠结，<a id="a-5r"></a>请问如来、<a id="a-5s"></a>应、<a id="a-5t"></a>正等觉甚深般若波罗蜜多。<a id="a-5u"></a>若我疑网、<a id="a-5v"></a>烦恼、<a id="a-5w"></a>缠结自永断者，<a id="a-5x"></a>乃能如实为诸有情说断疑网、<a id="a-5y"></a>烦恼、<a id="a-5z"></a>缠结种种法要。<a id="a-60"></a>所以者何？<a id="a-61"></a>一切有情皆欣安乐并厌危苦，<a id="a-62"></a>一切有情皆设方便追求安乐，<a id="a-63"></a>我都不见有余少分安乐可求，<a id="a-64"></a>唯除般若波罗蜜多；<a id="a-65"></a>我都不见有余少分安乐可求，<a id="a-66"></a>唯除菩萨摩诃萨乘；<a id="a-67"></a>我都不见有余少分安乐可求，<a id="a-68"></a>唯除大乘。</p>
  <p id="a69">“我今观见如是义利，<a id="a-6A"></a>欲施有情微妙安乐，<a id="a-6B"></a>请问如来、<a id="a-6C"></a>应、<a id="a-6D"></a>正等觉甚深般若波罗蜜多。<a id="a-6E"></a>我今观见一切菩萨摩诃萨众如是义利，<a id="a-6F"></a>请问如来、<a id="a-6G"></a>应、<a id="a-6H"></a>正等觉甚深般若波罗蜜多，<a id="a-6I"></a>惟愿世尊哀愍为答！<a id="a-6J"></a>”</p>
  <p id="a6K">尔时，<a id="a-6L"></a>世尊告善勇猛菩萨摩诃萨言：<a id="a-6M"></a>“善哉！<a id="a-6N"></a>善哉！<a id="a-6O"></a>善男子，<a id="a-6P"></a>汝能哀愍大生等众，<a id="a-6Q"></a>请问如来、<a id="a-6R"></a>应、<a id="a-6S"></a>正等觉甚深般若波罗蜜多，<a id="a-6T"></a>汝由此缘功德无量。<a id="a-6U"></a>汝应谛听！<a id="a-6V"></a>极善思惟，<a id="a-6W"></a>吾当为汝分别解说。<a id="a-6X"></a>”</p>
  <p id="a6Y">善勇猛言：<a id="a-6Z"></a>“善哉！<a id="a-6a"></a>世尊，<a id="a-6b"></a>惟愿为说！<a id="a-6c"></a>我等乐闻。<a id="a-6d"></a>”</p>
  <p id="a6e">佛告善勇猛菩萨摩诃萨：<a id="a-6f"></a>“汝先所问‘世尊处处为诸菩萨摩诃萨众宣说般若波罗蜜多，<a id="a-6g"></a>何谓般若波罗蜜多？<a id="a-6h"></a>’者，<a id="a-6i"></a>汝等当知，<a id="a-6j"></a>实无少法可名般若波罗蜜多，<a id="a-6k"></a>甚深般若波罗蜜多超过一切名言道故。<a id="a-6l"></a>何以故？<a id="a-6m"></a>善勇猛，<a id="a-6n"></a>甚深般若波罗蜜多实不可说此是般若波罗蜜多，<a id="a-6o"></a>亦不可说属彼般若波罗蜜多，<a id="a-6p"></a>亦不可说由彼般若波罗蜜多，<a id="a-6q"></a>亦不可说从彼般若波罗蜜多。<a id="a-6r"></a>何以故？<a id="a-6s"></a>善勇猛，<a id="a-6t"></a>慧能远达诸法实性，<a id="a-6u"></a>故名般若波罗蜜多；<a id="a-6v"></a>如来智慧尚不可得，<a id="a-6w"></a>况得般若波罗蜜多？</p>
  <p id="a6x">“善勇猛，<a id="a-6y"></a>般若者谓解诸法及知诸法，<a id="a-6z"></a>故名般若。<a id="a-70"></a>善勇猛，<a id="a-71"></a>云何般若解知诸法？<a id="a-72"></a>谓诸法异，<a id="a-73"></a>名言亦异，<a id="a-74"></a>然一切法不离名言，<a id="a-75"></a>若解诸法、<a id="a-76"></a>若知诸法俱不可说，<a id="a-77"></a>然顺有情所知而说，<a id="a-78"></a>故名般若。<a id="a-79"></a>善勇猛，<a id="a-7A"></a>般若者谓假施设，<a id="a-7B"></a>由假施设说为般若。<a id="a-7C"></a>然一切法不可施设、<a id="a-7D"></a>不可动转、<a id="a-7E"></a>不可宣说、<a id="a-7F"></a>不可示现，<a id="a-7G"></a>如是知者名如实知。<a id="a-7H"></a>善勇猛，<a id="a-7I"></a>般若者非知、<a id="a-7J"></a>非不知，<a id="a-7K"></a>非此、<a id="a-7L"></a>非余处，<a id="a-7M"></a>故名般若。</p>
  <p id="a7N">“复次，<a id="a-7O"></a>善勇猛，<a id="a-7P"></a>般若者谓智所行、<a id="a-7Q"></a>非智所行，<a id="a-7R"></a>非非智境亦非智境，<a id="a-7S"></a>以智远离一切境故。<a id="a-7T"></a>若智是境即应非智，<a id="a-7U"></a>不从非智而得有智，<a id="a-7V"></a>亦不从智而有非智；<a id="a-7W"></a>不从非智而有非智，<a id="a-7X"></a>亦不从智而得有智；<a id="a-7Y"></a>不由非智说名为智，<a id="a-7Z"></a>亦不由智说名非智；<a id="a-7a"></a>不由非智说名非智，<a id="a-7b"></a>亦不由智说名为智。<a id="a-7c"></a>然即非智说名为智，<a id="a-7d"></a>由斯即智说名非智。<a id="a-7e"></a>此中智者不可示现此名为智，<a id="a-7f"></a>不可示现此智所属，<a id="a-7g"></a>不可示现此智所由，<a id="a-7h"></a>不可示现此智所从，<a id="a-7i"></a>是故智中无实智性，<a id="a-7j"></a>亦无实智住智性中，<a id="a-7k"></a>智与智性俱不可得。<a id="a-7l"></a>非智与性亦复如是，<a id="a-7m"></a>决定不由非智名智，<a id="a-7n"></a>若由非智说名智者，<a id="a-7o"></a>一切愚夫皆应有智。<a id="a-7p"></a>若有如实于智非智俱无所得，<a id="a-7q"></a>于智非智如实遍知，<a id="a-7r"></a>是名为智。<a id="a-7s"></a>然智实性非如所说。<a id="a-7t"></a>所以者何？<a id="a-7u"></a>以智实性离名言故。<a id="a-7v"></a>智非智境非非智境，<a id="a-7w"></a>以智超过一切境故，<a id="a-7x"></a>不可说是智非智境。<a id="a-7y"></a>善勇猛，<a id="a-7z"></a>是名如实宣说智相。<a id="a-80"></a>如是智相实不可说、<a id="a-81"></a>不可示现，<a id="a-82"></a>然顺有情所知说示。<a id="a-83"></a>其能知者亦不可说，<a id="a-84"></a>智境尚无，<a id="a-85"></a>况有智者？<a id="a-86"></a>若能如是如实了知如实随觉，<a id="a-87"></a>是名般若。</p>
  <p id="a88">“复次，<a id="a-89"></a>善勇猛，<a id="a-8A"></a>若能如是现观作证，<a id="a-8B"></a>是则名为出世般若，<a id="a-8C"></a>如是所说出世般若亦不可说。<a id="a-8D"></a>所以者何？<a id="a-8E"></a>世尚非有，<a id="a-8F"></a>况有出世？<a id="a-8G"></a>所出尚无，<a id="a-8H"></a>况有能出？<a id="a-8I"></a>由斯出世般若亦无。<a id="a-8J"></a>所以者何？<a id="a-8K"></a>以都不得世及出世能出、<a id="a-8L"></a>所出故，<a id="a-8M"></a>得说名出世般若，<a id="a-8N"></a>若有所得则不名为出世般若。<a id="a-8O"></a>此般若性亦不可得，<a id="a-8P"></a>离有、<a id="a-8Q"></a>无等可得性故。</p>
  <p id="a8R">“又，<a id="a-8S"></a>善勇猛，<a id="a-8T"></a>世名假立，<a id="a-8U"></a>非假立世实有可出，<a id="a-8V"></a>然出诸假故名出世，<a id="a-8W"></a>又出世者非实于世有出、<a id="a-8X"></a>不出。<a id="a-8Y"></a>所以者何？<a id="a-8Z"></a>此中都无所出、<a id="a-8a"></a>能出少法可得，<a id="a-8b"></a>故名出世。<a id="a-8c"></a>又出世者，<a id="a-8d"></a>无世无出世、<a id="a-8e"></a>无出无不出，<a id="a-8f"></a>故名出世。<a id="a-8g"></a>若能如是如实了知，<a id="a-8h"></a>是则名为出世般若。<a id="a-8i"></a>如是般若非如所说。<a id="a-8j"></a>所以者何？<a id="a-8k"></a>出世般若超过一切名言道故。<a id="a-8l"></a>虽名出世而无所出，<a id="a-8m"></a>虽名般若而无所知，<a id="a-8n"></a>所出、<a id="a-8o"></a>所知不可得故，<a id="a-8p"></a>能出、<a id="a-8q"></a>能知亦不可得，<a id="a-8r"></a>如是如实知名出世般若。<a id="a-8s"></a>由此般若无所不出，<a id="a-8t"></a>是故名为出世般若。</p>
  <p id="a8u">“复次，<a id="a-8v"></a>善勇猛，<a id="a-8w"></a>此亦名为通达般若。<a id="a-8x"></a>如是般若何所通达？<a id="a-8y"></a>谓此般若无所通达。<a id="a-8z"></a>若此般若有所通达即是假立，<a id="a-90"></a>若是假立则不名为通达般若。<a id="a-91"></a>谓于此中都无所有，<a id="a-92"></a>无此、<a id="a-93"></a>无彼亦无中间，<a id="a-94"></a>无能通达、<a id="a-95"></a>无所通达，<a id="a-96"></a>无通达处、<a id="a-97"></a>无通达时、<a id="a-98"></a>无通达者，<a id="a-99"></a>故名通达。<a id="a-9A"></a>又于此中都无所有，<a id="a-9B"></a>无能行者、<a id="a-9C"></a>无所行处，<a id="a-9D"></a>无此、<a id="a-9E"></a>无彼亦无中间，<a id="a-9F"></a>故名通达。<a id="a-9G"></a>又通达慧名通达者，<a id="a-9H"></a>此通达慧都无所有，<a id="a-9I"></a>无上无下，<a id="a-9J"></a>无迟无速，<a id="a-9K"></a>无进无退，<a id="a-9L"></a>无往无来，<a id="a-9M"></a>故名通达。</p>
  <p id="a9N">“又，<a id="a-9O"></a>善勇猛，<a id="a-9P"></a>通达慧者何所通达？<a id="a-9Q"></a>谓有所见皆悉通达。<a id="a-9R"></a>由何通达？<a id="a-9S"></a>谓由般若。<a id="a-9T"></a>如是般若云何通达？<a id="a-9U"></a>谓假立相而有通达。<a id="a-9V"></a>诸假立相一切非相，<a id="a-9W"></a>如是非相名假立相。</p>
  <p id="a9X">“又，<a id="a-9Y"></a>善勇猛，<a id="a-9Z"></a>诸有成就如是般若，<a id="a-9a"></a>即能如实通达三界。<a id="a-9b"></a>云何如实通达三界？<a id="a-9c"></a>谓非三界说名三界。<a id="a-9d"></a>所以者何？<a id="a-9e"></a>此中无界而可通达，<a id="a-9f"></a>通达三界即为非界。<a id="a-9g"></a>由能如是通达三界，<a id="a-9h"></a>故名成就通达般若。<a id="a-9i"></a>云何成就通达般若？<a id="a-9j"></a>谓无少事不善通达，<a id="a-9k"></a>于一切事皆善通达，<a id="a-9l"></a>是故名为通达般若，<a id="a-9m"></a>如是般若于一切事皆悉超越。<a id="a-9n"></a>若有成就如是般若，<a id="a-9o"></a>诸所见闻、<a id="a-9p"></a>嗅尝、<a id="a-9q"></a>觉了皆悉通达。<a id="a-9r"></a>云何通达？<a id="a-9s"></a>谓无常故、<a id="a-9t"></a>苦故、<a id="a-9u"></a>痈故、<a id="a-9v"></a>病故、<a id="a-9w"></a>箭故、<a id="a-9x"></a>空故、<a id="a-9y"></a>礙故、<a id="a-9z"></a>害故、<a id="a-A0"></a>他故、<a id="a-A1"></a>坏故、<a id="a-A2"></a>坏法故、<a id="a-A3"></a>动故、<a id="a-A4"></a>速灭故、<a id="a-A5"></a>无我故、<a id="a-A6"></a>无生故、<a id="a-A7"></a>无灭故、<a id="a-A8"></a>无相故，<a id="a-A9"></a>如是等。<a id="a-AA"></a>善勇猛，<a id="a-AB"></a>若能通达，<a id="a-AC"></a>是则名为清凉离箭，<a id="a-AD"></a>如有良药名曰离箭，<a id="a-AE"></a>随所著处众箭皆除，<a id="a-AF"></a>毒药于中无得住者，<a id="a-AG"></a>此药威力所逼遣故。<a id="a-AH"></a>如是若有诸苾蒭等，<a id="a-AI"></a>成就此法清凉离箭，<a id="a-AJ"></a>所谓成就通达般若，<a id="a-AK"></a>具六恒住通达般若，<a id="a-AL"></a>远离一切三界染著，<a id="a-AM"></a>超越一切恶魔罥网。</p>
  <p id="aAN">“又，<a id="a-AO"></a>善勇猛，<a id="a-AP"></a>譬如金刚为钻物故，<a id="a-AQ"></a>随所钻处无不通达。<a id="a-AR"></a>如是若有诸苾蒭等金刚喻定，<a id="a-AS"></a>由通达慧之所摄受，<a id="a-AT"></a>随所观法无不通达；<a id="a-AU"></a>此通达慧金刚喻定之所摄受，<a id="a-AV"></a>随所观法无不通达。<a id="a-AW"></a>若有成就此通达慧，<a id="a-AX"></a>能出世间正尽众苦，<a id="a-AY"></a>趣众苦尽无所染著，<a id="a-AZ"></a>此通达慧亦名三明。<a id="a-Aa"></a>善勇猛，<a id="a-Ab"></a>言明者谓永息灭无明增语，<a id="a-Ac"></a>即此亦说无明遍知，<a id="a-Ad"></a>亦名能息苦蕴增语。<a id="a-Ae"></a>譬如良医聪明博达，<a id="a-Af"></a>随有所作皆善观察，<a id="a-Ag"></a>成就观察微妙慧故，<a id="a-Ah"></a>善识诸药、<a id="a-Ai"></a>善达病因，<a id="a-Aj"></a>善知病相能救众苦，<a id="a-Ak"></a>随所疗疾无不除愈。<a id="a-Al"></a>所以者何？<a id="a-Am"></a>彼善通达药、<a id="a-An"></a>病、<a id="a-Ao"></a>因、<a id="a-Ap"></a>相和合等方，<a id="a-Aq"></a>是故能除一切病苦。<a id="a-Ar"></a>如是若有成第三明，<a id="a-As"></a>能灭诸无明，<a id="a-At"></a>能息一切苦，<a id="a-Au"></a>能除一切生老病死及诸愁叹苦忧恼法，<a id="a-Av"></a>是名出世通达般若。</p>
  <p id="aAw">“复次，<a id="a-Ax"></a>善勇猛，<a id="a-Ay"></a>我依此义密意说言：<a id="a-Az"></a>一切世间慧为最胜，<a id="a-B0"></a>谓能通达诸法实性，<a id="a-B1"></a>由此正知令有生尽。<a id="a-B2"></a>有生尽者是何增语？<a id="a-B3"></a>谓善通达出没增语。<a id="a-B4"></a>云何名为通达出没？<a id="a-B5"></a>谓善通达诸有集法皆有灭法，<a id="a-B6"></a>如是名为通达出没。<a id="a-B7"></a>善勇猛，<a id="a-B8"></a>出者谓生增语，<a id="a-B9"></a>没者谓灭增语，<a id="a-BA"></a>虽作是说，<a id="a-BB"></a>而不如说有出有没。</p>
  <p id="aBC">“又，<a id="a-BD"></a>善勇猛，<a id="a-BE"></a>诸所有集非实出法。<a id="a-BF"></a>何以故？<a id="a-BG"></a>善勇猛，<a id="a-BH"></a>集谓等出，<a id="a-BI"></a>非等有出，<a id="a-BJ"></a>亦非有证，<a id="a-BK"></a>等随起故，<a id="a-BL"></a>说名为集。<a id="a-BM"></a>等随起者，<a id="a-BN"></a>非于此中有出有证。<a id="a-BO"></a>如是自体自然破坏，<a id="a-BP"></a>即名为灭，<a id="a-BQ"></a>此中无物说名为灭，<a id="a-BR"></a>谓无间灭；<a id="a-BS"></a>非于此生即于此灭，<a id="a-BT"></a>说名为灭；<a id="a-BU"></a>即无生故，<a id="a-BV"></a>说名为灭。<a id="a-BW"></a>如是通达若出若没无生无灭，<a id="a-BX"></a>故名通达若出若没。</p>
  <p id="aBY">“复次，<a id="a-BZ"></a>善勇猛，<a id="a-Ba"></a>言通达者，<a id="a-Bb"></a>谓能遍知所有缘起。<a id="a-Bc"></a>由诸缘故诸法得起，<a id="a-Bd"></a>故名缘起。<a id="a-Be"></a>如是缘起都无所有，<a id="a-Bf"></a>如是名为通达缘起，<a id="a-Bg"></a>即此名为遍知缘起，<a id="a-Bh"></a>谓能显示如实无起。<a id="a-Bi"></a>以无起故说名缘起，<a id="a-Bj"></a>平等无起故名缘起，<a id="a-Bk"></a>谓于是处起尚非有，<a id="a-Bl"></a>况当有灭？<a id="a-Bm"></a>随觉缘起，<a id="a-Bn"></a>若顺若违皆不可得，<a id="a-Bo"></a>无等起故说名缘起。<a id="a-Bp"></a>若无等起则无有生，<a id="a-Bq"></a>若无有生则无过去亦无已生，<a id="a-Br"></a>若无过去亦无已生则无有灭，<a id="a-Bs"></a>若无有灭即无生智，<a id="a-Bt"></a>由无生智更不复生亦不证灭。<a id="a-Bu"></a>由无生故即亦无灭，<a id="a-Bv"></a>由有生故施设有灭，<a id="a-Bw"></a>既无有生是故无灭。<a id="a-Bx"></a>于一切法如是知见、<a id="a-By"></a>通达、<a id="a-Bz"></a>作证，<a id="a-C0"></a>说名尽智。</p>
  <p id="aC1">“善勇猛，<a id="a-C2"></a>尽智者，<a id="a-C3"></a>谓尽无知故名尽智。<a id="a-C4"></a>由何名尽？<a id="a-C5"></a>谓由无尽故名为尽，<a id="a-C6"></a>不见有法可名为尽。<a id="a-C7"></a>然离无知说名尽智，<a id="a-C8"></a>即尽无知说名尽智。<a id="a-C9"></a>遍知一切无知法故名尽无知，<a id="a-CA"></a>由尽无知说名尽智。<a id="a-CB"></a>非无知法有尽、<a id="a-CC"></a>不尽，<a id="a-CD"></a>然离无知故名尽智。<a id="a-CE"></a>如实遍知此无知法都无所有故名为离，<a id="a-CF"></a>由如是智知无知法无别可得名离无知。<a id="a-CG"></a>然无知法实不可得，<a id="a-CH"></a>智尚非有，<a id="a-CI"></a>况有无知？<a id="a-CJ"></a>若能于尽得解脱者，<a id="a-CK"></a>名为尽智。<a id="a-CL"></a>虽作是说而不如说，<a id="a-CM"></a>所有尽智都不可说，<a id="a-CN"></a>但假名说名尽无知，<a id="a-CO"></a>亦名尽智。<a id="a-CP"></a>若以如是无尽尽智观察诸法，<a id="a-CQ"></a>尽智亦无，<a id="a-CR"></a>若如是知便离尽智至无尽际，<a id="a-CS"></a>此无尽际即是无际亦涅槃际；<a id="a-CT"></a>虽作是说而不如说，<a id="a-CU"></a>以一切法皆是无际亦涅槃际，<a id="a-CV"></a>诸际永断名涅槃际；<a id="a-CW"></a>虽作是说而不如说，<a id="a-CX"></a>以涅槃际永离名言，<a id="a-CY"></a>一切名言于中永灭。</p>
  <p id="aCZ">“又，<a id="a-Ca"></a>善勇猛，<a id="a-Cb"></a>如来虽说有涅槃界，<a id="a-Cc"></a>而不如说，<a id="a-Cd"></a>以涅槃界都不可说超一切说，<a id="a-Ce"></a>涅槃界中诸说永断。<a id="a-Cf"></a>若如是说涅槃界相，<a id="a-Cg"></a>即名为说出世通达般若之相。<a id="a-Ch"></a>又，<a id="a-Ci"></a>善勇猛，<a id="a-Cj"></a>非涅槃界可说方处在此在彼，<a id="a-Ck"></a>是故涅槃实不可说。</p>
  <p id="aCl">“复次，<a id="a-Cm"></a>善勇猛，<a id="a-Cn"></a>此中何谓甚深般若波罗蜜多？<a id="a-Co"></a>善勇猛，<a id="a-Cp"></a>非此般若波罗蜜多有远彼岸少分可得。<a id="a-Cq"></a>善勇猛，<a id="a-Cr"></a>若此般若波罗蜜多有远彼岸少分可得，<a id="a-Cs"></a>如来应说甚深般若波罗蜜多有远彼岸。<a id="a-Ct"></a>善勇猛，<a id="a-Cu"></a>非此般若波罗蜜多有远可得，<a id="a-Cv"></a>是故不说此有彼岸。</p>
  <p id="aCw">“又，<a id="a-Cx"></a>善勇猛，<a id="a-Cy"></a>此名般若波罗蜜多者，<a id="a-Cz"></a>谓妙智作业到一切法究竟彼岸，<a id="a-D0"></a>故名般若波罗蜜多，<a id="a-D1"></a>虽作是说而不如说。<a id="a-D2"></a>所以者何？<a id="a-D3"></a>非语非业能至般若波罗蜜多。<a id="a-D4"></a>何以故？<a id="a-D5"></a>善勇猛，<a id="a-D6"></a>甚深般若波罗蜜多不可说故。</p>
  <p id="aD7">“又，<a id="a-D8"></a>善勇猛，<a id="a-D9"></a>甚深般若波罗蜜多随觉诸法，<a id="a-DA"></a>若能随觉即违觉悟。<a id="a-DB"></a>所以者何？<a id="a-DC"></a>此中无物可名随觉，<a id="a-DD"></a>随觉无故觉悟亦无，<a id="a-DE"></a>即于诸法无通达义。<a id="a-DF"></a>随觉通达平等法性是菩提故，<a id="a-DG"></a>随觉诸法故名菩提。<a id="a-DH"></a>云何此能随觉诸法？<a id="a-DI"></a>此中无物可名菩提，<a id="a-DJ"></a>故于此中亦无随觉。<a id="a-DK"></a>何以故？<a id="a-DL"></a>善勇猛，<a id="a-DM"></a>若有菩提少分可得，<a id="a-DN"></a>即菩提内应得菩提；<a id="a-DO"></a>然菩提中菩提非有，<a id="a-DP"></a>应作如是现证菩提，<a id="a-DQ"></a>非随觉故，<a id="a-DR"></a>非通达故说名觉悟。<a id="a-DS"></a>虽作是说而不如说，<a id="a-DT"></a>以一切法不可随觉、<a id="a-DU"></a>不可通达，<a id="a-DV"></a>又法、<a id="a-DW"></a>非法俱无自性，<a id="a-DX"></a>由觉此理故名菩提。<a id="a-DY"></a>何以故？<a id="a-DZ"></a>善勇猛，<a id="a-Da"></a>非诸如来、<a id="a-Db"></a>应、<a id="a-Dc"></a>正等觉能得菩提；<a id="a-Dd"></a>非诸如来、<a id="a-De"></a>应、<a id="a-Df"></a>正等觉能了菩提，<a id="a-Dg"></a>如实菩提不可了故，<a id="a-Dh"></a>不可表故；<a id="a-Di"></a>非诸如来、<a id="a-Dj"></a>应、<a id="a-Dk"></a>正等觉生起菩提，<a id="a-Dl"></a>菩提无生无起性故。</p>
  <p id="aDm">“又，<a id="a-Dn"></a>善勇猛，<a id="a-Do"></a>言菩提者无所系属，<a id="a-Dp"></a>非菩提内有少有情、<a id="a-Dq"></a>有情施设。<a id="a-Dr"></a>于菩提内既无有情、<a id="a-Ds"></a>有情施设，<a id="a-Dt"></a>云何可说此是菩提所有萨埵，<a id="a-Du"></a>此是菩提萨埵般若波罗蜜多？</p>
  <p id="aDv">“又，<a id="a-Dw"></a>善勇猛，<a id="a-Dx"></a>非菩提中菩提可得，<a id="a-Dy"></a>非菩提中萨埵可得。<a id="a-Dz"></a>何以故？<a id="a-E0"></a>善勇猛，<a id="a-E1"></a>菩提超越、<a id="a-E2"></a>菩提无生、<a id="a-E3"></a>菩提无起、<a id="a-E4"></a>菩提无相，<a id="a-E5"></a>非菩提中有萨埵性，<a id="a-E6"></a>非菩提中萨埵可得，<a id="a-E7"></a>非由萨埵施设菩提，<a id="a-E8"></a>非由菩萨施设萨埵，<a id="a-E9"></a>随觉萨埵无自性故说名菩提。<a id="a-EA"></a>无菩提中实无萨埵，<a id="a-EB"></a>是故说名菩提萨埵。<a id="a-EC"></a>何以故？<a id="a-ED"></a>善勇猛，<a id="a-EE"></a>菩提萨埵非萨埵想之所显示，<a id="a-EF"></a>除萨埵想故名菩萨，<a id="a-EG"></a>虽作是说而不如说。<a id="a-EH"></a>所以者何？<a id="a-EI"></a>菩提萨埵离名言故。<a id="a-EJ"></a>菩提萨埵离萨埵性，<a id="a-EK"></a>菩提萨埵离萨埵想，<a id="a-EL"></a>知菩提故说名菩萨。</p>
  <p id="aEM">“云何菩萨能知菩提？<a id="a-EN"></a>谓知菩提超越一切，<a id="a-EO"></a>菩提无作、<a id="a-EP"></a>菩提无生、<a id="a-EQ"></a>菩提无灭，<a id="a-ER"></a>非菩提性能了菩提，<a id="a-ES"></a>亦非菩提是所显了，<a id="a-ET"></a>不可显了、<a id="a-EU"></a>不可施设、<a id="a-EV"></a>不可引转故名菩提。<a id="a-EW"></a>若能无倒随觉通达，<a id="a-EX"></a>无所分别，<a id="a-EY"></a>分别永断，<a id="a-EZ"></a>是故说名菩提萨埵，<a id="a-Ea"></a>虽作是说而不如说。<a id="a-Eb"></a>何以故？<a id="a-Ec"></a>善勇猛，<a id="a-Ed"></a>菩提萨埵不可得故。<a id="a-Ee"></a>若有菩提萨埵可得，<a id="a-Ef"></a>即应可得此是菩提、<a id="a-Eg"></a>此属菩提、<a id="a-Eh"></a>此是萨埵、<a id="a-Ei"></a>此属萨埵，<a id="a-Ej"></a>然不可说此是菩提、<a id="a-Ek"></a>此属菩提，<a id="a-El"></a>亦不可说此是萨埵、<a id="a-Em"></a>此属萨埵。<a id="a-En"></a>以能随觉实无萨埵，<a id="a-Eo"></a>无萨埵性、<a id="a-Ep"></a>离萨埵性故名菩萨，<a id="a-Eq"></a>由无萨埵除萨埵想故名菩萨。</p>
  <p id="aEr">“何以故？<a id="a-Es"></a>善勇猛，<a id="a-Et"></a>有情界者即是无实有情增语，<a id="a-Eu"></a>非有情中有有情性，<a id="a-Ev"></a>有情无故名有情界；<a id="a-Ew"></a>若有情中有有情性，<a id="a-Ex"></a>则不应说为有情界。<a id="a-Ey"></a>有情界者即显无界，<a id="a-Ez"></a>以有情界无界性故。<a id="a-F0"></a>若有情界即界性有，<a id="a-F1"></a>则应实有命者即身；<a id="a-F2"></a>若有情界离界性有，<a id="a-F3"></a>则应实有命者异身；<a id="a-F4"></a>然有情界无实界性，<a id="a-F5"></a>但由世俗假说为界。<a id="a-F6"></a>非有情界中可有界性，<a id="a-F7"></a>亦非界性中有有情界；<a id="a-F8"></a>非即界性是有情界，<a id="a-F9"></a>非离界性有有情界，<a id="a-FA"></a>以一切法无界性故。</p>
  <p id="aFB">“复次，<a id="a-FC"></a>善勇猛，<a id="a-FD"></a>我依此义密意说言：<a id="a-FE"></a>诸有情界不可施设有减有满。<a id="a-FF"></a>所以者何？<a id="a-FG"></a>以有情界非有性故，<a id="a-FH"></a>诸有情界离有情故。<a id="a-FI"></a>如有情界不可施设有减有满，<a id="a-FJ"></a>诸法亦尔，<a id="a-FK"></a>不可施设有减有满，<a id="a-FL"></a>以一切法皆无实性故，<a id="a-FM"></a>不可言有减有满。<a id="a-FN"></a>若能如是随觉诸法，<a id="a-FO"></a>是则名为随觉佛法。<a id="a-FP"></a>我依此义密意说言：<a id="a-FQ"></a>如有情界不可施设有减有满，<a id="a-FR"></a>诸法亦尔，<a id="a-FS"></a>不可施设有减有满；<a id="a-FT"></a>若一切法无减无满，<a id="a-FU"></a>以无真实而为方便，<a id="a-FV"></a>即是佛法无减无满。<a id="a-FW"></a>如是随觉一切法故，<a id="a-FX"></a>即名佛法无减无满，<a id="a-FY"></a>以一切法无减满故说名佛法。<a id="a-FZ"></a>佛法即非佛法增语，<a id="a-Fa"></a>非诸佛法有物能令或减或满。<a id="a-Fb"></a>所以者何？<a id="a-Fc"></a>以即随觉一切法故。<a id="a-Fd"></a>若能随觉一切法性，<a id="a-Fe"></a>此中无法或减或满。<a id="a-Ff"></a>一切法者当知即是法界增语，<a id="a-Fg"></a>非彼法界有减有满。<a id="a-Fh"></a>所以者何？<a id="a-Fi"></a>以彼法界无边际故。<a id="a-Fj"></a>非有情界及彼法界差别可得，<a id="a-Fk"></a>非有情界及彼法界或减、<a id="a-Fl"></a>或满、<a id="a-Fm"></a>或得、<a id="a-Fn"></a>或有，<a id="a-Fo"></a>如是随觉即名菩提。<a id="a-Fp"></a>由此故言：<a id="a-Fq"></a>非诸佛法可得施设有减有满。</p>
  <p id="aFr">“又，<a id="a-Fs"></a>善勇猛，<a id="a-Ft"></a>无减满性若能如实无分别者，<a id="a-Fu"></a>当知名为如实见者，<a id="a-Fv"></a>非于此中能有取舍，<a id="a-Fw"></a>如是随觉说名菩提。</p>
  <p id="aFx">“善勇猛，<a id="a-Fy"></a>菩提者即是佛相。<a id="a-Fz"></a>云何佛相？<a id="a-G0"></a>谓一切相毕竟无相即是佛相。<a id="a-G1"></a>何以故？<a id="a-G2"></a>善勇猛，<a id="a-G3"></a>毕竟无相与菩提相自性离故。<a id="a-G4"></a>如是随觉说名菩提，<a id="a-G5"></a>虽作是说而不如说。<a id="a-G6"></a>何以故？<a id="a-G7"></a>善勇猛，<a id="a-G8"></a>要能随觉如是法故说名菩萨。<a id="a-G9"></a>若有菩萨实不了知如是法性，<a id="a-GA"></a>而谓‘我能如实随觉’自称菩萨，<a id="a-GB"></a>当知彼类远菩萨地、<a id="a-GC"></a>远菩萨法，<a id="a-GD"></a>以菩萨名诳惑天、<a id="a-GE"></a>人、<a id="a-GF"></a>阿素洛等。</p>
  <p id="aGG">“又，<a id="a-GH"></a>善勇猛，<a id="a-GI"></a>若但虚言自称菩萨成菩萨者，<a id="a-GJ"></a>则一切有情皆应是菩萨。<a id="a-GK"></a>又，<a id="a-GL"></a>善勇猛，<a id="a-GM"></a>非但虚言入菩萨地得菩萨法，<a id="a-GN"></a>非由语故能证无上正等菩提，<a id="a-GO"></a>非由语业自称名故便得菩提，<a id="a-GP"></a>亦非由语自称名故入菩萨地得菩萨法。</p>
  <p id="aGQ">“又，<a id="a-GR"></a>善勇猛，<a id="a-GS"></a>一切有情行菩提行，<a id="a-GT"></a>不知不觉诸法实性，<a id="a-GU"></a>不名菩萨。<a id="a-GV"></a>所以者何？<a id="a-GW"></a>不知有情非有情故。<a id="a-GX"></a>若知有情非有情性，<a id="a-GY"></a>行菩提行应成菩萨。<a id="a-GZ"></a>然诸有情由颠倒故，<a id="a-Ga"></a>不能觉了自行、<a id="a-Gb"></a>自境、<a id="a-Gc"></a>自所行处，<a id="a-Gd"></a>若于自行如实了知，<a id="a-Ge"></a>则不复行有分别行。<a id="a-Gf"></a>由分别行，<a id="a-Gg"></a>一切愚夫缘虚妄境起颠倒行，<a id="a-Gh"></a>亦缘菩提而起慢执。<a id="a-Gi"></a>彼缘妄境起倒慢行、<a id="a-Gj"></a>分别行故，<a id="a-Gk"></a>尚不能得诸菩萨法，<a id="a-Gl"></a>况得菩提？<a id="a-Gm"></a>若能了知如是法者，<a id="a-Gn"></a>则不复起缘虚妄行，<a id="a-Go"></a>亦不复缘诸法起慢，<a id="a-Gp"></a>是名菩萨行于无行。<a id="a-Gq"></a>菩萨不应由分别故起分别行，<a id="a-Gr"></a>若于是处无所分别，<a id="a-Gs"></a>非于此处而有所行；<a id="a-Gt"></a>若于是处不起分别，<a id="a-Gu"></a>非于此处复有所行。<a id="a-Gv"></a>诸佛、<a id="a-Gw"></a>菩萨于一切行无所分别而修行故，<a id="a-Gx"></a>一切憍慢毕竟不起。<a id="a-Gy"></a>菩萨如是知一切法，<a id="a-Gz"></a>于一切法不复攀缘，<a id="a-H0"></a>不复分别、<a id="a-H1"></a>不游、<a id="a-H2"></a>不履，<a id="a-H3"></a>如是名为真菩萨行，<a id="a-H4"></a>以无所行为方便故。<a id="a-H5"></a>若诸菩萨能如是行，<a id="a-H6"></a>是则名为真菩萨行。<a id="a-H7"></a>何以故？<a id="a-H8"></a>善勇猛，<a id="a-H9"></a>以能如是随觉诸法、<a id="a-HA"></a>通达诸法名菩萨故。</p>
  <p id="aHB">“复次，<a id="a-HC"></a>善勇猛，<a id="a-HD"></a>无有情者当知即是菩萨增语，<a id="a-HE"></a>以能遣除一切想故。<a id="a-HF"></a>所以者何？<a id="a-HG"></a>以能了达一切有情非实有情，<a id="a-HH"></a>一切有情皆非有情，<a id="a-HI"></a>一切有情皆是颠倒执著有情，<a id="a-HJ"></a>一切有情皆是遍计所执有情，<a id="a-HK"></a>一切有情皆是虚妄所缘有情，<a id="a-HL"></a>一切有情皆是败坏自行有情，<a id="a-HM"></a>一切有情皆是无明缘行有情。<a id="a-HN"></a>何以故？<a id="a-HO"></a>善勇猛，<a id="a-HP"></a>若法、<a id="a-HQ"></a>一切有情，<a id="a-HR"></a>非有诸有情类造作彼法，<a id="a-HS"></a>是名无明缘行有情。<a id="a-HT"></a>何法非有？<a id="a-HU"></a>谓所执我、<a id="a-HV"></a>所执我所，<a id="a-HW"></a>我、<a id="a-HX"></a>我所执所执所恃，<a id="a-HY"></a>彼法非有。<a id="a-HZ"></a>若有彼法，<a id="a-Ha"></a>一切有情皆执为我、<a id="a-Hb"></a>执为我所，<a id="a-Hc"></a>我、<a id="a-Hd"></a>我所执所执、<a id="a-He"></a>所恃皆应实有，<a id="a-Hf"></a>不名虚妄；<a id="a-Hg"></a>以无彼法，<a id="a-Hh"></a>而诸有情妄执为我、<a id="a-Hi"></a>执为我所，<a id="a-Hj"></a>我、<a id="a-Hk"></a>我所执所执、<a id="a-Hl"></a>所恃皆非实有，<a id="a-Hm"></a>皆是虚妄，<a id="a-Hn"></a>故作是说：<a id="a-Ho"></a>一切有情非实有情，<a id="a-Hp"></a>一切有情皆是无明缘行有情。</p>
  <p id="aHq">“又，<a id="a-Hr"></a>善勇猛，<a id="a-Hs"></a>非有情名有少实法，<a id="a-Ht"></a>可执为我，<a id="a-Hu"></a>或为我所，<a id="a-Hv"></a>或为二执所执、<a id="a-Hw"></a>所恃；<a id="a-Hx"></a>以无实法，<a id="a-Hy"></a>是故可说一切有情非实有情。<a id="a-Hz"></a>非有情者，<a id="a-I0"></a>当知即是非实增语；<a id="a-I1"></a>言非实者，<a id="a-I2"></a>当知即非有情增语。<a id="a-I3"></a>又如非实有情想中，<a id="a-I4"></a>一切有情妄执为实，<a id="a-I5"></a>故作是说：<a id="a-I6"></a>一切有情非实有情。</p>
  <p id="aI7">“又，<a id="a-I8"></a>善勇猛，<a id="a-I9"></a>言非实者，<a id="a-IA"></a>谓于此中无实无起，<a id="a-IB"></a>以一切法皆无真实亦无起故。<a id="a-IC"></a>此中有情虚妄执著而自缠系，<a id="a-ID"></a>是故可说一切有情皆是虚妄所缘有情。<a id="a-IE"></a>彼于自行不能了知，<a id="a-IF"></a>是故可说非实有情即是于中无遍觉义。<a id="a-IG"></a>若于诸行有遍觉者，<a id="a-IH"></a>当知彼类可名菩萨。</p>
 </body>
</html>