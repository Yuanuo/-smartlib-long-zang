<!doctype html>
<html id="z3IBT1V7E" data-ver="1239">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百四十八</h1>
  <h2 id="a2">第二分真如品第五十二之三</h2>
  <p id="a3">尔时，<a id="a-4"></a>世尊赞具寿善现言：<a id="a-5"></a>“善哉！<a id="a-6"></a>善哉！<a id="a-7"></a>汝今能为诸菩萨摩诃萨善说法要！<a id="a-8"></a>汝之所说，<a id="a-9"></a>皆是如来威神之力，<a id="a-A"></a>非汝自能。<a id="a-B"></a>善现，<a id="a-C"></a>若菩萨摩诃萨于法真如不可得相深生信解，<a id="a-D"></a>知一切法无差别相，<a id="a-E"></a>闻说如是诸法真如不可得相，<a id="a-F"></a>其心不惊、<a id="a-G"></a>不恐、<a id="a-H"></a>不怖、<a id="a-I"></a>不疑、<a id="a-J"></a>不悔、<a id="a-K"></a>不退、<a id="a-L"></a>不没，<a id="a-M"></a>是菩萨摩诃萨速能成办所求无上正等菩提。<a id="a-N"></a>”</p>
  <p id="aO">具寿舍利子白佛言：<a id="a-P"></a>“世尊，<a id="a-Q"></a>若菩萨摩诃萨成就此法，<a id="a-R"></a>速能成办所求无上正等觉耶？<a id="a-S"></a>”</p>
  <p id="aT">尔时，<a id="a-U"></a>佛告舍利子言：<a id="a-V"></a>“如是，<a id="a-W"></a>如是，<a id="a-X"></a>如汝所说，<a id="a-Y"></a>若菩萨摩诃萨成就此法，<a id="a-Z"></a>速能成办所求无上正等菩提。<a id="a-a"></a>”</p>
  <p id="ab">具寿善现复白佛言：<a id="a-c"></a>“若菩萨摩诃萨欲疾成办所求无上正等菩提，<a id="a-d"></a>当于何住？<a id="a-e"></a>应云何住？<a id="a-f"></a>”</p>
  <p id="ag">佛告善现：<a id="a-h"></a>“若菩萨摩诃萨欲疾成办所求无上正等菩提，<a id="a-i"></a>当于一切有情住平等心，<a id="a-j"></a>不应住不平等心；<a id="a-k"></a>当于一切有情起平等心，<a id="a-l"></a>不应起不平等心；<a id="a-m"></a>当于一切有情以平等心与语，<a id="a-n"></a>不应以不平等心与语。<a id="a-o"></a>当于一切有情起大慈心，<a id="a-p"></a>不应以瞋恚心；<a id="a-q"></a>当于一切有情以大慈心与语，<a id="a-r"></a>不应起瞋恚心与语。<a id="a-s"></a>当于一切有情起大悲心，<a id="a-t"></a>不应起恼害心；<a id="a-u"></a>当于一切有情以大悲心与语，<a id="a-v"></a>不应以恼害心与语。<a id="a-w"></a>当于一切有情起大喜心，<a id="a-x"></a>不应起嫉妒心；<a id="a-y"></a>当于一切有情以大喜心与语，<a id="a-z"></a>不应以嫉妒心与语。<a id="a-10"></a>当于一切有情起大舍心，<a id="a-11"></a>不应起偏党心；<a id="a-12"></a>当于一切有情以大舍心与语，<a id="a-13"></a>不应以偏党心与语。<a id="a-14"></a>当于一切有情起谦下心，<a id="a-15"></a>不应起憍慢心；<a id="a-16"></a>当于一切有情以谦下心与语，<a id="a-17"></a>不应以憍慢心与语。<a id="a-18"></a>当于一切有情起质直心，<a id="a-19"></a>不应起谄诈心；<a id="a-1A"></a>当于一切有情以质直心与语，<a id="a-1B"></a>不应以谄诈心与语。<a id="a-1C"></a>当于一切有情起调柔心，<a id="a-1D"></a>不应起刚强心；<a id="a-1E"></a>当于一切有情以调柔心与语，<a id="a-1F"></a>不应以刚强心与语。<a id="a-1G"></a>当于一切有情起利益心，<a id="a-1H"></a>不应起不利益心；<a id="a-1I"></a>当于一切有情以利益心与语，<a id="a-1J"></a>不应以不利益心与语。<a id="a-1K"></a>当于一切有情起安乐心，<a id="a-1L"></a>不应起不安乐心；<a id="a-1M"></a>当于一切有情以安乐心与语，<a id="a-1N"></a>不应以不安乐心与语。<a id="a-1O"></a>当于一切有情起无礙心，<a id="a-1P"></a>不应起有礙心；<a id="a-1Q"></a>当于一切有情以无礙心与语，<a id="a-1R"></a>不应以有礙心与语。</p>
  <p id="a1S">“当于一切有情起如父母、<a id="a-1T"></a>如兄弟、<a id="a-1U"></a>如姊妹、<a id="a-1V"></a>如男女、<a id="a-1W"></a>如亲族心，<a id="a-1X"></a>亦以此心应与其语；<a id="a-1Y"></a>当于一切有情起朋友心，<a id="a-1Z"></a>亦以此心应与其语；<a id="a-1a"></a>当于一切有情起如亲教师、<a id="a-1b"></a>如轨范师、<a id="a-1c"></a>如弟子、<a id="a-1d"></a>如同学心，<a id="a-1e"></a>亦以此心应与其语；<a id="a-1f"></a>当于一切有情起如预流、<a id="a-1g"></a>一来、<a id="a-1h"></a>不还、<a id="a-1i"></a>阿罗汉、<a id="a-1j"></a>独觉、<a id="a-1k"></a>菩萨摩诃萨、<a id="a-1l"></a>如来应正等觉心，<a id="a-1m"></a>亦以此心应与其语；<a id="a-1n"></a>当于一切有情起应供养恭敬、<a id="a-1o"></a>尊重赞叹心，<a id="a-1p"></a>亦以此心应与其语；<a id="a-1q"></a>当于一切有情起应救济、<a id="a-1r"></a>怜愍、<a id="a-1s"></a>覆护心，<a id="a-1t"></a>亦以此心应与其语；<a id="a-1u"></a>当于一切有情起毕竟空、<a id="a-1v"></a>无所有、<a id="a-1w"></a>不可得心，<a id="a-1x"></a>亦以此心应与其语；<a id="a-1y"></a>当于一切有情起空、<a id="a-1z"></a>无相、<a id="a-20"></a>无愿心，<a id="a-21"></a>亦以此心应与其语。</p>
  <p id="a22">“复次，<a id="a-23"></a>善现，<a id="a-24"></a>若菩萨摩诃萨欲疾成办所求无上正等菩提，<a id="a-25"></a>应自离害生命，<a id="a-26"></a>亦劝他离害生命，<a id="a-27"></a>恒正称扬离害生命法，<a id="a-28"></a>欢喜赞叹离害生命者，<a id="a-29"></a>乃至应自离邪见，<a id="a-2A"></a>亦劝他离邪见，<a id="a-2B"></a>恒正称扬离邪见法，<a id="a-2C"></a>欢喜赞叹离邪见者；<a id="a-2D"></a>应自修四静虑，<a id="a-2E"></a>亦劝他修四静虑，<a id="a-2F"></a>恒正称扬修四静虑法，<a id="a-2G"></a>欢喜赞叹修四静虑者；<a id="a-2H"></a>应自修四无量，<a id="a-2I"></a>亦劝他修四无量，<a id="a-2J"></a>恒正称扬修四无量法，<a id="a-2K"></a>欢喜赞叹修四无量者；<a id="a-2L"></a>应自修四无色定，<a id="a-2M"></a>亦劝他修四无色定，<a id="a-2N"></a>恒正称扬修四无色定法，<a id="a-2O"></a>欢喜赞叹修四无色定者；<a id="a-2P"></a>应自圆满六波罗蜜多，<a id="a-2Q"></a>亦劝他圆满六波罗蜜多，<a id="a-2R"></a>恒正称扬圆满六波罗蜜多法，<a id="a-2S"></a>欢喜赞叹圆满六波罗蜜多者；<a id="a-2T"></a>应自住十八空，<a id="a-2U"></a>亦劝他住十八空，<a id="a-2V"></a>恒正称扬住十八空法，<a id="a-2W"></a>欢喜赞叹住十八空者；<a id="a-2X"></a>应自住真如、<a id="a-2Y"></a>法界、<a id="a-2Z"></a>法性、<a id="a-2a"></a>不虚妄性、<a id="a-2b"></a>不变异性、<a id="a-2c"></a>平等性、<a id="a-2d"></a>离生性、<a id="a-2e"></a>法定、<a id="a-2f"></a>法住、<a id="a-2g"></a>实际、<a id="a-2h"></a>虚空界、<a id="a-2i"></a>不思议界，<a id="a-2j"></a>亦劝他住真如乃至不思议界，<a id="a-2k"></a>恒正称扬住真如乃至不思议界法，<a id="a-2l"></a>欢喜赞叹住真如乃至不思议界者；<a id="a-2m"></a>应自住四圣谛，<a id="a-2n"></a>亦劝他住四圣谛，<a id="a-2o"></a>恒正称扬住四圣谛法，<a id="a-2p"></a>欢喜赞叹住四圣谛者；<a id="a-2q"></a>应自修三十七菩提分法，<a id="a-2r"></a>亦劝他修三十七菩提分法，<a id="a-2s"></a>恒正称扬修三十七菩提分法法，<a id="a-2t"></a>欢喜赞叹修三十七菩提分法者；<a id="a-2u"></a>应自修三解脱门，<a id="a-2v"></a>亦劝他修三解脱门，<a id="a-2w"></a>恒正称扬修三解脱门法，<a id="a-2x"></a>欢喜赞叹修三解脱门者；<a id="a-2y"></a>应自修八解脱、<a id="a-2z"></a>八胜处、<a id="a-30"></a>九次第定、<a id="a-31"></a>十遍处，<a id="a-32"></a>亦劝他修八解脱、<a id="a-33"></a>八胜处、<a id="a-34"></a>九次第定、<a id="a-35"></a>十遍处，<a id="a-36"></a>恒正称扬修八解脱、<a id="a-37"></a>八胜处、<a id="a-38"></a>九次第定、<a id="a-39"></a>十遍处法，<a id="a-3A"></a>欢喜赞叹修八解脱、<a id="a-3B"></a>八胜处、<a id="a-3C"></a>九次第定、<a id="a-3D"></a>十遍处者；<a id="a-3E"></a>应自圆满菩萨十地，<a id="a-3F"></a>亦劝他圆满菩萨十地，<a id="a-3G"></a>恒正称扬圆满菩萨十地法，<a id="a-3H"></a>欢喜赞叹圆满菩萨十地者；<a id="a-3I"></a>应自圆满五眼、<a id="a-3J"></a>六神通，<a id="a-3K"></a>亦劝他圆满五眼、<a id="a-3L"></a>六神通，<a id="a-3M"></a>恒正称扬圆满五眼、<a id="a-3N"></a>六神通法，<a id="a-3O"></a>欢喜赞叹圆满五眼、<a id="a-3P"></a>六神通者；<a id="a-3Q"></a>应自圆满陀罗尼门、<a id="a-3R"></a>三摩地门，<a id="a-3S"></a>亦劝他圆满陀罗尼门、<a id="a-3T"></a>三摩地门，<a id="a-3U"></a>恒正称扬圆满陀罗尼门、<a id="a-3V"></a>三摩地门法，<a id="a-3W"></a>欢喜赞叹圆满陀罗尼门、<a id="a-3X"></a>三摩地门者；<a id="a-3Y"></a>应自圆满如来十力乃至十八佛不共法，<a id="a-3Z"></a>亦劝他圆满如来十力乃至十八佛不共法，<a id="a-3a"></a>恒正称扬圆满如来十力乃至十八佛不共法法，<a id="a-3b"></a>欢喜赞叹圆满如来十力乃至十八佛不共法者；<a id="a-3c"></a>应自圆满三十二大士相、<a id="a-3d"></a>八十随好，<a id="a-3e"></a>亦劝他圆满三十二大士相、<a id="a-3f"></a>八十随好，<a id="a-3g"></a>恒正称扬圆满三十二大士相、<a id="a-3h"></a>八十随好法，<a id="a-3i"></a>欢喜赞叹圆满三十二大士相、<a id="a-3j"></a>八十随好者；<a id="a-3k"></a>应自圆满无忘失法、<a id="a-3l"></a>恒住舍性，<a id="a-3m"></a>亦劝他圆满无忘失法、<a id="a-3n"></a>恒住舍性，<a id="a-3o"></a>恒正称扬圆满无忘失法、<a id="a-3p"></a>恒住舍性法，<a id="a-3q"></a>欢喜赞叹圆满无忘失法、<a id="a-3r"></a>恒住舍性者；<a id="a-3s"></a>应自顺逆观十二支缘起，<a id="a-3t"></a>亦劝他顺逆观十二支缘起，<a id="a-3u"></a>恒正称扬顺逆观十二支缘起法，<a id="a-3v"></a>欢喜赞叹顺逆观十二支缘起者；<a id="a-3w"></a>应自知苦、<a id="a-3x"></a>断集、<a id="a-3y"></a>证灭、<a id="a-3z"></a>修道，<a id="a-40"></a>亦劝他知苦、<a id="a-41"></a>断集、<a id="a-42"></a>证灭、<a id="a-43"></a>修道，<a id="a-44"></a>恒正称扬知苦、<a id="a-45"></a>断集、<a id="a-46"></a>证灭、<a id="a-47"></a>修道法，<a id="a-48"></a>欢喜赞叹知苦、<a id="a-49"></a>断集、<a id="a-4A"></a>证灭、<a id="a-4B"></a>修道者；<a id="a-4C"></a>应自起证预流果智而不证实际得预流果，<a id="a-4D"></a>亦劝他起证预流果智及证实际得预流果，<a id="a-4E"></a>恒正称扬起证预流果智及证实际得预流果法，<a id="a-4F"></a>欢喜赞叹起证预流果智及证实际得预流果者；<a id="a-4G"></a>应自起证一来、<a id="a-4H"></a>不还、<a id="a-4I"></a>阿罗汉果、<a id="a-4J"></a>独觉菩提智而不证实际得一来、<a id="a-4K"></a>不还、<a id="a-4L"></a>阿罗汉果、<a id="a-4M"></a>独觉菩提，<a id="a-4N"></a>亦劝他起证一来、<a id="a-4O"></a>不还、<a id="a-4P"></a>阿罗汉果、<a id="a-4Q"></a>独觉菩提智及证实际得一来、<a id="a-4R"></a>不还、<a id="a-4S"></a>阿罗汉果、<a id="a-4T"></a>独觉菩提，<a id="a-4U"></a>恒正称扬起证一来、<a id="a-4V"></a>不还、<a id="a-4W"></a>阿罗汉果、<a id="a-4X"></a>独觉菩提智及证实际得一来、<a id="a-4Y"></a>不还、<a id="a-4Z"></a>阿罗汉果、<a id="a-4a"></a>独觉菩提法，<a id="a-4b"></a>欢喜赞叹起证一来、<a id="a-4c"></a>不还、<a id="a-4d"></a>阿罗汉果、<a id="a-4e"></a>独觉菩提智及证实际得一来、<a id="a-4f"></a>不还、<a id="a-4g"></a>阿罗汉果、<a id="a-4h"></a>独觉菩提者；<a id="a-4i"></a>应自入菩萨正性离生位，<a id="a-4j"></a>亦劝他入菩萨正性离生位，<a id="a-4k"></a>恒正称扬入菩萨正性离生位法，<a id="a-4l"></a>欢喜赞叹入菩萨正性离生位者；<a id="a-4m"></a>应自严净佛土、<a id="a-4n"></a>成熟有情，<a id="a-4o"></a>亦劝他严净佛土、<a id="a-4p"></a>成熟有情，<a id="a-4q"></a>恒正称扬严净佛土、<a id="a-4r"></a>成熟有情法，<a id="a-4s"></a>欢喜赞叹严净佛土、<a id="a-4t"></a>成熟有情者；<a id="a-4u"></a>应自起菩萨神通，<a id="a-4v"></a>亦劝他起菩萨神通，<a id="a-4w"></a>恒正称扬起菩萨神通法，<a id="a-4x"></a>欢喜赞叹起菩萨神通者；<a id="a-4y"></a>应自起一切智、<a id="a-4z"></a>道相智、<a id="a-50"></a>一切相智，<a id="a-51"></a>亦劝他起一切智、<a id="a-52"></a>道相智、<a id="a-53"></a>一切相智，<a id="a-54"></a>恒正称扬起一切智、<a id="a-55"></a>道相智、<a id="a-56"></a>一切相智法，<a id="a-57"></a>欢喜赞叹起一切智、<a id="a-58"></a>道相智、<a id="a-59"></a>一切相智者；<a id="a-5A"></a>应自断一切烦恼习气相续，<a id="a-5B"></a>亦劝他断一切烦恼习气相续，<a id="a-5C"></a>恒正称扬断一切烦恼习气相续法，<a id="a-5D"></a>欢喜赞叹断一切烦恼习气相续者；<a id="a-5E"></a>应自摄受圆满寿量，<a id="a-5F"></a>亦劝他摄受圆满寿量，<a id="a-5G"></a>恒正称扬摄受圆满寿量法，<a id="a-5H"></a>欢喜赞叹摄受圆满寿量者；<a id="a-5I"></a>应自转法轮，<a id="a-5J"></a>亦劝他转法轮，<a id="a-5K"></a>恒正称扬转法轮法，<a id="a-5L"></a>欢喜赞叹转法轮者；<a id="a-5M"></a>应自摄护正法令住，<a id="a-5N"></a>亦劝他摄护正法令住，<a id="a-5O"></a>恒正称扬摄护正法令住法，<a id="a-5P"></a>欢喜赞叹摄护正法令住者。</p>
  <p id="a5Q">“善现，<a id="a-5R"></a>若菩萨摩诃萨欲疾成办所求无上正等菩提，<a id="a-5S"></a>于如是法以无所得而为方便应如是住。<a id="a-5T"></a>善现，<a id="a-5U"></a>诸菩萨摩诃萨应如是学甚深般若波罗蜜多方便善巧，<a id="a-5V"></a>若如是学，<a id="a-5W"></a>乃能安住所应住法。<a id="a-5X"></a>若如是学、<a id="a-5Y"></a>如是安住，<a id="a-5Z"></a>则于色得无障礙，<a id="a-5a"></a>于受、<a id="a-5b"></a>想、<a id="a-5c"></a>行、<a id="a-5d"></a>识得无障礙，<a id="a-5e"></a>乃至于转法轮得无障礙，<a id="a-5f"></a>于正法住得无障礙。<a id="a-5g"></a>所以者何？<a id="a-5h"></a>善现，<a id="a-5i"></a>是菩萨摩诃萨从前际来，<a id="a-5j"></a>不摄受色，<a id="a-5k"></a>不摄受受、<a id="a-5l"></a>想、<a id="a-5m"></a>行、<a id="a-5n"></a>识，<a id="a-5o"></a>乃至不摄受转法轮，<a id="a-5p"></a>不摄受正法住。<a id="a-5q"></a>何以故？<a id="a-5r"></a>善现，<a id="a-5s"></a>色不可摄受故，<a id="a-5t"></a>若色不可摄受则非色；<a id="a-5u"></a>受、<a id="a-5v"></a>想、<a id="a-5w"></a>行、<a id="a-5x"></a>识不可摄受故，<a id="a-5y"></a>若受、<a id="a-5z"></a>想、<a id="a-60"></a>行、<a id="a-61"></a>识不可摄受则非受、<a id="a-62"></a>想、<a id="a-63"></a>行、<a id="a-64"></a>识；<a id="a-65"></a>乃至转法轮不可摄受故，<a id="a-66"></a>若转法轮不可摄受则非转法轮；<a id="a-67"></a>正法住不可摄受故，<a id="a-68"></a>若正法住不可摄受则非正法住。<a id="a-69"></a>”</p>
  <p id="a6A">说是菩萨所住法时，<a id="a-6B"></a>二千菩萨得无生忍。</p>
  <p data-pb></p>
  <h2 id="a6C">第二分不退转品第五十三</h2>
  <p id="a6D">尔时，<a id="a-6E"></a>具寿善现复白佛言：<a id="a-6F"></a>“世尊，<a id="a-6G"></a>我等当以何行、<a id="a-6H"></a>状、<a id="a-6I"></a>相，<a id="a-6J"></a>知是不退转菩萨摩诃萨？<a id="a-6K"></a>”</p>
  <p id="a6L">佛告善现：<a id="a-6M"></a>“若菩萨摩诃萨能如实知诸异生地、<a id="a-6N"></a>诸声闻地、<a id="a-6O"></a>诸独觉地、<a id="a-6P"></a>诸菩萨地、<a id="a-6Q"></a>诸如来地，<a id="a-6R"></a>如是诸地诸说有异，<a id="a-6S"></a>而于诸法真如理中无变异、<a id="a-6T"></a>无分别，<a id="a-6U"></a>皆无二、<a id="a-6V"></a>无二分。<a id="a-6W"></a>是菩萨摩诃萨虽实悟入诸法真如，<a id="a-6X"></a>而于真如无所分别，<a id="a-6Y"></a>以无所得为方便故。<a id="a-6Z"></a>是菩萨摩诃萨既实悟入诸法真如，<a id="a-6a"></a>虽闻真如与一切法无二无别而无滞礙。<a id="a-6b"></a>所以者何？<a id="a-6c"></a>真如与法不可说一、<a id="a-6d"></a>不可说异，<a id="a-6e"></a>不可说俱及不俱故。<a id="a-6f"></a>法界乃至不思议界亦复如是。<a id="a-6g"></a>是菩萨摩诃萨终不率尔而发语言，<a id="a-6h"></a>诸有所说皆引义利，<a id="a-6i"></a>若无义利终不发言。<a id="a-6j"></a>是菩萨摩诃萨终不观他好恶长短，<a id="a-6k"></a>平等怜愍而为说法。<a id="a-6l"></a>是菩萨摩诃萨不观法师种性好恶，<a id="a-6m"></a>唯求所说微妙法义。<a id="a-6n"></a>善现，<a id="a-6o"></a>不退转菩萨摩诃萨具如是等诸行、<a id="a-6p"></a>状、<a id="a-6q"></a>相，<a id="a-6r"></a>应以如是诸行、<a id="a-6s"></a>状、<a id="a-6t"></a>相知是不退转菩萨摩诃萨。<a id="a-6u"></a>”</p>
  <p id="a6v">尔时，<a id="a-6w"></a>善现复白佛言：<a id="a-6x"></a>“何等名为诸行、<a id="a-6y"></a>状、<a id="a-6z"></a>相？<a id="a-70"></a>”</p>
  <p id="a71">佛言：<a id="a-72"></a>“善现，<a id="a-73"></a>诸法无行、<a id="a-74"></a>无状、<a id="a-75"></a>无相，<a id="a-76"></a>当知是为诸行、<a id="a-77"></a>状、<a id="a-78"></a>相。<a id="a-79"></a>”</p>
  <p id="a7A">具寿善现复白佛言：<a id="a-7B"></a>“若一切法无行、<a id="a-7C"></a>状、<a id="a-7D"></a>相，<a id="a-7E"></a>是菩萨摩诃萨于何转故名不退转？<a id="a-7F"></a>”</p>
  <p id="a7G">佛言：<a id="a-7H"></a>“善现，<a id="a-7I"></a>是菩萨摩诃萨于色转故名不退转，<a id="a-7J"></a>于受、<a id="a-7K"></a>想、<a id="a-7L"></a>行、<a id="a-7M"></a>识转故名不退转；<a id="a-7N"></a>于眼处转故名不退转，<a id="a-7O"></a>于耳、<a id="a-7P"></a>鼻、<a id="a-7Q"></a>舌、<a id="a-7R"></a>身、<a id="a-7S"></a>意处转故名不退转；<a id="a-7T"></a>于色处转故名不退转，<a id="a-7U"></a>于声、<a id="a-7V"></a>香、<a id="a-7W"></a>味、<a id="a-7X"></a>触、<a id="a-7Y"></a>法处转故名不退转；<a id="a-7Z"></a>于眼界转故名不退转，<a id="a-7a"></a>于耳、<a id="a-7b"></a>鼻、<a id="a-7c"></a>舌、<a id="a-7d"></a>身、<a id="a-7e"></a>意界转故名不退转；<a id="a-7f"></a>于色界转故名不退转，<a id="a-7g"></a>于声、<a id="a-7h"></a>香、<a id="a-7i"></a>味触、<a id="a-7j"></a>法界转故名不退转；<a id="a-7k"></a>于眼识界转故名不退转，<a id="a-7l"></a>于耳、<a id="a-7m"></a>鼻、<a id="a-7n"></a>舌、<a id="a-7o"></a>身、<a id="a-7p"></a>意识界转故名不退转；<a id="a-7q"></a>于眼触转故名不退转，<a id="a-7r"></a>于耳、<a id="a-7s"></a>鼻、<a id="a-7t"></a>舌、<a id="a-7u"></a>身、<a id="a-7v"></a>意触转故名不退转；<a id="a-7w"></a>于眼触为缘所生诸受转故名不退转，<a id="a-7x"></a>于耳、<a id="a-7y"></a>鼻、<a id="a-7z"></a>舌、<a id="a-80"></a>身、<a id="a-81"></a>意触为缘所生诸受转故名不退转；<a id="a-82"></a>于布施波罗蜜多转故名不退转，<a id="a-83"></a>于净戒、<a id="a-84"></a>安忍、<a id="a-85"></a>精进、<a id="a-86"></a>静虑、<a id="a-87"></a>般若波罗蜜多转故名不退转；<a id="a-88"></a>于内空转故名不退转，<a id="a-89"></a>于外空乃至无性自性空转故名不退转；<a id="a-8A"></a>于真如转故名不退转，<a id="a-8B"></a>于法界乃至不思议界转故名不退转；<a id="a-8C"></a>于苦圣谛转故名不退转，<a id="a-8D"></a>于集、<a id="a-8E"></a>灭、<a id="a-8F"></a>道圣谛转故名不退转；<a id="a-8G"></a>于四念住转故名不退转乃至于八圣道支转故名不退转；<a id="a-8H"></a>于四静虑转故名不退转，<a id="a-8I"></a>于四无量、<a id="a-8J"></a>四无色定转故名不退转；<a id="a-8K"></a>于八解脱转故名不退转，<a id="a-8L"></a>于八胜处、<a id="a-8M"></a>九次第定、<a id="a-8N"></a>十遍处转故名不退转；<a id="a-8O"></a>于空解脱门转故名不退转，<a id="a-8P"></a>于无相、<a id="a-8Q"></a>无愿、<a id="a-8R"></a>解脱门转故名不退转；<a id="a-8S"></a>于三乘十地转故名不退转，<a id="a-8T"></a>于菩萨十地转故名不退转；<a id="a-8U"></a>于陀罗尼门转故名不退转，<a id="a-8V"></a>于三摩地门转故名不退转；<a id="a-8W"></a>于五眼转故名不退转，<a id="a-8X"></a>于六神通转故名不退转；<a id="a-8Y"></a>于佛十力转故名不退转乃至于十八佛不共法转故名不退转；<a id="a-8Z"></a>于三十二大士相转故名不退转，<a id="a-8a"></a>于八十随好转故名不退转；<a id="a-8b"></a>于无忘失法转故名不退转，<a id="a-8c"></a>于恒住舍性转故名不退转；<a id="a-8d"></a>于一切智转故名不退转，<a id="a-8e"></a>于道相智、<a id="a-8f"></a>一切相智转故名不退转；<a id="a-8g"></a>于异生地转故名不退转，<a id="a-8h"></a>于声闻地、<a id="a-8i"></a>独觉地、<a id="a-8j"></a>菩萨地、<a id="a-8k"></a>如来地转故名不退转；<a id="a-8l"></a>于一切菩萨摩诃萨行转故名不退转，<a id="a-8m"></a>于诸佛无上正等菩提转故名不退转。<a id="a-8n"></a>何以故？</p>
  <p id="a8o">“善现，<a id="a-8p"></a>色自性无所有，<a id="a-8q"></a>受、<a id="a-8r"></a>想、<a id="a-8s"></a>行、<a id="a-8t"></a>识自性无所有，<a id="a-8u"></a>如是乃至一切菩萨摩诃萨行自性无所有，<a id="a-8v"></a>诸佛无上正等菩提自性无所有。<a id="a-8w"></a>是菩萨摩诃萨于中不住故名为转，<a id="a-8x"></a>由不转故说名不退转菩萨摩诃萨。<a id="a-8y"></a>若菩萨摩诃萨能如是知，<a id="a-8z"></a>是名不退转菩萨摩诃萨。</p>
  <p id="a90">“复次，<a id="a-91"></a>善现，<a id="a-92"></a>一切不退转菩萨摩诃萨，<a id="a-93"></a>终不乐观外道沙门、<a id="a-94"></a>婆罗门等形相言说。<a id="a-95"></a>彼诸沙门、<a id="a-96"></a>婆罗门等，<a id="a-97"></a>于所知法实知实见，<a id="a-98"></a>或能施设正见法门，<a id="a-99"></a>无有是处。</p>
  <p id="a9A">“复次，<a id="a-9B"></a>善现，<a id="a-9C"></a>一切不退转菩萨摩诃萨，<a id="a-9D"></a>于佛善说法毗奈耶不生疑惑，<a id="a-9E"></a>于世间事无戒禁取、<a id="a-9F"></a>不堕恶见，<a id="a-9G"></a>不执世俗诸吉祥事以为清净，<a id="a-9H"></a>终不礼敬诸余天神如诸世间外道所事，<a id="a-9I"></a>决定不以种种花鬘、<a id="a-9J"></a>涂散等香、<a id="a-9K"></a>衣服、<a id="a-9L"></a>璎珞、<a id="a-9M"></a>宝幢、<a id="a-9N"></a>幡盖、<a id="a-9O"></a>妓乐、<a id="a-9P"></a>灯明供养天神及诸外道。<a id="a-9Q"></a>善现，<a id="a-9R"></a>若菩萨摩诃萨成就如是诸行、<a id="a-9S"></a>状、<a id="a-9T"></a>相，<a id="a-9U"></a>知是不退转菩萨摩诃萨。</p>
  <p id="a9V">“复次，<a id="a-9W"></a>善现，<a id="a-9X"></a>一切不退转菩萨摩诃萨，<a id="a-9Y"></a>不堕地狱、<a id="a-9Z"></a>傍生、<a id="a-9a"></a>鬼界、<a id="a-9b"></a>阿素洛中，<a id="a-9c"></a>亦不生于卑贱种族，<a id="a-9d"></a>谓旃荼罗、<a id="a-9e"></a>补羯娑等，<a id="a-9f"></a>亦终不受扇搋、<a id="a-9g"></a>半择、<a id="a-9h"></a>无形、<a id="a-9i"></a>二形及女人身，<a id="a-9j"></a>亦复不受盲聋、<a id="a-9k"></a>喑哑、<a id="a-9l"></a>挛躄、<a id="a-9m"></a>癫痫、<a id="a-9n"></a>矬陋等身，<a id="a-9o"></a>亦终不生无暇时处。<a id="a-9p"></a>善现，<a id="a-9q"></a>若菩萨摩诃萨成就如是诸行、<a id="a-9r"></a>状、<a id="a-9s"></a>相，<a id="a-9t"></a>知是不退转菩萨摩诃萨。</p>
  <p id="a9u">“复次，<a id="a-9v"></a>善现，<a id="a-9w"></a>一切不退转菩萨摩诃萨，<a id="a-9x"></a>常乐受行十善业道，<a id="a-9y"></a>自离害生命，<a id="a-9z"></a>亦劝他离害生命，<a id="a-A0"></a>恒正称扬离害生命法，<a id="a-A1"></a>欢喜赞叹离害生命者，<a id="a-A2"></a>乃至自离邪见，<a id="a-A3"></a>亦劝他离邪见，<a id="a-A4"></a>恒正称扬离邪见法，<a id="a-A5"></a>欢喜赞叹离邪见者。<a id="a-A6"></a>是菩萨摩诃萨乃至梦中，<a id="a-A7"></a>亦不现起十恶业道，<a id="a-A8"></a>况在觉时？<a id="a-A9"></a>善现，<a id="a-AA"></a>若菩萨摩诃萨成就如是诸行、<a id="a-AB"></a>状、<a id="a-AC"></a>相，<a id="a-AD"></a>知是不退转菩萨摩诃萨。</p>
  <p id="aAE">“复次，<a id="a-AF"></a>善现，<a id="a-AG"></a>一切不退转菩萨摩诃萨，<a id="a-AH"></a>普为饶益一切有情，<a id="a-AI"></a>以无所得而为方便，<a id="a-AJ"></a>恒修布施乃至般若波罗蜜多，<a id="a-AK"></a>常无间断。<a id="a-AL"></a>善现，<a id="a-AM"></a>若菩萨摩诃萨成就如是诸行状相，<a id="a-AN"></a>知是不退转菩萨摩诃萨。</p>
  <p id="aAO">“复次，<a id="a-AP"></a>善现，<a id="a-AQ"></a>一切不退转菩萨摩诃萨，<a id="a-AR"></a>诸所受持、<a id="a-AS"></a>思惟、<a id="a-AT"></a>读诵契经、<a id="a-AU"></a>应颂、<a id="a-AV"></a>记莂、<a id="a-AW"></a>讽颂、<a id="a-AX"></a>自说、<a id="a-AY"></a>缘起、<a id="a-AZ"></a>本事、<a id="a-Aa"></a>本生、<a id="a-Ab"></a>方广、<a id="a-Ac"></a>希法、<a id="a-Ad"></a>譬喻、<a id="a-Ae"></a>论议，<a id="a-Af"></a>一切皆令究竟通利，<a id="a-Ag"></a>以如是法常乐布施一切有情，<a id="a-Ah"></a>恒作是念：<a id="a-Ai"></a>‘云何当令诸有情类求正法愿皆得满足？<a id="a-Aj"></a>’以无所得而为方便，<a id="a-Ak"></a>复持如是法施善根，<a id="a-Al"></a>与诸有情平等共有回向无上正等菩提。<a id="a-Am"></a>善现，<a id="a-An"></a>若菩萨摩诃萨成就如是诸行、<a id="a-Ao"></a>状、<a id="a-Ap"></a>相，<a id="a-Aq"></a>知是不退转菩萨摩诃萨。</p>
  <p id="aAr">“复次，<a id="a-As"></a>善现，<a id="a-At"></a>一切不退转菩萨摩诃萨，<a id="a-Au"></a>于佛所说甚深法门，<a id="a-Av"></a>终不生于疑惑犹豫。<a id="a-Aw"></a>何以故？<a id="a-Ax"></a>善现，<a id="a-Ay"></a>是菩萨摩诃萨不见有法，<a id="a-Az"></a>若色、<a id="a-B0"></a>若受、<a id="a-B1"></a>想、<a id="a-B2"></a>行、<a id="a-B3"></a>识，<a id="a-B4"></a>可于其中疑惑犹豫；<a id="a-B5"></a>如是乃至不见有法，<a id="a-B6"></a>若一切菩萨摩诃萨行、<a id="a-B7"></a>若诸佛无上正等菩提，<a id="a-B8"></a>可于其中疑惑犹豫。<a id="a-B9"></a>善现，<a id="a-BA"></a>若菩萨摩诃萨成就如是诸行、<a id="a-BB"></a>状、<a id="a-BC"></a>相，<a id="a-BD"></a>知是不退转菩萨摩诃萨。</p>
  <p id="aBE">“复次，<a id="a-BF"></a>善现，<a id="a-BG"></a>一切不退转菩萨摩诃萨，<a id="a-BH"></a>成就调柔身、<a id="a-BI"></a>语、<a id="a-BJ"></a>意业，<a id="a-BK"></a>于诸有情心无挂礙；<a id="a-BL"></a>恒常成就慈、<a id="a-BM"></a>悲、<a id="a-BN"></a>喜、<a id="a-BO"></a>舍等，<a id="a-BP"></a>起相应身、<a id="a-BQ"></a>语、<a id="a-BR"></a>意业；<a id="a-BS"></a>决定不与五盖共居，<a id="a-BT"></a>所谓贪欲、<a id="a-BU"></a>瞋恚、<a id="a-BV"></a>惛沉睡眠、<a id="a-BW"></a>掉举恶作、<a id="a-BX"></a>疑盖，<a id="a-BY"></a>一切随眠皆已摧伏，<a id="a-BZ"></a>一切结缚随烦恼缠皆永不起；<a id="a-Ba"></a>入出往来心不迷谬，<a id="a-Bb"></a>恒时安住正念正知，<a id="a-Bc"></a>进止威仪、<a id="a-Bd"></a>行住坐卧、<a id="a-Be"></a>举足下足，<a id="a-Bf"></a>亦复如是；<a id="a-Bg"></a>诸所游履必观其地，<a id="a-Bh"></a>安庠系念直视而行，<a id="a-Bi"></a>运动语言曾无卒暴。<a id="a-Bj"></a>善现，<a id="a-Bk"></a>若菩萨摩诃萨成就如是诸行、<a id="a-Bl"></a>状、<a id="a-Bm"></a>相，<a id="a-Bn"></a>知是不退转菩萨摩诃萨。</p>
  <p id="aBo">“复次，<a id="a-Bp"></a>善现，<a id="a-Bq"></a>一切不退转菩萨摩诃萨，<a id="a-Br"></a>诸所受用卧具衣服，<a id="a-Bs"></a>皆常香洁无诸臭秽，<a id="a-Bt"></a>亦无垢腻、<a id="a-Bu"></a>虮虱等虫，<a id="a-Bv"></a>心乐清华，<a id="a-Bw"></a>身无疾病。<a id="a-Bx"></a>善现，<a id="a-By"></a>若菩萨摩诃萨成就如是诸行、<a id="a-Bz"></a>状、<a id="a-C0"></a>相，<a id="a-C1"></a>知是不退转菩萨摩诃萨。</p>
  <p id="aC2">“复次，<a id="a-C3"></a>善现，<a id="a-C4"></a>一切不退转菩萨摩诃萨，<a id="a-C5"></a>身心清净，<a id="a-C6"></a>非如常人身中恒为八万户虫之所侵食。<a id="a-C7"></a>何以故？<a id="a-C8"></a>是诸菩萨善根增上出过世间，<a id="a-C9"></a>所受身形内外清净故，<a id="a-CA"></a>无虫类侵食其身。<a id="a-CB"></a>如如善根渐渐增益，<a id="a-CC"></a>如是如是身心转净，<a id="a-CD"></a>由此因缘，<a id="a-CE"></a>是诸菩萨身心坚固逾于金刚，<a id="a-CF"></a>不为违缘之所侵恼，<a id="a-CG"></a>所谓寒热、<a id="a-CH"></a>饥渴、<a id="a-CI"></a>蚊虻、<a id="a-CJ"></a>风日、<a id="a-CK"></a>毒虫、<a id="a-CL"></a>刀杖等类，<a id="a-CM"></a>及诸缠结不能侵恼。<a id="a-CN"></a>善现，<a id="a-CO"></a>若菩萨摩诃萨成就如是诸行、<a id="a-CP"></a>状、<a id="a-CQ"></a>相，<a id="a-CR"></a>知是不退转菩萨摩诃萨。<a id="a-CS"></a>”</p>
  <p id="aCT">尔时，<a id="a-CU"></a>具寿善现白佛言：<a id="a-CV"></a>“世尊，<a id="a-CW"></a>如是不退转菩萨摩诃萨，<a id="a-CX"></a>云何常得身、<a id="a-CY"></a>语、<a id="a-CZ"></a>意净？<a id="a-Ca"></a>”</p>
  <p id="aCb">佛告善现：<a id="a-Cc"></a>“是菩萨摩诃萨如如善根渐渐增长，<a id="a-Cd"></a>如是如是身、<a id="a-Ce"></a>语、<a id="a-Cf"></a>意净，<a id="a-Cg"></a>由善根力所除遣故，<a id="a-Ch"></a>穷未来际毕竟不起，<a id="a-Ci"></a>由此常得身、<a id="a-Cj"></a>语、<a id="a-Ck"></a>意净。<a id="a-Cl"></a>复次，<a id="a-Cm"></a>善现，<a id="a-Cn"></a>是菩萨摩诃萨身三、<a id="a-Co"></a>语四、<a id="a-Cp"></a>意三妙行常现在前故，<a id="a-Cq"></a>一切时身、<a id="a-Cr"></a>语、<a id="a-Cs"></a>意净；<a id="a-Ct"></a>由此净故，<a id="a-Cu"></a>超过声闻及独觉地，<a id="a-Cv"></a>已入菩萨正性离生不证实际，<a id="a-Cw"></a>常乐成熟一切有情、<a id="a-Cx"></a>严净佛土，<a id="a-Cy"></a>由斯常得身、<a id="a-Cz"></a>语、<a id="a-D0"></a>意净，<a id="a-D1"></a>住菩萨位坚固不动。<a id="a-D2"></a>善现，<a id="a-D3"></a>若菩萨摩诃萨成就如是诸行、<a id="a-D4"></a>状、<a id="a-D5"></a>相，<a id="a-D6"></a>知是不退转菩萨摩诃萨。</p>
  <p id="aD7">“复次，<a id="a-D8"></a>善现，<a id="a-D9"></a>一切不退转菩萨摩诃萨，<a id="a-DA"></a>不重利养，<a id="a-DB"></a>不徇名誉，<a id="a-DC"></a>于诸饮食、<a id="a-DD"></a>衣服、<a id="a-DE"></a>卧具、<a id="a-DF"></a>房舍、<a id="a-DG"></a>资财皆不贪染，<a id="a-DH"></a>虽受十二杜多功德而于其中都无所恃，<a id="a-DI"></a>毕竟不起悭贪、<a id="a-DJ"></a>破戒、<a id="a-DK"></a>忿恚、<a id="a-DL"></a>懈怠、<a id="a-DM"></a>散乱、<a id="a-DN"></a>愚痴及余种种烦恼缠结相应之心。<a id="a-DO"></a>善现，<a id="a-DP"></a>若菩萨摩诃萨成就如是诸行、<a id="a-DQ"></a>状、<a id="a-DR"></a>相，<a id="a-DS"></a>知是不退转菩萨摩诃萨。</p>
  <p id="aDT">“复次，<a id="a-DU"></a>善现，<a id="a-DV"></a>一切不退转菩萨摩诃萨，<a id="a-DW"></a>觉慧坚猛能深悟入，<a id="a-DX"></a>听闻正法恭敬信受，<a id="a-DY"></a>系念思惟究竟理趣，<a id="a-DZ"></a>随所听闻世、<a id="a-Da"></a>出世法，<a id="a-Db"></a>皆能方便会入般若波罗蜜多甚深理趣。<a id="a-Dc"></a>诸所造作世间事业，<a id="a-Dd"></a>亦依般若波罗蜜多会入法性，<a id="a-De"></a>不见一事出法性者；<a id="a-Df"></a>设有不与法性相应，<a id="a-Dg"></a>亦能方便会入般若波罗蜜多甚深理趣，<a id="a-Dh"></a>由此不见出法性者。<a id="a-Di"></a>善现，<a id="a-Dj"></a>若菩萨摩诃萨成就如是诸行、<a id="a-Dk"></a>状、<a id="a-Dl"></a>相，<a id="a-Dm"></a>知是不退转菩萨摩诃萨。</p>
  <p id="aDn">“复次，<a id="a-Do"></a>善现，<a id="a-Dp"></a>一切不退转菩萨摩诃萨，<a id="a-Dq"></a>设有恶魔现前化作八大地狱，<a id="a-Dr"></a>复于一一大地狱中，<a id="a-Ds"></a>化作无量无边菩萨，<a id="a-Dt"></a>皆被猛焰交彻烧燃，<a id="a-Du"></a>各受辛酸楚毒大苦。<a id="a-Dv"></a>作是化已，<a id="a-Dw"></a>语不退转诸菩萨言：<a id="a-Dx"></a>‘此诸菩萨皆受无上正等菩提不退转记故，<a id="a-Dy"></a>堕如是大地狱中，<a id="a-Dz"></a>恒受如斯种种剧苦。<a id="a-E0"></a>汝等菩萨既受无上正等菩提不退转记，<a id="a-E1"></a>亦当堕此大地狱中受诸剧苦。<a id="a-E2"></a>佛授汝等大地狱中受极苦记，<a id="a-E3"></a>非授无上正等菩提不退转记。<a id="a-E4"></a>是故汝等应速弃舍大菩提心，<a id="a-E5"></a>可得免脱大地狱苦，<a id="a-E6"></a>生于天上，<a id="a-E7"></a>或生人中，<a id="a-E8"></a>受诸富乐。<a id="a-E9"></a>’是时，<a id="a-EA"></a>不退转菩萨摩诃萨见闻此事，<a id="a-EB"></a>其心不动亦不惊疑，<a id="a-EC"></a>但作是念：<a id="a-ED"></a>‘受不退转记菩萨摩诃萨，<a id="a-EE"></a>若堕地狱、<a id="a-EF"></a>傍生、<a id="a-EG"></a>鬼界、<a id="a-EH"></a>阿素洛中，<a id="a-EI"></a>必无是处。<a id="a-EJ"></a>所以者何？<a id="a-EK"></a>不退转位菩萨，<a id="a-EL"></a>定无不善业故，<a id="a-EM"></a>亦无善业招苦果故。<a id="a-EN"></a>诸佛定无虚诳语故，<a id="a-EO"></a>如来所说皆为利乐一切有情，<a id="a-EP"></a>大慈悲心所流出故。<a id="a-EQ"></a>所见闻者，<a id="a-ER"></a>定是恶魔所作所说。<a id="a-ES"></a>’善现，<a id="a-ET"></a>若菩萨摩诃萨成就如是诸行、<a id="a-EU"></a>状、<a id="a-EV"></a>相，<a id="a-EW"></a>知是不退转菩萨摩诃萨。</p>
  <p id="aEX">“复次，<a id="a-EY"></a>善现，<a id="a-EZ"></a>一切不退转菩萨摩诃萨，<a id="a-Ea"></a>设有恶魔作沙门像来至其所，<a id="a-Eb"></a>说如是言：<a id="a-Ec"></a>‘汝先所闻应修布施波罗蜜多令速圆满，<a id="a-Ed"></a>应修净戒、<a id="a-Ee"></a>安忍、<a id="a-Ef"></a>精进、<a id="a-Eg"></a>静虑、<a id="a-Eh"></a>般若波罗蜜多令速圆满，<a id="a-Ei"></a>如是乃至应证无上正等菩提，<a id="a-Ej"></a>如是所闻皆为邪说，<a id="a-Ek"></a>应速弃舍，<a id="a-El"></a>勿谓为真。<a id="a-Em"></a>又汝先闻应于过去、<a id="a-En"></a>未来、<a id="a-Eo"></a>现在一切如来、<a id="a-Ep"></a>应、<a id="a-Eq"></a>正等觉及诸弟子，<a id="a-Er"></a>从初发心乃至法住，<a id="a-Es"></a>其中所有功德善根，<a id="a-Et"></a>皆生随喜一切合集，<a id="a-Eu"></a>与诸有情平等共有回求无上正等菩提，<a id="a-Ev"></a>如是所闻亦为邪说，<a id="a-Ew"></a>应速弃舍，<a id="a-Ex"></a>勿谓为真。<a id="a-Ey"></a>若汝舍彼所说邪法，<a id="a-Ez"></a>我当教汝真实佛法，<a id="a-F0"></a>令汝修学疾证无上正等菩提。<a id="a-F1"></a>汝先所闻，<a id="a-F2"></a>非真佛语，<a id="a-F3"></a>是文颂者虚妄撰集。<a id="a-F4"></a>我之所说，<a id="a-F5"></a>是真佛语，<a id="a-F6"></a>令汝速证所求无上正等菩提。<a id="a-F7"></a>’善现，<a id="a-F8"></a>若菩萨摩诃萨闻如是语心动惊疑，<a id="a-F9"></a>当知未受不退转记，<a id="a-FA"></a>彼于无上正等菩提犹未决定，<a id="a-FB"></a>未名不退转菩萨摩诃萨。<a id="a-FC"></a>善现，<a id="a-FD"></a>若菩萨摩诃萨闻如是语，<a id="a-FE"></a>其心不动亦不惊疑，<a id="a-FF"></a>但随无作、<a id="a-FG"></a>无相、<a id="a-FH"></a>无生法性而住，<a id="a-FI"></a>是菩萨摩诃萨诸有所作不信他语，<a id="a-FJ"></a>不随他教而修布施波罗蜜多，<a id="a-FK"></a>不随他教而修净戒、<a id="a-FL"></a>安忍、<a id="a-FM"></a>精进、<a id="a-FN"></a>静虑、<a id="a-FO"></a>般若波罗蜜多，<a id="a-FP"></a>乃至不随他教而趣无上正等菩提，<a id="a-FQ"></a>当知如是菩萨摩诃萨已于无上正等菩提得不退转。</p>
  <p id="aFR">“善现，<a id="a-FS"></a>如漏尽阿罗汉诸有所为不信他语，<a id="a-FT"></a>现证法性无惑无疑，<a id="a-FU"></a>一切恶魔不能倾动；<a id="a-FV"></a>如是不退转菩萨摩诃萨，<a id="a-FW"></a>一切声闻、<a id="a-FX"></a>独觉、<a id="a-FY"></a>外道、<a id="a-FZ"></a>诸恶魔等，<a id="a-Fa"></a>不能破坏折伏其心，<a id="a-Fb"></a>令于菩提而生退屈。</p>
  <p id="aFc">“善现，<a id="a-Fd"></a>是菩萨摩诃萨决定已住不退转地，<a id="a-Fe"></a>所有事业皆自审思，<a id="a-Ff"></a>非但信他而便起作，<a id="a-Fg"></a>乃至如来、<a id="a-Fh"></a>应、<a id="a-Fi"></a>正等觉所有言教，<a id="a-Fj"></a>尚不轻尔信受奉行，<a id="a-Fk"></a>况信声闻、<a id="a-Fl"></a>独觉、<a id="a-Fm"></a>外道、<a id="a-Fn"></a>恶魔等语而有所作？<a id="a-Fo"></a>是诸菩萨诸有所为但信他行，<a id="a-Fp"></a>终无是处。<a id="a-Fq"></a>何以故？<a id="a-Fr"></a>善现，<a id="a-Fs"></a>是菩萨摩诃萨不见有法可信行者。<a id="a-Ft"></a>所以者何？<a id="a-Fu"></a>善现，<a id="a-Fv"></a>是诸菩萨不见有色可信行者，<a id="a-Fw"></a>不见有受、<a id="a-Fx"></a>想、<a id="a-Fy"></a>行、<a id="a-Fz"></a>识可信行者，<a id="a-G0"></a>亦不见有色真如可信行者，<a id="a-G1"></a>不见有受、<a id="a-G2"></a>想、<a id="a-G3"></a>行、<a id="a-G4"></a>识真如可信行者，<a id="a-G5"></a>如是乃至不见有诸佛无上正等菩提可信行者，<a id="a-G6"></a>亦不见有诸佛无上正等菩提真如可信行者。<a id="a-G7"></a>善现，<a id="a-G8"></a>若菩萨摩诃萨成就如是诸行、<a id="a-G9"></a>状、<a id="a-GA"></a>相，<a id="a-GB"></a>知是不退转菩萨摩诃萨。</p>
  <p id="aGC">“复次，<a id="a-GD"></a>善现，<a id="a-GE"></a>一切不退转菩萨摩诃萨，<a id="a-GF"></a>设有恶魔作苾蒭像，<a id="a-GG"></a>来诣其所，<a id="a-GH"></a>唱如是言：<a id="a-GI"></a>‘汝等所行是生死法，<a id="a-GJ"></a>非菩萨行，<a id="a-GK"></a>非由此得一切智智。<a id="a-GL"></a>汝等今应修尽苦道，<a id="a-GM"></a>速尽众苦，<a id="a-GN"></a>证般涅槃。<a id="a-GO"></a>’是时，<a id="a-GP"></a>恶魔即为菩萨说堕生死相似道法，<a id="a-GQ"></a>所谓骨想、<a id="a-GR"></a>或青瘀想、<a id="a-GS"></a>或脓烂想、<a id="a-GT"></a>或胮胀想、<a id="a-GU"></a>或虫食想、<a id="a-GV"></a>或异赤想、<a id="a-GW"></a>或慈、<a id="a-GX"></a>或悲、<a id="a-GY"></a>或喜、<a id="a-GZ"></a>或舍、<a id="a-Ga"></a>或四静虑、<a id="a-Gb"></a>或四无色，<a id="a-Gc"></a>告菩萨言：<a id="a-Gd"></a>‘此是真道真行！<a id="a-Ge"></a>汝用此道此行当得预流果，<a id="a-Gf"></a>乃至当得独觉菩提。<a id="a-Gg"></a>汝由此道、<a id="a-Gh"></a>由此行故，<a id="a-Gi"></a>速尽一切生老病死，<a id="a-Gj"></a>何用久受生死苦为？<a id="a-Gk"></a>现在苦身，<a id="a-Gl"></a>尚应厌舍，<a id="a-Gm"></a>况更求受当来苦身？<a id="a-Gn"></a>宜自审思，<a id="a-Go"></a>舍先所信。<a id="a-Gp"></a>’</p>
  <p id="aGq">“善现，<a id="a-Gr"></a>是菩萨摩诃萨闻彼语时，<a id="a-Gs"></a>其心不动亦不惊疑，<a id="a-Gt"></a>但作是念：<a id="a-Gu"></a>‘今此苾蒭益我不少，<a id="a-Gv"></a>能为我说相似道法，<a id="a-Gw"></a>令我识知此道不能证预流果，<a id="a-Gx"></a>乃至不证独觉菩提，<a id="a-Gy"></a>况当能证所求无上正等菩提？<a id="a-Gz"></a>’是菩萨摩诃萨作此念已，<a id="a-H0"></a>深生欢喜，<a id="a-H1"></a>复作是念：<a id="a-H2"></a>‘今此苾蒭甚为益我，<a id="a-H3"></a>方便为我说障道法，<a id="a-H4"></a>令我识知障道法已，<a id="a-H5"></a>于三乘道自在修学。<a id="a-H6"></a>’</p>
  <p id="aH7">“善现，<a id="a-H8"></a>时彼恶魔知此菩萨深生欢喜，<a id="a-H9"></a>复作是言：<a id="a-HA"></a>‘咄哉！<a id="a-HB"></a>男子，<a id="a-HC"></a>汝今欲见诸菩萨摩诃萨，<a id="a-HD"></a>长时勤行无益行不？<a id="a-HE"></a>谓诸菩萨摩诃萨众经如殑伽沙数大劫，<a id="a-HF"></a>以无量种上妙衣服、<a id="a-HG"></a>饮食、<a id="a-HH"></a>卧具、<a id="a-HI"></a>医药、<a id="a-HJ"></a>资财、<a id="a-HK"></a>花香等物，<a id="a-HL"></a>供养恭敬、<a id="a-HM"></a>尊重赞叹殑伽沙等诸佛世尊。<a id="a-HN"></a>复于殑伽沙等佛所修行布施波罗蜜多，<a id="a-HO"></a>修行净戒、<a id="a-HP"></a>安忍、<a id="a-HQ"></a>精进、<a id="a-HR"></a>静虑、<a id="a-HS"></a>般若波罗蜜多，<a id="a-HT"></a>乃至殑伽沙等佛所，<a id="a-HU"></a>修一切智、<a id="a-HV"></a>修道相智、<a id="a-HW"></a>一切相智。<a id="a-HX"></a>是诸菩萨摩诃萨众亦亲近承事如殑伽沙佛，<a id="a-HY"></a>于诸佛所请问无上正等觉道，<a id="a-HZ"></a>谓作是言：<a id="a-Ha"></a>“云何菩萨摩诃萨安住无上正等觉道？<a id="a-Hb"></a>云何菩萨摩诃萨修行布施乃至般若波罗蜜多？<a id="a-Hc"></a>安住内空乃至无性自性空，<a id="a-Hd"></a>安住真如乃至不思议界，<a id="a-He"></a>安住苦、<a id="a-Hf"></a>集、<a id="a-Hg"></a>灭、<a id="a-Hh"></a>道圣谛，<a id="a-Hi"></a>修四念住乃至八圣道支，<a id="a-Hj"></a>修四静虑、<a id="a-Hk"></a>四无量、<a id="a-Hl"></a>四无色定，<a id="a-Hm"></a>修八解脱乃至十遍处，<a id="a-Hn"></a>修空、<a id="a-Ho"></a>无相、<a id="a-Hp"></a>无愿解脱门，<a id="a-Hq"></a>修极喜地乃至法云地，<a id="a-Hr"></a>修五眼、<a id="a-Hs"></a>六神通，<a id="a-Ht"></a>修佛十力乃至十八佛不共法，<a id="a-Hu"></a>修三十二大士相八十随好，<a id="a-Hv"></a>修无忘失法、<a id="a-Hw"></a>恒住舍性，<a id="a-Hx"></a>修陀罗尼门、<a id="a-Hy"></a>三摩地门，<a id="a-Hz"></a>修顺逆观十二支缘起，<a id="a-I0"></a>严净佛土，<a id="a-I1"></a>成熟有情，<a id="a-I2"></a>修诸菩萨殊胜神通，<a id="a-I3"></a>修圆满寿量，<a id="a-I4"></a>学转大法轮护持正法令得久住，<a id="a-I5"></a>修一切智、<a id="a-I6"></a>道相智、<a id="a-I7"></a>一切相智？<a id="a-I8"></a>”殑伽沙等诸佛世尊，<a id="a-I9"></a>如所请问，<a id="a-IA"></a>次第为说。<a id="a-IB"></a>是诸菩萨摩诃萨众，<a id="a-IC"></a>如佛教诲安住修学，<a id="a-ID"></a>经无量劫炽然精进，<a id="a-IE"></a>尚不能证所求无上正等菩提，<a id="a-IF"></a>况今汝等所修所学能证无上正等菩提？<a id="a-IG"></a>’</p>
  <p id="aIH">“善现，<a id="a-II"></a>是菩萨摩诃萨虽闻其言而心无异，<a id="a-IJ"></a>不惊不恐，<a id="a-IK"></a>无疑无惑，<a id="a-IL"></a>倍复欢喜，<a id="a-IM"></a>作是念言：<a id="a-IN"></a>‘今此苾蒭极多益我，<a id="a-IO"></a>方便为我说障道法，<a id="a-IP"></a>令我知此障道之法，<a id="a-IQ"></a>决定不能证预流果，<a id="a-IR"></a>乃至不证独觉菩提，<a id="a-IS"></a>况能证得所求无上正等菩提？<a id="a-IT"></a>’</p>
  <p id="aIU">“善现，<a id="a-IV"></a>时彼恶魔知此菩萨心不退屈，<a id="a-IW"></a>无惑无疑，<a id="a-IX"></a>即于是处化作无量苾蒭形像，<a id="a-IY"></a>语菩萨言：<a id="a-IZ"></a>‘此诸苾蒭皆于过去勤求无上正等菩提，<a id="a-Ia"></a>经无量劫修行种种难行苦行，<a id="a-Ib"></a>而不能得所求无上正等菩提；<a id="a-Ic"></a>今皆退证阿罗汉果，<a id="a-Id"></a>诸漏已尽，<a id="a-Ie"></a>至苦边际。<a id="a-If"></a>云何汝等能证无上正等菩提？<a id="a-Ig"></a>’</p>
  <p id="aIh">“善现，<a id="a-Ii"></a>是菩萨摩诃萨见闻此已，<a id="a-Ij"></a>即作是念：<a id="a-Ik"></a>‘定为恶魔化作如此苾蒭形像扰乱我心，<a id="a-Il"></a>因说障礙相似道法。<a id="a-Im"></a>必无菩萨摩诃萨众修行般若波罗蜜多至圆满位，<a id="a-In"></a>不证无上正等菩提，<a id="a-Io"></a>退堕声闻或独觉地。<a id="a-Ip"></a>’尔时，<a id="a-Iq"></a>菩萨复作是念：<a id="a-Ir"></a>‘若菩萨摩诃萨修行布施乃至般若波罗蜜多至圆满位，<a id="a-Is"></a>不证无上正等菩提，<a id="a-It"></a>必无是处；<a id="a-Iu"></a>乃至修行一切智、<a id="a-Iv"></a>道相智、<a id="a-Iw"></a>一切相智至圆满位，<a id="a-Ix"></a>不证无上正等菩提，<a id="a-Iy"></a>必无是处。<a id="a-Iz"></a>’善现，<a id="a-J0"></a>若菩萨摩诃萨成就如是诸行、<a id="a-J1"></a>状、<a id="a-J2"></a>相，<a id="a-J3"></a>知是不退转菩萨摩诃萨。</p>
  <p id="aJ4">“复次，<a id="a-J5"></a>善现，<a id="a-J6"></a>一切不退转菩萨摩诃萨恒作是念：<a id="a-J7"></a>‘若菩萨摩诃萨如诸佛教精勤修学，<a id="a-J8"></a>常不远离布施、<a id="a-J9"></a>净戒、<a id="a-JA"></a>安忍、<a id="a-JB"></a>精进、<a id="a-JC"></a>静虑、<a id="a-JD"></a>般若波罗蜜多所摄妙行相应作意，<a id="a-JE"></a>常不远离一切智智相应作意，<a id="a-JF"></a>常以方便劝诸有情精勤修学布施、<a id="a-JG"></a>净戒、<a id="a-JH"></a>安忍、<a id="a-JI"></a>精进、<a id="a-JJ"></a>静虑、<a id="a-JK"></a>般若波罗蜜多。<a id="a-JL"></a>是菩萨摩诃萨决定不退六波罗蜜多，<a id="a-JM"></a>乃至决定不退一切相智，<a id="a-JN"></a>必证无上正等菩提。<a id="a-JO"></a>’善现，<a id="a-JP"></a>若菩萨摩诃萨成就如是诸行、<a id="a-JQ"></a>状、<a id="a-JR"></a>相，<a id="a-JS"></a>知是不退转菩萨摩诃萨。</p>
  <p id="aJT">“复次，<a id="a-JU"></a>善现，<a id="a-JV"></a>一切不退转菩萨摩诃萨恒作是念：<a id="a-JW"></a>‘若菩萨摩诃萨觉知魔事不随魔事，<a id="a-JX"></a>觉知恶友不随恶友语，<a id="a-JY"></a>觉知境界不随境界转。<a id="a-JZ"></a>是菩萨摩诃萨决定不退六波罗蜜多，<a id="a-Ja"></a>乃至决定不退一切相智，<a id="a-Jb"></a>必证无上正等菩提。<a id="a-Jc"></a>’善现，<a id="a-Jd"></a>若菩萨摩诃萨成就如是诸行、<a id="a-Je"></a>状、<a id="a-Jf"></a>相，<a id="a-Jg"></a>知是不退转菩萨摩诃萨。</p>
  <p id="aJh">“复次，<a id="a-Ji"></a>善现，<a id="a-Jj"></a>一切不退转菩萨摩诃萨，<a id="a-Jk"></a>闻佛世尊所说法要，<a id="a-Jl"></a>深心欢喜、<a id="a-Jm"></a>恭敬信受、<a id="a-Jn"></a>善解义趣；<a id="a-Jo"></a>其心坚固踰于金刚，<a id="a-Jp"></a>不可动转，<a id="a-Jq"></a>不可引夺，<a id="a-Jr"></a>常勤修学六波罗蜜多心无厌倦，<a id="a-Js"></a>亦劝他学六波罗蜜多心无厌倦。<a id="a-Jt"></a>善现，<a id="a-Ju"></a>若菩萨摩诃萨成就如是诸行、<a id="a-Jv"></a>状、<a id="a-Jw"></a>相，<a id="a-Jx"></a>知是不退转菩萨摩诃萨。<a id="a-Jy"></a>”</p>
 </body>
</html>