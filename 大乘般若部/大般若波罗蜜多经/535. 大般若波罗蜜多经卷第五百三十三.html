<!doctype html>
<html id="z3IBT5Q8c" data-ver="1064">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百三十三</h1>
  <h2 id="a2">第三分施等品第二十九之二</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>若诸有情及彼施设，<a id="a-7"></a>皆毕竟不可得，<a id="a-8"></a>诸菩萨摩诃萨为谁故行甚深般若波罗蜜多？<a id="a-9"></a>”</p>
  <p id="aA">佛告善现：<a id="a-B"></a>“诸菩萨摩诃萨但以实际为量故，<a id="a-C"></a>行甚深般若波罗蜜多。<a id="a-D"></a>善现当知，<a id="a-E"></a>若有情际异实际者，<a id="a-F"></a>诸菩萨摩诃萨则不应行甚深般若波罗蜜多；<a id="a-G"></a>以有情际不异实际，<a id="a-H"></a>是故菩萨摩诃萨众行深般若波罗蜜多。<a id="a-I"></a>复次，<a id="a-J"></a>善现，<a id="a-K"></a>诸菩萨摩诃萨行深般若波罗蜜多时，<a id="a-L"></a>以不坏实际法，<a id="a-M"></a>安立有情令住实际。<a id="a-N"></a>”</p>
  <p id="aO">具寿善现便白佛言：<a id="a-P"></a>“若有情际即是实际，<a id="a-Q"></a>云何菩萨摩诃萨行深般若波罗蜜多时，<a id="a-R"></a>以不坏实际法，<a id="a-S"></a>安立有情令住实际？<a id="a-T"></a>世尊，<a id="a-U"></a>若菩萨摩诃萨行深般若波罗蜜多时，<a id="a-V"></a>安立有情令住实际，<a id="a-W"></a>则为安立实际令住实际；<a id="a-X"></a>若安立实际令住实际，<a id="a-Y"></a>则为安立自性令住自性。<a id="a-Z"></a>然理不应安立自性令住自性，<a id="a-a"></a>如何可说诸菩萨摩诃萨行深般若波罗蜜多时，<a id="a-b"></a>以不坏实际法，<a id="a-c"></a>安立有情令住实际？<a id="a-d"></a>”</p>
  <p id="ae">佛告善现：<a id="a-f"></a>“理实不应安立实际令住实际，<a id="a-g"></a>亦复不应安立自性令住自性。<a id="a-h"></a>然诸菩萨摩诃萨行深般若波罗蜜多时，<a id="a-i"></a>有方便善巧故，<a id="a-j"></a>能安立有情令住实际，<a id="a-k"></a>而有情际不异实际。<a id="a-l"></a>如是，<a id="a-m"></a>善现，<a id="a-n"></a>有情际与实际无二无别。<a id="a-o"></a>”</p>
  <p id="ap">具寿善现复白佛言：<a id="a-q"></a>“何等名为诸菩萨摩诃萨行深般若波罗蜜多时方便善巧，<a id="a-r"></a>由此方便善巧力故，<a id="a-s"></a>安立有情令住实际，<a id="a-t"></a>而能不坏实际之相？<a id="a-u"></a>”</p>
  <p id="av">佛告善现：<a id="a-w"></a>“诸菩萨摩诃萨行深般若波罗蜜多时，<a id="a-x"></a>从初发心，<a id="a-y"></a>成就如是方便善巧；<a id="a-z"></a>由此方便善巧力故，<a id="a-10"></a>安立有情令住布施。<a id="a-11"></a>彼诸有情住布施已，<a id="a-12"></a>为说布施前、<a id="a-13"></a>中、<a id="a-14"></a>后际无差别相，<a id="a-15"></a>谓作是言：<a id="a-16"></a>‘如是布施前、<a id="a-17"></a>中、<a id="a-18"></a>后际无不皆空，<a id="a-19"></a>施者、<a id="a-1A"></a>受者、<a id="a-1B"></a>施所得果亦复皆空，<a id="a-1C"></a>如是一切于实际中皆无所有、<a id="a-1D"></a>都不可得。<a id="a-1E"></a>汝等莫执布施、<a id="a-1F"></a>施者、<a id="a-1G"></a>受者、<a id="a-1H"></a>施果、<a id="a-1I"></a>实际各异。<a id="a-1J"></a>汝等若能不执布施、<a id="a-1K"></a>施者、<a id="a-1L"></a>受者、<a id="a-1M"></a>施果、<a id="a-1N"></a>实际各各有异，<a id="a-1O"></a>所修施福则趣甘露得甘露果，<a id="a-1P"></a>必以甘露而为后边。<a id="a-1Q"></a>’</p>
  <p id="a1R">“复作是言：<a id="a-1S"></a>‘汝等用此所修施福，<a id="a-1T"></a>勿取色蕴乃至识蕴，<a id="a-1U"></a>勿取眼处乃至意处，<a id="a-1V"></a>勿取色处乃至法处，<a id="a-1W"></a>勿取眼界乃至意界，<a id="a-1X"></a>勿取色界乃至法界，<a id="a-1Y"></a>勿取眼识界乃至意识界，<a id="a-1Z"></a>勿取眼触乃至意触，<a id="a-1a"></a>勿取眼触为缘所生诸受乃至意触为缘所生诸受，<a id="a-1b"></a>勿取地界乃至识界，<a id="a-1c"></a>勿取因缘乃至增上缘，<a id="a-1d"></a>勿取从缘所生诸法，<a id="a-1e"></a>勿取无明乃至老死，<a id="a-1f"></a>勿取布施乃至般若波罗蜜多，<a id="a-1g"></a>勿取内空乃至无性自性空，<a id="a-1h"></a>勿取真如乃至不思议界，<a id="a-1i"></a>勿取苦、<a id="a-1j"></a>集、<a id="a-1k"></a>灭、<a id="a-1l"></a>道圣谛，<a id="a-1m"></a>勿取四念住乃至八圣道支，<a id="a-1n"></a>勿取四静虑、<a id="a-1o"></a>四无量、<a id="a-1p"></a>四无色定，<a id="a-1q"></a>勿取空、<a id="a-1r"></a>无相、<a id="a-1s"></a>无愿解脱门，<a id="a-1t"></a>勿取八解脱乃至十遍处，<a id="a-1u"></a>勿取净观地乃至如来地，<a id="a-1v"></a>勿取极喜地乃至法云地，<a id="a-1w"></a>勿取一切陀罗尼门、<a id="a-1x"></a>三摩地门，<a id="a-1y"></a>勿取五眼、<a id="a-1z"></a>六神通，<a id="a-20"></a>勿取如来十力乃至十八佛不共法，<a id="a-21"></a>勿取大慈、<a id="a-22"></a>大悲、<a id="a-23"></a>大喜、<a id="a-24"></a>大舍，<a id="a-25"></a>勿取三十二大士相、<a id="a-26"></a>八十随好，<a id="a-27"></a>勿取无忘失法、<a id="a-28"></a>恒住舍性，<a id="a-29"></a>勿取一切智、<a id="a-2A"></a>道相智、<a id="a-2B"></a>一切相智，<a id="a-2C"></a>勿取预流果乃至独觉菩提，<a id="a-2D"></a>勿取菩萨摩诃萨行，<a id="a-2E"></a>勿取无上正等菩提，<a id="a-2F"></a>勿取有漏及无漏法，<a id="a-2G"></a>勿取世间及出世法，<a id="a-2H"></a>勿取有为及无为法。<a id="a-2I"></a>所以者何？<a id="a-2J"></a>一切布施，<a id="a-2K"></a>布施性空；<a id="a-2L"></a>一切施者，<a id="a-2M"></a>施者性空；<a id="a-2N"></a>一切受者，<a id="a-2O"></a>受者性空；<a id="a-2P"></a>一切施果，<a id="a-2Q"></a>施果性空。<a id="a-2R"></a>空中布施、<a id="a-2S"></a>施者、<a id="a-2T"></a>受者及诸施果皆不可得。<a id="a-2U"></a>何以故？<a id="a-2V"></a>如是诸法差别，<a id="a-2W"></a>自性皆毕竟空。<a id="a-2X"></a>毕竟空中，<a id="a-2Y"></a>如是诸法不可得故，<a id="a-2Z"></a>由此诸法不可得故，<a id="a-2a"></a>余所取法亦不可得。<a id="a-2b"></a>’</p>
  <p id="a2c">“复次，<a id="a-2d"></a>善现，<a id="a-2e"></a>诸菩萨摩诃萨行深般若波罗蜜多时，<a id="a-2f"></a>从初发心成就如是方便善巧；<a id="a-2g"></a>由此方便善巧力故，<a id="a-2h"></a>安立有情令住净戒。<a id="a-2i"></a>彼诸有情住净戒已，<a id="a-2j"></a>复作是言：<a id="a-2k"></a>‘汝等今者于诸有情应深慈愍，<a id="a-2l"></a>离害生命，<a id="a-2m"></a>广说乃至应离邪见修行正见。<a id="a-2n"></a>所以者何？<a id="a-2o"></a>如是诸法都无自性，<a id="a-2p"></a>汝等不应分别执著。<a id="a-2q"></a>汝等复应如理观察，<a id="a-2r"></a>何法名生欲害其命？<a id="a-2s"></a>复以何缘而害其命？<a id="a-2t"></a>广说乃至何法名为所邪见境欲起邪见？<a id="a-2u"></a>复以何缘而起邪见？<a id="a-2v"></a>如是一切自性皆空。<a id="a-2w"></a>’</p>
  <p id="a2x">“善现当知，<a id="a-2y"></a>是菩萨摩诃萨行深般若波罗蜜多时，<a id="a-2z"></a>成就如是方便善巧，<a id="a-30"></a>善能成熟诸有情类，<a id="a-31"></a>以无量门为说布施及净戒果俱不可得，<a id="a-32"></a>令知布施及净戒果自性俱空。<a id="a-33"></a>彼既了知所修布施及净戒果自性空已，<a id="a-34"></a>能于其中不生执著，<a id="a-35"></a>由不执著心无散乱，<a id="a-36"></a>无散乱故能发妙慧，<a id="a-37"></a>由此妙慧永断随眠及诸缠已，<a id="a-38"></a>入无余依般涅槃界。</p>
  <p id="a39">“善现当知，<a id="a-3A"></a>如是所说皆依世俗不依胜义。<a id="a-3B"></a>所以者何？<a id="a-3C"></a>空中无有少法可得，<a id="a-3D"></a>若已涅槃、<a id="a-3E"></a>若今涅槃、<a id="a-3F"></a>若当涅槃、<a id="a-3G"></a>若涅槃者、<a id="a-3H"></a>若由此故而得涅槃，<a id="a-3I"></a>如是一切都无所有、<a id="a-3J"></a>皆毕竟空，<a id="a-3K"></a>毕竟空性即是涅槃，<a id="a-3L"></a>离此涅槃无别实法。</p>
  <p id="a3M">“复次，<a id="a-3N"></a>善现，<a id="a-3O"></a>诸菩萨摩诃萨行深般若波罗蜜多时，<a id="a-3P"></a>从初发心成就如是方便善巧；<a id="a-3Q"></a>由此方便善巧力故，<a id="a-3R"></a>见诸有情心多忿恚，<a id="a-3S"></a>深生慈愍方便教诫，<a id="a-3T"></a>作如是言：<a id="a-3U"></a>‘汝等今者，<a id="a-3V"></a>应修安忍，<a id="a-3W"></a>乐安忍法，<a id="a-3X"></a>调伏其心受安忍行。<a id="a-3Y"></a>汝所瞋法，<a id="a-3Z"></a>自性皆空，<a id="a-3a"></a>如何于中而生忿恚？<a id="a-3b"></a>汝等复应如理观察：<a id="a-3c"></a>我由何法而生忿恚？<a id="a-3d"></a>谁能忿恚？<a id="a-3e"></a>忿恚于谁？<a id="a-3f"></a>如是诸法本性皆空，<a id="a-3g"></a>本性空法未曾不空。<a id="a-3h"></a>如是空性，<a id="a-3i"></a>非如来作，<a id="a-3j"></a>非菩萨作，<a id="a-3k"></a>非独觉作，<a id="a-3l"></a>非声闻作，<a id="a-3m"></a>亦非龙神广说乃至人非人作，<a id="a-3n"></a>亦非四大王众天乃至非想非非想处天作。<a id="a-3o"></a>汝等复应如理观察如是忿恚由何而生？<a id="a-3p"></a>为属于谁？<a id="a-3q"></a>复于谁起？<a id="a-3r"></a>当获何果？<a id="a-3s"></a>现得何利？<a id="a-3t"></a>是一切法本性皆空，<a id="a-3u"></a>非空性中有所忿恚，<a id="a-3v"></a>故应安忍以自饶益。<a id="a-3w"></a>’</p>
  <p id="a3x">“如是，<a id="a-3y"></a>善现，<a id="a-3z"></a>诸菩萨摩诃萨行深般若波罗蜜多时，<a id="a-40"></a>成就最胜方便善巧，<a id="a-41"></a>安立有情于性空理、<a id="a-42"></a>性空因果，<a id="a-43"></a>渐以无上正等菩提示现、<a id="a-44"></a>劝导、<a id="a-45"></a>赞励、<a id="a-46"></a>庆喜，<a id="a-47"></a>令善安住疾能证得。</p>
  <p id="a48">“善现当知，<a id="a-49"></a>如是所说皆依世俗不依胜义。<a id="a-4A"></a>所以者何？<a id="a-4B"></a>本性空中，<a id="a-4C"></a>能得、<a id="a-4D"></a>所得、<a id="a-4E"></a>得时、<a id="a-4F"></a>得处皆非实有。</p>
  <p id="a4G">“善现当知，<a id="a-4H"></a>是名实际本性空理。<a id="a-4I"></a>诸菩萨摩诃萨为欲饶益诸有情类，<a id="a-4J"></a>依此实际本性空理，<a id="a-4K"></a>行深般若波罗蜜多，<a id="a-4L"></a>不得有情及彼施设。<a id="a-4M"></a>所以者何？<a id="a-4N"></a>以一切法离诸有情，<a id="a-4O"></a>有情离故法不可得，<a id="a-4P"></a>法及有情相待安立，<a id="a-4Q"></a>依胜义说一切皆空。</p>
  <p id="a4R">“复次，<a id="a-4S"></a>善现，<a id="a-4T"></a>诸菩萨摩诃萨行深般若波罗蜜多时，<a id="a-4U"></a>从初发心成就如是方便善巧；<a id="a-4V"></a>由此方便善巧力故，<a id="a-4W"></a>见诸有情身心懈怠退失精进，<a id="a-4X"></a>方便劝导令其发起身心精进修诸善法，<a id="a-4Y"></a>作如是言：<a id="a-4Z"></a>‘诸善男子，<a id="a-4a"></a>应深信受本性空中无懈怠法、<a id="a-4b"></a>无懈怠者、<a id="a-4c"></a>无懈怠处、<a id="a-4d"></a>无懈怠时、<a id="a-4e"></a>无由此法发生懈怠，<a id="a-4f"></a>如是一切皆本性空、<a id="a-4g"></a>不越空理。<a id="a-4h"></a>汝等应发身心精进，<a id="a-4i"></a>舍诸懈怠勤修善法，<a id="a-4j"></a>谓修布施乃至般若波罗蜜多，<a id="a-4k"></a>若修四静虑、<a id="a-4l"></a>四无量、<a id="a-4m"></a>四无色定，<a id="a-4n"></a>若修四念住乃至八圣道支，<a id="a-4o"></a>若修空、<a id="a-4p"></a>无相、<a id="a-4q"></a>无愿解脱门，<a id="a-4r"></a>若住内空乃至无性自性空，<a id="a-4s"></a>若住真如乃至不思议界，<a id="a-4t"></a>若住苦、<a id="a-4u"></a>集、<a id="a-4v"></a>灭、<a id="a-4w"></a>道圣谛，<a id="a-4x"></a>若修八解脱乃至十遍处，<a id="a-4y"></a>若修净观地乃至如来地，<a id="a-4z"></a>若修极喜地乃至法云地，<a id="a-50"></a>若修一切陀罗尼门、<a id="a-51"></a>三摩地门，<a id="a-52"></a>若修五眼、<a id="a-53"></a>六神通，<a id="a-54"></a>若修如来十力乃至十八佛不共法，<a id="a-55"></a>若修大慈、<a id="a-56"></a>大悲、<a id="a-57"></a>大喜、<a id="a-58"></a>大舍，<a id="a-59"></a>若修三十二大士相、<a id="a-5A"></a>八十随好，<a id="a-5B"></a>若修无忘失法、<a id="a-5C"></a>恒住舍性，<a id="a-5D"></a>若修一切智、<a id="a-5E"></a>道相智、<a id="a-5F"></a>一切相智，<a id="a-5G"></a>若修预流果乃至独觉菩提，<a id="a-5H"></a>若修一切菩萨摩诃萨行，<a id="a-5I"></a>若修诸佛无上正等菩提，<a id="a-5J"></a>若修诸余无量无边佛法，<a id="a-5K"></a>应勤精进莫生懈怠，<a id="a-5L"></a>若生懈怠受苦无穷。<a id="a-5M"></a>诸善男子，<a id="a-5N"></a>是一切法本性皆空无诸障礙，<a id="a-5O"></a>汝等应观本性空理无障礙中无懈怠法、<a id="a-5P"></a>无懈怠者，<a id="a-5Q"></a>此处时缘亦不可得。<a id="a-5R"></a>’</p>
  <p id="a5S">“如是，<a id="a-5T"></a>善现，<a id="a-5U"></a>诸菩萨摩诃萨行深般若波罗蜜多时，<a id="a-5V"></a>成就殊胜方便善巧，<a id="a-5W"></a>安立有情令住诸法本性空理，<a id="a-5X"></a>虽令安住而无二想。<a id="a-5Y"></a>所以者何？<a id="a-5Z"></a>本性空理无二无别，<a id="a-5a"></a>非无二法可于其中而作二想。</p>
  <p id="a5b">“复次，<a id="a-5c"></a>善现，<a id="a-5d"></a>是菩萨摩诃萨行深般若波罗蜜多，<a id="a-5e"></a>依本性空教诫教授诸有情类令勤修学。<a id="a-5f"></a>谓作是言：<a id="a-5g"></a>‘诸善男子，<a id="a-5h"></a>汝于善法当勤修学，<a id="a-5i"></a>若修布施乃至般若波罗蜜多时，<a id="a-5j"></a>于此诸法不应思惟二、<a id="a-5k"></a>不二相，<a id="a-5l"></a>广说乃至若修诸余无量无边佛法时，<a id="a-5m"></a>于此诸法不应思惟二、<a id="a-5n"></a>不二相。<a id="a-5o"></a>所以者何？<a id="a-5p"></a>诸善男子，<a id="a-5q"></a>如是诸法皆本性空，<a id="a-5r"></a>本性空理不应思惟二、<a id="a-5s"></a>不二相。<a id="a-5t"></a>’</p>
  <p id="a5u">“如是，<a id="a-5v"></a>善现，<a id="a-5w"></a>诸菩萨摩诃萨行深般若波罗蜜多，<a id="a-5x"></a>成就殊胜方便善巧，<a id="a-5y"></a>行菩萨行成熟有情。<a id="a-5z"></a>诸有情类既成熟已，<a id="a-60"></a>随其所应渐次安立，<a id="a-61"></a>或令住预流果，<a id="a-62"></a>或令住一来果，<a id="a-63"></a>或令住不还果，<a id="a-64"></a>或令住阿罗汉果，<a id="a-65"></a>或令住独觉菩提，<a id="a-66"></a>或令住种种菩萨摩诃萨位，<a id="a-67"></a>或令住诸佛无上正等菩提。</p>
  <p id="a68">“复次，<a id="a-69"></a>善现，<a id="a-6A"></a>诸菩萨摩诃萨行深般若波罗蜜多时，<a id="a-6B"></a>从初发心成就如是方便善巧；<a id="a-6C"></a>由此方便善巧力故，<a id="a-6D"></a>见诸有情心多散乱，<a id="a-6E"></a>于诸欲境不摄诸根，<a id="a-6F"></a>发起种种不寂静业，<a id="a-6G"></a>见已方便教诫教授令入胜定，<a id="a-6H"></a>谓作是言：<a id="a-6I"></a>‘来！<a id="a-6J"></a>善男子，<a id="a-6K"></a>汝应修习胜三摩地，<a id="a-6L"></a>勿起散乱及胜定想。<a id="a-6M"></a>所以者何？<a id="a-6N"></a>如是诸法皆本性空，<a id="a-6O"></a>本性空中无法可得或名散乱或名一心。<a id="a-6P"></a>汝等若能住此胜定，<a id="a-6Q"></a>所作善事皆疾成满，<a id="a-6R"></a>亦随所欲住本性空。<a id="a-6S"></a>何等名为所作善事？<a id="a-6T"></a>谓起净胜身、<a id="a-6U"></a>语、<a id="a-6V"></a>意业，<a id="a-6W"></a>若修布施乃至般若波罗蜜多，<a id="a-6X"></a>广说乃至若修菩萨摩诃萨行及佛无上正等菩提，<a id="a-6Y"></a>若成熟有情、<a id="a-6Z"></a>严净佛土。<a id="a-6a"></a>如是一切净胜善法，<a id="a-6b"></a>由胜定力皆疾成办，<a id="a-6c"></a>及随所愿住本性空。<a id="a-6d"></a>’</p>
  <p id="a6e">“如是，<a id="a-6f"></a>善现，<a id="a-6g"></a>诸菩萨摩诃萨行深般若波罗蜜多方便善巧，<a id="a-6h"></a>为欲饶益诸有情故，<a id="a-6i"></a>从初发心乃至究竟，<a id="a-6j"></a>求作善利常无间断；<a id="a-6k"></a>为欲利乐诸有情故，<a id="a-6l"></a>从一佛国至一佛国，<a id="a-6m"></a>亲近供养诸佛世尊，<a id="a-6n"></a>于诸佛所听受正法，<a id="a-6o"></a>舍身受身经无数劫，<a id="a-6p"></a>乃至无上正等菩提，<a id="a-6q"></a>于其中间终不忘失。<a id="a-6r"></a>是菩萨摩诃萨得陀罗尼身、<a id="a-6s"></a>语、<a id="a-6t"></a>意根常无退减。<a id="a-6u"></a>所以者何？<a id="a-6v"></a>是菩萨摩诃萨恒具善修一切相智，<a id="a-6w"></a>诸有所作能善思量。<a id="a-6x"></a>由具善修一切相智，<a id="a-6y"></a>诸有所作能善思量，<a id="a-6z"></a>于一切道皆能修习，<a id="a-70"></a>谓声闻道、<a id="a-71"></a>若独觉道、<a id="a-72"></a>若菩萨道、<a id="a-73"></a>若如来道、<a id="a-74"></a>若胜天道、<a id="a-75"></a>若胜人道、<a id="a-76"></a>若诸菩萨胜神通道。<a id="a-77"></a>是菩萨摩诃萨由住殊胜神通道故，<a id="a-78"></a>常作有情诸饶益事；<a id="a-79"></a>虽经诸趣生死轮回，<a id="a-7A"></a>而胜神通常无退减；<a id="a-7B"></a>由无退减异熟神通，<a id="a-7C"></a>恒作自他胜饶益事。<a id="a-7D"></a>如是，<a id="a-7E"></a>善现，<a id="a-7F"></a>诸菩萨摩诃萨行深般若波罗蜜多，<a id="a-7G"></a>住本性空方便善巧，<a id="a-7H"></a>能善饶益诸有情类。</p>
  <p id="a7I">“复次，<a id="a-7J"></a>善现，<a id="a-7K"></a>诸菩萨摩诃萨行深般若波罗蜜多时，<a id="a-7L"></a>从初发心成就如是方便善巧；<a id="a-7M"></a>由此方便善巧力故，<a id="a-7N"></a>住本性空见诸有情智慧薄劣，<a id="a-7O"></a>愚痴颠倒造诸恶业，<a id="a-7P"></a>教诫教授方便引入甚深般若波罗蜜多。<a id="a-7Q"></a>作如是言：<a id="a-7R"></a>‘诸善男子，<a id="a-7S"></a>应修般若波罗蜜多，<a id="a-7T"></a>观一切法本性皆空。<a id="a-7U"></a>汝等若能修此般若波罗蜜多，<a id="a-7V"></a>观一切法本性皆空，<a id="a-7W"></a>诸所修行身、<a id="a-7X"></a>语、<a id="a-7Y"></a>意业，<a id="a-7Z"></a>皆趣甘露得甘露果，<a id="a-7a"></a>必以甘露而为后边。<a id="a-7b"></a>诸善男子，<a id="a-7c"></a>是一切法本性皆空，<a id="a-7d"></a>本性空中有情及法虽不可得，<a id="a-7e"></a>而所修行亦无退失。<a id="a-7f"></a>何以故？<a id="a-7g"></a>善男子，<a id="a-7h"></a>本性空理非增非减，<a id="a-7i"></a>本性空中无增减法、<a id="a-7j"></a>无增减者。<a id="a-7k"></a>所以者何？<a id="a-7l"></a>本性空理非有自性、<a id="a-7m"></a>非无自性，<a id="a-7n"></a>离诸分别，<a id="a-7o"></a>绝诸戏论故。<a id="a-7p"></a>于此中无增减法、<a id="a-7q"></a>无增减者，<a id="a-7r"></a>由此所作亦无退失，<a id="a-7s"></a>是故汝等应修般若波罗蜜多，<a id="a-7t"></a>观本性空作所应作。<a id="a-7u"></a>’</p>
  <p id="a7v">“如是，<a id="a-7w"></a>善现，<a id="a-7x"></a>诸菩萨摩诃萨行深般若波罗蜜多方便善巧，<a id="a-7y"></a>教诫教授诸有情类，<a id="a-7z"></a>令入般若波罗蜜多住本性空修诸善业。</p>
  <p id="a80">“善现当知，<a id="a-81"></a>是菩萨摩诃萨如是教诫教授有情修诸善业常无懈废，<a id="a-82"></a>谓自常行十善业道，<a id="a-83"></a>亦劝他常行十善业道；<a id="a-84"></a>自常受持五近事戒，<a id="a-85"></a>亦劝他常受持五近事戒；<a id="a-86"></a>自常受持八近住戒，<a id="a-87"></a>亦劝他常受持八近住戒；<a id="a-88"></a>自常受持诸出家戒，<a id="a-89"></a>亦劝他常受持诸出家戒；<a id="a-8A"></a>自常修行四静虑、<a id="a-8B"></a>四无量、<a id="a-8C"></a>四无色定，<a id="a-8D"></a>亦劝他常修行四静虑、<a id="a-8E"></a>四无量、<a id="a-8F"></a>四无色定；<a id="a-8G"></a>自常修行四念住乃至八圣道支，<a id="a-8H"></a>亦劝他常修行四念住乃至八圣道支；<a id="a-8I"></a>自常修行空、<a id="a-8J"></a>无相、<a id="a-8K"></a>无愿解脱门，<a id="a-8L"></a>亦劝他常修行空、<a id="a-8M"></a>无相、<a id="a-8N"></a>无愿解脱门；<a id="a-8O"></a>自常修行布施乃至般若波罗蜜多，<a id="a-8P"></a>亦劝他常修行布施乃至般若波罗蜜多；<a id="a-8Q"></a>自常安住内空乃至无性自性空，<a id="a-8R"></a>亦劝他常安住内空乃至无性自性空；<a id="a-8S"></a>自常安住真如乃至不思议界，<a id="a-8T"></a>亦劝他常安住真如乃至不思议界；<a id="a-8U"></a>自常安住苦、<a id="a-8V"></a>集、<a id="a-8W"></a>灭、<a id="a-8X"></a>道圣谛，<a id="a-8Y"></a>亦劝他常安住苦、<a id="a-8Z"></a>集、<a id="a-8a"></a>灭、<a id="a-8b"></a>道圣谛；<a id="a-8c"></a>自常修行八解脱乃至十遍处，<a id="a-8d"></a>亦劝他常修行八解脱乃至十遍处；<a id="a-8e"></a>自常修行诸菩萨地，<a id="a-8f"></a>亦劝他常修行诸菩萨地；<a id="a-8g"></a>自常修行陀罗尼门、<a id="a-8h"></a>三摩地门，<a id="a-8i"></a>亦劝他常修行陀罗尼门、<a id="a-8j"></a>三摩地门；<a id="a-8k"></a>自常修学五眼、<a id="a-8l"></a>六神通，<a id="a-8m"></a>亦劝他常修学五眼、<a id="a-8n"></a>六神通；<a id="a-8o"></a>自常修学如来十力乃至十八佛不共法，<a id="a-8p"></a>亦劝他常修学如来十力乃至十八佛不共法；<a id="a-8q"></a>自常修学大慈、<a id="a-8r"></a>大悲、<a id="a-8s"></a>大喜、<a id="a-8t"></a>大舍，<a id="a-8u"></a>亦劝他常修学大慈、<a id="a-8v"></a>大悲、<a id="a-8w"></a>大喜、<a id="a-8x"></a>大舍；<a id="a-8y"></a>自常修学无忘失法、<a id="a-8z"></a>恒住舍性，<a id="a-90"></a>亦劝他常修学无忘失法、<a id="a-91"></a>恒住舍性；<a id="a-92"></a>自常修学一切智、<a id="a-93"></a>道相智、<a id="a-94"></a>一切相智，<a id="a-95"></a>亦劝他常修学一切智、<a id="a-96"></a>道相智、<a id="a-97"></a>一切相智；<a id="a-98"></a>自常修学三十二大士相、<a id="a-99"></a>八十随好，<a id="a-9A"></a>亦劝他常修学三十二大士相、<a id="a-9B"></a>八十随好；<a id="a-9C"></a>自常发起预流果智乃至独觉菩提智，<a id="a-9D"></a>而不住预流果乃至独觉菩提，<a id="a-9E"></a>亦劝他常发起预流果智乃至独觉菩提智，<a id="a-9F"></a>或令住预流果乃至独觉菩提；<a id="a-9G"></a>自常发起诸菩萨摩诃萨行，<a id="a-9H"></a>亦劝他常发起诸菩萨摩诃萨行；<a id="a-9I"></a>自常发起诸佛无上正等菩提道，<a id="a-9J"></a>亦劝他常发起诸佛无上正等菩提道。</p>
  <p id="a9K">“如是，<a id="a-9L"></a>善现，<a id="a-9M"></a>诸菩萨摩诃萨行深般若波罗蜜多，<a id="a-9N"></a>方便善巧自修善业常无懈废，<a id="a-9O"></a>教诫教授诸有情类令修善业常无懈废。</p>
  <p id="a9P">“善现，<a id="a-9Q"></a>是名诸菩萨摩诃萨行深般若波罗蜜多时方便善巧。<a id="a-9R"></a>由此方便善巧力故，<a id="a-9S"></a>安立有情令住实际，<a id="a-9T"></a>而能不坏实际之相，<a id="a-9U"></a>疾证无上正等菩提。<a id="a-9V"></a>”</p>
  <p id="a9W">尔时，<a id="a-9X"></a>善现复白佛言：<a id="a-9Y"></a>“若一切法皆本性空，<a id="a-9Z"></a>本性空中有情及法俱不可得，<a id="a-9a"></a>由此于中亦无非法，<a id="a-9b"></a>云何菩萨摩诃萨为诸有情求疾证得一切智智？<a id="a-9c"></a>”</p>
  <p id="a9d">佛告善现：<a id="a-9e"></a>“如是，<a id="a-9f"></a>如是，<a id="a-9g"></a>如汝所说，<a id="a-9h"></a>诸所有法皆本性空，<a id="a-9i"></a>本性空中有情及法俱不可得，<a id="a-9j"></a>由此于中亦无非法。<a id="a-9k"></a>善现当知，<a id="a-9l"></a>若一切法本性不空，<a id="a-9m"></a>诸菩萨摩诃萨行深般若波罗蜜多时，<a id="a-9n"></a>不应安住本性空理，<a id="a-9o"></a>求疾证得一切智智，<a id="a-9p"></a>为饶益有情说本性空法；<a id="a-9q"></a>以一切法皆本性空，<a id="a-9r"></a>是故菩萨摩诃萨行深般若波罗蜜多时，<a id="a-9s"></a>住一切法本性空理，<a id="a-9t"></a>求疾证得一切智智，<a id="a-9u"></a>为饶益有情说本性空法。</p>
  <p id="a9v">“何等诸法本性皆空，<a id="a-9w"></a>而诸菩萨摩诃萨行深般若波罗蜜多时，<a id="a-9x"></a>如实了知本性空已，<a id="a-9y"></a>住本性空为他说法？<a id="a-9z"></a>善现当知，<a id="a-A0"></a>色乃至识皆本性空，<a id="a-A1"></a>眼处乃至意处皆本性空，<a id="a-A2"></a>色处乃至法处皆本性空，<a id="a-A3"></a>眼界乃至意界皆本性空，<a id="a-A4"></a>色界乃至法界皆本性空，<a id="a-A5"></a>眼识界乃至意识界皆本性空，<a id="a-A6"></a>眼触乃至意触皆本性空，<a id="a-A7"></a>眼触为缘所生诸受乃至意触为缘所生诸受皆本性空，<a id="a-A8"></a>地界乃至识界皆本性空，<a id="a-A9"></a>因缘乃至增上缘皆本性空，<a id="a-AA"></a>从缘所生诸法皆本性空，<a id="a-AB"></a>无明乃至老死皆本性空，<a id="a-AC"></a>布施乃至般若波罗蜜多皆本性空，<a id="a-AD"></a>内空乃至无性自性空皆本性空，<a id="a-AE"></a>真如乃至不思议界皆本性空，<a id="a-AF"></a>苦、<a id="a-AG"></a>集、<a id="a-AH"></a>灭、<a id="a-AI"></a>道圣谛皆本性空，<a id="a-AJ"></a>四静虑、<a id="a-AK"></a>四无量、<a id="a-AL"></a>四无色定皆本性空，<a id="a-AM"></a>四念住乃至八圣道支皆本性空，<a id="a-AN"></a>空、<a id="a-AO"></a>无相、<a id="a-AP"></a>无愿解脱门皆本性空，<a id="a-AQ"></a>八解脱乃至十遍处皆本性空，<a id="a-AR"></a>净观地乃至如来地皆本性空，<a id="a-AS"></a>极喜地乃至法云地皆本性空，<a id="a-AT"></a>陀罗尼门、<a id="a-AU"></a>三摩地门皆本性空，<a id="a-AV"></a>五眼、<a id="a-AW"></a>六神通皆本性空，<a id="a-AX"></a>如来十力乃至十八佛不共法皆本性空，<a id="a-AY"></a>大慈、<a id="a-AZ"></a>大悲、<a id="a-Aa"></a>大喜、<a id="a-Ab"></a>大舍皆本性空，<a id="a-Ac"></a>无忘失法、<a id="a-Ad"></a>恒住舍性皆本性空，<a id="a-Ae"></a>一切智、<a id="a-Af"></a>道相智、<a id="a-Ag"></a>一切相智皆本性空，<a id="a-Ah"></a>三十二大士相、<a id="a-Ai"></a>八十随好皆本性空，<a id="a-Aj"></a>预流果乃至独觉菩提皆本性空，<a id="a-Ak"></a>一切菩萨摩诃萨行皆本性空，<a id="a-Al"></a>诸佛无上正等菩提皆本性空，<a id="a-Am"></a>永断一切烦恼所知习气相续皆本性空，<a id="a-An"></a>一切智智皆本性空。<a id="a-Ao"></a>诸菩萨摩诃萨行深般若波罗蜜多时，<a id="a-Ap"></a>如实了知色等五蕴广说乃至一切智智本性空已，<a id="a-Aq"></a>住本性空为诸有情宣说如是本性空法。</p>
  <p id="aAr">“复次，<a id="a-As"></a>善现，<a id="a-At"></a>若内空性本性不空，<a id="a-Au"></a>乃至无性自性空性本性不空，<a id="a-Av"></a>则诸菩萨摩诃萨行深般若波罗蜜多时，<a id="a-Aw"></a>不应为诸有情说一切法本性皆空，<a id="a-Ax"></a>若作是说便为坏本性空。<a id="a-Ay"></a>然本性空理不可坏，<a id="a-Az"></a>非常非断。<a id="a-B0"></a>所以者何？<a id="a-B1"></a>本性空理无方无处，<a id="a-B2"></a>无所从来亦无所去。<a id="a-B3"></a>如是空理亦名法住，<a id="a-B4"></a>此中无法、<a id="a-B5"></a>无聚无散、<a id="a-B6"></a>无减无增、<a id="a-B7"></a>无生无灭、<a id="a-B8"></a>无染无净，<a id="a-B9"></a>是一切法本所住性。<a id="a-BA"></a>诸菩萨摩诃萨安住其中，<a id="a-BB"></a>求疾证得一切智智，<a id="a-BC"></a>不见有法有所求证，<a id="a-BD"></a>不见有法无所求证，<a id="a-BE"></a>以一切法都无所住故名法住。<a id="a-BF"></a>诸菩萨摩诃萨安住此中，<a id="a-BG"></a>行深般若波罗蜜多，<a id="a-BH"></a>见一切法本性空已，<a id="a-BI"></a>定于无上正等菩提得不退转。<a id="a-BJ"></a>所以者何？<a id="a-BK"></a>是菩萨摩诃萨不见有法能为障礙，<a id="a-BL"></a>见一切法无障礙故，<a id="a-BM"></a>便于无上正等菩提不生疑惑故不退转。</p>
  <p id="aBN">“复次，<a id="a-BO"></a>善现，<a id="a-BP"></a>诸菩萨摩诃萨住一切法本性空中，<a id="a-BQ"></a>观本性空都无所得，<a id="a-BR"></a>谓我、<a id="a-BS"></a>有情广说乃至知者、<a id="a-BT"></a>见者及彼施设皆不可得，<a id="a-BU"></a>色乃至识及彼施设亦不可得，<a id="a-BV"></a>眼处乃至意处及彼施设亦不可得，<a id="a-BW"></a>色处乃至法处及彼施设亦不可得，<a id="a-BX"></a>眼界乃至意界及彼施设亦不可得，<a id="a-BY"></a>色界乃至法界及彼施设亦不可得，<a id="a-BZ"></a>眼识界乃至意识界及彼施设亦不可得，<a id="a-Ba"></a>眼触乃至意触及彼施设亦不可得，<a id="a-Bb"></a>眼触为缘所生诸受乃至意触为缘所生诸受及彼施设亦不可得，<a id="a-Bc"></a>地界乃至识界及彼施设亦不可得，<a id="a-Bd"></a>因缘乃至增上缘及彼施设亦不可得，<a id="a-Be"></a>从缘所生诸法及彼施设亦不可得，<a id="a-Bf"></a>无明乃至老死及彼施设亦不可得，<a id="a-Bg"></a>布施乃至般若波罗蜜多及彼施设亦不可得，<a id="a-Bh"></a>内空乃至无性自性空及彼施设亦不可得，<a id="a-Bi"></a>真如乃至不思议界及彼施设亦不可得，<a id="a-Bj"></a>苦、<a id="a-Bk"></a>集、<a id="a-Bl"></a>灭、<a id="a-Bm"></a>道圣谛及彼施设亦不可得，<a id="a-Bn"></a>四念住乃至八圣道支及彼施设亦不可得，<a id="a-Bo"></a>四静虑、<a id="a-Bp"></a>四无量、<a id="a-Bq"></a>四无色定及彼施设亦不可得，<a id="a-Br"></a>空、<a id="a-Bs"></a>无相、<a id="a-Bt"></a>无愿解脱门及彼施设亦不可得，<a id="a-Bu"></a>八解脱乃至十遍处及彼施设亦不可得，<a id="a-Bv"></a>净观地乃至如来地及彼施设亦不可得，<a id="a-Bw"></a>极喜地乃至法云地及彼施设亦不可得，<a id="a-Bx"></a>陀罗尼门、<a id="a-By"></a>三摩地门及彼施设亦不可得，<a id="a-Bz"></a>五眼、<a id="a-C0"></a>六神通及彼施设亦不可得，<a id="a-C1"></a>如来十力乃至十八佛不共法及彼施设亦不可得，<a id="a-C2"></a>大慈、<a id="a-C3"></a>大悲、<a id="a-C4"></a>大喜、<a id="a-C5"></a>大舍及彼施设亦不可得，<a id="a-C6"></a>无忘失法、<a id="a-C7"></a>恒住舍性及彼施设亦不可得，<a id="a-C8"></a>一切智、<a id="a-C9"></a>道相智、<a id="a-CA"></a>一切相智及彼施设亦不可得，<a id="a-CB"></a>预流果乃至独觉菩提及彼施设亦不可得，<a id="a-CC"></a>一切菩萨摩诃萨行、<a id="a-CD"></a>诸佛无上正等菩提及彼施设亦不可得，<a id="a-CE"></a>有漏、<a id="a-CF"></a>无漏法及彼施设亦不可得，<a id="a-CG"></a>世间、<a id="a-CH"></a>出世间法及彼施设亦不可得，<a id="a-CI"></a>有为、<a id="a-CJ"></a>无为法及彼施设亦不可得，<a id="a-CK"></a>三十二大士相、<a id="a-CL"></a>八十随好及彼施设亦不可得。</p>
  <p id="aCM">“善现当知，<a id="a-CN"></a>如有如来、<a id="a-CO"></a>应、<a id="a-CP"></a>正等觉化作四众，<a id="a-CQ"></a>谓苾蒭、<a id="a-CR"></a>苾蒭尼、<a id="a-CS"></a>邬波索迦、<a id="a-CT"></a>邬波斯迦。<a id="a-CU"></a>假使化佛或经一劫或一劫余，<a id="a-CV"></a>为化四众宣说正法。<a id="a-CW"></a>于意云何？<a id="a-CX"></a>如是化众，<a id="a-CY"></a>颇有能得或预流果、<a id="a-CZ"></a>或一来果、<a id="a-Ca"></a>或不还果、<a id="a-Cb"></a>或阿罗汉果、<a id="a-Cc"></a>或独觉菩提、<a id="a-Cd"></a>或得无上正等菩提不退记不？<a id="a-Ce"></a>”</p>
  <p id="aCf">善现对曰：<a id="a-Cg"></a>“不也，<a id="a-Ch"></a>世尊。<a id="a-Ci"></a>所以者何？<a id="a-Cj"></a>是诸化众都无实事，<a id="a-Ck"></a>非无实法可有得果、<a id="a-Cl"></a>不退转记。<a id="a-Cm"></a>”</p>
  <p id="aCn">佛告善现：<a id="a-Co"></a>“诸法亦尔，<a id="a-Cp"></a>皆本性空都无实事，<a id="a-Cq"></a>于中何等菩萨摩诃萨为何等有情说何等法，<a id="a-Cr"></a>可令证得或预流果乃至或得不退转记？</p>
  <p id="aCs">“善现当知，<a id="a-Ct"></a>诸菩萨摩诃萨虽为有情宣说空法，<a id="a-Cu"></a>而诸有情实不可得；<a id="a-Cv"></a>哀愍彼堕颠倒法故，<a id="a-Cw"></a>拔济令住无颠倒法。<a id="a-Cx"></a>无颠倒者谓无分别，<a id="a-Cy"></a>无分别者无颠倒故；<a id="a-Cz"></a>若有分别则有颠倒，<a id="a-D0"></a>彼等流故。<a id="a-D1"></a>善现当知，<a id="a-D2"></a>颠倒即是无颠倒法，<a id="a-D3"></a>无颠倒中无我、<a id="a-D4"></a>有情广说乃至知者、<a id="a-D5"></a>见者，<a id="a-D6"></a>亦无色蕴乃至识蕴，<a id="a-D7"></a>乃至亦无三十二相、<a id="a-D8"></a>八十随好。</p>
  <p id="aD9">“善现当知，<a id="a-DA"></a>此无所有即本性空。<a id="a-DB"></a>诸菩萨摩诃萨行深般若波罗蜜多时，<a id="a-DC"></a>安住此中，<a id="a-DD"></a>见诸有情堕颠倒想，<a id="a-DE"></a>方便善巧令得解脱，<a id="a-DF"></a>谓令解脱无我、<a id="a-DG"></a>我想广说乃至无知见者、<a id="a-DH"></a>知见者想，<a id="a-DI"></a>亦令解脱无色、<a id="a-DJ"></a>色想广说乃至无八十随好、<a id="a-DK"></a>八十随好想，<a id="a-DL"></a>亦令解脱五取蕴等诸有漏法，<a id="a-DM"></a>亦令解脱四念住等诸无漏法。<a id="a-DN"></a>所以者何？<a id="a-DO"></a>四念住等诸无漏法非如胜义，<a id="a-DP"></a>无生、<a id="a-DQ"></a>无灭、<a id="a-DR"></a>无相、<a id="a-DS"></a>无为、<a id="a-DT"></a>无戏论、<a id="a-DU"></a>无分别，<a id="a-DV"></a>是故亦应解脱彼法。<a id="a-DW"></a>真胜义者即本性空，<a id="a-DX"></a>此本性空即是诸佛所证无上正等菩提。</p>
  <p id="aDY">“善现当知，<a id="a-DZ"></a>此中无我乃至见者可得，<a id="a-Da"></a>亦无色蕴乃至识蕴可得，<a id="a-Db"></a>亦无眼处乃至意处可得，<a id="a-Dc"></a>亦无色处乃至法处可得，<a id="a-Dd"></a>亦无眼界乃至意界可得，<a id="a-De"></a>亦无色界乃至法界可得，<a id="a-Df"></a>亦无眼识界乃至意识界可得，<a id="a-Dg"></a>亦无眼触乃至意触可得，<a id="a-Dh"></a>亦无眼触为缘所生诸受乃至意触为缘所生诸受可得，<a id="a-Di"></a>亦无地界乃至识界可得，<a id="a-Dj"></a>亦无因缘乃至增上缘可得，<a id="a-Dk"></a>亦无从缘所生诸法可得，<a id="a-Dl"></a>亦无无明乃至老死可得，<a id="a-Dm"></a>亦无布施乃至般若波罗蜜多可得，<a id="a-Dn"></a>亦无内空乃至无性自性空可得，<a id="a-Do"></a>亦无真如乃至不思议界可得，<a id="a-Dp"></a>亦无苦、<a id="a-Dq"></a>集、<a id="a-Dr"></a>灭、<a id="a-Ds"></a>道圣谛可得，<a id="a-Dt"></a>亦无四念住乃至八圣道支可得，<a id="a-Du"></a>亦无四静虑、<a id="a-Dv"></a>四无量、<a id="a-Dw"></a>四无色定可得，<a id="a-Dx"></a>亦无空、<a id="a-Dy"></a>无相、<a id="a-Dz"></a>无愿解脱门可得，<a id="a-E0"></a>亦无八解脱乃至十遍处可得，<a id="a-E1"></a>亦无净观地乃至如来地可得，<a id="a-E2"></a>亦无极喜地乃至法云地可得，<a id="a-E3"></a>亦无陀罗尼门、<a id="a-E4"></a>三摩地门可得，<a id="a-E5"></a>亦无五眼、<a id="a-E6"></a>六神通可得，<a id="a-E7"></a>亦无如来十力乃至十八佛不共法可得，<a id="a-E8"></a>亦无大慈、<a id="a-E9"></a>大悲、<a id="a-EA"></a>大喜、<a id="a-EB"></a>大舍可得，<a id="a-EC"></a>亦无无忘失法、<a id="a-ED"></a>恒住舍性可得，<a id="a-EE"></a>亦无一切智、<a id="a-EF"></a>道相智、<a id="a-EG"></a>一切相智可得，<a id="a-EH"></a>亦无预流果乃至独觉菩提可得，<a id="a-EI"></a>亦无菩萨摩诃萨行、<a id="a-EJ"></a>诸佛无上正等菩提可得，<a id="a-EK"></a>亦无三十二大士相、<a id="a-EL"></a>八十随好可得。</p>
  <p id="aEM">“善现当知，<a id="a-EN"></a>诸菩萨摩诃萨不为无上正等菩提道故，<a id="a-EO"></a>求趣无上正等菩提，<a id="a-EP"></a>唯为诸法本性空故，<a id="a-EQ"></a>求趣无上正等菩提。<a id="a-ER"></a>是本性空前、<a id="a-ES"></a>中、<a id="a-ET"></a>后际常本性空，<a id="a-EU"></a>未尝不空。<a id="a-EV"></a>诸菩萨摩诃萨住本性空波罗蜜多，<a id="a-EW"></a>为欲解脱诸有情类，<a id="a-EX"></a>执有情想及法想故行道相智。<a id="a-EY"></a>是菩萨摩诃萨行道相智时即行一切道，<a id="a-EZ"></a>谓声闻道、<a id="a-Ea"></a>若独觉道、<a id="a-Eb"></a>若菩萨道、<a id="a-Ec"></a>若如来道。</p>
  <p id="aEd">“善现当知，<a id="a-Ee"></a>是菩萨摩诃萨于一切道得圆满已，<a id="a-Ef"></a>成熟有情，<a id="a-Eg"></a>严净佛土，<a id="a-Eh"></a>留诸寿行，<a id="a-Ei"></a>趣证无上正等菩提，<a id="a-Ej"></a>既证无上正等菩提，<a id="a-Ek"></a>能令佛眼常不断坏。<a id="a-El"></a>何谓佛眼？<a id="a-Em"></a>谓本性空。<a id="a-En"></a>过去、<a id="a-Eo"></a>未来、<a id="a-Ep"></a>现在诸佛住十方界，<a id="a-Eq"></a>为诸有情宣说正法，<a id="a-Er"></a>无不皆用此本性空而为佛眼。</p>
  <p id="aEs">“善现当知，<a id="a-Et"></a>必无诸佛离本性空而出世者，<a id="a-Eu"></a>诸佛出世无不皆说本性空义，<a id="a-Ev"></a>所化有情要闻佛说本性空义，<a id="a-Ew"></a>乃入圣道得圣道果，<a id="a-Ex"></a>离本性空无别方便。</p>
  <p id="aEy">“是故，<a id="a-Ez"></a>善现，<a id="a-F0"></a>诸菩萨摩诃萨欲疾证得一切智智，<a id="a-F1"></a>应正安住本性空理，<a id="a-F2"></a>修行六种波罗蜜多及余菩萨摩诃萨行。<a id="a-F3"></a>若正安住本性空理，<a id="a-F4"></a>修行六种波罗蜜多及余菩萨摩诃萨行，<a id="a-F5"></a>终不退失一切智智，<a id="a-F6"></a>常能饶益一切有情。<a id="a-F7"></a>”</p>
  <p id="aF8">具寿善现便白佛言：<a id="a-F9"></a>“诸菩萨摩诃萨甚奇希有，<a id="a-FA"></a>虽行一切法本性皆空，<a id="a-FB"></a>而于本性空尝无失坏，<a id="a-FC"></a>谓不执色、<a id="a-FD"></a>受、<a id="a-FE"></a>想、<a id="a-FF"></a>行、<a id="a-FG"></a>识异本性空，<a id="a-FH"></a>乃至不执诸佛无上正等菩提异本性空。<a id="a-FI"></a>世尊，<a id="a-FJ"></a>色即是本性空，<a id="a-FK"></a>本性空即是色，<a id="a-FL"></a>乃至诸佛无上正等菩提即是本性空，<a id="a-FM"></a>本性空即是诸佛无上正等菩提。<a id="a-FN"></a>”</p>
  <p id="aFO">佛告善现：<a id="a-FP"></a>“如是，<a id="a-FQ"></a>如是，<a id="a-FR"></a>如汝所说，<a id="a-FS"></a>诸菩萨摩诃萨甚奇希有，<a id="a-FT"></a>虽行一切法皆本性空，<a id="a-FU"></a>而于本性空尝无失坏。</p>
  <p id="aFV">“善现当知，<a id="a-FW"></a>色不异本性空，<a id="a-FX"></a>本性空不异色，<a id="a-FY"></a>色即是本性空，<a id="a-FZ"></a>本性空即是色，<a id="a-Fa"></a>乃至诸佛无上正等菩提不异本性空，<a id="a-Fb"></a>本性空不异诸佛无上正等菩提，<a id="a-Fc"></a>诸佛无上正等菩提即是本性空，<a id="a-Fd"></a>本性空即是诸佛无上正等菩提。</p>
  <p id="aFe">“善现当知，<a id="a-Ff"></a>若色异本性空，<a id="a-Fg"></a>本性空异色，<a id="a-Fh"></a>色非本性空，<a id="a-Fi"></a>本性空非色，<a id="a-Fj"></a>乃至诸佛无上正等菩提异本性空，<a id="a-Fk"></a>本性空异诸佛无上正等菩提，<a id="a-Fl"></a>诸佛无上正等菩提非本性空，<a id="a-Fm"></a>本性空非诸佛无上正等菩提者，<a id="a-Fn"></a>则诸菩萨摩诃萨行深般若波罗蜜多时，<a id="a-Fo"></a>不应观一切法皆本性空，<a id="a-Fp"></a>亦不应能证得一切智智。</p>
  <p id="aFq">“善现当知，<a id="a-Fr"></a>以色不异本性空，<a id="a-Fs"></a>本性空不异色，<a id="a-Ft"></a>色即是本性空，<a id="a-Fu"></a>本性空即是色，<a id="a-Fv"></a>乃至诸佛无上正等菩提不异本性空，<a id="a-Fw"></a>本性空不异诸佛无上正等菩提，<a id="a-Fx"></a>诸佛无上正等菩提即是本性空，<a id="a-Fy"></a>本性空即是诸佛无上正等菩提故，<a id="a-Fz"></a>诸菩萨摩诃萨行深般若波罗蜜多时，<a id="a-G0"></a>观一切法皆本性空，<a id="a-G1"></a>而能证得一切智智。<a id="a-G2"></a>所以者何？<a id="a-G3"></a>离本性空无有一法是实、<a id="a-G4"></a>是常、<a id="a-G5"></a>可坏、<a id="a-G6"></a>可断，<a id="a-G7"></a>本性空中亦无一法是实、<a id="a-G8"></a>是常、<a id="a-G9"></a>可坏、<a id="a-GA"></a>可断。<a id="a-GB"></a>但诸愚夫迷谬颠倒起别异想，<a id="a-GC"></a>谓分别色异本性空，<a id="a-GD"></a>乃至分别诸佛无上正等菩提异本性空。<a id="a-GE"></a>是诸愚夫分别诸法与本性空有差别故，<a id="a-GF"></a>不如实知色，<a id="a-GG"></a>不如实知受、<a id="a-GH"></a>想、<a id="a-GI"></a>行、<a id="a-GJ"></a>识；<a id="a-GK"></a>由不知故便执著色，<a id="a-GL"></a>执著受、<a id="a-GM"></a>想、<a id="a-GN"></a>行、<a id="a-GO"></a>识；<a id="a-GP"></a>由执著故便于色计我、<a id="a-GQ"></a>我所，<a id="a-GR"></a>于受、<a id="a-GS"></a>想、<a id="a-GT"></a>行、<a id="a-GU"></a>识计我、<a id="a-GV"></a>我所；<a id="a-GW"></a>由妄计故著内外物，<a id="a-GX"></a>受后身色、<a id="a-GY"></a>受、<a id="a-GZ"></a>想、<a id="a-Ga"></a>行、<a id="a-Gb"></a>识，<a id="a-Gc"></a>由此不能解脱诸趣生老病死愁忧苦恼，<a id="a-Gd"></a>往来三有轮转无穷。</p>
  <p id="aGe">“由此因缘，<a id="a-Gf"></a>诸菩萨摩诃萨住本性空波罗蜜多，<a id="a-Gg"></a>行深般若波罗蜜多，<a id="a-Gh"></a>不执受色，<a id="a-Gi"></a>亦不坏色若空若不空，<a id="a-Gj"></a>乃至不执受诸佛无上正等菩提，<a id="a-Gk"></a>亦不坏诸佛无上正等菩提若空若不空。<a id="a-Gl"></a>所以者何？<a id="a-Gm"></a>色不坏空，<a id="a-Gn"></a>空不坏色，<a id="a-Go"></a>谓此是色，<a id="a-Gp"></a>此是空，<a id="a-Gq"></a>乃至诸佛无上正等菩提不坏空，<a id="a-Gr"></a>空不坏诸佛无上正等菩提，<a id="a-Gs"></a>谓此是诸佛无上正等菩提，<a id="a-Gt"></a>此是空。<a id="a-Gu"></a>譬如虚空不坏虚空，<a id="a-Gv"></a>内虚空界不坏外虚空界，<a id="a-Gw"></a>外虚空界不坏内虚空界；<a id="a-Gx"></a>如是，<a id="a-Gy"></a>善现，<a id="a-Gz"></a>色不坏空，<a id="a-H0"></a>空不坏色，<a id="a-H1"></a>乃至诸佛无上正等菩提不坏空，<a id="a-H2"></a>空不坏诸佛无上正等菩提。<a id="a-H3"></a>所以者何？<a id="a-H4"></a>如是诸法俱无自性，<a id="a-H5"></a>不可分别谓此是空，<a id="a-H6"></a>此是不空，<a id="a-H7"></a>以一切法皆本性空，<a id="a-H8"></a>本性空中无差别故。<a id="a-H9"></a>”</p>
 </body>
</html>