<!doctype html>
<html id="z3IBT0R6h" data-ver="1291">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百一十五</h1>
  <h2 id="a2">第二分念住等品第十七之二</h2>
  <p id="a3">“复次，<a id="a-4"></a>善现，<a id="a-5"></a>菩萨摩诃萨大乘相者，<a id="a-6"></a>谓四神足。<a id="a-7"></a>云何为四？<a id="a-8"></a>善现，<a id="a-9"></a>若菩萨摩诃萨修行般若波罗蜜多时，<a id="a-A"></a>以无所得而为方便，<a id="a-B"></a>修欲三摩地断行成就神足，<a id="a-C"></a>依离、<a id="a-D"></a>依无染、<a id="a-E"></a>依灭、<a id="a-F"></a>回向舍，<a id="a-G"></a>是为第一。<a id="a-H"></a>若菩萨摩诃萨修行般若波罗蜜多时，<a id="a-I"></a>以无所得而为方便，<a id="a-J"></a>修勤三摩地断行成就神足，<a id="a-K"></a>依离、<a id="a-L"></a>依无染、<a id="a-M"></a>依灭、<a id="a-N"></a>回向舍，<a id="a-O"></a>是为第二。<a id="a-P"></a>若菩萨摩诃萨修行般若波罗蜜多时，<a id="a-Q"></a>以无所得而为方便，<a id="a-R"></a>修心三摩地断行成就神足，<a id="a-S"></a>依离、<a id="a-T"></a>依无染、<a id="a-U"></a>依灭、<a id="a-V"></a>回向舍，<a id="a-W"></a>是为第三。<a id="a-X"></a>若菩萨摩诃萨修行般若波罗蜜多时，<a id="a-Y"></a>以无所得而为方便，<a id="a-Z"></a>修观三摩地断行成就神足，<a id="a-a"></a>依离、<a id="a-b"></a>依无染、<a id="a-c"></a>依灭、<a id="a-d"></a>回向舍，<a id="a-e"></a>是为第四。<a id="a-f"></a>善现当知，<a id="a-g"></a>是为菩萨摩诃萨大乘相。</p>
  <p id="ah">“复次，<a id="a-i"></a>善现，<a id="a-j"></a>菩萨摩诃萨大乘相者，<a id="a-k"></a>谓五根。<a id="a-l"></a>云何为五？<a id="a-m"></a>善现，<a id="a-n"></a>若菩萨摩诃萨修行般若波罗蜜多时，<a id="a-o"></a>以无所得而为方便，<a id="a-p"></a>所修信根、<a id="a-q"></a>精进根、<a id="a-r"></a>念根、<a id="a-s"></a>定根、<a id="a-t"></a>慧根。<a id="a-u"></a>善现当知，<a id="a-v"></a>是为菩萨摩诃萨大乘相。</p>
  <p id="aw">“复次，<a id="a-x"></a>善现，<a id="a-y"></a>菩萨摩诃萨大乘相者，<a id="a-z"></a>谓五力。<a id="a-10"></a>云何为五？<a id="a-11"></a>善现，<a id="a-12"></a>若菩萨摩诃萨修行般若波罗蜜多时，<a id="a-13"></a>以无所得而为方便，<a id="a-14"></a>所修信力、<a id="a-15"></a>精进力、<a id="a-16"></a>念力、<a id="a-17"></a>定力、<a id="a-18"></a>慧力。<a id="a-19"></a>善现当知，<a id="a-1A"></a>是为菩萨摩诃萨大乘相。</p>
  <p id="a1B">“复次，<a id="a-1C"></a>善现，<a id="a-1D"></a>菩萨摩诃萨大乘相者，<a id="a-1E"></a>谓七等觉支。<a id="a-1F"></a>云何为七？<a id="a-1G"></a>善现，<a id="a-1H"></a>若菩萨摩诃萨修行般若波罗蜜多时，<a id="a-1I"></a>以无所得而为方便，<a id="a-1J"></a>所修念等觉支、<a id="a-1K"></a>择法等觉支、<a id="a-1L"></a>精进等觉支、<a id="a-1M"></a>喜等觉支、<a id="a-1N"></a>轻安等觉支、<a id="a-1O"></a>定等觉支、<a id="a-1P"></a>舍等觉支，<a id="a-1Q"></a>依离、<a id="a-1R"></a>依无染、<a id="a-1S"></a>依灭、<a id="a-1T"></a>回向舍。<a id="a-1U"></a>善现当知，<a id="a-1V"></a>是为菩萨摩诃萨大乘相。</p>
  <p id="a1W">“复次，<a id="a-1X"></a>善现，<a id="a-1Y"></a>菩萨摩诃萨大乘相者，<a id="a-1Z"></a>谓八圣道支。<a id="a-1a"></a>云何为八？<a id="a-1b"></a>善现，<a id="a-1c"></a>若菩萨摩诃萨修行般若波罗蜜多时，<a id="a-1d"></a>以无所得而为方便，<a id="a-1e"></a>所修正见、<a id="a-1f"></a>正思惟、<a id="a-1g"></a>正语、<a id="a-1h"></a>正业、<a id="a-1i"></a>正命、<a id="a-1j"></a>正精进、<a id="a-1k"></a>正念、<a id="a-1l"></a>正定，<a id="a-1m"></a>依离、<a id="a-1n"></a>依无染、<a id="a-1o"></a>依灭、<a id="a-1p"></a>回向舍。<a id="a-1q"></a>善现当知，<a id="a-1r"></a>是为菩萨摩诃萨大乘相。</p>
  <p id="a1s">“复次，<a id="a-1t"></a>善现，<a id="a-1u"></a>菩萨摩诃萨大乘相者，<a id="a-1v"></a>谓三三摩地。<a id="a-1w"></a>云何为三？<a id="a-1x"></a>善现，<a id="a-1y"></a>若菩萨摩诃萨修行般若波罗蜜多时，<a id="a-1z"></a>以无所得而为方便，<a id="a-20"></a>观一切法自相皆空，<a id="a-21"></a>其心安住，<a id="a-22"></a>名空解脱门，<a id="a-23"></a>亦名空三摩地，<a id="a-24"></a>是为第一。<a id="a-25"></a>若菩萨摩诃萨修行般若波罗蜜多时，<a id="a-26"></a>以无所得而为方便，<a id="a-27"></a>观一切法自相空故皆无有相，<a id="a-28"></a>其心安住，<a id="a-29"></a>名无相解脱门，<a id="a-2A"></a>亦名无相三摩地，<a id="a-2B"></a>是为第二。<a id="a-2C"></a>若菩萨摩诃萨修行般若波罗蜜多时，<a id="a-2D"></a>以无所得而为方便，<a id="a-2E"></a>观一切法自相空故皆无所愿，<a id="a-2F"></a>其心安住，<a id="a-2G"></a>名无愿解脱门，<a id="a-2H"></a>亦名无愿三摩地，<a id="a-2I"></a>是为第三。<a id="a-2J"></a>善现当知，<a id="a-2K"></a>是为菩萨摩诃萨大乘相。</p>
  <p id="a2L">“复次，<a id="a-2M"></a>善现，<a id="a-2N"></a>菩萨摩诃萨大乘相者，<a id="a-2O"></a>谓十一智。<a id="a-2P"></a>云何十一？<a id="a-2Q"></a>谓法智、<a id="a-2R"></a>类智、<a id="a-2S"></a>他心智、<a id="a-2T"></a>世俗智、<a id="a-2U"></a>苦智、<a id="a-2V"></a>集智、<a id="a-2W"></a>灭智、<a id="a-2X"></a>道智、<a id="a-2Y"></a>尽智、<a id="a-2Z"></a>无生智、<a id="a-2a"></a>如说智。</p>
  <p id="a2b">“云何法智？<a id="a-2c"></a>善现，<a id="a-2d"></a>若智以无所得而为方便，<a id="a-2e"></a>知五蕴差别相，<a id="a-2f"></a>是为法智。</p>
  <p id="a2g">“云何类智？<a id="a-2h"></a>善现，<a id="a-2i"></a>若智以无所得而为方便，<a id="a-2j"></a>知眼乃至意、<a id="a-2k"></a>色乃至法皆是无常，<a id="a-2l"></a>是为类智。</p>
  <p id="a2m">“云何他心智？<a id="a-2n"></a>善现，<a id="a-2o"></a>若智以无所得而为方便，<a id="a-2p"></a>知他有情心、<a id="a-2q"></a>心所法无所疑滞，<a id="a-2r"></a>是为他心智。</p>
  <p id="a2s">“云何世俗智？<a id="a-2t"></a>善现，<a id="a-2u"></a>若智以无所得而为方便，<a id="a-2v"></a>知诸有情修行差别，<a id="a-2w"></a>是为世俗智。</p>
  <p id="a2x">“云何苦智？<a id="a-2y"></a>善现，<a id="a-2z"></a>若智以无所得而为方便，<a id="a-30"></a>知苦应不生，<a id="a-31"></a>是为苦智。</p>
  <p id="a32">“云何集智？<a id="a-33"></a>善现，<a id="a-34"></a>若智以无所得而为方便，<a id="a-35"></a>知集应永断，<a id="a-36"></a>是为集智。</p>
  <p id="a37">“云何灭智？<a id="a-38"></a>善现，<a id="a-39"></a>若智以无所得而为方便，<a id="a-3A"></a>知灭应作证，<a id="a-3B"></a>是为灭智。</p>
  <p id="a3C">“云何道智？<a id="a-3D"></a>善现，<a id="a-3E"></a>若智以无所得而为方便，<a id="a-3F"></a>知道应修习，<a id="a-3G"></a>是为道智。</p>
  <p id="a3H">“云何尽智？<a id="a-3I"></a>善现，<a id="a-3J"></a>若智以无所得而为方便，<a id="a-3K"></a>知贪、<a id="a-3L"></a>瞋、<a id="a-3M"></a>痴尽，<a id="a-3N"></a>是为尽智。</p>
  <p id="a3O">“云何无生智？<a id="a-3P"></a>善现，<a id="a-3Q"></a>若智以无所得而为方便，<a id="a-3R"></a>知诸有趣永不复生，<a id="a-3S"></a>是为无生智。</p>
  <p id="a3T">“云何如说智？<a id="a-3U"></a>善现，<a id="a-3V"></a>如来所有一切相智，<a id="a-3W"></a>是为如说智。</p>
  <p id="a3X">“善现当知，<a id="a-3Y"></a>是为菩萨摩诃萨大乘相。</p>
  <p id="a3Z">“复次，<a id="a-3a"></a>善现，<a id="a-3b"></a>菩萨摩诃萨大乘相者，<a id="a-3c"></a>谓三根：<a id="a-3d"></a>一、<a id="a-3e"></a>未知当知根，<a id="a-3f"></a>二、<a id="a-3g"></a>已知根，<a id="a-3h"></a>三、<a id="a-3i"></a>具知根。</p>
  <p id="a3j">“云何未知当知根？<a id="a-3k"></a>善现，<a id="a-3l"></a>若诸有学补特伽罗，<a id="a-3m"></a>于诸圣谛未已现观，<a id="a-3n"></a>所有信根、<a id="a-3o"></a>精进根、<a id="a-3p"></a>念根、<a id="a-3q"></a>定根、<a id="a-3r"></a>慧根，<a id="a-3s"></a>是为未知当知根。</p>
  <p id="a3t">“云何已知根？<a id="a-3u"></a>善现，<a id="a-3v"></a>若诸有学补特伽罗，<a id="a-3w"></a>于诸圣谛已得现观，<a id="a-3x"></a>所有信根、<a id="a-3y"></a>精进根、<a id="a-3z"></a>念根、<a id="a-40"></a>定根、<a id="a-41"></a>慧根，<a id="a-42"></a>是为已知根。</p>
  <p id="a43">“云何具知根？<a id="a-44"></a>善现，<a id="a-45"></a>谓诸无学补特伽罗，<a id="a-46"></a>若阿罗汉、<a id="a-47"></a>若独觉、<a id="a-48"></a>若已住十地菩萨摩诃萨、<a id="a-49"></a>若诸如来应正等觉，<a id="a-4A"></a>所有信根、<a id="a-4B"></a>精进根、<a id="a-4C"></a>念根、<a id="a-4D"></a>定根、<a id="a-4E"></a>慧根，<a id="a-4F"></a>是为具知根。</p>
  <p id="a4G">“善现，<a id="a-4H"></a>若此三根，<a id="a-4I"></a>以无所得为方便者，<a id="a-4J"></a>当知是为菩萨摩诃萨大乘相。</p>
  <p id="a4K">“复次，<a id="a-4L"></a>善现，<a id="a-4M"></a>菩萨摩诃萨大乘相者，<a id="a-4N"></a>谓三三摩地。<a id="a-4O"></a>云何为三？<a id="a-4P"></a>一、<a id="a-4Q"></a>有寻有伺三摩地，<a id="a-4R"></a>二、<a id="a-4S"></a>无寻唯伺三摩地，<a id="a-4T"></a>三、<a id="a-4U"></a>无寻无伺三摩地。</p>
  <p id="a4V">“云何有寻有伺三摩地？<a id="a-4W"></a>善现，<a id="a-4X"></a>若离欲恶不善法，<a id="a-4Y"></a>有寻有伺，<a id="a-4Z"></a>离生喜乐，<a id="a-4a"></a>入初静虑具足住，<a id="a-4b"></a>是为有寻有伺三摩地。</p>
  <p id="a4c">“云何无寻唯伺三摩地？<a id="a-4d"></a>善现，<a id="a-4e"></a>若初静虑、<a id="a-4f"></a>第二静虑中间定，<a id="a-4g"></a>是为无寻唯伺三摩地。</p>
  <p id="a4h">“云何无寻无伺三摩地？<a id="a-4i"></a>善现，<a id="a-4j"></a>若第三静虑乃至非想非非想处定，<a id="a-4k"></a>是为无寻无伺三摩地。</p>
  <p id="a4l">“善现，<a id="a-4m"></a>若此三种，<a id="a-4n"></a>以无所得为方便者，<a id="a-4o"></a>当知是为菩萨摩诃萨大乘相。</p>
  <p id="a4p">“复次，<a id="a-4q"></a>善现，<a id="a-4r"></a>菩萨摩诃萨大乘相者，<a id="a-4s"></a>谓十随念。<a id="a-4t"></a>云何为十？<a id="a-4u"></a>谓佛随念、<a id="a-4v"></a>法随念、<a id="a-4w"></a>僧随念、<a id="a-4x"></a>戒随念、<a id="a-4y"></a>舍随念、<a id="a-4z"></a>天随念、<a id="a-50"></a>寂静随念、<a id="a-51"></a>入出息随念、<a id="a-52"></a>身随念、<a id="a-53"></a>死随念。<a id="a-54"></a>善现，<a id="a-55"></a>若此十种，<a id="a-56"></a>以无所得为方便者，<a id="a-57"></a>当知是为菩萨摩诃萨大乘相。</p>
  <p id="a58">“复次，<a id="a-59"></a>善现，<a id="a-5A"></a>菩萨摩诃萨大乘相者，<a id="a-5B"></a>谓四静虑、<a id="a-5C"></a>四无量、<a id="a-5D"></a>四无色定、<a id="a-5E"></a>八解脱、<a id="a-5F"></a>九次第定等所有善法，<a id="a-5G"></a>以无所得为方便者，<a id="a-5H"></a>当知是为菩萨摩诃萨大乘相。</p>
  <p id="a5I">“复次，<a id="a-5J"></a>善现，<a id="a-5K"></a>菩萨摩诃萨大乘相者，<a id="a-5L"></a>谓如来十力。<a id="a-5M"></a>云何为十？</p>
  <p id="a5N">“善现，<a id="a-5O"></a>若无所得而为方便，<a id="a-5P"></a>如实了知因果等法处非处相，<a id="a-5Q"></a>是为第一。</p>
  <p id="a5R">“善现，<a id="a-5S"></a>若无所得而为方便，<a id="a-5T"></a>如实了知诸有情类过去、<a id="a-5U"></a>未来、<a id="a-5V"></a>现在种种诸业法受因果别相，<a id="a-5W"></a>是为第二。</p>
  <p id="a5X">“若无所得而为方便，<a id="a-5Y"></a>如实了知世间非一种种界相，<a id="a-5Z"></a>是为第三。</p>
  <p id="a5a">“若无所得而为方便，<a id="a-5b"></a>如实了知诸有情类非一胜解种种胜解，<a id="a-5c"></a>是为第四。</p>
  <p id="a5d">“若无所得而为方便，<a id="a-5e"></a>如实了知诸有情类诸根胜劣，<a id="a-5f"></a>是为第五。</p>
  <p id="a5g">“若无所得而为方便，<a id="a-5h"></a>如实了知遍行行相，<a id="a-5i"></a>是为第六。</p>
  <p id="a5j">“若无所得而为方便，<a id="a-5k"></a>如实了知诸有情类根、<a id="a-5l"></a>力、<a id="a-5m"></a>觉支、<a id="a-5n"></a>解脱、<a id="a-5o"></a>静虑、<a id="a-5p"></a>等持、<a id="a-5q"></a>等至、<a id="a-5r"></a>染净差别，<a id="a-5s"></a>是为第七。</p>
  <p id="a5t">“若无所得而为方便，<a id="a-5u"></a>如实了知诸有情类有无量种宿住差别，<a id="a-5v"></a>是为第八。</p>
  <p id="a5w">“若无所得而为方便，<a id="a-5x"></a>如实了知诸有情类有无量种死生差别，<a id="a-5y"></a>是为第九。</p>
  <p id="a5z">“若无所得而为方便，<a id="a-60"></a>如实了知诸漏永尽，<a id="a-61"></a>得无漏心解脱，<a id="a-62"></a>得无漏慧解脱，<a id="a-63"></a>于现法中自作证具足住，<a id="a-64"></a>能正了知我生已尽、<a id="a-65"></a>梵行已立、<a id="a-66"></a>所作已办、<a id="a-67"></a>不受后有，<a id="a-68"></a>是为第十。</p>
  <p id="a69">“善现当知，<a id="a-6A"></a>是为菩萨摩诃萨大乘相。</p>
  <p id="a6B">“复次，<a id="a-6C"></a>善现，<a id="a-6D"></a>菩萨摩诃萨大乘相者，<a id="a-6E"></a>谓四无所畏。<a id="a-6F"></a>云何为四？</p>
  <p id="a6G">“善现，<a id="a-6H"></a>若无所得而为方便，<a id="a-6I"></a>自称我是正等觉者。<a id="a-6J"></a>设有沙门、<a id="a-6K"></a>若婆罗门、<a id="a-6L"></a>若天魔梵、<a id="a-6M"></a>或余世间，<a id="a-6N"></a>依法立难及令忆念，<a id="a-6O"></a>言于是法非正等觉，<a id="a-6P"></a>我于彼难正见无因。<a id="a-6Q"></a>以于彼难见无因故，<a id="a-6R"></a>得安隐住无怖无畏，<a id="a-6S"></a>自称我处大仙尊位，<a id="a-6T"></a>于大众中正师子吼转妙梵轮。<a id="a-6U"></a>其轮清净正真无上，<a id="a-6V"></a>一切沙门、<a id="a-6W"></a>若婆罗门、<a id="a-6X"></a>若天魔梵、<a id="a-6Y"></a>或余世间，<a id="a-6Z"></a>皆无有能如法转者。<a id="a-6a"></a>是为第一。</p>
  <p id="a6b">“善现，<a id="a-6c"></a>若无所得而为方便，<a id="a-6d"></a>自称我已永尽诸漏。<a id="a-6e"></a>设有沙门、<a id="a-6f"></a>若婆罗门、<a id="a-6g"></a>若天魔梵、<a id="a-6h"></a>或余世间，<a id="a-6i"></a>依法立难及令忆念，<a id="a-6j"></a>言如是漏未得永尽，<a id="a-6k"></a>我于彼难正见无因。<a id="a-6l"></a>以于彼难见无因故，<a id="a-6m"></a>得安隐住无怖无畏，<a id="a-6n"></a>自称我处大仙尊位，<a id="a-6o"></a>于大众中正师子吼转妙梵轮。<a id="a-6p"></a>其轮清净正真无上，<a id="a-6q"></a>一切沙门、<a id="a-6r"></a>若婆罗门、<a id="a-6s"></a>若天魔梵、<a id="a-6t"></a>或余世间，<a id="a-6u"></a>皆无有能如法转者。<a id="a-6v"></a>是为第二。</p>
  <p id="a6w">“善现，<a id="a-6x"></a>若无所得而为方便，<a id="a-6y"></a>为诸弟子说障道法。<a id="a-6z"></a>设有沙门、<a id="a-70"></a>若婆罗门、<a id="a-71"></a>若天魔梵、<a id="a-72"></a>或余世间，<a id="a-73"></a>依法立难及令忆念，<a id="a-74"></a>言习此法不能障道，<a id="a-75"></a>我于彼难正见无因。<a id="a-76"></a>以于彼难见无因故，<a id="a-77"></a>得安隐住无怖无畏，<a id="a-78"></a>自称我处大仙尊位，<a id="a-79"></a>于大众中正师子吼转妙梵轮。<a id="a-7A"></a>其轮清净正真无上，<a id="a-7B"></a>一切沙门、<a id="a-7C"></a>若婆罗门、<a id="a-7D"></a>若天魔梵、<a id="a-7E"></a>或余世间，<a id="a-7F"></a>皆无有能如法转者。<a id="a-7G"></a>是为第三。</p>
  <p id="a7H">“善现，<a id="a-7I"></a>若无所得而为方便，<a id="a-7J"></a>为诸弟子说尽苦道。<a id="a-7K"></a>设有沙门、<a id="a-7L"></a>若婆罗门、<a id="a-7M"></a>若天魔梵、<a id="a-7N"></a>或余世间，<a id="a-7O"></a>依法立难及令忆念，<a id="a-7P"></a>言修此道不能尽苦，<a id="a-7Q"></a>我于彼难正见无因。<a id="a-7R"></a>以于彼难见无因故，<a id="a-7S"></a>得安隐住无怖无畏，<a id="a-7T"></a>自称我处大仙尊位，<a id="a-7U"></a>于大众中正师子吼转妙梵轮。<a id="a-7V"></a>其轮清净正真无上，<a id="a-7W"></a>一切沙门、<a id="a-7X"></a>若婆罗门、<a id="a-7Y"></a>若天魔梵、<a id="a-7Z"></a>或余世间，<a id="a-7a"></a>皆无有能如法转者。<a id="a-7b"></a>是为第四。</p>
  <p id="a7c">“善现当知，<a id="a-7d"></a>是为菩萨摩诃萨大乘相。</p>
  <p id="a7e">“复次，<a id="a-7f"></a>善现，<a id="a-7g"></a>菩萨摩诃萨大乘相者，<a id="a-7h"></a>谓四无礙解。<a id="a-7i"></a>云何为四？<a id="a-7j"></a>一、<a id="a-7k"></a>义无礙解，<a id="a-7l"></a>二、<a id="a-7m"></a>法无礙解，<a id="a-7n"></a>三、<a id="a-7o"></a>词无礙解，<a id="a-7p"></a>四、<a id="a-7q"></a>辩无礙解。<a id="a-7r"></a>善现，<a id="a-7s"></a>如是四无礙解，<a id="a-7t"></a>若无所得而为方便，<a id="a-7u"></a>当知是为菩萨摩诃萨大乘相。</p>
  <p id="a7v">“复次，<a id="a-7w"></a>善现，<a id="a-7x"></a>菩萨摩诃萨大乘相者，<a id="a-7y"></a>谓十八佛不共法。<a id="a-7z"></a>云何十八？<a id="a-80"></a>善现，<a id="a-81"></a>谓诸如来、<a id="a-82"></a>应、<a id="a-83"></a>正等觉，<a id="a-84"></a>常无误失；<a id="a-85"></a>无卒暴音；<a id="a-86"></a>无忘失念；<a id="a-87"></a>无种种想；<a id="a-88"></a>无不定心；<a id="a-89"></a>无不择舍；<a id="a-8A"></a>志欲无退；<a id="a-8B"></a>精进无退；<a id="a-8C"></a>念无退；<a id="a-8D"></a>慧无退；<a id="a-8E"></a>解脱无退；<a id="a-8F"></a>解脱知见无退；<a id="a-8G"></a>一切身业，<a id="a-8H"></a>智为前导，<a id="a-8I"></a>随智而转；<a id="a-8J"></a>一切语业，<a id="a-8K"></a>智为前导，<a id="a-8L"></a>随智而转；<a id="a-8M"></a>一切意业，<a id="a-8N"></a>智为前导，<a id="a-8O"></a>随智而转；<a id="a-8P"></a>于过去世所起智见，<a id="a-8Q"></a>无著无礙；<a id="a-8R"></a>于未来世所起智见，<a id="a-8S"></a>无著无礙；<a id="a-8T"></a>于现在世所起智见，<a id="a-8U"></a>无著无礙。<a id="a-8V"></a>善现，<a id="a-8W"></a>如是十八佛不共法，<a id="a-8X"></a>无不皆以无所得为方便，<a id="a-8Y"></a>当知是菩萨摩诃萨大乘相。</p>
  <p id="a8Z">“复次，<a id="a-8a"></a>善现，<a id="a-8b"></a>菩萨摩诃萨大乘相者，<a id="a-8c"></a>谓陀罗尼门。<a id="a-8d"></a>何等陀罗尼门？<a id="a-8e"></a>谓字平等性、<a id="a-8f"></a>语平等性入诸字门。<a id="a-8g"></a>云何字平等性、<a id="a-8h"></a>语平等性入诸字门？</p>
  <p id="a8i">“善现，<a id="a-8j"></a>若菩萨摩诃萨修行般若波罗蜜多时，<a id="a-8k"></a>以无所得而为方便，<a id="a-8l"></a>入[(哀-口)@可]字门，<a id="a-8m"></a>悟一切法本不生故；<a id="a-8n"></a>入洛字门，<a id="a-8o"></a>悟一切法离尘垢故；<a id="a-8p"></a>入跛字门，<a id="a-8q"></a>悟一切法胜义教故；<a id="a-8r"></a>入者字门，<a id="a-8s"></a>悟一切法无死生故；<a id="a-8t"></a>入娜字门，<a id="a-8u"></a>悟一切法远离名相无得失故；<a id="a-8v"></a>入砢字门，<a id="a-8w"></a>悟一切法出世间故，<a id="a-8x"></a>爱支条缘永被害故；<a id="a-8y"></a>入柁字门，<a id="a-8z"></a>悟一切法调伏寂静，<a id="a-90"></a>真如平等无分别故；<a id="a-91"></a>入婆字门，<a id="a-92"></a>悟一切法离缚解故；<a id="a-93"></a>入荼字门，<a id="a-94"></a>悟一切法离热矫秽得清净故；<a id="a-95"></a>入沙字门，<a id="a-96"></a>悟一切法无挂礙故；<a id="a-97"></a>入缚字门，<a id="a-98"></a>悟一切法语音道断故；<a id="a-99"></a>入[多+页]字门，<a id="a-9A"></a>悟一切法真如不动故；<a id="a-9B"></a>入也字门，<a id="a-9C"></a>悟一切法如实不生故；<a id="a-9D"></a>入瑟吒字门，<a id="a-9E"></a>悟一切法制伏任持相不可得故；<a id="a-9F"></a>入迦字门，<a id="a-9G"></a>悟一切法作者不可得故；<a id="a-9H"></a>入娑字门，<a id="a-9I"></a>悟一切法时平等性不可得故；<a id="a-9J"></a>入磨字门，<a id="a-9K"></a>悟一切法我所执性不可得故；<a id="a-9L"></a>入伽字门，<a id="a-9M"></a>悟一切法行动取性不可得故；<a id="a-9N"></a>入他字门，<a id="a-9O"></a>悟一切法所依处性不可得故；<a id="a-9P"></a>入阇字门，<a id="a-9Q"></a>悟一切法能所生起不可得故；<a id="a-9R"></a>入湿缚字门，<a id="a-9S"></a>悟一切法安隐之性不可得故；<a id="a-9T"></a>入达字门，<a id="a-9U"></a>悟一切法能持界性不可得故；<a id="a-9V"></a>入舍字门，<a id="a-9W"></a>悟一切法寂静性不可得故；<a id="a-9X"></a>入佉字门，<a id="a-9Y"></a>悟一切法如虚空性不可得故；<a id="a-9Z"></a>入羼字门，<a id="a-9a"></a>悟一切法穷尽性不可得故；<a id="a-9b"></a>入萨[多+页]字门，<a id="a-9c"></a>悟一切法任持处非处令不动转性不可得故；<a id="a-9d"></a>入若字门，<a id="a-9e"></a>悟一切法所了知性不可得故；<a id="a-9f"></a>入刺他字门，<a id="a-9g"></a>悟一切法执著义性不可得故；<a id="a-9h"></a>入阿字门，<a id="a-9i"></a>悟一切法能为因性不可得故；<a id="a-9j"></a>入薄字门，<a id="a-9k"></a>悟一切法可破坏性不可得故；<a id="a-9l"></a>入绰字门，<a id="a-9m"></a>悟一切法欲乐覆性不可得故；<a id="a-9n"></a>入飒磨字门，<a id="a-9o"></a>悟一切法可忆念性不可得故；<a id="a-9p"></a>入嗑缚字门，<a id="a-9q"></a>悟一切法可呼召性不可得故；<a id="a-9r"></a>入蹉字门，<a id="a-9s"></a>悟一切法勇健性不可得故；<a id="a-9t"></a>入键字门，<a id="a-9u"></a>悟一切法厚平等性不可得故；<a id="a-9v"></a>入搋字门，<a id="a-9w"></a>悟一切法积集性不可得故；<a id="a-9x"></a>入拿字门，<a id="a-9y"></a>悟一切法离诸喧诤，<a id="a-9z"></a>无往无来，<a id="a-A0"></a>行住坐卧不可得故；<a id="a-A1"></a>入颇字门，<a id="a-A2"></a>悟一切法遍满果报不可得故；<a id="a-A3"></a>入塞迦字门，<a id="a-A4"></a>悟一切法聚积蕴性不可得故；<a id="a-A5"></a>入逸娑字门，<a id="a-A6"></a>悟一切法衰老性相不可得故；<a id="a-A7"></a>入酌字门，<a id="a-A8"></a>悟一切法聚集足迹不可得故；<a id="a-A9"></a>入吒字门，<a id="a-AA"></a>悟一切法相驱迫性不可得故；<a id="a-AB"></a>入择字门，<a id="a-AC"></a>悟一切法究竟处所不可得故。</p>
  <p id="aAD">“善现，<a id="a-AE"></a>此择字门，<a id="a-AF"></a>是能悟入法空边际。<a id="a-AG"></a>除此诸字，<a id="a-AH"></a>表诸法空，<a id="a-AI"></a>更不可得。<a id="a-AJ"></a>何以故？<a id="a-AK"></a>此诸字义，<a id="a-AL"></a>不可宣说，<a id="a-AM"></a>不可显示，<a id="a-AN"></a>不可书持，<a id="a-AO"></a>不可执取，<a id="a-AP"></a>不可观察，<a id="a-AQ"></a>离诸相故。<a id="a-AR"></a>善现，<a id="a-AS"></a>譬如虚空，<a id="a-AT"></a>是一切物所归趣处；<a id="a-AU"></a>此诸字门，<a id="a-AV"></a>亦复如是。<a id="a-AW"></a>诸法空义，<a id="a-AX"></a>皆入此门，<a id="a-AY"></a>方得显了。</p>
  <p id="aAZ">“善现，<a id="a-Aa"></a>入此[(哀-口)@可]字等，<a id="a-Ab"></a>名入诸字门。<a id="a-Ac"></a>善现，<a id="a-Ad"></a>诸菩萨摩诃萨若于如是入诸字门得善巧智，<a id="a-Ae"></a>于诸言音所诠、<a id="a-Af"></a>所表皆无挂礙，<a id="a-Ag"></a>于一切法平等空性尽能证持，<a id="a-Ah"></a>于众言音咸得善巧。</p>
  <p id="aAi">“善现，<a id="a-Aj"></a>若菩萨摩诃萨能听如是入诸字门印相、<a id="a-Ak"></a>印句，<a id="a-Al"></a>闻已受持，<a id="a-Am"></a>读诵通利，<a id="a-An"></a>为他解说，<a id="a-Ao"></a>不徇名誉利养恭敬，<a id="a-Ap"></a>由此因缘得二十种功德胜利。<a id="a-Aq"></a>云何二十？<a id="a-Ar"></a>谓得强忆念，<a id="a-As"></a>得胜惭愧，<a id="a-At"></a>得坚固力，<a id="a-Au"></a>得法旨趣，<a id="a-Av"></a>得增上觉，<a id="a-Aw"></a>得殊胜慧，<a id="a-Ax"></a>得无礙辩，<a id="a-Ay"></a>得总持门，<a id="a-Az"></a>得无疑惑，<a id="a-B0"></a>得违顺语不生恚爱，<a id="a-B1"></a>得无高下平等而住，<a id="a-B2"></a>得于有情言音善巧，<a id="a-B3"></a>得蕴善巧、<a id="a-B4"></a>界善巧、<a id="a-B5"></a>处善巧、<a id="a-B6"></a>谛善巧，<a id="a-B7"></a>得缘起善巧、<a id="a-B8"></a>因善巧、<a id="a-B9"></a>缘善巧、<a id="a-BA"></a>法善巧，<a id="a-BB"></a>得根胜劣智善巧、<a id="a-BC"></a>他心智善巧，<a id="a-BD"></a>得观星历善巧，<a id="a-BE"></a>得天耳智善巧、<a id="a-BF"></a>宿住随念智善巧、<a id="a-BG"></a>神境智善巧、<a id="a-BH"></a>死生智善巧，<a id="a-BI"></a>得漏尽智善巧，<a id="a-BJ"></a>得说处非处智善巧，<a id="a-BK"></a>得往来智善巧、<a id="a-BL"></a>威仪路善巧。<a id="a-BM"></a>善现，<a id="a-BN"></a>是为得二十种功德胜利。</p>
  <p id="aBO">“善现，<a id="a-BP"></a>若菩萨摩诃萨修行般若波罗蜜多时，<a id="a-BQ"></a>以无所得而为方便，<a id="a-BR"></a>所得如是陀罗尼门，<a id="a-BS"></a>当知是为菩萨摩诃萨大乘相。<a id="a-BT"></a>”</p>
  <p data-pb></p>
  <h2 id="aBU">第二分修治地品第十八之一</h2>
  <p id="aBV">“复次，<a id="a-BW"></a>善现，<a id="a-BX"></a>汝问‘齐何当知菩萨摩诃萨发趣大乘？<a id="a-BY"></a>’者，<a id="a-BZ"></a>若菩萨摩诃萨修行六种波罗蜜多时，<a id="a-Ba"></a>从一地趣一地，<a id="a-Bb"></a>齐此当知菩萨摩诃萨发趣大乘。</p>
  <p id="aBc">“云何菩萨摩诃萨修行六种波罗蜜多时，<a id="a-Bd"></a>从一地趣一地？<a id="a-Be"></a>善现，<a id="a-Bf"></a>若菩萨摩诃萨知一切法无所从来、<a id="a-Bg"></a>亦无所趣。<a id="a-Bh"></a>何以故？<a id="a-Bi"></a>善现，<a id="a-Bj"></a>以一切法无去无来、<a id="a-Bk"></a>无从无趣，<a id="a-Bl"></a>由彼诸法无变坏故。<a id="a-Bm"></a>善现，<a id="a-Bn"></a>是菩萨摩诃萨于所从趣地不恃、<a id="a-Bo"></a>不思惟，<a id="a-Bp"></a>虽修治地业而不见彼地。<a id="a-Bq"></a>是为菩萨摩诃萨修行六种波罗蜜多时，<a id="a-Br"></a>从一地趣一地。</p>
  <p id="aBs">“云何菩萨摩诃萨修治地业？<a id="a-Bt"></a>善现，<a id="a-Bu"></a>诸菩萨摩诃萨住初地时，<a id="a-Bv"></a>应善修治十种胜业。<a id="a-Bw"></a>云何为十？<a id="a-Bx"></a>一者、<a id="a-By"></a>以无所得而为方便，<a id="a-Bz"></a>修治增上意乐业，<a id="a-C0"></a>利益事相不可得故；<a id="a-C1"></a>二者、<a id="a-C2"></a>以无所得而为方便，<a id="a-C3"></a>修治一切有情平等心业，<a id="a-C4"></a>一切有情不可得故；<a id="a-C5"></a>三者、<a id="a-C6"></a>以无所得而为方便，<a id="a-C7"></a>修治布施业，<a id="a-C8"></a>施者、<a id="a-C9"></a>受者及所施物不可得故；<a id="a-CA"></a>四者、<a id="a-CB"></a>以无所得而为方便，<a id="a-CC"></a>修治亲近善友业，<a id="a-CD"></a>于诸善友无执著故；<a id="a-CE"></a>五者、<a id="a-CF"></a>以无所得而为方便，<a id="a-CG"></a>修治求法业，<a id="a-CH"></a>诸所求法不可得故；<a id="a-CI"></a>六者、<a id="a-CJ"></a>以无所得而为方便，<a id="a-CK"></a>修治常乐出家业，<a id="a-CL"></a>所弃舍家不可得故；<a id="a-CM"></a>七者、<a id="a-CN"></a>以无所得而为方便，<a id="a-CO"></a>修治爱乐佛身业，<a id="a-CP"></a>相随好因不可得故；<a id="a-CQ"></a>八者、<a id="a-CR"></a>以无所得而为方便，<a id="a-CS"></a>修治开阐法教业，<a id="a-CT"></a>所分别法不可得故；<a id="a-CU"></a>九者、<a id="a-CV"></a>以无所得而为方便，<a id="a-CW"></a>修治破憍慢业，<a id="a-CX"></a>诸兴盛法不可得故；<a id="a-CY"></a>十者、<a id="a-CZ"></a>以无所得而为方便，<a id="a-Ca"></a>修治谛语业，<a id="a-Cb"></a>一切语言不可得故。<a id="a-Cc"></a>善现，<a id="a-Cd"></a>诸菩萨摩诃萨住初地时，<a id="a-Ce"></a>应善修治此十胜业。</p>
  <p id="aCf">“复次，<a id="a-Cg"></a>善现，<a id="a-Ch"></a>诸菩萨摩诃萨住第二地时，<a id="a-Ci"></a>应于八法思惟修习令速圆满。<a id="a-Cj"></a>云何为八？<a id="a-Ck"></a>一者、<a id="a-Cl"></a>清净尸罗；<a id="a-Cm"></a>二者、<a id="a-Cn"></a>知恩报恩；<a id="a-Co"></a>三者、<a id="a-Cp"></a>住安忍力；<a id="a-Cq"></a>四者、<a id="a-Cr"></a>受胜欢喜；<a id="a-Cs"></a>五者、<a id="a-Ct"></a>不舍有情；<a id="a-Cu"></a>六者、<a id="a-Cv"></a>常起大悲；<a id="a-Cw"></a>七者、<a id="a-Cx"></a>于诸师长以敬信心，<a id="a-Cy"></a>谘承供养如事诸佛；<a id="a-Cz"></a>八者、<a id="a-D0"></a>勤求修习波罗蜜多。<a id="a-D1"></a>善现，<a id="a-D2"></a>诸菩萨摩诃萨住第二地时，<a id="a-D3"></a>于此八法应思应学令速圆满。</p>
  <p id="aD4">“复次，<a id="a-D5"></a>善现，<a id="a-D6"></a>诸菩萨摩诃萨住第三地时，<a id="a-D7"></a>应住五法。<a id="a-D8"></a>云何为五？<a id="a-D9"></a>一者、<a id="a-DA"></a>勤求多闻常无厌足，<a id="a-DB"></a>于所闻法不著文字；<a id="a-DC"></a>二者、<a id="a-DD"></a>以无染心常行法施，<a id="a-DE"></a>虽广开化而不自高；<a id="a-DF"></a>三者、<a id="a-DG"></a>为严净土植诸善根，<a id="a-DH"></a>虽用回向而不自举；<a id="a-DI"></a>四者、<a id="a-DJ"></a>为化有情，<a id="a-DK"></a>虽不厌倦无边生死而不憍逸；<a id="a-DL"></a>五者、<a id="a-DM"></a>虽住惭愧而无所著。<a id="a-DN"></a>善现，<a id="a-DO"></a>诸菩萨摩诃萨住第三地时，<a id="a-DP"></a>应常安住如是五法。</p>
  <p id="aDQ">“复次，<a id="a-DR"></a>善现，<a id="a-DS"></a>诸菩萨摩诃萨住第四地时，<a id="a-DT"></a>应于十法受持不舍。<a id="a-DU"></a>云何为十？<a id="a-DV"></a>一者、<a id="a-DW"></a>住阿练若常不舍离；<a id="a-DX"></a>二者、<a id="a-DY"></a>常好少欲；<a id="a-DZ"></a>三者、<a id="a-Da"></a>常好喜足；<a id="a-Db"></a>四者、<a id="a-Dc"></a>常不舍离杜多功德；<a id="a-Dd"></a>五者、<a id="a-De"></a>于诸学处常不弃舍；<a id="a-Df"></a>六者、<a id="a-Dg"></a>于诸欲乐深生厌离；<a id="a-Dh"></a>七者、<a id="a-Di"></a>常乐发起寂灭俱心；<a id="a-Dj"></a>八者、<a id="a-Dk"></a>舍一切物；<a id="a-Dl"></a>九者、<a id="a-Dm"></a>心不滞没；<a id="a-Dn"></a>十者、<a id="a-Do"></a>于一切物常无顾恋。<a id="a-Dp"></a>善现，<a id="a-Dq"></a>诸菩萨摩诃萨住第四地时，<a id="a-Dr"></a>于如是十法应受持不舍。</p>
  <p id="aDs">“复次，<a id="a-Dt"></a>善现，<a id="a-Du"></a>诸菩萨摩诃萨住第五地时，<a id="a-Dv"></a>应远离十法。<a id="a-Dw"></a>云何为十？<a id="a-Dx"></a>一者、<a id="a-Dy"></a>应远离居家；<a id="a-Dz"></a>二者、<a id="a-E0"></a>应远离苾蒭尼；<a id="a-E1"></a>三者、<a id="a-E2"></a>应远离家悭；<a id="a-E3"></a>四者、<a id="a-E4"></a>应远离众会忿诤；<a id="a-E5"></a>五者、<a id="a-E6"></a>应远离自赞毁他；<a id="a-E7"></a>六者、<a id="a-E8"></a>应远离十不善业道；<a id="a-E9"></a>七者、<a id="a-EA"></a>应远离增上傲慢；<a id="a-EB"></a>八者、<a id="a-EC"></a>应远离颠倒；<a id="a-ED"></a>九者、<a id="a-EE"></a>应远离犹豫；<a id="a-EF"></a>十者、<a id="a-EG"></a>应远离贪、<a id="a-EH"></a>瞋、<a id="a-EI"></a>痴。<a id="a-EJ"></a>善现，<a id="a-EK"></a>诸菩萨摩诃萨住第五地时，<a id="a-EL"></a>应常远离如是十法。</p>
  <p id="aEM">“复次，<a id="a-EN"></a>善现，<a id="a-EO"></a>诸菩萨摩诃萨住第六地时，<a id="a-EP"></a>应圆满六法。<a id="a-EQ"></a>云何为六？<a id="a-ER"></a>所谓六种波罗蜜多，<a id="a-ES"></a>即是布施乃至般若。<a id="a-ET"></a>复应远离六法。<a id="a-EU"></a>云何为六？<a id="a-EV"></a>一者、<a id="a-EW"></a>声闻心；<a id="a-EX"></a>二者、<a id="a-EY"></a>独觉心；<a id="a-EZ"></a>三者、<a id="a-Ea"></a>热恼心；<a id="a-Eb"></a>四者、<a id="a-Ec"></a>见乞者来不喜愁戚心；<a id="a-Ed"></a>五者、<a id="a-Ee"></a>舍所有物追恋忧悔心；<a id="a-Ef"></a>六者、<a id="a-Eg"></a>于来求者方便矫诳心。<a id="a-Eh"></a>善现，<a id="a-Ei"></a>诸菩萨摩诃萨住第六地时，<a id="a-Ej"></a>常应圆满前说六法，<a id="a-Ek"></a>及应远离后说六法。</p>
  <p id="aEl">“复次，<a id="a-Em"></a>善现，<a id="a-En"></a>诸菩萨摩诃萨住第七地时，<a id="a-Eo"></a>应远离二十法。<a id="a-Ep"></a>云何二十？<a id="a-Eq"></a>一者、<a id="a-Er"></a>应远离我执乃至见者执；<a id="a-Es"></a>二者、<a id="a-Et"></a>应远离断执；<a id="a-Eu"></a>三者、<a id="a-Ev"></a>应远离常执；<a id="a-Ew"></a>四者、<a id="a-Ex"></a>应远离相执；<a id="a-Ey"></a>五者、<a id="a-Ez"></a>应远离见执；<a id="a-F0"></a>六者、<a id="a-F1"></a>应远离名色执；<a id="a-F2"></a>七者、<a id="a-F3"></a>应远离蕴执；<a id="a-F4"></a>八者、<a id="a-F5"></a>应远离处执；<a id="a-F6"></a>九者、<a id="a-F7"></a>应远离界执；<a id="a-F8"></a>十者、<a id="a-F9"></a>应远离谛执；<a id="a-FA"></a>十一者、<a id="a-FB"></a>应远离缘起执；<a id="a-FC"></a>十二者、<a id="a-FD"></a>应远离住著三界执；<a id="a-FE"></a>十三者、<a id="a-FF"></a>应远离一切法执；<a id="a-FG"></a>十四者、<a id="a-FH"></a>应远离于一切法如理、<a id="a-FI"></a>不如理执；<a id="a-FJ"></a>十五者、<a id="a-FK"></a>应远离依佛见执；<a id="a-FL"></a>十六者、<a id="a-FM"></a>应远离依法见执；<a id="a-FN"></a>十七者、<a id="a-FO"></a>应远离依僧见执；<a id="a-FP"></a>十八者、<a id="a-FQ"></a>应远离依戒见执；<a id="a-FR"></a>十九者、<a id="a-FS"></a>应远离依空见执；<a id="a-FT"></a>二十者、<a id="a-FU"></a>应远离厌怖空性。</p>
  <p id="aFV">“复应圆满二十法。<a id="a-FW"></a>云何二十？<a id="a-FX"></a>一者、<a id="a-FY"></a>应圆满通达空；<a id="a-FZ"></a>二者、<a id="a-Fa"></a>应圆满证无相；<a id="a-Fb"></a>三者、<a id="a-Fc"></a>应圆满知无愿；<a id="a-Fd"></a>四者、<a id="a-Fe"></a>应圆满三轮清净；<a id="a-Ff"></a>五者、<a id="a-Fg"></a>应圆满悲愍有情，<a id="a-Fh"></a>及于有情无所执著；<a id="a-Fi"></a>六者、<a id="a-Fj"></a>应圆满一切法平等见，<a id="a-Fk"></a>及于此中无所执著；<a id="a-Fl"></a>七者、<a id="a-Fm"></a>应圆满一切有情平等见，<a id="a-Fn"></a>及于此中无所执著；<a id="a-Fo"></a>八者、<a id="a-Fp"></a>应圆满通达真实理趣，<a id="a-Fq"></a>及于此中无所执著；<a id="a-Fr"></a>九者、<a id="a-Fs"></a>应圆满无生忍智；<a id="a-Ft"></a>十者、<a id="a-Fu"></a>应圆满说一切法一相理趣；<a id="a-Fv"></a>十一者、<a id="a-Fw"></a>应圆满灭除分别；<a id="a-Fx"></a>十二者、<a id="a-Fy"></a>应圆满远离诸想；<a id="a-Fz"></a>十三者、<a id="a-G0"></a>应圆满远离诸见；<a id="a-G1"></a>十四者、<a id="a-G2"></a>应圆满远离烦恼；<a id="a-G3"></a>十五者、<a id="a-G4"></a>应圆满止观地。<a id="a-G5"></a>十六者、<a id="a-G6"></a>应圆满调伏心性；<a id="a-G7"></a>十七者、<a id="a-G8"></a>应圆满寂静心性；<a id="a-G9"></a>十八者、<a id="a-GA"></a>应圆满无礙智性；<a id="a-GB"></a>十九者、<a id="a-GC"></a>应圆满无所爱染；<a id="a-GD"></a>二十者、<a id="a-GE"></a>应圆满随心所欲往诸佛土，<a id="a-GF"></a>于佛众会自现其身。</p>
  <p id="aGG">“善现，<a id="a-GH"></a>诸菩萨摩诃萨住第七地时，<a id="a-GI"></a>常应远离如前所说二十种法，<a id="a-GJ"></a>及应圆满如后所说二十种法。</p>
  <p id="aGK">“复次，<a id="a-GL"></a>善现，<a id="a-GM"></a>诸菩萨摩诃萨住第八地时，<a id="a-GN"></a>应圆满四法。<a id="a-GO"></a>云何为四？<a id="a-GP"></a>一者、<a id="a-GQ"></a>应圆满悟入一切有情心行；<a id="a-GR"></a>二者、<a id="a-GS"></a>应圆满游戏诸神通；<a id="a-GT"></a>三者、<a id="a-GU"></a>应圆满见诸佛土，<a id="a-GV"></a>如其所见而自严净种种佛土；<a id="a-GW"></a>四者、<a id="a-GX"></a>应圆满承事供养诸佛世尊，<a id="a-GY"></a>于如来身如实观察。<a id="a-GZ"></a>善现，<a id="a-Ga"></a>诸菩萨摩诃萨住第八地时，<a id="a-Gb"></a>于此四法应勤圆满。</p>
  <p id="aGc">“复次，<a id="a-Gd"></a>善现，<a id="a-Ge"></a>诸菩萨摩诃萨住第九地时，<a id="a-Gf"></a>应圆满四法。<a id="a-Gg"></a>云何为四？<a id="a-Gh"></a>一者、<a id="a-Gi"></a>应圆满根胜劣智；<a id="a-Gj"></a>二者、<a id="a-Gk"></a>应圆满严净佛土；<a id="a-Gl"></a>三者、<a id="a-Gm"></a>应圆满如幻等持数入诸定；<a id="a-Gn"></a>四者、<a id="a-Go"></a>应圆满随诸有情善根应熟，<a id="a-Gp"></a>故入诸有自现化生。<a id="a-Gq"></a>善现，<a id="a-Gr"></a>诸菩萨摩诃萨住第九地时，<a id="a-Gs"></a>于此四法应勤圆满。</p>
  <p id="aGt">“复次，<a id="a-Gu"></a>善现，<a id="a-Gv"></a>诸菩萨摩诃萨住第十地时，<a id="a-Gw"></a>应圆满十二法。<a id="a-Gx"></a>云何十二？<a id="a-Gy"></a>一者、<a id="a-Gz"></a>应圆满摄受无边处所大愿，<a id="a-H0"></a>随有所愿皆令证得；<a id="a-H1"></a>二者、<a id="a-H2"></a>应圆满随诸天龙及药叉等异类音智；<a id="a-H3"></a>三者、<a id="a-H4"></a>应圆满无礙辩说；<a id="a-H5"></a>四者、<a id="a-H6"></a>应圆满入胎具足；<a id="a-H7"></a>五者、<a id="a-H8"></a>应圆满出生具足；<a id="a-H9"></a>六者、<a id="a-HA"></a>应圆满家族具足；<a id="a-HB"></a>七者、<a id="a-HC"></a>应圆满种姓具足；<a id="a-HD"></a>八者、<a id="a-HE"></a>应圆满眷属具足；<a id="a-HF"></a>九者、<a id="a-HG"></a>应圆满生身具足；<a id="a-HH"></a>十者、<a id="a-HI"></a>应圆满出家具足；<a id="a-HJ"></a>十一者、<a id="a-HK"></a>应圆满庄严菩提树具足；<a id="a-HL"></a>十二者、<a id="a-HM"></a>应圆满一切功德成办具足。<a id="a-HN"></a>善现，<a id="a-HO"></a>诸菩萨摩诃萨住第十地时，<a id="a-HP"></a>应勤圆满此十二法。<a id="a-HQ"></a>善现当知，<a id="a-HR"></a>若菩萨摩诃萨住第十地已，<a id="a-HS"></a>与诸如来应言无别。</p>
  <p id="aHT">“云何菩萨摩诃萨以无所得而为方便，<a id="a-HU"></a>修治增上意乐业？<a id="a-HV"></a>善现，<a id="a-HW"></a>若菩萨摩诃萨以一切智智相应作意，<a id="a-HX"></a>修集一切殊胜善根，<a id="a-HY"></a>是为菩萨摩诃萨以无所得而为方便，<a id="a-HZ"></a>修治增上意乐业。</p>
  <p id="aHa">“云何菩萨摩诃萨以无所得而为方便，<a id="a-Hb"></a>修治一切有情平等心业？<a id="a-Hc"></a>善现，<a id="a-Hd"></a>若菩萨摩诃萨以一切智智相应作意，<a id="a-He"></a>引发慈、<a id="a-Hf"></a>悲、<a id="a-Hg"></a>喜、<a id="a-Hh"></a>舍四无量心，<a id="a-Hi"></a>是为菩萨摩诃萨以无所得而为方便，<a id="a-Hj"></a>修治一切有情平等心业。</p>
  <p id="aHk">“云何菩萨摩诃萨以无所得而为方便，<a id="a-Hl"></a>修治布施业？<a id="a-Hm"></a>善现，<a id="a-Hn"></a>若菩萨摩诃萨于一切有情，<a id="a-Ho"></a>无所分别而行布施，<a id="a-Hp"></a>是为菩萨摩诃萨以无所得而为方便，<a id="a-Hq"></a>修治布施业。</p>
  <p id="aHr">“云何菩萨摩诃萨以无所得而为方便，<a id="a-Hs"></a>修治亲近善友业？<a id="a-Ht"></a>善现，<a id="a-Hu"></a>若菩萨摩诃萨见诸善友劝化有情，<a id="a-Hv"></a>令其修习一切智智，<a id="a-Hw"></a>即便亲近、<a id="a-Hx"></a>恭敬供养、<a id="a-Hy"></a>尊重赞叹、<a id="a-Hz"></a>谘受正法，<a id="a-I0"></a>昼夜承奉无懈倦心，<a id="a-I1"></a>是为菩萨摩诃萨以无所得而为方便，<a id="a-I2"></a>修治亲近善友业。</p>
  <p id="aI3">“云何菩萨摩诃萨以无所得而为方便，<a id="a-I4"></a>修治求法业？<a id="a-I5"></a>善现，<a id="a-I6"></a>若菩萨摩诃萨以一切智智相应作意，<a id="a-I7"></a>勤求如来无上正法，<a id="a-I8"></a>不堕声闻、<a id="a-I9"></a>独觉等地，<a id="a-IA"></a>是为菩萨摩诃萨以无所得而为方便，<a id="a-IB"></a>修治求法业。</p>
  <p id="aIC">“云何菩萨摩诃萨以无所得而为方便，<a id="a-ID"></a>修治常乐出家业？<a id="a-IE"></a>善现，<a id="a-IF"></a>若菩萨摩诃萨一切生处，<a id="a-IG"></a>恒厌居家喧杂迫迮犹如牢狱，<a id="a-IH"></a>常欣佛法清净出家，<a id="a-II"></a>寂静无为如空无礙，<a id="a-IJ"></a>是为菩萨摩诃萨以无所得而为方便，<a id="a-IK"></a>修治常乐出家业。</p>
  <p id="aIL">“云何菩萨摩诃萨以无所得而为方便，<a id="a-IM"></a>修治爱乐佛身业？<a id="a-IN"></a>善现，<a id="a-IO"></a>若菩萨摩诃萨才一睹见佛形相已，<a id="a-IP"></a>乃至证得一切智智，<a id="a-IQ"></a>终不舍于念佛作意，<a id="a-IR"></a>是为菩萨摩诃萨以无所得而为方便，<a id="a-IS"></a>修治爱乐佛身业。</p>
  <p id="aIT">“云何菩萨摩诃萨以无所得而为方便，<a id="a-IU"></a>修治开阐法教业？<a id="a-IV"></a>善现，<a id="a-IW"></a>若菩萨摩诃萨于佛在世及涅槃后，<a id="a-IX"></a>为诸有情开阐法教，<a id="a-IY"></a>初中后善，<a id="a-IZ"></a>文义巧妙，<a id="a-Ia"></a>纯一圆满清白梵行，<a id="a-Ib"></a>所谓契经乃至论议，<a id="a-Ic"></a>是为菩萨摩诃萨以无所得而为方便，<a id="a-Id"></a>修治开阐法教业。</p>
  <p id="aIe">“云何菩萨摩诃萨以无所得而为方便，<a id="a-If"></a>修治破憍慢业？<a id="a-Ig"></a>善现，<a id="a-Ih"></a>若菩萨摩诃萨常怀谦敬，<a id="a-Ii"></a>伏憍慢心，<a id="a-Ij"></a>由此不生下姓卑族，<a id="a-Ik"></a>是为菩萨摩诃萨以无所得而为方便，<a id="a-Il"></a>修治破憍慢业。</p>
  <p id="aIm">“云何菩萨摩诃萨以无所得而为方便，<a id="a-In"></a>修治谛语业？<a id="a-Io"></a>善现，<a id="a-Ip"></a>若菩萨摩诃萨称知而说，<a id="a-Iq"></a>言行相符，<a id="a-Ir"></a>是为菩萨摩诃萨以无所得而为方便，<a id="a-Is"></a>修治谛语业。</p>
  <p id="aIt">“善现，<a id="a-Iu"></a>诸菩萨摩诃萨住初地时，<a id="a-Iv"></a>应善修治此十胜业。</p>
  <p id="aIw">“云何菩萨摩诃萨清净尸罗？<a id="a-Ix"></a>善现，<a id="a-Iy"></a>若菩萨摩诃萨不起声闻、<a id="a-Iz"></a>独觉作意，<a id="a-J0"></a>及余破戒障菩提法，<a id="a-J1"></a>是为菩萨摩诃萨清净尸罗。</p>
  <p id="aJ2">“云何菩萨摩诃萨知恩报恩？<a id="a-J3"></a>善现，<a id="a-J4"></a>若菩萨摩诃萨行诸菩萨殊胜行时，<a id="a-J5"></a>得他小恩尚能重报，<a id="a-J6"></a>况大恩惠而当不酬？<a id="a-J7"></a>是为菩萨摩诃萨知恩报恩。</p>
  <p id="aJ8">“云何菩萨摩诃萨安住忍力？<a id="a-J9"></a>善现，<a id="a-JA"></a>若菩萨摩诃萨一切有情设皆侵害，<a id="a-JB"></a>而能于彼无恚害心，<a id="a-JC"></a>是为菩萨摩诃萨住安忍力。</p>
  <p id="aJD">“云何菩萨摩诃萨受胜欢喜？<a id="a-JE"></a>善现，<a id="a-JF"></a>若菩萨摩诃萨见诸有情，<a id="a-JG"></a>于三乘行已得成就，<a id="a-JH"></a>深心欢喜，<a id="a-JI"></a>是为菩萨摩诃萨受胜欢喜。</p>
  <p id="aJJ">“云何菩萨摩诃萨不舍有情？<a id="a-JK"></a>善现，<a id="a-JL"></a>若菩萨摩诃萨欲普拔济一切有情，<a id="a-JM"></a>是为菩萨摩诃萨不舍有情。</p>
  <p id="aJN">“云何菩萨摩诃萨常起大悲？<a id="a-JO"></a>善现，<a id="a-JP"></a>若菩萨摩诃萨行诸菩萨殊胜行时，<a id="a-JQ"></a>恒作是念：<a id="a-JR"></a>‘我为饶益一一有情，<a id="a-JS"></a>假使各如无量无数殑伽沙劫，<a id="a-JT"></a>在大地狱受诸重苦，<a id="a-JU"></a>或烧、<a id="a-JV"></a>或煮、<a id="a-JW"></a>或斫、<a id="a-JX"></a>或截，<a id="a-JY"></a>若刺、<a id="a-JZ"></a>若悬、<a id="a-Ja"></a>若磨、<a id="a-Jb"></a>若捣，<a id="a-Jc"></a>受如是等无量苦事，<a id="a-Jd"></a>乃至令彼诸有情类乘于佛乘而入圆寂，<a id="a-Je"></a>如是一切有情界尽，<a id="a-Jf"></a>我大悲心曾无懈废。<a id="a-Jg"></a>’是为菩萨摩诃萨常起大悲。</p>
  <p id="aJh">“云何菩萨摩诃萨于诸师长以敬信心，<a id="a-Ji"></a>谘承供养如事诸佛？<a id="a-Jj"></a>善现，<a id="a-Jk"></a>若菩萨摩诃萨为求无上正等菩提，<a id="a-Jl"></a>恭顺师长无所顾恋，<a id="a-Jm"></a>是为菩萨摩诃萨于诸师长以敬信心，<a id="a-Jn"></a>谘承供养如事诸佛。</p>
  <p id="aJo">“云何菩萨摩诃萨勤求修习波罗蜜多？<a id="a-Jp"></a>善现，<a id="a-Jq"></a>若菩萨摩诃萨普于一切波罗蜜多，<a id="a-Jr"></a>专心求学不顾余事，<a id="a-Js"></a>是为菩萨摩诃萨勤求修习波罗蜜多。</p>
  <p id="aJt">“善现，<a id="a-Ju"></a>诸菩萨摩诃萨住第二地时，<a id="a-Jv"></a>于此八法应思应学，<a id="a-Jw"></a>令速圆满。</p>
  <p id="aJx">“云何菩萨摩诃萨勤求多闻常无厌足，<a id="a-Jy"></a>于所闻法不著文字？<a id="a-Jz"></a>善现，<a id="a-K0"></a>若菩萨摩诃萨发勤精进，<a id="a-K1"></a>作是念言：<a id="a-K2"></a>‘若此佛土、<a id="a-K3"></a>若十方界，<a id="a-K4"></a>一切如来、<a id="a-K5"></a>应、<a id="a-K6"></a>正等觉所说正法，<a id="a-K7"></a>我当听闻、<a id="a-K8"></a>受持读诵、<a id="a-K9"></a>修学究竟令无所遗，<a id="a-KA"></a>而于其中不著文字。<a id="a-KB"></a>’是为菩萨摩诃萨勤求多闻常无厌足，<a id="a-KC"></a>于所闻法不著文字。</p>
  <p id="aKD">“云何菩萨摩诃萨以无染心常行法施，<a id="a-KE"></a>虽广开化而不自高？<a id="a-KF"></a>善现，<a id="a-KG"></a>若菩萨摩诃萨为诸有情宣说正法，<a id="a-KH"></a>尚不自为持此善根回向菩提，<a id="a-KI"></a>况求余事？<a id="a-KJ"></a>虽多化导而不自恃，<a id="a-KK"></a>是为菩萨摩诃萨以无染心常行法施，<a id="a-KL"></a>虽广开化而不自高。</p>
  <p id="aKM">“云何菩萨摩诃萨为严净土植诸善根，<a id="a-KN"></a>虽用回向而不自举？<a id="a-KO"></a>善现，<a id="a-KP"></a>若菩萨摩诃萨勇猛精进修诸善根，<a id="a-KQ"></a>为欲庄严诸佛净国，<a id="a-KR"></a>及为清净自他心土，<a id="a-KS"></a>虽为是事而不自高，<a id="a-KT"></a>是为菩萨摩诃萨为严净土植诸善根，<a id="a-KU"></a>虽用回向而不自举。</p>
  <p id="aKV">“云何菩萨摩诃萨为化有情，<a id="a-KW"></a>虽不厌倦无边生死而不憍逸？<a id="a-KX"></a>善现，<a id="a-KY"></a>若菩萨摩诃萨为欲成就一切有情，<a id="a-KZ"></a>植诸善根严净佛土，<a id="a-Ka"></a>乃至未满一切智智，<a id="a-Kb"></a>虽受无边生死勤苦，<a id="a-Kc"></a>而无厌倦亦不自高，<a id="a-Kd"></a>是为菩萨摩诃萨为化有情，<a id="a-Ke"></a>虽不厌倦无边生死而不憍逸。</p>
  <p id="aKf">“云何菩萨摩诃萨虽住惭愧而无所著？<a id="a-Kg"></a>善现，<a id="a-Kh"></a>若菩萨摩诃萨专求无上正等菩提，<a id="a-Ki"></a>于诸声闻、<a id="a-Kj"></a>独觉作意具惭愧故终不暂起，<a id="a-Kk"></a>而于其中亦无所著，<a id="a-Kl"></a>是为菩萨摩诃萨虽住惭愧而无所著。</p>
  <p id="aKm">“善现，<a id="a-Kn"></a>诸菩萨摩诃萨住第三地时，<a id="a-Ko"></a>应常安住如是五法。</p>
 </body>
</html>