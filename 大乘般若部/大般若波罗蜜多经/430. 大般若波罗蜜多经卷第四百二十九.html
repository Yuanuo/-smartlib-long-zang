<!doctype html>
<html id="z3IBT0u6v" data-ver="1304">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百二十九</h1>
  <h2 id="a2">第二分福生品第三十一</h2>
  <p id="a3">尔时，<a id="a-4"></a>佛告天帝释言：<a id="a-5"></a>“如是，<a id="a-6"></a>如是，<a id="a-7"></a>如汝所说。<a id="a-8"></a>憍尸迦，<a id="a-9"></a>若善男子、<a id="a-A"></a>善女人等，<a id="a-B"></a>不离一切智智心，<a id="a-C"></a>以无所得而为方便，<a id="a-D"></a>于此般若波罗蜜多，<a id="a-E"></a>至心听闻、<a id="a-F"></a>受持读诵、<a id="a-G"></a>精勤修学、<a id="a-H"></a>如理思惟，<a id="a-I"></a>广为有情宣说流布，<a id="a-J"></a>或有书写种种庄严，<a id="a-K"></a>供养恭敬、<a id="a-L"></a>尊重赞叹，<a id="a-M"></a>复以种种上妙花鬘、<a id="a-N"></a>涂散等香、<a id="a-O"></a>衣服、<a id="a-P"></a>璎珞、<a id="a-Q"></a>宝幢、<a id="a-R"></a>幡盖、<a id="a-S"></a>诸妙珍奇、<a id="a-T"></a>伎乐、<a id="a-U"></a>灯明而为供养，<a id="a-V"></a>所生福聚无量无边、<a id="a-W"></a>不可思议、<a id="a-X"></a>不可称计。<a id="a-Y"></a>何以故？<a id="a-Z"></a>憍尸迦，<a id="a-a"></a>以此般若波罗蜜多，<a id="a-b"></a>能办如来、<a id="a-c"></a>应、<a id="a-d"></a>正等觉一切智、<a id="a-e"></a>道相智、<a id="a-f"></a>一切相智，<a id="a-g"></a>亦办布施波罗蜜多乃至般若波罗蜜多，<a id="a-h"></a>亦办内空乃至无性自性空，<a id="a-i"></a>亦办四念住广说乃至十八佛不共法，<a id="a-j"></a>亦办五眼、<a id="a-k"></a>六神通，<a id="a-l"></a>亦办一切三摩地门、<a id="a-m"></a>陀罗尼门，<a id="a-n"></a>亦办成熟有情、<a id="a-o"></a>严净佛土，<a id="a-p"></a>亦办一切声闻、<a id="a-q"></a>独觉及无上乘，<a id="a-r"></a>亦办如来、<a id="a-s"></a>应、<a id="a-t"></a>正等觉所证无上正等菩提。</p>
  <p id="au">“以是故，<a id="a-v"></a>憍尸迦，<a id="a-w"></a>若善男子、<a id="a-x"></a>善女人等，<a id="a-y"></a>不离一切智智心，<a id="a-z"></a>以无所得而为方便，<a id="a-10"></a>于此般若波罗蜜多，<a id="a-11"></a>至心听闻、<a id="a-12"></a>受持读诵、<a id="a-13"></a>精勤修学、<a id="a-14"></a>如理思惟，<a id="a-15"></a>广为有情宣说流布，<a id="a-16"></a>或有书写种种庄严，<a id="a-17"></a>乃至灯明而为供养。<a id="a-18"></a>以前所造窣堵波福比此福聚，<a id="a-19"></a>百分不及一，<a id="a-1A"></a>千分不及一，<a id="a-1B"></a>百千分不及一，<a id="a-1C"></a>乃至邬波尼杀昙分亦不及一。<a id="a-1D"></a>何以故？<a id="a-1E"></a>憍尸迦，<a id="a-1F"></a>若此般若波罗蜜多甚深经典人中流布，<a id="a-1G"></a>即此世间佛宝、<a id="a-1H"></a>法宝、<a id="a-1I"></a>苾蒭僧宝终不隐没；<a id="a-1J"></a>若此般若波罗蜜多甚深经典人中住者，<a id="a-1K"></a>世间常有十善业道，<a id="a-1L"></a>若四静虑、<a id="a-1M"></a>四无量、<a id="a-1N"></a>四无色定，<a id="a-1O"></a>若布施波罗蜜多乃至般若波罗蜜多，<a id="a-1P"></a>若内空乃至无性自性空，<a id="a-1Q"></a>若四念住广说乃至十八佛不共法，<a id="a-1R"></a>若一切三摩地门、<a id="a-1S"></a>陀罗尼门，<a id="a-1T"></a>若一切智、<a id="a-1U"></a>道相智、<a id="a-1V"></a>一切相智，<a id="a-1W"></a>若刹帝利大族、<a id="a-1X"></a>婆罗门大族、<a id="a-1Y"></a>长者大族、<a id="a-1Z"></a>居士大族，<a id="a-1a"></a>若四大王众天乃至非想非非想处天，<a id="a-1b"></a>若声闻乘、<a id="a-1c"></a>独觉乘、<a id="a-1d"></a>无上乘，<a id="a-1e"></a>若预流、<a id="a-1f"></a>一来、<a id="a-1g"></a>不还、<a id="a-1h"></a>阿罗汉、<a id="a-1i"></a>独觉，<a id="a-1j"></a>若菩萨摩诃萨成熟有情、<a id="a-1k"></a>严净佛土，<a id="a-1l"></a>若诸如来、<a id="a-1m"></a>应、<a id="a-1n"></a>正等觉证得无上正等菩提、<a id="a-1o"></a>转妙法轮度无量众，<a id="a-1p"></a>如是胜事终不隐没。<a id="a-1q"></a>”</p>
  <p data-pb></p>
  <h2 id="a1r">第二分功德品第三十二</h2>
  <p id="a1s">尔时，<a id="a-1t"></a>三千大千世界所有四大王众天乃至色究竟天，<a id="a-1u"></a>同声共白天帝释言：<a id="a-1v"></a>“大仙，<a id="a-1w"></a>于是甚深般若波罗蜜多，<a id="a-1x"></a>应受、<a id="a-1y"></a>应持、<a id="a-1z"></a>应读、<a id="a-20"></a>应诵、<a id="a-21"></a>应精勤修学、<a id="a-22"></a>应如理思惟、<a id="a-23"></a>应供养恭敬、<a id="a-24"></a>尊重赞叹。<a id="a-25"></a>何以故？<a id="a-26"></a>大仙，<a id="a-27"></a>若受持读诵、<a id="a-28"></a>精勤修学、<a id="a-29"></a>如理思惟、<a id="a-2A"></a>供养恭敬、<a id="a-2B"></a>尊重赞叹如是般若波罗蜜多，<a id="a-2C"></a>则令一切恶法损减、<a id="a-2D"></a>善法增益，<a id="a-2E"></a>亦令一切天众增益、<a id="a-2F"></a>诸阿素洛朋党损减，<a id="a-2G"></a>亦令一切佛眼、<a id="a-2H"></a>法眼、<a id="a-2I"></a>僧眼不灭，<a id="a-2J"></a>亦令一切佛种、<a id="a-2K"></a>法种、<a id="a-2L"></a>僧种不断。</p>
  <p id="a2M">“大仙当知，<a id="a-2N"></a>由三宝种不断绝故，<a id="a-2O"></a>世间便有布施波罗蜜多乃至般若波罗蜜多，<a id="a-2P"></a>亦有内空乃至无性自性空，<a id="a-2Q"></a>亦有四念住广说乃至十八佛不共法，<a id="a-2R"></a>亦有一切三摩地门、<a id="a-2S"></a>陀罗尼门，<a id="a-2T"></a>亦有一切智、<a id="a-2U"></a>道相智、<a id="a-2V"></a>一切相智，<a id="a-2W"></a>亦有预流果乃至阿罗汉果，<a id="a-2X"></a>亦有独觉菩提，<a id="a-2Y"></a>亦有菩萨摩诃萨行，<a id="a-2Z"></a>亦有无上正等菩提。<a id="a-2a"></a>是故，<a id="a-2b"></a>大仙，<a id="a-2c"></a>于此般若波罗蜜多应受持读诵、<a id="a-2d"></a>精勤修学、<a id="a-2e"></a>如理思惟、<a id="a-2f"></a>供养恭敬、<a id="a-2g"></a>尊重赞叹！<a id="a-2h"></a>”</p>
  <p id="a2i">尔时，<a id="a-2j"></a>佛告天帝释言：<a id="a-2k"></a>“憍尸迦，<a id="a-2l"></a>汝应于此甚深般若波罗蜜多受持读诵、<a id="a-2m"></a>精勤修学、<a id="a-2n"></a>如理思惟、<a id="a-2o"></a>供养恭敬、<a id="a-2p"></a>尊重赞叹。<a id="a-2q"></a>何以故？<a id="a-2r"></a>憍尸迦，<a id="a-2s"></a>若阿素洛及恶朋党起如是念：<a id="a-2t"></a>‘我等当与天帝释军交阵战诤。<a id="a-2u"></a>’尔时，<a id="a-2v"></a>汝等诸天眷属，<a id="a-2w"></a>应各至诚诵念如是甚深般若波罗蜜多，<a id="a-2x"></a>供养恭敬、<a id="a-2y"></a>尊重赞叹。<a id="a-2z"></a>时，<a id="a-30"></a>阿素洛及诸朋党所起恶心，<a id="a-31"></a>即皆息灭。</p>
  <p id="a32">“憍尸迦，<a id="a-33"></a>若诸天子或诸天女五衰相现，<a id="a-34"></a>其心惊惶，<a id="a-35"></a>恐堕恶趣。<a id="a-36"></a>尔时，<a id="a-37"></a>汝等诸天眷属应住其前，<a id="a-38"></a>至诚诵念如是般若波罗蜜多。<a id="a-39"></a>时彼天子或彼天女，<a id="a-3A"></a>闻是般若波罗蜜多善根力故，<a id="a-3B"></a>于此般若波罗蜜多生净信故，<a id="a-3C"></a>五衰相没，<a id="a-3D"></a>身意泰然；<a id="a-3E"></a>设有命终，<a id="a-3F"></a>还生本处，<a id="a-3G"></a>受天富乐，<a id="a-3H"></a>倍胜于前。<a id="a-3I"></a>何以故？<a id="a-3J"></a>憍尸迦，<a id="a-3K"></a>闻信般若波罗蜜多，<a id="a-3L"></a>功德威力甚广大故。</p>
  <p id="a3M">“憍尸迦，<a id="a-3N"></a>若善男子、<a id="a-3O"></a>善女人等，<a id="a-3P"></a>或诸天子及诸天女，<a id="a-3Q"></a>甚深般若波罗蜜多一经其耳，<a id="a-3R"></a>善根力故，<a id="a-3S"></a>定当渐次证得无上正等菩提。<a id="a-3T"></a>何以故？<a id="a-3U"></a>憍尸迦，<a id="a-3V"></a>过去、<a id="a-3W"></a>未来、<a id="a-3X"></a>现在诸佛及诸弟子，<a id="a-3Y"></a>一切皆学如是般若波罗蜜多，<a id="a-3Z"></a>证得无上正等菩提，<a id="a-3a"></a>入无余依般涅槃界。<a id="a-3b"></a>何以故？<a id="a-3c"></a>憍尸迦，<a id="a-3d"></a>如是般若波罗蜜多普摄一切菩提分法，<a id="a-3e"></a>若诸佛法、<a id="a-3f"></a>若菩萨法、<a id="a-3g"></a>若独觉法、<a id="a-3h"></a>若声闻法皆具摄故。<a id="a-3i"></a>”</p>
  <p id="a3j">尔时，<a id="a-3k"></a>天帝释白佛言：<a id="a-3l"></a>“世尊，<a id="a-3m"></a>如是般若波罗蜜多，<a id="a-3n"></a>是大神咒，<a id="a-3o"></a>是大明咒，<a id="a-3p"></a>是无上咒，<a id="a-3q"></a>是无等等咒，<a id="a-3r"></a>是一切咒王，<a id="a-3s"></a>最尊最胜、<a id="a-3t"></a>最上最妙，<a id="a-3u"></a>能伏一切，<a id="a-3v"></a>不为一切之所降伏。<a id="a-3w"></a>何以故？<a id="a-3x"></a>世尊，<a id="a-3y"></a>如是般若波罗蜜多，<a id="a-3z"></a>能除一切恶不善法，<a id="a-40"></a>能摄一切殊胜善法。<a id="a-41"></a>”</p>
  <p id="a42">尔时，<a id="a-43"></a>佛告天帝释言：<a id="a-44"></a>“如是，<a id="a-45"></a>如是，<a id="a-46"></a>如汝所说。<a id="a-47"></a>何以故？<a id="a-48"></a>憍尸迦，<a id="a-49"></a>过去、<a id="a-4A"></a>未来、<a id="a-4B"></a>现在诸佛，<a id="a-4C"></a>皆因如是甚深般若波罗蜜多大神咒王，<a id="a-4D"></a>证得无上正等菩提，<a id="a-4E"></a>转妙法轮度无量众。<a id="a-4F"></a>所以者何？<a id="a-4G"></a>依因如是甚深般若波罗蜜多大神咒王，<a id="a-4H"></a>世间便有十善业道，<a id="a-4I"></a>若四静虑、<a id="a-4J"></a>四无量、<a id="a-4K"></a>四无色定，<a id="a-4L"></a>若布施波罗蜜多乃至般若波罗蜜多，<a id="a-4M"></a>若内空乃至无性自性空，<a id="a-4N"></a>若四念住广说乃至十八佛不共法，<a id="a-4O"></a>若真如、<a id="a-4P"></a>法界、<a id="a-4Q"></a>法性、<a id="a-4R"></a>实际、<a id="a-4S"></a>不虚妄性、<a id="a-4T"></a>不变异性、<a id="a-4U"></a>法定、<a id="a-4V"></a>法住、<a id="a-4W"></a>不思议界，<a id="a-4X"></a>若四圣谛，<a id="a-4Y"></a>若五眼、<a id="a-4Z"></a>六神通，<a id="a-4a"></a>若预流果乃至阿罗汉果，<a id="a-4b"></a>若独觉菩提，<a id="a-4c"></a>若诸菩萨摩诃萨行，<a id="a-4d"></a>若佛无上正等菩提，<a id="a-4e"></a>若一切智、<a id="a-4f"></a>道相智、<a id="a-4g"></a>一切相智。</p>
  <p id="a4h">“复次，<a id="a-4i"></a>憍尸迦，<a id="a-4j"></a>依因菩萨摩诃萨故，<a id="a-4k"></a>世间便有十善业道广说乃至一切相智。<a id="a-4l"></a>譬如依因满月轮故，<a id="a-4m"></a>诸星宿等皆得增明；<a id="a-4n"></a>如是依因诸菩萨故，<a id="a-4o"></a>十善业道广说乃至一切相智皆得显了。<a id="a-4p"></a>若诸如来、<a id="a-4q"></a>应、<a id="a-4r"></a>正等觉未出世时，<a id="a-4s"></a>唯有菩萨具足种种方便善巧，<a id="a-4t"></a>为诸有情无倒宣说一切世间、<a id="a-4u"></a>出世间法，<a id="a-4v"></a>菩萨所有方便善巧皆从如是甚深般若波罗蜜多而得生长。<a id="a-4w"></a>诸菩萨摩诃萨成就方便善巧力故，<a id="a-4x"></a>能行布施波罗蜜多乃至般若波罗蜜多，<a id="a-4y"></a>能行内空乃至无性自性空，<a id="a-4z"></a>能行四念住广说乃至十八佛不共法，<a id="a-50"></a>不证声闻及独觉地，<a id="a-51"></a>成熟有情，<a id="a-52"></a>严净佛土，<a id="a-53"></a>具足摄取寿量圆满、<a id="a-54"></a>佛土圆满、<a id="a-55"></a>眷属圆满、<a id="a-56"></a>众具圆满、<a id="a-57"></a>色力圆满，<a id="a-58"></a>乃至证得一切相智，<a id="a-59"></a>皆由般若波罗蜜多而得成就。</p>
  <p id="a5A">“复次，<a id="a-5B"></a>憍尸迦，<a id="a-5C"></a>若善男子、<a id="a-5D"></a>善女人等，<a id="a-5E"></a>于此般若波罗蜜多，<a id="a-5F"></a>至心听闻、<a id="a-5G"></a>受持读诵、<a id="a-5H"></a>精勤修学、<a id="a-5I"></a>如理思惟、<a id="a-5J"></a>书写解说、<a id="a-5K"></a>广令流布，<a id="a-5L"></a>当得成就现在、<a id="a-5M"></a>未来殊胜功德。<a id="a-5N"></a>”</p>
  <p id="a5O">时，<a id="a-5P"></a>天帝释便白佛言：<a id="a-5Q"></a>“是善男子、<a id="a-5R"></a>善女人等，<a id="a-5S"></a>云何成就现在、<a id="a-5T"></a>未来殊胜功德？<a id="a-5U"></a>”</p>
  <p id="a5V">佛言：<a id="a-5W"></a>“憍尸迦，<a id="a-5X"></a>若善男子、<a id="a-5Y"></a>善女人等，<a id="a-5Z"></a>于此般若波罗蜜多，<a id="a-5a"></a>至心听闻、<a id="a-5b"></a>受持读诵、<a id="a-5c"></a>精勤修学、<a id="a-5d"></a>如理思惟、<a id="a-5e"></a>书写解说、<a id="a-5f"></a>广令流布；<a id="a-5g"></a>是善男子、<a id="a-5h"></a>善女人等，<a id="a-5i"></a>现在不为毒药所害、<a id="a-5j"></a>刀兵所伤、<a id="a-5k"></a>火所焚烧、<a id="a-5l"></a>水所漂溺，<a id="a-5m"></a>乃至不为四百四病之所夭殁，<a id="a-5n"></a>除先定业现世应受。<a id="a-5o"></a>憍尸迦，<a id="a-5p"></a>是善男子、<a id="a-5q"></a>善女人等，<a id="a-5r"></a>若遭官事怨贼逼迫，<a id="a-5s"></a>至心诵念如是般若波罗蜜多，<a id="a-5t"></a>若至其所，<a id="a-5u"></a>终不为彼谴罚加害。<a id="a-5v"></a>何以故？<a id="a-5w"></a>憍尸迦，<a id="a-5x"></a>如是般若波罗蜜多威德势力法令尔故。<a id="a-5y"></a>憍尸迦，<a id="a-5z"></a>是善男子、<a id="a-60"></a>善女人等，<a id="a-61"></a>若有欲至国主、<a id="a-62"></a>王子、<a id="a-63"></a>大臣等处，<a id="a-64"></a>至心诵念如是般若波罗蜜多，<a id="a-65"></a>必为王等欢喜问讯、<a id="a-66"></a>供养恭敬、<a id="a-67"></a>尊重赞叹。<a id="a-68"></a>何以故？<a id="a-69"></a>憍尸迦，<a id="a-6A"></a>是善男子、<a id="a-6B"></a>善女人等，<a id="a-6C"></a>常于有情发起慈、<a id="a-6D"></a>悲、<a id="a-6E"></a>喜、<a id="a-6F"></a>舍心故。<a id="a-6G"></a>憍尸迦，<a id="a-6H"></a>是善男子、<a id="a-6I"></a>善女人等，<a id="a-6J"></a>常得成就如是等类现在功德。</p>
  <p id="a6K">“憍尸迦，<a id="a-6L"></a>若善男子、<a id="a-6M"></a>善女人等，<a id="a-6N"></a>于此般若波罗蜜多，<a id="a-6O"></a>至心听闻、<a id="a-6P"></a>受持读诵、<a id="a-6Q"></a>精勤修学、<a id="a-6R"></a>如理思惟、<a id="a-6S"></a>书写解说、<a id="a-6T"></a>广令流布；<a id="a-6U"></a>是善男子、<a id="a-6V"></a>善女人等，<a id="a-6W"></a>随所生处，<a id="a-6X"></a>常不远离十善业道，<a id="a-6Y"></a>若四静虑、<a id="a-6Z"></a>四无量、<a id="a-6a"></a>四无色定，<a id="a-6b"></a>若布施波罗蜜多乃至般若波罗蜜多，<a id="a-6c"></a>若内空乃至无性自性空，<a id="a-6d"></a>若四念住广说乃至十八佛不共法，<a id="a-6e"></a>若一切三摩地门、<a id="a-6f"></a>陀罗尼门，<a id="a-6g"></a>若一切智、<a id="a-6h"></a>道相智、<a id="a-6i"></a>一切相智，<a id="a-6j"></a>不堕地狱、<a id="a-6k"></a>傍生、<a id="a-6l"></a>鬼界，<a id="a-6m"></a>除愿往彼成熟有情。<a id="a-6n"></a>随所生处，<a id="a-6o"></a>常具诸根，<a id="a-6p"></a>支体无缺，<a id="a-6q"></a>永不生在贫穷、<a id="a-6r"></a>下贱、<a id="a-6s"></a>工师、<a id="a-6t"></a>杂类、<a id="a-6u"></a>屠脍、<a id="a-6v"></a>渔猎、<a id="a-6w"></a>盗贼、<a id="a-6x"></a>狱吏及补羯娑、<a id="a-6y"></a>旃荼罗家、<a id="a-6z"></a>若戍达罗、<a id="a-70"></a>贸易卑族。<a id="a-71"></a>随所生处，<a id="a-72"></a>具三十二大丈夫相、<a id="a-73"></a>八十随好圆满庄严，<a id="a-74"></a>一切有情见者欢喜，<a id="a-75"></a>多生有佛严净土中，<a id="a-76"></a>莲华化生，<a id="a-77"></a>不造众恶，<a id="a-78"></a>常不远离菩萨神通，<a id="a-79"></a>随心所愿游诸佛土，<a id="a-7A"></a>从一佛国至一佛国，<a id="a-7B"></a>亲近供养诸佛世尊，<a id="a-7C"></a>成熟有情，<a id="a-7D"></a>严净佛土，<a id="a-7E"></a>听闻正法，<a id="a-7F"></a>如说修行，<a id="a-7G"></a>渐次证得一切智智。<a id="a-7H"></a>憍尸迦，<a id="a-7I"></a>是善男子、<a id="a-7J"></a>善女人等，<a id="a-7K"></a>当得成就如是等类未来功德。</p>
  <p id="a7L">“以是故，<a id="a-7M"></a>憍尸迦，<a id="a-7N"></a>若善男子、<a id="a-7O"></a>善女人等，<a id="a-7P"></a>欲得如是现在、<a id="a-7Q"></a>未来殊胜功德，<a id="a-7R"></a>乃至无上正等菩提者，<a id="a-7S"></a>应常不离一切智智心，<a id="a-7T"></a>以无所得为方便，<a id="a-7U"></a>于此般若波罗蜜多甚深经典，<a id="a-7V"></a>至心听闻、<a id="a-7W"></a>受持读诵、<a id="a-7X"></a>精勤修学、<a id="a-7Y"></a>如理思惟、<a id="a-7Z"></a>书写解说、<a id="a-7a"></a>广令流布，<a id="a-7b"></a>复以种种上妙花鬘、<a id="a-7c"></a>涂散等香、<a id="a-7d"></a>衣服、<a id="a-7e"></a>璎珞、<a id="a-7f"></a>宝幢、<a id="a-7g"></a>幡盖、<a id="a-7h"></a>诸妙珍奇、<a id="a-7i"></a>伎乐、<a id="a-7j"></a>灯明而为供养。<a id="a-7k"></a>”</p>
  <p data-pb></p>
  <h2 id="a7l">第二分外道品第三十三</h2>
  <p id="a7m">时，<a id="a-7n"></a>有众多外道梵志为求佛过，<a id="a-7o"></a>来诣佛所。<a id="a-7p"></a>时，<a id="a-7q"></a>天帝释见已，<a id="a-7r"></a>念言：<a id="a-7s"></a>“今此众多外道梵志来趣法会，<a id="a-7t"></a>伺求佛短，<a id="a-7u"></a>将非般若留难事耶？<a id="a-7v"></a>我当诵念从佛所受甚深般若波罗蜜多，<a id="a-7w"></a>令彼邪徒退还本所。<a id="a-7x"></a>”念已，<a id="a-7y"></a>便诵甚深般若波罗蜜多。<a id="a-7z"></a>于是众多外道梵志遥伸敬相，<a id="a-80"></a>右绕世尊，<a id="a-81"></a>从所来门复道而去。</p>
  <p id="a82">时，<a id="a-83"></a>舍利子见已念言：<a id="a-84"></a>“彼有何缘适来还去？<a id="a-85"></a>”</p>
  <p id="a86">尔时，<a id="a-87"></a>佛告舍利子言：<a id="a-88"></a>“彼外道等来求我失，<a id="a-89"></a>由天帝释诵念般若波罗蜜多，<a id="a-8A"></a>令彼还去。<a id="a-8B"></a>舍利子，<a id="a-8C"></a>我不见彼外道梵志有少白法，<a id="a-8D"></a>唯怀恶心，<a id="a-8E"></a>为求我过，<a id="a-8F"></a>来至我所。<a id="a-8G"></a>舍利子，<a id="a-8H"></a>我都不见一切世间有天、<a id="a-8I"></a>魔、<a id="a-8J"></a>梵，<a id="a-8K"></a>若诸沙门、<a id="a-8L"></a>婆罗门等有情之类，<a id="a-8M"></a>说般若时，<a id="a-8N"></a>怀勃恶心，<a id="a-8O"></a>来求得便。<a id="a-8P"></a>何以故？<a id="a-8Q"></a>舍利子，<a id="a-8R"></a>由此三千大千世界所有四大王众天乃至色究竟天，<a id="a-8S"></a>若诸声闻、<a id="a-8T"></a>独觉、<a id="a-8U"></a>菩萨、<a id="a-8V"></a>佛，<a id="a-8W"></a>及一切具大威力龙神、<a id="a-8X"></a>药叉、<a id="a-8Y"></a>人非人等，<a id="a-8Z"></a>皆共守护如是般若波罗蜜多，<a id="a-8a"></a>不令众恶为作留难。<a id="a-8b"></a>何以故？<a id="a-8c"></a>舍利子，<a id="a-8d"></a>是诸天等，<a id="a-8e"></a>皆依般若波罗蜜多威力生故。</p>
  <p id="a8f">“又，<a id="a-8g"></a>舍利子，<a id="a-8h"></a>十方各如殑伽沙界一切如来、<a id="a-8i"></a>应、<a id="a-8j"></a>正等觉，<a id="a-8k"></a>声闻、<a id="a-8l"></a>独觉、<a id="a-8m"></a>菩萨、<a id="a-8n"></a>诸天、<a id="a-8o"></a>龙神、<a id="a-8p"></a>药叉、<a id="a-8q"></a>人非人等，<a id="a-8r"></a>皆共守护如是般若波罗蜜多，<a id="a-8s"></a>不令众恶为作留难。<a id="a-8t"></a>何以故？<a id="a-8u"></a>舍利子，<a id="a-8v"></a>彼诸佛等，<a id="a-8w"></a>皆依般若波罗蜜多威力生故。<a id="a-8x"></a>”</p>
  <p id="a8y">尔时，<a id="a-8z"></a>恶魔窃作是念：<a id="a-90"></a>“今者如来、<a id="a-91"></a>应、<a id="a-92"></a>正等觉，<a id="a-93"></a>四众围绕，<a id="a-94"></a>及欲、<a id="a-95"></a>色界诸天人等皆同集会，<a id="a-96"></a>宣说般若波罗蜜多。<a id="a-97"></a>此中定有菩萨摩诃萨，<a id="a-98"></a>得受无上正等菩提记。<a id="a-99"></a>我当往至，<a id="a-9A"></a>破坏其眼。<a id="a-9B"></a>”作是念已，<a id="a-9C"></a>化作四军，<a id="a-9D"></a>奋威勇锐，<a id="a-9E"></a>来诣佛所。</p>
  <p id="a9F">时，<a id="a-9G"></a>天帝释见已念言：<a id="a-9H"></a>“将非恶魔，<a id="a-9I"></a>化作此事来欲恼佛，<a id="a-9J"></a>并与般若波罗蜜多而作留难？<a id="a-9K"></a>何以故？<a id="a-9L"></a>如是四军严饰殊丽，<a id="a-9M"></a>影坚胜军、<a id="a-9N"></a>释迦王种、<a id="a-9O"></a>栗呫毗种、<a id="a-9P"></a>力士种等所有四军皆不能及，<a id="a-9Q"></a>由此定知魔所化作。<a id="a-9R"></a>恶魔长夜伺求佛短，<a id="a-9S"></a>坏诸有情所修胜事。<a id="a-9T"></a>我当诵念从佛所受甚深般若波罗蜜多，<a id="a-9U"></a>令彼恶魔退还本所。<a id="a-9V"></a>”念已便诵甚深般若波罗蜜多，<a id="a-9W"></a>于是恶魔复道而去，<a id="a-9X"></a>甚深般若波罗蜜多力所逼故。</p>
  <p id="a9Y">时，<a id="a-9Z"></a>众会中所有四大王众天乃至色究竟天，<a id="a-9a"></a>各各化作种种天花及香鬘等诸妙供具，<a id="a-9b"></a>涌身空中而散佛上，<a id="a-9c"></a>合掌恭敬，<a id="a-9d"></a>同白佛言：<a id="a-9e"></a>“愿此般若波罗蜜多，<a id="a-9f"></a>在赡部洲人中久住。<a id="a-9g"></a>何以故？<a id="a-9h"></a>世尊，<a id="a-9i"></a>乃至如是甚深般若波罗蜜多，<a id="a-9j"></a>在赡部洲人中流布，<a id="a-9k"></a>当知此处佛宝、<a id="a-9l"></a>法宝、<a id="a-9m"></a>苾蒭僧宝久住不灭。<a id="a-9n"></a>于此三千大千世界，<a id="a-9o"></a>乃至十方无量无数无边世界亦复如是，<a id="a-9p"></a>由此菩萨摩诃萨众及殊胜行亦可了知。<a id="a-9q"></a>世尊，<a id="a-9r"></a>随诸方域，<a id="a-9s"></a>有善男子、<a id="a-9t"></a>善女人等，<a id="a-9u"></a>以净信心书持如是甚深般若波罗蜜多，<a id="a-9v"></a>供养恭敬、<a id="a-9w"></a>尊重赞叹；<a id="a-9x"></a>当知是处，<a id="a-9y"></a>有妙光明，<a id="a-9z"></a>除灭暗冥，<a id="a-A0"></a>生诸胜利。<a id="a-A1"></a>”</p>
  <p id="aA2">尔时，<a id="a-A3"></a>佛告天帝释等诸天众言：<a id="a-A4"></a>“如是，<a id="a-A5"></a>如是，<a id="a-A6"></a>如汝所说：<a id="a-A7"></a>乃至如是甚深般若波罗蜜多，<a id="a-A8"></a>在赡部洲人中流布，<a id="a-A9"></a>当知此处佛宝、<a id="a-AA"></a>法宝、<a id="a-AB"></a>苾蒭僧宝久住不灭。<a id="a-AC"></a>于此三千大千世界，<a id="a-AD"></a>乃至十方无量无数无边世界，<a id="a-AE"></a>亦复如是，<a id="a-AF"></a>由此菩萨摩诃萨众及殊胜行亦可了知。<a id="a-AG"></a>随诸方域，<a id="a-AH"></a>有善男子、<a id="a-AI"></a>善女人等，<a id="a-AJ"></a>以净信心书持如是甚深般若波罗蜜多，<a id="a-AK"></a>供养恭敬、<a id="a-AL"></a>尊重赞叹；<a id="a-AM"></a>当知是处，<a id="a-AN"></a>有妙光明，<a id="a-AO"></a>除灭暗冥，<a id="a-AP"></a>生诸胜利。<a id="a-AQ"></a>”</p>
  <p id="aAR">时，<a id="a-AS"></a>诸天众复各化作种种天花及香鬘等而散佛上，<a id="a-AT"></a>重白佛言：<a id="a-AU"></a>“若善男子、<a id="a-AV"></a>善女人等，<a id="a-AW"></a>于此般若波罗蜜多甚深经典，<a id="a-AX"></a>至心听闻、<a id="a-AY"></a>受持读诵、<a id="a-AZ"></a>精勤修学、<a id="a-Aa"></a>如理思惟、<a id="a-Ab"></a>书写解说、<a id="a-Ac"></a>广令流布；<a id="a-Ad"></a>是善男子、<a id="a-Ae"></a>善女人等，<a id="a-Af"></a>魔及魔军不能得便，<a id="a-Ag"></a>我等天众亦常随逐，<a id="a-Ah"></a>勤加拥护令无损恼。<a id="a-Ai"></a>何以故？<a id="a-Aj"></a>世尊，<a id="a-Ak"></a>是善男子、<a id="a-Al"></a>善女人等，<a id="a-Am"></a>我等诸天敬事如佛，<a id="a-An"></a>或如似佛尊重法故。<a id="a-Ao"></a>”</p>
  <p id="aAp">时，<a id="a-Aq"></a>天帝释复白佛言：<a id="a-Ar"></a>“是善男子、<a id="a-As"></a>善女人等，<a id="a-At"></a>非少善根能成此事，<a id="a-Au"></a>必于先世无量佛所多集善根、<a id="a-Av"></a>多发正愿、<a id="a-Aw"></a>多供养佛、<a id="a-Ax"></a>多事善友，<a id="a-Ay"></a>乃能于此甚深般若波罗蜜多，<a id="a-Az"></a>至心听闻、<a id="a-B0"></a>受持读诵、<a id="a-B1"></a>精勤修学、<a id="a-B2"></a>如理思惟、<a id="a-B3"></a>书写解说、<a id="a-B4"></a>广令流布。<a id="a-B5"></a>世尊，<a id="a-B6"></a>若善男子、<a id="a-B7"></a>善女人等，<a id="a-B8"></a>欲得诸佛一切相智，<a id="a-B9"></a>当求般若波罗蜜多；<a id="a-BA"></a>欲得般若波罗蜜多，<a id="a-BB"></a>当求诸佛一切相智。<a id="a-BC"></a>何以故？<a id="a-BD"></a>诸佛所得一切相智，<a id="a-BE"></a>皆从般若波罗蜜多而得生故；<a id="a-BF"></a>一切般若波罗蜜多，<a id="a-BG"></a>皆从诸佛一切相智而得生故。<a id="a-BH"></a>所以者何？<a id="a-BI"></a>诸佛所得一切相智不异般若波罗蜜多，<a id="a-BJ"></a>一切般若波罗蜜多不异诸佛一切相智；<a id="a-BK"></a>诸佛所得一切相智与此般若波罗蜜多，<a id="a-BL"></a>当知无二亦无二处。<a id="a-BM"></a>”</p>
  <p id="aBN">尔时，<a id="a-BO"></a>佛告天帝释言：<a id="a-BP"></a>“如是，<a id="a-BQ"></a>如是，<a id="a-BR"></a>如汝所说。<a id="a-BS"></a>是故般若波罗蜜多，<a id="a-BT"></a>功德威神最尊、<a id="a-BU"></a>最胜。<a id="a-BV"></a>”</p>
  <p data-pb></p>
  <h2 id="aBW">第二分天来品第三十四之一</h2>
  <p id="aBX">尔时，<a id="a-BY"></a>具寿庆喜白佛言：<a id="a-BZ"></a>“世尊，<a id="a-Ba"></a>何缘如来、<a id="a-Bb"></a>应、<a id="a-Bc"></a>正等觉不广称赞布施等五波罗蜜多乃至十八佛不共法，<a id="a-Bd"></a>但广称赞第六般若波罗蜜多？<a id="a-Be"></a>”</p>
  <p id="aBf">佛告庆喜：<a id="a-Bg"></a>“第六般若波罗蜜多，<a id="a-Bh"></a>能与前五波罗蜜多乃至十八佛不共法为尊为导故，<a id="a-Bi"></a>我但广称赞般若波罗蜜多。<a id="a-Bj"></a>复次，<a id="a-Bk"></a>庆喜，<a id="a-Bl"></a>于意云何？<a id="a-Bm"></a>若不回向一切相智而修布施乃至十八佛不共法，<a id="a-Bn"></a>可名真修布施波罗蜜多乃至十八佛不共法不？<a id="a-Bo"></a>”</p>
  <p id="aBp">庆喜对曰：<a id="a-Bq"></a>“不也，<a id="a-Br"></a>世尊。<a id="a-Bs"></a>不也，<a id="a-Bt"></a>善逝。<a id="a-Bu"></a>”</p>
  <p id="aBv">佛言：<a id="a-Bw"></a>“庆喜，<a id="a-Bx"></a>要由回向一切相智而修布施乃至十八佛不共法，<a id="a-By"></a>乃可名为真修布施波罗蜜多乃至十八佛不共法；<a id="a-Bz"></a>是故般若波罗蜜多，<a id="a-C0"></a>能与前五波罗蜜多乃至十八佛不共法为尊为导故，<a id="a-C1"></a>我但广称赞般若波罗蜜多。<a id="a-C2"></a>”</p>
  <p id="aC3">具寿庆喜复白佛言：<a id="a-C4"></a>“云何回向一切相智而修布施乃至十八佛不共法，<a id="a-C5"></a>方得名为真修布施波罗蜜多乃至十八佛不共法？<a id="a-C6"></a>”</p>
  <p id="aC7">佛言：<a id="a-C8"></a>“庆喜，<a id="a-C9"></a>以无二为方便、<a id="a-CA"></a>无生为方便、<a id="a-CB"></a>无所得为方便，<a id="a-CC"></a>回向一切相智而修布施乃至十八佛不共法，<a id="a-CD"></a>如是回向一切相智而修布施乃至十八佛不共法，<a id="a-CE"></a>乃得名为真修布施波罗蜜多乃至十八佛不共法。<a id="a-CF"></a>”</p>
  <p id="aCG">具寿庆喜复白佛言：<a id="a-CH"></a>“以何无二为方便、<a id="a-CI"></a>无生为方便、<a id="a-CJ"></a>无所得为方便，<a id="a-CK"></a>回向一切相智而修布施乃至十八佛不共法，<a id="a-CL"></a>乃得名为真修布施波罗蜜多乃至十八佛不共法。<a id="a-CM"></a>”</p>
  <p id="aCN">佛言：<a id="a-CO"></a>“庆喜，<a id="a-CP"></a>以色、<a id="a-CQ"></a>受、<a id="a-CR"></a>想、<a id="a-CS"></a>行、<a id="a-CT"></a>识乃至无上正等菩提无二为方便、<a id="a-CU"></a>无生为方便、<a id="a-CV"></a>无所得为方便，<a id="a-CW"></a>回向一切相智而修布施乃至十八佛不共法，<a id="a-CX"></a>方得名为真修布施波罗蜜多乃至十八佛不共法。<a id="a-CY"></a>”</p>
  <p id="aCZ">具寿庆喜白言：<a id="a-Ca"></a>“世尊，<a id="a-Cb"></a>云何以色、<a id="a-Cc"></a>受、<a id="a-Cd"></a>想、<a id="a-Ce"></a>行、<a id="a-Cf"></a>识乃至无上正等菩提无二为方便、<a id="a-Cg"></a>无生为方便、<a id="a-Ch"></a>无所得为方便，<a id="a-Ci"></a>回向一切相智而修布施乃至十八佛不共法，<a id="a-Cj"></a>乃得名为真修布施波罗蜜多乃至十八佛不共法？<a id="a-Ck"></a>”</p>
  <p id="aCl">佛言：<a id="a-Cm"></a>“庆喜，<a id="a-Cn"></a>色、<a id="a-Co"></a>受、<a id="a-Cp"></a>想、<a id="a-Cq"></a>行、<a id="a-Cr"></a>识色、<a id="a-Cs"></a>受、<a id="a-Ct"></a>想、<a id="a-Cu"></a>行、<a id="a-Cv"></a>识性空，<a id="a-Cw"></a>乃至无上正等菩提无上正等菩提性空。<a id="a-Cx"></a>何以故？<a id="a-Cy"></a>以色、<a id="a-Cz"></a>受、<a id="a-D0"></a>想、<a id="a-D1"></a>行、<a id="a-D2"></a>识乃至无上正等菩提性空，<a id="a-D3"></a>与布施波罗蜜多乃至十八佛不共法，<a id="a-D4"></a>皆无二、<a id="a-D5"></a>无二处故。</p>
  <p id="aD6">“庆喜当知，<a id="a-D7"></a>由般若波罗蜜多故，<a id="a-D8"></a>能回向一切相智，<a id="a-D9"></a>由回向一切相智故，<a id="a-DA"></a>能令布施波罗蜜多乃至十八佛不共法得至究竟。<a id="a-DB"></a>是故般若波罗蜜多，<a id="a-DC"></a>于前五种波罗蜜多乃至十八佛不共法为尊为导故，<a id="a-DD"></a>我但广称赞般若波罗蜜多。</p>
  <p id="aDE">“庆喜当知，<a id="a-DF"></a>譬如大地，<a id="a-DG"></a>以种散中，<a id="a-DH"></a>众缘和合则得生长，<a id="a-DI"></a>应知大地与种生长，<a id="a-DJ"></a>为所依止，<a id="a-DK"></a>为能建立。<a id="a-DL"></a>如是般若波罗蜜多及所回向一切相智，<a id="a-DM"></a>与前五种波罗蜜多乃至十八佛不共法为所依止，<a id="a-DN"></a>为能建立，<a id="a-DO"></a>令得生长故。<a id="a-DP"></a>此般若波罗蜜多，<a id="a-DQ"></a>于前五种波罗蜜多乃至十八佛不共法为尊为导故，<a id="a-DR"></a>我但广称赞般若波罗蜜多，<a id="a-DS"></a>非布施等。<a id="a-DT"></a>”</p>
  <p id="aDU">尔时，<a id="a-DV"></a>天帝释白佛言：<a id="a-DW"></a>“世尊，<a id="a-DX"></a>今者如来、<a id="a-DY"></a>应、<a id="a-DZ"></a>正等觉，<a id="a-Da"></a>于此般若波罗蜜多一切功德，<a id="a-Db"></a>说犹未尽。<a id="a-Dc"></a>所以者何？<a id="a-Dd"></a>我从世尊所受般若波罗蜜多，<a id="a-De"></a>功德深广无量无边际。<a id="a-Df"></a>诸善男子、<a id="a-Dg"></a>善女人等，<a id="a-Dh"></a>于此般若波罗蜜多，<a id="a-Di"></a>至心听闻、<a id="a-Dj"></a>受持读诵、<a id="a-Dk"></a>精勤修学、<a id="a-Dl"></a>如理思惟，<a id="a-Dm"></a>广为有情宣说流布，<a id="a-Dn"></a>所获功德亦无边际。<a id="a-Do"></a>若有书写如是般若波罗蜜多甚深经典，<a id="a-Dp"></a>种种严饰，<a id="a-Dq"></a>复以无量上妙花鬘、<a id="a-Dr"></a>涂散等香、<a id="a-Ds"></a>衣服、<a id="a-Dt"></a>璎珞、<a id="a-Du"></a>宝幢、<a id="a-Dv"></a>幡盖、<a id="a-Dw"></a>诸妙珍奇、<a id="a-Dx"></a>伎乐、<a id="a-Dy"></a>灯明而为供养，<a id="a-Dz"></a>所获功德亦无边际。</p>
  <p id="aE0">“世尊，<a id="a-E1"></a>若善男子、<a id="a-E2"></a>善女人等，<a id="a-E3"></a>于此般若波罗蜜多甚深经典，<a id="a-E4"></a>至心听闻、<a id="a-E5"></a>受持读诵、<a id="a-E6"></a>精勤修学、<a id="a-E7"></a>如理思惟、<a id="a-E8"></a>书写解说、<a id="a-E9"></a>广令流布；<a id="a-EA"></a>由此因缘，<a id="a-EB"></a>世间便有十善业道，<a id="a-EC"></a>若四静虑、<a id="a-ED"></a>四无量、<a id="a-EE"></a>四无色定，<a id="a-EF"></a>若布施波罗蜜多乃至般若波罗蜜多，<a id="a-EG"></a>若内空乃至无性自性空，<a id="a-EH"></a>若四念住广说乃至十八佛不共法，<a id="a-EI"></a>若预流果乃至阿罗汉果，<a id="a-EJ"></a>若独觉菩提，<a id="a-EK"></a>若诸菩萨摩诃萨行，<a id="a-EL"></a>若佛无上正等菩提，<a id="a-EM"></a>若诸世间所有胜事，<a id="a-EN"></a>无不出现。<a id="a-EO"></a>”</p>
  <p id="aEP">尔时，<a id="a-EQ"></a>佛告天帝释言：<a id="a-ER"></a>“憍尸迦，<a id="a-ES"></a>我不说此甚深般若波罗蜜多但有如前所说功德。<a id="a-ET"></a>何以故？<a id="a-EU"></a>憍尸迦，<a id="a-EV"></a>甚深般若波罗蜜多，<a id="a-EW"></a>具足无边胜功德故。<a id="a-EX"></a>憍尸迦，<a id="a-EY"></a>我亦不说于此般若波罗蜜多甚深经典，<a id="a-EZ"></a>至心听闻、<a id="a-Ea"></a>受持读诵、<a id="a-Eb"></a>精勤修学、<a id="a-Ec"></a>如理思惟，<a id="a-Ed"></a>广为有情宣说流布，<a id="a-Ee"></a>及能书写种种严饰，<a id="a-Ef"></a>复以无量上妙花鬘、<a id="a-Eg"></a>涂散等香、<a id="a-Eh"></a>衣服、<a id="a-Ei"></a>璎珞、<a id="a-Ej"></a>宝幢、<a id="a-Ek"></a>幡盖、<a id="a-El"></a>诸妙珍奇、<a id="a-Em"></a>伎乐、<a id="a-En"></a>灯明而为供养，<a id="a-Eo"></a>诸善男子、<a id="a-Ep"></a>善女人等，<a id="a-Eq"></a>但有如前所说功德。<a id="a-Er"></a>何以故？<a id="a-Es"></a>憍尸迦，<a id="a-Et"></a>若善男子、<a id="a-Eu"></a>善女人等，<a id="a-Ev"></a>不离一切智智心，<a id="a-Ew"></a>以无所得为方便，<a id="a-Ex"></a>于此般若波罗蜜多甚深经典，<a id="a-Ey"></a>至心听闻、<a id="a-Ez"></a>受持读诵、<a id="a-F0"></a>精勤修学、<a id="a-F1"></a>如理思惟，<a id="a-F2"></a>广为有情宣说流布，<a id="a-F3"></a>或复书写种种严饰，<a id="a-F4"></a>复以无量上妙花鬘乃至灯明而为供养；<a id="a-F5"></a>是善男子、<a id="a-F6"></a>善女人等，<a id="a-F7"></a>成就无量殊胜戒蕴、<a id="a-F8"></a>定蕴、<a id="a-F9"></a>慧蕴、<a id="a-FA"></a>解脱蕴、<a id="a-FB"></a>解脱知见蕴。</p>
  <p id="aFC">“憍尸迦，<a id="a-FD"></a>是善男子、<a id="a-FE"></a>善女人等，<a id="a-FF"></a>当知如佛。<a id="a-FG"></a>何以故？<a id="a-FH"></a>受持过去、<a id="a-FI"></a>未来、<a id="a-FJ"></a>现在一切如来、<a id="a-FK"></a>应、<a id="a-FL"></a>正等觉无上道故，<a id="a-FM"></a>决定趣向佛菩提故，<a id="a-FN"></a>利益安乐一切有情无穷尽故，<a id="a-FO"></a>超过声闻、<a id="a-FP"></a>独觉地故。<a id="a-FQ"></a>憍尸迦，<a id="a-FR"></a>声闻、<a id="a-FS"></a>独觉所有戒蕴、<a id="a-FT"></a>定蕴、<a id="a-FU"></a>慧蕴、<a id="a-FV"></a>解脱蕴、<a id="a-FW"></a>解脱知见蕴，<a id="a-FX"></a>比此善男子、<a id="a-FY"></a>善女人等所有戒蕴、<a id="a-FZ"></a>定蕴、<a id="a-Fa"></a>慧蕴、<a id="a-Fb"></a>解脱蕴、<a id="a-Fc"></a>解脱知见蕴，<a id="a-Fd"></a>百分不及一，<a id="a-Fe"></a>千分不及一，<a id="a-Ff"></a>乃至邬波尼杀昙分亦不及一。<a id="a-Fg"></a>何以故？<a id="a-Fh"></a>憍尸迦，<a id="a-Fi"></a>是善男子、<a id="a-Fj"></a>善女人等，<a id="a-Fk"></a>超过一切声闻、<a id="a-Fl"></a>独觉下劣心想，<a id="a-Fm"></a>于诸声闻、<a id="a-Fn"></a>独觉乘法终不称赞，<a id="a-Fo"></a>于一切法无所不知，<a id="a-Fp"></a>谓能正知无所有故。</p>
  <p id="aFq">“憍尸迦，<a id="a-Fr"></a>若善男子、<a id="a-Fs"></a>善女人等，<a id="a-Ft"></a>不离一切智智心，<a id="a-Fu"></a>以无所得为方便，<a id="a-Fv"></a>于此般若波罗蜜多甚深经典，<a id="a-Fw"></a>至心听闻、<a id="a-Fx"></a>受持读诵、<a id="a-Fy"></a>精勤修学、<a id="a-Fz"></a>如理思惟，<a id="a-G0"></a>广为有情宣说流布，<a id="a-G1"></a>或复书写种种严饰，<a id="a-G2"></a>复以无量上妙花鬘乃至灯明而为供养，<a id="a-G3"></a>我说获得现在、<a id="a-G4"></a>未来无量无边功德胜利。<a id="a-G5"></a>”</p>
  <p id="aG6">时，<a id="a-G7"></a>天帝释即白佛言：<a id="a-G8"></a>“我等诸天，<a id="a-G9"></a>常随卫护是善男子、<a id="a-GA"></a>善女人等，<a id="a-GB"></a>不令一切人非人等种种恶缘之所恼害。<a id="a-GC"></a>”</p>
  <p id="aGD">尔时，<a id="a-GE"></a>佛告天帝释言：<a id="a-GF"></a>“憍尸迦，<a id="a-GG"></a>若善男子、<a id="a-GH"></a>善女人等，<a id="a-GI"></a>以应一切智智心，<a id="a-GJ"></a>用无所得为方便，<a id="a-GK"></a>于此般若波罗蜜多甚深经典受持读诵，<a id="a-GL"></a>时有无量百千天子为听法故皆来集会，<a id="a-GM"></a>欢喜踊跃敬受如是甚深般若波罗蜜多。<a id="a-GN"></a>憍尸迦，<a id="a-GO"></a>若善男子、<a id="a-GP"></a>善女人等，<a id="a-GQ"></a>以应一切智智心，<a id="a-GR"></a>用无所得为方便，<a id="a-GS"></a>宣说如是甚深般若波罗蜜多相应之法，<a id="a-GT"></a>时有无量诸天子等皆来集会，<a id="a-GU"></a>以天威力，<a id="a-GV"></a>令说法师增益辩才，<a id="a-GW"></a>宣畅无尽。<a id="a-GX"></a>憍尸迦，<a id="a-GY"></a>若善男子、<a id="a-GZ"></a>善女人等，<a id="a-Ga"></a>以应一切智智心，<a id="a-Gb"></a>用无所得为方便，<a id="a-Gc"></a>宣说如是甚深般若波罗蜜多，<a id="a-Gd"></a>时有无量诸天子等，<a id="a-Ge"></a>敬重法故皆来集会，<a id="a-Gf"></a>以天威力，<a id="a-Gg"></a>令说法师辩才无滞，<a id="a-Gh"></a>设有障难不能遮断。<a id="a-Gi"></a>憍尸迦，<a id="a-Gj"></a>诸善男子、<a id="a-Gk"></a>善女人等，<a id="a-Gl"></a>以应一切智智心，<a id="a-Gm"></a>用无所得为方便，<a id="a-Gn"></a>于此般若波罗蜜多甚深经典，<a id="a-Go"></a>至心听闻、<a id="a-Gp"></a>受持读诵、<a id="a-Gq"></a>精勤修学、<a id="a-Gr"></a>如理思惟，<a id="a-Gs"></a>广为有情宣说流布，<a id="a-Gt"></a>或复书写众宝严饰，<a id="a-Gu"></a>复以种种上妙花鬘乃至灯明而为供养，<a id="a-Gv"></a>于现在世当获无边功德胜利，<a id="a-Gw"></a>魔及魔军不能扰恼。</p>
  <p id="aGx">“复次，<a id="a-Gy"></a>憍尸迦，<a id="a-Gz"></a>若善男子、<a id="a-H0"></a>善女人等于四众中宣说如是甚深般若波罗蜜多，<a id="a-H1"></a>心无怯怖，<a id="a-H2"></a>不为一切论难所伏。<a id="a-H3"></a>何以故？<a id="a-H4"></a>憍尸迦，<a id="a-H5"></a>彼由如是甚深般若波罗蜜多所加祐故。<a id="a-H6"></a>又此般若波罗蜜多秘密藏中，<a id="a-H7"></a>具广分别一切法故，<a id="a-H8"></a>所谓善法、<a id="a-H9"></a>非善法、<a id="a-HA"></a>有记法、<a id="a-HB"></a>无记法、<a id="a-HC"></a>有漏法、<a id="a-HD"></a>无漏法、<a id="a-HE"></a>世间法、<a id="a-HF"></a>出世间法、<a id="a-HG"></a>有为法、<a id="a-HH"></a>无为法、<a id="a-HI"></a>声闻法、<a id="a-HJ"></a>独觉法、<a id="a-HK"></a>菩萨法、<a id="a-HL"></a>如来法，<a id="a-HM"></a>诸如是等无量百千差别法门皆入此摄。<a id="a-HN"></a>又由如是，<a id="a-HO"></a>诸善男子、<a id="a-HP"></a>善女人等，<a id="a-HQ"></a>善住内空乃至无性自性空故，<a id="a-HR"></a>都不见有能论难者，<a id="a-HS"></a>亦不见有所论难者，<a id="a-HT"></a>亦不见有所说般若波罗蜜多。<a id="a-HU"></a>以是故，<a id="a-HV"></a>憍尸迦，<a id="a-HW"></a>此善男子、<a id="a-HX"></a>善女人等，<a id="a-HY"></a>由是般若波罗蜜多大威神力所护持故，<a id="a-HZ"></a>不为一切异学论难及诸怨敌之所屈伏。</p>
  <p id="aHa">“复次，<a id="a-Hb"></a>憍尸迦，<a id="a-Hc"></a>若善男子、<a id="a-Hd"></a>善女人等，<a id="a-He"></a>于此般若波罗蜜多甚深经典，<a id="a-Hf"></a>至心听闻、<a id="a-Hg"></a>受持读诵、<a id="a-Hh"></a>精勤修学、<a id="a-Hi"></a>如理思惟、<a id="a-Hj"></a>书写解说、<a id="a-Hk"></a>广令流布；<a id="a-Hl"></a>是善男子、<a id="a-Hm"></a>善女人等，<a id="a-Hn"></a>心常不惊、<a id="a-Ho"></a>不恐、<a id="a-Hp"></a>不怖，<a id="a-Hq"></a>心不沉没亦不忧悔。<a id="a-Hr"></a>何以故？<a id="a-Hs"></a>憍尸迦，<a id="a-Ht"></a>是善男子、<a id="a-Hu"></a>善女人等，<a id="a-Hv"></a>都不见有可惊、<a id="a-Hw"></a>可恐、<a id="a-Hx"></a>可怖、<a id="a-Hy"></a>沉没、<a id="a-Hz"></a>忧悔事故。<a id="a-I0"></a>憍尸迦，<a id="a-I1"></a>若善男子、<a id="a-I2"></a>善女人辈，<a id="a-I3"></a>欲得此等现在无边功德胜利，<a id="a-I4"></a>当于如是甚深般若波罗蜜多，<a id="a-I5"></a>至心听闻、<a id="a-I6"></a>受持读诵、<a id="a-I7"></a>精勤修学、<a id="a-I8"></a>如理思惟、<a id="a-I9"></a>书写解说、<a id="a-IA"></a>广令流布、<a id="a-IB"></a>供养恭敬、<a id="a-IC"></a>尊重赞叹，<a id="a-ID"></a>无得暂舍。</p>
  <p id="aIE">“复次，<a id="a-IF"></a>憍尸迦，<a id="a-IG"></a>若善男子、<a id="a-IH"></a>善女人等，<a id="a-II"></a>以应一切智智心，<a id="a-IJ"></a>用无所得为方便，<a id="a-IK"></a>于此般若波罗蜜多甚深经典，<a id="a-IL"></a>至心听闻、<a id="a-IM"></a>受持读诵、<a id="a-IN"></a>精勤修学、<a id="a-IO"></a>如理思惟、<a id="a-IP"></a>书写解说、<a id="a-IQ"></a>广令流布、<a id="a-IR"></a>供养恭敬、<a id="a-IS"></a>尊重赞叹。<a id="a-IT"></a>是善男子、<a id="a-IU"></a>善女人等，<a id="a-IV"></a>恒为父母、<a id="a-IW"></a>师长、<a id="a-IX"></a>亲友、<a id="a-IY"></a>国王、<a id="a-IZ"></a>大臣及诸沙门、<a id="a-Ia"></a>婆罗门等之所爱敬，<a id="a-Ib"></a>亦为十方无边世界一切如来应正等觉、<a id="a-Ic"></a>菩萨摩诃萨、<a id="a-Id"></a>独觉、<a id="a-Ie"></a>阿罗汉、<a id="a-If"></a>不还、<a id="a-Ig"></a>一来、<a id="a-Ih"></a>预流果等之所爱念，<a id="a-Ii"></a>复为世间诸天、<a id="a-Ij"></a>魔、<a id="a-Ik"></a>梵、<a id="a-Il"></a>人及非人、<a id="a-Im"></a>阿素洛等之所爱护。<a id="a-In"></a>是善男子、<a id="a-Io"></a>善女人等，<a id="a-Ip"></a>成就最胜无断辩才，<a id="a-Iq"></a>于一切时修行布施乃至般若波罗蜜多，<a id="a-Ir"></a>安住内空乃至无性自性空，<a id="a-Is"></a>修行四念住广说乃至十八佛不共法，<a id="a-It"></a>修行一切三摩地门、<a id="a-Iu"></a>陀罗尼门，<a id="a-Iv"></a>成熟有情，<a id="a-Iw"></a>严净佛土，<a id="a-Ix"></a>修行一切智、<a id="a-Iy"></a>道相智、<a id="a-Iz"></a>一切相智恒无懈废。<a id="a-J0"></a>是善男子、<a id="a-J1"></a>善女人等，<a id="a-J2"></a>不为一切外道异论及诸怨敌之所降伏，<a id="a-J3"></a>而能降伏外道异论及诸怨敌。<a id="a-J4"></a>憍尸迦，<a id="a-J5"></a>若善男子、<a id="a-J6"></a>善女人等，<a id="a-J7"></a>欲得如是现在、<a id="a-J8"></a>未来无断无尽功德胜利，<a id="a-J9"></a>应于如是甚深般若波罗蜜多，<a id="a-JA"></a>以应一切智智心，<a id="a-JB"></a>用无所得为方便，<a id="a-JC"></a>至心听闻、<a id="a-JD"></a>受持读诵、<a id="a-JE"></a>精勤修学、<a id="a-JF"></a>如理思惟、<a id="a-JG"></a>书写解说、<a id="a-JH"></a>广令流布、<a id="a-JI"></a>供养恭敬、<a id="a-JJ"></a>尊重赞叹。</p>
  <p id="aJK">“复次，<a id="a-JL"></a>憍尸迦，<a id="a-JM"></a>若善男子、<a id="a-JN"></a>善女人等，<a id="a-JO"></a>书写如是甚深般若波罗蜜多，<a id="a-JP"></a>种种庄严置清净处，<a id="a-JQ"></a>供养恭敬、<a id="a-JR"></a>尊重赞叹。<a id="a-JS"></a>时，<a id="a-JT"></a>此三千大千世界及余十方无边世界，<a id="a-JU"></a>所有四大王众天乃至广果天已发无上菩提心者恒来是处，<a id="a-JV"></a>观礼读诵如是般若波罗蜜多，<a id="a-JW"></a>供养恭敬、<a id="a-JX"></a>尊重赞叹，<a id="a-JY"></a>右绕礼拜、<a id="a-JZ"></a>合掌而去；<a id="a-Ja"></a>所有净居天，<a id="a-Jb"></a>谓无烦天、<a id="a-Jc"></a>无热天、<a id="a-Jd"></a>善现天、<a id="a-Je"></a>善见天、<a id="a-Jf"></a>色究竟天亦恒来此，<a id="a-Jg"></a>观礼读诵如是般若波罗蜜多，<a id="a-Jh"></a>供养恭敬、<a id="a-Ji"></a>尊重赞叹，<a id="a-Jj"></a>右绕礼拜、<a id="a-Jk"></a>合掌而去。<a id="a-Jl"></a>时，<a id="a-Jm"></a>此三千大千世界及余十方无边世界，<a id="a-Jn"></a>有大威德诸龙、<a id="a-Jo"></a>药叉、<a id="a-Jp"></a>健达缚、<a id="a-Jq"></a>阿素洛、<a id="a-Jr"></a>揭路荼、<a id="a-Js"></a>紧捺洛、<a id="a-Jt"></a>莫呼洛伽、<a id="a-Ju"></a>人非人等亦恒来此，<a id="a-Jv"></a>观礼读诵如是般若波罗蜜多，<a id="a-Jw"></a>供养恭敬、<a id="a-Jx"></a>尊重赞叹，<a id="a-Jy"></a>右绕礼拜、<a id="a-Jz"></a>合掌而去。</p>
  <p id="aK0">“憍尸迦，<a id="a-K1"></a>是善男子、<a id="a-K2"></a>善女人等，<a id="a-K3"></a>应作是念：<a id="a-K4"></a>‘今此三千大千世界及余十方无边世界，<a id="a-K5"></a>所有四大王众天乃至色究竟天，<a id="a-K6"></a>并余无量有大威德诸龙、<a id="a-K7"></a>药叉、<a id="a-K8"></a>健达缚、<a id="a-K9"></a>阿素洛、<a id="a-KA"></a>揭路荼、<a id="a-KB"></a>紧捺洛、<a id="a-KC"></a>莫呼洛伽、<a id="a-KD"></a>人非人等常来至此，<a id="a-KE"></a>观礼读诵我所书写甚深般若波罗蜜多，<a id="a-KF"></a>供养恭敬、<a id="a-KG"></a>尊重赞叹，<a id="a-KH"></a>右绕礼拜、<a id="a-KI"></a>合掌而去。<a id="a-KJ"></a>此我则为已设法施。<a id="a-KK"></a>’作是念已，<a id="a-KL"></a>欢喜踊跃，<a id="a-KM"></a>令所获福倍复增长。</p>
  <p id="aKN">“憍尸迦，<a id="a-KO"></a>是善男子、<a id="a-KP"></a>善女人等，<a id="a-KQ"></a>由此三千大千世界及余十方无边世界，<a id="a-KR"></a>所有四大王众天乃至色究竟天，<a id="a-KS"></a>并余无量有大威德诸龙、<a id="a-KT"></a>药叉、<a id="a-KU"></a>健达缚、<a id="a-KV"></a>阿素洛、<a id="a-KW"></a>揭路荼、<a id="a-KX"></a>紧捺洛、<a id="a-KY"></a>莫呼洛伽、<a id="a-KZ"></a>人非人等，<a id="a-Ka"></a>常来至此随逐拥护，<a id="a-Kb"></a>不为一切人非人等之所恼害；<a id="a-Kc"></a>唯除宿世定恶业因现在应熟，<a id="a-Kd"></a>或转重业现世轻受。<a id="a-Ke"></a>憍尸迦，<a id="a-Kf"></a>是善男子、<a id="a-Kg"></a>善女人等，<a id="a-Kh"></a>由此般若波罗蜜多甚深经典大威神力，<a id="a-Ki"></a>获如是等现世种种功德胜利，<a id="a-Kj"></a>谓诸天等已发无上菩提心者，<a id="a-Kk"></a>或依佛法已获殊胜利乐事者，<a id="a-Kl"></a>敬重法故恒来至此，<a id="a-Km"></a>随逐拥护增其势力。<a id="a-Kn"></a>何以故？<a id="a-Ko"></a>憍尸迦，<a id="a-Kp"></a>是善男子、<a id="a-Kq"></a>善女人等，<a id="a-Kr"></a>已发无上正等觉心，<a id="a-Ks"></a>恒为救拔诸有情故，<a id="a-Kt"></a>恒为成熟诸有情故，<a id="a-Ku"></a>恒为不舍诸有情故，<a id="a-Kv"></a>恒为利乐诸有情故。<a id="a-Kw"></a>彼诸天等亦复如是，<a id="a-Kx"></a>由此因缘，<a id="a-Ky"></a>常来拥护是善男子、<a id="a-Kz"></a>善女人等，<a id="a-L0"></a>令无恼害。<a id="a-L1"></a>”</p>
 </body>
</html>