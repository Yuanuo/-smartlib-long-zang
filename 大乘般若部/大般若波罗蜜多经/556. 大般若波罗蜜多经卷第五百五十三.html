<!doctype html>
<html id="z3IBT6C8x" data-ver="1202">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百五十三</h1>
  <h2 id="a2">第四分迅速品第二十五之二</h2>
  <p id="a3">“善现当知，<a id="a-4"></a>譬如大地少处出生金银等宝，<a id="a-5"></a>多处出生咸卤等物；<a id="a-6"></a>诸有情类亦复如是，<a id="a-7"></a>少学般若波罗蜜多，<a id="a-8"></a>多学声闻、<a id="a-9"></a>独觉地法。<a id="a-A"></a>善现当知，<a id="a-B"></a>譬如人趣少分能作转轮王业，<a id="a-C"></a>多分能作诸小王业；<a id="a-D"></a>诸有情类亦复如是，<a id="a-E"></a>少分能修一切智智道，<a id="a-F"></a>多分能修声闻、<a id="a-G"></a>独觉道。<a id="a-H"></a>善现当知，<a id="a-I"></a>譬如欲界地居天中，<a id="a-J"></a>少分能造天帝释业，<a id="a-K"></a>多分能造余天众业；<a id="a-L"></a>诸有情类亦复如是，<a id="a-M"></a>少求无上正等菩提，<a id="a-N"></a>多求声闻、<a id="a-O"></a>独觉乘果。<a id="a-P"></a>善现当知，<a id="a-Q"></a>譬如色界初静虑中，<a id="a-R"></a>少分能修大梵王业，<a id="a-S"></a>多分能修梵天众业；<a id="a-T"></a>诸有情类亦复如是，<a id="a-U"></a>少于无上正等菩提得不退转，<a id="a-V"></a>多于无上正等菩提犹有退转。</p>
  <p id="aW">“是故，<a id="a-X"></a>善现，<a id="a-Y"></a>诸有情类少分能发大菩提心，<a id="a-Z"></a>于中转少能修菩萨摩诃萨行，<a id="a-a"></a>于中转少能学般若波罗蜜多，<a id="a-b"></a>于中转少能于般若波罗蜜多方便善巧，<a id="a-c"></a>于中极少能于无上正等菩提得不退转。<a id="a-d"></a>是故，<a id="a-e"></a>善现，<a id="a-f"></a>若菩萨摩诃萨欲堕极少有情数者，<a id="a-g"></a>当勤修学甚深般若波罗蜜多方便善巧，<a id="a-h"></a>令于无上正等菩提得不退转，<a id="a-i"></a>疾证无上正等菩提。</p>
  <p id="aj">“复次，<a id="a-k"></a>善现，<a id="a-l"></a>若菩萨摩诃萨如是修学甚深般若波罗蜜多方便善巧，<a id="a-m"></a>不起栽蘖俱行之心，<a id="a-n"></a>不起疑惑俱行之心，<a id="a-o"></a>不起悭吝俱行之心，<a id="a-p"></a>不起犯戒俱行之心，<a id="a-q"></a>不起忿恚俱行之心，<a id="a-r"></a>不起懈怠俱行之心，<a id="a-s"></a>不起散乱俱行之心，<a id="a-t"></a>不起恶慧俱行之心。</p>
  <p id="au">“复次，<a id="a-v"></a>善现，<a id="a-w"></a>若菩萨摩诃萨如是修学甚深般若波罗蜜多方便善巧，<a id="a-x"></a>能摄一切波罗蜜多，<a id="a-y"></a>能集一切波罗蜜多，<a id="a-z"></a>能导一切波罗蜜多。<a id="a-10"></a>所以者何？<a id="a-11"></a>甚深般若波罗蜜多中含容一切波罗蜜多故。<a id="a-12"></a>善现当知，<a id="a-13"></a>如伪身见普能摄受六十二见，<a id="a-14"></a>甚深般若波罗蜜多亦复如是，<a id="a-15"></a>含容一切波罗蜜多。<a id="a-16"></a>若菩萨摩诃萨能正修学甚深般若波罗蜜多方便善巧，<a id="a-17"></a>能引一切波罗蜜多令渐增长。<a id="a-18"></a>善现当知，<a id="a-19"></a>譬如命根能持诸根，<a id="a-1A"></a>甚深般若波罗蜜多亦复如是，<a id="a-1B"></a>能持一切殊胜善法。<a id="a-1C"></a>所以者何？<a id="a-1D"></a>若菩萨摩诃萨能正修学甚深般若波罗蜜多，<a id="a-1E"></a>普能摄持一切善法。<a id="a-1F"></a>善现当知，<a id="a-1G"></a>如命根灭诸根随灭，<a id="a-1H"></a>甚深般若波罗蜜多亦复如是。<a id="a-1I"></a>若菩萨摩诃萨退失如是甚深般若波罗蜜多，<a id="a-1J"></a>则为退失一切善法。<a id="a-1K"></a>若菩萨摩诃萨能正修学甚深般若波罗蜜多，<a id="a-1L"></a>普能灭除诸不善法。<a id="a-1M"></a>是故，<a id="a-1N"></a>善现，<a id="a-1O"></a>若菩萨摩诃萨欲至一切波罗蜜多究竟彼岸，<a id="a-1P"></a>应勤修学甚深般若波罗蜜多。</p>
  <p id="a1Q">“复次，<a id="a-1R"></a>善现，<a id="a-1S"></a>若菩萨摩诃萨能勤修学甚深般若波罗蜜多，<a id="a-1T"></a>于诸有情最上、<a id="a-1U"></a>最胜。<a id="a-1V"></a>所以者何？<a id="a-1W"></a>是菩萨摩诃萨能勤修学甚深般若波罗蜜多无上法故。</p>
  <p id="a1X">“复次，<a id="a-1Y"></a>善现，<a id="a-1Z"></a>于意云何？<a id="a-1a"></a>于此三千大千世界诸有情类宁为多不？<a id="a-1b"></a>”</p>
  <p id="a1c">善现对曰：<a id="a-1d"></a>“赡部洲中诸有情类尚多无数，<a id="a-1e"></a>何况三千大千世界诸有情类宁不为多！<a id="a-1f"></a>”</p>
  <p id="a1g">佛告善现：<a id="a-1h"></a>“如是，<a id="a-1i"></a>如是，<a id="a-1j"></a>如汝所说。<a id="a-1k"></a>善现当知，<a id="a-1l"></a>假使三千大千世界诸有情类，<a id="a-1m"></a>非前非后皆得人身；<a id="a-1n"></a>得人身已，<a id="a-1o"></a>非前非后皆发无上正等觉心，<a id="a-1p"></a>修诸菩萨摩诃萨行；<a id="a-1q"></a>修行满已，<a id="a-1r"></a>非前非后皆得无上正等菩提。<a id="a-1s"></a>有菩萨摩诃萨尽其形寿，<a id="a-1t"></a>能以上妙衣服、<a id="a-1u"></a>饮食、<a id="a-1v"></a>房舍、<a id="a-1w"></a>卧具、<a id="a-1x"></a>病缘医药及诸资财，<a id="a-1y"></a>供养恭敬、<a id="a-1z"></a>尊重赞叹此诸如来、<a id="a-20"></a>应、<a id="a-21"></a>正等觉。<a id="a-22"></a>于意云何？<a id="a-23"></a>是菩萨摩诃萨由此因缘得福多不？<a id="a-24"></a>”</p>
  <p id="a25">善现对曰：<a id="a-26"></a>“甚多，<a id="a-27"></a>世尊！<a id="a-28"></a>甚多，<a id="a-29"></a>善逝！<a id="a-2A"></a>”</p>
  <p id="a2B">佛告善现：<a id="a-2C"></a>“若菩萨摩诃萨能修如是甚深般若波罗蜜多，<a id="a-2D"></a>经弹指顷所获功德，<a id="a-2E"></a>甚多于前无量无数。<a id="a-2F"></a>所以者何？<a id="a-2G"></a>甚深般若波罗蜜多具大义用，<a id="a-2H"></a>能令菩萨摩诃萨众疾证无上正等菩提。<a id="a-2I"></a>是故，<a id="a-2J"></a>善现，<a id="a-2K"></a>若菩萨摩诃萨欲证无上正等菩提，<a id="a-2L"></a>欲为一切有情上首，<a id="a-2M"></a>欲普饶益一切有情，<a id="a-2N"></a>无救护者为作救护，<a id="a-2O"></a>无皈依者为作皈依，<a id="a-2P"></a>无投趣者为作投趣，<a id="a-2Q"></a>无眼目者为作眼目，<a id="a-2R"></a>无光明者为作光明，<a id="a-2S"></a>失正路者示以正路，<a id="a-2T"></a>未涅槃者令得涅槃，<a id="a-2U"></a>当学如是甚深般若波罗蜜多。</p>
  <p id="a2V">“复次，<a id="a-2W"></a>善现，<a id="a-2X"></a>若菩萨摩诃萨欲行诸佛所行境界，<a id="a-2Y"></a>欲居诸佛大仙尊位，<a id="a-2Z"></a>欲游戏佛所游戏处，<a id="a-2a"></a>欲作诸佛大师子吼，<a id="a-2b"></a>欲击诸佛无上法鼓，<a id="a-2c"></a>欲扣诸佛无上法钟，<a id="a-2d"></a>欲吹诸佛无上法螺，<a id="a-2e"></a>欲升诸佛无上法座，<a id="a-2f"></a>欲演诸佛无上法义，<a id="a-2g"></a>欲决一切有情疑网，<a id="a-2h"></a>欲入诸佛甘露法界，<a id="a-2i"></a>欲受诸佛微妙法乐，<a id="a-2j"></a>欲证诸佛圆净功德，<a id="a-2k"></a>欲以一音为三千界一切有情宣说正法，<a id="a-2l"></a>普令一切获大饶益，<a id="a-2m"></a>当学如是甚深般若波罗蜜多。</p>
  <p id="a2n">“复次，<a id="a-2o"></a>善现，<a id="a-2p"></a>若菩萨摩诃萨修学如是甚深般若波罗蜜多，<a id="a-2q"></a>无有一切世、<a id="a-2r"></a>出世间功德胜利而不能得。<a id="a-2s"></a>所以者何？<a id="a-2t"></a>甚深般若波罗蜜多是一切种功德善根所依处故。<a id="a-2u"></a>善现当知，<a id="a-2v"></a>我曾不见有菩萨摩诃萨勤修如是甚深般若波罗蜜多，<a id="a-2w"></a>而不能得世、<a id="a-2x"></a>出世间功德胜利。<a id="a-2y"></a>”</p>
  <p id="a2z">尔时，<a id="a-30"></a>善现便白佛言：<a id="a-31"></a>“诸菩萨摩诃萨修学如是甚深般若波罗蜜多，<a id="a-32"></a>岂亦能得声闻、<a id="a-33"></a>独觉功德善根？<a id="a-34"></a>”</p>
  <p id="a35">佛告善现：<a id="a-36"></a>“声闻、<a id="a-37"></a>独觉功德善根，<a id="a-38"></a>此诸菩萨摩诃萨众亦皆能得，<a id="a-39"></a>但于其中无住无著，<a id="a-3A"></a>以胜智见正观察已，<a id="a-3B"></a>超过声闻及独觉地，<a id="a-3C"></a>趣入菩萨正性离生故，<a id="a-3D"></a>此菩萨摩诃萨众无有一切功德善根而不能得。</p>
  <p id="a3E">“复次，<a id="a-3F"></a>善现，<a id="a-3G"></a>诸菩萨摩诃萨于一切种声闻、<a id="a-3H"></a>独觉功德善根皆应修学，<a id="a-3I"></a>虽于其中不求作证，<a id="a-3J"></a>而于一切欲善通达，<a id="a-3K"></a>为彼有情宣说开示。</p>
  <p id="a3L">“复次，<a id="a-3M"></a>善现，<a id="a-3N"></a>若菩萨摩诃萨如是学时，<a id="a-3O"></a>则为邻近一切智智，<a id="a-3P"></a>速证无上正等菩提，<a id="a-3Q"></a>能尽未来利乐一切。</p>
  <p id="a3R">“复次，<a id="a-3S"></a>善现，<a id="a-3T"></a>若菩萨摩诃萨如是学时，<a id="a-3U"></a>则为一切世间天、<a id="a-3V"></a>人、<a id="a-3W"></a>阿素洛等真净福田，<a id="a-3X"></a>超诸世间沙门、<a id="a-3Y"></a>梵志、<a id="a-3Z"></a>声闻、<a id="a-3a"></a>独觉福田之上，<a id="a-3b"></a>疾能证得一切智智。</p>
  <p id="a3c">“复次，<a id="a-3d"></a>善现，<a id="a-3e"></a>若菩萨摩诃萨如是学时，<a id="a-3f"></a>随所生处，<a id="a-3g"></a>不舍如是甚深般若波罗蜜多，<a id="a-3h"></a>不离如是甚深般若波罗蜜多，<a id="a-3i"></a>常行如是甚深般若波罗蜜多。</p>
  <p id="a3j">“复次，<a id="a-3k"></a>善现，<a id="a-3l"></a>若菩萨摩诃萨能行如是甚深般若波罗蜜多，<a id="a-3m"></a>当知已于一切智智得不退转，<a id="a-3n"></a>于一切法能正觉知，<a id="a-3o"></a>远离声闻、<a id="a-3p"></a>独觉等地，<a id="a-3q"></a>亲近无上正等菩提。</p>
  <p id="a3r">“复次，<a id="a-3s"></a>善现，<a id="a-3t"></a>若菩萨摩诃萨行深般若波罗蜜多时，<a id="a-3u"></a>作如是念：<a id="a-3v"></a>‘此是般若波罗蜜多，<a id="a-3w"></a>此是修时，<a id="a-3x"></a>此是修处。<a id="a-3y"></a>我能修此甚深般若波罗蜜多，<a id="a-3z"></a>我由如是甚深般若波罗蜜多，<a id="a-40"></a>弃舍如是所应舍法，<a id="a-41"></a>当能引发一切智智。<a id="a-42"></a>’是菩萨摩诃萨非行般若波罗蜜多，<a id="a-43"></a>亦于般若波罗蜜多不能解了。<a id="a-44"></a>所以者何？<a id="a-45"></a>甚深般若波罗蜜多不作是念：<a id="a-46"></a>‘我是般若波罗蜜多，<a id="a-47"></a>此是修时，<a id="a-48"></a>此是修处，<a id="a-49"></a>此是修者，<a id="a-4A"></a>此是般若波罗蜜多所远离法，<a id="a-4B"></a>此是般若波罗蜜多所照了法，<a id="a-4C"></a>此是般若波罗蜜多所证无上正等菩提。<a id="a-4D"></a>’若如是知，<a id="a-4E"></a>是行般若波罗蜜多。</p>
  <p id="a4F">“复次，<a id="a-4G"></a>善现，<a id="a-4H"></a>若菩萨摩诃萨行深般若波罗蜜多时，<a id="a-4I"></a>作如是念：<a id="a-4J"></a>‘此非般若波罗蜜多，<a id="a-4K"></a>此非修时，<a id="a-4L"></a>此非修处，<a id="a-4M"></a>此非修者，<a id="a-4N"></a>非由般若波罗蜜多远离一切所应舍法，<a id="a-4O"></a>非由般若波罗蜜多能证无上正等菩提。<a id="a-4P"></a>所以者何？<a id="a-4Q"></a>以一切法皆住真如无差别故。<a id="a-4R"></a>’善现当知，<a id="a-4S"></a>若菩萨摩诃萨于一切法都无分别、<a id="a-4T"></a>无所觉了，<a id="a-4U"></a>是行般若波罗蜜多。<a id="a-4V"></a>”</p>
  <p data-pb></p>
  <h2 id="a4W">第四分幻喻品第二十六</h2>
  <p id="a4X">时，<a id="a-4Y"></a>天帝释作是念言：<a id="a-4Z"></a>“若菩萨摩诃萨修行般若波罗蜜多，<a id="a-4a"></a>尚胜一切有情之类，<a id="a-4b"></a>况得无上正等菩提！<a id="a-4c"></a>若诸有情闻说一切智智名字深生信解，<a id="a-4d"></a>尚为获得人中善利，<a id="a-4e"></a>及得世间最胜寿命，<a id="a-4f"></a>况发无上正等觉心，<a id="a-4g"></a>或能听闻甚深般若波罗蜜多！<a id="a-4h"></a>若诸有情能发无上正等觉心，<a id="a-4i"></a>听闻般若波罗蜜多甚深经典，<a id="a-4j"></a>诸余有情皆应愿乐，<a id="a-4k"></a>所获功德，<a id="a-4l"></a>世间天、<a id="a-4m"></a>人、<a id="a-4n"></a>阿素洛等皆不能及。<a id="a-4o"></a>”</p>
  <p id="a4p">尔时，<a id="a-4q"></a>世尊知天帝释心之所念，<a id="a-4r"></a>便告之言：<a id="a-4s"></a>“如是，<a id="a-4t"></a>如是，<a id="a-4u"></a>如汝所念。<a id="a-4v"></a>”</p>
  <p id="a4w">时，<a id="a-4x"></a>天帝释踊跃欢喜，<a id="a-4y"></a>化作天上微妙香花，<a id="a-4z"></a>奉散如来及诸菩萨，<a id="a-50"></a>既散花已作是愿言：<a id="a-51"></a>“若菩萨乘善男子等求趣无上正等菩提，<a id="a-52"></a>以我所生善根功德，<a id="a-53"></a>令彼所愿殊胜功德速得圆满，<a id="a-54"></a>令彼所求无上佛法速得圆满，<a id="a-55"></a>令彼所求一切智智相应诸法速得圆满，<a id="a-56"></a>令彼所求自然人法速得圆满，<a id="a-57"></a>令彼所求无漏圣法速得圆满，<a id="a-58"></a>令彼一切所欲闻法皆得如意。<a id="a-59"></a>若求声闻、<a id="a-5A"></a>独觉乘者，<a id="a-5B"></a>亦令所愿疾得满足。<a id="a-5C"></a>”</p>
  <p id="a5D">作是愿已，<a id="a-5E"></a>便白佛言：<a id="a-5F"></a>“若菩萨乘善男子等已发无上正等觉心，<a id="a-5G"></a>我终不生一念异意，<a id="a-5H"></a>令其退转大菩提心；<a id="a-5I"></a>我终不生一念异意，<a id="a-5J"></a>令诸菩萨摩诃萨众厌离无上正等菩提，<a id="a-5K"></a>退堕声闻、<a id="a-5L"></a>独觉等地；<a id="a-5M"></a>我终不起一念异心，<a id="a-5N"></a>令诸菩萨摩诃萨众退失大悲相应作意。<a id="a-5O"></a>若菩萨摩诃萨已于无上正等菩提深心乐欲，<a id="a-5P"></a>我愿彼心倍复增进，<a id="a-5Q"></a>速证无上正等菩提；<a id="a-5R"></a>愿彼菩萨摩诃萨众见生死中种种苦已，<a id="a-5S"></a>为欲利乐世间天、<a id="a-5T"></a>人、<a id="a-5U"></a>阿素洛等，<a id="a-5V"></a>发起种种坚固大愿：<a id="a-5W"></a>‘我既自度生死大海，<a id="a-5X"></a>亦当精勤度未度者；<a id="a-5Y"></a>我既自解生死系缚，<a id="a-5Z"></a>亦当精勤解未解者；<a id="a-5a"></a>我于种种生死恐怖既自安隐，<a id="a-5b"></a>亦当精勤安未安者；<a id="a-5c"></a>我既自证究竟涅槃，<a id="a-5d"></a>亦当精勤令未证者皆同证得。<a id="a-5e"></a>’</p>
  <p id="a5f">“世尊，<a id="a-5g"></a>若有情类于初发心菩萨功德深心随喜，<a id="a-5h"></a>得几许福？<a id="a-5i"></a>于久发心修诸胜行菩萨功德深心随喜，<a id="a-5j"></a>得几许福？<a id="a-5k"></a>于不退转地菩萨功德深心随喜，<a id="a-5l"></a>得几许福？<a id="a-5m"></a>于一生所系菩萨功德深心随喜，<a id="a-5n"></a>得几许福？<a id="a-5o"></a>”</p>
  <p id="a5p">尔时，<a id="a-5q"></a>佛告天帝释言：<a id="a-5r"></a>“憍尸迦，<a id="a-5s"></a>妙高山王可知两数，<a id="a-5t"></a>此有情类随喜俱心所生福德不可知量。<a id="a-5u"></a>憍尸迦，<a id="a-5v"></a>四大洲界可知两数，<a id="a-5w"></a>此有情类随喜俱心所生福德不可知量。<a id="a-5x"></a>憍尸迦，<a id="a-5y"></a>小千世界可知两数，<a id="a-5z"></a>此有情类随喜俱心所生福德不可知量。<a id="a-60"></a>憍尸迦，<a id="a-61"></a>中千世界可知两数，<a id="a-62"></a>此有情类随喜俱心所生福德不可知量。<a id="a-63"></a>憍尸迦，<a id="a-64"></a>我此三千大千世界可知两数，<a id="a-65"></a>此有情类随喜俱心所生福德不可知量。<a id="a-66"></a>憍尸迦，<a id="a-67"></a>假使三千大千世界合为一海，<a id="a-68"></a>有取一毛析为百分，<a id="a-69"></a>持一分端沾彼海尽可知滴数，<a id="a-6A"></a>此有情类随喜俱心所生福德不可知量。<a id="a-6B"></a>”</p>
  <p id="a6C">时，<a id="a-6D"></a>天帝释复白佛言：<a id="a-6E"></a>“若诸有情于诸菩萨从初发心乃至证得所求无上正等菩提，<a id="a-6F"></a>无量无边殊胜功德不生随喜，<a id="a-6G"></a>或复于彼随喜俱心所生福德不闻、<a id="a-6H"></a>不知、<a id="a-6I"></a>不起忆念、<a id="a-6J"></a>不生随喜，<a id="a-6K"></a>当知皆是魔所执持、<a id="a-6L"></a>魔所魅著、<a id="a-6M"></a>魔之朋党、<a id="a-6N"></a>魔天界没来生此间。<a id="a-6O"></a>所以者何？<a id="a-6P"></a>若菩萨摩诃萨求趣无上正等菩提，<a id="a-6Q"></a>修诸菩萨摩诃萨行，<a id="a-6R"></a>若有发心于彼功德深生随喜，<a id="a-6S"></a>若有于彼随喜功德深心忆念生随喜者，<a id="a-6T"></a>皆能破坏一切魔军宫殿眷属，<a id="a-6U"></a>疾证无上正等菩提，<a id="a-6V"></a>能尽未来利乐一切。<a id="a-6W"></a>世尊，<a id="a-6X"></a>若诸有情深心敬爱佛、<a id="a-6Y"></a>法、<a id="a-6Z"></a>僧宝，<a id="a-6a"></a>随所生处常欲见佛、<a id="a-6b"></a>闻法、<a id="a-6c"></a>遇僧，<a id="a-6d"></a>于诸菩萨摩诃萨众功德善根应深随喜，<a id="a-6e"></a>既随喜已回向无上正等菩提，<a id="a-6f"></a>而不应生二、<a id="a-6g"></a>不二想。<a id="a-6h"></a>若能如是，<a id="a-6i"></a>疾证无上正等菩提，<a id="a-6j"></a>饶益有情破魔军众。<a id="a-6k"></a>”</p>
  <p id="a6l">尔时，<a id="a-6m"></a>佛告天帝释言：<a id="a-6n"></a>“如是，<a id="a-6o"></a>如是，<a id="a-6p"></a>如汝所说。<a id="a-6q"></a>憍尸迦，<a id="a-6r"></a>若诸有情于诸菩萨摩诃萨众功德善根，<a id="a-6s"></a>深心随喜回向无上正等菩提，<a id="a-6t"></a>是诸有情速能圆满诸菩萨行，<a id="a-6u"></a>疾证无上正等菩提。</p>
  <p id="a6v">“若诸有情于诸菩萨摩诃萨众功德善根，<a id="a-6w"></a>深心随喜回向无上正等菩提，<a id="a-6x"></a>是诸有情具大威力，<a id="a-6y"></a>常能奉事一切如来、<a id="a-6z"></a>应、<a id="a-70"></a>正等觉及善知识，<a id="a-71"></a>恒闻般若波罗蜜多甚深经典，<a id="a-72"></a>善知义趣。<a id="a-73"></a>是诸有情成就如是随喜回向功德善根，<a id="a-74"></a>随所生处，<a id="a-75"></a>常为一切世间天、<a id="a-76"></a>人、<a id="a-77"></a>阿素洛等供养恭敬、<a id="a-78"></a>尊重赞叹，<a id="a-79"></a>不见恶色，<a id="a-7A"></a>不闻恶声，<a id="a-7B"></a>不嗅恶香，<a id="a-7C"></a>不尝恶味，<a id="a-7D"></a>不觉恶触，<a id="a-7E"></a>不思恶法，<a id="a-7F"></a>不堕恶趣，<a id="a-7G"></a>生天、<a id="a-7H"></a>人中恒受种种无染胜乐，<a id="a-7I"></a>常不远离诸佛世尊，<a id="a-7J"></a>从一佛国趣一佛国，<a id="a-7K"></a>亲近诸佛、<a id="a-7L"></a>种诸善根，<a id="a-7M"></a>成熟有情、<a id="a-7N"></a>严净佛土。<a id="a-7O"></a>何以故？<a id="a-7P"></a>憍尸迦，<a id="a-7Q"></a>是诸有情能于无量诸菩萨众功德善根，<a id="a-7R"></a>深心随喜回向无上正等菩提；<a id="a-7S"></a>由此因缘善根增进，<a id="a-7T"></a>疾证无上正等菩提；<a id="a-7U"></a>既得无上正等菩提，<a id="a-7V"></a>能尽未来如实饶益无量无数无边有情，<a id="a-7W"></a>令住无余般涅槃界。</p>
  <p id="a7X">“以是故，<a id="a-7Y"></a>憍尸迦，<a id="a-7Z"></a>住菩萨乘善男子等，<a id="a-7a"></a>于菩萨众功德善根，<a id="a-7b"></a>皆应随喜回向无上正等菩提，<a id="a-7c"></a>于生随喜及回向时，<a id="a-7d"></a>不应执著即心、<a id="a-7e"></a>离心随喜回向，<a id="a-7f"></a>不应执著即心修行、<a id="a-7g"></a>离心修行。<a id="a-7h"></a>若能如是无所执著随喜回向，<a id="a-7i"></a>修诸菩萨摩诃萨行，<a id="a-7j"></a>速证无上正等菩提，<a id="a-7k"></a>度诸天、<a id="a-7l"></a>人、<a id="a-7m"></a>阿素洛等，<a id="a-7n"></a>令脱生死得般涅槃。<a id="a-7o"></a>由此因缘，<a id="a-7p"></a>诸有情类于诸菩萨功德善根，<a id="a-7q"></a>皆应发生随喜回向，<a id="a-7r"></a>能令无量无边有情种诸善根获大利乐。<a id="a-7s"></a>”</p>
  <p id="a7t">尔时，<a id="a-7u"></a>善现便白佛言：<a id="a-7v"></a>“心皆如幻，<a id="a-7w"></a>云何菩萨摩诃萨能证无上正等菩提？<a id="a-7x"></a>”</p>
  <p id="a7y">佛告善现：<a id="a-7z"></a>“于意云何？<a id="a-80"></a>汝为见有如幻心不？<a id="a-81"></a>”</p>
  <p id="a82">善现对曰：<a id="a-83"></a>“不也，<a id="a-84"></a>世尊。<a id="a-85"></a>”</p>
  <p id="a86">佛告善现：<a id="a-87"></a>“于意云何？<a id="a-88"></a>汝见幻不？<a id="a-89"></a>”</p>
  <p id="a8A">善现对曰：<a id="a-8B"></a>“不也，<a id="a-8C"></a>世尊。<a id="a-8D"></a>我不见幻，<a id="a-8E"></a>亦不见有如幻之心。<a id="a-8F"></a>”</p>
  <p id="a8G">佛告善现：<a id="a-8H"></a>“于意云何？<a id="a-8I"></a>若汝不见幻，<a id="a-8J"></a>不见如幻心，<a id="a-8K"></a>若处无幻、<a id="a-8L"></a>无如幻心，<a id="a-8M"></a>汝见有是心能得无上正等菩提不？<a id="a-8N"></a>”</p>
  <p id="a8O">善现对曰：<a id="a-8P"></a>“不也，<a id="a-8Q"></a>世尊。<a id="a-8R"></a>我都不见有处无幻、<a id="a-8S"></a>无如幻心，<a id="a-8T"></a>更有是心能得无上正等菩提。<a id="a-8U"></a>”</p>
  <p id="a8V">佛告善现：<a id="a-8W"></a>“于意云何？<a id="a-8X"></a>若处离幻、<a id="a-8Y"></a>离如幻心，<a id="a-8Z"></a>汝见有是法能得无上正等菩提不？<a id="a-8a"></a>”</p>
  <p id="a8b">善现对曰：<a id="a-8c"></a>“不也，<a id="a-8d"></a>世尊。<a id="a-8e"></a>我都不见有处离幻、<a id="a-8f"></a>离如幻心，<a id="a-8g"></a>更有是法能得无上正等菩提。</p>
  <p id="a8h">“世尊，<a id="a-8i"></a>我都不见即、<a id="a-8j"></a>离心法，<a id="a-8k"></a>说何等法是有是无？<a id="a-8l"></a>以一切法毕竟离故。<a id="a-8m"></a>若一切法毕竟离者，<a id="a-8n"></a>不可施设是有是无；<a id="a-8o"></a>若法不可施设有无，<a id="a-8p"></a>则不可说能得无上正等菩提，<a id="a-8q"></a>非无所有法能得菩提故。<a id="a-8r"></a>所以者何？<a id="a-8s"></a>以一切法皆无所有，<a id="a-8t"></a>性不可得、<a id="a-8u"></a>无染无净，<a id="a-8v"></a>毕竟离法无所有故，<a id="a-8w"></a>不得无上正等菩提，<a id="a-8x"></a>是故般若波罗蜜多亦毕竟离。<a id="a-8y"></a>若法毕竟离，<a id="a-8z"></a>是法不应修，<a id="a-90"></a>亦不应遣，<a id="a-91"></a>亦复不应有所引发。</p>
  <p id="a92">“世尊，<a id="a-93"></a>甚深般若波罗蜜多既毕竟离，<a id="a-94"></a>云何可说诸菩萨摩诃萨依深般若波罗蜜多证得无上正等菩提？<a id="a-95"></a>世尊，<a id="a-96"></a>诸佛无上正等菩提亦毕竟离，<a id="a-97"></a>云何毕竟离法能得毕竟离故？<a id="a-98"></a>是故般若波罗蜜多应不可说证得无上正等菩提。<a id="a-99"></a>”</p>
  <p id="a9A">佛告善现：<a id="a-9B"></a>“善哉！<a id="a-9C"></a>善哉！<a id="a-9D"></a>如是，<a id="a-9E"></a>如是，<a id="a-9F"></a>如汝所说，<a id="a-9G"></a>甚深般若波罗蜜多既毕竟离，<a id="a-9H"></a>诸佛无上正等菩提亦毕竟离。<a id="a-9I"></a>善现当知，<a id="a-9J"></a>甚深般若波罗蜜多毕竟离故，<a id="a-9K"></a>得毕竟离诸佛无上正等菩提。<a id="a-9L"></a>善现当知，<a id="a-9M"></a>若深般若波罗蜜多非毕竟离，<a id="a-9N"></a>应非般若波罗蜜多，<a id="a-9O"></a>以深般若波罗蜜多毕竟离故，<a id="a-9P"></a>得名般若波罗蜜多。<a id="a-9Q"></a>是故，<a id="a-9R"></a>善现，<a id="a-9S"></a>诸菩萨摩诃萨非不依止甚深般若波罗蜜多证得无上正等菩提。<a id="a-9T"></a>善现当知，<a id="a-9U"></a>虽非离法能得离法，<a id="a-9V"></a>而得无上正等菩提非不依止甚深般若波罗蜜多，<a id="a-9W"></a>是故菩萨摩诃萨众欲得无上正等菩提，<a id="a-9X"></a>应勤修学甚深般若波罗蜜多。<a id="a-9Y"></a>”</p>
  <p id="a9Z">具寿善现便白佛言：<a id="a-9a"></a>“诸菩萨摩诃萨所行义趣极为甚深。<a id="a-9b"></a>”</p>
  <p id="a9c">佛告善现：<a id="a-9d"></a>“如是，<a id="a-9e"></a>如是，<a id="a-9f"></a>诸菩萨摩诃萨所行义趣极为甚深。<a id="a-9g"></a>善现当知，<a id="a-9h"></a>诸菩萨摩诃萨能为难事，<a id="a-9i"></a>虽行如是甚深义趣，<a id="a-9j"></a>而于声闻、<a id="a-9k"></a>独觉地法能不作证。<a id="a-9l"></a>”</p>
  <p id="a9m">尔时，<a id="a-9n"></a>善现复白佛言：<a id="a-9o"></a>“如我解佛所说义者，<a id="a-9p"></a>诸菩萨摩诃萨所作不难，<a id="a-9q"></a>不应说彼能为难事。<a id="a-9r"></a>所以者何？<a id="a-9s"></a>诸菩萨摩诃萨所证义趣都不可得，<a id="a-9t"></a>能证般若波罗蜜多亦不可得，<a id="a-9u"></a>证法、<a id="a-9v"></a>证者、<a id="a-9w"></a>证处、<a id="a-9x"></a>证时亦不可得。<a id="a-9y"></a>世尊，<a id="a-9z"></a>若菩萨摩诃萨闻如是语，<a id="a-A0"></a>心不沉没亦不忧悔、<a id="a-A1"></a>不惊、<a id="a-A2"></a>不怖，<a id="a-A3"></a>是行般若波罗蜜多。<a id="a-A4"></a>世尊，<a id="a-A5"></a>是菩萨摩诃萨如是行时，<a id="a-A6"></a>不见众相，<a id="a-A7"></a>不见我行，<a id="a-A8"></a>不见不行，<a id="a-A9"></a>不见般若波罗蜜多是我所行，<a id="a-AA"></a>不见无上正等菩提是我所证，<a id="a-AB"></a>亦复不见证处、<a id="a-AC"></a>时等。<a id="a-AD"></a>世尊，<a id="a-AE"></a>是菩萨摩诃萨于如是事亦复不见，<a id="a-AF"></a>是行般若波罗蜜多，<a id="a-AG"></a>便近无上正等菩提。<a id="a-AH"></a>世尊，<a id="a-AI"></a>是菩萨摩诃萨于如是事亦复不见，<a id="a-AJ"></a>是行般若波罗蜜多，<a id="a-AK"></a>便远声闻、<a id="a-AL"></a>独觉等地。<a id="a-AM"></a>世尊，<a id="a-AN"></a>是菩萨摩诃萨于如是事亦不分别，<a id="a-AO"></a>虽行般若波罗蜜多，<a id="a-AP"></a>不作是念：<a id="a-AQ"></a>‘我行般若波罗蜜多，<a id="a-AR"></a>亲近无上正等菩提，<a id="a-AS"></a>远离声闻、<a id="a-AT"></a>独觉等地。<a id="a-AU"></a>’</p>
  <p id="aAV">“世尊，<a id="a-AW"></a>譬如虚空，<a id="a-AX"></a>不作是念：<a id="a-AY"></a>‘我去彼事若远若近。<a id="a-AZ"></a>’所以者何？<a id="a-Aa"></a>虚空无动亦无分别，<a id="a-Ab"></a>无分别故。<a id="a-Ac"></a>诸菩萨摩诃萨亦复如是，<a id="a-Ad"></a>行深般若波罗蜜多，<a id="a-Ae"></a>不作是念：<a id="a-Af"></a>‘我远声闻、<a id="a-Ag"></a>独觉等地，<a id="a-Ah"></a>我近无上正等菩提。<a id="a-Ai"></a>’所以者何？<a id="a-Aj"></a>甚深般若波罗蜜多于一切法无分别故。</p>
  <p id="aAk">“世尊，<a id="a-Al"></a>譬如幻士，<a id="a-Am"></a>不作是念：<a id="a-An"></a>‘幻质、<a id="a-Ao"></a>幻师去我为近，<a id="a-Ap"></a>傍观众等去我为远。<a id="a-Aq"></a>’所以者何？<a id="a-Ar"></a>所幻化者无分别故。<a id="a-As"></a>诸菩萨摩诃萨亦复如是，<a id="a-At"></a>行深般若波罗蜜多，<a id="a-Au"></a>不作是念：<a id="a-Av"></a>‘我远声闻、<a id="a-Aw"></a>独觉等地，<a id="a-Ax"></a>我近无上正等菩提。<a id="a-Ay"></a>’所以者何？<a id="a-Az"></a>甚深般若波罗蜜多于一切法无分别故。</p>
  <p id="aB0">“世尊，<a id="a-B1"></a>譬如影像，<a id="a-B2"></a>不作是念：<a id="a-B3"></a>‘我因彼现去我为近，<a id="a-B4"></a>镜水等法去我为远。<a id="a-B5"></a>’所以者何？<a id="a-B6"></a>所现影像无分别故。<a id="a-B7"></a>诸菩萨摩诃萨亦复如是，<a id="a-B8"></a>行深般若波罗蜜多，<a id="a-B9"></a>不作是念：<a id="a-BA"></a>‘我远声闻、<a id="a-BB"></a>独觉等地，<a id="a-BC"></a>我近无上正等菩提。<a id="a-BD"></a>’所以者何？<a id="a-BE"></a>甚深般若波罗蜜多于一切法无分别故。</p>
  <p id="aBF">“世尊，<a id="a-BG"></a>如诸如来、<a id="a-BH"></a>应、<a id="a-BI"></a>正等觉，<a id="a-BJ"></a>于一切法无爱无憎。<a id="a-BK"></a>所以者何？<a id="a-BL"></a>如来永断一切分别爱憎等故。<a id="a-BM"></a>诸菩萨摩诃萨亦复如是，<a id="a-BN"></a>行深般若波罗蜜多，<a id="a-BO"></a>于一切法无爱无憎。<a id="a-BP"></a>所以者何？<a id="a-BQ"></a>如诸如来、<a id="a-BR"></a>应、<a id="a-BS"></a>正等觉，<a id="a-BT"></a>所得般若波罗蜜多永断一切妄想分别故，<a id="a-BU"></a>于诸法无爱无憎。<a id="a-BV"></a>诸菩萨摩诃萨所行般若波罗蜜多，<a id="a-BW"></a>永伏一切妄想分别故，<a id="a-BX"></a>于诸法无爱无憎。</p>
  <p id="aBY">“世尊，<a id="a-BZ"></a>如诸如来、<a id="a-Ba"></a>应、<a id="a-Bb"></a>正等觉所变化者，<a id="a-Bc"></a>不作是念：<a id="a-Bd"></a>‘我远声闻、<a id="a-Be"></a>独觉等地，<a id="a-Bf"></a>我近无上正等菩提。<a id="a-Bg"></a>’所以者何？<a id="a-Bh"></a>所变化者无分别故。<a id="a-Bi"></a>行深般若波罗蜜多诸菩萨摩诃萨亦复如是，<a id="a-Bj"></a>不作是念：<a id="a-Bk"></a>‘我远声闻、<a id="a-Bl"></a>独觉等地，<a id="a-Bm"></a>我近无上正等菩提。<a id="a-Bn"></a>’所以者何？<a id="a-Bo"></a>甚深般若波罗蜜多于一切法无分别故。</p>
  <p id="aBp">“世尊，<a id="a-Bq"></a>如诸如来、<a id="a-Br"></a>应、<a id="a-Bs"></a>正等觉欲有所作，<a id="a-Bt"></a>化作化者令作彼事，<a id="a-Bu"></a>然所化者不作是念：<a id="a-Bv"></a>‘我能造作如是事业。<a id="a-Bw"></a>’所以者何？<a id="a-Bx"></a>诸所化者于所作业无分别故。<a id="a-By"></a>行深般若波罗蜜多诸菩萨摩诃萨亦复如是，<a id="a-Bz"></a>有所为故而勤修学，<a id="a-C0"></a>既修学已虽能成办所作事业，<a id="a-C1"></a>而于所作无所分别。<a id="a-C2"></a>所以者何？<a id="a-C3"></a>甚深般若波罗蜜多于一切法无分别故。</p>
  <p id="aC4">“世尊，<a id="a-C5"></a>譬如巧匠或彼弟子，<a id="a-C6"></a>有所为故造作机关或男、<a id="a-C7"></a>或女、<a id="a-C8"></a>或象、<a id="a-C9"></a>马等；<a id="a-CA"></a>此诸机关虽有所作，<a id="a-CB"></a>而于彼事都无分别。<a id="a-CC"></a>所以者何？<a id="a-CD"></a>机关法尔无分别故。<a id="a-CE"></a>行深般若波罗蜜多诸菩萨摩诃萨亦复如是，<a id="a-CF"></a>有所为故而成立之，<a id="a-CG"></a>既成立已虽能成办种种事业，<a id="a-CH"></a>而于其中都无分别。<a id="a-CI"></a>所以者何？<a id="a-CJ"></a>甚深般若波罗蜜多法尔于法无分别故。<a id="a-CK"></a>”</p>
  <p data-pb></p>
  <h2 id="aCL">第四分坚固品第二十七之一</h2>
  <p id="aCM">时，<a id="a-CN"></a>舍利子问善现言：<a id="a-CO"></a>“诸菩萨摩诃萨行深般若波罗蜜多时，<a id="a-CP"></a>为行坚固法，<a id="a-CQ"></a>为行不坚固法？<a id="a-CR"></a>”</p>
  <p id="aCS">善现答言：<a id="a-CT"></a>“诸菩萨摩诃萨行深般若波罗蜜多时，<a id="a-CU"></a>行不坚固法，<a id="a-CV"></a>不行坚固法。<a id="a-CW"></a>何以故？<a id="a-CX"></a>舍利子，<a id="a-CY"></a>甚深般若波罗蜜多及一切法，<a id="a-CZ"></a>毕竟皆无坚固性故。<a id="a-Ca"></a>所以者何？<a id="a-Cb"></a>诸菩萨摩诃萨行深般若波罗蜜多时，<a id="a-Cc"></a>于深般若波罗蜜多及一切法，<a id="a-Cd"></a>尚不见有非坚固法可得，<a id="a-Ce"></a>况见有坚固法可得？<a id="a-Cf"></a>”</p>
  <p id="aCg">时，<a id="a-Ch"></a>有无量欲界天子、<a id="a-Ci"></a>色界天子，<a id="a-Cj"></a>咸作是念：<a id="a-Ck"></a>“若菩萨乘善男子等，<a id="a-Cl"></a>能发无上正等觉心，<a id="a-Cm"></a>虽行般若波罗蜜多甚深义趣，<a id="a-Cn"></a>而于实际能不作证，<a id="a-Co"></a>不堕声闻及独觉地。<a id="a-Cp"></a>由此因缘，<a id="a-Cq"></a>是有情类是为希有能为难事，<a id="a-Cr"></a>应当敬礼。<a id="a-Cs"></a>所以者何？<a id="a-Ct"></a>是菩萨乘善男子等虽行法性，<a id="a-Cu"></a>而于其中能不作证。<a id="a-Cv"></a>”</p>
  <p id="aCw">尔时，<a id="a-Cx"></a>善现知诸天子心之所念，<a id="a-Cy"></a>便告之言：<a id="a-Cz"></a>“此菩萨乘善男子等，<a id="a-D0"></a>不证实际，<a id="a-D1"></a>不堕声闻及独觉地，<a id="a-D2"></a>非甚希有亦未为难。<a id="a-D3"></a>若菩萨摩诃萨知一切法及诸有情毕竟非有皆不可得，<a id="a-D4"></a>而发无上正等觉心，<a id="a-D5"></a>被精进甲誓度无量无边有情，<a id="a-D6"></a>令入无余般涅槃界，<a id="a-D7"></a>是菩萨摩诃萨乃甚希有能为难事。<a id="a-D8"></a>天子当知，<a id="a-D9"></a>若菩萨摩诃萨虽知有情毕竟非有都不可得，<a id="a-DA"></a>而发无上正等觉心，<a id="a-DB"></a>被精进甲为欲调伏诸有情类，<a id="a-DC"></a>如有为欲调伏虚空。<a id="a-DD"></a>何以故？<a id="a-DE"></a>诸天子，<a id="a-DF"></a>虚空离故，<a id="a-DG"></a>当知一切有情亦离；<a id="a-DH"></a>虚空空故，<a id="a-DI"></a>当知一切有情亦空；<a id="a-DJ"></a>虚空不坚实故，<a id="a-DK"></a>当知一切有情亦不坚实；<a id="a-DL"></a>虚空无所有故，<a id="a-DM"></a>当知一切有情亦无所有。<a id="a-DN"></a>由此因缘，<a id="a-DO"></a>是菩萨摩诃萨乃甚希有能为难事。</p>
  <p id="aDP">“天子当知，<a id="a-DQ"></a>是菩萨摩诃萨被大愿铠，<a id="a-DR"></a>为欲调伏一切有情，<a id="a-DS"></a>而诸有情毕竟非有、<a id="a-DT"></a>都不可得，<a id="a-DU"></a>如有被铠与虚空战。<a id="a-DV"></a>天子当知，<a id="a-DW"></a>是菩萨摩诃萨被大愿铠，<a id="a-DX"></a>为欲饶益一切有情，<a id="a-DY"></a>而诸有情及大愿铠毕竟非有、<a id="a-DZ"></a>俱不可得。<a id="a-Da"></a>何以故？<a id="a-Db"></a>诸天子，<a id="a-Dc"></a>有情离故，<a id="a-Dd"></a>此大愿铠当知亦离；<a id="a-De"></a>有情空故，<a id="a-Df"></a>此大愿铠当知亦空；<a id="a-Dg"></a>有情不坚实故，<a id="a-Dh"></a>此大愿铠当知亦不坚实；<a id="a-Di"></a>有情无所有故，<a id="a-Dj"></a>此大愿铠当知亦无所有。<a id="a-Dk"></a>天子当知，<a id="a-Dl"></a>是菩萨摩诃萨调伏饶益诸有情事亦不可得。<a id="a-Dm"></a>何以故？<a id="a-Dn"></a>诸天子，<a id="a-Do"></a>有情离故，<a id="a-Dp"></a>此调伏饶益事当知亦离；<a id="a-Dq"></a>有情空故，<a id="a-Dr"></a>此调伏饶益事当知亦空；<a id="a-Ds"></a>有情不坚实故，<a id="a-Dt"></a>此调伏饶益事当知亦不坚实；<a id="a-Du"></a>有情无所有故，<a id="a-Dv"></a>此调伏饶益事当知亦无所有。<a id="a-Dw"></a>天子当知，<a id="a-Dx"></a>诸菩萨摩诃萨亦无所有。<a id="a-Dy"></a>何以故？<a id="a-Dz"></a>诸天子，<a id="a-E0"></a>有情离故，<a id="a-E1"></a>诸菩萨摩诃萨当知亦离；<a id="a-E2"></a>有情空故，<a id="a-E3"></a>诸菩萨摩诃萨当知亦空；<a id="a-E4"></a>有情不坚实故，<a id="a-E5"></a>诸菩萨摩诃萨当知亦不坚实；<a id="a-E6"></a>有情无所有故，<a id="a-E7"></a>诸菩萨摩诃萨当知亦无所有。</p>
  <p id="aE8">“天子当知，<a id="a-E9"></a>若菩萨摩诃萨闻如是语，<a id="a-EA"></a>心不沉没亦不忧悔、<a id="a-EB"></a>不惊、<a id="a-EC"></a>不怖，<a id="a-ED"></a>当知是菩萨摩诃萨行深般若波罗蜜多。<a id="a-EE"></a>何以故？<a id="a-EF"></a>诸天子，<a id="a-EG"></a>有情离故，<a id="a-EH"></a>当知色蕴亦离，<a id="a-EI"></a>有情离故，<a id="a-EJ"></a>当知受、<a id="a-EK"></a>想、<a id="a-EL"></a>行、<a id="a-EM"></a>识蕴亦离；<a id="a-EN"></a>有情离故，<a id="a-EO"></a>当知眼处亦离，<a id="a-EP"></a>有情离故，<a id="a-EQ"></a>当知耳、<a id="a-ER"></a>鼻、<a id="a-ES"></a>舌、<a id="a-ET"></a>身、<a id="a-EU"></a>意处亦离；<a id="a-EV"></a>有情离故，<a id="a-EW"></a>当知色处亦离，<a id="a-EX"></a>有情离故，<a id="a-EY"></a>当知声、<a id="a-EZ"></a>香、<a id="a-Ea"></a>味、<a id="a-Eb"></a>触、<a id="a-Ec"></a>法处亦离；<a id="a-Ed"></a>有情离故，<a id="a-Ee"></a>当知眼界亦离，<a id="a-Ef"></a>有情离故，<a id="a-Eg"></a>当知耳、<a id="a-Eh"></a>鼻、<a id="a-Ei"></a>舌、<a id="a-Ej"></a>身、<a id="a-Ek"></a>意界亦离；<a id="a-El"></a>有情离故，<a id="a-Em"></a>当知色界亦离；<a id="a-En"></a>有情离故，<a id="a-Eo"></a>当知声、<a id="a-Ep"></a>香、<a id="a-Eq"></a>味、<a id="a-Er"></a>触、<a id="a-Es"></a>法界亦离；<a id="a-Et"></a>有情离故，<a id="a-Eu"></a>当知眼识界亦离，<a id="a-Ev"></a>有情离故，<a id="a-Ew"></a>当知耳、<a id="a-Ex"></a>鼻、<a id="a-Ey"></a>舌、<a id="a-Ez"></a>身、<a id="a-F0"></a>意识界亦离；<a id="a-F1"></a>有情离故，<a id="a-F2"></a>当知眼触亦离，<a id="a-F3"></a>有情离故，<a id="a-F4"></a>当知耳、<a id="a-F5"></a>鼻、<a id="a-F6"></a>舌、<a id="a-F7"></a>身、<a id="a-F8"></a>意触亦离；<a id="a-F9"></a>有情离故，<a id="a-FA"></a>当知眼触为缘所生诸受亦离，<a id="a-FB"></a>有情离故，<a id="a-FC"></a>当知耳、<a id="a-FD"></a>鼻、<a id="a-FE"></a>舌、<a id="a-FF"></a>身、<a id="a-FG"></a>意触为缘所生诸受亦离；<a id="a-FH"></a>有情离故，<a id="a-FI"></a>当知地界亦离，<a id="a-FJ"></a>有情离故，<a id="a-FK"></a>当知水、<a id="a-FL"></a>火、<a id="a-FM"></a>风、<a id="a-FN"></a>空、<a id="a-FO"></a>识界亦离；<a id="a-FP"></a>有情离故，<a id="a-FQ"></a>当知因缘亦离，<a id="a-FR"></a>有情离故，<a id="a-FS"></a>当知等无间缘、<a id="a-FT"></a>所缘缘、<a id="a-FU"></a>增上缘亦离；<a id="a-FV"></a>有情离故，<a id="a-FW"></a>当知无明亦离，<a id="a-FX"></a>有情离故，<a id="a-FY"></a>当知行、<a id="a-FZ"></a>识、<a id="a-Fa"></a>名色、<a id="a-Fb"></a>六处、<a id="a-Fc"></a>触、<a id="a-Fd"></a>受、<a id="a-Fe"></a>爱、<a id="a-Ff"></a>取、<a id="a-Fg"></a>有、<a id="a-Fh"></a>生、<a id="a-Fi"></a>老死亦离；<a id="a-Fj"></a>有情离故，<a id="a-Fk"></a>当知布施波罗蜜多乃至般若波罗蜜多亦离；<a id="a-Fl"></a>有情离故，<a id="a-Fm"></a>当知内空乃至无性自性空亦离；<a id="a-Fn"></a>有情离故，<a id="a-Fo"></a>当知真如乃至不思议界亦离；<a id="a-Fp"></a>有情离故，<a id="a-Fq"></a>当知苦圣谛乃至道圣谛亦离；<a id="a-Fr"></a>有情离故，<a id="a-Fs"></a>当知四念住乃至八圣道支亦离；<a id="a-Ft"></a>有情离故，<a id="a-Fu"></a>当知四静虑、<a id="a-Fv"></a>四无量、<a id="a-Fw"></a>四无色定亦离；<a id="a-Fx"></a>有情离故，<a id="a-Fy"></a>当知空、<a id="a-Fz"></a>无相、<a id="a-G0"></a>无愿解脱门亦离；<a id="a-G1"></a>有情离故，<a id="a-G2"></a>当知八解脱乃至十遍处亦离；<a id="a-G3"></a>有情离故，<a id="a-G4"></a>当知净观地乃至如来地亦离；<a id="a-G5"></a>有情离故，<a id="a-G6"></a>当知极喜地乃至法云地亦离；<a id="a-G7"></a>有情离故，<a id="a-G8"></a>当知一切陀罗尼门、<a id="a-G9"></a>三摩地门亦离；<a id="a-GA"></a>有情离故，<a id="a-GB"></a>当知五眼、<a id="a-GC"></a>六神通亦离；<a id="a-GD"></a>有情离故，<a id="a-GE"></a>当知如来十力乃至十八佛不共法亦离；<a id="a-GF"></a>有情离故，<a id="a-GG"></a>当知大慈、<a id="a-GH"></a>大悲、<a id="a-GI"></a>大喜、<a id="a-GJ"></a>大舍亦离；<a id="a-GK"></a>有情离故，<a id="a-GL"></a>当知三十二相、<a id="a-GM"></a>八十随好亦离；<a id="a-GN"></a>有情离故，<a id="a-GO"></a>当知无忘失法、<a id="a-GP"></a>恒住舍性亦离；<a id="a-GQ"></a>有情离故，<a id="a-GR"></a>当知一切智、<a id="a-GS"></a>道相智、<a id="a-GT"></a>一切相智亦离；<a id="a-GU"></a>有情离故，<a id="a-GV"></a>当知预流果乃至独觉菩提亦离；<a id="a-GW"></a>有情离故，<a id="a-GX"></a>当知一切菩萨摩诃萨行、<a id="a-GY"></a>诸佛无上正等菩提亦离；<a id="a-GZ"></a>有情离故，<a id="a-Ga"></a>当知一切智智亦离；<a id="a-Gb"></a>有情离故，<a id="a-Gc"></a>当知一切法亦离。</p>
  <p id="aGd">“天子当知，<a id="a-Ge"></a>若菩萨摩诃萨闻说一切法无不离时，<a id="a-Gf"></a>其心不惊、<a id="a-Gg"></a>不恐、<a id="a-Gh"></a>不怖、<a id="a-Gi"></a>不沉、<a id="a-Gj"></a>不没，<a id="a-Gk"></a>当知是菩萨摩诃萨行深般若波罗蜜多。<a id="a-Gl"></a>”</p>
  <p id="aGm">尔时，<a id="a-Gn"></a>世尊告善现曰：<a id="a-Go"></a>“何因缘故诸菩萨摩诃萨闻说一切法无不离时，<a id="a-Gp"></a>其心不惊、<a id="a-Gq"></a>不恐、<a id="a-Gr"></a>不怖、<a id="a-Gs"></a>不沉、<a id="a-Gt"></a>不没？<a id="a-Gu"></a>”</p>
  <p id="aGv">具寿善现白言：<a id="a-Gw"></a>“世尊，<a id="a-Gx"></a>以一切法皆远离故，<a id="a-Gy"></a>诸菩萨摩诃萨闻说一切法无不离时，<a id="a-Gz"></a>其心不惊、<a id="a-H0"></a>不恐、<a id="a-H1"></a>不怖、<a id="a-H2"></a>不沉、<a id="a-H3"></a>不没。<a id="a-H4"></a>所以者何？<a id="a-H5"></a>诸菩萨摩诃萨于一切法，<a id="a-H6"></a>若能惊等、<a id="a-H7"></a>若所惊等、<a id="a-H8"></a>若惊等处、<a id="a-H9"></a>若惊等时、<a id="a-HA"></a>若惊等者、<a id="a-HB"></a>由此惊等皆无所得，<a id="a-HC"></a>以一切法不可得故。<a id="a-HD"></a>世尊，<a id="a-HE"></a>若菩萨摩诃萨闻说是事，<a id="a-HF"></a>心不沉没亦不惊怖、<a id="a-HG"></a>不忧、<a id="a-HH"></a>不悔，<a id="a-HI"></a>当知是菩萨摩诃萨行深般若波罗蜜多。<a id="a-HJ"></a>所以者何？<a id="a-HK"></a>是菩萨摩诃萨观一切法皆不可得，<a id="a-HL"></a>不可施设是能沉等、<a id="a-HM"></a>是所沉等、<a id="a-HN"></a>是沉等处、<a id="a-HO"></a>是沉等时、<a id="a-HP"></a>是沉等者、<a id="a-HQ"></a>由此沉等，<a id="a-HR"></a>以是因缘，<a id="a-HS"></a>诸菩萨摩诃萨闻如是事，<a id="a-HT"></a>心不沉没亦不惊怖、<a id="a-HU"></a>不忧、<a id="a-HV"></a>不悔。</p>
  <p id="aHW">“世尊，<a id="a-HX"></a>若菩萨摩诃萨能如是行甚深般若波罗蜜多，<a id="a-HY"></a>诸天帝释、<a id="a-HZ"></a>大梵天王、<a id="a-Ha"></a>世界主等皆共敬礼、<a id="a-Hb"></a>供养恭敬、<a id="a-Hc"></a>尊重赞叹。<a id="a-Hd"></a>”</p>
  <p id="aHe">佛告善现：<a id="a-Hf"></a>“若菩萨摩诃萨能如是行甚深般若波罗蜜多，<a id="a-Hg"></a>非但恒为诸天帝释、<a id="a-Hh"></a>大梵天王、<a id="a-Hi"></a>世界主等，<a id="a-Hj"></a>皆共敬礼、<a id="a-Hk"></a>供养恭敬、<a id="a-Hl"></a>尊重赞叹，<a id="a-Hm"></a>是菩萨摩诃萨亦为过此极光净天、<a id="a-Hn"></a>若遍净天、<a id="a-Ho"></a>若广果天、<a id="a-Hp"></a>若净居天及余天、<a id="a-Hq"></a>龙、<a id="a-Hr"></a>阿素洛等，<a id="a-Hs"></a>皆共敬礼、<a id="a-Ht"></a>供养恭敬、<a id="a-Hu"></a>尊重赞叹。<a id="a-Hv"></a>是菩萨摩诃萨能如是行甚深般若波罗蜜多，<a id="a-Hw"></a>亦为十方无量无数无边世界一切如来、<a id="a-Hx"></a>应、<a id="a-Hy"></a>正等觉及诸菩萨摩诃萨众常共护念。<a id="a-Hz"></a>善现当知，<a id="a-I0"></a>是菩萨摩诃萨能如是行甚深般若波罗蜜多，<a id="a-I1"></a>即令一切功德善根疾得圆满。<a id="a-I2"></a>善现当知，<a id="a-I3"></a>若菩萨摩诃萨能如是行甚深般若波罗蜜多，<a id="a-I4"></a>常为诸佛及诸菩萨并诸天、<a id="a-I5"></a>龙、<a id="a-I6"></a>阿素洛等守护忆念，<a id="a-I7"></a>当知行佛所应行处，<a id="a-I8"></a>亦正修行佛所行行，<a id="a-I9"></a>速证无上正等菩提。</p>
  <p id="aIA">“善现当知，<a id="a-IB"></a>是菩萨摩诃萨已于无上正等菩提得不退转，<a id="a-IC"></a>一切魔军及诸外道恶知识等不能留难。<a id="a-ID"></a>所以者何？<a id="a-IE"></a>是菩萨摩诃萨其心坚固踰于金刚。<a id="a-IF"></a>假使三千大千世界诸有情类皆变为魔，<a id="a-IG"></a>是一一魔各复化作尔所恶魔，<a id="a-IH"></a>此恶魔众皆有无量无数神力，<a id="a-II"></a>是诸恶魔尽其神力，<a id="a-IJ"></a>不能留难是菩萨摩诃萨，<a id="a-IK"></a>令不能行甚深般若波罗蜜多，<a id="a-IL"></a>及于无上正等菩提或有退转。<a id="a-IM"></a>所以者何？<a id="a-IN"></a>是菩萨摩诃萨已得般若波罗蜜多方便善巧，<a id="a-IO"></a>知一切法不可得故。</p>
  <p id="aIP">“复次，<a id="a-IQ"></a>善现，<a id="a-IR"></a>置一三千大千世界诸有情类皆变为魔，<a id="a-IS"></a>假使十方殑伽沙等诸佛世界，<a id="a-IT"></a>一切有情皆变为魔，<a id="a-IU"></a>是诸魔众各复化作尔所恶魔，<a id="a-IV"></a>此诸恶魔皆有无量无数神力，<a id="a-IW"></a>是诸恶魔尽其神力，<a id="a-IX"></a>不能留难是菩萨摩诃萨，<a id="a-IY"></a>令不能行甚深般若波罗蜜多，<a id="a-IZ"></a>及于无上正等菩提或有退转。<a id="a-Ia"></a>所以者何？<a id="a-Ib"></a>是菩萨摩诃萨已得般若波罗蜜多方便善巧，<a id="a-Ic"></a>知一切法不可得故。</p>
  <p id="aId">“善现当知，<a id="a-Ie"></a>若菩萨摩诃萨成就二法，<a id="a-If"></a>一切恶魔不能留难，<a id="a-Ig"></a>令不能行甚深般若波罗蜜多，<a id="a-Ih"></a>及于无上正等菩提或有退转。<a id="a-Ii"></a>何等为二？<a id="a-Ij"></a>一者、<a id="a-Ik"></a>不舍一切有情；<a id="a-Il"></a>二者、<a id="a-Im"></a>观察诸法皆空。</p>
  <p id="aIn">“复次，<a id="a-Io"></a>善现，<a id="a-Ip"></a>若菩萨摩诃萨成就二法，<a id="a-Iq"></a>一切恶魔不能障礙，<a id="a-Ir"></a>令不能行甚深般若波罗蜜多，<a id="a-Is"></a>及于无上正等菩提或有退转。<a id="a-It"></a>何等为二？<a id="a-Iu"></a>一者、<a id="a-Iv"></a>如说悉皆能作；<a id="a-Iw"></a>二者、<a id="a-Ix"></a>常为诸佛护念。</p>
  <p id="aIy">“善现当知，<a id="a-Iz"></a>若菩萨摩诃萨能如是行甚深般若波罗蜜多，<a id="a-J0"></a>诸天神等常来礼敬、<a id="a-J1"></a>亲近、<a id="a-J2"></a>供养、<a id="a-J3"></a>请问、<a id="a-J4"></a>劝发，<a id="a-J5"></a>作如是言：<a id="a-J6"></a>‘善哉！<a id="a-J7"></a>大士，<a id="a-J8"></a>汝能如是行深般若波罗蜜多方便善巧，<a id="a-J9"></a>疾证无上正等菩提，<a id="a-JA"></a>一切有情无依怙者能作依怙，<a id="a-JB"></a>无皈依者能作皈依，<a id="a-JC"></a>无救护者能作救护，<a id="a-JD"></a>无投趣者能作投趣，<a id="a-JE"></a>无舍宅者能作舍宅，<a id="a-JF"></a>无洲渚者能作洲渚，<a id="a-JG"></a>与暗冥者能作光明，<a id="a-JH"></a>与聋盲者能作耳目。<a id="a-JI"></a>何以故？<a id="a-JJ"></a>善男子，<a id="a-JK"></a>若能安住甚深般若波罗蜜多方便善巧，<a id="a-JL"></a>疾证无上正等菩提，<a id="a-JM"></a>一切恶魔不能留难。<a id="a-JN"></a>’</p>
 </body>
</html>