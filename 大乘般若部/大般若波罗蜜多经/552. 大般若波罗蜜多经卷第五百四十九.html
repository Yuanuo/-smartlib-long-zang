<!doctype html>
<html id="z3IBT638t" data-ver="1384">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百四十九</h1>
  <h2 id="a2">第四分真如品第十六之二</h2>
  <p id="a3">尔时，<a id="a-4"></a>欲界、<a id="a-5"></a>色界天子恭敬合掌，<a id="a-6"></a>俱白佛言：<a id="a-7"></a>“世尊，<a id="a-8"></a>般若波罗蜜多最为甚深极难信解。<a id="a-9"></a>世尊，<a id="a-A"></a>无上正等菩提亦最甚深极难信解。<a id="a-B"></a>世尊，<a id="a-C"></a>无上正等菩提既难信解亦难证得。<a id="a-D"></a>”</p>
  <p id="aE">尔时，<a id="a-F"></a>佛告诸天子言：<a id="a-G"></a>“如是，<a id="a-H"></a>如是，<a id="a-I"></a>如汝所说。<a id="a-J"></a>若诸有情成就恶慧，<a id="a-K"></a>下劣精进、<a id="a-L"></a>下劣胜解，<a id="a-M"></a>无方便善巧，<a id="a-N"></a>为恶友所摄，<a id="a-O"></a>于深般若波罗蜜多实难信解，<a id="a-P"></a>于佛无上正等菩提亦难信解，<a id="a-Q"></a>由斯无上正等菩提亦难证得。<a id="a-R"></a>”</p>
  <p id="aS">尔时，<a id="a-T"></a>善现便白佛言：<a id="a-U"></a>“如世尊说，<a id="a-V"></a>诸佛无上正等菩提既难信解亦难证得，<a id="a-W"></a>云何无上正等菩提极难信解亦难证得？<a id="a-X"></a>此中都无可证得者。<a id="a-Y"></a>何以故？<a id="a-Z"></a>以一切法毕竟空故，<a id="a-a"></a>空中无法能证余法。<a id="a-b"></a>所以者何？<a id="a-c"></a>以一切法自性皆空，<a id="a-d"></a>若为永断如是法故说如是法，<a id="a-e"></a>此法亦空。<a id="a-f"></a>由此义故，<a id="a-g"></a>于佛无上正等菩提，<a id="a-h"></a>若能证者、<a id="a-i"></a>若所证法、<a id="a-j"></a>若能知者、<a id="a-k"></a>若所知法一切皆空。<a id="a-l"></a>由此因缘，<a id="a-m"></a>我作是念：<a id="a-n"></a>‘诸佛无上正等菩提易可信解、<a id="a-o"></a>易可证得，<a id="a-p"></a>非难信解、<a id="a-q"></a>非难证得，<a id="a-r"></a>以一切法无不皆空，<a id="a-s"></a>如是信知便证得故。<a id="a-t"></a>’”</p>
  <p id="au">佛告善现：<a id="a-v"></a>“诸佛无上正等菩提，<a id="a-w"></a>能信解者及证得者不可得故，<a id="a-x"></a>说难信解及难证得；<a id="a-y"></a>诸佛无上正等菩提非实有故，<a id="a-z"></a>说难信解及难证得；<a id="a-10"></a>诸佛无上正等菩提无积集故，<a id="a-11"></a>说难信解及难证得。<a id="a-12"></a>”</p>
  <p id="a13">时，<a id="a-14"></a>舍利子语善现言：<a id="a-15"></a>“以一切法毕竟空故，<a id="a-16"></a>诸佛无上正等菩提极难信解、<a id="a-17"></a>甚难可得。<a id="a-18"></a>所以者何？<a id="a-19"></a>以一切法都无自性皆如虚空。<a id="a-1A"></a>譬如虚空不作是念：<a id="a-1B"></a>‘我于无上正等菩提，<a id="a-1C"></a>当生信解及当证得。<a id="a-1D"></a>’诸法亦尔，<a id="a-1E"></a>皆如虚空都无自性，<a id="a-1F"></a>是故无上正等菩提极难信解、<a id="a-1G"></a>甚难证得。<a id="a-1H"></a>复次，<a id="a-1I"></a>善现，<a id="a-1J"></a>若佛无上正等菩提易可信解、<a id="a-1K"></a>易可证得，<a id="a-1L"></a>则不应有如殑伽沙诸菩萨众发趣无上正等菩提复还退转，<a id="a-1M"></a>故知无上正等菩提极难信解、<a id="a-1N"></a>甚难证得。<a id="a-1O"></a>”</p>
  <p id="a1P">时，<a id="a-1Q"></a>具寿善现白舍利子言：<a id="a-1R"></a>“于意云何？<a id="a-1S"></a>色于无上正等菩提有退转不？<a id="a-1T"></a>”</p>
  <p id="a1U">舍利子言：<a id="a-1V"></a>“不也，<a id="a-1W"></a>善现。<a id="a-1X"></a>”</p>
  <p id="a1Y">“于意云何？<a id="a-1Z"></a>受、<a id="a-1a"></a>想、<a id="a-1b"></a>行、<a id="a-1c"></a>识于无上正等菩提有退转不？<a id="a-1d"></a>”</p>
  <p id="a1e">舍利子言：<a id="a-1f"></a>“不也，<a id="a-1g"></a>善现。<a id="a-1h"></a>”</p>
  <p id="a1i">“于意云何？<a id="a-1j"></a>离色，<a id="a-1k"></a>有法于无上正等菩提有退转不？<a id="a-1l"></a>”</p>
  <p id="a1m">舍利子言：<a id="a-1n"></a>“不也，<a id="a-1o"></a>善现。<a id="a-1p"></a>”</p>
  <p id="a1q">“于意云何？<a id="a-1r"></a>离受、<a id="a-1s"></a>想、<a id="a-1t"></a>行、<a id="a-1u"></a>识，<a id="a-1v"></a>有法于无上正等菩提有退转不？<a id="a-1w"></a>”</p>
  <p id="a1x">舍利子言：<a id="a-1y"></a>“不也，<a id="a-1z"></a>善现。<a id="a-20"></a>”</p>
  <p id="a21">“于意云何？<a id="a-22"></a>色真如于无上正等菩提有退转不？<a id="a-23"></a>”</p>
  <p id="a24">舍利子言：<a id="a-25"></a>“不也，<a id="a-26"></a>善现。<a id="a-27"></a>”</p>
  <p id="a28">“于意云何？<a id="a-29"></a>受、<a id="a-2A"></a>想、<a id="a-2B"></a>行、<a id="a-2C"></a>识真如于无上正等菩提有退转不？<a id="a-2D"></a>”</p>
  <p id="a2E">舍利子言：<a id="a-2F"></a>“不也，<a id="a-2G"></a>善现。<a id="a-2H"></a>”</p>
  <p id="a2I">“于意云何？<a id="a-2J"></a>离色真如，<a id="a-2K"></a>有法于无上正等菩提有退转不？<a id="a-2L"></a>”</p>
  <p id="a2M">舍利子言：<a id="a-2N"></a>“不也，<a id="a-2O"></a>善现。<a id="a-2P"></a>”</p>
  <p id="a2Q">“于意云何？<a id="a-2R"></a>离受、<a id="a-2S"></a>想、<a id="a-2T"></a>行、<a id="a-2U"></a>识真如，<a id="a-2V"></a>有法于无上正等菩提有退转不？<a id="a-2W"></a>”</p>
  <p id="a2X">舍利子言：<a id="a-2Y"></a>“不也，<a id="a-2Z"></a>善现。<a id="a-2a"></a>”</p>
  <p id="a2b">“复次，<a id="a-2c"></a>舍利子，<a id="a-2d"></a>于意云何？<a id="a-2e"></a>色能证无上正等菩提不？<a id="a-2f"></a>”</p>
  <p id="a2g">舍利子言：<a id="a-2h"></a>“不也，<a id="a-2i"></a>善现。<a id="a-2j"></a>”</p>
  <p id="a2k">“于意云何？<a id="a-2l"></a>受、<a id="a-2m"></a>想、<a id="a-2n"></a>行、<a id="a-2o"></a>识能证无上正等菩提不？<a id="a-2p"></a>”</p>
  <p id="a2q">舍利子言：<a id="a-2r"></a>“不也，<a id="a-2s"></a>善现。<a id="a-2t"></a>”</p>
  <p id="a2u">“于意云何？<a id="a-2v"></a>离色，<a id="a-2w"></a>有法能证无上正等菩提不？<a id="a-2x"></a>”</p>
  <p id="a2y">舍利子言：<a id="a-2z"></a>“不也，<a id="a-30"></a>善现。<a id="a-31"></a>”</p>
  <p id="a32">“于意云何？<a id="a-33"></a>离受、<a id="a-34"></a>想、<a id="a-35"></a>行、<a id="a-36"></a>识，<a id="a-37"></a>有法能证无上正等菩提不？<a id="a-38"></a>”</p>
  <p id="a39">舍利子言：<a id="a-3A"></a>“不也，<a id="a-3B"></a>善现。<a id="a-3C"></a>”</p>
  <p id="a3D">“于意云何？<a id="a-3E"></a>色真如能证无上正等菩提不？<a id="a-3F"></a>”</p>
  <p id="a3G">舍利子言：<a id="a-3H"></a>“不也，<a id="a-3I"></a>善现。<a id="a-3J"></a>”</p>
  <p id="a3K">“于意云何？<a id="a-3L"></a>受、<a id="a-3M"></a>想、<a id="a-3N"></a>行、<a id="a-3O"></a>识真如能证无上正等菩提不？<a id="a-3P"></a>”</p>
  <p id="a3Q">舍利子言：<a id="a-3R"></a>“不也，<a id="a-3S"></a>善现。<a id="a-3T"></a>”</p>
  <p id="a3U">“于意云何？<a id="a-3V"></a>离色真如，<a id="a-3W"></a>有法能证无上正等菩提不？<a id="a-3X"></a>”</p>
  <p id="a3Y">舍利子言：<a id="a-3Z"></a>“不也，<a id="a-3a"></a>善现。<a id="a-3b"></a>”</p>
  <p id="a3c">“于意云何？<a id="a-3d"></a>离受、<a id="a-3e"></a>想、<a id="a-3f"></a>行、<a id="a-3g"></a>识真如，<a id="a-3h"></a>有法能证无上正等菩提不？<a id="a-3i"></a>”</p>
  <p id="a3j">舍利子言：<a id="a-3k"></a>“不也，<a id="a-3l"></a>善现。<a id="a-3m"></a>”</p>
  <p id="a3n">“复次，<a id="a-3o"></a>舍利子，<a id="a-3p"></a>于意云何？<a id="a-3q"></a>真如于无上正等菩提有退转不？<a id="a-3r"></a>”</p>
  <p id="a3s">舍利子言：<a id="a-3t"></a>“不也，<a id="a-3u"></a>善现。<a id="a-3v"></a>”</p>
  <p id="a3w">“于意云何？<a id="a-3x"></a>离真如，<a id="a-3y"></a>有法于无上正等菩提有退转不？<a id="a-3z"></a>”</p>
  <p id="a40">舍利子言：<a id="a-41"></a>“不也，<a id="a-42"></a>善现。<a id="a-43"></a>”</p>
  <p id="a44">“复次，<a id="a-45"></a>舍利子，<a id="a-46"></a>于意云何？<a id="a-47"></a>真如能证无上正等菩提不？<a id="a-48"></a>”</p>
  <p id="a49">舍利子言：<a id="a-4A"></a>“不也，<a id="a-4B"></a>善现。<a id="a-4C"></a>”</p>
  <p id="a4D">“于意云何？<a id="a-4E"></a>离真如，<a id="a-4F"></a>有法能证无上正等菩提不？<a id="a-4G"></a>”</p>
  <p id="a4H">舍利子言：<a id="a-4I"></a>“不也，<a id="a-4J"></a>善现。<a id="a-4K"></a>”</p>
  <p id="a4L">“复次，<a id="a-4M"></a>舍利子，<a id="a-4N"></a>于意云何？<a id="a-4O"></a>颇有法非即色等、<a id="a-4P"></a>非离色等，<a id="a-4Q"></a>非即真如、<a id="a-4R"></a>非离真如，<a id="a-4S"></a>于无上正等菩提有退转不？<a id="a-4T"></a>”</p>
  <p id="a4U">舍利子言：<a id="a-4V"></a>“不也，<a id="a-4W"></a>善现。<a id="a-4X"></a>”</p>
  <p id="a4Y">“复次，<a id="a-4Z"></a>舍利子，<a id="a-4a"></a>于意云何？<a id="a-4b"></a>颇有法非即色等、<a id="a-4c"></a>非离色等，<a id="a-4d"></a>非即真如、<a id="a-4e"></a>非离真如，<a id="a-4f"></a>能证无上正等菩提不？<a id="a-4g"></a>”</p>
  <p id="a4h">舍利子言：<a id="a-4i"></a>“不也，<a id="a-4j"></a>善现。<a id="a-4k"></a>”</p>
  <p id="a4l">时，<a id="a-4m"></a>具寿善现谓舍利子言：<a id="a-4n"></a>“若一切法谛故、<a id="a-4o"></a>住故，<a id="a-4p"></a>都无所有皆不可得，<a id="a-4q"></a>说何等法可于无上正等菩提而有退转？<a id="a-4r"></a>”</p>
  <p id="a4s">时，<a id="a-4t"></a>舍利子语善现言：<a id="a-4u"></a>“如仁者所说，<a id="a-4v"></a>无生法忍中都无有法，<a id="a-4w"></a>亦无菩萨可于无上正等菩提说有退转。<a id="a-4x"></a>若尔，<a id="a-4y"></a>何故佛说三种住菩萨乘补特伽罗，<a id="a-4z"></a>但应说一？<a id="a-50"></a>又如仁说，<a id="a-51"></a>应无三乘菩萨差别，<a id="a-52"></a>唯应有一正等觉乘。<a id="a-53"></a>”</p>
  <p id="a54">时，<a id="a-55"></a>满慈子便白具寿舍利子言：<a id="a-56"></a>“应问善现：<a id="a-57"></a>为许有一菩萨乘不？<a id="a-58"></a>然后可难：<a id="a-59"></a>应无三乘建立差别，<a id="a-5A"></a>唯应有一正等觉乘。<a id="a-5B"></a>”</p>
  <p id="a5C">时，<a id="a-5D"></a>舍利子问善现言：<a id="a-5E"></a>“为许有一菩萨乘不？<a id="a-5F"></a>”</p>
  <p id="a5G">善现报言：<a id="a-5H"></a>“于意云何？<a id="a-5I"></a>真如中颇有三乘差别不？<a id="a-5J"></a>”</p>
  <p id="a5K">舍利子言：<a id="a-5L"></a>“不也，<a id="a-5M"></a>善现。<a id="a-5N"></a>真如尚无三相可得，<a id="a-5O"></a>况于其内有别三乘？<a id="a-5P"></a>”</p>
  <p id="a5Q">“于意云何？<a id="a-5R"></a>真如中颇有一乘可得不？<a id="a-5S"></a>”</p>
  <p id="a5T">舍利子言：<a id="a-5U"></a>“不也，<a id="a-5V"></a>善现。<a id="a-5W"></a>真如尚无一相可得，<a id="a-5X"></a>况于其内而有一乘？<a id="a-5Y"></a>”</p>
  <p id="a5Z">“于意云何？<a id="a-5a"></a>颇真如中见有一法、<a id="a-5b"></a>一菩萨不？<a id="a-5c"></a>”</p>
  <p id="a5d">舍利子言：<a id="a-5e"></a>“不也，<a id="a-5f"></a>善现。<a id="a-5g"></a>”</p>
  <p id="a5h">时，<a id="a-5i"></a>具寿善现谓舍利子言：<a id="a-5j"></a>“若一切法谛故、<a id="a-5k"></a>住故，<a id="a-5l"></a>都无所有、<a id="a-5m"></a>皆不可得，<a id="a-5n"></a>菩萨亦尔，<a id="a-5o"></a>云何尊者可作是念：<a id="a-5p"></a>此是声闻、<a id="a-5q"></a>此是独觉、<a id="a-5r"></a>此是菩萨，<a id="a-5s"></a>如是为三、<a id="a-5t"></a>如是为一？</p>
  <p id="a5u">“舍利子，<a id="a-5v"></a>若菩萨摩诃萨于一切法都无所得，<a id="a-5w"></a>于法真如亦无所得，<a id="a-5x"></a>于诸菩萨亦无所得，<a id="a-5y"></a>于诸如来亦无所得，<a id="a-5z"></a>当知是为真实菩萨。<a id="a-60"></a>舍利子，<a id="a-61"></a>若菩萨摩诃萨闻说真如无差别相，<a id="a-62"></a>不惊、<a id="a-63"></a>不怖、<a id="a-64"></a>不沉、<a id="a-65"></a>不没，<a id="a-66"></a>是菩萨摩诃萨疾证无上正等菩提，<a id="a-67"></a>于其中间定无退转。<a id="a-68"></a>”</p>
  <p id="a69">尔时，<a id="a-6A"></a>世尊赞善现曰：<a id="a-6B"></a>“善哉！<a id="a-6C"></a>善哉！<a id="a-6D"></a>汝今乃能为诸菩萨善说法要，<a id="a-6E"></a>汝之所说皆是如来威神之力。<a id="a-6F"></a>善现当知，<a id="a-6G"></a>若菩萨摩诃萨于法真如不可得相深生信解，<a id="a-6H"></a>知一切法无差别相，<a id="a-6I"></a>闻说如是诸法真如不可得相，<a id="a-6J"></a>不惊、<a id="a-6K"></a>不怖、<a id="a-6L"></a>不沉、<a id="a-6M"></a>不没，<a id="a-6N"></a>是菩萨摩诃萨疾证无上正等菩提。<a id="a-6O"></a>”</p>
  <p id="a6P">时，<a id="a-6Q"></a>舍利子便白佛言：<a id="a-6R"></a>“若菩萨摩诃萨成就此法，<a id="a-6S"></a>疾证无上正等觉耶？<a id="a-6T"></a>”</p>
  <p id="a6U">尔时，<a id="a-6V"></a>佛告舍利子言：<a id="a-6W"></a>“如是，<a id="a-6X"></a>如是，<a id="a-6Y"></a>若菩萨摩诃萨成就此法，<a id="a-6Z"></a>疾证无上正等菩提，<a id="a-6a"></a>不堕声闻、<a id="a-6b"></a>独觉等地。<a id="a-6c"></a>”</p>
  <p id="a6d">尔时，<a id="a-6e"></a>善现便白佛言：<a id="a-6f"></a>“若菩萨摩诃萨欲疾证得所求无上正等菩提，<a id="a-6g"></a>应云何住？<a id="a-6h"></a>云何应学？<a id="a-6i"></a>”</p>
  <p id="a6j">佛告善现：<a id="a-6k"></a>“若菩萨摩诃萨欲疾证得所求无上正等菩提，<a id="a-6l"></a>于诸有情应平等住，<a id="a-6m"></a>于诸有情应起等心、<a id="a-6n"></a>慈心、<a id="a-6o"></a>悲心、<a id="a-6p"></a>喜心、<a id="a-6q"></a>舍心、<a id="a-6r"></a>利益心、<a id="a-6s"></a>安乐心、<a id="a-6t"></a>调柔心、<a id="a-6u"></a>恭敬心、<a id="a-6v"></a>无损心、<a id="a-6w"></a>无害心、<a id="a-6x"></a>质直心、<a id="a-6y"></a>如父心，<a id="a-6z"></a>如母心、<a id="a-70"></a>如兄弟心、<a id="a-71"></a>如姊妹心、<a id="a-72"></a>为依怙心，<a id="a-73"></a>亦以此心应与其语。<a id="a-74"></a>善现当知，<a id="a-75"></a>若菩萨摩诃萨欲疾证得所求无上正等菩提，<a id="a-76"></a>于诸有情应如是住、<a id="a-77"></a>应如是学。<a id="a-78"></a>”</p>
  <p data-pb></p>
  <h2 id="a79">第四分不退相品第十七</h2>
  <p id="a7A">尔时，<a id="a-7B"></a>善现复白佛言：<a id="a-7C"></a>“我等当以何行、<a id="a-7D"></a>状、<a id="a-7E"></a>相，<a id="a-7F"></a>知是不退转菩萨摩诃萨？<a id="a-7G"></a>”</p>
  <p id="a7H">佛告善现：<a id="a-7I"></a>“若菩萨摩诃萨能如实知若异生地、<a id="a-7J"></a>若声闻地、<a id="a-7K"></a>若独觉地、<a id="a-7L"></a>若菩萨地、<a id="a-7M"></a>若如来地，<a id="a-7N"></a>如是诸地虽说有异，<a id="a-7O"></a>而于诸法真如性中无变异、<a id="a-7P"></a>无分别，<a id="a-7Q"></a>皆无二、<a id="a-7R"></a>无二分。<a id="a-7S"></a>是菩萨摩诃萨虽实悟入诸法真如，<a id="a-7T"></a>亦实安住诸法真如无所分别，<a id="a-7U"></a>以无所得为方便故。<a id="a-7V"></a>是菩萨摩诃萨既实悟入诸法真如，<a id="a-7W"></a>虽闻真如与一切法无二无别而无疑滞。<a id="a-7X"></a>是菩萨摩诃萨既实安住诸法真如，<a id="a-7Y"></a>出真如已，<a id="a-7Z"></a>虽闻诸法种种异相，<a id="a-7a"></a>而于其中无所执著亦无疑滞，<a id="a-7b"></a>不作是念：<a id="a-7c"></a>‘此事如实，<a id="a-7d"></a>此不如实。<a id="a-7e"></a>’虽无此念，<a id="a-7f"></a>而于诸法能如实知。<a id="a-7g"></a>是菩萨摩诃萨终不轻尔而发语言，<a id="a-7h"></a>诸有所说皆引义利，<a id="a-7i"></a>若无义利终不发言。<a id="a-7j"></a>是菩萨摩诃萨终不观他好恶长短，<a id="a-7k"></a>平等怜愍而为说法。<a id="a-7l"></a>若菩萨摩诃萨成就如是诸行、<a id="a-7m"></a>状、<a id="a-7n"></a>相，<a id="a-7o"></a>定于无上正等菩提不复退转。</p>
  <p id="a7p">“复次，<a id="a-7q"></a>善现，<a id="a-7r"></a>一切不退转菩萨摩诃萨，<a id="a-7s"></a>终不乐观外道沙门、<a id="a-7t"></a>婆罗门等形相言说。<a id="a-7u"></a>彼诸沙门、<a id="a-7v"></a>婆罗门等，<a id="a-7w"></a>于所知法实知实见，<a id="a-7x"></a>或能施设正见法门，<a id="a-7y"></a>无有是处。<a id="a-7z"></a>是菩萨摩诃萨终不礼敬诸余天神，<a id="a-80"></a>如诸世间外道所事，<a id="a-81"></a>亦终不以种种华鬘、<a id="a-82"></a>涂散等香、<a id="a-83"></a>衣服、<a id="a-84"></a>璎珞、<a id="a-85"></a>宝幢、<a id="a-86"></a>幡盖、<a id="a-87"></a>妓乐、<a id="a-88"></a>灯明供养天神及诸外道。<a id="a-89"></a>若菩萨摩诃萨成就如是诸行、<a id="a-8A"></a>状、<a id="a-8B"></a>相，<a id="a-8C"></a>定于无上正等菩提不复退转。</p>
  <p id="a8D">“复次，<a id="a-8E"></a>善现，<a id="a-8F"></a>一切不退转菩萨摩诃萨，<a id="a-8G"></a>不堕恶趣，<a id="a-8H"></a>不受女身，<a id="a-8I"></a>亦不生于卑贱种族，<a id="a-8J"></a>除为度脱彼类有情现同类生方便摄受。<a id="a-8K"></a>是菩萨摩诃萨常乐受行十善业道，<a id="a-8L"></a>自离害生命乃至邪见，<a id="a-8M"></a>亦劝他离害生命乃至邪见，<a id="a-8N"></a>自受行十善业道，<a id="a-8O"></a>亦劝他受行十善业道，<a id="a-8P"></a>示现、<a id="a-8Q"></a>劝导、<a id="a-8R"></a>赞励、<a id="a-8S"></a>庆喜、<a id="a-8T"></a>摄受有情令其坚固。<a id="a-8U"></a>是菩萨摩诃萨乃至梦中亦不现行十恶业道，<a id="a-8V"></a>亦不现起恶不善心，<a id="a-8W"></a>乃至梦中亦常受学十善业道。<a id="a-8X"></a>若菩萨摩诃萨成就如是诸行、<a id="a-8Y"></a>状、<a id="a-8Z"></a>相，<a id="a-8a"></a>定于无上正等菩提不复退转。</p>
  <p id="a8b">“复次，<a id="a-8c"></a>善现，<a id="a-8d"></a>一切不退转菩萨摩诃萨，<a id="a-8e"></a>诸所受持、<a id="a-8f"></a>思惟、<a id="a-8g"></a>读诵种种经典令极通利，<a id="a-8h"></a>皆为利乐一切有情，<a id="a-8i"></a>恒作是念：<a id="a-8j"></a>‘我以此法为诸有情宣说开示，<a id="a-8k"></a>当令一切法愿满足。<a id="a-8l"></a>复持如是法施善根，<a id="a-8m"></a>与诸有情平等共有回向无上正等菩提。<a id="a-8n"></a>’若菩萨摩诃萨成就如是诸行、<a id="a-8o"></a>状、<a id="a-8p"></a>相，<a id="a-8q"></a>定于无上正等菩提不复退转。</p>
  <p id="a8r">“复次，<a id="a-8s"></a>善现，<a id="a-8t"></a>一切不退转菩萨摩诃萨，<a id="a-8u"></a>于佛所说甚深法门，<a id="a-8v"></a>终不生于疑惑、<a id="a-8w"></a>犹豫，<a id="a-8x"></a>亦不迷闷，<a id="a-8y"></a>欢喜信受；<a id="a-8z"></a>诸所发言皆为饶益，<a id="a-90"></a>知量而说言词柔软；<a id="a-91"></a>寝寐轻少烦恼不行，<a id="a-92"></a>入出往来心不迷谬；<a id="a-93"></a>恒时安住正念正知，<a id="a-94"></a>进止威仪、<a id="a-95"></a>行住坐卧、<a id="a-96"></a>举足下足亦复如是；<a id="a-97"></a>诸所游履必观其地，<a id="a-98"></a>安详系念直视而行，<a id="a-99"></a>运动语言常无卒暴；<a id="a-9A"></a>诸所受用卧具、<a id="a-9B"></a>衣服皆常香洁无诸臭秽，<a id="a-9C"></a>亦无垢腻虮虱等虫；<a id="a-9D"></a>恒乐清净常无疾病，<a id="a-9E"></a>身中无有八万户虫。<a id="a-9F"></a>所以者何？<a id="a-9G"></a>是诸菩萨善根增上出过世间，<a id="a-9H"></a>如如善根渐渐增长，<a id="a-9I"></a>如是如是身心清净。<a id="a-9J"></a>由此因缘，<a id="a-9K"></a>是诸菩萨身心坚固犹若金刚，<a id="a-9L"></a>不为违缘之所侵恼。<a id="a-9M"></a>若菩萨摩诃萨成就如是诸行、<a id="a-9N"></a>状、<a id="a-9O"></a>相，<a id="a-9P"></a>定于无上正等菩提不复退转。<a id="a-9Q"></a>”</p>
  <p id="a9R">尔时，<a id="a-9S"></a>善现便白佛言：<a id="a-9T"></a>“是菩萨摩诃萨云何应知心常清净？<a id="a-9U"></a>”</p>
  <p id="a9V">佛告善现：<a id="a-9W"></a>“是菩萨摩诃萨如如善根渐渐增长，<a id="a-9X"></a>如是如是心中一切谄曲、<a id="a-9Y"></a>矫诳皆永不行。<a id="a-9Z"></a>由此因缘，<a id="a-9a"></a>一切烦恼及余不善皆永息灭，<a id="a-9b"></a>亦超声闻及独觉地，<a id="a-9c"></a>疾趣无上正等菩提，<a id="a-9d"></a>是故应知心常清净。</p>
  <p id="a9e">“复次，<a id="a-9f"></a>善现，<a id="a-9g"></a>一切不退转菩萨摩诃萨，<a id="a-9h"></a>不重利养、<a id="a-9i"></a>不徇名誉，<a id="a-9j"></a>心离嫉悭、<a id="a-9k"></a>身无愆失，<a id="a-9l"></a>于诸饮食、<a id="a-9m"></a>衣服、<a id="a-9n"></a>卧具、<a id="a-9o"></a>医药、<a id="a-9p"></a>资财不生耽著；<a id="a-9q"></a>闻甚深法心不迷谬，<a id="a-9r"></a>智慧深固恭敬信受；<a id="a-9s"></a>随所听闻皆能会入甚深般若波罗蜜多，<a id="a-9t"></a>诸所造作世间事业亦依般若波罗蜜多方便善巧会入法性，<a id="a-9u"></a>不见一事出法性者；<a id="a-9v"></a>设有不与法性相应，<a id="a-9w"></a>亦能方便会入般若波罗蜜多甚深理趣，<a id="a-9x"></a>由斯不见出法性者。<a id="a-9y"></a>若菩萨摩诃萨成就如是诸行、<a id="a-9z"></a>状、<a id="a-A0"></a>相，<a id="a-A1"></a>定于无上正等菩提不复退转。</p>
  <p id="aA2">“复次，<a id="a-A3"></a>善现，<a id="a-A4"></a>一切不退转菩萨摩诃萨，<a id="a-A5"></a>设有恶魔现前化作八大地狱，<a id="a-A6"></a>复于一一大地狱中，<a id="a-A7"></a>化作无量百千菩萨，<a id="a-A8"></a>皆被猛焰交彻烧然，<a id="a-A9"></a>各受辛酸楚毒大苦，<a id="a-AA"></a>作是化已，<a id="a-AB"></a>告不退转诸菩萨言：<a id="a-AC"></a>‘此诸菩萨皆受无上正等菩提不退转记，<a id="a-AD"></a>故堕如是大地狱中，<a id="a-AE"></a>恒受如斯种种剧苦。<a id="a-AF"></a>汝等菩萨既受无上正等菩提不退转记，<a id="a-AG"></a>亦当堕此大地狱中受诸剧苦。<a id="a-AH"></a>佛授汝等大地狱中受极苦记，<a id="a-AI"></a>非授无上正等菩提不退转记。<a id="a-AJ"></a>是故汝等应疾舍弃大菩提心，<a id="a-AK"></a>可得免脱此地狱苦，<a id="a-AL"></a>当生天上或生人中受诸妙乐。<a id="a-AM"></a>’是时，<a id="a-AN"></a>不退转菩萨摩诃萨见闻此事，<a id="a-AO"></a>其心不动亦不惊疑，<a id="a-AP"></a>但作是念：<a id="a-AQ"></a>‘受不退转记菩萨摩诃萨若堕恶趣，<a id="a-AR"></a>受诸苦恼不能免脱，<a id="a-AS"></a>必无是处。<a id="a-AT"></a>今见闻者定是恶魔所作所说，<a id="a-AU"></a>皆非实有。<a id="a-AV"></a>’若菩萨摩诃萨成就如是诸行、<a id="a-AW"></a>状、<a id="a-AX"></a>相，<a id="a-AY"></a>定于无上正等菩提不复退转。</p>
  <p id="aAZ">“复次，<a id="a-Aa"></a>善现，<a id="a-Ab"></a>一切不退转菩萨摩诃萨，<a id="a-Ac"></a>设有恶魔作沙门像，<a id="a-Ad"></a>来至其所说如是言：<a id="a-Ae"></a>‘汝先所闻受持读诵甚深般若波罗蜜多相应经典皆是邪说，<a id="a-Af"></a>应疾舍弃勿谓为真。<a id="a-Ag"></a>汝等若能速疾弃舍，<a id="a-Ah"></a>我当教汝真净佛法，<a id="a-Ai"></a>令汝速证无上菩提。<a id="a-Aj"></a>汝先所闻非真佛语，<a id="a-Ak"></a>是文颂者虚诳撰集，<a id="a-Al"></a>我之所说是真佛语。<a id="a-Am"></a>’善现当知，<a id="a-An"></a>若菩萨摩诃萨闻如是语心动惊疑，<a id="a-Ao"></a>当知未受不退转记。<a id="a-Ap"></a>若菩萨摩诃萨闻如是说，<a id="a-Aq"></a>其心不动亦不惊疑，<a id="a-Ar"></a>但随无作、<a id="a-As"></a>无相、<a id="a-At"></a>无生法性而住，<a id="a-Au"></a>是菩萨摩诃萨诸有所作不信他语，<a id="a-Av"></a>不随他教而便动转。<a id="a-Aw"></a>如阿罗汉诸有所为不信他语，<a id="a-Ax"></a>现证法性无惑无疑，<a id="a-Ay"></a>一切恶魔不能倾动；<a id="a-Az"></a>如是不退转菩萨摩诃萨，<a id="a-B0"></a>一切声闻、<a id="a-B1"></a>独觉、<a id="a-B2"></a>外道、<a id="a-B3"></a>诸恶魔等不能破坏，<a id="a-B4"></a>令于菩提而生退屈。<a id="a-B5"></a>若菩萨摩诃萨成就如是诸行、<a id="a-B6"></a>状、<a id="a-B7"></a>相，<a id="a-B8"></a>定于无上正等菩提不复退转。</p>
  <p id="aB9">“复次，<a id="a-BA"></a>善现，<a id="a-BB"></a>一切不退转菩萨摩诃萨，<a id="a-BC"></a>设有恶魔来至其所，<a id="a-BD"></a>诈现亲友作如是言：<a id="a-BE"></a>‘汝等所行是生死法非菩萨行，<a id="a-BF"></a>汝等今应修尽苦道，<a id="a-BG"></a>速尽众苦得般涅槃。<a id="a-BH"></a>’是时，<a id="a-BI"></a>恶魔即为菩萨说堕生死相似道法，<a id="a-BJ"></a>告菩萨言：<a id="a-BK"></a>‘此是真道，<a id="a-BL"></a>汝修此道，<a id="a-BM"></a>速尽一切生老病死得般涅槃。<a id="a-BN"></a>现在苦身尚应厌舍，<a id="a-BO"></a>况更求受当来苦身？<a id="a-BP"></a>宜自审思舍先所信。<a id="a-BQ"></a>’是菩萨摩诃萨闻彼语时，<a id="a-BR"></a>其心不动亦不惊疑，<a id="a-BS"></a>但作是念：<a id="a-BT"></a>‘如是说者定是恶魔。<a id="a-BU"></a>’时，<a id="a-BV"></a>彼恶魔复语菩萨：<a id="a-BW"></a>‘欲闻菩萨无益行耶？<a id="a-BX"></a>谓诸菩萨经如殑伽沙数大劫，<a id="a-BY"></a>以无量种上妙供具供养诸佛，<a id="a-BZ"></a>复于殑伽沙等佛所，<a id="a-Ba"></a>修无量种难行苦行，<a id="a-Bb"></a>亲近承事如殑伽沙诸佛世尊，<a id="a-Bc"></a>请问无量无边菩萨所应修道，<a id="a-Bd"></a>殑伽沙等诸佛世尊如所请问次第为说。<a id="a-Be"></a>是诸菩萨摩诃萨众如佛教诫，<a id="a-Bf"></a>精勤修学经无量劫，<a id="a-Bg"></a>尚不能证所求无上正等菩提，<a id="a-Bh"></a>况今汝等可能证得？<a id="a-Bi"></a>’是时，<a id="a-Bj"></a>菩萨虽闻其言，<a id="a-Bk"></a>而心不动亦无疑惑。</p>
  <p id="aBl">“时，<a id="a-Bm"></a>彼恶魔复于是处，<a id="a-Bn"></a>化作无量苾蒭形像，<a id="a-Bo"></a>告菩萨曰：<a id="a-Bp"></a>‘此诸苾蒭皆于过去经无数劫修无量种难行苦行，<a id="a-Bq"></a>而不能得无上菩提，<a id="a-Br"></a>今皆退住阿罗汉果，<a id="a-Bs"></a>云何汝等能证菩提？<a id="a-Bt"></a>’是诸菩萨见闻此已，<a id="a-Bu"></a>即作是念：<a id="a-Bv"></a>‘定是恶魔为扰乱我作如是事，<a id="a-Bw"></a>定无菩萨修行般若波罗蜜多至圆满位，<a id="a-Bx"></a>不证无上正等菩提，<a id="a-By"></a>退住声闻、<a id="a-Bz"></a>独觉等地。<a id="a-C0"></a>’复作是念：<a id="a-C1"></a>‘若诸菩萨如佛所说修菩萨行，<a id="a-C2"></a>不证无上正等菩提，<a id="a-C3"></a>必无是处。<a id="a-C4"></a>当知今者所见所闻，<a id="a-C5"></a>定是恶魔所作所说。<a id="a-C6"></a>’若菩萨摩诃萨成就如是诸行、<a id="a-C7"></a>状、<a id="a-C8"></a>相，<a id="a-C9"></a>定于无上正等菩提不复退转。</p>
  <p id="aCA">“复次，<a id="a-CB"></a>善现，<a id="a-CC"></a>一切不退转菩萨摩诃萨，<a id="a-CD"></a>设有恶魔作苾蒭像来至其所，<a id="a-CE"></a>欲令厌背无上菩提，<a id="a-CF"></a>作如是言：<a id="a-CG"></a>‘一切智智与虚空等，<a id="a-CH"></a>无性为性，<a id="a-CI"></a>自相本空；<a id="a-CJ"></a>诸法亦尔，<a id="a-CK"></a>与虚空等，<a id="a-CL"></a>无性为性。<a id="a-CM"></a>自相空中，<a id="a-CN"></a>无有一法可名能证，<a id="a-CO"></a>无有一法可名所证，<a id="a-CP"></a>证处、<a id="a-CQ"></a>证时及由此证亦不可得。<a id="a-CR"></a>既一切法与虚空等，<a id="a-CS"></a>无性为性，<a id="a-CT"></a>自相本空，<a id="a-CU"></a>汝等云何唐受勤苦，<a id="a-CV"></a>求证无上正等菩提？<a id="a-CW"></a>汝先所闻诸菩萨众应求无上正等菩提，<a id="a-CX"></a>皆是魔说非真佛语。<a id="a-CY"></a>汝等应舍求证无上正等觉心，<a id="a-CZ"></a>勿于长夜为诸有情自受勤苦，<a id="a-Ca"></a>虽行种种难行苦行，<a id="a-Cb"></a>欲求菩提终不能得。<a id="a-Cc"></a>’是菩萨摩诃萨闻说如是诃谏语时，<a id="a-Cd"></a>能审观察：<a id="a-Ce"></a>‘此恶魔事，<a id="a-Cf"></a>欲退败我大菩提心，<a id="a-Cg"></a>我今不应信受彼说退失所发大菩提心，<a id="a-Ch"></a>应更坚牢终无动转。<a id="a-Ci"></a>’若菩萨摩诃萨成就如是诸行、<a id="a-Cj"></a>状、<a id="a-Ck"></a>相，<a id="a-Cl"></a>定于无上正等菩提不复退转。</p>
  <p id="aCm">“复次，<a id="a-Cn"></a>善现，<a id="a-Co"></a>一切不退转菩萨摩诃萨，<a id="a-Cp"></a>欲入初静虑乃至第四静虑，<a id="a-Cq"></a>即随意能入。<a id="a-Cr"></a>是菩萨摩诃萨虽入四静虑，<a id="a-Cs"></a>而不受彼果，<a id="a-Ct"></a>为欲利乐诸有情故，<a id="a-Cu"></a>随欲摄受所应受身，<a id="a-Cv"></a>即随所愿皆能摄受，<a id="a-Cw"></a>作所作已即能舍之。<a id="a-Cx"></a>是故虽能入诸静虑，<a id="a-Cy"></a>而不随彼势力受生，<a id="a-Cz"></a>为度有情还生欲界，<a id="a-D0"></a>虽生欲界而不染欲。<a id="a-D1"></a>若菩萨摩诃萨成就如是诸行、<a id="a-D2"></a>状、<a id="a-D3"></a>相，<a id="a-D4"></a>定于无上正等菩提不复退转。</p>
  <p id="aD5">“复次，<a id="a-D6"></a>善现，<a id="a-D7"></a>一切不退转菩萨摩诃萨，<a id="a-D8"></a>不贵名声、<a id="a-D9"></a>不著称誉，<a id="a-DA"></a>于有情类无恚恨心，<a id="a-DB"></a>常欲令其利益安乐；<a id="a-DC"></a>往来入出无散乱心，<a id="a-DD"></a>进止威仪恒住正念；<a id="a-DE"></a>为有情故，<a id="a-DF"></a>虽处居家，<a id="a-DG"></a>而于其中不生贪著，<a id="a-DH"></a>虽现受欲而常厌怖，<a id="a-DI"></a>如涉险路心恒惊恐，<a id="a-DJ"></a>虽有所食惶惧不安，<a id="a-DK"></a>但念何时出斯险难；<a id="a-DL"></a>虽现受用种种珍财，<a id="a-DM"></a>而于其中不起贪爱，<a id="a-DN"></a>不以邪命非法自活，<a id="a-DO"></a>宁自殒没不损于人。<a id="a-DP"></a>所以者何？<a id="a-DQ"></a>是诸菩萨行深般若波罗蜜多，<a id="a-DR"></a>是人中尊、<a id="a-DS"></a>人中善士、<a id="a-DT"></a>人中豪贵、<a id="a-DU"></a>人中牛王、<a id="a-DV"></a>人中莲华、<a id="a-DW"></a>人中龙象、<a id="a-DX"></a>人中师子、<a id="a-DY"></a>人中勇健、<a id="a-DZ"></a>人中调御、<a id="a-Da"></a>人中英杰，<a id="a-Db"></a>本为利乐一切有情，<a id="a-Dc"></a>现处居家方便饶益，<a id="a-Dd"></a>岂为自活侵损于人？<a id="a-De"></a>所以者何？<a id="a-Df"></a>是诸菩萨甚深般若波罗蜜多方便善巧所任持故。<a id="a-Dg"></a>若菩萨摩诃萨成就如是诸行、<a id="a-Dh"></a>状、<a id="a-Di"></a>相，<a id="a-Dj"></a>定于无上正等菩提不复退转。</p>
  <p id="aDk">“复次，<a id="a-Dl"></a>善现，<a id="a-Dm"></a>一切不退转菩萨摩诃萨，<a id="a-Dn"></a>有执金刚药叉神王常随左右密为守护，<a id="a-Do"></a>不为一切人非人等邪魅威力损害身心。<a id="a-Dp"></a>由此因缘，<a id="a-Dq"></a>是诸菩萨乃至无上正等菩提，<a id="a-Dr"></a>身意泰然常无扰乱，<a id="a-Ds"></a>具丈夫相诸根圆满，<a id="a-Dt"></a>心行调善恒修净命，<a id="a-Du"></a>不行幻术、<a id="a-Dv"></a>占相、<a id="a-Dw"></a>吉凶、<a id="a-Dx"></a>咒禁、<a id="a-Dy"></a>鬼神、<a id="a-Dz"></a>合和汤药、<a id="a-E0"></a>诱诳卑末、<a id="a-E1"></a>结好贵人、<a id="a-E2"></a>侮傲圣贤、<a id="a-E3"></a>亲昵男女，<a id="a-E4"></a>不为名利自赞毁他，<a id="a-E5"></a>不以染心瞻顾戏笑，<a id="a-E6"></a>戒见清净志性淳质。<a id="a-E7"></a>若菩萨摩诃萨成就如是诸行、<a id="a-E8"></a>状、<a id="a-E9"></a>相，<a id="a-EA"></a>定于无上正等菩提不复退转。</p>
  <p id="aEB">“复次，<a id="a-EC"></a>善现，<a id="a-ED"></a>一切不退转菩萨摩诃萨，<a id="a-EE"></a>于诸世间文章技艺，<a id="a-EF"></a>虽得善巧而不爱著，<a id="a-EG"></a>达一切法不可得故，<a id="a-EH"></a>皆杂秽语邪命摄故；<a id="a-EI"></a>于诸世俗外道书论，<a id="a-EJ"></a>虽亦善知而不乐著，<a id="a-EK"></a>达一切法本性空故，<a id="a-EL"></a>又诸世俗外道书论，<a id="a-EM"></a>所说理事多有增减，<a id="a-EN"></a>于菩萨道非随顺故。<a id="a-EO"></a>若菩萨摩诃萨成就如是诸行、<a id="a-EP"></a>状、<a id="a-EQ"></a>相，<a id="a-ER"></a>定于无上正等菩提不复退转。</p>
  <p id="aES">“复次，<a id="a-ET"></a>善现，<a id="a-EU"></a>一切不退转菩萨摩诃萨，<a id="a-EV"></a>复有所余诸行、<a id="a-EW"></a>状、<a id="a-EX"></a>相，<a id="a-EY"></a>吾当为汝分别解说。<a id="a-EZ"></a>谓彼菩萨行深般若波罗蜜多，<a id="a-Ea"></a>达诸法空，<a id="a-Eb"></a>不乐观察论说众事、<a id="a-Ec"></a>王事、<a id="a-Ed"></a>贼事、<a id="a-Ee"></a>军事、<a id="a-Ef"></a>战事、<a id="a-Eg"></a>城邑、<a id="a-Eh"></a>聚落、<a id="a-Ei"></a>象马、<a id="a-Ej"></a>车乘、<a id="a-Ek"></a>衣服、<a id="a-El"></a>饮食、<a id="a-Em"></a>卧具、<a id="a-En"></a>华香、<a id="a-Eo"></a>男女、<a id="a-Ep"></a>好丑、<a id="a-Eq"></a>园林、<a id="a-Er"></a>池沼、<a id="a-Es"></a>山海等事，<a id="a-Et"></a>不乐观察论说药叉、<a id="a-Eu"></a>罗刹娑等诸鬼神事，<a id="a-Ev"></a>不乐观察论说街衢、<a id="a-Ew"></a>市肆、<a id="a-Ex"></a>楼阁、<a id="a-Ey"></a>商贾等事，<a id="a-Ez"></a>不乐观察论说歌舞、<a id="a-F0"></a>伎乐、<a id="a-F1"></a>俳优、<a id="a-F2"></a>戏谑等事，<a id="a-F3"></a>不乐观察论说洲渚、<a id="a-F4"></a>桥梁船筏、<a id="a-F5"></a>珠宝等事，<a id="a-F6"></a>不乐观察论说星辰、<a id="a-F7"></a>风雨、<a id="a-F8"></a>寒热、<a id="a-F9"></a>吉凶等事，<a id="a-FA"></a>不乐观察论说种种法义相违、<a id="a-FB"></a>文颂等事，<a id="a-FC"></a>不乐观察论说异生、<a id="a-FD"></a>声闻、<a id="a-FE"></a>独觉相应之事；<a id="a-FF"></a>但乐观察论说般若波罗蜜多相应之事。</p>
  <p id="aFG">“善现当知，<a id="a-FH"></a>是菩萨摩诃萨常不远离甚深般若波罗蜜多相应作意，<a id="a-FI"></a>常不远离萨婆若心，<a id="a-FJ"></a>不好乖违、<a id="a-FK"></a>乐和诤讼，<a id="a-FL"></a>常希正法、<a id="a-FM"></a>不爱非法，<a id="a-FN"></a>恒慕善友、<a id="a-FO"></a>不乐恶友，<a id="a-FP"></a>好出法言、<a id="a-FQ"></a>离非法言、<a id="a-FR"></a>乐见如来、<a id="a-FS"></a>欣出家众；<a id="a-FT"></a>十方国土有佛世尊宣说法要，<a id="a-FU"></a>愿往生彼亲近、<a id="a-FV"></a>供养、<a id="a-FW"></a>听闻正法。</p>
  <p id="aFX">“善现当知，<a id="a-FY"></a>是菩萨摩诃萨多从欲界、<a id="a-FZ"></a>色界天没，<a id="a-Fa"></a>生赡部洲中国人趣，<a id="a-Fb"></a>善于技艺、<a id="a-Fc"></a>咒术、<a id="a-Fd"></a>经书、<a id="a-Fe"></a>地理、<a id="a-Ff"></a>天文及诸法义；<a id="a-Fg"></a>或生边地大国大城，<a id="a-Fh"></a>与诸有情作大饶益。</p>
  <p id="aFi">“善现当知，<a id="a-Fj"></a>是菩萨摩诃萨终不自疑：<a id="a-Fk"></a>‘我为退转、<a id="a-Fl"></a>为不退转？<a id="a-Fm"></a>’于自地法亦不生疑：<a id="a-Fn"></a>‘为有、<a id="a-Fo"></a>为无？<a id="a-Fp"></a>’于诸魔事善能觉了。<a id="a-Fq"></a>如预流者于自地法终不生疑，<a id="a-Fr"></a>设有恶魔种种惑乱不能倾动，<a id="a-Fs"></a>如是不退转菩萨摩诃萨于自地法定不生疑，<a id="a-Ft"></a>妙觉魔事不随魔力。<a id="a-Fu"></a>如有造作无间业者，<a id="a-Fv"></a>彼无间心恒常随逐，<a id="a-Fw"></a>乃至命尽不能舍离，<a id="a-Fx"></a>设起余心不能遮伏；<a id="a-Fy"></a>此诸菩萨亦复如是，<a id="a-Fz"></a>不退转心恒常随逐，<a id="a-G0"></a>安住菩萨不退转地，<a id="a-G1"></a>世间天、<a id="a-G2"></a>人、<a id="a-G3"></a>阿素洛等不能动坏自所得法，<a id="a-G4"></a>于诸魔业善能觉知，<a id="a-G5"></a>所证法中常无疑惑；<a id="a-G6"></a>虽生他世，<a id="a-G7"></a>亦不发起声闻、<a id="a-G8"></a>独觉相应之心，<a id="a-G9"></a>亦不自疑：<a id="a-GA"></a>‘我于来世能证无上佛菩提？<a id="a-GB"></a>’不安住自地，<a id="a-GC"></a>不随他缘，<a id="a-GD"></a>于自地法无能坏者。<a id="a-GE"></a>所以者何？<a id="a-GF"></a>是诸菩萨成就无动无退转智，<a id="a-GG"></a>一切恶缘不能倾动，<a id="a-GH"></a>其心坚固踰于金刚。<a id="a-GI"></a>设有恶魔作佛形像，<a id="a-GJ"></a>来到其所作如是言：<a id="a-GK"></a>‘汝今应求阿罗汉果永尽诸漏入般涅槃。<a id="a-GL"></a>汝未堪受大菩提记，<a id="a-GM"></a>亦未证得无生法忍。<a id="a-GN"></a>汝今未有不退转地诸行、<a id="a-GO"></a>状、<a id="a-GP"></a>相，<a id="a-GQ"></a>如来不应授汝无上大菩提记。<a id="a-GR"></a>’是菩萨摩诃萨闻彼语时心无变动，<a id="a-GS"></a>不退、<a id="a-GT"></a>不没、<a id="a-GU"></a>无惊、<a id="a-GV"></a>无怖，<a id="a-GW"></a>但作是念：<a id="a-GX"></a>‘此定恶魔或魔眷属化作佛像，<a id="a-GY"></a>来至我所作如是说，<a id="a-GZ"></a>若真佛说不应有异。<a id="a-Ga"></a>’</p>
  <p id="aGb">“善现当知，<a id="a-Gc"></a>若菩萨摩诃萨闻彼语时，<a id="a-Gd"></a>能作如是观察忆念：<a id="a-Ge"></a>‘定是恶魔化为佛像，<a id="a-Gf"></a>令我远离甚深般若波罗蜜多，<a id="a-Gg"></a>令我弃舍所求无上正等菩提，<a id="a-Gh"></a>是故不应随彼所说。<a id="a-Gi"></a>’时，<a id="a-Gj"></a>魔惊怖即便隐没。<a id="a-Gk"></a>是菩萨摩诃萨定已安住不退转地，<a id="a-Gl"></a>过去诸佛久已授彼大菩提记。<a id="a-Gm"></a>所以者何？<a id="a-Gn"></a>是菩萨摩诃萨具足成就不退转地诸行、<a id="a-Go"></a>状、<a id="a-Gp"></a>相故，<a id="a-Gq"></a>能觉知恶魔事业，<a id="a-Gr"></a>令彼隐没更不复现。<a id="a-Gs"></a>若菩萨摩诃萨成就如是诸行、<a id="a-Gt"></a>状、<a id="a-Gu"></a>相，<a id="a-Gv"></a>定于无上正等菩提不复退转。</p>
  <p id="aGw">“复次，<a id="a-Gx"></a>善现，<a id="a-Gy"></a>诸有不退转菩萨摩诃萨行深般若波罗蜜多，<a id="a-Gz"></a>摄护正法不惜身命，<a id="a-H0"></a>况余珍财、<a id="a-H1"></a>朋友、<a id="a-H2"></a>眷属？<a id="a-H3"></a>为护正法勇猛精进，<a id="a-H4"></a>恒作是念：<a id="a-H5"></a>‘如是正法即是诸佛清净法身，<a id="a-H6"></a>一切如来恭敬供养。<a id="a-H7"></a>我今摄护过去、<a id="a-H8"></a>未来、<a id="a-H9"></a>现在佛法，<a id="a-HA"></a>即为摄护三世诸佛清净法身故，<a id="a-HB"></a>我今应不惜身命、<a id="a-HC"></a>珍财、<a id="a-HD"></a>亲友摄护此法。<a id="a-HE"></a>’复作是念：<a id="a-HF"></a>‘如是正法通属三世诸佛世尊，<a id="a-HG"></a>我亦堕在未来佛数。<a id="a-HH"></a>佛已授我大菩提记，<a id="a-HI"></a>由此因缘，<a id="a-HJ"></a>诸佛正法即是我法，<a id="a-HK"></a>我应摄护不惜身命、<a id="a-HL"></a>珍财、<a id="a-HM"></a>亲友。<a id="a-HN"></a>我未来世得作佛时，<a id="a-HO"></a>亦为有情宣说此法。<a id="a-HP"></a>’是菩萨摩诃萨见斯义利，<a id="a-HQ"></a>摄护如来所说正法不惜身命，<a id="a-HR"></a>乃至菩提常无懈倦。<a id="a-HS"></a>若菩萨摩诃萨成就如是诸行、<a id="a-HT"></a>状、<a id="a-HU"></a>相，<a id="a-HV"></a>定于无上正等菩提不复退转。</p>
  <p id="aHW">“复次，<a id="a-HX"></a>善现，<a id="a-HY"></a>诸有不退转菩萨摩诃萨，<a id="a-HZ"></a>闻诸如来、<a id="a-Ha"></a>应、<a id="a-Hb"></a>正等觉所说正法无惑无疑，<a id="a-Hc"></a>闻已受持能不忘失，<a id="a-Hd"></a>乃至无上正等菩提，<a id="a-He"></a>已得闻持陀罗尼故。<a id="a-Hf"></a>”</p>
  <p id="aHg">尔时，<a id="a-Hh"></a>善现便白佛言：<a id="a-Hi"></a>“是菩萨摩诃萨但闻如来、<a id="a-Hj"></a>应、<a id="a-Hk"></a>正等觉所说正法无惑无疑，<a id="a-Hl"></a>乃至菩提常不忘失；<a id="a-Hm"></a>为闻菩萨及诸声闻、<a id="a-Hn"></a>天、<a id="a-Ho"></a>龙、<a id="a-Hp"></a>药叉、<a id="a-Hq"></a>人非人等所说正法，<a id="a-Hr"></a>亦能于彼无惑无疑，<a id="a-Hs"></a>乃至菩提常不忘失？<a id="a-Ht"></a>”</p>
  <p id="aHu">佛告善现：<a id="a-Hv"></a>“是菩萨摩诃萨普闻一切有情言音，<a id="a-Hw"></a>文字、<a id="a-Hx"></a>义理皆能通达，<a id="a-Hy"></a>无惑无疑、<a id="a-Hz"></a>常不忘失。<a id="a-I0"></a>所以者何？<a id="a-I1"></a>是菩萨摩诃萨于诸法中得无生忍已，<a id="a-I2"></a>善通达诸法实性，<a id="a-I3"></a>闻皆随顺并无疑惑。<a id="a-I4"></a>又得闻持陀罗尼故，<a id="a-I5"></a>常能忆念终无忘失。<a id="a-I6"></a>若菩萨摩诃萨成就如是诸行、<a id="a-I7"></a>状、<a id="a-I8"></a>相，<a id="a-I9"></a>定于无上正等菩提不复退转。</p>
  <p id="aIA">“善现当知，<a id="a-IB"></a>是为不退转菩萨摩诃萨诸行、<a id="a-IC"></a>状、<a id="a-ID"></a>相。<a id="a-IE"></a>”</p>
  <p data-pb></p>
  <h2 id="aIF">第四分空相品第十八之一</h2>
  <p id="aIG">尔时，<a id="a-IH"></a>具寿善现复白佛言：<a id="a-II"></a>“世尊，<a id="a-IJ"></a>如是不退转菩萨摩诃萨，<a id="a-IK"></a>成就希有广大功德。<a id="a-IL"></a>世尊能如殑伽沙劫宣说不退转菩萨摩诃萨诸行、<a id="a-IM"></a>状、<a id="a-IN"></a>相，<a id="a-IO"></a>由佛所说诸行、<a id="a-IP"></a>状、<a id="a-IQ"></a>相，<a id="a-IR"></a>显示不退转菩萨摩诃萨成就无量殊胜功德。<a id="a-IS"></a>惟愿如来、<a id="a-IT"></a>应、<a id="a-IU"></a>正等觉复为宣说甚深般若波罗蜜多相应义处，<a id="a-IV"></a>令诸菩萨安住其中，<a id="a-IW"></a>修诸功德速疾圆满。<a id="a-IX"></a>”</p>
  <p id="aIY">佛告善现：<a id="a-IZ"></a>“善哉！<a id="a-Ia"></a>善哉！<a id="a-Ib"></a>汝今乃能为诸菩萨摩诃萨众，<a id="a-Ic"></a>请问如来、<a id="a-Id"></a>应、<a id="a-Ie"></a>正等觉甚深般若波罗蜜多相应义处，<a id="a-If"></a>令诸菩萨安住其中，<a id="a-Ig"></a>修诸功德速疾圆满。<a id="a-Ih"></a>善现当知，<a id="a-Ii"></a>甚深般若波罗蜜多相应义处，<a id="a-Ij"></a>谓空、<a id="a-Ik"></a>无相、<a id="a-Il"></a>无愿、<a id="a-Im"></a>无作、<a id="a-In"></a>无生、<a id="a-Io"></a>无灭、<a id="a-Ip"></a>非有、<a id="a-Iq"></a>寂静、<a id="a-Ir"></a>离染、<a id="a-Is"></a>涅槃。<a id="a-It"></a>”</p>
  <p id="aIu">具寿善现复白佛言：<a id="a-Iv"></a>“为但此法名深般若波罗蜜多相应义处，<a id="a-Iw"></a>为一切法皆得名为甚深般若波罗蜜多相应义处？<a id="a-Ix"></a>”</p>
  <p id="aIy">佛告善现：<a id="a-Iz"></a>“余一切法亦得名为甚深般若波罗蜜多相应义处。<a id="a-J0"></a>所以者何？<a id="a-J1"></a>谓一切色、<a id="a-J2"></a>受、<a id="a-J3"></a>想、<a id="a-J4"></a>行、<a id="a-J5"></a>识亦得名为甚深般若波罗蜜多相应义处。</p>
  <p id="aJ6">“善现，<a id="a-J7"></a>云何说一切色、<a id="a-J8"></a>受、<a id="a-J9"></a>想、<a id="a-JA"></a>行、<a id="a-JB"></a>识亦得名为甚深般若波罗蜜多相应义处？<a id="a-JC"></a>善现当知，<a id="a-JD"></a>如真如甚深故色亦甚深，<a id="a-JE"></a>如真如甚深故受、<a id="a-JF"></a>想、<a id="a-JG"></a>行、<a id="a-JH"></a>识亦甚深，<a id="a-JI"></a>故一切色、<a id="a-JJ"></a>受、<a id="a-JK"></a>想、<a id="a-JL"></a>行、<a id="a-JM"></a>识亦得名为甚深般若波罗蜜多相应义处。</p>
  <p id="aJN">“复次，<a id="a-JO"></a>善现，<a id="a-JP"></a>如色真如甚深故色亦甚深，<a id="a-JQ"></a>如受、<a id="a-JR"></a>想、<a id="a-JS"></a>行、<a id="a-JT"></a>识真如甚深故受、<a id="a-JU"></a>想、<a id="a-JV"></a>行、<a id="a-JW"></a>识亦甚深，<a id="a-JX"></a>故一切色、<a id="a-JY"></a>受、<a id="a-JZ"></a>想、<a id="a-Ja"></a>行、<a id="a-Jb"></a>识亦得名为甚深般若波罗蜜多相应义处。</p>
  <p id="aJc">“复次，<a id="a-Jd"></a>善现，<a id="a-Je"></a>若处无色名色甚深，<a id="a-Jf"></a>若处无受、<a id="a-Jg"></a>想、<a id="a-Jh"></a>行、<a id="a-Ji"></a>识名受、<a id="a-Jj"></a>想、<a id="a-Jk"></a>行、<a id="a-Jl"></a>识甚深，<a id="a-Jm"></a>故一切色、<a id="a-Jn"></a>受、<a id="a-Jo"></a>想、<a id="a-Jp"></a>行、<a id="a-Jq"></a>识亦得名为甚深般若波罗蜜多相应义处。<a id="a-Jr"></a>”</p>
  <p id="aJs">尔时，<a id="a-Jt"></a>善现复白佛言：<a id="a-Ju"></a>“世尊甚深微妙方便遮遣诸色显示涅槃，<a id="a-Jv"></a>遮遣受、<a id="a-Jw"></a>想、<a id="a-Jx"></a>行、<a id="a-Jy"></a>识显示涅槃。<a id="a-Jz"></a>”</p>
  <p id="aK0">佛告善现：<a id="a-K1"></a>“如是，<a id="a-K2"></a>如是，<a id="a-K3"></a>如汝所说。<a id="a-K4"></a>善现当知，<a id="a-K5"></a>诸菩萨摩诃萨应于如是甚深般若波罗蜜多相应义处，<a id="a-K6"></a>审谛思惟，<a id="a-K7"></a>应作是念：<a id="a-K8"></a>‘我今应如甚深般若波罗蜜多所教而住，<a id="a-K9"></a>我今应如甚深般若波罗蜜多所说而学。<a id="a-KA"></a>’善现当知，<a id="a-KB"></a>若菩萨摩诃萨能于如是甚深般若波罗蜜多相应义处，<a id="a-KC"></a>审谛思惟，<a id="a-KD"></a>如深般若波罗蜜多所教而住，<a id="a-KE"></a>如深般若波罗蜜多所说而学。<a id="a-KF"></a>是菩萨摩诃萨由能如是依深般若波罗蜜多，<a id="a-KG"></a>审谛思惟、<a id="a-KH"></a>精勤修学乃至一日，<a id="a-KI"></a>所获福聚无量无边。</p>
  <p id="aKJ">“如贪行人复多寻伺，<a id="a-KK"></a>与他美女共为期契，<a id="a-KL"></a>彼女限礙不获赴期，<a id="a-KM"></a>此人欲心炽盛流注。<a id="a-KN"></a>善现，<a id="a-KO"></a>于意云何？<a id="a-KP"></a>其人欲心于何处转？<a id="a-KQ"></a>”</p>
  <p id="aKR">“世尊，<a id="a-KS"></a>此人欲心于女处转，<a id="a-KT"></a>谓作是念：<a id="a-KU"></a>‘彼何当来，<a id="a-KV"></a>共会于此欢娱戏乐？<a id="a-KW"></a>’”</p>
  <p id="aKX">“善现，<a id="a-KY"></a>于意云何？<a id="a-KZ"></a>其人昼夜几欲念生？<a id="a-Ka"></a>”</p>
  <p id="aKb">“世尊，<a id="a-Kc"></a>此人昼夜欲念甚多。<a id="a-Kd"></a>”</p>
  <p id="aKe">佛告善现：<a id="a-Kf"></a>“若菩萨摩诃萨依深般若波罗蜜多审谛思惟，<a id="a-Kg"></a>精勤修学乃至一日，<a id="a-Kh"></a>所超生死流转劫数，<a id="a-Ki"></a>与贪行人经一昼夜所起欲念其数量等。</p>
  <p id="aKj">“善现当知，<a id="a-Kk"></a>是菩萨摩诃萨随依如是甚深般若波罗蜜多，<a id="a-Kl"></a>审谛思惟精勤修学，<a id="a-Km"></a>随能解脱能礙无上正等菩提所有过失，<a id="a-Kn"></a>是故菩萨依深般若波罗蜜多，<a id="a-Ko"></a>审谛思惟、<a id="a-Kp"></a>精勤修学，<a id="a-Kq"></a>疾证无上正等菩提。</p>
  <p id="aKr">“善现当知，<a id="a-Ks"></a>若菩萨摩诃萨依深般若波罗蜜多，<a id="a-Kt"></a>审谛思惟精勤修学，<a id="a-Ku"></a>经一昼夜所获功德，<a id="a-Kv"></a>胜诸菩萨离深般若波罗蜜多，<a id="a-Kw"></a>经如殑伽沙数大劫，<a id="a-Kx"></a>布施功德无量无边。</p>
  <p id="aKy">“复次，<a id="a-Kz"></a>善现，<a id="a-L0"></a>若菩萨摩诃萨依深般若波罗蜜多，<a id="a-L1"></a>审谛思惟精勤修学，<a id="a-L2"></a>经一昼夜所获功德，<a id="a-L3"></a>胜诸菩萨离深般若波罗蜜多，<a id="a-L4"></a>经如殑伽沙数大劫，<a id="a-L5"></a>以诸供具供养预流、<a id="a-L6"></a>一来、<a id="a-L7"></a>不还、<a id="a-L8"></a>阿罗汉、<a id="a-L9"></a>独觉、<a id="a-LA"></a>菩萨、<a id="a-LB"></a>如来，<a id="a-LC"></a>布施功德无量无边。</p>
  <p id="aLD">“复次，<a id="a-LE"></a>善现，<a id="a-LF"></a>若菩萨摩诃萨依深般若波罗蜜多所说而住，<a id="a-LG"></a>经一昼夜，<a id="a-LH"></a>精勤修学布施、<a id="a-LI"></a>净戒、<a id="a-LJ"></a>安忍、<a id="a-LK"></a>精进、<a id="a-LL"></a>静虑、<a id="a-LM"></a>般若，<a id="a-LN"></a>所获功德，<a id="a-LO"></a>胜诸菩萨离深般若波罗蜜多，<a id="a-LP"></a>经如殑伽沙数大劫，<a id="a-LQ"></a>精勤修学布施、<a id="a-LR"></a>净戒、<a id="a-LS"></a>安忍、<a id="a-LT"></a>精进、<a id="a-LU"></a>静虑、<a id="a-LV"></a>般若，<a id="a-LW"></a>所获功德无量无边。</p>
  <p id="aLX">“复次，<a id="a-LY"></a>善现，<a id="a-LZ"></a>若菩萨摩诃萨依深般若波罗蜜多所说而住，<a id="a-La"></a>经一昼夜，<a id="a-Lb"></a>以微妙法施诸有情所获功德，<a id="a-Lc"></a>胜诸菩萨离深般若波罗蜜多，<a id="a-Ld"></a>经如殑伽沙数大劫，<a id="a-Le"></a>以微妙法施诸有情，<a id="a-Lf"></a>所获功德无量无边。</p>
  <p id="aLg">“复次，<a id="a-Lh"></a>善现，<a id="a-Li"></a>若菩萨摩诃萨依深般若波罗蜜多所说而住，<a id="a-Lj"></a>经一昼夜，<a id="a-Lk"></a>修三十七菩提分法及余善根所获功德，<a id="a-Ll"></a>胜诸菩萨离深般若波罗蜜多，<a id="a-Lm"></a>经如殑伽沙数大劫，<a id="a-Ln"></a>修三十七菩提分法及余善根，<a id="a-Lo"></a>所获功德无量无边。</p>
  <p id="aLp">“复次，<a id="a-Lq"></a>善现，<a id="a-Lr"></a>若菩萨摩诃萨依深般若波罗蜜多所说而住，<a id="a-Ls"></a>经一昼夜，<a id="a-Lt"></a>修行种种财施、<a id="a-Lu"></a>法施，<a id="a-Lv"></a>住空闲处系念思惟，<a id="a-Lw"></a>先所修行种种福业，<a id="a-Lx"></a>与诸有情平等共有回向无上正等菩提所获功德，<a id="a-Ly"></a>胜诸菩萨离深般若波罗蜜多，<a id="a-Lz"></a>经如殑伽沙数大劫，<a id="a-M0"></a>修行种种财施、<a id="a-M1"></a>法施，<a id="a-M2"></a>住空闲处系念思惟，<a id="a-M3"></a>先所修行种种福业，<a id="a-M4"></a>与诸有情平等共有回向无上正等菩提，<a id="a-M5"></a>所获功德无量无边。</p>
  <p id="aM6">“复次，<a id="a-M7"></a>善现，<a id="a-M8"></a>若菩萨摩诃萨依深般若波罗蜜多所说而住，<a id="a-M9"></a>经一昼夜，<a id="a-MA"></a>普缘三世诸佛世尊及诸弟子功德善根，<a id="a-MB"></a>和合称量现前随喜，<a id="a-MC"></a>与诸有情平等共有回向无上正等菩提所获功德，<a id="a-MD"></a>胜诸菩萨离深般若波罗蜜多，<a id="a-ME"></a>经如殑伽沙数大劫，<a id="a-MF"></a>普缘三世诸佛世尊及诸弟子功德善根，<a id="a-MG"></a>和合称量现前随喜，<a id="a-MH"></a>与诸有情平等共有回向无上正等菩提，<a id="a-MI"></a>所获功德无量无边。<a id="a-MJ"></a>”</p>
 </body>
</html>