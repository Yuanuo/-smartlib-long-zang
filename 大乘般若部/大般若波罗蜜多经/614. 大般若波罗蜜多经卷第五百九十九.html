<!doctype html>
<html id="z3IBT8O9t" data-ver="1966">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百九十九</h1>
  <h2 id="a2">第十六般若波罗蜜多分之七</h2>
  <p id="a3">“复次，<a id="a-4"></a>善勇猛，<a id="a-5"></a>若诸菩萨如是学时，<a id="a-6"></a>不于色学若常若无常、<a id="a-7"></a>若乐若苦、<a id="a-8"></a>若空若不空、<a id="a-9"></a>若我若无我，<a id="a-A"></a>亦不于受、<a id="a-B"></a>想、<a id="a-C"></a>行、<a id="a-D"></a>识学若常若无常、<a id="a-E"></a>若乐若苦、<a id="a-F"></a>若空若不空、<a id="a-G"></a>若我若无我。</p>
  <p id="aH">“善勇猛，<a id="a-I"></a>若诸菩萨如是学时，<a id="a-J"></a>不于眼学若常若无常、<a id="a-K"></a>若乐若苦、<a id="a-L"></a>若空若不空、<a id="a-M"></a>若我若无我，<a id="a-N"></a>亦不于耳、<a id="a-O"></a>鼻、<a id="a-P"></a>舌、<a id="a-Q"></a>身、<a id="a-R"></a>意学若常若无常、<a id="a-S"></a>若乐若苦、<a id="a-T"></a>若空若不空、<a id="a-U"></a>若我若无我。</p>
  <p id="aV">“善勇猛，<a id="a-W"></a>若诸菩萨如是学时，<a id="a-X"></a>不于色学若常若无常、<a id="a-Y"></a>若乐若苦、<a id="a-Z"></a>若空若不空、<a id="a-a"></a>若我若无我，<a id="a-b"></a>亦不于声、<a id="a-c"></a>香、<a id="a-d"></a>味、<a id="a-e"></a>触、<a id="a-f"></a>法学若常若无常、<a id="a-g"></a>若乐若苦、<a id="a-h"></a>若空若不空、<a id="a-i"></a>若我若无我。</p>
  <p id="aj">“善勇猛，<a id="a-k"></a>若诸菩萨如是学时，<a id="a-l"></a>不于眼识学若常若无常、<a id="a-m"></a>若乐若苦、<a id="a-n"></a>若空若不空、<a id="a-o"></a>若我若无我，<a id="a-p"></a>亦不于耳、<a id="a-q"></a>鼻、<a id="a-r"></a>舌、<a id="a-s"></a>身、<a id="a-t"></a>意识学若常若无常、<a id="a-u"></a>若乐若苦、<a id="a-v"></a>若空若不空、<a id="a-w"></a>若我若无我。</p>
  <p id="ax">“复次，<a id="a-y"></a>善勇猛，<a id="a-z"></a>若诸菩萨如是学时，<a id="a-10"></a>不缘色若过去行、<a id="a-11"></a>若未来行、<a id="a-12"></a>若现在行，<a id="a-13"></a>亦不缘受、<a id="a-14"></a>想、<a id="a-15"></a>行、<a id="a-16"></a>识若过去行、<a id="a-17"></a>若未来行、<a id="a-18"></a>若现在行。</p>
  <p id="a19">“善勇猛，<a id="a-1A"></a>若诸菩萨如是学时，<a id="a-1B"></a>不缘眼若过去行、<a id="a-1C"></a>若未来行、<a id="a-1D"></a>若现在行，<a id="a-1E"></a>亦不缘耳、<a id="a-1F"></a>鼻、<a id="a-1G"></a>舌、<a id="a-1H"></a>身、<a id="a-1I"></a>意若过去行、<a id="a-1J"></a>若未来行、<a id="a-1K"></a>若现在行。</p>
  <p id="a1L">“善勇猛，<a id="a-1M"></a>若诸菩萨如是学时，<a id="a-1N"></a>不缘色若过去行、<a id="a-1O"></a>若未来行、<a id="a-1P"></a>若现在行，<a id="a-1Q"></a>亦不缘声、<a id="a-1R"></a>香、<a id="a-1S"></a>味、<a id="a-1T"></a>触、<a id="a-1U"></a>法若过去行、<a id="a-1V"></a>若未来行、<a id="a-1W"></a>若现在行。</p>
  <p id="a1X">“善勇猛，<a id="a-1Y"></a>若诸菩萨如是学时，<a id="a-1Z"></a>不缘眼识若过去行、<a id="a-1a"></a>若未来行、<a id="a-1b"></a>若现在行，<a id="a-1c"></a>亦不缘耳、<a id="a-1d"></a>鼻、<a id="a-1e"></a>舌、<a id="a-1f"></a>身、<a id="a-1g"></a>意识若过去行、<a id="a-1h"></a>若未来行、<a id="a-1i"></a>若现在行。</p>
  <p id="a1j">“复次，<a id="a-1k"></a>善勇猛，<a id="a-1l"></a>若诸菩萨能如是行，<a id="a-1m"></a>虽以空、<a id="a-1n"></a>寂静、<a id="a-1o"></a>无我行相观察过去，<a id="a-1p"></a>而不以空、<a id="a-1q"></a>寂静、<a id="a-1r"></a>无我行于过去；<a id="a-1s"></a>虽以空、<a id="a-1t"></a>寂静、<a id="a-1u"></a>无我行相观察未来，<a id="a-1v"></a>而不以空、<a id="a-1w"></a>寂静、<a id="a-1x"></a>无我行于未来；<a id="a-1y"></a>虽以空、<a id="a-1z"></a>寂静、<a id="a-20"></a>无我行相观察现在，<a id="a-21"></a>而不以空、<a id="a-22"></a>寂静、<a id="a-23"></a>无我行于现在。</p>
  <p id="a24">“善勇猛，<a id="a-25"></a>若诸菩萨能如是行，<a id="a-26"></a>虽观过去空、<a id="a-27"></a>无我、<a id="a-28"></a>无我所、<a id="a-29"></a>无常、<a id="a-2A"></a>无恒、<a id="a-2B"></a>无久，<a id="a-2C"></a>安住不变易法，<a id="a-2D"></a>而不如是行于过去；<a id="a-2E"></a>虽观未来空、<a id="a-2F"></a>无我、<a id="a-2G"></a>无我所、<a id="a-2H"></a>无常、<a id="a-2I"></a>无恒、<a id="a-2J"></a>无久，<a id="a-2K"></a>安住不变易法，<a id="a-2L"></a>而不如是行于未来；<a id="a-2M"></a>虽观现在空、<a id="a-2N"></a>无我、<a id="a-2O"></a>无我所、<a id="a-2P"></a>无常、<a id="a-2Q"></a>无恒、<a id="a-2R"></a>无久，<a id="a-2S"></a>安住不变易法，<a id="a-2T"></a>而不如是行于现在。</p>
  <p id="a2U">“善勇猛，<a id="a-2V"></a>若诸菩萨能如是行、<a id="a-2W"></a>能如是住，<a id="a-2X"></a>修行般若波罗蜜多速得圆满。<a id="a-2Y"></a>善勇猛，<a id="a-2Z"></a>若诸菩萨能如是行，<a id="a-2a"></a>一切恶魔不能得便。<a id="a-2b"></a>若诸菩萨能如是行，<a id="a-2c"></a>普能觉知一切魔事，<a id="a-2d"></a>非诸魔事所能引夺。</p>
  <p id="a2e">“复次，<a id="a-2f"></a>善勇猛，<a id="a-2g"></a>若诸菩萨能如是行，<a id="a-2h"></a>则不缘色，<a id="a-2i"></a>亦不缘受、<a id="a-2j"></a>想、<a id="a-2k"></a>行、<a id="a-2l"></a>识；<a id="a-2m"></a>不缘眼，<a id="a-2n"></a>亦不缘耳、<a id="a-2o"></a>鼻、<a id="a-2p"></a>舌、<a id="a-2q"></a>身、<a id="a-2r"></a>意；<a id="a-2s"></a>不缘色，<a id="a-2t"></a>亦不缘声、<a id="a-2u"></a>香、<a id="a-2v"></a>味、<a id="a-2w"></a>触、<a id="a-2x"></a>法；<a id="a-2y"></a>不缘眼识，<a id="a-2z"></a>亦不缘耳、<a id="a-30"></a>鼻、<a id="a-31"></a>舌、<a id="a-32"></a>身、<a id="a-33"></a>意识；<a id="a-34"></a>不缘名、<a id="a-35"></a>色，<a id="a-36"></a>不缘染、<a id="a-37"></a>净，<a id="a-38"></a>不缘颠倒、<a id="a-39"></a>见盖、<a id="a-3A"></a>爱行，<a id="a-3B"></a>不缘贪、<a id="a-3C"></a>瞋、<a id="a-3D"></a>痴，<a id="a-3E"></a>不缘我、<a id="a-3F"></a>有情等，<a id="a-3G"></a>不缘断、<a id="a-3H"></a>常，<a id="a-3I"></a>不缘边、<a id="a-3J"></a>无边，<a id="a-3K"></a>不缘欲、<a id="a-3L"></a>色、<a id="a-3M"></a>无色界，<a id="a-3N"></a>不缘缘起，<a id="a-3O"></a>不缘地、<a id="a-3P"></a>水、<a id="a-3Q"></a>火、<a id="a-3R"></a>风、<a id="a-3S"></a>空、<a id="a-3T"></a>识界，<a id="a-3U"></a>不缘有情界、<a id="a-3V"></a>法界，<a id="a-3W"></a>不缘谛实、<a id="a-3X"></a>虚妄，<a id="a-3Y"></a>不缘有系、<a id="a-3Z"></a>离系，<a id="a-3a"></a>不缘贪、<a id="a-3b"></a>瞋、<a id="a-3c"></a>痴断，<a id="a-3d"></a>不缘布施、<a id="a-3e"></a>悭贪、<a id="a-3f"></a>持戒、<a id="a-3g"></a>犯戒、<a id="a-3h"></a>安忍、<a id="a-3i"></a>忿恚、<a id="a-3j"></a>精进、<a id="a-3k"></a>懈怠、<a id="a-3l"></a>静虑、<a id="a-3m"></a>散乱、<a id="a-3n"></a>般若、<a id="a-3o"></a>恶慧，<a id="a-3p"></a>不缘念住、<a id="a-3q"></a>正断、<a id="a-3r"></a>神足、<a id="a-3s"></a>根、<a id="a-3t"></a>力、<a id="a-3u"></a>觉支、<a id="a-3v"></a>道支，<a id="a-3w"></a>不缘颠倒等断，<a id="a-3x"></a>不缘静虑、<a id="a-3y"></a>解脱、<a id="a-3z"></a>等持、<a id="a-40"></a>等至，<a id="a-41"></a>不缘慈、<a id="a-42"></a>悲、<a id="a-43"></a>喜、<a id="a-44"></a>舍，<a id="a-45"></a>不缘苦、<a id="a-46"></a>集、<a id="a-47"></a>灭、<a id="a-48"></a>道，<a id="a-49"></a>不缘尽智、<a id="a-4A"></a>无生智、<a id="a-4B"></a>无造作智，<a id="a-4C"></a>不缘无著智，<a id="a-4D"></a>不缘异生、<a id="a-4E"></a>声闻、<a id="a-4F"></a>独觉、<a id="a-4G"></a>菩萨佛地，<a id="a-4H"></a>不缘异生、<a id="a-4I"></a>声闻、<a id="a-4J"></a>独觉、<a id="a-4K"></a>菩萨、<a id="a-4L"></a>佛法，<a id="a-4M"></a>不缘神通、<a id="a-4N"></a>智见，<a id="a-4O"></a>不缘解脱，<a id="a-4P"></a>不缘解脱知见，<a id="a-4Q"></a>不缘涅槃，<a id="a-4R"></a>不缘过去、<a id="a-4S"></a>未来、<a id="a-4T"></a>现在知见，<a id="a-4U"></a>不缘佛智、<a id="a-4V"></a>力、<a id="a-4W"></a>无畏等，<a id="a-4X"></a>不缘佛土清净，<a id="a-4Y"></a>不缘相好清净，<a id="a-4Z"></a>不缘声闻圆满，<a id="a-4a"></a>不缘独觉圆满，<a id="a-4b"></a>不缘菩萨圆满。<a id="a-4c"></a>何以故？<a id="a-4d"></a>善勇猛，<a id="a-4e"></a>以一切法非所缘故，<a id="a-4f"></a>以一切法非能缘故，<a id="a-4g"></a>非一切法有所取故，<a id="a-4h"></a>而可于彼说有所缘。</p>
  <p id="a4i">“善勇猛，<a id="a-4j"></a>若有所缘即有动作、<a id="a-4k"></a>计著、<a id="a-4l"></a>执取，<a id="a-4m"></a>若有执取即有忧苦、<a id="a-4n"></a>猛利愁箭、<a id="a-4o"></a>悲恼叹生。<a id="a-4p"></a>善勇猛，<a id="a-4q"></a>若有所缘即有系缚，<a id="a-4r"></a>无出离道，<a id="a-4s"></a>由斯一切忧苦增长。<a id="a-4t"></a>善勇猛，<a id="a-4u"></a>若有所缘即有恃执、<a id="a-4v"></a>动转、<a id="a-4w"></a>戏论，<a id="a-4x"></a>若有所缘即有种种斗讼、<a id="a-4y"></a>违诤，<a id="a-4z"></a>若有所缘即有种种无明、<a id="a-50"></a>痴暗，<a id="a-51"></a>若有所缘即有恐怖，<a id="a-52"></a>若有所缘即有魔罥及有魔缚，<a id="a-53"></a>若有所缘即有苦逼及求安乐。<a id="a-54"></a>善勇猛，<a id="a-55"></a>菩萨观见有如是等种种过患，<a id="a-56"></a>不缘诸法，<a id="a-57"></a>无所缘故，<a id="a-58"></a>于一切法则无所取，<a id="a-59"></a>无所取故，<a id="a-5A"></a>于一切法无执而住。<a id="a-5B"></a>如是菩萨虽无所缘，<a id="a-5C"></a>而于境界得定自在，<a id="a-5D"></a>虽于境界得定自在，<a id="a-5E"></a>而无恃执亦无所住。<a id="a-5F"></a>善勇猛，<a id="a-5G"></a>若诸菩萨能如是行，<a id="a-5H"></a>于一切法能不攀缘，<a id="a-5I"></a>无所执著、<a id="a-5J"></a>无所诤论，<a id="a-5K"></a>于一切法无染而住。<a id="a-5L"></a>善勇猛，<a id="a-5M"></a>是诸菩萨普于一切所缘境法皆得离系，<a id="a-5N"></a>修行般若波罗蜜多。</p>
  <p id="a5O">“善勇猛，<a id="a-5P"></a>若诸菩萨能如是行、<a id="a-5Q"></a>能如是住，<a id="a-5R"></a>修行般若波罗蜜多速得圆满，<a id="a-5S"></a>一切恶魔不能障礙，<a id="a-5T"></a>魔军眷属不能摄持，<a id="a-5U"></a>欲求其短终不能得，<a id="a-5V"></a>亦复不能方便扰乱；<a id="a-5W"></a>而能降伏魔及魔军，<a id="a-5X"></a>普能觉知一切魔事，<a id="a-5Y"></a>不随魔事自在而行，<a id="a-5Z"></a>震动焚烧诸魔宫殿；<a id="a-5a"></a>亦能降伏一切外道，<a id="a-5b"></a>不为外道之所降伏；<a id="a-5c"></a>亦能摧灭一切他论，<a id="a-5d"></a>不为他论之所摧灭。</p>
  <p id="a5e">“复次，<a id="a-5f"></a>善勇猛，<a id="a-5g"></a>若诸菩萨能如是行，<a id="a-5h"></a>则于色不住分别、<a id="a-5i"></a>无异分别，<a id="a-5j"></a>于受、<a id="a-5k"></a>想、<a id="a-5l"></a>行、<a id="a-5m"></a>识亦不住分别、<a id="a-5n"></a>无异分别；<a id="a-5o"></a>于眼不住分别、<a id="a-5p"></a>无异分别，<a id="a-5q"></a>于耳、<a id="a-5r"></a>鼻、<a id="a-5s"></a>舌、<a id="a-5t"></a>身、<a id="a-5u"></a>意亦不住分别、<a id="a-5v"></a>无异分别；<a id="a-5w"></a>于色不住分别、<a id="a-5x"></a>无异分别，<a id="a-5y"></a>于声、<a id="a-5z"></a>香、<a id="a-60"></a>味、<a id="a-61"></a>触、<a id="a-62"></a>法亦不住分别、<a id="a-63"></a>无异分别；<a id="a-64"></a>于眼识不住分别、<a id="a-65"></a>无异分别，<a id="a-66"></a>于耳、<a id="a-67"></a>鼻、<a id="a-68"></a>舌、<a id="a-69"></a>身、<a id="a-6A"></a>意识亦不住分别、<a id="a-6B"></a>无异分别。<a id="a-6C"></a>由此因缘，<a id="a-6D"></a>是诸菩萨于诸名、<a id="a-6E"></a>色不起分别、<a id="a-6F"></a>无异分别；<a id="a-6G"></a>于诸染、<a id="a-6H"></a>净不起分别、<a id="a-6I"></a>无异分别，<a id="a-6J"></a>于诸缘起不起分别、<a id="a-6K"></a>无异分别；<a id="a-6L"></a>于诸颠倒、<a id="a-6M"></a>见盖、<a id="a-6N"></a>爱行不起分别、<a id="a-6O"></a>无异分别，<a id="a-6P"></a>于诸断、<a id="a-6Q"></a>常不起分别、<a id="a-6R"></a>无异分别；<a id="a-6S"></a>于欲、<a id="a-6T"></a>色、<a id="a-6U"></a>无色界不起分别、<a id="a-6V"></a>无异分别；<a id="a-6W"></a>于有情界、<a id="a-6X"></a>法界不起分别、<a id="a-6Y"></a>无异分别，<a id="a-6Z"></a>于贪、<a id="a-6a"></a>瞋、<a id="a-6b"></a>痴不起分别、<a id="a-6c"></a>无异分别；<a id="a-6d"></a>于谛实、<a id="a-6e"></a>虚妄不起分别、<a id="a-6f"></a>无异分别；<a id="a-6g"></a>于地、<a id="a-6h"></a>水、<a id="a-6i"></a>火、<a id="a-6j"></a>风、<a id="a-6k"></a>空、<a id="a-6l"></a>识界不起分别、<a id="a-6m"></a>无异分别；<a id="a-6n"></a>于有系、<a id="a-6o"></a>离系不起分别、<a id="a-6p"></a>无异分别；<a id="a-6q"></a>于我、<a id="a-6r"></a>有情、<a id="a-6s"></a>命者、<a id="a-6t"></a>生者、<a id="a-6u"></a>养者、<a id="a-6v"></a>士夫、<a id="a-6w"></a>补特伽罗、<a id="a-6x"></a>意生、<a id="a-6y"></a>儒童、<a id="a-6z"></a>作者、<a id="a-70"></a>受者、<a id="a-71"></a>知者、<a id="a-72"></a>见者及彼诸想不起分别、<a id="a-73"></a>无异分别；<a id="a-74"></a>于布施、<a id="a-75"></a>悭贪、<a id="a-76"></a>持戒、<a id="a-77"></a>犯戒、<a id="a-78"></a>安忍、<a id="a-79"></a>忿恚、<a id="a-7A"></a>精进、<a id="a-7B"></a>懈怠、<a id="a-7C"></a>静虑、<a id="a-7D"></a>散乱、<a id="a-7E"></a>般若、<a id="a-7F"></a>恶慧不起分别、<a id="a-7G"></a>无异分别；<a id="a-7H"></a>于念住、<a id="a-7I"></a>正断、<a id="a-7J"></a>神足、<a id="a-7K"></a>根、<a id="a-7L"></a>力、<a id="a-7M"></a>觉支、<a id="a-7N"></a>道支不起分别、<a id="a-7O"></a>无异分别；<a id="a-7P"></a>于颠倒等断不起分别、<a id="a-7Q"></a>无异分别；<a id="a-7R"></a>于静虑、<a id="a-7S"></a>解脱、<a id="a-7T"></a>等持、<a id="a-7U"></a>等至不起分别、<a id="a-7V"></a>无异分别；<a id="a-7W"></a>于苦、<a id="a-7X"></a>集、<a id="a-7Y"></a>灭、<a id="a-7Z"></a>道不起分别、<a id="a-7a"></a>无异分别，<a id="a-7b"></a>于慈、<a id="a-7c"></a>悲、<a id="a-7d"></a>喜、<a id="a-7e"></a>舍不起分别、<a id="a-7f"></a>无异分别；<a id="a-7g"></a>于尽智、<a id="a-7h"></a>无生智、<a id="a-7i"></a>无造作智不起分别、<a id="a-7j"></a>无异分别；<a id="a-7k"></a>于诸异生、<a id="a-7l"></a>声闻、<a id="a-7m"></a>独觉、<a id="a-7n"></a>菩萨、<a id="a-7o"></a>佛地不起分别、<a id="a-7p"></a>无异分别，<a id="a-7q"></a>于诸异生、<a id="a-7r"></a>声闻、<a id="a-7s"></a>独觉、<a id="a-7t"></a>菩萨、<a id="a-7u"></a>佛法不起分别、<a id="a-7v"></a>无异分别；<a id="a-7w"></a>于神通、<a id="a-7x"></a>知见不起分别、<a id="a-7y"></a>无异分别，<a id="a-7z"></a>于过去、<a id="a-80"></a>未来、<a id="a-81"></a>现在知见不起分别、<a id="a-82"></a>无异分别；<a id="a-83"></a>于无著知见不起分别、<a id="a-84"></a>无异分别；<a id="a-85"></a>于明、<a id="a-86"></a>解脱不起分别、<a id="a-87"></a>无异分别；<a id="a-88"></a>于解脱及解脱知见不起分别、<a id="a-89"></a>无异分别；<a id="a-8A"></a>于诸佛智、<a id="a-8B"></a>力、<a id="a-8C"></a>无畏等不起分别、<a id="a-8D"></a>无异分别；<a id="a-8E"></a>于相好清净不起分别、<a id="a-8F"></a>无异分别；<a id="a-8G"></a>于佛土清净不起分别、<a id="a-8H"></a>无异分别；<a id="a-8I"></a>于声闻圆满不起分别、<a id="a-8J"></a>无异分别；<a id="a-8K"></a>于独觉圆满不起分别、<a id="a-8L"></a>无异分别；<a id="a-8M"></a>于菩萨圆满不起分别、<a id="a-8N"></a>无异分别。</p>
  <p id="a8O">“何以故？<a id="a-8P"></a>善勇猛，<a id="a-8Q"></a>若有分别则异分别，<a id="a-8R"></a>若于是处无有分别则于是处无异分别。<a id="a-8S"></a>愚夫异生一切皆是分别所起，<a id="a-8T"></a>彼想皆从异分别起，<a id="a-8U"></a>是故菩萨不起分别、<a id="a-8V"></a>无异分别。</p>
  <p id="a8W">“善勇猛，<a id="a-8X"></a>言分别者是第一边，<a id="a-8Y"></a>异分别者是第二边，<a id="a-8Z"></a>若于是处不起分别、<a id="a-8a"></a>无异分别，<a id="a-8b"></a>则于是处远离二边亦无有中。<a id="a-8c"></a>善勇猛，<a id="a-8d"></a>若谓有中亦是分别，<a id="a-8e"></a>分别中者亦谓有边。<a id="a-8f"></a>若于是处有分别者，<a id="a-8g"></a>则于是处有异分别，<a id="a-8h"></a>由此因缘，<a id="a-8i"></a>无断分别、<a id="a-8j"></a>异分别义；<a id="a-8k"></a>若于是处无分别者，<a id="a-8l"></a>则于是处无异分别，<a id="a-8m"></a>由此因缘，<a id="a-8n"></a>有断分别、<a id="a-8o"></a>异分别义。<a id="a-8p"></a>善勇猛，<a id="a-8q"></a>断分别者，<a id="a-8r"></a>谓于此中都无所断。<a id="a-8s"></a>何以故？<a id="a-8t"></a>善勇猛，<a id="a-8u"></a>由无所有，<a id="a-8v"></a>虚妄分别异分别力发起颠倒，<a id="a-8w"></a>彼寂静故颠倒亦无，<a id="a-8x"></a>颠倒无故都无所断。<a id="a-8y"></a>善勇猛，<a id="a-8z"></a>无所断者当知显示苦断增语，<a id="a-90"></a>谓于此中无少苦断故名苦断。<a id="a-91"></a>若苦自性少有真实可有所断，<a id="a-92"></a>然苦自性无少真实故无所断，<a id="a-93"></a>但见苦无说名苦断，<a id="a-94"></a>谓遍知苦都无自性少分可得故名苦断。<a id="a-95"></a>诸有于苦都无分别、<a id="a-96"></a>无异分别名苦寂静，<a id="a-97"></a>即是令苦不生起义。<a id="a-98"></a>善勇猛，<a id="a-99"></a>若诸菩萨能如是见，<a id="a-9A"></a>则于诸法不起分别、<a id="a-9B"></a>无异分别。<a id="a-9C"></a>善勇猛，<a id="a-9D"></a>是名菩萨遍知分别、<a id="a-9E"></a>异分别性，<a id="a-9F"></a>修行般若波罗蜜多。</p>
  <p id="a9G">“善勇猛，<a id="a-9H"></a>若诸菩萨能如是行、<a id="a-9I"></a>能如是住，<a id="a-9J"></a>修行般若波罗蜜多速得圆满，<a id="a-9K"></a>一切恶魔不能障礙，<a id="a-9L"></a>诸魔军众所起事业皆能觉知，<a id="a-9M"></a>诸有所为不随魔事自在而转，<a id="a-9N"></a>令诸恶魔自然退散，<a id="a-9O"></a>摧彼军众令其渐少，<a id="a-9P"></a>身意泰然离诸怖畏，<a id="a-9Q"></a>恶魔军众不能扰恼；<a id="a-9R"></a>止息一切往恶趣因，<a id="a-9S"></a>断塞世间众邪迳路，<a id="a-9T"></a>离诸黑暗，<a id="a-9U"></a>越渡暴流，<a id="a-9V"></a>于一切法得清净眼；<a id="a-9W"></a>与有情类作大光明，<a id="a-9X"></a>绍隆佛种令不断绝，<a id="a-9Y"></a>证得真道道平等性，<a id="a-9Z"></a>哀愍有情起净法眼；<a id="a-9a"></a>具足精进离诸懈怠，<a id="a-9b"></a>获得安忍远忿恚心，<a id="a-9c"></a>入胜静虑无所依止，<a id="a-9d"></a>得真般若成通达慧，<a id="a-9e"></a>遣除恶作远离盖缠，<a id="a-9f"></a>出恶魔罥断诸爱网，<a id="a-9g"></a>安住正念无所忘失；<a id="a-9h"></a>得净尸罗至净戒岸，<a id="a-9i"></a>安住功德离诸过患；<a id="a-9j"></a>得定慧力不可动摇，<a id="a-9k"></a>一切他论不能摧伏；<a id="a-9l"></a>得诸法净永无退失，<a id="a-9m"></a>宣说诸法得无所畏；<a id="a-9n"></a>入诸大众心无怯弱，<a id="a-9o"></a>施诸妙法无所秘吝；<a id="a-9p"></a>以平等道净诸道路，<a id="a-9q"></a>誓离邪道修所应修；<a id="a-9r"></a>以清净法薰所应薰，<a id="a-9s"></a>以清净慧净所应净，<a id="a-9t"></a>器度深广犹如大海，<a id="a-9u"></a>湛然不动难可测量，<a id="a-9v"></a>法海无边过诸数量。<a id="a-9w"></a>善勇猛，<a id="a-9x"></a>若诸菩萨能如是行，<a id="a-9y"></a>成此及余无边功德，<a id="a-9z"></a>如是功德难测其岸，<a id="a-A0"></a>除佛世尊无能知者。</p>
  <p id="aA1">“复次，<a id="a-A2"></a>善勇猛，<a id="a-A3"></a>菩萨如是修行般若波罗蜜多，<a id="a-A4"></a>妙色无减，<a id="a-A5"></a>财位无减，<a id="a-A6"></a>眷属无减，<a id="a-A7"></a>种类无减，<a id="a-A8"></a>家族无减，<a id="a-A9"></a>国土无减；<a id="a-AA"></a>不生边地，<a id="a-AB"></a>不遇无暇，<a id="a-AC"></a>不与秽恶有情共居，<a id="a-AD"></a>亦不邻近不净事业；<a id="a-AE"></a>自心无退，<a id="a-AF"></a>智慧无减；<a id="a-AG"></a>从他听受种种法门，<a id="a-AH"></a>皆能会入平等法性；<a id="a-AI"></a>绍隆佛种一切智智，<a id="a-AJ"></a>令常兴盛无有断绝；<a id="a-AK"></a>于诸佛法已得光明，<a id="a-AL"></a>已得邻近一切智智。<a id="a-AM"></a>若有恶魔来至其所欲为恼乱，<a id="a-AN"></a>则令彼魔及诸眷属皆成灰烬，<a id="a-AO"></a>辩才顿丧罥网俱绝；<a id="a-AP"></a>假使俱胝魔及军众俱来娆恼，<a id="a-AQ"></a>心不动摇。<a id="a-AR"></a>于是恶魔及诸军众惊怖退散，<a id="a-AS"></a>作是念言：<a id="a-AT"></a>‘今此菩萨已超我境，<a id="a-AU"></a>彼于我境不复当行、<a id="a-AV"></a>不复当住、<a id="a-AW"></a>不复耽著，<a id="a-AX"></a>令余有情于我境界皆得出离萧然解脱。<a id="a-AY"></a>’时，<a id="a-AZ"></a>诸恶魔作是念已，<a id="a-Aa"></a>愁忧悲叹共相谓言：<a id="a-Ab"></a>‘今此菩萨损我等辈眷属、<a id="a-Ac"></a>朋党，<a id="a-Ad"></a>令无势力。<a id="a-Ae"></a>’言已各生忧苦悔恨。</p>
  <p id="aAf">“复次，<a id="a-Ag"></a>善勇猛，<a id="a-Ah"></a>若时菩萨行深般若波罗蜜多，<a id="a-Ai"></a>修深般若波罗蜜多，<a id="a-Aj"></a>会深般若波罗蜜多。<a id="a-Ak"></a>时，<a id="a-Al"></a>魔宫殿皆失威光，<a id="a-Am"></a>处处渐生烟焰之相，<a id="a-An"></a>恶魔惊怖愁忧苦恼，<a id="a-Ao"></a>如刀伤心、<a id="a-Ap"></a>如中毒箭，<a id="a-Aq"></a>咸共伤叹作如是言：<a id="a-Ar"></a>‘今此菩萨当令有情不受我等之所徵发，<a id="a-As"></a>今此菩萨当令有情出我等境，<a id="a-At"></a>今此菩萨当令有情脱我等界，<a id="a-Au"></a>今此菩萨当令有情不住我境，<a id="a-Av"></a>今此菩萨当令有情断灭我界，<a id="a-Aw"></a>今此菩萨当令有情毁我罥网，<a id="a-Ax"></a>今此菩萨当拔有情令其永出诸欲淤泥，<a id="a-Ay"></a>今此菩萨当令有情脱诸见网，<a id="a-Az"></a>今此菩萨当令有情出盖邪路，<a id="a-B0"></a>今此菩萨安立有情令住正道，<a id="a-B1"></a>今此菩萨引诸有情令其永出诸见稠林。<a id="a-B2"></a>’</p>
  <p id="aB3">“善勇猛，<a id="a-B4"></a>彼诸恶魔见此菩萨有如是等诸胜义利，<a id="a-B5"></a>愁忧苦恼如箭入心。<a id="a-B6"></a>譬如有人失大宝藏，<a id="a-B7"></a>成就广大愁忧苦恼；<a id="a-B8"></a>如是恶魔深心悔恨，<a id="a-B9"></a>如中毒箭愁忧苦恼，<a id="a-BA"></a>昼夜惊惶不乐本座。</p>
  <p id="aBB">“复次，<a id="a-BC"></a>善勇猛，<a id="a-BD"></a>若时菩萨行深般若波罗蜜多，<a id="a-BE"></a>修深般若波罗蜜多，<a id="a-BF"></a>会深般若波罗蜜多。<a id="a-BG"></a>时，<a id="a-BH"></a>诸恶魔共集一处，<a id="a-BI"></a>思惟方便欲坏菩萨，<a id="a-BJ"></a>互相谓言：<a id="a-BK"></a>‘我等今者当设何计、<a id="a-BL"></a>作何事业坏此菩萨所修正行？<a id="a-BM"></a>’时，<a id="a-BN"></a>恶魔众心怀疑惑，<a id="a-BO"></a>愁忧不乐如中毒箭，<a id="a-BP"></a>共相劝励往菩萨所，<a id="a-BQ"></a>伺求其短现怖畏事。<a id="a-BR"></a>由此菩萨修行般若波罗蜜多威神力故，<a id="a-BS"></a>诸恶魔众尽其神力，<a id="a-BT"></a>尚不能动菩萨毛端，<a id="a-BU"></a>况令菩萨身心变异。<a id="a-BV"></a>时，<a id="a-BW"></a>诸恶魔觉知菩萨远离惊恐、<a id="a-BX"></a>毛竖等事，<a id="a-BY"></a>更设方便种种魅惑，<a id="a-BZ"></a>心神俱劣怀怖畏故，<a id="a-Ba"></a>诸魅惑事皆不能成。<a id="a-Bb"></a>时，<a id="a-Bc"></a>恶魔王便作是念：<a id="a-Bd"></a>‘我尚不能坏此菩萨，<a id="a-Be"></a>况我眷属或余能坏？<a id="a-Bf"></a>’念已惊怖力尽计穷，<a id="a-Bg"></a>还归自宫愁忧而住。<a id="a-Bh"></a>如是菩萨修行般若波罗蜜多具大威力，<a id="a-Bi"></a>恶魔眷属尚不能令如弹指顷心有迷惑，<a id="a-Bj"></a>何况能为余障礙事？</p>
  <p id="aBk">“善勇猛，<a id="a-Bl"></a>如是菩萨修行般若波罗蜜多，<a id="a-Bm"></a>成就如是功德智慧大威神力。<a id="a-Bn"></a>假使三千大千世界诸有情类皆变为魔，<a id="a-Bo"></a>一一皆将尔所魔众，<a id="a-Bp"></a>为扰乱故往菩萨所，<a id="a-Bq"></a>尽其神力亦不能障所修般若波罗蜜多。<a id="a-Br"></a>何以故？<a id="a-Bs"></a>善勇猛，<a id="a-Bt"></a>尔时，<a id="a-Bu"></a>菩萨成就如是甚深般若刀剑力故，<a id="a-Bv"></a>亦复成就不可思议、<a id="a-Bw"></a>不可测量及无等等般若力故，<a id="a-Bx"></a>不为一切暴恶魔军之所降伏。<a id="a-By"></a>善勇猛，<a id="a-Bz"></a>夫大刀者，<a id="a-C0"></a>谓般若刀；<a id="a-C1"></a>夫大剑者，<a id="a-C2"></a>谓般若剑；<a id="a-C3"></a>夫大力者，<a id="a-C4"></a>谓般若力。<a id="a-C5"></a>是故般若波罗蜜多非诸恶魔所行境地。</p>
  <p id="aC6">“复次，<a id="a-C7"></a>善勇猛，<a id="a-C8"></a>诸有外仙得四静虑、<a id="a-C9"></a>四无色定，<a id="a-CA"></a>超欲魔境生诸梵天、<a id="a-CB"></a>四无色地。<a id="a-CC"></a>彼于菩萨常所成就世间妙慧尚非行境，<a id="a-CD"></a>况实般若波罗蜜多？<a id="a-CE"></a>何况恶魔能行此境？<a id="a-CF"></a>彼于获得色、<a id="a-CG"></a>无色定外仙妙慧尚非行境，<a id="a-CH"></a>况于般若波罗蜜多？<a id="a-CI"></a>善勇猛，<a id="a-CJ"></a>若诸菩萨成就般若波罗蜜多，<a id="a-CK"></a>尔时菩萨名为成就大威力者；<a id="a-CL"></a>若有成就般若威力，<a id="a-CM"></a>即名成就利慧刀者；<a id="a-CN"></a>若有成就般若利刀，<a id="a-CO"></a>即名成就利慧剑者。<a id="a-CP"></a>诸恶魔军不能降伏，<a id="a-CQ"></a>而能降伏一切魔军。</p>
  <p id="aCR">“复次，<a id="a-CS"></a>善勇猛，<a id="a-CT"></a>若诸菩萨成就般若波罗蜜多利慧刀剑具大势力，<a id="a-CU"></a>是诸菩萨于一切处无所依止，<a id="a-CV"></a>诸有所作亦无所依。<a id="a-CW"></a>何以故？<a id="a-CX"></a>善勇猛，<a id="a-CY"></a>若有所依则有移转，<a id="a-CZ"></a>若有移转则有动摇，<a id="a-Ca"></a>若有动摇则有戏论。<a id="a-Cb"></a>善勇猛，<a id="a-Cc"></a>若诸有情有依、<a id="a-Cd"></a>有转动摇戏论，<a id="a-Ce"></a>是诸有情随魔力行未脱魔境。<a id="a-Cf"></a>善勇猛，<a id="a-Cg"></a>若诸有情虽复乃至上生有顶有所依止，<a id="a-Ch"></a>系属所依依所、<a id="a-Ci"></a>依处，<a id="a-Cj"></a>彼必还堕魔境界中，<a id="a-Ck"></a>未脱恶魔所有罥网，<a id="a-Cl"></a>恶魔索缕常所随逐。<a id="a-Cm"></a>如猛喜子及阿逻荼迦逻摩子，<a id="a-Cn"></a>并余一切依止无色，<a id="a-Co"></a>系属所依依所、<a id="a-Cp"></a>依处诸仙外道。</p>
  <p id="aCq">“善勇猛，<a id="a-Cr"></a>若诸菩萨行深般若波罗蜜多，<a id="a-Cs"></a>修深般若波罗蜜多，<a id="a-Ct"></a>会深般若波罗蜜多。<a id="a-Cu"></a>是诸菩萨于一切处无所依止，<a id="a-Cv"></a>诸有所作亦无所依。</p>
  <p id="aCw">“善勇猛，<a id="a-Cx"></a>若诸菩萨勇猛精进修行般若波罗蜜多随顺安住，<a id="a-Cy"></a>尔时菩萨不依止色，<a id="a-Cz"></a>亦不依止受、<a id="a-D0"></a>想、<a id="a-D1"></a>行、<a id="a-D2"></a>识；<a id="a-D3"></a>不依止眼，<a id="a-D4"></a>亦不依止耳、<a id="a-D5"></a>鼻、<a id="a-D6"></a>舌、<a id="a-D7"></a>身、<a id="a-D8"></a>意；<a id="a-D9"></a>不依止色，<a id="a-DA"></a>亦不依止声、<a id="a-DB"></a>香、<a id="a-DC"></a>味、<a id="a-DD"></a>触、<a id="a-DE"></a>法；<a id="a-DF"></a>不依止眼识，<a id="a-DG"></a>亦不依止耳、<a id="a-DH"></a>鼻、<a id="a-DI"></a>舌、<a id="a-DJ"></a>身、<a id="a-DK"></a>意识；<a id="a-DL"></a>不依止名、<a id="a-DM"></a>色，<a id="a-DN"></a>不依止颠倒、<a id="a-DO"></a>见趣、<a id="a-DP"></a>诸盖及诸爱行，<a id="a-DQ"></a>不依止缘起，<a id="a-DR"></a>不依止欲、<a id="a-DS"></a>色、<a id="a-DT"></a>无色界，<a id="a-DU"></a>不依止我、<a id="a-DV"></a>有情、<a id="a-DW"></a>命者、<a id="a-DX"></a>生者、<a id="a-DY"></a>养者、<a id="a-DZ"></a>士夫、<a id="a-Da"></a>补特伽罗、<a id="a-Db"></a>意生、<a id="a-Dc"></a>儒童、<a id="a-Dd"></a>作者、<a id="a-De"></a>受者、<a id="a-Df"></a>知者、<a id="a-Dg"></a>见者及彼诸想，<a id="a-Dh"></a>不依止地、<a id="a-Di"></a>水、<a id="a-Dj"></a>火、<a id="a-Dk"></a>风、<a id="a-Dl"></a>空、<a id="a-Dm"></a>识界，<a id="a-Dn"></a>不依止有情界、<a id="a-Do"></a>法界，<a id="a-Dp"></a>不依止初静虑乃至非想非非想处，<a id="a-Dq"></a>不依止有爱，<a id="a-Dr"></a>不依止无有爱，<a id="a-Ds"></a>不依止断、<a id="a-Dt"></a>常，<a id="a-Du"></a>不依止有性，<a id="a-Dv"></a>不依止无性，<a id="a-Dw"></a>不依止布施、<a id="a-Dx"></a>悭贪、<a id="a-Dy"></a>持戒、<a id="a-Dz"></a>犯戒、<a id="a-E0"></a>安忍、<a id="a-E1"></a>忿恚、<a id="a-E2"></a>精进、<a id="a-E3"></a>懈怠、<a id="a-E4"></a>静虑、<a id="a-E5"></a>散乱、<a id="a-E6"></a>般若、<a id="a-E7"></a>恶慧，<a id="a-E8"></a>不依止念住、<a id="a-E9"></a>正断、<a id="a-EA"></a>神足、<a id="a-EB"></a>根、<a id="a-EC"></a>力、<a id="a-ED"></a>觉支、<a id="a-EE"></a>道支，<a id="a-EF"></a>不依止断颠倒等，<a id="a-EG"></a>不依止静虑、<a id="a-EH"></a>解脱、<a id="a-EI"></a>等持、<a id="a-EJ"></a>等至，<a id="a-EK"></a>不依止苦、<a id="a-EL"></a>集、<a id="a-EM"></a>灭、<a id="a-EN"></a>道，<a id="a-EO"></a>不依止尽智、<a id="a-EP"></a>无生智、<a id="a-EQ"></a>无造作智，<a id="a-ER"></a>不依止无著智见，<a id="a-ES"></a>不依止明及解脱，<a id="a-ET"></a>不依止解脱知见，<a id="a-EU"></a>不依止异生、<a id="a-EV"></a>声闻、<a id="a-EW"></a>独觉、<a id="a-EX"></a>菩萨、<a id="a-EY"></a>佛地，<a id="a-EZ"></a>不依止异生、<a id="a-Ea"></a>声闻、<a id="a-Eb"></a>独觉、<a id="a-Ec"></a>菩萨、<a id="a-Ed"></a>佛法，<a id="a-Ee"></a>不依止涅槃，<a id="a-Ef"></a>不依止过去、<a id="a-Eg"></a>未来、<a id="a-Eh"></a>现在智见，<a id="a-Ei"></a>不依止三世平等性，<a id="a-Ej"></a>不依止佛智、<a id="a-Ek"></a>力、<a id="a-El"></a>无畏等，<a id="a-Em"></a>不依止一切智智，<a id="a-En"></a>不依止相好圆满，<a id="a-Eo"></a>不依止佛土圆满，<a id="a-Ep"></a>不依止声闻众圆满，<a id="a-Eq"></a>不依止菩萨众圆满，<a id="a-Er"></a>不依止一切法，<a id="a-Es"></a>不依止移转，<a id="a-Et"></a>不依止动摇，<a id="a-Eu"></a>不依止戏论。<a id="a-Ev"></a>由无依止除遣一切，<a id="a-Ew"></a>亦不执著无依止道，<a id="a-Ex"></a>于无依止亦不恃执，<a id="a-Ey"></a>亦复不得此是依止，<a id="a-Ez"></a>亦复不得在此依止，<a id="a-F0"></a>亦复不得属此依止，<a id="a-F1"></a>亦复不得依此依止，<a id="a-F2"></a>于所依止亦无恃执。<a id="a-F3"></a>如是菩萨于诸依止，<a id="a-F4"></a>无恃无得，<a id="a-F5"></a>无执无取，<a id="a-F6"></a>无说无欣，<a id="a-F7"></a>无著而住，<a id="a-F8"></a>不为一切依止所染，<a id="a-F9"></a>于诸依止亦无滞礙，<a id="a-FA"></a>证得一切依止净法。</p>
  <p id="aFB">“善勇猛，<a id="a-FC"></a>此诸菩萨依一切法，<a id="a-FD"></a>依止清净微妙智见，<a id="a-FE"></a>修行般若波罗蜜多，<a id="a-FF"></a>由此恶魔不能得便，<a id="a-FG"></a>恶魔军众不能降伏，<a id="a-FH"></a>而能降伏一切魔军。</p>
  <p id="aFI">“复次，<a id="a-FJ"></a>善勇猛，<a id="a-FK"></a>若诸菩萨未发无上正等觉心，<a id="a-FL"></a>先应积集无量无数善根资粮，<a id="a-FM"></a>多供养佛、<a id="a-FN"></a>事多善友，<a id="a-FO"></a>于多佛所请问法要，<a id="a-FP"></a>发弘誓愿意乐具足，<a id="a-FQ"></a>于诸有情乐行布施，<a id="a-FR"></a>于清净戒尊重护持，<a id="a-FS"></a>忍辱柔和悉皆具足，<a id="a-FT"></a>勇猛精进离诸懈怠，<a id="a-FU"></a>尊重修行鲜白静虑，<a id="a-FV"></a>于清净慧恭敬修学。<a id="a-FW"></a>是诸菩萨既发无上正等觉心，<a id="a-FX"></a>复应精勤修学般若波罗蜜多，<a id="a-FY"></a>以智慧力伏诸魔众。<a id="a-FZ"></a>恒作是念：<a id="a-Fa"></a>‘勿为恶魔伺求我短作扰乱事。<a id="a-Fb"></a>’由斯力故，<a id="a-Fc"></a>令诸恶魔不能得便障所修学，<a id="a-Fd"></a>亦令魔众不起是心：<a id="a-Fe"></a>‘我当伺求此菩萨便，<a id="a-Ff"></a>为扰乱事障礙所修。<a id="a-Fg"></a>’设起是心即令自觉：<a id="a-Fh"></a>‘我作斯事必遭大苦。<a id="a-Fi"></a>’由斯发起大恐怖心：<a id="a-Fj"></a>‘勿我今时丧失身命故，<a id="a-Fk"></a>应息此扰乱之心。<a id="a-Fl"></a>’于是魔军恶心隐没。<a id="a-Fm"></a>善勇猛，<a id="a-Fn"></a>由此因缘，<a id="a-Fo"></a>恶魔军众不能障礙菩萨所学甚深般若波罗蜜多。</p>
  <p id="aFp">“复次，<a id="a-Fq"></a>善勇猛，<a id="a-Fr"></a>若诸菩萨闻说般若波罗蜜多，<a id="a-Fs"></a>起纯净欲增上意乐，<a id="a-Ft"></a>深心尊重，<a id="a-Fu"></a>称赞功德，<a id="a-Fv"></a>起大师想；<a id="a-Fw"></a>闻说六种波罗蜜多相应法教，<a id="a-Fx"></a>亦不发起犹豫疑惑；<a id="a-Fy"></a>闻甚深法心不迷谬，<a id="a-Fz"></a>亦复不起犹豫疑惑；<a id="a-G0"></a>终不造作感匮法业，<a id="a-G1"></a>亦不发起感匮法心；<a id="a-G2"></a>劝导无量无边有情，<a id="a-G3"></a>信受修学甚深般若波罗蜜多；<a id="a-G4"></a>赞励无量无边有情，<a id="a-G5"></a>亦令信受修学六种波罗蜜多。<a id="a-G6"></a>是诸菩萨先意乐净，<a id="a-G7"></a>一切意乐皆无杂染，<a id="a-G8"></a>诸恶魔军不能障礙，<a id="a-G9"></a>伺求其便亦不能得，<a id="a-GA"></a>众魔事业皆能觉知，<a id="a-GB"></a>一切恶魔不能引夺，<a id="a-GC"></a>不随魔力自在而行。<a id="a-GD"></a>善勇猛，<a id="a-GE"></a>由此因缘，<a id="a-GF"></a>是诸菩萨恶魔眷属不能扰乱。</p>
  <p id="aGG">“复次，<a id="a-GH"></a>善勇猛，<a id="a-GI"></a>若诸菩萨修行般若波罗蜜多，<a id="a-GJ"></a>不行色合相，<a id="a-GK"></a>不行色离相，<a id="a-GL"></a>不行受、<a id="a-GM"></a>想、<a id="a-GN"></a>行、<a id="a-GO"></a>识合相，<a id="a-GP"></a>不行受、<a id="a-GQ"></a>想、<a id="a-GR"></a>行、<a id="a-GS"></a>识离相；<a id="a-GT"></a>不行眼合相，<a id="a-GU"></a>不行眼离相，<a id="a-GV"></a>不行耳、<a id="a-GW"></a>鼻、<a id="a-GX"></a>舌、<a id="a-GY"></a>身、<a id="a-GZ"></a>意合相，<a id="a-Ga"></a>不行耳、<a id="a-Gb"></a>鼻、<a id="a-Gc"></a>舌、<a id="a-Gd"></a>身、<a id="a-Ge"></a>意离相；<a id="a-Gf"></a>不行色合相，<a id="a-Gg"></a>不行色离相，<a id="a-Gh"></a>不行声、<a id="a-Gi"></a>香、<a id="a-Gj"></a>味、<a id="a-Gk"></a>触、<a id="a-Gl"></a>法合相，<a id="a-Gm"></a>不行声、<a id="a-Gn"></a>香、<a id="a-Go"></a>味、<a id="a-Gp"></a>触、<a id="a-Gq"></a>法离相；<a id="a-Gr"></a>不行眼识合相，<a id="a-Gs"></a>不行眼识离相，<a id="a-Gt"></a>不行耳、<a id="a-Gu"></a>鼻、<a id="a-Gv"></a>舌、<a id="a-Gw"></a>身、<a id="a-Gx"></a>意识合相，<a id="a-Gy"></a>不行耳、<a id="a-Gz"></a>鼻、<a id="a-H0"></a>舌、<a id="a-H1"></a>身、<a id="a-H2"></a>意识离相；<a id="a-H3"></a>不行色相合、<a id="a-H4"></a>离相，<a id="a-H5"></a>不行受、<a id="a-H6"></a>想、<a id="a-H7"></a>行、<a id="a-H8"></a>识相合、<a id="a-H9"></a>离相；<a id="a-HA"></a>不行眼相合、<a id="a-HB"></a>离相，<a id="a-HC"></a>不行耳、<a id="a-HD"></a>鼻、<a id="a-HE"></a>舌、<a id="a-HF"></a>身、<a id="a-HG"></a>意相合、<a id="a-HH"></a>离相；<a id="a-HI"></a>不行色相合、<a id="a-HJ"></a>离相，<a id="a-HK"></a>不行声、<a id="a-HL"></a>香、<a id="a-HM"></a>味、<a id="a-HN"></a>触、<a id="a-HO"></a>法相合、<a id="a-HP"></a>离相；<a id="a-HQ"></a>不行眼识相合、<a id="a-HR"></a>离相，<a id="a-HS"></a>不行耳、<a id="a-HT"></a>鼻、<a id="a-HU"></a>舌、<a id="a-HV"></a>身、<a id="a-HW"></a>意识相合、<a id="a-HX"></a>离相。</p>
  <p id="aHY">“不行色清净、<a id="a-HZ"></a>不清净相，<a id="a-Ha"></a>不行受、<a id="a-Hb"></a>想、<a id="a-Hc"></a>行、<a id="a-Hd"></a>识清净、<a id="a-He"></a>不清净相；<a id="a-Hf"></a>不行眼清净、<a id="a-Hg"></a>不清净相，<a id="a-Hh"></a>不行耳、<a id="a-Hi"></a>鼻、<a id="a-Hj"></a>舌、<a id="a-Hk"></a>身、<a id="a-Hl"></a>意清净、<a id="a-Hm"></a>不清净相；<a id="a-Hn"></a>不行色清净、<a id="a-Ho"></a>不清净相，<a id="a-Hp"></a>不行声、<a id="a-Hq"></a>香、<a id="a-Hr"></a>味、<a id="a-Hs"></a>触、<a id="a-Ht"></a>法清净、<a id="a-Hu"></a>不清净相；<a id="a-Hv"></a>不行眼识清净、<a id="a-Hw"></a>不清净相，<a id="a-Hx"></a>不行耳、<a id="a-Hy"></a>鼻、<a id="a-Hz"></a>舌、<a id="a-I0"></a>身、<a id="a-I1"></a>意识清净、<a id="a-I2"></a>不清净相；<a id="a-I3"></a>不行缘色清净、<a id="a-I4"></a>不清净相，<a id="a-I5"></a>不行缘受、<a id="a-I6"></a>想、<a id="a-I7"></a>行、<a id="a-I8"></a>识清净、<a id="a-I9"></a>不清净相；<a id="a-IA"></a>不行缘眼清净、<a id="a-IB"></a>不清净相，<a id="a-IC"></a>不行缘耳、<a id="a-ID"></a>鼻、<a id="a-IE"></a>舌、<a id="a-IF"></a>身、<a id="a-IG"></a>意清净、<a id="a-IH"></a>不清净相；<a id="a-II"></a>不行缘色清净、<a id="a-IJ"></a>不清净相，<a id="a-IK"></a>不行缘声、<a id="a-IL"></a>香、<a id="a-IM"></a>味、<a id="a-IN"></a>触、<a id="a-IO"></a>法清净、<a id="a-IP"></a>不清净相；<a id="a-IQ"></a>不行缘眼识清净、<a id="a-IR"></a>不清净相，<a id="a-IS"></a>不行缘耳、<a id="a-IT"></a>鼻、<a id="a-IU"></a>舌、<a id="a-IV"></a>身、<a id="a-IW"></a>意识清净、<a id="a-IX"></a>不清净相。</p>
  <p id="aIY">“不行起色清净不清净、<a id="a-IZ"></a>合离相，<a id="a-Ia"></a>不行起受、<a id="a-Ib"></a>想、<a id="a-Ic"></a>行、<a id="a-Id"></a>识清净不清净、<a id="a-Ie"></a>合离相；<a id="a-If"></a>不行起眼清净不清净、<a id="a-Ig"></a>合离相，<a id="a-Ih"></a>不行起耳、<a id="a-Ii"></a>鼻、<a id="a-Ij"></a>舌、<a id="a-Ik"></a>身、<a id="a-Il"></a>意清净不清净、<a id="a-Im"></a>合离相；<a id="a-In"></a>不行起色清净不清净、<a id="a-Io"></a>合离相，<a id="a-Ip"></a>不行起声、<a id="a-Iq"></a>香、<a id="a-Ir"></a>味、<a id="a-Is"></a>触、<a id="a-It"></a>法清净不清净、<a id="a-Iu"></a>合离相；<a id="a-Iv"></a>不行起眼识清净不清净、<a id="a-Iw"></a>合离相，<a id="a-Ix"></a>不行起耳、<a id="a-Iy"></a>鼻、<a id="a-Iz"></a>舌、<a id="a-J0"></a>身、<a id="a-J1"></a>意识清净不清净、<a id="a-J2"></a>合离相。</p>
  <p id="aJ3">“不行缘色自性清净不清净、<a id="a-J4"></a>合离相，<a id="a-J5"></a>不行缘受、<a id="a-J6"></a>想、<a id="a-J7"></a>行、<a id="a-J8"></a>识自性清净不清净、<a id="a-J9"></a>合离相；<a id="a-JA"></a>不行缘眼自性清净不清净、<a id="a-JB"></a>合离相，<a id="a-JC"></a>不行缘耳、<a id="a-JD"></a>鼻、<a id="a-JE"></a>舌、<a id="a-JF"></a>身、<a id="a-JG"></a>意自性清净不清净、<a id="a-JH"></a>合离相；<a id="a-JI"></a>不行缘色自性清净不清净、<a id="a-JJ"></a>合离相，<a id="a-JK"></a>不行缘声、<a id="a-JL"></a>香、<a id="a-JM"></a>味、<a id="a-JN"></a>触、<a id="a-JO"></a>法自性清净不清净、<a id="a-JP"></a>合离相；<a id="a-JQ"></a>不行缘眼识自性清净不清净、<a id="a-JR"></a>合离相，<a id="a-JS"></a>不行缘耳、<a id="a-JT"></a>鼻、<a id="a-JU"></a>舌、<a id="a-JV"></a>身、<a id="a-JW"></a>意识自性清净不清净、<a id="a-JX"></a>合离相。</p>
  <p id="aJY">“不行色本性清净不清净、<a id="a-JZ"></a>合离相，<a id="a-Ja"></a>不行受、<a id="a-Jb"></a>想、<a id="a-Jc"></a>行、<a id="a-Jd"></a>识本性清净不清净、<a id="a-Je"></a>合离相；<a id="a-Jf"></a>不行眼本性清净不清净、<a id="a-Jg"></a>合离相，<a id="a-Jh"></a>不行耳、<a id="a-Ji"></a>鼻、<a id="a-Jj"></a>舌、<a id="a-Jk"></a>身、<a id="a-Jl"></a>意本性清净不清净、<a id="a-Jm"></a>合离相；<a id="a-Jn"></a>不行色本性清净不清净、<a id="a-Jo"></a>合离相，<a id="a-Jp"></a>不行声、<a id="a-Jq"></a>香、<a id="a-Jr"></a>味、<a id="a-Js"></a>触、<a id="a-Jt"></a>法本性清净不清净、<a id="a-Ju"></a>合离相；<a id="a-Jv"></a>不行眼识本性清净不清净、<a id="a-Jw"></a>合离相，<a id="a-Jx"></a>不行耳、<a id="a-Jy"></a>鼻、<a id="a-Jz"></a>舌、<a id="a-K0"></a>身、<a id="a-K1"></a>意识本性清净不清净、<a id="a-K2"></a>合离相；<a id="a-K3"></a>不行缘色本性清净不清净、<a id="a-K4"></a>合离相，<a id="a-K5"></a>不行缘受、<a id="a-K6"></a>想、<a id="a-K7"></a>行、<a id="a-K8"></a>识本性清净不清净、<a id="a-K9"></a>合离相；<a id="a-KA"></a>不行缘眼本性清净不清净、<a id="a-KB"></a>合离相，<a id="a-KC"></a>不行缘耳、<a id="a-KD"></a>鼻、<a id="a-KE"></a>舌、<a id="a-KF"></a>身、<a id="a-KG"></a>意本性清净不清净、<a id="a-KH"></a>合离相；<a id="a-KI"></a>不行缘色本性清净不清净、<a id="a-KJ"></a>合离相，<a id="a-KK"></a>不行缘声、<a id="a-KL"></a>香、<a id="a-KM"></a>味、<a id="a-KN"></a>触、<a id="a-KO"></a>法本性清净不清净、<a id="a-KP"></a>合离相；<a id="a-KQ"></a>不行缘眼识本性清净不清净、<a id="a-KR"></a>合离相，<a id="a-KS"></a>不行缘耳、<a id="a-KT"></a>鼻、<a id="a-KU"></a>舌、<a id="a-KV"></a>身、<a id="a-KW"></a>意识本性清净不清净、<a id="a-KX"></a>合离相。</p>
  <p id="aKY">“不行色过去、<a id="a-KZ"></a>未来、<a id="a-Ka"></a>现在清净不清净、<a id="a-Kb"></a>合离相，<a id="a-Kc"></a>不行受、<a id="a-Kd"></a>想、<a id="a-Ke"></a>行、<a id="a-Kf"></a>识过去、<a id="a-Kg"></a>未来、<a id="a-Kh"></a>现在清净不清净、<a id="a-Ki"></a>合离相；<a id="a-Kj"></a>不行眼过去、<a id="a-Kk"></a>未来、<a id="a-Kl"></a>现在清净不清净、<a id="a-Km"></a>合离相，<a id="a-Kn"></a>不行耳、<a id="a-Ko"></a>鼻、<a id="a-Kp"></a>舌、<a id="a-Kq"></a>身、<a id="a-Kr"></a>意过去、<a id="a-Ks"></a>未来、<a id="a-Kt"></a>现在清净不清净、<a id="a-Ku"></a>合离相；<a id="a-Kv"></a>不行色过去、<a id="a-Kw"></a>未来、<a id="a-Kx"></a>现在清净不清净、<a id="a-Ky"></a>合离相，<a id="a-Kz"></a>不行声、<a id="a-L0"></a>香、<a id="a-L1"></a>味、<a id="a-L2"></a>触、<a id="a-L3"></a>法过去、<a id="a-L4"></a>未来、<a id="a-L5"></a>现在清净不清净、<a id="a-L6"></a>合离相；<a id="a-L7"></a>不行眼识过去、<a id="a-L8"></a>未来、<a id="a-L9"></a>现在清净不清净、<a id="a-LA"></a>合离相，<a id="a-LB"></a>不行耳、<a id="a-LC"></a>鼻、<a id="a-LD"></a>舌、<a id="a-LE"></a>身、<a id="a-LF"></a>意识过去、<a id="a-LG"></a>未来、<a id="a-LH"></a>现在清净不清净、<a id="a-LI"></a>合离相；<a id="a-LJ"></a>不行缘色过去、<a id="a-LK"></a>未来、<a id="a-LL"></a>现在清净不清净、<a id="a-LM"></a>合离相，<a id="a-LN"></a>不行缘受、<a id="a-LO"></a>想、<a id="a-LP"></a>行、<a id="a-LQ"></a>识过去、<a id="a-LR"></a>未来、<a id="a-LS"></a>现在清净不清净、<a id="a-LT"></a>合离相；<a id="a-LU"></a>不行缘眼过去、<a id="a-LV"></a>未来、<a id="a-LW"></a>现在清净不清净、<a id="a-LX"></a>合离相，<a id="a-LY"></a>不行缘耳、<a id="a-LZ"></a>鼻、<a id="a-La"></a>舌、<a id="a-Lb"></a>身、<a id="a-Lc"></a>意过去、<a id="a-Ld"></a>未来、<a id="a-Le"></a>现在清净不清净、<a id="a-Lf"></a>合离相；<a id="a-Lg"></a>不行缘色过去、<a id="a-Lh"></a>未来、<a id="a-Li"></a>现在清净不清净、<a id="a-Lj"></a>合离相，<a id="a-Lk"></a>不行缘声、<a id="a-Ll"></a>香、<a id="a-Lm"></a>味、<a id="a-Ln"></a>触、<a id="a-Lo"></a>法过去、<a id="a-Lp"></a>未来、<a id="a-Lq"></a>现在清净不清净、<a id="a-Lr"></a>合离相；<a id="a-Ls"></a>不行缘眼识过去、<a id="a-Lt"></a>未来、<a id="a-Lu"></a>现在清净不清净、<a id="a-Lv"></a>合离相，<a id="a-Lw"></a>不行缘耳、<a id="a-Lx"></a>鼻、<a id="a-Ly"></a>舌、<a id="a-Lz"></a>身、<a id="a-M0"></a>意识过去、<a id="a-M1"></a>未来、<a id="a-M2"></a>现在清净不清净、<a id="a-M3"></a>合离相。</p>
  <p id="aM4">“善勇猛，<a id="a-M5"></a>若诸菩萨能如是行，<a id="a-M6"></a>则不与色若合若离，<a id="a-M7"></a>亦不与受、<a id="a-M8"></a>想、<a id="a-M9"></a>行、<a id="a-MA"></a>识若合若离；<a id="a-MB"></a>不与眼若合若离，<a id="a-MC"></a>亦不与耳、<a id="a-MD"></a>鼻、<a id="a-ME"></a>舌、<a id="a-MF"></a>身、<a id="a-MG"></a>意若合若离；<a id="a-MH"></a>不与色若合若离，<a id="a-MI"></a>亦不与声、<a id="a-MJ"></a>香、<a id="a-MK"></a>味、<a id="a-ML"></a>触、<a id="a-MM"></a>法若合若离；<a id="a-MN"></a>不与眼识若合若离，<a id="a-MO"></a>亦不与耳、<a id="a-MP"></a>鼻、<a id="a-MQ"></a>舌、<a id="a-MR"></a>身、<a id="a-MS"></a>意识若合若离；<a id="a-MT"></a>不与名、<a id="a-MU"></a>色若合若离，<a id="a-MV"></a>不与颠倒、<a id="a-MW"></a>见趣、<a id="a-MX"></a>诸盖及诸爱行若合若离，<a id="a-MY"></a>不与欲、<a id="a-MZ"></a>色、<a id="a-Ma"></a>无色界若合若离，<a id="a-Mb"></a>不与贪、<a id="a-Mc"></a>瞋、<a id="a-Md"></a>痴若合若离，<a id="a-Me"></a>不与我、<a id="a-Mf"></a>有情、<a id="a-Mg"></a>命者、<a id="a-Mh"></a>生者、<a id="a-Mi"></a>养者、<a id="a-Mj"></a>士夫、<a id="a-Mk"></a>补特伽罗、<a id="a-Ml"></a>意生、<a id="a-Mm"></a>儒童、<a id="a-Mn"></a>作者、<a id="a-Mo"></a>受者、<a id="a-Mp"></a>知者、<a id="a-Mq"></a>见者、<a id="a-Mr"></a>有无有想若合若离，<a id="a-Ms"></a>不与断、<a id="a-Mt"></a>常若合若离，<a id="a-Mu"></a>不与界、<a id="a-Mv"></a>处若合若离，<a id="a-Mw"></a>不与有情界、<a id="a-Mx"></a>法界若合若离，<a id="a-My"></a>不与地、<a id="a-Mz"></a>水、<a id="a-N0"></a>火、<a id="a-N1"></a>风、<a id="a-N2"></a>空、<a id="a-N3"></a>识界若合若离，<a id="a-N4"></a>不与缘起若合若离，<a id="a-N5"></a>不与五妙欲若合若离，<a id="a-N6"></a>不与杂染、<a id="a-N7"></a>清净若合若离，<a id="a-N8"></a>不与布施、<a id="a-N9"></a>悭贪、<a id="a-NA"></a>持戒、<a id="a-NB"></a>犯戒、<a id="a-NC"></a>安忍、<a id="a-ND"></a>忿恚、<a id="a-NE"></a>精进、<a id="a-NF"></a>懈怠、<a id="a-NG"></a>静虑、<a id="a-NH"></a>散乱、<a id="a-NI"></a>妙慧、<a id="a-NJ"></a>恶慧若合若离，<a id="a-NK"></a>不与念住、<a id="a-NL"></a>正断、<a id="a-NM"></a>神足、<a id="a-NN"></a>根、<a id="a-NO"></a>力、<a id="a-NP"></a>觉支、<a id="a-NQ"></a>道支若合若离，<a id="a-NR"></a>不与断颠倒等若合若离，<a id="a-NS"></a>不与静虑、<a id="a-NT"></a>解脱、<a id="a-NU"></a>等持、<a id="a-NV"></a>等至若合若离，<a id="a-NW"></a>不与苦、<a id="a-NX"></a>集、<a id="a-NY"></a>灭、<a id="a-NZ"></a>道若合若离，<a id="a-Na"></a>不与止、<a id="a-Nb"></a>观若合若离，<a id="a-Nc"></a>不与明及解脱若合若离，<a id="a-Nd"></a>不与解脱知见若合若离，<a id="a-Ne"></a>不与无量、<a id="a-Nf"></a>神通若合若离，<a id="a-Ng"></a>不与异生、<a id="a-Nh"></a>声闻、<a id="a-Ni"></a>独觉、<a id="a-Nj"></a>菩萨、<a id="a-Nk"></a>佛地若合若离，<a id="a-Nl"></a>不与异生、<a id="a-Nm"></a>声闻、<a id="a-Nn"></a>独觉、<a id="a-No"></a>菩萨、<a id="a-Np"></a>佛法若合若离，<a id="a-Nq"></a>不与尽智、<a id="a-Nr"></a>无生智、<a id="a-Ns"></a>无造作智、<a id="a-Nt"></a>无著智若合若离，<a id="a-Nu"></a>不与生死、<a id="a-Nv"></a>涅槃若合若离，<a id="a-Nw"></a>不与佛智、<a id="a-Nx"></a>力、<a id="a-Ny"></a>无畏等若合若离，<a id="a-Nz"></a>不与相好圆满若合若离，<a id="a-O0"></a>不与庄严佛土若合若离，<a id="a-O1"></a>不与声闻圆满若合若离，<a id="a-O2"></a>不与独觉圆满若合若离，<a id="a-O3"></a>不与菩萨圆满若合若离。<a id="a-O4"></a>何以故？<a id="a-O5"></a>善勇猛，<a id="a-O6"></a>以一切法无合离故。</p>
  <p id="aO7">“善勇猛，<a id="a-O8"></a>非一切法为合、<a id="a-O9"></a>离故而现在前。<a id="a-OA"></a>善勇猛，<a id="a-OB"></a>合者谓常，<a id="a-OC"></a>离者谓断。<a id="a-OD"></a>善勇猛，<a id="a-OE"></a>一切法性不由觉察有合有离。<a id="a-OF"></a>善勇猛，<a id="a-OG"></a>一切法性不为合故、<a id="a-OH"></a>离故现前。<a id="a-OI"></a>善勇猛，<a id="a-OJ"></a>若诸法性为合、<a id="a-OK"></a>为离现在前者，<a id="a-OL"></a>则应诸法可得作者、<a id="a-OM"></a>使作者、<a id="a-ON"></a>起者、<a id="a-OO"></a>使起者、<a id="a-OP"></a>受者、<a id="a-OQ"></a>使受者、<a id="a-OR"></a>知者、<a id="a-OS"></a>使知者、<a id="a-OT"></a>见者、<a id="a-OU"></a>使见者、<a id="a-OV"></a>合者、<a id="a-OW"></a>使合者、<a id="a-OX"></a>离者、<a id="a-OY"></a>使离者，<a id="a-OZ"></a>如来亦应施设诸法此是作者、<a id="a-Oa"></a>使作者乃至离者、<a id="a-Ob"></a>使离者。<a id="a-Oc"></a>善勇猛，<a id="a-Od"></a>以诸法性不为合、<a id="a-Oe"></a>离现在前故，<a id="a-Of"></a>诸法无有作者、<a id="a-Og"></a>使作者乃至离者、<a id="a-Oh"></a>使离者少分可得、<a id="a-Oi"></a>不可得故，<a id="a-Oj"></a>佛不施设。<a id="a-Ok"></a>善勇猛，<a id="a-Ol"></a>诸法皆由颠倒所起，<a id="a-Om"></a>非诸颠倒有合、<a id="a-On"></a>有离。<a id="a-Oo"></a>何以故？<a id="a-Op"></a>善勇猛，<a id="a-Oq"></a>诸颠倒事无少可得，<a id="a-Or"></a>亦不可得实生起性。<a id="a-Os"></a>何以故？<a id="a-Ot"></a>善勇猛，<a id="a-Ou"></a>颠倒非实、<a id="a-Ov"></a>虚妄、<a id="a-Ow"></a>诳诈、<a id="a-Ox"></a>空、<a id="a-Oy"></a>无所有，<a id="a-Oz"></a>非于此中有少实法可名颠倒。</p>
  <p id="aP0">“善勇猛，<a id="a-P1"></a>夫颠倒者惑乱有情、<a id="a-P2"></a>施诳有情，<a id="a-P3"></a>诸有情类虚妄分别之所显现，<a id="a-P4"></a>令诸有情妄生恃执、<a id="a-P5"></a>动转、<a id="a-P6"></a>戏论。<a id="a-P7"></a>善勇猛，<a id="a-P8"></a>如以空拳诳惑童竖，<a id="a-P9"></a>彼无知故谓有实物；<a id="a-PA"></a>愚夫异生亦复如是，<a id="a-PB"></a>虚妄颠倒之所诳惑，<a id="a-PC"></a>于一切法非合离性妄见合离谓为实有。<a id="a-PD"></a>愚痴颠倒于无实中起有实想难可解脱，<a id="a-PE"></a>是故一切愚夫异生妄见合离，<a id="a-PF"></a>颠倒系缚驰流生死，<a id="a-PG"></a>谓合得、<a id="a-PH"></a>合住、<a id="a-PI"></a>合见、<a id="a-PJ"></a>合执。<a id="a-PK"></a>有合故便执有离，<a id="a-PL"></a>谓除遣合而得离故。<a id="a-PM"></a>善勇猛，<a id="a-PN"></a>若处有合是处有离，<a id="a-PO"></a>若于合中无得、<a id="a-PP"></a>无恃、<a id="a-PQ"></a>不起执著，<a id="a-PR"></a>亦不见离。<a id="a-PS"></a>善勇猛，<a id="a-PT"></a>若于离中有得、<a id="a-PU"></a>有恃、<a id="a-PV"></a>起执著者，<a id="a-PW"></a>彼便有合，<a id="a-PX"></a>与生死苦未可别离。<a id="a-PY"></a>善勇猛，<a id="a-PZ"></a>是诸菩萨观此义故，<a id="a-Pa"></a>与诸法性非合非离，<a id="a-Pb"></a>亦不为法若合若离，<a id="a-Pc"></a>而有所作或有修学。</p>
  <p id="aPd">“善勇猛，<a id="a-Pe"></a>是诸菩萨遍知合、<a id="a-Pf"></a>离，<a id="a-Pg"></a>修行般若波罗蜜多。<a id="a-Ph"></a>善勇猛，<a id="a-Pi"></a>如是菩萨安住般若波罗蜜多，<a id="a-Pj"></a>速能圆满一切智法。</p>
  <p id="aPk">“复次，<a id="a-Pl"></a>善勇猛，<a id="a-Pm"></a>若诸菩萨修行般若波罗蜜多，<a id="a-Pn"></a>不行色著、<a id="a-Po"></a>无著，<a id="a-Pp"></a>不行受、<a id="a-Pq"></a>想、<a id="a-Pr"></a>行、<a id="a-Ps"></a>识著、<a id="a-Pt"></a>无著；<a id="a-Pu"></a>不行眼著、<a id="a-Pv"></a>无著，<a id="a-Pw"></a>不行耳、<a id="a-Px"></a>鼻、<a id="a-Py"></a>舌、<a id="a-Pz"></a>身、<a id="a-Q0"></a>意著、<a id="a-Q1"></a>无著；<a id="a-Q2"></a>不行色著、<a id="a-Q3"></a>无著，<a id="a-Q4"></a>不行声、<a id="a-Q5"></a>香、<a id="a-Q6"></a>味、<a id="a-Q7"></a>触、<a id="a-Q8"></a>法著、<a id="a-Q9"></a>无著；<a id="a-QA"></a>不行眼识著、<a id="a-QB"></a>无著，<a id="a-QC"></a>不行耳、<a id="a-QD"></a>鼻、<a id="a-QE"></a>舌、<a id="a-QF"></a>身、<a id="a-QG"></a>意识著、<a id="a-QH"></a>无著。</p>
  <p id="aQI">“不行色著、<a id="a-QJ"></a>无著清净，<a id="a-QK"></a>不行受、<a id="a-QL"></a>想、<a id="a-QM"></a>行、<a id="a-QN"></a>识著、<a id="a-QO"></a>无著清净；<a id="a-QP"></a>不行眼著、<a id="a-QQ"></a>无著清净，<a id="a-QR"></a>不行耳、<a id="a-QS"></a>鼻、<a id="a-QT"></a>舌、<a id="a-QU"></a>身、<a id="a-QV"></a>意著、<a id="a-QW"></a>无著清净；<a id="a-QX"></a>不行色著、<a id="a-QY"></a>无著清净，<a id="a-QZ"></a>不行声、<a id="a-Qa"></a>香、<a id="a-Qb"></a>味、<a id="a-Qc"></a>触、<a id="a-Qd"></a>法著、<a id="a-Qe"></a>无著清净；<a id="a-Qf"></a>不行眼识著、<a id="a-Qg"></a>无著清净，<a id="a-Qh"></a>不行耳、<a id="a-Qi"></a>鼻、<a id="a-Qj"></a>舌、<a id="a-Qk"></a>身、<a id="a-Ql"></a>意识著、<a id="a-Qm"></a>无著清净。</p>
  <p id="aQn">“不行色著、<a id="a-Qo"></a>无著所缘，<a id="a-Qp"></a>不行受、<a id="a-Qq"></a>想、<a id="a-Qr"></a>行、<a id="a-Qs"></a>识著、<a id="a-Qt"></a>无著所缘；<a id="a-Qu"></a>不行眼著、<a id="a-Qv"></a>无著所缘，<a id="a-Qw"></a>不行耳、<a id="a-Qx"></a>鼻、<a id="a-Qy"></a>舌、<a id="a-Qz"></a>身、<a id="a-R0"></a>意著、<a id="a-R1"></a>无著所缘；<a id="a-R2"></a>不行色著、<a id="a-R3"></a>无著所缘，<a id="a-R4"></a>不行声、<a id="a-R5"></a>香、<a id="a-R6"></a>味、<a id="a-R7"></a>触、<a id="a-R8"></a>法著、<a id="a-R9"></a>无著所缘；<a id="a-RA"></a>不行眼识著、<a id="a-RB"></a>无著所缘，<a id="a-RC"></a>不行耳、<a id="a-RD"></a>鼻、<a id="a-RE"></a>舌、<a id="a-RF"></a>身、<a id="a-RG"></a>意识著、<a id="a-RH"></a>无著所缘。</p>
  <p id="aRI">“不行色著、<a id="a-RJ"></a>无著合、<a id="a-RK"></a>离，<a id="a-RL"></a>不行受、<a id="a-RM"></a>想、<a id="a-RN"></a>行、<a id="a-RO"></a>识著、<a id="a-RP"></a>无著合、<a id="a-RQ"></a>离；<a id="a-RR"></a>不行眼著、<a id="a-RS"></a>无著合、<a id="a-RT"></a>离，<a id="a-RU"></a>不行耳、<a id="a-RV"></a>鼻、<a id="a-RW"></a>舌、<a id="a-RX"></a>身、<a id="a-RY"></a>意著、<a id="a-RZ"></a>无著合、<a id="a-Ra"></a>离；<a id="a-Rb"></a>不行色著、<a id="a-Rc"></a>无著合、<a id="a-Rd"></a>离，<a id="a-Re"></a>不行声、<a id="a-Rf"></a>香、<a id="a-Rg"></a>味、<a id="a-Rh"></a>触、<a id="a-Ri"></a>法著、<a id="a-Rj"></a>无著合、<a id="a-Rk"></a>离；<a id="a-Rl"></a>不行眼识著、<a id="a-Rm"></a>无著合、<a id="a-Rn"></a>离，<a id="a-Ro"></a>不行耳、<a id="a-Rp"></a>鼻、<a id="a-Rq"></a>舌、<a id="a-Rr"></a>身、<a id="a-Rs"></a>意识著、<a id="a-Rt"></a>无著合、<a id="a-Ru"></a>离。</p>
  <p id="aRv">“不行色著、<a id="a-Rw"></a>无著清净、<a id="a-Rx"></a>合、<a id="a-Ry"></a>离，<a id="a-Rz"></a>不行受、<a id="a-S0"></a>想、<a id="a-S1"></a>行、<a id="a-S2"></a>识著、<a id="a-S3"></a>无著清净、<a id="a-S4"></a>合、<a id="a-S5"></a>离；<a id="a-S6"></a>不行眼著、<a id="a-S7"></a>无著清净、<a id="a-S8"></a>合、<a id="a-S9"></a>离，<a id="a-SA"></a>不行耳、<a id="a-SB"></a>鼻、<a id="a-SC"></a>舌、<a id="a-SD"></a>身、<a id="a-SE"></a>意著、<a id="a-SF"></a>无著清净、<a id="a-SG"></a>合、<a id="a-SH"></a>离；<a id="a-SI"></a>不行色著、<a id="a-SJ"></a>无著清净、<a id="a-SK"></a>合、<a id="a-SL"></a>离，<a id="a-SM"></a>不行声、<a id="a-SN"></a>香、<a id="a-SO"></a>味、<a id="a-SP"></a>触、<a id="a-SQ"></a>法著、<a id="a-SR"></a>无著清净、<a id="a-SS"></a>合、<a id="a-ST"></a>离；<a id="a-SU"></a>不行眼识著、<a id="a-SV"></a>无著清净、<a id="a-SW"></a>合、<a id="a-SX"></a>离，<a id="a-SY"></a>不行耳、<a id="a-SZ"></a>鼻、<a id="a-Sa"></a>舌、<a id="a-Sb"></a>身、<a id="a-Sc"></a>意识著、<a id="a-Sd"></a>无著清净、<a id="a-Se"></a>合、<a id="a-Sf"></a>离。</p>
  <p id="aSg">“不行色所缘清净、<a id="a-Sh"></a>合、<a id="a-Si"></a>离，<a id="a-Sj"></a>不行受、<a id="a-Sk"></a>想、<a id="a-Sl"></a>行、<a id="a-Sm"></a>识所缘清净、<a id="a-Sn"></a>合、<a id="a-So"></a>离；<a id="a-Sp"></a>不行眼所缘清净、<a id="a-Sq"></a>合、<a id="a-Sr"></a>离，<a id="a-Ss"></a>不行耳、<a id="a-St"></a>鼻、<a id="a-Su"></a>舌、<a id="a-Sv"></a>身、<a id="a-Sw"></a>意所缘清净、<a id="a-Sx"></a>合、<a id="a-Sy"></a>离；<a id="a-Sz"></a>不行色所缘清净、<a id="a-T0"></a>合、<a id="a-T1"></a>离，<a id="a-T2"></a>不行声、<a id="a-T3"></a>香、<a id="a-T4"></a>味、<a id="a-T5"></a>触、<a id="a-T6"></a>法所缘清净、<a id="a-T7"></a>合、<a id="a-T8"></a>离；<a id="a-T9"></a>不行眼识所缘清净、<a id="a-TA"></a>合、<a id="a-TB"></a>离，<a id="a-TC"></a>不行耳、<a id="a-TD"></a>鼻、<a id="a-TE"></a>舌、<a id="a-TF"></a>身、<a id="a-TG"></a>意识所缘清净、<a id="a-TH"></a>合、<a id="a-TI"></a>离。</p>
  <p id="aTJ">“何以故？<a id="a-TK"></a>善勇猛，<a id="a-TL"></a>如是一切皆有移转、<a id="a-TM"></a>恃执、<a id="a-TN"></a>动摇、<a id="a-TO"></a>若行、<a id="a-TP"></a>若观，<a id="a-TQ"></a>菩萨遍知如是一切，<a id="a-TR"></a>不复于中若行、<a id="a-TS"></a>若观。</p>
  <p id="aTT">“复次，<a id="a-TU"></a>善勇猛，<a id="a-TV"></a>若诸菩萨修行般若波罗蜜多，<a id="a-TW"></a>不行色过去、<a id="a-TX"></a>未来、<a id="a-TY"></a>现在著无著，<a id="a-TZ"></a>不行受、<a id="a-Ta"></a>想、<a id="a-Tb"></a>行、<a id="a-Tc"></a>识过去、<a id="a-Td"></a>未来、<a id="a-Te"></a>现在著无著；<a id="a-Tf"></a>不行眼过去、<a id="a-Tg"></a>未来、<a id="a-Th"></a>现在著无著，<a id="a-Ti"></a>不行耳、<a id="a-Tj"></a>鼻、<a id="a-Tk"></a>舌、<a id="a-Tl"></a>身、<a id="a-Tm"></a>意过去、<a id="a-Tn"></a>未来、<a id="a-To"></a>现在著无著；<a id="a-Tp"></a>不行色过去、<a id="a-Tq"></a>未来、<a id="a-Tr"></a>现在著无著，<a id="a-Ts"></a>不行声、<a id="a-Tt"></a>香、<a id="a-Tu"></a>味、<a id="a-Tv"></a>触、<a id="a-Tw"></a>法过去、<a id="a-Tx"></a>未来、<a id="a-Ty"></a>现在著无著；<a id="a-Tz"></a>不行眼识过去、<a id="a-U0"></a>未来、<a id="a-U1"></a>现在著无著，<a id="a-U2"></a>不行耳、<a id="a-U3"></a>鼻、<a id="a-U4"></a>舌、<a id="a-U5"></a>身、<a id="a-U6"></a>意识过去、<a id="a-U7"></a>未来、<a id="a-U8"></a>现在著无著。</p>
  <p id="aU9">“不行色过去、<a id="a-UA"></a>未来、<a id="a-UB"></a>现在清净不清净，<a id="a-UC"></a>不行受、<a id="a-UD"></a>想、<a id="a-UE"></a>行、<a id="a-UF"></a>识过去、<a id="a-UG"></a>未来、<a id="a-UH"></a>现在清净不清净；<a id="a-UI"></a>不行眼过去、<a id="a-UJ"></a>未来、<a id="a-UK"></a>现在清净不清净，<a id="a-UL"></a>不行耳、<a id="a-UM"></a>鼻、<a id="a-UN"></a>舌、<a id="a-UO"></a>身、<a id="a-UP"></a>意过去、<a id="a-UQ"></a>未来、<a id="a-UR"></a>现在清净不清净；<a id="a-US"></a>不行色过去、<a id="a-UT"></a>未来、<a id="a-UU"></a>现在清净不清净，<a id="a-UV"></a>不行声、<a id="a-UW"></a>香、<a id="a-UX"></a>味、<a id="a-UY"></a>触、<a id="a-UZ"></a>法过去、<a id="a-Ua"></a>未来、<a id="a-Ub"></a>现在清净不清净；<a id="a-Uc"></a>不行眼识过去、<a id="a-Ud"></a>未来、<a id="a-Ue"></a>现在清净不清净，<a id="a-Uf"></a>不行耳、<a id="a-Ug"></a>鼻、<a id="a-Uh"></a>舌、<a id="a-Ui"></a>身、<a id="a-Uj"></a>意识过去、<a id="a-Uk"></a>未来、<a id="a-Ul"></a>现在清净不清净。</p>
  <p id="aUm">“不行色过去、<a id="a-Un"></a>未来、<a id="a-Uo"></a>现在著无著，<a id="a-Up"></a>所缘清净不清净，<a id="a-Uq"></a>不行受、<a id="a-Ur"></a>想、<a id="a-Us"></a>行、<a id="a-Ut"></a>识过去、<a id="a-Uu"></a>未来、<a id="a-Uv"></a>现在著无著，<a id="a-Uw"></a>所缘清净不清净；<a id="a-Ux"></a>不行眼过去、<a id="a-Uy"></a>未来、<a id="a-Uz"></a>现在著无著，<a id="a-V0"></a>所缘清净不清净，<a id="a-V1"></a>不行耳、<a id="a-V2"></a>鼻、<a id="a-V3"></a>舌、<a id="a-V4"></a>身、<a id="a-V5"></a>意过去、<a id="a-V6"></a>未来、<a id="a-V7"></a>现在著无著，<a id="a-V8"></a>所缘清净不清净；<a id="a-V9"></a>不行色过去、<a id="a-VA"></a>未来、<a id="a-VB"></a>现在著无著，<a id="a-VC"></a>所缘清净不清净，<a id="a-VD"></a>不行声、<a id="a-VE"></a>香、<a id="a-VF"></a>味、<a id="a-VG"></a>触、<a id="a-VH"></a>法过去、<a id="a-VI"></a>未来、<a id="a-VJ"></a>现在著无著，<a id="a-VK"></a>所缘清净不清净；<a id="a-VL"></a>不行眼识过去、<a id="a-VM"></a>未来、<a id="a-VN"></a>现在著无著，<a id="a-VO"></a>所缘清净不清净，<a id="a-VP"></a>不行耳、<a id="a-VQ"></a>鼻、<a id="a-VR"></a>舌、<a id="a-VS"></a>身、<a id="a-VT"></a>意识过去、<a id="a-VU"></a>未来、<a id="a-VV"></a>现在著无著，<a id="a-VW"></a>所缘清净不清净。</p>
  <p id="aVX">“何以故？<a id="a-VY"></a>善勇猛，<a id="a-VZ"></a>是诸菩萨修行般若波罗蜜多，<a id="a-Va"></a>都不见行及不行法。</p>
  <p id="aVb">“善勇猛，<a id="a-Vc"></a>是诸菩萨都无所行，<a id="a-Vd"></a>善能悟入遍知诸行，<a id="a-Ve"></a>修行般若波罗蜜多。<a id="a-Vf"></a>善勇猛，<a id="a-Vg"></a>若诸菩萨能如是行，<a id="a-Vh"></a>速能圆满一切智法。</p>
 </body>
</html>