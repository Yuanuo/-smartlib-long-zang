<!doctype html>
<html id="z3IBT2a7a" data-ver="1187">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百七十</h1>
  <h2 id="a2">第二分众德相品第七十六之三</h2>
  <p id="a3">“复次，<a id="a-4"></a>善现，<a id="a-5"></a>八十随好者，<a id="a-6"></a>谓如来指爪狭长薄润，<a id="a-7"></a>光洁鲜净如花赤铜，<a id="a-8"></a>是为第一。<a id="a-9"></a>如来手足指圆纤长，<a id="a-A"></a>[月+庸]直柔软，<a id="a-B"></a>节骨不现，<a id="a-C"></a>是为第二。<a id="a-D"></a>如来手足各等无差，<a id="a-E"></a>于诸指间悉皆充密，<a id="a-F"></a>是为第三。<a id="a-G"></a>如来手足圆满如意，<a id="a-H"></a>软净光泽，<a id="a-I"></a>色如莲华，<a id="a-J"></a>是为第四。<a id="a-K"></a>如来筋脉盘结坚固，<a id="a-L"></a>深隐不现，<a id="a-M"></a>是为第五。<a id="a-N"></a>如来两踝俱隐不现，<a id="a-O"></a>是为第六。<a id="a-P"></a>如来行步，<a id="a-Q"></a>直进庠审如龙象王，<a id="a-R"></a>是为第七。<a id="a-S"></a>如来行步，<a id="a-T"></a>威容齐肃如师子王，<a id="a-U"></a>是为第八。<a id="a-V"></a>如来行步，<a id="a-W"></a>安平庠序，<a id="a-X"></a>不过不减犹如牛王，<a id="a-Y"></a>是为第九。<a id="a-Z"></a>如来行步，<a id="a-a"></a>进止仪雅其犹鹅王，<a id="a-b"></a>是为第十。<a id="a-c"></a>如来回顾必皆右旋，<a id="a-d"></a>如龙象王举身随转，<a id="a-e"></a>是第十一。<a id="a-f"></a>如来支节渐次[月+庸]圆，<a id="a-g"></a>妙善安布，<a id="a-h"></a>是第十二。<a id="a-i"></a>如来骨节，<a id="a-j"></a>交结无隙犹若龙盘，<a id="a-k"></a>是第十三。<a id="a-l"></a>如来膝轮妙善安布，<a id="a-m"></a>坚固圆满，<a id="a-n"></a>是第十四。<a id="a-o"></a>如来隐处，<a id="a-p"></a>其文妙好，<a id="a-q"></a>威势具足，<a id="a-r"></a>圆满清净，<a id="a-s"></a>是第十五。<a id="a-t"></a>如来身支润滑柔软，<a id="a-u"></a>光悦鲜净，<a id="a-v"></a>尘垢不著，<a id="a-w"></a>是第十六。<a id="a-x"></a>如来身容敦肃无畏，<a id="a-y"></a>常不怯弱，<a id="a-z"></a>是第十七。<a id="a-10"></a>如来身支坚固稠密，<a id="a-11"></a>善相属著，<a id="a-12"></a>是第十八。<a id="a-13"></a>如来身支安定敦重，<a id="a-14"></a>曾不掉动，<a id="a-15"></a>圆满无坏，<a id="a-16"></a>是第十九。<a id="a-17"></a>如来身相犹若仙王，<a id="a-18"></a>周匝端严光净离翳，<a id="a-19"></a>是第二十。<a id="a-1A"></a>如来身有周匝圆光，<a id="a-1B"></a>于行等时恒自照曜，<a id="a-1C"></a>是二十一。<a id="a-1D"></a>如来腹形方正无侧，<a id="a-1E"></a>柔软不现，<a id="a-1F"></a>众相庄严，<a id="a-1G"></a>是二十二。<a id="a-1H"></a>如来脐深，<a id="a-1I"></a>右旋圆妙，<a id="a-1J"></a>清净光泽，<a id="a-1K"></a>是二十三。<a id="a-1L"></a>如来脐厚，<a id="a-1M"></a>不洼不凸，<a id="a-1N"></a>周匝妙好，<a id="a-1O"></a>是二十四。<a id="a-1P"></a>如来皮肤远离疥癣，<a id="a-1Q"></a>亦无黡点、<a id="a-1R"></a>疣赘等过，<a id="a-1S"></a>是二十五。<a id="a-1T"></a>如来手掌充满柔软，<a id="a-1U"></a>足下安平，<a id="a-1V"></a>是二十六。<a id="a-1W"></a>如来手文深长明直，<a id="a-1X"></a>润泽不断，<a id="a-1Y"></a>是二十七。<a id="a-1Z"></a>如来唇色光润丹晖，<a id="a-1a"></a>如频婆果上下相称，<a id="a-1b"></a>是二十八。<a id="a-1c"></a>如来面门，<a id="a-1d"></a>不长不短，<a id="a-1e"></a>不大不小，<a id="a-1f"></a>如量端严，<a id="a-1g"></a>是二十九。<a id="a-1h"></a>如来舌相，<a id="a-1i"></a>软薄广长，<a id="a-1j"></a>如赤铜色，<a id="a-1k"></a>是第三十。<a id="a-1l"></a>如来发声威震深远，<a id="a-1m"></a>如象王吼明朗清彻，<a id="a-1n"></a>是三十一。<a id="a-1o"></a>如来音韵美妙具足，<a id="a-1p"></a>如深谷响，<a id="a-1q"></a>是三十二。<a id="a-1r"></a>如来鼻高修而且直，<a id="a-1s"></a>其孔不现，<a id="a-1t"></a>是三十三。<a id="a-1u"></a>如来诸齿方整鲜白，<a id="a-1v"></a>是三十四。<a id="a-1w"></a>如来诸牙圆白光洁，<a id="a-1x"></a>渐次锋利，<a id="a-1y"></a>是三十五。<a id="a-1z"></a>如来眼净，<a id="a-20"></a>青白分明，<a id="a-21"></a>是三十六。<a id="a-22"></a>如来眼相修广，<a id="a-23"></a>犹如青莲华叶甚可爱乐，<a id="a-24"></a>是三十七。<a id="a-25"></a>如来眼睫上下齐整，<a id="a-26"></a>稠密不白，<a id="a-27"></a>是三十八。<a id="a-28"></a>如来双眉长而不白，<a id="a-29"></a>致而细软，<a id="a-2A"></a>是三十九。<a id="a-2B"></a>如来双眉绮靡顺次，<a id="a-2C"></a>绀瑠璃色，<a id="a-2D"></a>是第四十。<a id="a-2E"></a>如来双眉高显光润，<a id="a-2F"></a>形如初月，<a id="a-2G"></a>是四十一。<a id="a-2H"></a>如来耳厚广大修长，<a id="a-2I"></a>轮埵成就，<a id="a-2J"></a>是四十二。<a id="a-2K"></a>如来两耳绮丽齐平，<a id="a-2L"></a>离众过失，<a id="a-2M"></a>是四十三。<a id="a-2N"></a>如来容仪，<a id="a-2O"></a>能令见者无损无染，<a id="a-2P"></a>皆生爱敬，<a id="a-2Q"></a>是四十四。<a id="a-2R"></a>如来额广圆满平正，<a id="a-2S"></a>形相殊妙，<a id="a-2T"></a>是四十五。<a id="a-2U"></a>如来身分上下圆满，<a id="a-2V"></a>如师子王威严无对，<a id="a-2W"></a>是四十六。<a id="a-2X"></a>如来头发修长绀青，<a id="a-2Y"></a>稠密不白，<a id="a-2Z"></a>是四十七。<a id="a-2a"></a>如来头发香洁细软，<a id="a-2b"></a>润泽旋转，<a id="a-2c"></a>是四十八。<a id="a-2d"></a>如来头发齐整无乱亦不交杂，<a id="a-2e"></a>是四十九。<a id="a-2f"></a>如来头发坚固不断，<a id="a-2g"></a>永无褫落，<a id="a-2h"></a>是第五十。<a id="a-2i"></a>如来头发光滑殊妙，<a id="a-2j"></a>尘垢无著，<a id="a-2k"></a>是五十一。<a id="a-2l"></a>如来身分，<a id="a-2m"></a>坚固充实逾那罗延，<a id="a-2n"></a>是五十二。<a id="a-2o"></a>如来身体长大端直，<a id="a-2p"></a>是五十三。<a id="a-2q"></a>如来诸窍清净圆好，<a id="a-2r"></a>是五十四。<a id="a-2s"></a>如来身支，<a id="a-2t"></a>势力殊胜无与等者，<a id="a-2u"></a>是五十五。<a id="a-2v"></a>如来身相，<a id="a-2w"></a>众所乐观，<a id="a-2x"></a>尝无厌足，<a id="a-2y"></a>是五十六。<a id="a-2z"></a>如来面轮修广得所，<a id="a-30"></a>皎洁光净如秋满月，<a id="a-31"></a>是五十七。<a id="a-32"></a>如来颜貌舒泰光显，<a id="a-33"></a>含笑先言，<a id="a-34"></a>唯向不背，<a id="a-35"></a>是五十八。<a id="a-36"></a>如来面貌光泽熙怡，<a id="a-37"></a>远离颦蹙、<a id="a-38"></a>青赤等过，<a id="a-39"></a>是五十九。<a id="a-3A"></a>如来身支清净无垢，<a id="a-3B"></a>常无臭秽，<a id="a-3C"></a>是第六十。<a id="a-3D"></a>如来身诸毛孔中，<a id="a-3E"></a>常出如意微妙之香，<a id="a-3F"></a>是六十一。<a id="a-3G"></a>如来面门，<a id="a-3H"></a>常出最上殊胜之香，<a id="a-3I"></a>是六十二。<a id="a-3J"></a>如来头相周圆妙好，<a id="a-3K"></a>如末达那，<a id="a-3L"></a>亦犹天盖，<a id="a-3M"></a>是六十三。<a id="a-3N"></a>如来身毛绀青光净，<a id="a-3O"></a>如孔雀项红晖绮饰，<a id="a-3P"></a>色类赤铜，<a id="a-3Q"></a>是六十四。<a id="a-3R"></a>如来法音，<a id="a-3S"></a>随众大小不增不减，<a id="a-3T"></a>应理无差，<a id="a-3U"></a>是六十五。<a id="a-3V"></a>如来顶相无能见者，<a id="a-3W"></a>是六十六。<a id="a-3X"></a>如来手足指约分明，<a id="a-3Y"></a>庄严妙好，<a id="a-3Z"></a>如赤铜色，<a id="a-3a"></a>是六十七。<a id="a-3b"></a>如来行时，<a id="a-3c"></a>其足去地如四指量，<a id="a-3d"></a>而现印文，<a id="a-3e"></a>是六十八。<a id="a-3f"></a>如来自持，<a id="a-3g"></a>不待他卫，<a id="a-3h"></a>身无倾动亦不逶迤，<a id="a-3i"></a>是六十九。<a id="a-3j"></a>如来威德远震一切，<a id="a-3k"></a>恶心见喜，<a id="a-3l"></a>恐怖见安，<a id="a-3m"></a>是第七十。<a id="a-3n"></a>如来音声不高不下，<a id="a-3o"></a>随众生意和悦与言，<a id="a-3p"></a>是七十一。<a id="a-3q"></a>如来能随诸有情类言音意乐而为说法，<a id="a-3r"></a>是七十二。<a id="a-3s"></a>如来一音演说正法，<a id="a-3t"></a>随有情类各令得解，<a id="a-3u"></a>是七十三。<a id="a-3v"></a>如来说法咸依次第，<a id="a-3w"></a>必有因缘，<a id="a-3x"></a>言无不善，<a id="a-3y"></a>是七十四。<a id="a-3z"></a>如来等观诸有情类，<a id="a-40"></a>赞善毁恶而无爱憎，<a id="a-41"></a>是七十五。<a id="a-42"></a>如来所为先观后作，<a id="a-43"></a>轨范具足，<a id="a-44"></a>令识善净，<a id="a-45"></a>是七十六。<a id="a-46"></a>如来相好，<a id="a-47"></a>一切有情无能观尽，<a id="a-48"></a>是七十七。<a id="a-49"></a>如来顶骨坚实圆满，<a id="a-4A"></a>是七十八。<a id="a-4B"></a>如来颜容，<a id="a-4C"></a>常少不老，<a id="a-4D"></a>好巡旧处，<a id="a-4E"></a>是七十九。<a id="a-4F"></a>如来手足及胸臆前，<a id="a-4G"></a>俱有吉祥喜旋德相，<a id="a-4H"></a>文同绮画，<a id="a-4I"></a>色类朱丹，<a id="a-4J"></a>是第八十。<a id="a-4K"></a>如是名为八十随好。</p>
  <p id="a4L">“善现，<a id="a-4M"></a>如来应正等觉成就如是诸相好故，<a id="a-4N"></a>身光任运，<a id="a-4O"></a>能照三千大千世界，<a id="a-4P"></a>无不遍满。<a id="a-4Q"></a>若作意时，<a id="a-4R"></a>即能普照无量无边无数世界；<a id="a-4S"></a>然为怜愍诸有情故，<a id="a-4T"></a>摄光常照面各一寻。<a id="a-4U"></a>若纵身光，<a id="a-4V"></a>即日月等所有光明皆悉不现，<a id="a-4W"></a>诸有情类便不能知昼夜、<a id="a-4X"></a>半月、<a id="a-4Y"></a>月时、<a id="a-4Z"></a>岁数，<a id="a-4a"></a>所作事业有不得成。<a id="a-4b"></a>佛身任运能遍三千大千世界，<a id="a-4c"></a>若作意时，<a id="a-4d"></a>即能遍满无量无边无数世界；<a id="a-4e"></a>然为利乐诸有情故，<a id="a-4f"></a>身随众量不减不增。<a id="a-4g"></a>善现，<a id="a-4h"></a>如是功德胜利，<a id="a-4i"></a>我先菩萨位修行般若波罗蜜多时已能成办，<a id="a-4j"></a>故今相好圆满庄严，<a id="a-4k"></a>一切有情见者欢喜，<a id="a-4l"></a>皆获殊胜利益安乐。</p>
  <p id="a4m">“如是，<a id="a-4n"></a>善现，<a id="a-4o"></a>诸菩萨摩诃萨行深般若波罗蜜多时，<a id="a-4p"></a>能以财法二种布施摄诸有情，<a id="a-4q"></a>是为甚奇希有之法。<a id="a-4r"></a>善现，<a id="a-4s"></a>云何菩萨摩诃萨以爱语事摄诸有情？<a id="a-4t"></a>善现，<a id="a-4u"></a>诸菩萨摩诃萨行深般若波罗蜜多时，<a id="a-4v"></a>以柔软音为有情类，<a id="a-4w"></a>先说布施波罗蜜多，<a id="a-4x"></a>次说净戒波罗蜜多，<a id="a-4y"></a>次说安忍波罗蜜多，<a id="a-4z"></a>次说精进波罗蜜多，<a id="a-50"></a>次说静虑波罗蜜多，<a id="a-51"></a>后说般若波罗蜜多方便摄受。<a id="a-52"></a>善现，<a id="a-53"></a>诸菩萨摩诃萨行深般若波罗蜜多时，<a id="a-54"></a>以柔软音多说此六波罗蜜多摄有情类。<a id="a-55"></a>所以者何？<a id="a-56"></a>由此六种波罗蜜多，<a id="a-57"></a>普能摄受诸善法故。<a id="a-58"></a>善现，<a id="a-59"></a>云何菩萨摩诃萨以利行事摄诸有情？<a id="a-5A"></a>善现，<a id="a-5B"></a>诸菩萨摩诃萨行深般若波罗蜜多时，<a id="a-5C"></a>于长夜中种种方便劝诸有情，<a id="a-5D"></a>精勤修学布施、<a id="a-5E"></a>净戒、<a id="a-5F"></a>安忍、<a id="a-5G"></a>精进、<a id="a-5H"></a>静虑、<a id="a-5I"></a>般若波罗蜜多，<a id="a-5J"></a>及余种种殊胜善法常无懈废。<a id="a-5K"></a>善现，<a id="a-5L"></a>云何菩萨摩诃萨以同事业摄诸有情？<a id="a-5M"></a>善现，<a id="a-5N"></a>诸菩萨摩诃萨行深般若波罗蜜多时，<a id="a-5O"></a>以胜神通及大愿力，<a id="a-5P"></a>现处地狱、<a id="a-5Q"></a>傍生、<a id="a-5R"></a>鬼界、<a id="a-5S"></a>人、<a id="a-5T"></a>天等中，<a id="a-5U"></a>同彼事业方便摄受，<a id="a-5V"></a>令获殊胜利益安乐。<a id="a-5W"></a>善现，<a id="a-5X"></a>诸菩萨摩诃萨，<a id="a-5Y"></a>能以如是布施、<a id="a-5Z"></a>爱语、<a id="a-5a"></a>利行、<a id="a-5b"></a>同事摄诸有情，<a id="a-5c"></a>是为甚奇希有之法。<a id="a-5d"></a>”</p>
  <p id="a5e">“复次，<a id="a-5f"></a>善现，<a id="a-5g"></a>我以佛眼遍观十方殑伽沙等诸世界中，<a id="a-5h"></a>有菩萨摩诃萨行深般若波罗蜜多时，<a id="a-5i"></a>教诫教授诸余菩萨摩诃萨言：<a id="a-5j"></a>‘来，<a id="a-5k"></a>善男子，<a id="a-5l"></a>汝应善学引发诸字陀罗尼门，<a id="a-5m"></a>谓应善学一字、<a id="a-5n"></a>二字乃至十字，<a id="a-5o"></a>如是乃至二十、<a id="a-5p"></a>三十，<a id="a-5q"></a>乃至若百、<a id="a-5r"></a>若千，<a id="a-5s"></a>若万乃至无数引发自在；<a id="a-5t"></a>又应善学一切语言，<a id="a-5u"></a>皆入一字，<a id="a-5v"></a>或入二字乃至十字，<a id="a-5w"></a>如是乃至或入二十、<a id="a-5x"></a>或入三十，<a id="a-5y"></a>乃至若百、<a id="a-5z"></a>若千、<a id="a-60"></a>若万，<a id="a-61"></a>乃至无数引发自在；<a id="a-62"></a>又应善学于一字中摄一切字，<a id="a-63"></a>一切字中摄于一字引发自在；<a id="a-64"></a>又应善学一字能摄四十二本母字，<a id="a-65"></a>四十二本母字能摄一字。<a id="a-66"></a>’善现，<a id="a-67"></a>是菩萨摩诃萨应如是善学四十二字入于一字，<a id="a-68"></a>一字亦入四十二字；<a id="a-69"></a>如是学已，<a id="a-6A"></a>于诸字中引发善巧；<a id="a-6B"></a>于引发字得善巧已，<a id="a-6C"></a>复于无字引发善巧。<a id="a-6D"></a>如诸如来、<a id="a-6E"></a>应、<a id="a-6F"></a>正等觉，<a id="a-6G"></a>于法善巧、<a id="a-6H"></a>于字善巧；<a id="a-6I"></a>以于诸法、<a id="a-6J"></a>诸字善巧，<a id="a-6K"></a>于无字中亦得善巧；<a id="a-6L"></a>由善巧故能为有情，<a id="a-6M"></a>说有字法，<a id="a-6N"></a>说无字法，<a id="a-6O"></a>为无字法说有字法。<a id="a-6P"></a>所以者何？<a id="a-6Q"></a>离字无字，<a id="a-6R"></a>无异佛法；<a id="a-6S"></a>过一切字，<a id="a-6T"></a>名真佛法。<a id="a-6U"></a>所以者何？<a id="a-6V"></a>以一切法、<a id="a-6W"></a>一切有情皆毕竟空、<a id="a-6X"></a>无际空故。<a id="a-6Y"></a>”</p>
  <p id="a6Z">具寿善现白言：<a id="a-6a"></a>“世尊，<a id="a-6b"></a>若一切法、<a id="a-6c"></a>一切有情皆毕竟空、<a id="a-6d"></a>无际空故超诸字者，<a id="a-6e"></a>则一切法、<a id="a-6f"></a>一切有情自性毕竟皆不可得，<a id="a-6g"></a>诸菩萨摩诃萨云何修行布施波罗蜜多乃至般若波罗蜜多？<a id="a-6h"></a>云何修行四静虑、<a id="a-6i"></a>四无量、<a id="a-6j"></a>四无色定？<a id="a-6k"></a>云何修行四念住乃至八圣道支？<a id="a-6l"></a>云何修行空、<a id="a-6m"></a>无相、<a id="a-6n"></a>无愿解脱门？<a id="a-6o"></a>云何安住内空乃至无性自性空？<a id="a-6p"></a>云何安住真如乃至不思议界？<a id="a-6q"></a>云何安住苦、<a id="a-6r"></a>集、<a id="a-6s"></a>灭、<a id="a-6t"></a>道圣谛？<a id="a-6u"></a>云何修行八解脱乃至十遍处？<a id="a-6v"></a>云何修行极喜地乃至法云地？<a id="a-6w"></a>云何修行一切陀罗尼门三摩地门？<a id="a-6x"></a>云何修行五眼、<a id="a-6y"></a>六神通？<a id="a-6z"></a>云何修行如来十力乃至十八佛不共法？<a id="a-70"></a>云何修行无忘失法、<a id="a-71"></a>恒住舍性？<a id="a-72"></a>云何修行一切智、<a id="a-73"></a>道相智、<a id="a-74"></a>一切相智？<a id="a-75"></a>云何修行三十二大士相、<a id="a-76"></a>八十随好？<a id="a-77"></a>云何安住异熟六种波罗蜜多及六神通为诸有情宣说正法？</p>
  <p id="a78">“世尊，<a id="a-79"></a>一切有情皆不可得，<a id="a-7A"></a>有情施设亦不可得。<a id="a-7B"></a>一切有情不可得故，<a id="a-7C"></a>色乃至识亦不可得，<a id="a-7D"></a>眼处乃至意处亦不可得，<a id="a-7E"></a>色处乃至法处亦不可得，<a id="a-7F"></a>眼界乃至意界亦不可得，<a id="a-7G"></a>色界乃至法界亦不可得，<a id="a-7H"></a>眼识界乃至意识界亦不可得，<a id="a-7I"></a>眼触乃至意触亦不可得，<a id="a-7J"></a>眼触为缘所生诸受乃至意触为缘所生诸受亦不可得，<a id="a-7K"></a>地界乃至识界亦不可得，<a id="a-7L"></a>因缘乃至增上缘亦不可得，<a id="a-7M"></a>从缘所生诸法亦不可得，<a id="a-7N"></a>无明乃至老死亦不可得，<a id="a-7O"></a>布施波罗蜜多乃至般若波罗蜜多亦不可得，<a id="a-7P"></a>四静虑、<a id="a-7Q"></a>四无量、<a id="a-7R"></a>四无色定亦不可得，<a id="a-7S"></a>四念住乃至八圣道支亦不可得，<a id="a-7T"></a>空、<a id="a-7U"></a>无相、<a id="a-7V"></a>无愿解脱门亦不可得，<a id="a-7W"></a>内空乃至无性自性空亦不可得，<a id="a-7X"></a>真如乃至不思议界亦不可得，<a id="a-7Y"></a>苦、<a id="a-7Z"></a>集、<a id="a-7a"></a>灭、<a id="a-7b"></a>道圣谛亦不可得，<a id="a-7c"></a>八解脱乃至十遍处亦不可得，<a id="a-7d"></a>净观地乃至如来地亦不可得，<a id="a-7e"></a>极喜地乃至法云地亦不可得，<a id="a-7f"></a>一切陀罗尼门三摩地门亦不可得，<a id="a-7g"></a>五眼、<a id="a-7h"></a>六神通亦不可得，<a id="a-7i"></a>如来十力乃至十八佛不共法亦不可得，<a id="a-7j"></a>无忘失法、<a id="a-7k"></a>恒住舍性亦不可得，<a id="a-7l"></a>一切智、<a id="a-7m"></a>道相智、<a id="a-7n"></a>一切相智亦不可得，<a id="a-7o"></a>预流果乃至独觉菩提亦不可得，<a id="a-7p"></a>一切菩萨摩诃萨行、<a id="a-7q"></a>诸佛无上正等菩提亦不可得，<a id="a-7r"></a>三十二大士相、<a id="a-7s"></a>八十随好亦不可得。</p>
  <p id="a7t">“世尊，<a id="a-7u"></a>不可得中无有情亦无彼施设，<a id="a-7v"></a>无色乃至识亦无彼施设，<a id="a-7w"></a>无眼处乃至意处亦无彼施设，<a id="a-7x"></a>无色处乃至法处亦无彼施设，<a id="a-7y"></a>无眼界乃至意界亦无彼施设，<a id="a-7z"></a>无色界乃至法界亦无彼施设。<a id="a-80"></a>无眼识界乃至意识界亦无彼施设，<a id="a-81"></a>无眼触乃至意触亦无彼施设，<a id="a-82"></a>无眼触为缘所生诸受乃至意触为缘所生诸受亦无彼施设，<a id="a-83"></a>无地界乃至识界亦无彼施设，<a id="a-84"></a>无因缘乃至增上缘亦无彼施设，<a id="a-85"></a>无从缘所生诸法亦无彼施设，<a id="a-86"></a>无无明乃至老死亦无彼施设，<a id="a-87"></a>无布施波罗蜜多乃至般若波罗蜜多亦无彼施设，<a id="a-88"></a>无四静虑、<a id="a-89"></a>四无量、<a id="a-8A"></a>四无色定亦无彼施设，<a id="a-8B"></a>无四念住乃至八圣道支亦无彼施设，<a id="a-8C"></a>无空、<a id="a-8D"></a>无相、<a id="a-8E"></a>无愿解脱门亦无彼施设，<a id="a-8F"></a>无内空乃至无性自性空亦无彼施设，<a id="a-8G"></a>无真如乃至不思议界亦无彼施设，<a id="a-8H"></a>无苦、<a id="a-8I"></a>集、<a id="a-8J"></a>灭、<a id="a-8K"></a>道圣谛亦无彼施设，<a id="a-8L"></a>无八解脱乃至十遍处亦无彼施设，<a id="a-8M"></a>无净观地乃至如来地亦无彼施设，<a id="a-8N"></a>无极喜地乃至法云地亦无彼施设，<a id="a-8O"></a>无一切陀罗尼门三摩地门亦无彼施设，<a id="a-8P"></a>无五眼、<a id="a-8Q"></a>六神通亦无彼施设，<a id="a-8R"></a>无如来十力乃至十八佛不共法亦无彼施设，<a id="a-8S"></a>无无忘失法、<a id="a-8T"></a>恒住舍性亦无彼施设，<a id="a-8U"></a>无一切智、<a id="a-8V"></a>道相智、<a id="a-8W"></a>一切相智亦无彼施设，<a id="a-8X"></a>无预流果乃至独觉菩提亦无彼施设，<a id="a-8Y"></a>无一切菩萨摩诃萨行、<a id="a-8Z"></a>诸佛无上正等菩提亦无彼施设，<a id="a-8a"></a>无三十二大士相、<a id="a-8b"></a>八十随好亦无彼施设。</p>
  <p id="a8c">“世尊，<a id="a-8d"></a>一切有情法及施设，<a id="a-8e"></a>既不可得都无所有，<a id="a-8f"></a>诸菩萨摩诃萨行深般若波罗蜜多时，<a id="a-8g"></a>为诸有情说何等法？<a id="a-8h"></a>世尊，<a id="a-8i"></a>勿谓菩萨摩诃萨众自安住不正法，<a id="a-8j"></a>为诸有情说不正法，<a id="a-8k"></a>劝诸有情住不正法，<a id="a-8l"></a>以颠倒法安立有情。<a id="a-8m"></a>所以者何？<a id="a-8n"></a>诸菩萨摩诃萨行深般若波罗蜜多时，<a id="a-8o"></a>尚不得菩提，<a id="a-8p"></a>况得菩提分法？<a id="a-8q"></a>尚不得菩萨摩诃萨，<a id="a-8r"></a>况得菩萨摩诃萨法？<a id="a-8s"></a>”</p>
  <p id="a8t">佛告善现：<a id="a-8u"></a>“如是，<a id="a-8v"></a>如是，<a id="a-8w"></a>如汝所说，<a id="a-8x"></a>一切有情皆不可得，<a id="a-8y"></a>一切有情施设亦不可得，<a id="a-8z"></a>一切法皆不可得，<a id="a-90"></a>一切法施设亦不可得。<a id="a-91"></a>由不可得都无所有，<a id="a-92"></a>无所有故，<a id="a-93"></a>当知内空、<a id="a-94"></a>外空、<a id="a-95"></a>内外空、<a id="a-96"></a>空空、<a id="a-97"></a>大空、<a id="a-98"></a>胜义空、<a id="a-99"></a>有为空、<a id="a-9A"></a>无为空、<a id="a-9B"></a>毕竟空、<a id="a-9C"></a>无际空、<a id="a-9D"></a>散空、<a id="a-9E"></a>无变异空、<a id="a-9F"></a>本性空、<a id="a-9G"></a>自共相空、<a id="a-9H"></a>一切法空、<a id="a-9I"></a>不可得空、<a id="a-9J"></a>无性空、<a id="a-9K"></a>自性空、<a id="a-9L"></a>无性自性空，<a id="a-9M"></a>当知真如空、<a id="a-9N"></a>法界空、<a id="a-9O"></a>法性空、<a id="a-9P"></a>不虚妄性空、<a id="a-9Q"></a>不变异性空、<a id="a-9R"></a>平等性空、<a id="a-9S"></a>离生性空、<a id="a-9T"></a>法定空、<a id="a-9U"></a>法住空、<a id="a-9V"></a>实际空、<a id="a-9W"></a>虚空界空、<a id="a-9X"></a>不思议界空，<a id="a-9Y"></a>当知苦圣谛空、<a id="a-9Z"></a>集圣谛空、<a id="a-9a"></a>灭圣谛空、<a id="a-9b"></a>道圣谛空，<a id="a-9c"></a>当知色蕴乃至识蕴空，<a id="a-9d"></a>当知眼处乃至意处空，<a id="a-9e"></a>当知色处乃至法处空，<a id="a-9f"></a>当知眼界乃至意界空，<a id="a-9g"></a>当知色界乃至法界空，<a id="a-9h"></a>当知眼识界乃至意识界空，<a id="a-9i"></a>当知眼触乃至意触空，<a id="a-9j"></a>当知眼触为缘所生诸受乃至意触为缘所生诸受空，<a id="a-9k"></a>当知地界乃至识界空。<a id="a-9l"></a>当知因缘乃至增上缘空，<a id="a-9m"></a>当知从缘所生诸法空，<a id="a-9n"></a>当知无明乃至老死空，<a id="a-9o"></a>当知我有情乃至知者见者空，<a id="a-9p"></a>当知布施波罗蜜多乃至般若波罗蜜多空，<a id="a-9q"></a>当知四静虑、<a id="a-9r"></a>四无量、<a id="a-9s"></a>四无色定空，<a id="a-9t"></a>当知四念住乃至八圣道支空，<a id="a-9u"></a>当知空、<a id="a-9v"></a>无相、<a id="a-9w"></a>无愿解脱门空，<a id="a-9x"></a>当知八解脱乃至十遍处空，<a id="a-9y"></a>当知净观地乃至如来地空，<a id="a-9z"></a>当知极喜地乃至法云地空，<a id="a-A0"></a>当知一切陀罗尼门、<a id="a-A1"></a>三摩地门空，<a id="a-A2"></a>当知五眼、<a id="a-A3"></a>六神通空，<a id="a-A4"></a>当知如来十力乃至十八佛不共法空，<a id="a-A5"></a>当知无忘失法、<a id="a-A6"></a>恒住舍性空，<a id="a-A7"></a>当知一切智、<a id="a-A8"></a>道相智、<a id="a-A9"></a>一切相智空，<a id="a-AA"></a>当知预流果乃至独觉菩提空，<a id="a-AB"></a>当知菩萨摩诃萨正性离生空，<a id="a-AC"></a>当知成熟有情严净佛土空，<a id="a-AD"></a>当知一切菩萨摩诃萨行空，<a id="a-AE"></a>当知诸佛无上正等菩提空，<a id="a-AF"></a>当知三十二大士相、<a id="a-AG"></a>八十随好空。</p>
  <p id="aAH">“善现，<a id="a-AI"></a>诸菩萨摩诃萨行深般若波罗蜜多时，<a id="a-AJ"></a>见一切法皆悉空已，<a id="a-AK"></a>为诸有情宣说诸法令离颠倒。<a id="a-AL"></a>虽为有情宣说诸法，<a id="a-AM"></a>而于有情都无所得，<a id="a-AN"></a>于一切法亦无所得，<a id="a-AO"></a>于诸空相不增不减无取无舍，<a id="a-AP"></a>由是因缘，<a id="a-AQ"></a>虽说诸法而无所说。<a id="a-AR"></a>善现，<a id="a-AS"></a>是菩萨摩诃萨，<a id="a-AT"></a>于一切法如是观时得无障智，<a id="a-AU"></a>由此智故不坏诸法无二分别，<a id="a-AV"></a>为诸有情如实宣说，<a id="a-AW"></a>令离妄想颠倒执著，<a id="a-AX"></a>随其所应趣三乘果，<a id="a-AY"></a>证得究竟常乐涅槃。<a id="a-AZ"></a>如有如来、<a id="a-Aa"></a>应、<a id="a-Ab"></a>正等觉化作一佛，<a id="a-Ac"></a>是佛复能化作无量百千俱胝那庾多众。<a id="a-Ad"></a>时彼化佛，<a id="a-Ae"></a>教所化众，<a id="a-Af"></a>或令修行布施波罗蜜多乃至般若波罗蜜多，<a id="a-Ag"></a>或令修行四静虑、<a id="a-Ah"></a>四无量、<a id="a-Ai"></a>四无色定，<a id="a-Aj"></a>或令修行四念住乃至八圣道支，<a id="a-Ak"></a>或令修行空、<a id="a-Al"></a>无相、<a id="a-Am"></a>无愿解脱门，<a id="a-An"></a>或令安住内空乃至无性自性空，<a id="a-Ao"></a>或令安住真如乃至不思议界，<a id="a-Ap"></a>或令安住苦、<a id="a-Aq"></a>集、<a id="a-Ar"></a>灭、<a id="a-As"></a>道圣谛，<a id="a-At"></a>或令修行八解脱乃至十遍处，<a id="a-Au"></a>或令修行净观地乃至如来地，<a id="a-Av"></a>或令修行极喜地乃至法云地，<a id="a-Aw"></a>或令修行一切陀罗尼门、<a id="a-Ax"></a>三摩地门，<a id="a-Ay"></a>或令修行五眼、<a id="a-Az"></a>六神通，<a id="a-B0"></a>或令修行如来十力乃至十八佛不共法，<a id="a-B1"></a>或令修行三十二大士相、<a id="a-B2"></a>八十随好，<a id="a-B3"></a>或令修行无忘失法、<a id="a-B4"></a>恒住舍性，<a id="a-B5"></a>或令修行一切智、<a id="a-B6"></a>道相智、<a id="a-B7"></a>一切相智，<a id="a-B8"></a>或令安住预流果乃至独觉菩提，<a id="a-B9"></a>或令安住菩萨胜位，<a id="a-BA"></a>或令安住无上菩提。<a id="a-BB"></a>善现，<a id="a-BC"></a>于意云何？<a id="a-BD"></a>是时化佛，<a id="a-BE"></a>及所化众，<a id="a-BF"></a>颇于诸法有所分别、<a id="a-BG"></a>有破坏不？<a id="a-BH"></a>”</p>
  <p id="aBI">善现对曰：<a id="a-BJ"></a>“不也，<a id="a-BK"></a>世尊。<a id="a-BL"></a>诸所变化，<a id="a-BM"></a>于一切法无分别故。<a id="a-BN"></a>”</p>
  <p id="aBO">佛言：<a id="a-BP"></a>“善现，<a id="a-BQ"></a>由此因缘，<a id="a-BR"></a>当知菩萨摩诃萨众亦复如是，<a id="a-BS"></a>行深般若波罗蜜多，<a id="a-BT"></a>为诸有情如应说法，<a id="a-BU"></a>虽不分别破坏法相，<a id="a-BV"></a>而能如实安立有情，<a id="a-BW"></a>令其安住所应住地；<a id="a-BX"></a>虽于有情及一切法都无所得，<a id="a-BY"></a>而令有情解脱妄想颠倒执著，<a id="a-BZ"></a>无缚无脱为方便故。<a id="a-Ba"></a>所以者何？<a id="a-Bb"></a>善现，<a id="a-Bc"></a>色本性乃至识本性无缚无脱，<a id="a-Bd"></a>若法本性无缚无脱，<a id="a-Be"></a>是法非色乃至非识。<a id="a-Bf"></a>何以故？<a id="a-Bg"></a>色乃至识毕竟净故。</p>
  <p id="aBh">“善现，<a id="a-Bi"></a>眼处本性乃至意处本性无缚无脱，<a id="a-Bj"></a>若法本性无缚无脱，<a id="a-Bk"></a>是法非眼处乃至非意处。<a id="a-Bl"></a>何以故？<a id="a-Bm"></a>眼处乃至意处毕竟净故。</p>
  <p id="aBn">“善现，<a id="a-Bo"></a>色处本性乃至法处本性无缚无脱，<a id="a-Bp"></a>若法本性无缚无脱，<a id="a-Bq"></a>是法非色处乃至非法处。<a id="a-Br"></a>何以故？<a id="a-Bs"></a>色处乃至法处毕竟净故。</p>
  <p id="aBt">“善现，<a id="a-Bu"></a>眼界本性乃至意界本性无缚无脱，<a id="a-Bv"></a>若法本性无缚无脱，<a id="a-Bw"></a>是法非眼界乃至非意界。<a id="a-Bx"></a>何以故？<a id="a-By"></a>眼界乃至意界毕竟净故。</p>
  <p id="aBz">“善现，<a id="a-C0"></a>色界本性乃至法界本性无缚无脱，<a id="a-C1"></a>若法本性无缚无脱，<a id="a-C2"></a>是法非色界乃至非法界。<a id="a-C3"></a>何以故？<a id="a-C4"></a>色界乃至法界毕竟净故。</p>
  <p id="aC5">“善现，<a id="a-C6"></a>眼识界本性乃至意识界本性无缚无脱，<a id="a-C7"></a>若法本性无缚无脱，<a id="a-C8"></a>是法非眼识界乃至非意识界。<a id="a-C9"></a>何以故？<a id="a-CA"></a>眼识界乃至意识界毕竟净故。</p>
  <p id="aCB">“善现，<a id="a-CC"></a>眼触本性乃至意触本性无缚无脱，<a id="a-CD"></a>若法本性无缚无脱，<a id="a-CE"></a>是法非眼触乃至非意触。<a id="a-CF"></a>何以故？<a id="a-CG"></a>眼触乃至意触毕竟净故。</p>
  <p id="aCH">“善现，<a id="a-CI"></a>眼触为缘所生诸受本性乃至意触为缘所生诸受本性无缚无脱，<a id="a-CJ"></a>若法本性无缚无脱，<a id="a-CK"></a>是法非眼触为缘所生诸受乃至非意触为缘所生诸受。<a id="a-CL"></a>何以故？<a id="a-CM"></a>眼触为缘所生诸受乃至意触为缘所生诸受毕竟净故。</p>
  <p id="aCN">“善现，<a id="a-CO"></a>地界本性乃至识界本性无缚无脱，<a id="a-CP"></a>若法本性无缚无脱，<a id="a-CQ"></a>是法非地界乃至非识界。<a id="a-CR"></a>何以故？<a id="a-CS"></a>地界乃至识界毕竟净故。</p>
  <p id="aCT">“善现，<a id="a-CU"></a>因缘本性乃至增上缘本性无缚无脱，<a id="a-CV"></a>若法本性无缚无脱，<a id="a-CW"></a>是法非因缘乃至非增上缘。<a id="a-CX"></a>何以故？<a id="a-CY"></a>因缘乃至增上缘毕竟净故。</p>
  <p id="aCZ">“善现，<a id="a-Ca"></a>从缘所生诸法本性无缚无脱，<a id="a-Cb"></a>若法本性无缚无脱，<a id="a-Cc"></a>是法非从缘所生诸法。<a id="a-Cd"></a>何以故？<a id="a-Ce"></a>从缘所生诸法毕竟净故。</p>
  <p id="aCf">“善现，<a id="a-Cg"></a>无明本性乃至老死本性无缚无脱，<a id="a-Ch"></a>若法本性无缚无脱，<a id="a-Ci"></a>是法非无明乃至非老死。<a id="a-Cj"></a>何以故？<a id="a-Ck"></a>无明乃至老死毕竟净故。</p>
  <p id="aCl">“善现，<a id="a-Cm"></a>布施波罗蜜多本性乃至般若波罗蜜多本性无缚无脱，<a id="a-Cn"></a>若法本性无缚无脱，<a id="a-Co"></a>是法非布施波罗蜜多乃至非般若波罗蜜多。<a id="a-Cp"></a>何以故？<a id="a-Cq"></a>布施波罗蜜多乃至般若波罗蜜多毕竟净故。</p>
  <p id="aCr">“善现，<a id="a-Cs"></a>四静虑本性、<a id="a-Ct"></a>四无量、<a id="a-Cu"></a>四无色定本性无缚无脱，<a id="a-Cv"></a>若法本性无缚无脱，<a id="a-Cw"></a>是法非四静虑、<a id="a-Cx"></a>四无量、<a id="a-Cy"></a>四无色定。<a id="a-Cz"></a>何以故？<a id="a-D0"></a>四静虑、<a id="a-D1"></a>四无量、<a id="a-D2"></a>四无色定毕竟净故。</p>
  <p id="aD3">“善现，<a id="a-D4"></a>四念住本性乃至八圣道支本性无缚无脱，<a id="a-D5"></a>若法本性无缚无脱，<a id="a-D6"></a>是法非四念住乃至非八圣道支。<a id="a-D7"></a>何以故？<a id="a-D8"></a>四念住乃至八圣道支毕竟净故。</p>
  <p id="aD9">“善现，<a id="a-DA"></a>空解脱门本性、<a id="a-DB"></a>无相、<a id="a-DC"></a>无愿解脱门本性无缚无脱，<a id="a-DD"></a>若法本性无缚无脱，<a id="a-DE"></a>是法非空、<a id="a-DF"></a>无相、<a id="a-DG"></a>无愿解脱门。<a id="a-DH"></a>何以故？<a id="a-DI"></a>空、<a id="a-DJ"></a>无相、<a id="a-DK"></a>无愿解脱门毕竟净故。</p>
  <p id="aDL">“善现，<a id="a-DM"></a>内空本性乃至无性自性空本性无缚无脱，<a id="a-DN"></a>若法本性无缚无脱，<a id="a-DO"></a>是法非内空乃至非无性自性空。<a id="a-DP"></a>何以故？<a id="a-DQ"></a>内空乃至无性自性空毕竟净故。</p>
  <p id="aDR">“善现，<a id="a-DS"></a>真如本性乃至不思议界本性无缚无脱，<a id="a-DT"></a>若法本性无缚无脱，<a id="a-DU"></a>是法非真如乃至非不思议界。<a id="a-DV"></a>何以故？<a id="a-DW"></a>真如乃至不思议界毕竟净故。</p>
  <p id="aDX">“善现，<a id="a-DY"></a>苦、<a id="a-DZ"></a>集、<a id="a-Da"></a>灭、<a id="a-Db"></a>道圣谛本性无缚无脱，<a id="a-Dc"></a>若法本性无缚无脱，<a id="a-Dd"></a>是法非苦集灭道圣谛。<a id="a-De"></a>何以故？<a id="a-Df"></a>苦、<a id="a-Dg"></a>集、<a id="a-Dh"></a>灭、<a id="a-Di"></a>道圣谛毕竟净故。</p>
  <p id="aDj">“善现，<a id="a-Dk"></a>八解脱本性乃至十遍处本性无缚无脱，<a id="a-Dl"></a>若法本性无缚无脱，<a id="a-Dm"></a>是法非八解脱乃至非十遍处。<a id="a-Dn"></a>何以故？<a id="a-Do"></a>八解脱乃至十遍处毕竟净故。</p>
  <p id="aDp">“善现，<a id="a-Dq"></a>净观地本性乃至如来地本性无缚无脱，<a id="a-Dr"></a>若法本性无缚无脱，<a id="a-Ds"></a>是法非净观地乃至非如来地。<a id="a-Dt"></a>何以故？<a id="a-Du"></a>净观地乃至如来地毕竟净故。</p>
  <p id="aDv">“善现，<a id="a-Dw"></a>极喜地本性乃至法云地本性无缚无脱，<a id="a-Dx"></a>若法本性无缚无脱，<a id="a-Dy"></a>是法非极喜地乃至非法云地。<a id="a-Dz"></a>何以故？<a id="a-E0"></a>极喜地乃至法云地毕竟净故。</p>
  <p id="aE1">“善现，<a id="a-E2"></a>陀罗尼门本性、<a id="a-E3"></a>三摩地门本性无缚无脱，<a id="a-E4"></a>若法本性无缚无脱，<a id="a-E5"></a>是法非陀罗尼门三摩地门。<a id="a-E6"></a>何以故？<a id="a-E7"></a>陀罗尼门、<a id="a-E8"></a>三摩地门毕竟净故。</p>
  <p id="aE9">“善现，<a id="a-EA"></a>五眼本性、<a id="a-EB"></a>六神通本性无缚无脱，<a id="a-EC"></a>若法本性无缚无脱，<a id="a-ED"></a>是法非五眼、<a id="a-EE"></a>六神通。<a id="a-EF"></a>何以故？<a id="a-EG"></a>五眼、<a id="a-EH"></a>六神通毕竟净故。</p>
  <p id="aEI">“善现，<a id="a-EJ"></a>如来十力本性乃至十八佛不共法本性无缚无脱，<a id="a-EK"></a>若法本性无缚无脱，<a id="a-EL"></a>是法非如来十力乃至非十八佛不共法。<a id="a-EM"></a>何以故？<a id="a-EN"></a>如来十力乃至十八佛不共法毕竟净故。</p>
  <p id="aEO">“善现，<a id="a-EP"></a>三十二大士相本性、<a id="a-EQ"></a>八十随好本性无缚无脱，<a id="a-ER"></a>若法本性无缚无脱，<a id="a-ES"></a>是法非三十二大士相、<a id="a-ET"></a>八十随好。<a id="a-EU"></a>何以故？<a id="a-EV"></a>三十二大士相、<a id="a-EW"></a>八十随好毕竟净故。</p>
  <p id="aEX">“善现，<a id="a-EY"></a>无忘失法本性、<a id="a-EZ"></a>恒住舍性本性无缚无脱，<a id="a-Ea"></a>若法本性无缚无脱，<a id="a-Eb"></a>是法非无忘失法、<a id="a-Ec"></a>恒住舍性。<a id="a-Ed"></a>何以故？<a id="a-Ee"></a>无忘失法、<a id="a-Ef"></a>恒住舍性毕竟净故。</p>
  <p id="aEg">“善现，<a id="a-Eh"></a>一切智本性、<a id="a-Ei"></a>道相智、<a id="a-Ej"></a>一切相智本性无缚无脱，<a id="a-Ek"></a>若法本性无缚无脱，<a id="a-El"></a>是法非一切智、<a id="a-Em"></a>道相智、<a id="a-En"></a>一切相智。<a id="a-Eo"></a>何以故？<a id="a-Ep"></a>一切智、<a id="a-Eq"></a>道相智、<a id="a-Er"></a>一切相智毕竟净故。</p>
  <p id="aEs">“善现，<a id="a-Et"></a>预流果本性乃至独觉菩提本性无缚无脱，<a id="a-Eu"></a>若法本性无缚无脱，<a id="a-Ev"></a>是法非预流果乃至非独觉菩提。<a id="a-Ew"></a>何以故？<a id="a-Ex"></a>预流果乃至独觉菩提毕竟净故。</p>
  <p id="aEy">“善现，<a id="a-Ez"></a>一切菩萨摩诃萨行本性、<a id="a-F0"></a>诸佛无上正等菩提本性无缚无脱，<a id="a-F1"></a>若法本性无缚无脱，<a id="a-F2"></a>是法非一切菩萨摩诃萨行、<a id="a-F3"></a>诸佛无上正等菩提。<a id="a-F4"></a>何以故？<a id="a-F5"></a>一切菩萨摩诃萨行、<a id="a-F6"></a>诸佛无上正等菩提毕竟净故。</p>
  <p id="aF7">“善现，<a id="a-F8"></a>善法非善法本性无缚无脱，<a id="a-F9"></a>若法本性无缚无脱，<a id="a-FA"></a>是法非善法非非善法。<a id="a-FB"></a>何以故？<a id="a-FC"></a>善法非善法毕竟净故。</p>
  <p id="aFD">“善现，<a id="a-FE"></a>有记法、<a id="a-FF"></a>无记法本性无缚无脱，<a id="a-FG"></a>若法本性无缚无脱，<a id="a-FH"></a>是法非有记法、<a id="a-FI"></a>非无记法。<a id="a-FJ"></a>何以故？<a id="a-FK"></a>有记法、<a id="a-FL"></a>无记法毕竟净故。</p>
  <p id="aFM">“善现，<a id="a-FN"></a>有漏法、<a id="a-FO"></a>无漏法本性无缚无脱，<a id="a-FP"></a>若法本性无缚无脱，<a id="a-FQ"></a>是法非有漏法、<a id="a-FR"></a>非无漏法。<a id="a-FS"></a>何以故？<a id="a-FT"></a>有漏法、<a id="a-FU"></a>无漏法毕竟净故。</p>
  <p id="aFV">“善现，<a id="a-FW"></a>世间法、<a id="a-FX"></a>出世间法本性无缚无脱，<a id="a-FY"></a>若法本性无缚无脱，<a id="a-FZ"></a>是法非世间法、<a id="a-Fa"></a>非出世间法。<a id="a-Fb"></a>何以故？<a id="a-Fc"></a>世间法、<a id="a-Fd"></a>出世间法毕竟净故。</p>
  <p id="aFe">“善现，<a id="a-Ff"></a>有为法、<a id="a-Fg"></a>无为法本性无缚无脱，<a id="a-Fh"></a>若法本性无缚无脱，<a id="a-Fi"></a>是法非有为法、<a id="a-Fj"></a>非无为法。<a id="a-Fk"></a>何以故？<a id="a-Fl"></a>有为法、<a id="a-Fm"></a>无为法毕竟净故。</p>
  <p id="aFn">“如是，<a id="a-Fo"></a>善现，<a id="a-Fp"></a>诸菩萨摩诃萨行深般若波罗蜜多时，<a id="a-Fq"></a>虽为有情宣说诸法，<a id="a-Fr"></a>而于有情及诸法性都无所得。<a id="a-Fs"></a>所以者何？<a id="a-Ft"></a>以诸有情及一切法不可得故。</p>
  <p id="aFu">“复次，<a id="a-Fv"></a>善现，<a id="a-Fw"></a>诸菩萨摩诃萨行深般若波罗蜜多时，<a id="a-Fx"></a>以无所得而为方便，<a id="a-Fy"></a>住一切法无所得中，<a id="a-Fz"></a>谓以无所得而为方便，<a id="a-G0"></a>住色空乃至识空；<a id="a-G1"></a>以无所得而为方便，<a id="a-G2"></a>住眼处空乃至意处空；<a id="a-G3"></a>以无所得而为方便，<a id="a-G4"></a>住色处空乃至法处空；<a id="a-G5"></a>以无所得而为方便，<a id="a-G6"></a>住眼界空乃至意界空；<a id="a-G7"></a>以无所得而为方便，<a id="a-G8"></a>住色界空乃至法界空；<a id="a-G9"></a>以无所得而为方便，<a id="a-GA"></a>住眼识界空乃至意识界空；<a id="a-GB"></a>以无所得而为方便，<a id="a-GC"></a>住眼触空乃至意触空；<a id="a-GD"></a>以无所得而为方便，<a id="a-GE"></a>住眼触为缘所生诸受空乃至意触为缘所生诸受空；<a id="a-GF"></a>以无所得而为方便，<a id="a-GG"></a>住地界空乃至识界空；<a id="a-GH"></a>以无所得而为方便，<a id="a-GI"></a>住因缘空乃至增上缘空；<a id="a-GJ"></a>以无所得而为方便，<a id="a-GK"></a>住从缘所生诸法空；<a id="a-GL"></a>以无所得而为方便，<a id="a-GM"></a>住无明空乃至老死空；<a id="a-GN"></a>以无所得而为方便，<a id="a-GO"></a>住布施波罗蜜多空乃至般若波罗蜜多空；<a id="a-GP"></a>以无所得而为方便，<a id="a-GQ"></a>住四静虑、<a id="a-GR"></a>四无量、<a id="a-GS"></a>四无色定空；<a id="a-GT"></a>以无所得而为方便，<a id="a-GU"></a>住四念住空乃至八圣道支空；<a id="a-GV"></a>以无所得而为方便，<a id="a-GW"></a>住空、<a id="a-GX"></a>无相、<a id="a-GY"></a>无愿解脱门空；<a id="a-GZ"></a>以无所得而为方便，<a id="a-Ga"></a>住内空空乃至无性自性空空；<a id="a-Gb"></a>以无所得而为方便，<a id="a-Gc"></a>住真如空乃至不思议界空；<a id="a-Gd"></a>以无所得而为方便，<a id="a-Ge"></a>住苦、<a id="a-Gf"></a>集、<a id="a-Gg"></a>灭、<a id="a-Gh"></a>道圣谛空；<a id="a-Gi"></a>以无所得而为方便，<a id="a-Gj"></a>住八解脱空乃至十遍处空；<a id="a-Gk"></a>以无所得而为方便，<a id="a-Gl"></a>住净观地空乃至如来地空；<a id="a-Gm"></a>以无所得而为方便，<a id="a-Gn"></a>住极喜地空乃至法云地空；<a id="a-Go"></a>以无所得而为方便，<a id="a-Gp"></a>住一切陀罗尼门三摩地门空；<a id="a-Gq"></a>以无所得而为方便，<a id="a-Gr"></a>住五眼六神通空；<a id="a-Gs"></a>以无所得而为方便，<a id="a-Gt"></a>住如来十力空乃至十八佛不共法空；<a id="a-Gu"></a>以无所得而为方便住三十二大士相、<a id="a-Gv"></a>八十随好空；<a id="a-Gw"></a>以无所得而为方便住无忘失法、<a id="a-Gx"></a>恒住舍性空；<a id="a-Gy"></a>以无所得而为方便住一切智、<a id="a-Gz"></a>道相智、<a id="a-H0"></a>一切相智空；<a id="a-H1"></a>以无所得而为方便，<a id="a-H2"></a>住预流果空乃至独觉菩提空；<a id="a-H3"></a>以无所得而为方便，<a id="a-H4"></a>住一切菩萨摩诃萨行、<a id="a-H5"></a>诸佛无上正等菩提空；<a id="a-H6"></a>以无所得而为方便，<a id="a-H7"></a>住善法、<a id="a-H8"></a>非善法空；<a id="a-H9"></a>以无所得而为方便，<a id="a-HA"></a>住有记法、<a id="a-HB"></a>无记法空；<a id="a-HC"></a>以无所得而为方便，<a id="a-HD"></a>住有漏法、<a id="a-HE"></a>无漏法空；<a id="a-HF"></a>以无所得而为方便，<a id="a-HG"></a>住世间法、<a id="a-HH"></a>出世间法空；<a id="a-HI"></a>以无所得而为方便，<a id="a-HJ"></a>住有为法、<a id="a-HK"></a>无为法空。</p>
  <p id="aHL">“善现当知，<a id="a-HM"></a>色乃至识无所住，<a id="a-HN"></a>色空乃至识空亦无所住。<a id="a-HO"></a>何以故？<a id="a-HP"></a>色乃至识无自性不可得，<a id="a-HQ"></a>色空乃至识空亦无自性不可得，<a id="a-HR"></a>非无自性不可得法有所住故。<a id="a-HS"></a>如是乃至一切菩萨摩诃萨行、<a id="a-HT"></a>诸佛无上正等菩提无所住，<a id="a-HU"></a>一切菩萨摩诃萨行、<a id="a-HV"></a>诸佛无上正等菩提空亦无所住。<a id="a-HW"></a>何以故？<a id="a-HX"></a>一切菩萨摩诃萨行、<a id="a-HY"></a>诸佛无上正等菩提无自性不可得，<a id="a-HZ"></a>一切菩萨摩诃萨行、<a id="a-Ha"></a>诸佛无上正等菩提空亦无自性不可得，<a id="a-Hb"></a>非无自性不可得法有所住故。<a id="a-Hc"></a>善法、<a id="a-Hd"></a>非善法无所住，<a id="a-He"></a>善法、<a id="a-Hf"></a>非善法空亦无所住。<a id="a-Hg"></a>何以故？<a id="a-Hh"></a>善法、<a id="a-Hi"></a>非善法无自性不可得，<a id="a-Hj"></a>善法、<a id="a-Hk"></a>非善法空亦无自性不可得，<a id="a-Hl"></a>非无自性不可得法有所住故。<a id="a-Hm"></a>有记法、<a id="a-Hn"></a>无记法无所住，<a id="a-Ho"></a>有记法、<a id="a-Hp"></a>无记法空亦无所住。<a id="a-Hq"></a>何以故？<a id="a-Hr"></a>有记法、<a id="a-Hs"></a>无记法无自性不可得，<a id="a-Ht"></a>有记法、<a id="a-Hu"></a>无记法空亦无自性不可得，<a id="a-Hv"></a>非无自性不可得法有所住故。<a id="a-Hw"></a>有漏法、<a id="a-Hx"></a>无漏法无所住，<a id="a-Hy"></a>有漏法、<a id="a-Hz"></a>无漏法空亦无所住。<a id="a-I0"></a>何以故？<a id="a-I1"></a>有漏法、<a id="a-I2"></a>无漏法无自性不可得，<a id="a-I3"></a>有漏法、<a id="a-I4"></a>无漏法空亦无自性不可得，<a id="a-I5"></a>非无自性不可得法有所住故。<a id="a-I6"></a>世间法、<a id="a-I7"></a>出世间法无所住，<a id="a-I8"></a>世间法、<a id="a-I9"></a>出世间法空亦无所住。<a id="a-IA"></a>何以故？<a id="a-IB"></a>世间法、<a id="a-IC"></a>出世间法无自性不可得，<a id="a-ID"></a>世间法、<a id="a-IE"></a>出世间法空亦无自性不可得，<a id="a-IF"></a>非无自性不可得法有所住故。<a id="a-IG"></a>有为法、<a id="a-IH"></a>无为法无所住，<a id="a-II"></a>有为法、<a id="a-IJ"></a>无为法空亦无所住。<a id="a-IK"></a>何以故？<a id="a-IL"></a>有为法、<a id="a-IM"></a>无为法无自性不可得，<a id="a-IN"></a>有为法、<a id="a-IO"></a>无为法空亦无自性不可得，<a id="a-IP"></a>非无自性不可得法有所住故。</p>
  <p id="aIQ">“善现当知，<a id="a-IR"></a>非无性法住无性法，<a id="a-IS"></a>非有性法住有性法，<a id="a-IT"></a>非无性法住有性法，<a id="a-IU"></a>非有性法住无性法，<a id="a-IV"></a>非自性法住自性法，<a id="a-IW"></a>非他性法住他性法，<a id="a-IX"></a>非自性法住他性法，<a id="a-IY"></a>非他性法住自性法。<a id="a-IZ"></a>所以者何？<a id="a-Ia"></a>是一切法皆不可得，<a id="a-Ib"></a>不可得法当何所住？</p>
  <p id="aIc">“如是，<a id="a-Id"></a>善现，<a id="a-Ie"></a>诸菩萨摩诃萨行深般若波罗蜜多时，<a id="a-If"></a>以是诸空修遣诸法，<a id="a-Ig"></a>亦能如实说示有情。<a id="a-Ih"></a>若菩萨摩诃萨能如是行甚深般若波罗蜜多，<a id="a-Ii"></a>于佛、<a id="a-Ij"></a>菩萨、<a id="a-Ik"></a>独觉、<a id="a-Il"></a>声闻一切贤圣，<a id="a-Im"></a>皆无过失。<a id="a-In"></a>所以者何？<a id="a-Io"></a>诸佛、<a id="a-Ip"></a>菩萨、<a id="a-Iq"></a>独觉、<a id="a-Ir"></a>声闻一切贤圣，<a id="a-Is"></a>于是法性皆能随觉，<a id="a-It"></a>既随觉已为诸有情无倒宣说，<a id="a-Iu"></a>虽为有情宣说诸法，<a id="a-Iv"></a>而于法性无转无越。<a id="a-Iw"></a>所以者何？<a id="a-Ix"></a>诸法实性即真法界、<a id="a-Iy"></a>真如、<a id="a-Iz"></a>实际，<a id="a-J0"></a>如是法界、<a id="a-J1"></a>真如、<a id="a-J2"></a>实际皆不可转亦不可越。<a id="a-J3"></a>何以故？<a id="a-J4"></a>如是法界、<a id="a-J5"></a>真如、<a id="a-J6"></a>实际皆无自性都不可得，<a id="a-J7"></a>非不可得法有可转越故。<a id="a-J8"></a>”</p>
 </body>
</html>