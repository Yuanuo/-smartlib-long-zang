<!doctype html>
<html id="z3IBT4f8E" data-ver="1623">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百九</h1>
  <h2 id="a2">第三分陀罗尼品第十三之二</h2>
  <p id="a3">尔时，<a id="a-4"></a>舍利子白佛言：<a id="a-5"></a>“世尊，<a id="a-6"></a>佛涅槃已，<a id="a-7"></a>后时、<a id="a-8"></a>后分、<a id="a-9"></a>后五百岁法欲灭时，<a id="a-A"></a>于东北方当有几许安住大乘善男子等，<a id="a-B"></a>得闻般若波罗蜜多深心信乐，<a id="a-C"></a>复能书写、<a id="a-D"></a>受持读诵、<a id="a-E"></a>修习思惟、<a id="a-F"></a>为他演说？<a id="a-G"></a>”</p>
  <p id="aH">佛告舍利子：<a id="a-I"></a>“我涅槃已，<a id="a-J"></a>后时、<a id="a-K"></a>后分、<a id="a-L"></a>后五百岁法欲灭时，<a id="a-M"></a>于东北方虽有无量安住大乘善男子等，<a id="a-N"></a>而少得闻甚深般若波罗蜜多深心信乐，<a id="a-O"></a>复能书写、<a id="a-P"></a>受持读诵、<a id="a-Q"></a>修习思惟、<a id="a-R"></a>为他演说。</p>
  <p id="aS">“又，<a id="a-T"></a>舍利子，<a id="a-U"></a>彼住大乘善男子等闻深般若波罗蜜多，<a id="a-V"></a>其心不惊、<a id="a-W"></a>不恐、<a id="a-X"></a>不怖，<a id="a-Y"></a>深生信乐，<a id="a-Z"></a>书写受持、<a id="a-a"></a>读诵修习、<a id="a-b"></a>思惟演说，<a id="a-c"></a>甚为希有！<a id="a-d"></a>何以故？<a id="a-e"></a>舍利子，<a id="a-f"></a>彼住大乘善男子等，<a id="a-g"></a>已曾亲近、<a id="a-h"></a>供养恭敬、<a id="a-i"></a>尊重赞叹无量如来及诸菩萨，<a id="a-j"></a>请问般若波罗蜜多甚深义趣。</p>
  <p id="ak">“又，<a id="a-l"></a>舍利子，<a id="a-m"></a>彼住大乘善男子等，<a id="a-n"></a>不久定当圆满布施乃至般若波罗蜜多，<a id="a-o"></a>乃至不久定当圆满一切相智及余无量无边佛法。</p>
  <p id="ap">“又，<a id="a-q"></a>舍利子，<a id="a-r"></a>彼住大乘善男子等，<a id="a-s"></a>一切如来所护念故，<a id="a-t"></a>无量善友所摄受故，<a id="a-u"></a>殊胜善根所任持故，<a id="a-v"></a>为欲饶益多众生故，<a id="a-w"></a>求趣无上正等菩提。<a id="a-x"></a>何以故？<a id="a-y"></a>舍利子，<a id="a-z"></a>我常为彼安住大乘善男子等说一切智相应之法，<a id="a-10"></a>过去如来亦常为彼说一切智相应之法。<a id="a-11"></a>由此因缘，<a id="a-12"></a>彼善男子、<a id="a-13"></a>善女人等，<a id="a-14"></a>后生复能求趣无上正等菩提，<a id="a-15"></a>亦能为他如应说法，<a id="a-16"></a>令趣无上正等菩提。</p>
  <p id="a17">“又，<a id="a-18"></a>舍利子，<a id="a-19"></a>彼住大乘善男子等，<a id="a-1A"></a>身心安定，<a id="a-1B"></a>诸恶魔王及彼眷属尚不能坏求趣无上正等觉心，<a id="a-1C"></a>何况其余乐行恶者毁谤般若波罗蜜多能阻其心，<a id="a-1D"></a>令不精进求趣无上正等菩提？</p>
  <p id="a1E">“又，<a id="a-1F"></a>舍利子，<a id="a-1G"></a>安住大乘善男子等，<a id="a-1H"></a>闻我说此甚深般若波罗蜜多，<a id="a-1I"></a>心得广大妙法喜乐，<a id="a-1J"></a>亦能安立无量有情于胜善法，<a id="a-1K"></a>令趣无上正等菩提。</p>
  <p id="a1L">“又，<a id="a-1M"></a>舍利子，<a id="a-1N"></a>安住大乘善男子等，<a id="a-1O"></a>今于我前发弘誓愿：<a id="a-1P"></a>‘我当安立无量百千诸有情类，<a id="a-1Q"></a>令发无上正等觉心，<a id="a-1R"></a>修诸菩萨摩诃萨行，<a id="a-1S"></a>示现劝导赞励庆喜，<a id="a-1T"></a>令于无上正等菩提乃至得受不退转记。<a id="a-1U"></a>’我于彼愿深生随喜。<a id="a-1V"></a>何以故？<a id="a-1W"></a>舍利子，<a id="a-1X"></a>我观如是安住大乘善男子等所发弘愿心语相应，<a id="a-1Y"></a>彼于当来定能安立无量百千诸有情类，<a id="a-1Z"></a>令发无上正等觉心，<a id="a-1a"></a>修诸菩萨摩诃萨行，<a id="a-1b"></a>示现劝导赞励庆喜，<a id="a-1c"></a>令于无上正等菩提乃至得受不退转记。<a id="a-1d"></a>是善男子、<a id="a-1e"></a>善女人等，<a id="a-1f"></a>亦于过去无量佛前发弘誓愿：<a id="a-1g"></a>‘我当安立无量百千诸有情类，<a id="a-1h"></a>令发无上正等觉心，<a id="a-1i"></a>修诸菩萨摩诃萨行，<a id="a-1j"></a>示现劝导赞励庆喜，<a id="a-1k"></a>令于无上正等菩提乃至得受不退转记。<a id="a-1l"></a>’过去如来、<a id="a-1m"></a>应、<a id="a-1n"></a>正等觉亦于彼愿深生随喜。<a id="a-1o"></a>何以故？<a id="a-1p"></a>舍利子，<a id="a-1q"></a>过去诸佛亦观如是安住大乘善男子等所发弘愿心语相应，<a id="a-1r"></a>彼于当来定能安立无量百千诸有情类，<a id="a-1s"></a>令发无上正等觉心，<a id="a-1t"></a>修诸菩萨摩诃萨行，<a id="a-1u"></a>示现劝导赞励庆喜，<a id="a-1v"></a>令于无上正等菩提乃至得受不退转记。</p>
  <p id="a1w">“又，<a id="a-1x"></a>舍利子，<a id="a-1y"></a>此住大乘善男子等信解广大，<a id="a-1z"></a>能依妙色、<a id="a-20"></a>声、<a id="a-21"></a>香、<a id="a-22"></a>味、<a id="a-23"></a>触修广大施，<a id="a-24"></a>修此施已复能种植广大善根，<a id="a-25"></a>因此善根复能摄受广大果报，<a id="a-26"></a>摄受如是广大果报，<a id="a-27"></a>唯为饶益一切有情，<a id="a-28"></a>于诸有情能舍一切内外所有。<a id="a-29"></a>回向如是所种善根，<a id="a-2A"></a>愿生他方诸佛国土现有如来、<a id="a-2B"></a>应、<a id="a-2C"></a>正等觉，<a id="a-2D"></a>宣说如是甚深般若波罗蜜多无上法处。<a id="a-2E"></a>彼闻如是甚深般若波罗蜜多无上法已，<a id="a-2F"></a>复能安立彼佛土中无量百千诸有情类，<a id="a-2G"></a>令发无上正等觉心，<a id="a-2H"></a>修诸菩萨摩诃萨行；<a id="a-2I"></a>示现劝导赞励庆喜，<a id="a-2J"></a>令于无上正等菩提得不退转。<a id="a-2K"></a>”</p>
  <p id="a2L">时，<a id="a-2M"></a>舍利子复白佛言：<a id="a-2N"></a>“希有，<a id="a-2O"></a>世尊！<a id="a-2P"></a>甚奇，<a id="a-2Q"></a>善逝！<a id="a-2R"></a>佛于过去、<a id="a-2S"></a>未来、<a id="a-2T"></a>现在所有诸法无不证知，<a id="a-2U"></a>于一切法真如、<a id="a-2V"></a>法界广说乃至不思议界无不证知，<a id="a-2W"></a>于诸法教义趣差别无不证知，<a id="a-2X"></a>于诸有情心行差别无不证知，<a id="a-2Y"></a>于过去佛、<a id="a-2Z"></a>菩萨、<a id="a-2a"></a>声闻及佛土等无不证知，<a id="a-2b"></a>于未来佛、<a id="a-2c"></a>菩萨、<a id="a-2d"></a>声闻及佛土等无不证知，<a id="a-2e"></a>于现在佛、<a id="a-2f"></a>菩萨、<a id="a-2g"></a>声闻及佛土等无不证知，<a id="a-2h"></a>于十方界一切如来、<a id="a-2i"></a>应、<a id="a-2j"></a>正等觉及所说法、<a id="a-2k"></a>菩萨、<a id="a-2l"></a>声闻、<a id="a-2m"></a>佛土等事无不证知。<a id="a-2n"></a>世尊，<a id="a-2o"></a>若菩萨摩诃萨能于六种波罗蜜多，<a id="a-2p"></a>勇猛精进常求不息，<a id="a-2q"></a>彼于六种波罗蜜多，<a id="a-2r"></a>为有得时、<a id="a-2s"></a>不得时不？<a id="a-2t"></a>”</p>
  <p id="a2u">佛告舍利子：<a id="a-2v"></a>“彼菩萨摩诃萨常于六种波罗蜜多，<a id="a-2w"></a>勇猛精进欣求不息，<a id="a-2x"></a>一切时得，<a id="a-2y"></a>无不得时。<a id="a-2z"></a>何以故？<a id="a-30"></a>舍利子，<a id="a-31"></a>彼菩萨摩诃萨常于六种波罗蜜多，<a id="a-32"></a>勇猛精进欣求不息，<a id="a-33"></a>诸佛菩萨常护念故。<a id="a-34"></a>”</p>
  <p id="a35">舍利子言：<a id="a-36"></a>“世尊，<a id="a-37"></a>彼菩萨摩诃萨若不得六波罗蜜多相应经时，<a id="a-38"></a>如何可说彼得此六波罗蜜多？<a id="a-39"></a>”</p>
  <p id="a3A">佛告舍利子：<a id="a-3B"></a>“若菩萨摩诃萨常于此六波罗蜜多，<a id="a-3C"></a>勇猛信求不顾身命，<a id="a-3D"></a>有时不得此相应经，<a id="a-3E"></a>无有是处！<a id="a-3F"></a>何以故？<a id="a-3G"></a>舍利子，<a id="a-3H"></a>彼菩萨摩诃萨为求无上正等菩提，<a id="a-3I"></a>示现劝导赞励庆喜诸有情类，<a id="a-3J"></a>令于此六波罗蜜多相应经典受持读诵、<a id="a-3K"></a>思惟修学，<a id="a-3L"></a>由此善根随所生处，<a id="a-3M"></a>常得此六波罗蜜多相应契经，<a id="a-3N"></a>受持读诵、<a id="a-3O"></a>勇猛精进、<a id="a-3P"></a>如教修行，<a id="a-3Q"></a>成熟有情，<a id="a-3R"></a>严净佛土，<a id="a-3S"></a>未证无上正等菩提于其中间常无暂废。<a id="a-3T"></a>”</p>
  <p data-pb></p>
  <h2 id="a3U">第三分魔事品第十四</h2>
  <p id="a3V">尔时，<a id="a-3W"></a>善现便白佛言：<a id="a-3X"></a>“佛已赞说为证无上正等菩提勇猛正勤，<a id="a-3Y"></a>修行布施乃至般若波罗蜜多，<a id="a-3Z"></a>成熟有情、<a id="a-3a"></a>严净佛土菩萨功德，<a id="a-3b"></a>云何应知彼诸菩萨发趣无上正等菩提修诸行时留难魔事？<a id="a-3c"></a>”</p>
  <p id="a3d">佛告善现：<a id="a-3e"></a>“若菩萨摩诃萨乐说法要，<a id="a-3f"></a>辩久乃生，<a id="a-3g"></a>当知是为菩萨魔事。<a id="a-3h"></a>”</p>
  <p id="a3i">具寿善现即白佛言：<a id="a-3j"></a>“何缘菩萨乐说法要，<a id="a-3k"></a>辩久乃生，<a id="a-3l"></a>说为魔事？<a id="a-3m"></a>”</p>
  <p id="a3n">佛告善现：<a id="a-3o"></a>“是菩萨摩诃萨行深般若波罗蜜多时，<a id="a-3p"></a>由此因缘所修般若乃至布施波罗蜜多难得圆满故，<a id="a-3q"></a>说彼为菩萨魔事。</p>
  <p id="a3r">“复次，<a id="a-3s"></a>善现，<a id="a-3t"></a>若菩萨摩诃萨乐说法要，<a id="a-3u"></a>辩乃卒生，<a id="a-3v"></a>当知是为菩萨魔事。<a id="a-3w"></a>”</p>
  <p id="a3x">具寿善现即白佛言：<a id="a-3y"></a>“何缘菩萨乐说法要，<a id="a-3z"></a>辩乃卒生，<a id="a-40"></a>说为魔事？<a id="a-41"></a>”</p>
  <p id="a42">佛告善现：<a id="a-43"></a>“是菩萨摩诃萨修行布施乃至般若波罗蜜多，<a id="a-44"></a>乐说法要，<a id="a-45"></a>辩才卒起，<a id="a-46"></a>废所修行，<a id="a-47"></a>故是魔事。</p>
  <p id="a48">“复次，<a id="a-49"></a>善现，<a id="a-4A"></a>书写般若波罗蜜多甚深经时，<a id="a-4B"></a>频申欠呿、<a id="a-4C"></a>无缘戏笑、<a id="a-4D"></a>互相轻凌、<a id="a-4E"></a>身心躁扰、<a id="a-4F"></a>文句倒错、<a id="a-4G"></a>迷惑义理、<a id="a-4H"></a>不得滋味、<a id="a-4I"></a>横事卒起，<a id="a-4J"></a>书写不终，<a id="a-4K"></a>当知是为菩萨魔事。</p>
  <p id="a4L">“复次，<a id="a-4M"></a>善现，<a id="a-4N"></a>受持读诵、<a id="a-4O"></a>思惟修习、<a id="a-4P"></a>说听般若波罗蜜多甚深经时，<a id="a-4Q"></a>频申欠呿、<a id="a-4R"></a>无缘戏笑、<a id="a-4S"></a>互相轻凌、<a id="a-4T"></a>身心躁扰、<a id="a-4U"></a>文句倒错、<a id="a-4V"></a>迷惑义理、<a id="a-4W"></a>不得滋味、<a id="a-4X"></a>横事卒起，<a id="a-4Y"></a>所作不成，<a id="a-4Z"></a>当知是为菩萨魔事。<a id="a-4a"></a>”</p>
  <p id="a4b">具寿善现即白佛言：<a id="a-4c"></a>“何因缘故，<a id="a-4d"></a>有菩萨乘善男子等闻说般若波罗蜜多，<a id="a-4e"></a>忽作是念：<a id="a-4f"></a>‘我于此经不得滋味，<a id="a-4g"></a>何用勤苦听此经为？<a id="a-4h"></a>’作是念已即便舍去，<a id="a-4i"></a>受持读诵、<a id="a-4j"></a>思惟修习、<a id="a-4k"></a>书写演说亦复如是。<a id="a-4l"></a>”</p>
  <p id="a4m">佛告善现：<a id="a-4n"></a>“是菩萨乘善男子等，<a id="a-4o"></a>于过去世未久修行布施等六波罗蜜多，<a id="a-4p"></a>故于此经不得滋味，<a id="a-4q"></a>心不爱乐即便弃舍。</p>
  <p id="a4r">“复次，<a id="a-4s"></a>善现，<a id="a-4t"></a>住菩萨乘善男子等闻说般若波罗蜜多，<a id="a-4u"></a>若作是念：<a id="a-4v"></a>‘我等于此不得受记，<a id="a-4w"></a>何用听为？<a id="a-4x"></a>’心不清净，<a id="a-4y"></a>便从座起厌舍而去无顾恋心，<a id="a-4z"></a>当知是为菩萨魔事。<a id="a-50"></a>”</p>
  <p id="a51">具寿善现即白佛言：<a id="a-52"></a>“何缘于此甚深经中，<a id="a-53"></a>不授彼记，<a id="a-54"></a>而令彼类无顾恋心厌舍而去？<a id="a-55"></a>”</p>
  <p id="a56">佛告善现：<a id="a-57"></a>“菩萨未入正性离生，<a id="a-58"></a>不应授彼大菩提记。<a id="a-59"></a>若授彼记增彼憍逸，<a id="a-5A"></a>有损无益故不为记。</p>
  <p id="a5B">“复次，<a id="a-5C"></a>善现，<a id="a-5D"></a>住菩萨乘善男子等，<a id="a-5E"></a>闻说般若波罗蜜多，<a id="a-5F"></a>若作是念：<a id="a-5G"></a>‘此中不说我等名字，<a id="a-5H"></a>何用听为？<a id="a-5I"></a>’心不清净，<a id="a-5J"></a>便从座起厌舍而去无顾恋心，<a id="a-5K"></a>当知是为菩萨魔事。<a id="a-5L"></a>”</p>
  <p id="a5M">具寿善现即白佛言：<a id="a-5N"></a>“何缘于此甚深经中，<a id="a-5O"></a>不记说彼菩萨名字？<a id="a-5P"></a>”</p>
  <p id="a5Q">佛告善现：<a id="a-5R"></a>“菩萨未受大菩提记，<a id="a-5S"></a>法尔不应记说名字。</p>
  <p id="a5T">“复次，<a id="a-5U"></a>善现，<a id="a-5V"></a>住菩萨乘善男子等闻说般若波罗蜜多，<a id="a-5W"></a>若作是念：<a id="a-5X"></a>‘此中不说我等生处城邑聚落，<a id="a-5Y"></a>何用听为？<a id="a-5Z"></a>’心不清净，<a id="a-5a"></a>便从座起厌舍而去无顾恋心，<a id="a-5b"></a>当知是为菩萨魔事。<a id="a-5c"></a>”</p>
  <p id="a5d">具寿善现即白佛言：<a id="a-5e"></a>“何缘于此甚深经中，<a id="a-5f"></a>不记说彼菩萨生处城邑聚落？<a id="a-5g"></a>”</p>
  <p id="a5h">佛告善现：<a id="a-5i"></a>“若未记彼菩萨名字，<a id="a-5j"></a>不应说其生处差别。</p>
  <p id="a5k">“复次，<a id="a-5l"></a>善现，<a id="a-5m"></a>若菩萨乘善男子等，<a id="a-5n"></a>闻说般若波罗蜜多甚深经时，<a id="a-5o"></a>心不清净而舍去者，<a id="a-5p"></a>随彼所起不清净心，<a id="a-5q"></a>厌舍此经举步多少，<a id="a-5r"></a>便减尔许劫数功德，<a id="a-5s"></a>获尔许劫障菩提罪；<a id="a-5t"></a>受彼罪已，<a id="a-5u"></a>更尔许时发勤精进，<a id="a-5v"></a>求趣无上正等菩提，<a id="a-5w"></a>修诸菩萨难行苦行，<a id="a-5x"></a>方可复本。<a id="a-5y"></a>是故菩萨若欲速证无上菩提，<a id="a-5z"></a>不应厌舍甚深般若波罗蜜多。</p>
  <p id="a60">“复次，<a id="a-61"></a>善现，<a id="a-62"></a>住菩萨乘善男子等，<a id="a-63"></a>弃舍般若波罗蜜多甚深经典，<a id="a-64"></a>求学余经，<a id="a-65"></a>当知是为菩萨魔事。<a id="a-66"></a>何以故？<a id="a-67"></a>是菩萨乘善男子等，<a id="a-68"></a>弃舍一切智智根本甚深般若波罗蜜多，<a id="a-69"></a>而攀枝叶诸余经典，<a id="a-6A"></a>终不能得佛菩提故。<a id="a-6B"></a>”</p>
  <p id="a6C">具寿善现即白佛言：<a id="a-6D"></a>“何等余经犹如枝叶，<a id="a-6E"></a>不能引发一切智智？<a id="a-6F"></a>”</p>
  <p id="a6G">佛告善现：<a id="a-6H"></a>“若说二乘相应之法，<a id="a-6I"></a>谓四念住，<a id="a-6J"></a>广说乃至八圣道支、<a id="a-6K"></a>三解脱门、<a id="a-6L"></a>四谛智等。<a id="a-6M"></a>善男子等于中修学，<a id="a-6N"></a>但得预流、<a id="a-6O"></a>一来、<a id="a-6P"></a>不还、<a id="a-6Q"></a>阿罗汉果、<a id="a-6R"></a>独觉菩提，<a id="a-6S"></a>不得无上正等菩提。<a id="a-6T"></a>是名余经犹如枝叶，<a id="a-6U"></a>不能引发一切智智。<a id="a-6V"></a>甚深般若波罗蜜多定能引发一切智智，<a id="a-6W"></a>有大势用犹如树根。<a id="a-6X"></a>是菩萨乘善男子等，<a id="a-6Y"></a>弃舍般若波罗蜜多求学余经，<a id="a-6Z"></a>定不能得一切智智。<a id="a-6a"></a>何以故？<a id="a-6b"></a>甚深般若波罗蜜多能生菩萨摩诃萨众世、<a id="a-6c"></a>出世间一切功德，<a id="a-6d"></a>诸余经典无斯用故。<a id="a-6e"></a>若菩萨摩诃萨修学般若波罗蜜多，<a id="a-6f"></a>即为修学一切菩萨摩诃萨众世、<a id="a-6g"></a>出世间功德珍宝。</p>
  <p id="a6h">“复次，<a id="a-6i"></a>善现，<a id="a-6j"></a>如有饿狗弃其主食，<a id="a-6k"></a>反从仆隶而求觅之，<a id="a-6l"></a>于当来世有住大乘善男子等，<a id="a-6m"></a>弃舍一切佛法根本甚深般若波罗蜜多，<a id="a-6n"></a>求学二乘相应经典其状亦尔，<a id="a-6o"></a>当知是为菩萨魔事。</p>
  <p id="a6p">“复次，<a id="a-6q"></a>善现，<a id="a-6r"></a>譬如有人欲求香象，<a id="a-6s"></a>得此象已，<a id="a-6t"></a>舍而求迹。<a id="a-6u"></a>于意云何？<a id="a-6v"></a>彼人黠不？<a id="a-6w"></a>”</p>
  <p id="a6x">善现答言：<a id="a-6y"></a>“彼人非黠。<a id="a-6z"></a>”</p>
  <p id="a70">佛告善现：<a id="a-71"></a>“于当来世有住大乘善男子等，<a id="a-72"></a>弃舍一切佛法根本甚深般若波罗蜜多，<a id="a-73"></a>求学二乘相应经典其状亦尔，<a id="a-74"></a>当知是为菩萨魔事。</p>
  <p id="a75">“复次，<a id="a-76"></a>善现，<a id="a-77"></a>譬如有人欲见大海，<a id="a-78"></a>既至海岸，<a id="a-79"></a>反观牛迹，<a id="a-7A"></a>作是念言：<a id="a-7B"></a>‘大海中水，<a id="a-7C"></a>其量深广，<a id="a-7D"></a>岂及此耶？<a id="a-7E"></a>’于意云何？<a id="a-7F"></a>彼人黠不？<a id="a-7G"></a>”</p>
  <p id="a7H">善现答言：<a id="a-7I"></a>“彼人非黠。<a id="a-7J"></a>”</p>
  <p id="a7K">佛告善现：<a id="a-7L"></a>“于当来世有住大乘善男子等，<a id="a-7M"></a>弃舍一切佛法根本甚深般若波罗蜜多，<a id="a-7N"></a>求学二乘相应经典其状亦尔，<a id="a-7O"></a>当知是为菩萨魔事。</p>
  <p id="a7P">“复次，<a id="a-7Q"></a>善现，<a id="a-7R"></a>如有巧匠或彼弟子，<a id="a-7S"></a>欲造大殿如天帝释殊胜殿量，<a id="a-7T"></a>见彼殿已而反规模日月宫殿。<a id="a-7U"></a>于意云何？<a id="a-7V"></a>如是巧匠或彼弟子，<a id="a-7W"></a>能造大殿量如帝释殊胜殿不？<a id="a-7X"></a>”</p>
  <p id="a7Y">善现答言：<a id="a-7Z"></a>“不也，<a id="a-7a"></a>世尊。<a id="a-7b"></a>”</p>
  <p id="a7c">佛告善现：<a id="a-7d"></a>“于意云何？<a id="a-7e"></a>彼人黠不？<a id="a-7f"></a>”</p>
  <p id="a7g">善现答言：<a id="a-7h"></a>“彼人非黠，<a id="a-7i"></a>是愚痴类。<a id="a-7j"></a>”</p>
  <p id="a7k">佛告善现：<a id="a-7l"></a>“于当来世有住大乘善男子等，<a id="a-7m"></a>欲趣无上正等菩提，<a id="a-7n"></a>弃深般若波罗蜜多，<a id="a-7o"></a>求学二乘相应经典其状亦尔。<a id="a-7p"></a>彼必不得无上菩提，<a id="a-7q"></a>当知是为菩萨魔事。</p>
  <p id="a7r">“复次，<a id="a-7s"></a>善现，<a id="a-7t"></a>譬如有人欲见轮王，<a id="a-7u"></a>见已不识舍至余处，<a id="a-7v"></a>见小国王观其形相，<a id="a-7w"></a>作如是念：<a id="a-7x"></a>‘转轮圣王形相威德与此何异？<a id="a-7y"></a>’于意云何？<a id="a-7z"></a>彼人黠不？<a id="a-80"></a>”</p>
  <p id="a81">善现答言：<a id="a-82"></a>“彼人非黠。<a id="a-83"></a>”</p>
  <p id="a84">佛告善现：<a id="a-85"></a>“于当来世有住大乘善男子等亦复如是，<a id="a-86"></a>欲趣无上正等菩提，<a id="a-87"></a>弃深般若波罗蜜多，<a id="a-88"></a>求学二乘相应经典，<a id="a-89"></a>言：<a id="a-8A"></a>“此经典与彼何异？<a id="a-8B"></a>何用彼为？<a id="a-8C"></a>’彼由此缘定不能得所求无上正等菩提，<a id="a-8D"></a>当知是为菩萨魔事。<a id="a-8E"></a>”</p>
  <p id="a8F">“复次，<a id="a-8G"></a>善现，<a id="a-8H"></a>如有饥人得百味美食，<a id="a-8I"></a>弃而求啖六十日谷饭。<a id="a-8J"></a>于意云何？<a id="a-8K"></a>彼人黠不？<a id="a-8L"></a>”</p>
  <p id="a8M">善现答言：<a id="a-8N"></a>“彼人非黠。<a id="a-8O"></a>”</p>
  <p id="a8P">佛告善现：<a id="a-8Q"></a>“于当来世有住大乘善男子等，<a id="a-8R"></a>弃深般若波罗蜜多，<a id="a-8S"></a>求学二乘相应经典，<a id="a-8T"></a>于中欲觅一切智智，<a id="a-8U"></a>徒设劬劳终不能得。<a id="a-8V"></a>于意云何？<a id="a-8W"></a>彼人黠不？<a id="a-8X"></a>”</p>
  <p id="a8Y">善现答言：<a id="a-8Z"></a>“彼人非黠。<a id="a-8a"></a>”</p>
  <p id="a8b">佛告善现：<a id="a-8c"></a>“如是，<a id="a-8d"></a>如是，<a id="a-8e"></a>当知是为菩萨魔事。</p>
  <p id="a8f">“复次，<a id="a-8g"></a>善现，<a id="a-8h"></a>如有贫人得无价宝，<a id="a-8i"></a>弃而翻取迦遮末尼。<a id="a-8j"></a>于意云何？<a id="a-8k"></a>彼人黠不？<a id="a-8l"></a>”</p>
  <p id="a8m">善现答言：<a id="a-8n"></a>“彼人非黠。<a id="a-8o"></a>”</p>
  <p id="a8p">佛告善现：<a id="a-8q"></a>“于当来世有住大乘善男子等，<a id="a-8r"></a>弃深般若波罗蜜多，<a id="a-8s"></a>求学二乘相应经典，<a id="a-8t"></a>于中欲觅一切智智，<a id="a-8u"></a>徒设劬劳终不能得。<a id="a-8v"></a>于意云何？<a id="a-8w"></a>彼人黠不？<a id="a-8x"></a>”</p>
  <p id="a8y">善现答言：<a id="a-8z"></a>“彼人非黠。<a id="a-90"></a>”</p>
  <p id="a91">佛告善现：<a id="a-92"></a>“如是，<a id="a-93"></a>如是，<a id="a-94"></a>当知是为菩萨魔事。</p>
  <p id="a95">“复次，<a id="a-96"></a>善现，<a id="a-97"></a>安住大乘善男子等，<a id="a-98"></a>书大般若波罗蜜多甚深经时，<a id="a-99"></a>众辩卒起，<a id="a-9A"></a>乐说种种差别法门，<a id="a-9B"></a>令所书经不得究竟，<a id="a-9C"></a>当知是为菩萨魔事。<a id="a-9D"></a>何谓众辩？<a id="a-9E"></a>谓乐说色、<a id="a-9F"></a>声、<a id="a-9G"></a>香、<a id="a-9H"></a>味、<a id="a-9I"></a>触，<a id="a-9J"></a>乐说六种波罗蜜多，<a id="a-9K"></a>乐说欲界、<a id="a-9L"></a>色、<a id="a-9M"></a>无色界，<a id="a-9N"></a>乐说受持读诵功德，<a id="a-9O"></a>乐说看病修余福业，<a id="a-9P"></a>乐说念住乃至道支，<a id="a-9Q"></a>乐说一切静虑、<a id="a-9R"></a>解脱、<a id="a-9S"></a>等持、<a id="a-9T"></a>等至，<a id="a-9U"></a>乐说内空乃至无上正等菩提，<a id="a-9V"></a>当知皆是菩萨魔事。<a id="a-9W"></a>何以故？<a id="a-9X"></a>甚深般若波罗蜜多乐说法相都不可得，<a id="a-9Y"></a>无寻伺故，<a id="a-9Z"></a>难思议故，<a id="a-9a"></a>无思虑故，<a id="a-9b"></a>无生灭故，<a id="a-9c"></a>无染净故，<a id="a-9d"></a>无定乱故，<a id="a-9e"></a>离名言故，<a id="a-9f"></a>不可说故，<a id="a-9g"></a>不可得故。<a id="a-9h"></a>所以者何？<a id="a-9i"></a>甚深般若波罗蜜多中，<a id="a-9j"></a>如前所说法皆无所有都不可得。<a id="a-9k"></a>安住大乘善男子等，<a id="a-9l"></a>书大般若波罗蜜多甚深经时，<a id="a-9m"></a>如是诸法扰乱其心令不究竟，<a id="a-9n"></a>是故说为菩萨魔事。<a id="a-9o"></a>”</p>
  <p id="a9p">时，<a id="a-9q"></a>具寿善现白佛言：<a id="a-9r"></a>“世尊，<a id="a-9s"></a>甚深般若波罗蜜多可书写不？<a id="a-9t"></a>”</p>
  <p id="a9u">佛告善现：<a id="a-9v"></a>“不可书写。<a id="a-9w"></a>所以者何？<a id="a-9x"></a>于此般若波罗蜜多甚深经中，<a id="a-9y"></a>般若等六波罗蜜多皆无自性都不可得，<a id="a-9z"></a>广说乃至一切相智亦无自性都不可得。<a id="a-A0"></a>善现当知，<a id="a-A1"></a>诸法自性皆无所有都不可得即是无性，<a id="a-A2"></a>如是无性即深般若波罗蜜多。<a id="a-A3"></a>非无性法能书无性，<a id="a-A4"></a>是故我说甚深般若波罗蜜多不可书写。<a id="a-A5"></a>善现当知，<a id="a-A6"></a>安住大乘善男子等，<a id="a-A7"></a>若于般若波罗蜜多起无性想，<a id="a-A8"></a>当知是为菩萨魔事。</p>
  <p id="aA9">“复次，<a id="a-AA"></a>善现，<a id="a-AB"></a>若住大乘善男子等，<a id="a-AC"></a>书写般若波罗蜜多甚深经时，<a id="a-AD"></a>作如是念：<a id="a-AE"></a>‘我以文字书写般若波罗蜜多。<a id="a-AF"></a>’彼依文字执著般若波罗蜜多，<a id="a-AG"></a>当知是为菩萨魔事。<a id="a-AH"></a>何以故？<a id="a-AI"></a>于此般若波罗蜜多甚深经中，<a id="a-AJ"></a>一切般若乃至布施波罗蜜多皆无文字，<a id="a-AK"></a>色乃至识亦无文字，<a id="a-AL"></a>广说乃至一切相智亦无文字，<a id="a-AM"></a>是故不应执有文字能书般若波罗蜜多。<a id="a-AN"></a>善现当知，<a id="a-AO"></a>若住大乘善男子等作如是执：<a id="a-AP"></a>‘于此般若波罗蜜多甚深经中，<a id="a-AQ"></a>一切般若乃至布施波罗蜜多皆无文字，<a id="a-AR"></a>色乃至识亦无文字，<a id="a-AS"></a>广说乃至一切相智亦无文字。<a id="a-AT"></a>’当知是为菩萨魔事。</p>
  <p id="aAU">“复次，<a id="a-AV"></a>善现，<a id="a-AW"></a>安住大乘善男子等，<a id="a-AX"></a>书写受持、<a id="a-AY"></a>读诵修习、<a id="a-AZ"></a>思惟演说此大般若波罗蜜多甚深经时，<a id="a-Aa"></a>若念国土，<a id="a-Ab"></a>若念城邑，<a id="a-Ac"></a>若念王都，<a id="a-Ad"></a>若念方处，<a id="a-Ae"></a>若念亲教，<a id="a-Af"></a>若念轨范，<a id="a-Ag"></a>若念同学，<a id="a-Ah"></a>若念知友，<a id="a-Ai"></a>若念父母，<a id="a-Aj"></a>若念妻子，<a id="a-Ak"></a>若念兄弟，<a id="a-Al"></a>若念姊妹，<a id="a-Am"></a>若念亲戚，<a id="a-An"></a>若念朋侣，<a id="a-Ao"></a>若念国王，<a id="a-Ap"></a>若念大臣，<a id="a-Aq"></a>若念盗贼，<a id="a-Ar"></a>若念猛兽，<a id="a-As"></a>若念恶人，<a id="a-At"></a>若念恶鬼，<a id="a-Au"></a>若念众集，<a id="a-Av"></a>若念游戏，<a id="a-Aw"></a>若念报怨，<a id="a-Ax"></a>若念报恩，<a id="a-Ay"></a>若念诸余所作事业，<a id="a-Az"></a>当知皆是菩萨魔事。<a id="a-B0"></a>魔以此事扰恼菩萨，<a id="a-B1"></a>令所作事不成办故。</p>
  <p id="aB2">“复次，<a id="a-B3"></a>善现，<a id="a-B4"></a>安住大乘善男子等，<a id="a-B5"></a>书写受持、<a id="a-B6"></a>读诵修习、<a id="a-B7"></a>思惟演说此大般若波罗蜜多甚深经时，<a id="a-B8"></a>得大名利供养恭敬，<a id="a-B9"></a>所谓衣服、<a id="a-BA"></a>饮食、<a id="a-BB"></a>卧具、<a id="a-BC"></a>病缘医药及余资财，<a id="a-BD"></a>彼著此事废所作业，<a id="a-BE"></a>当知是为菩萨魔事。</p>
  <p id="aBF">“复次，<a id="a-BG"></a>善现，<a id="a-BH"></a>安住大乘善男子等书写受持、<a id="a-BI"></a>读诵修习、<a id="a-BJ"></a>思惟演说此大般若波罗蜜多甚深经时，<a id="a-BK"></a>有诸恶魔执持种种世俗书论，<a id="a-BL"></a>或复二乘相应经典，<a id="a-BM"></a>诈现亲友授与菩萨。<a id="a-BN"></a>此中广说世俗胜事，<a id="a-BO"></a>或复广说诸蕴、<a id="a-BP"></a>处、<a id="a-BQ"></a>界、<a id="a-BR"></a>谛实、<a id="a-BS"></a>缘起、<a id="a-BT"></a>三十七种菩提分法、<a id="a-BU"></a>三解脱门、<a id="a-BV"></a>四静虑等，<a id="a-BW"></a>言是经典义味深奥，<a id="a-BX"></a>应勤修学，<a id="a-BY"></a>舍所习经。<a id="a-BZ"></a>此住大乘善男子等方便善巧，<a id="a-Ba"></a>不应受著恶魔所授世俗书论或复二乘相应经典。<a id="a-Bb"></a>所以者何？<a id="a-Bc"></a>世俗书论、<a id="a-Bd"></a>二乘经典不能引发一切智智，<a id="a-Be"></a>非趣无上正等菩提无倒方便，<a id="a-Bf"></a>乃于无上正等菩提极为障礙。<a id="a-Bg"></a>善现当知，<a id="a-Bh"></a>我此般若波罗蜜多甚深经中，<a id="a-Bi"></a>广说菩萨摩诃萨道善巧方便。<a id="a-Bj"></a>若于此中精勤修学，<a id="a-Bk"></a>疾证无上正等菩提。<a id="a-Bl"></a>若住大乘善男子等，<a id="a-Bm"></a>无方便善巧故弃深般若波罗蜜多，<a id="a-Bn"></a>受学恶魔世俗书论、<a id="a-Bo"></a>二乘经典，<a id="a-Bp"></a>当知是为菩萨魔事。</p>
  <p id="aBq">“复次，<a id="a-Br"></a>善现，<a id="a-Bs"></a>能听法者，<a id="a-Bt"></a>乐听、<a id="a-Bu"></a>乐闻、<a id="a-Bv"></a>书写受持、<a id="a-Bw"></a>读诵修习甚深般若波罗蜜多；<a id="a-Bx"></a>能说法者，<a id="a-By"></a>著乐懈怠，<a id="a-Bz"></a>不欲为说，<a id="a-C0"></a>亦不施与甚深般若波罗蜜多，<a id="a-C1"></a>当知是为菩萨魔事。</p>
  <p id="aC2">“复次，<a id="a-C3"></a>善现，<a id="a-C4"></a>能说法者，<a id="a-C5"></a>心不著乐亦不懈怠，<a id="a-C6"></a>乐说、<a id="a-C7"></a>乐施甚深般若波罗蜜多，<a id="a-C8"></a>方便劝励、<a id="a-C9"></a>书写受持、<a id="a-CA"></a>读诵修习；<a id="a-CB"></a>能听法者，<a id="a-CC"></a>懈怠著乐，<a id="a-CD"></a>不欲听受乃至修习，<a id="a-CE"></a>当知是为菩萨魔事。</p>
  <p id="aCF">“复次，<a id="a-CG"></a>善现，<a id="a-CH"></a>能听法者，<a id="a-CI"></a>乐听、<a id="a-CJ"></a>乐闻、<a id="a-CK"></a>书写受持、<a id="a-CL"></a>读诵修习甚深般若波罗蜜多；<a id="a-CM"></a>能说法者，<a id="a-CN"></a>欲往他方，<a id="a-CO"></a>不获教授，<a id="a-CP"></a>当知是为菩萨魔事。</p>
  <p id="aCQ">“复次，<a id="a-CR"></a>善现，<a id="a-CS"></a>能说法者，<a id="a-CT"></a>乐说、<a id="a-CU"></a>乐施甚深般若波罗蜜多，<a id="a-CV"></a>方便劝励、<a id="a-CW"></a>书写受持、<a id="a-CX"></a>读诵修习；<a id="a-CY"></a>能听法者，<a id="a-CZ"></a>欲往他方，<a id="a-Ca"></a>不获听受，<a id="a-Cb"></a>当知是为菩萨魔事。</p>
  <p id="aCc">“复次，<a id="a-Cd"></a>善现，<a id="a-Ce"></a>能说法者，<a id="a-Cf"></a>具大恶欲，<a id="a-Cg"></a>爱重名利、<a id="a-Ch"></a>衣服、<a id="a-Ci"></a>饮食、<a id="a-Cj"></a>卧具、<a id="a-Ck"></a>医药及余资财，<a id="a-Cl"></a>供养恭敬心无厌足；<a id="a-Cm"></a>能听法者，<a id="a-Cn"></a>少欲喜足，<a id="a-Co"></a>修远离行，<a id="a-Cp"></a>勇猛正勤，<a id="a-Cq"></a>具念定慧，<a id="a-Cr"></a>厌怖利养、<a id="a-Cs"></a>恭敬、<a id="a-Ct"></a>名誉；<a id="a-Cu"></a>两不和合，<a id="a-Cv"></a>不获教授、<a id="a-Cw"></a>听受书持、<a id="a-Cx"></a>读诵修习甚深般若波罗蜜多，<a id="a-Cy"></a>当知是为菩萨魔事。</p>
  <p id="aCz">“复次，<a id="a-D0"></a>善现，<a id="a-D1"></a>能说法者，<a id="a-D2"></a>少欲喜足，<a id="a-D3"></a>修远离行，<a id="a-D4"></a>勇猛正勤，<a id="a-D5"></a>具念定慧，<a id="a-D6"></a>厌怖利养、<a id="a-D7"></a>恭敬、<a id="a-D8"></a>名誉；<a id="a-D9"></a>能听法者，<a id="a-DA"></a>具大恶欲，<a id="a-DB"></a>爱重名利、<a id="a-DC"></a>衣服、<a id="a-DD"></a>饮食、<a id="a-DE"></a>卧具、<a id="a-DF"></a>医药及余资财，<a id="a-DG"></a>供养恭敬心无厌足；<a id="a-DH"></a>两不和合，<a id="a-DI"></a>不获教授、<a id="a-DJ"></a>听受书持、<a id="a-DK"></a>读诵修习甚深般若波罗蜜多，<a id="a-DL"></a>当知是为菩萨魔事。</p>
  <p id="aDM">“复次，<a id="a-DN"></a>善现，<a id="a-DO"></a>能说法者，<a id="a-DP"></a>受行十二杜多功德，<a id="a-DQ"></a>谓住阿练若处乃至但畜三衣；<a id="a-DR"></a>能听法者，<a id="a-DS"></a>不受行十二杜多功德；<a id="a-DT"></a>两不和合，<a id="a-DU"></a>不获教授、<a id="a-DV"></a>听受书持、<a id="a-DW"></a>读诵修习甚深般若波罗蜜多，<a id="a-DX"></a>当知是为菩萨魔事。</p>
  <p id="aDY">“复次，<a id="a-DZ"></a>善现，<a id="a-Da"></a>能听法者，<a id="a-Db"></a>受行十二杜多功德；<a id="a-Dc"></a>能说法者，<a id="a-Dd"></a>不受行十二杜多功德；<a id="a-De"></a>两不和合，<a id="a-Df"></a>不获教授、<a id="a-Dg"></a>听受书持、<a id="a-Dh"></a>读诵修习甚深般若波罗蜜多，<a id="a-Di"></a>当知是为菩萨魔事。</p>
  <p id="aDj">“复次，<a id="a-Dk"></a>善现，<a id="a-Dl"></a>能说法者，<a id="a-Dm"></a>有信、<a id="a-Dn"></a>有戒，<a id="a-Do"></a>乐为他说甚深般若波罗蜜多，<a id="a-Dp"></a>方便劝励、<a id="a-Dq"></a>书写受持、<a id="a-Dr"></a>读诵修习；<a id="a-Ds"></a>能听法者，<a id="a-Dt"></a>无信、<a id="a-Du"></a>无戒，<a id="a-Dv"></a>不乐听受；<a id="a-Dw"></a>两不和合，<a id="a-Dx"></a>不获教授、<a id="a-Dy"></a>听受书持、<a id="a-Dz"></a>读诵修习甚深般若波罗蜜多，<a id="a-E0"></a>当知是为菩萨魔事。</p>
  <p id="aE1">“复次，<a id="a-E2"></a>善现，<a id="a-E3"></a>能听法者，<a id="a-E4"></a>有信、<a id="a-E5"></a>有戒，<a id="a-E6"></a>乐听、<a id="a-E7"></a>乐闻、<a id="a-E8"></a>书写受持、<a id="a-E9"></a>读诵修习甚深般若波罗蜜多；<a id="a-EA"></a>能说法者，<a id="a-EB"></a>无信、<a id="a-EC"></a>无戒，<a id="a-ED"></a>不欲教授；<a id="a-EE"></a>两不和合，<a id="a-EF"></a>不获说听、<a id="a-EG"></a>书写受持、<a id="a-EH"></a>读诵修习甚深般若波罗蜜多，<a id="a-EI"></a>当知是为菩萨魔事。</p>
  <p id="aEJ">“复次，<a id="a-EK"></a>善现，<a id="a-EL"></a>能说法者，<a id="a-EM"></a>心无悭吝一切能舍；<a id="a-EN"></a>能听法者，<a id="a-EO"></a>心有悭吝不能舍施；<a id="a-EP"></a>两不和合，<a id="a-EQ"></a>不获教授、<a id="a-ER"></a>听受书持、<a id="a-ES"></a>读诵修习甚深般若波罗蜜多，<a id="a-ET"></a>当知是为菩萨魔事。</p>
  <p id="aEU">“复次，<a id="a-EV"></a>善现，<a id="a-EW"></a>能听法者，<a id="a-EX"></a>心无悭吝一切能舍；<a id="a-EY"></a>能说法者，<a id="a-EZ"></a>心有悭吝不能舍施；<a id="a-Ea"></a>两不和合，<a id="a-Eb"></a>不获教授、<a id="a-Ec"></a>听受书持、<a id="a-Ed"></a>读诵修习甚深般若波罗蜜多，<a id="a-Ee"></a>当知是为菩萨魔事。</p>
  <p id="aEf">“复次，<a id="a-Eg"></a>善现，<a id="a-Eh"></a>能听法者，<a id="a-Ei"></a>欲求供养能说法者衣服、<a id="a-Ej"></a>饮食、<a id="a-Ek"></a>卧具、<a id="a-El"></a>医药及余资财；<a id="a-Em"></a>能说法者，<a id="a-En"></a>不乐受用；<a id="a-Eo"></a>两不和合，<a id="a-Ep"></a>不获教授、<a id="a-Eq"></a>听受书持、<a id="a-Er"></a>读诵修习甚深般若波罗蜜多，<a id="a-Es"></a>当知是为菩萨魔事。</p>
  <p id="aEt">“复次，<a id="a-Eu"></a>善现，<a id="a-Ev"></a>能说法者，<a id="a-Ew"></a>欲求供给能听法者衣服、<a id="a-Ex"></a>饮食、<a id="a-Ey"></a>卧具、<a id="a-Ez"></a>医药及余资具；<a id="a-F0"></a>能听法者，<a id="a-F1"></a>不乐受用；<a id="a-F2"></a>两不和合，<a id="a-F3"></a>不获教授、<a id="a-F4"></a>听受书持、<a id="a-F5"></a>读诵修习甚深般若波罗蜜多，<a id="a-F6"></a>当知是为菩萨魔事。</p>
  <p id="aF7">“复次，<a id="a-F8"></a>善现，<a id="a-F9"></a>能说法者，<a id="a-FA"></a>成就开智不乐广说；<a id="a-FB"></a>能听法者，<a id="a-FC"></a>成就演智不乐略说；<a id="a-FD"></a>两不和合，<a id="a-FE"></a>不获教授、<a id="a-FF"></a>听受书持、<a id="a-FG"></a>读诵修习甚深般若波罗蜜多，<a id="a-FH"></a>当知是为菩萨魔事。</p>
  <p id="aFI">“复次，<a id="a-FJ"></a>善现，<a id="a-FK"></a>能听法者，<a id="a-FL"></a>成就开智不乐广说；<a id="a-FM"></a>能说法者，<a id="a-FN"></a>成就演智不乐略说；<a id="a-FO"></a>两不和合，<a id="a-FP"></a>不获教授、<a id="a-FQ"></a>听受书持、<a id="a-FR"></a>读诵修习甚深般若波罗蜜多，<a id="a-FS"></a>当知是为菩萨魔事。</p>
  <p id="aFT">“复次，<a id="a-FU"></a>善现，<a id="a-FV"></a>能说法者，<a id="a-FW"></a>专乐广知十二分教次第法义，<a id="a-FX"></a>所谓契经乃至论议；<a id="a-FY"></a>能听法者，<a id="a-FZ"></a>不乐广知十二分教次第法义；<a id="a-Fa"></a>两不和合，<a id="a-Fb"></a>不获教授、<a id="a-Fc"></a>听受书持、<a id="a-Fd"></a>读诵修习甚深般若波罗蜜多，<a id="a-Fe"></a>当知是为菩萨魔事。</p>
  <p id="aFf">“复次，<a id="a-Fg"></a>善现，<a id="a-Fh"></a>能听法者，<a id="a-Fi"></a>专乐广知十二分教次第法义；<a id="a-Fj"></a>能说法者，<a id="a-Fk"></a>不乐广知十二分教次第法义；<a id="a-Fl"></a>两不和合，<a id="a-Fm"></a>不获教授、<a id="a-Fn"></a>听受书持、<a id="a-Fo"></a>读诵修习甚深般若波罗蜜多，<a id="a-Fp"></a>当知是为菩萨魔事。</p>
  <p id="aFq">“复次，<a id="a-Fr"></a>善现，<a id="a-Fs"></a>能说法者，<a id="a-Ft"></a>成就六种波罗蜜多，<a id="a-Fu"></a>又于六种波罗蜜多有方便善巧；<a id="a-Fv"></a>能听法者，<a id="a-Fw"></a>无如是德；<a id="a-Fx"></a>两不和合，<a id="a-Fy"></a>不获教授、<a id="a-Fz"></a>听受书持、<a id="a-G0"></a>读诵修习甚深般若波罗蜜多，<a id="a-G1"></a>当知是为菩萨魔事。</p>
  <p id="aG2">“复次，<a id="a-G3"></a>善现，<a id="a-G4"></a>能听法者，<a id="a-G5"></a>成就六种波罗蜜多，<a id="a-G6"></a>又于六种波罗蜜多有方便善巧；<a id="a-G7"></a>能说法者，<a id="a-G8"></a>无如是德；<a id="a-G9"></a>两不和合，<a id="a-GA"></a>不获教授、<a id="a-GB"></a>听受书持、<a id="a-GC"></a>读诵修习甚深般若波罗蜜多，<a id="a-GD"></a>当知是为菩萨魔事。</p>
  <p id="aGE">“复次，<a id="a-GF"></a>善现，<a id="a-GG"></a>能说法者，<a id="a-GH"></a>已得陀罗尼；<a id="a-GI"></a>能听法者，<a id="a-GJ"></a>未得陀罗尼；<a id="a-GK"></a>两不和合，<a id="a-GL"></a>不获教授、<a id="a-GM"></a>听受书持、<a id="a-GN"></a>读诵修习甚深般若波罗蜜多，<a id="a-GO"></a>当知是为菩萨魔事。</p>
  <p id="aGP">“复次，<a id="a-GQ"></a>善现，<a id="a-GR"></a>能听法者，<a id="a-GS"></a>已得陀罗尼；<a id="a-GT"></a>能说法者，<a id="a-GU"></a>未得陀罗尼；<a id="a-GV"></a>两不和合，<a id="a-GW"></a>不获教授、<a id="a-GX"></a>听受书持、<a id="a-GY"></a>读诵修习甚深般若波罗蜜多，<a id="a-GZ"></a>当知是为菩萨魔事。</p>
  <p id="aGa">“复次，<a id="a-Gb"></a>善现，<a id="a-Gc"></a>能说法者，<a id="a-Gd"></a>欲令恭敬、<a id="a-Ge"></a>书写受持、<a id="a-Gf"></a>读诵修习甚深般若波罗蜜多；<a id="a-Gg"></a>能听法者，<a id="a-Gh"></a>不随其意；<a id="a-Gi"></a>两不和合，<a id="a-Gj"></a>不获教授、<a id="a-Gk"></a>听受书持、<a id="a-Gl"></a>读诵修习甚深般若波罗蜜多，<a id="a-Gm"></a>当知是为菩萨魔事。</p>
  <p id="aGn">“复次，<a id="a-Go"></a>善现，<a id="a-Gp"></a>能听法者，<a id="a-Gq"></a>欲得恭敬、<a id="a-Gr"></a>书写受持、<a id="a-Gs"></a>读诵修习甚深般若波罗蜜多；<a id="a-Gt"></a>能说法者，<a id="a-Gu"></a>不随其意；<a id="a-Gv"></a>两不和合，<a id="a-Gw"></a>不获教授、<a id="a-Gx"></a>听受书持、<a id="a-Gy"></a>读诵修习甚深般若波罗蜜多，<a id="a-Gz"></a>当知是为菩萨魔事。</p>
  <p id="aH0">“复次，<a id="a-H1"></a>善现，<a id="a-H2"></a>能说法者，<a id="a-H3"></a>已离悭吝、<a id="a-H4"></a>已离五盖；<a id="a-H5"></a>能听法者，<a id="a-H6"></a>未离悭吝、<a id="a-H7"></a>未离五盖；<a id="a-H8"></a>两不和合，<a id="a-H9"></a>不获教授、<a id="a-HA"></a>听受书持、<a id="a-HB"></a>读诵修习甚深般若波罗蜜多，<a id="a-HC"></a>当知是为菩萨魔事。</p>
  <p id="aHD">“复次，<a id="a-HE"></a>善现，<a id="a-HF"></a>能听法者，<a id="a-HG"></a>已离悭吝、<a id="a-HH"></a>已离五盖；<a id="a-HI"></a>能说法者，<a id="a-HJ"></a>未离悭吝、<a id="a-HK"></a>未离五盖；<a id="a-HL"></a>两不和合，<a id="a-HM"></a>不获教授、<a id="a-HN"></a>听受书持、<a id="a-HO"></a>读诵修习甚深般若波罗蜜多，<a id="a-HP"></a>当知是为菩萨魔事。</p>
  <p id="aHQ">“复次，<a id="a-HR"></a>善现，<a id="a-HS"></a>有住大乘善男子等，<a id="a-HT"></a>书写受持、<a id="a-HU"></a>读诵修习、<a id="a-HV"></a>思惟演说此大般若波罗蜜多甚深经时，<a id="a-HW"></a>若有人来说三恶趣种种苦事，<a id="a-HX"></a>因复告言：<a id="a-HY"></a>‘汝于此身应勤精进，<a id="a-HZ"></a>速尽苦际而般涅槃，<a id="a-Ha"></a>何用稽留生死大海，<a id="a-Hb"></a>受百千种难忍苦事，<a id="a-Hc"></a>求趣无上正等菩提？<a id="a-Hd"></a>’彼由此言，<a id="a-He"></a>于所书写受持、<a id="a-Hf"></a>读诵修习、<a id="a-Hg"></a>思惟演说般若波罗蜜多甚深经事不得究竟，<a id="a-Hh"></a>当知是为菩萨魔事。</p>
  <p id="aHi">“复次，<a id="a-Hj"></a>善现，<a id="a-Hk"></a>有住大乘善男子等，<a id="a-Hl"></a>书写受持、<a id="a-Hm"></a>读诵修习、<a id="a-Hn"></a>思惟演说此大般若波罗蜜多甚深经时，<a id="a-Ho"></a>若有人来赞说人趣种种胜事，<a id="a-Hp"></a>赞说四大王众天乃至非想非非想处天诸胜妙事，<a id="a-Hq"></a>因而告曰：<a id="a-Hr"></a>‘虽于欲界受诸欲乐，<a id="a-Hs"></a>于色界中受静虑乐，<a id="a-Ht"></a>于无色界受等至乐，<a id="a-Hu"></a>而彼皆是无常、<a id="a-Hv"></a>苦、<a id="a-Hw"></a>空、<a id="a-Hx"></a>无我、<a id="a-Hy"></a>不净、<a id="a-Hz"></a>变坏之法，<a id="a-I0"></a>谢法、<a id="a-I1"></a>离法、<a id="a-I2"></a>尽法、<a id="a-I3"></a>灭法。<a id="a-I4"></a>汝于此身何不精进取预流果，<a id="a-I5"></a>或一来果、<a id="a-I6"></a>或不还果、<a id="a-I7"></a>或阿罗汉果、<a id="a-I8"></a>或独觉菩提入般涅槃毕竟安乐，<a id="a-I9"></a>何用久处生死轮回，<a id="a-IA"></a>无事为他受诸勤苦，<a id="a-IB"></a>求趣无上正等菩提？<a id="a-IC"></a>’彼由此言，<a id="a-ID"></a>于所书写受持、<a id="a-IE"></a>读诵修习、<a id="a-IF"></a>思惟演说般若波罗蜜多甚深经事不得究竟，<a id="a-IG"></a>当知是为菩萨魔事。</p>
  <p id="aIH">“复次，<a id="a-II"></a>善现，<a id="a-IJ"></a>能说法者，<a id="a-IK"></a>一身无系，<a id="a-IL"></a>专修己事，<a id="a-IM"></a>不忧他业；<a id="a-IN"></a>能听法者，<a id="a-IO"></a>好领徒众，<a id="a-IP"></a>乐营他事，<a id="a-IQ"></a>不忧自业；<a id="a-IR"></a>两不和合，<a id="a-IS"></a>不获教授、<a id="a-IT"></a>听受书持、<a id="a-IU"></a>读诵修习甚深般若波罗蜜多，<a id="a-IV"></a>当知是为菩萨魔事。</p>
  <p id="aIW">“复次，<a id="a-IX"></a>善现，<a id="a-IY"></a>能听法者，<a id="a-IZ"></a>一身无系，<a id="a-Ia"></a>专修己事，<a id="a-Ib"></a>不忧他业；<a id="a-Ic"></a>能说法者，<a id="a-Id"></a>好领徒众，<a id="a-Ie"></a>乐营他事，<a id="a-If"></a>不忧自业；<a id="a-Ig"></a>两不和合，<a id="a-Ih"></a>不获教授、<a id="a-Ii"></a>听受书持、<a id="a-Ij"></a>读诵修习甚深般若波罗蜜多，<a id="a-Ik"></a>当知是为菩萨魔事。</p>
  <p id="aIl">“复次，<a id="a-Im"></a>善现，<a id="a-In"></a>能说法者，<a id="a-Io"></a>不乐喧杂；<a id="a-Ip"></a>能听法者，<a id="a-Iq"></a>乐处喧杂；<a id="a-Ir"></a>两不和合，<a id="a-Is"></a>不获教授、<a id="a-It"></a>听受书持、<a id="a-Iu"></a>读诵修习甚深般若波罗蜜多，<a id="a-Iv"></a>当知是为菩萨魔事。</p>
  <p id="aIw">“复次，<a id="a-Ix"></a>善现，<a id="a-Iy"></a>能听法者，<a id="a-Iz"></a>不乐喧杂；<a id="a-J0"></a>能说法者，<a id="a-J1"></a>乐处喧杂；<a id="a-J2"></a>两不和合，<a id="a-J3"></a>不获教授、<a id="a-J4"></a>听受书持、<a id="a-J5"></a>读诵修习甚深般若波罗蜜多，<a id="a-J6"></a>当知是为菩萨魔事。</p>
  <p id="aJ7">“复次，<a id="a-J8"></a>善现，<a id="a-J9"></a>能说法者，<a id="a-JA"></a>欲令听者于我所为悉皆随助；<a id="a-JB"></a>能听法者，<a id="a-JC"></a>不随其欲；<a id="a-JD"></a>两不和合，<a id="a-JE"></a>不获教授、<a id="a-JF"></a>听受书持、<a id="a-JG"></a>读诵修习甚深般若波罗蜜多，<a id="a-JH"></a>当知是为菩萨魔事。</p>
  <p id="aJI">“复次，<a id="a-JJ"></a>善现，<a id="a-JK"></a>能听法者，<a id="a-JL"></a>于说法者诸有所为悉乐随助；<a id="a-JM"></a>能说法者，<a id="a-JN"></a>不随其欲；<a id="a-JO"></a>两不和合，<a id="a-JP"></a>不获教授、<a id="a-JQ"></a>听受书持、<a id="a-JR"></a>读诵修习甚深般若波罗蜜多，<a id="a-JS"></a>当知是为菩萨魔事。</p>
  <p id="aJT">“复次，<a id="a-JU"></a>善现，<a id="a-JV"></a>能说法者，<a id="a-JW"></a>为名利故欲为他说，<a id="a-JX"></a>复欲令彼书写受持、<a id="a-JY"></a>读诵修习甚深般若波罗蜜多；<a id="a-JZ"></a>能听法者，<a id="a-Ja"></a>知其所为不欲从受；<a id="a-Jb"></a>两不和合，<a id="a-Jc"></a>不获教授、<a id="a-Jd"></a>听受书持、<a id="a-Je"></a>读诵修习甚深般若波罗蜜多，<a id="a-Jf"></a>当知是为菩萨魔事。</p>
  <p id="aJg">“复次，<a id="a-Jh"></a>善现，<a id="a-Ji"></a>能听法者，<a id="a-Jj"></a>为名利故欲请他说，<a id="a-Jk"></a>复欲方便书写受持、<a id="a-Jl"></a>读诵修习甚深般若波罗蜜多；<a id="a-Jm"></a>能说法者，<a id="a-Jn"></a>知其所为而不随请；<a id="a-Jo"></a>两不和合，<a id="a-Jp"></a>不获教授、<a id="a-Jq"></a>听受书持、<a id="a-Jr"></a>读诵修习甚深般若波罗蜜多，<a id="a-Js"></a>当知是为菩萨魔事。</p>
  <p id="aJt">“复次，<a id="a-Ju"></a>善现，<a id="a-Jv"></a>能说法者，<a id="a-Jw"></a>欲往他方危身命处；<a id="a-Jx"></a>能听法者，<a id="a-Jy"></a>恐失身命不欲随往；<a id="a-Jz"></a>两不和合，<a id="a-K0"></a>不获教授、<a id="a-K1"></a>听受书持、<a id="a-K2"></a>读诵修习甚深般若波罗蜜多，<a id="a-K3"></a>当知是为菩萨魔事。</p>
  <p id="aK4">“复次，<a id="a-K5"></a>善现，<a id="a-K6"></a>能听法者，<a id="a-K7"></a>欲往他方危身命处；<a id="a-K8"></a>能说法者，<a id="a-K9"></a>恐失身命不欲共往；<a id="a-KA"></a>两不和合，<a id="a-KB"></a>不获教授、<a id="a-KC"></a>听受书持、<a id="a-KD"></a>读诵修习甚深般若波罗蜜多，<a id="a-KE"></a>当知是为菩萨魔事。</p>
  <p id="aKF">“复次，<a id="a-KG"></a>善现，<a id="a-KH"></a>能说法者，<a id="a-KI"></a>欲往他方多贼、<a id="a-KJ"></a>疾疫、<a id="a-KK"></a>饥渴国土；<a id="a-KL"></a>能听法者，<a id="a-KM"></a>虑彼艰辛不肯随往；<a id="a-KN"></a>两不和合，<a id="a-KO"></a>不获教授、<a id="a-KP"></a>听受书持、<a id="a-KQ"></a>读诵修习甚深般若波罗蜜多，<a id="a-KR"></a>当知是为菩萨魔事。</p>
  <p id="aKS">“复次，<a id="a-KT"></a>善现，<a id="a-KU"></a>能听法者，<a id="a-KV"></a>欲往他方多贼、<a id="a-KW"></a>疾疫、<a id="a-KX"></a>饥渴国土；<a id="a-KY"></a>能说法者，<a id="a-KZ"></a>虑彼艰辛不肯共往；<a id="a-Ka"></a>两不和合，<a id="a-Kb"></a>不获教授、<a id="a-Kc"></a>听受书持、<a id="a-Kd"></a>读诵修习甚深般若波罗蜜多，<a id="a-Ke"></a>当知是为菩萨魔事。</p>
  <p id="aKf">“复次，<a id="a-Kg"></a>善现，<a id="a-Kh"></a>能说法者，<a id="a-Ki"></a>欲往他方安隐、<a id="a-Kj"></a>丰乐、<a id="a-Kk"></a>无难之处；<a id="a-Kl"></a>能听法者，<a id="a-Km"></a>欲随其去。<a id="a-Kn"></a>能说法者，<a id="a-Ko"></a>方便试言：<a id="a-Kp"></a>‘汝虽为利欲随我往，<a id="a-Kq"></a>而汝至彼，<a id="a-Kr"></a>岂必遂心？<a id="a-Ks"></a>宜善审思，<a id="a-Kt"></a>勿后忧悔。<a id="a-Ku"></a>’时，<a id="a-Kv"></a>听法者闻已念言：<a id="a-Kw"></a>‘是彼不欲令我去相，<a id="a-Kx"></a>设固随往，<a id="a-Ky"></a>岂必闻法？<a id="a-Kz"></a>’由此因缘不随其去。<a id="a-L0"></a>两不和合，<a id="a-L1"></a>不获教授、<a id="a-L2"></a>听受书持、<a id="a-L3"></a>读诵修习甚深般若波罗蜜多，<a id="a-L4"></a>当知是为菩萨魔事。</p>
  <p id="aL5">“复次，<a id="a-L6"></a>善现，<a id="a-L7"></a>能说法者，<a id="a-L8"></a>欲往他方，<a id="a-L9"></a>所经道路旷野险阻，<a id="a-LA"></a>多诸贼难及旃荼罗、<a id="a-LB"></a>恶兽、<a id="a-LC"></a>猎师、<a id="a-LD"></a>毒蛇等怖；<a id="a-LE"></a>能听法者，<a id="a-LF"></a>欲随其去。<a id="a-LG"></a>能说法者，<a id="a-LH"></a>方便试言：<a id="a-LI"></a>‘汝今何故无事随我欲经如是诸险难处？<a id="a-LJ"></a>宜善审思，<a id="a-LK"></a>勿后忧悔。<a id="a-LL"></a>’能听法者闻已念言：<a id="a-LM"></a>‘彼应不欲令我随往，<a id="a-LN"></a>设固随往，<a id="a-LO"></a>岂必闻法？<a id="a-LP"></a>’由此因缘不随其去。<a id="a-LQ"></a>两不和合，<a id="a-LR"></a>不获教授、<a id="a-LS"></a>听受书持、<a id="a-LT"></a>读诵修习甚深般若波罗蜜多，<a id="a-LU"></a>当知是为菩萨魔事。</p>
  <p id="aLV">“复次，<a id="a-LW"></a>善现，<a id="a-LX"></a>能说法者，<a id="a-LY"></a>多有施主数相追随，<a id="a-LZ"></a>听法者来请说般若波罗蜜多，<a id="a-La"></a>或请书写受持、<a id="a-Lb"></a>读诵、<a id="a-Lc"></a>如说修行，<a id="a-Ld"></a>彼多缘礙无暇教授；<a id="a-Le"></a>能听法者，<a id="a-Lf"></a>起嫌恨心，<a id="a-Lg"></a>后虽教授而不听受；<a id="a-Lh"></a>两不和合，<a id="a-Li"></a>不获教授、<a id="a-Lj"></a>听受书持、<a id="a-Lk"></a>读诵修习甚深般若波罗蜜多，<a id="a-Ll"></a>当知是为菩萨魔事。</p>
  <p id="aLm">“复次，<a id="a-Ln"></a>善现，<a id="a-Lo"></a>有诸恶魔作苾蒭像，<a id="a-Lp"></a>至菩萨所方便破坏，<a id="a-Lq"></a>令于般若波罗蜜多甚深经典不得书写受持、<a id="a-Lr"></a>读诵修习、<a id="a-Ls"></a>思惟、<a id="a-Lt"></a>为他演说。<a id="a-Lu"></a>”</p>
  <p id="aLv">具寿善现即白佛言：<a id="a-Lw"></a>“云何恶魔作苾蒭像，<a id="a-Lx"></a>至菩萨所方便破坏，<a id="a-Ly"></a>令于般若波罗蜜多甚深经典不得书写乃至演说？<a id="a-Lz"></a>”</p>
  <p id="aM0">佛告善现：<a id="a-M1"></a>“有诸恶魔作苾蒭像，<a id="a-M2"></a>至菩萨所方便破坏，<a id="a-M3"></a>令其毁厌甚深般若波罗蜜多，<a id="a-M4"></a>谓作是言：<a id="a-M5"></a>‘汝所习诵无相经典，<a id="a-M6"></a>非真般若波罗蜜多。<a id="a-M7"></a>我所习诵有相经典，<a id="a-M8"></a>是真般若波罗蜜多。<a id="a-M9"></a>’作是语时，<a id="a-MA"></a>有诸菩萨未得受记，<a id="a-MB"></a>便于般若波罗蜜多心生疑惑，<a id="a-MC"></a>由疑惑故便于般若波罗蜜多而生毁厌，<a id="a-MD"></a>由毁厌故遂不书写受持读诵、<a id="a-ME"></a>修习思惟、<a id="a-MF"></a>为他演说甚深般若波罗蜜多，<a id="a-MG"></a>当知是为菩萨魔事。</p>
  <p id="aMH">“复次，<a id="a-MI"></a>善现，<a id="a-MJ"></a>有诸恶魔作苾蒭像，<a id="a-MK"></a>至菩萨所语菩萨言：<a id="a-ML"></a>“若诸菩萨行深般若波罗蜜多，<a id="a-MM"></a>唯证实际得预流果乃至或得独觉菩提，<a id="a-MN"></a>终不能证无上佛果，<a id="a-MO"></a>何缘于此唐设劬劳？<a id="a-MP"></a>’菩萨既闻，<a id="a-MQ"></a>便不书写受持、<a id="a-MR"></a>读诵修习、<a id="a-MS"></a>思惟、<a id="a-MT"></a>为他演说甚深般若波罗蜜多，<a id="a-MU"></a>当知是为菩萨魔事。<a id="a-MV"></a>”</p>
  <p id="aMW">“复次，<a id="a-MX"></a>善现，<a id="a-MY"></a>甚深般若波罗蜜多书写等时，<a id="a-MZ"></a>多诸魔事，<a id="a-Ma"></a>菩萨应觉而远离之。<a id="a-Mb"></a>”</p>
  <p id="aMc">具寿善现即白佛言：<a id="a-Md"></a>“何等名为诸恶魔事，<a id="a-Me"></a>令菩萨觉而远离之？<a id="a-Mf"></a>”</p>
  <p id="aMg">佛告善现：<a id="a-Mh"></a>“甚深般若波罗蜜多书写等时，<a id="a-Mi"></a>多有相似般若、<a id="a-Mj"></a>静虑、<a id="a-Mk"></a>精进、<a id="a-Ml"></a>安忍、<a id="a-Mm"></a>净戒、<a id="a-Mn"></a>布施波罗蜜多诸恶魔事，<a id="a-Mo"></a>多有相似内空、<a id="a-Mp"></a>外空、<a id="a-Mq"></a>内外空、<a id="a-Mr"></a>空空、<a id="a-Ms"></a>大空、<a id="a-Mt"></a>胜义空、<a id="a-Mu"></a>有为空、<a id="a-Mv"></a>无为空、<a id="a-Mw"></a>毕竟空、<a id="a-Mx"></a>无际空、<a id="a-My"></a>无散空、<a id="a-Mz"></a>本性空、<a id="a-N0"></a>相空、<a id="a-N1"></a>一切法空、<a id="a-N2"></a>无性空、<a id="a-N3"></a>无性自性空诸恶魔事，<a id="a-N4"></a>多有相似真如、<a id="a-N5"></a>法界广说乃至不思议界诸恶魔事，<a id="a-N6"></a>菩萨应觉而远离之。</p>
  <p id="aN7">“复次，<a id="a-N8"></a>善现，<a id="a-N9"></a>甚深般若波罗蜜多书写等时，<a id="a-NA"></a>多有魔事而作留难，<a id="a-NB"></a>谓有恶魔作苾蒭像至菩萨所，<a id="a-NC"></a>宣说二乘相应之法，<a id="a-ND"></a>谓菩萨言：<a id="a-NE"></a>‘此是如来真实所说，<a id="a-NF"></a>学此法者，<a id="a-NG"></a>速证无上正等菩提。<a id="a-NH"></a>’复有恶魔作苾蒭像至菩萨所，<a id="a-NI"></a>宣说二乘四念住等，<a id="a-NJ"></a>谓菩萨言：<a id="a-NK"></a>‘且依此法精勤修学，<a id="a-NL"></a>取预流果，<a id="a-NM"></a>广说乃至独觉菩提，<a id="a-NN"></a>远离一切生老病死，<a id="a-NO"></a>何用无上正等菩提？<a id="a-NP"></a>’是为般若波罗蜜多诸恶魔事，<a id="a-NQ"></a>菩萨应觉当远离之。</p>
  <p id="aNR">“复次，<a id="a-NS"></a>善现，<a id="a-NT"></a>有诸恶魔作佛形像，<a id="a-NU"></a>身真金色，<a id="a-NV"></a>常光一寻，<a id="a-NW"></a>三十二相、<a id="a-NX"></a>八十随好圆满庄严，<a id="a-NY"></a>至菩萨所。<a id="a-NZ"></a>菩萨见之深生爱著，<a id="a-Na"></a>由斯退减一切智智，<a id="a-Nb"></a>不获听闻、<a id="a-Nc"></a>书写受持、<a id="a-Nd"></a>读诵修习、<a id="a-Ne"></a>思惟演说甚深般若波罗蜜多，<a id="a-Nf"></a>当知是为菩萨魔事。</p>
  <p id="aNg">“复次，<a id="a-Nh"></a>善现，<a id="a-Ni"></a>有诸恶魔作苾蒭像，<a id="a-Nj"></a>威仪庠序，<a id="a-Nk"></a>形貌端严，<a id="a-Nl"></a>至菩萨所。<a id="a-Nm"></a>菩萨见之深生爱著，<a id="a-Nn"></a>由斯退减一切智智，<a id="a-No"></a>不获听闻、<a id="a-Np"></a>书写受持、<a id="a-Nq"></a>读诵修习、<a id="a-Nr"></a>思惟演说甚深般若波罗蜜多，<a id="a-Ns"></a>当知是为菩萨魔事。</p>
  <p id="aNt">“复次，<a id="a-Nu"></a>善现，<a id="a-Nv"></a>有诸恶魔化作佛像，<a id="a-Nw"></a>苾蒭围绕，<a id="a-Nx"></a>宣说法要，<a id="a-Ny"></a>至菩萨所。<a id="a-Nz"></a>菩萨见之深生爱著，<a id="a-O0"></a>便作是念：<a id="a-O1"></a>‘愿我未来亦当如是。<a id="a-O2"></a>’由斯退减一切智智，<a id="a-O3"></a>不获听闻、<a id="a-O4"></a>书写受持、<a id="a-O5"></a>读诵修习、<a id="a-O6"></a>思惟演说甚深般若波罗蜜多，<a id="a-O7"></a>当知是为菩萨魔事。</p>
  <p id="aO8">“复次，<a id="a-O9"></a>善现，<a id="a-OA"></a>有诸恶魔作菩萨像，<a id="a-OB"></a>若百若千乃至无量，<a id="a-OC"></a>或行布施波罗蜜多，<a id="a-OD"></a>或行净戒乃至般若波罗蜜多。<a id="a-OE"></a>菩萨见之深生爱著，<a id="a-OF"></a>由斯退减一切智智，<a id="a-OG"></a>不获听闻、<a id="a-OH"></a>书写受持、<a id="a-OI"></a>读诵修习、<a id="a-OJ"></a>思惟演说甚深般若波罗蜜多，<a id="a-OK"></a>当知是为菩萨魔事。</p>
  <p id="aOL">“何以故？<a id="a-OM"></a>善现，<a id="a-ON"></a>此大般若波罗蜜多甚深教中，<a id="a-OO"></a>色无所有，<a id="a-OP"></a>受、<a id="a-OQ"></a>想、<a id="a-OR"></a>行、<a id="a-OS"></a>识亦无所有，<a id="a-OT"></a>广说乃至一切菩萨摩诃萨行无所有，<a id="a-OU"></a>诸佛无上正等菩提亦无所有。<a id="a-OV"></a>若于是处色无所有，<a id="a-OW"></a>广说乃至诸佛无上正等菩提亦无所有，<a id="a-OX"></a>则于是处，<a id="a-OY"></a>一切如来、<a id="a-OZ"></a>应、<a id="a-Oa"></a>正等觉及诸菩萨摩诃萨众、<a id="a-Ob"></a>独觉、<a id="a-Oc"></a>声闻、<a id="a-Od"></a>诸异生类亦无所有。<a id="a-Oe"></a>何以故？<a id="a-Of"></a>以一切法自性空故。</p>
  <p id="aOg">“复次，<a id="a-Oh"></a>善现，<a id="a-Oi"></a>安住大乘善男子等听闻书写、<a id="a-Oj"></a>受持读诵、<a id="a-Ok"></a>修习思惟、<a id="a-Ol"></a>为他演说此大般若波罗蜜多甚深经时，<a id="a-Om"></a>多有留难违害事起，<a id="a-On"></a>令薄福人事不成就。<a id="a-Oo"></a>如赡部洲有诸珍宝，<a id="a-Op"></a>谓吠瑠璃乃至金等，<a id="a-Oq"></a>多有盗贼违害留难，<a id="a-Or"></a>诸薄福人求不能得；<a id="a-Os"></a>甚深般若波罗蜜多无价神珠亦复如是，<a id="a-Ot"></a>诸薄福者听闻等时，<a id="a-Ou"></a>多有恶魔为作留难。<a id="a-Ov"></a>”</p>
  <p id="aOw">具寿善现即白佛言：<a id="a-Ox"></a>“如是，<a id="a-Oy"></a>世尊。<a id="a-Oz"></a>如是，<a id="a-P0"></a>善逝。<a id="a-P1"></a>甚深般若波罗蜜多，<a id="a-P2"></a>如赡部洲吠瑠璃等种种珍宝多有留难，<a id="a-P3"></a>诸薄福人求不能得。<a id="a-P4"></a>安住大乘善男子等少福德故，<a id="a-P5"></a>听闻等时多诸留难，<a id="a-P6"></a>虽有乐欲而不能成。<a id="a-P7"></a>所以者何？<a id="a-P8"></a>有愚痴者为魔所使，<a id="a-P9"></a>安住大乘善男子等听闻书写、<a id="a-PA"></a>受持读诵、<a id="a-PB"></a>修习思惟、<a id="a-PC"></a>为他演说此大般若波罗蜜多甚深经时，<a id="a-PD"></a>为作留难。<a id="a-PE"></a>世尊，<a id="a-PF"></a>彼愚痴者觉慧微昧，<a id="a-PG"></a>不能思议广大佛法，<a id="a-PH"></a>自于般若波罗蜜多不能书写、<a id="a-PI"></a>受持读诵、<a id="a-PJ"></a>修习思惟、<a id="a-PK"></a>听闻演说，<a id="a-PL"></a>复乐障他书写等事。<a id="a-PM"></a>”</p>
  <p id="aPN">佛告善现：<a id="a-PO"></a>“如是，<a id="a-PP"></a>如是，<a id="a-PQ"></a>如汝所说，<a id="a-PR"></a>有愚痴人为魔所使，<a id="a-PS"></a>未种善根，<a id="a-PT"></a>福慧薄劣，<a id="a-PU"></a>未于佛所发弘誓愿，<a id="a-PV"></a>未为善友之所摄受，<a id="a-PW"></a>自于般若波罗蜜多不能听闻乃至演说；<a id="a-PX"></a>新学大乘善男子等，<a id="a-PY"></a>听闻书写乃至演说此大般若波罗蜜多甚深经时，<a id="a-PZ"></a>为作留难。<a id="a-Pa"></a>于当来世有善男子、<a id="a-Pb"></a>善女人等，<a id="a-Pc"></a>福慧薄劣，<a id="a-Pd"></a>善根微少，<a id="a-Pe"></a>于诸如来广大功德心不欣乐，<a id="a-Pf"></a>自于般若波罗蜜多不能听闻乃至演说，<a id="a-Pg"></a>复乐障他听闻等事，<a id="a-Ph"></a>当知此辈获无量罪。</p>
  <p id="aPi">“复次，<a id="a-Pj"></a>善现，<a id="a-Pk"></a>有住大乘善男子等，<a id="a-Pl"></a>听闻书写、<a id="a-Pm"></a>受持读诵、<a id="a-Pn"></a>修习思惟、<a id="a-Po"></a>为他演说此大般若波罗蜜多甚深经时，<a id="a-Pp"></a>多有魔事为作留难，<a id="a-Pq"></a>令听闻等皆不能成，<a id="a-Pr"></a>由此不能圆满般若乃至布施波罗蜜多，<a id="a-Ps"></a>广说乃至不能圆满一切相智。<a id="a-Pt"></a>有住大乘善男子等，<a id="a-Pu"></a>听闻、<a id="a-Pv"></a>书写、<a id="a-Pw"></a>受持读诵、<a id="a-Px"></a>修习思惟、<a id="a-Py"></a>为他演说此大般若波罗蜜多甚深经时，<a id="a-Pz"></a>若无魔事，<a id="a-Q0"></a>复能圆满般若、<a id="a-Q1"></a>静虑、<a id="a-Q2"></a>精进、<a id="a-Q3"></a>安忍、<a id="a-Q4"></a>净戒、<a id="a-Q5"></a>布施波罗蜜多，<a id="a-Q6"></a>乃至圆满一切相智，<a id="a-Q7"></a>当知皆是如来神力慈悲护念，<a id="a-Q8"></a>亦是十方一切世界现在如来及不退转诸菩萨众神力加护，<a id="a-Q9"></a>令恶魔军不能障礙听闻等事令不得成，<a id="a-QA"></a>亦是彼人自善根力。</p>
 </body>
</html>