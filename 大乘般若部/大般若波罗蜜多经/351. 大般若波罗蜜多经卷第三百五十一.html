<!doctype html>
<html id="z3IBSxi5e" data-ver="1364">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百五十一</h1>
  <h2 id="a2">初分多问不二品第六十一之一</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>若菩萨摩诃萨成就如是方便善巧，<a id="a-7"></a>发心已来，<a id="a-8"></a>为经几时？<a id="a-9"></a>”</p>
  <p id="aA">佛言：<a id="a-B"></a>“善现，<a id="a-C"></a>是菩萨摩诃萨发心已来，<a id="a-D"></a>经于无数百千俱胝那庾多劫。<a id="a-E"></a>”</p>
  <p id="aF">具寿善现复白佛言：<a id="a-G"></a>“世尊，<a id="a-H"></a>若菩萨摩诃萨成就如是方便善巧，<a id="a-I"></a>已曾亲近供养几佛？<a id="a-J"></a>”</p>
  <p id="aK">佛言：<a id="a-L"></a>“善现，<a id="a-M"></a>是菩萨摩诃萨已曾亲近供养殑伽沙等诸佛。<a id="a-N"></a>”</p>
  <p id="aO">具寿善现复白佛言：<a id="a-P"></a>“世尊，<a id="a-Q"></a>若菩萨摩诃萨成就如是方便善巧，<a id="a-R"></a>已曾种植几所善根？<a id="a-S"></a>”</p>
  <p id="aT">佛言：<a id="a-U"></a>“善现，<a id="a-V"></a>是菩萨摩诃萨发心已来，<a id="a-W"></a>无有布施波罗蜜多而不圆满精勤修习，<a id="a-X"></a>无有净戒波罗蜜多而不圆满精勤修习，<a id="a-Y"></a>无有安忍波罗蜜多而不圆满精勤修习，<a id="a-Z"></a>无有精进波罗蜜多而不圆满精勤修习，<a id="a-a"></a>无有静虑波罗蜜多而不圆满精勤修习，<a id="a-b"></a>无有般若波罗蜜多而不圆满精勤修习。</p>
  <p id="ac">“是菩萨摩诃萨发心已来，<a id="a-d"></a>无有内空而不圆满精勤安住，<a id="a-e"></a>无有外空、<a id="a-f"></a>内外空、<a id="a-g"></a>空空、<a id="a-h"></a>大空、<a id="a-i"></a>胜义空、<a id="a-j"></a>有为空、<a id="a-k"></a>无为空、<a id="a-l"></a>毕竟空、<a id="a-m"></a>无际空、<a id="a-n"></a>散空、<a id="a-o"></a>无变异空、<a id="a-p"></a>本性空、<a id="a-q"></a>自相空、<a id="a-r"></a>共相空、<a id="a-s"></a>一切法空、<a id="a-t"></a>不可得空、<a id="a-u"></a>无性空、<a id="a-v"></a>自性空、<a id="a-w"></a>无性自性空而不圆满精勤安住。</p>
  <p id="ax">“是菩萨摩诃萨发心已来，<a id="a-y"></a>无有真如而不圆满精勤安住，<a id="a-z"></a>无有法界、<a id="a-10"></a>法性、<a id="a-11"></a>不虚妄性、<a id="a-12"></a>不变异性、<a id="a-13"></a>平等性、<a id="a-14"></a>离生性、<a id="a-15"></a>法定、<a id="a-16"></a>法住、<a id="a-17"></a>实际、<a id="a-18"></a>虚空界、<a id="a-19"></a>不思议界而不圆满精勤安住。</p>
  <p id="a1A">“是菩萨摩诃萨发心已来，<a id="a-1B"></a>无有苦圣谛而不圆满精勤安住，<a id="a-1C"></a>无有集、<a id="a-1D"></a>灭、<a id="a-1E"></a>道圣谛而不圆满精勤安住。</p>
  <p id="a1F">“是菩萨摩诃萨发心已来，<a id="a-1G"></a>无有四静虑而不圆满精勤修习，<a id="a-1H"></a>无有四无量、<a id="a-1I"></a>四无色定而不圆满精勤修习。</p>
  <p id="a1J">“是菩萨摩诃萨发心已来，<a id="a-1K"></a>无有八解脱而不圆满精勤修习，<a id="a-1L"></a>无有八胜处、<a id="a-1M"></a>九次第定、<a id="a-1N"></a>十遍处而不圆满精勤修习。</p>
  <p id="a1O">“是菩萨摩诃萨发心已来，<a id="a-1P"></a>无有四念住而不圆满精勤修习，<a id="a-1Q"></a>无有四正断、<a id="a-1R"></a>四神足、<a id="a-1S"></a>五根、<a id="a-1T"></a>五力、<a id="a-1U"></a>七等觉支、<a id="a-1V"></a>八圣道支而不圆满精勤修习。</p>
  <p id="a1W">“是菩萨摩诃萨发心已来，<a id="a-1X"></a>无有空解脱门而不圆满精勤修习，<a id="a-1Y"></a>无有无相、<a id="a-1Z"></a>无愿解脱门而不圆满精勤修习。</p>
  <p id="a1a">“是菩萨摩诃萨发心已来，<a id="a-1b"></a>无有五眼而不圆满精勤修习，<a id="a-1c"></a>无有六神通而不圆满精勤修习。</p>
  <p id="a1d">“是菩萨摩诃萨发心已来，<a id="a-1e"></a>无有佛十力而不圆满精勤修习，<a id="a-1f"></a>无有四无所畏、<a id="a-1g"></a>四无礙解、<a id="a-1h"></a>大慈、<a id="a-1i"></a>大悲、<a id="a-1j"></a>大喜、<a id="a-1k"></a>大舍、<a id="a-1l"></a>十八佛不共法而不圆满精勤修习。</p>
  <p id="a1m">“是菩萨摩诃萨发心已来，<a id="a-1n"></a>无有无忘失法而不圆满精勤修习，<a id="a-1o"></a>无有恒住舍性而不圆满精勤修习。</p>
  <p id="a1p">“是菩萨摩诃萨发心已来，<a id="a-1q"></a>无有一切智而不圆满精勤修习，<a id="a-1r"></a>无有道相智、<a id="a-1s"></a>一切相智而不圆满精勤修习。</p>
  <p id="a1t">“是菩萨摩诃萨发心已来，<a id="a-1u"></a>无有陀罗尼门而不圆满精勤修习，<a id="a-1v"></a>无有三摩地门而不圆满精勤修习。</p>
  <p id="a1w">“是菩萨摩诃萨发心已来，<a id="a-1x"></a>无有菩萨摩诃萨行而不圆满精勤修习，<a id="a-1y"></a>无有无上正等菩提而不圆满精勤修习。</p>
  <p id="a1z">“善现，<a id="a-20"></a>是菩萨摩诃萨发心已来，<a id="a-21"></a>种植如上圆满善根，<a id="a-22"></a>由此因缘成就如是方便善巧。<a id="a-23"></a>”</p>
  <p id="a24">具寿善现复白佛言：<a id="a-25"></a>“世尊，<a id="a-26"></a>若菩萨摩诃萨成就如是方便善巧，<a id="a-27"></a>甚为希有。<a id="a-28"></a>”</p>
  <p id="a29">佛言：<a id="a-2A"></a>“善现，<a id="a-2B"></a>如是，<a id="a-2C"></a>如是，<a id="a-2D"></a>如汝所说，<a id="a-2E"></a>是菩萨摩诃萨成就如是方便善巧，<a id="a-2F"></a>甚为希有。</p>
  <p id="a2G">“善现当知，<a id="a-2H"></a>如日月轮，<a id="a-2I"></a>周行照烛四大洲界，<a id="a-2J"></a>作大事业；<a id="a-2K"></a>其中所有若情非情，<a id="a-2L"></a>随彼光明势力而转，<a id="a-2M"></a>各成己事。<a id="a-2N"></a>如是般若波罗蜜多，<a id="a-2O"></a>照烛余五波罗蜜多，<a id="a-2P"></a>作大事业；<a id="a-2Q"></a>布施等五波罗蜜多，<a id="a-2R"></a>随顺般若波罗蜜多势力而转，<a id="a-2S"></a>各成己事。</p>
  <p id="a2T">“善现当知，<a id="a-2U"></a>布施等五波罗蜜多，<a id="a-2V"></a>皆由般若波罗蜜多所摄受故，<a id="a-2W"></a>乃得名为波罗蜜多；<a id="a-2X"></a>若离般若波罗蜜多，<a id="a-2Y"></a>布施等五，<a id="a-2Z"></a>不得名为波罗蜜多。</p>
  <p id="a2a">“善现当知，<a id="a-2b"></a>如转轮王，<a id="a-2c"></a>若无七宝，<a id="a-2d"></a>不得名为转轮圣王；<a id="a-2e"></a>要具七宝，<a id="a-2f"></a>乃得名为转轮圣王。<a id="a-2g"></a>布施等五波罗蜜多亦复如是，<a id="a-2h"></a>若非般若波罗蜜多之所摄受，<a id="a-2i"></a>不得名为波罗蜜多；<a id="a-2j"></a>要为般若波罗蜜多之所摄受，<a id="a-2k"></a>乃得名为波罗蜜多。</p>
  <p id="a2l">“善现当知，<a id="a-2m"></a>如有女人端正巨富，<a id="a-2n"></a>若无强夫所守护者，<a id="a-2o"></a>易为恶人之所侵凌；<a id="a-2p"></a>布施等五波罗蜜多亦复如是，<a id="a-2q"></a>若无般若波罗蜜多力所摄护，<a id="a-2r"></a>易为天魔及彼眷属之所沮坏。</p>
  <p id="a2s">“善现当知，<a id="a-2t"></a>如有女人端正巨富，<a id="a-2u"></a>若有强夫所守护者，<a id="a-2v"></a>不为恶人之所侵凌；<a id="a-2w"></a>布施等五波罗蜜多亦复如是，<a id="a-2x"></a>若有般若波罗蜜多力所摄护，<a id="a-2y"></a>一切天魔及彼眷属不能沮坏。</p>
  <p id="a2z">“善现当知，<a id="a-30"></a>如有军将临战阵时，<a id="a-31"></a>善备种种铠钾刀杖，<a id="a-32"></a>邻国怨敌所不能害；<a id="a-33"></a>布施等五波罗蜜多亦复如是，<a id="a-34"></a>若不远离甚深般若波罗蜜多，<a id="a-35"></a>天魔眷属、<a id="a-36"></a>增上慢人乃至菩萨旃荼罗等皆不能坏。</p>
  <p id="a37">“善现当知，<a id="a-38"></a>如赡部洲诸小王等，<a id="a-39"></a>随时朝侍转轮圣王，<a id="a-3A"></a>因转轮王得游胜处；<a id="a-3B"></a>布施等五波罗蜜多亦复如是，<a id="a-3C"></a>随顺般若波罗蜜多，<a id="a-3D"></a>由彼势力所引导故，<a id="a-3E"></a>速趣无上正等菩提。</p>
  <p id="a3F">“善现当知，<a id="a-3G"></a>如赡部洲东方诸水，<a id="a-3H"></a>无不皆趣殑伽大河，<a id="a-3I"></a>与殑伽河俱入大海；<a id="a-3J"></a>布施等五波罗蜜多亦复如是，<a id="a-3K"></a>无不皆为甚深般若波罗蜜多所摄引故，<a id="a-3L"></a>能到无上正等菩提。</p>
  <p id="a3M">“善现当知，<a id="a-3N"></a>如人右手能作众事，<a id="a-3O"></a>甚深般若波罗蜜多亦复如是，<a id="a-3P"></a>能引一切殊胜善法。<a id="a-3Q"></a>善现当知，<a id="a-3R"></a>如人左手所作不便，<a id="a-3S"></a>布施等五波罗蜜多亦复如是，<a id="a-3T"></a>不能引生殊胜善法。</p>
  <p id="a3U">“善现当知，<a id="a-3V"></a>譬如众流若大若小，<a id="a-3W"></a>皆入大海同一咸味；<a id="a-3X"></a>布施等五波罗蜜多亦复如是，<a id="a-3Y"></a>皆为般若波罗蜜多所摄引故，<a id="a-3Z"></a>同至无上正等菩提，<a id="a-3a"></a>由此皆名能到彼岸。</p>
  <p id="a3b">“善现当知，<a id="a-3c"></a>如转轮王欲有所趣，<a id="a-3d"></a>四军导从，<a id="a-3e"></a>轮宝居先。<a id="a-3f"></a>王及四军念欲饮食，<a id="a-3g"></a>轮则为住；<a id="a-3h"></a>既饮食已，<a id="a-3i"></a>王念欲行，<a id="a-3j"></a>轮则前去。<a id="a-3k"></a>其轮去住随王意欲，<a id="a-3l"></a>至所趣方，<a id="a-3m"></a>不复前去。<a id="a-3n"></a>布施等五波罗蜜多亦复如是，<a id="a-3o"></a>与诸善法欲趣无上正等菩提，<a id="a-3p"></a>要因般若波罗蜜多以为前导，<a id="a-3q"></a>进止俱随不相舍离；<a id="a-3r"></a>若至佛果，<a id="a-3s"></a>更不前进。</p>
  <p id="a3t">“善现当知，<a id="a-3u"></a>如转轮王，<a id="a-3v"></a>七宝具足，<a id="a-3w"></a>所谓轮宝、<a id="a-3x"></a>象宝、<a id="a-3y"></a>马宝、<a id="a-3z"></a>主藏臣宝、<a id="a-40"></a>女宝、<a id="a-41"></a>将宝、<a id="a-42"></a>如意珠宝。<a id="a-43"></a>其转轮王欲有所至，<a id="a-44"></a>四军、<a id="a-45"></a>七宝前后导从。<a id="a-46"></a>尔时轮宝虽最居先，<a id="a-47"></a>而不分别前后之相。<a id="a-48"></a>布施等五波罗蜜多亦复如是，<a id="a-49"></a>与诸善法欲趣无上正等菩提，<a id="a-4A"></a>必以般若波罗蜜多为其前导，<a id="a-4B"></a>然此般若波罗蜜多不作是念：<a id="a-4C"></a>‘我于布施、<a id="a-4D"></a>净戒、<a id="a-4E"></a>安忍、<a id="a-4F"></a>精进、<a id="a-4G"></a>静虑波罗蜜多最为前导，<a id="a-4H"></a>彼随从我。<a id="a-4I"></a>’布施等五波罗蜜多不作是念：<a id="a-4J"></a>‘甚深般若波罗蜜多居我等前，<a id="a-4K"></a>我随从彼。<a id="a-4L"></a>’何以故？<a id="a-4M"></a>善现，<a id="a-4N"></a>波罗蜜多及一切法，<a id="a-4O"></a>自性皆钝、<a id="a-4P"></a>无所能为、<a id="a-4Q"></a>虚妄不实、<a id="a-4R"></a>空无所有、<a id="a-4S"></a>不自在相，<a id="a-4T"></a>譬如阳焰、<a id="a-4U"></a>光影、<a id="a-4V"></a>水月、<a id="a-4W"></a>镜中像等，<a id="a-4X"></a>其中都无分别作用真实自体。<a id="a-4Y"></a>”</p>
  <p id="a4Z">尔时，<a id="a-4a"></a>具寿善现白佛言：<a id="a-4b"></a>“世尊，<a id="a-4c"></a>若一切法自性皆空，<a id="a-4d"></a>云何菩萨摩诃萨精勤修学布施、<a id="a-4e"></a>净戒、<a id="a-4f"></a>安忍、<a id="a-4g"></a>精进、<a id="a-4h"></a>静虑、<a id="a-4i"></a>般若波罗蜜多，<a id="a-4j"></a>当得无上正等菩提？<a id="a-4k"></a>”</p>
  <p id="a4l">佛言：<a id="a-4m"></a>“善现，<a id="a-4n"></a>诸菩萨摩诃萨于此六种波罗蜜多，<a id="a-4o"></a>勤修学时，<a id="a-4p"></a>恒作是念：<a id="a-4q"></a>‘世间有情心皆颠倒，<a id="a-4r"></a>没生死苦不能自脱。<a id="a-4s"></a>我若不修善巧方便，<a id="a-4t"></a>不能解脱彼生死苦。<a id="a-4u"></a>我当为彼诸有情类，<a id="a-4v"></a>精勤修学布施、<a id="a-4w"></a>净戒、<a id="a-4x"></a>安忍、<a id="a-4y"></a>精进、<a id="a-4z"></a>静虑、<a id="a-50"></a>般若波罗蜜多善巧方便。<a id="a-51"></a>’善现，<a id="a-52"></a>是菩萨摩诃萨作是念已，<a id="a-53"></a>为诸有情舍内外物，<a id="a-54"></a>舍已复作如是思惟：<a id="a-55"></a>‘我于此物都无所舍。<a id="a-56"></a>何以故？<a id="a-57"></a>此内外物自性皆空，<a id="a-58"></a>非关于我，<a id="a-59"></a>不可舍故。<a id="a-5A"></a>’善现，<a id="a-5B"></a>是菩萨摩诃萨由此观察，<a id="a-5C"></a>修行布施波罗蜜多速得圆满，<a id="a-5D"></a>疾证无上正等菩提。</p>
  <p id="a5E">“善现，<a id="a-5F"></a>是菩萨摩诃萨为诸有情终不犯戒。<a id="a-5G"></a>所以者何？<a id="a-5H"></a>是菩萨摩诃萨恒作是念：<a id="a-5I"></a>‘我为有情求趣无上正等菩提，<a id="a-5J"></a>若断生命，<a id="a-5K"></a>不与而取，<a id="a-5L"></a>行欲邪行，<a id="a-5M"></a>是所不应。<a id="a-5N"></a>我为有情求趣无上正等菩提，<a id="a-5O"></a>作虚诳语，<a id="a-5P"></a>作离间语，<a id="a-5Q"></a>作粗恶语，<a id="a-5R"></a>作杂秽语，<a id="a-5S"></a>是所不应。<a id="a-5T"></a>我为有情求趣无上正等菩提，<a id="a-5U"></a>发起贪欲、<a id="a-5V"></a>瞋恚、<a id="a-5W"></a>邪见，<a id="a-5X"></a>是所不应。<a id="a-5Y"></a>我为有情求趣无上正等菩提，<a id="a-5Z"></a>求妙欲境，<a id="a-5a"></a>求天富乐，<a id="a-5b"></a>求作帝释、<a id="a-5c"></a>魔、<a id="a-5d"></a>梵王等，<a id="a-5e"></a>是所不应。<a id="a-5f"></a>我为有情求趣无上正等菩提，<a id="a-5g"></a>求住声闻或独觉地，<a id="a-5h"></a>是所不应。<a id="a-5i"></a>’善现，<a id="a-5j"></a>是菩萨摩诃萨由此观察，<a id="a-5k"></a>修行净戒波罗蜜多速得圆满，<a id="a-5l"></a>疾证无上正等菩提。</p>
  <p id="a5m">“善现，<a id="a-5n"></a>是菩萨摩诃萨为诸有情不起瞋恨，<a id="a-5o"></a>假使恒被毁谤凌辱，<a id="a-5p"></a>辛楚苦言切于心髓，<a id="a-5q"></a>终不发起一念瞋恨。<a id="a-5r"></a>设复常遭刀杖、<a id="a-5s"></a>瓦石、<a id="a-5t"></a>杖块等物捶打其身，<a id="a-5u"></a>割截斫刺，<a id="a-5v"></a>节节支解，<a id="a-5w"></a>亦不发起一念恶心。<a id="a-5x"></a>所以者何？<a id="a-5y"></a>是菩萨摩诃萨观察一切声如谷响、<a id="a-5z"></a>色如聚沫：<a id="a-60"></a>‘我为饶益一切有情，<a id="a-61"></a>不应于中妄起瞋恨。<a id="a-62"></a>’善现，<a id="a-63"></a>是菩萨摩诃萨由此观察，<a id="a-64"></a>修行安忍波罗蜜多速得圆满，<a id="a-65"></a>疾证无上正等菩提。</p>
  <p id="a66">“善现，<a id="a-67"></a>是菩萨摩诃萨为诸有情勤求善法，<a id="a-68"></a>乃至无上正等菩提，<a id="a-69"></a>于其中间常无懈怠。<a id="a-6A"></a>何以故？<a id="a-6B"></a>是菩萨摩诃萨恒作是念：<a id="a-6C"></a>‘我若懈怠，<a id="a-6D"></a>不能拔济诸有情类生老病死，<a id="a-6E"></a>亦不能得所求无上正等菩提。<a id="a-6F"></a>’善现，<a id="a-6G"></a>是菩萨摩诃萨由此观察，<a id="a-6H"></a>修行精进波罗蜜多速得圆满，<a id="a-6I"></a>疾证无上正等菩提。</p>
  <p id="a6J">“善现，<a id="a-6K"></a>是菩萨摩诃萨为诸有情修诸胜定，<a id="a-6L"></a>乃至无上正等菩提，<a id="a-6M"></a>终不发起贪、<a id="a-6N"></a>瞋、<a id="a-6O"></a>痴等散乱之心。<a id="a-6P"></a>所以者何？<a id="a-6Q"></a>是菩萨摩诃萨恒作是念：<a id="a-6R"></a>‘若我发起贪俱行心、<a id="a-6S"></a>瞋俱行心、<a id="a-6T"></a>痴俱行心及于余事散乱之心，<a id="a-6U"></a>则不能成饶益他事，<a id="a-6V"></a>亦不能得所求无上正等菩提。<a id="a-6W"></a>’善现，<a id="a-6X"></a>是菩萨摩诃萨由此观察，<a id="a-6Y"></a>修行静虑波罗蜜多速得圆满，<a id="a-6Z"></a>疾证无上正等菩提。</p>
  <p id="a6a">“善现，<a id="a-6b"></a>是菩萨摩诃萨为诸有情，<a id="a-6c"></a>常不远离甚深般若波罗蜜多，<a id="a-6d"></a>乃至无上正等菩提，<a id="a-6e"></a>常勤修学世、<a id="a-6f"></a>出世间微妙胜慧。<a id="a-6g"></a>所以者何？<a id="a-6h"></a>是菩萨摩诃萨恒作是念：<a id="a-6i"></a>‘若异般若波罗蜜多，<a id="a-6j"></a>终不能成利乐他事，<a id="a-6k"></a>亦不能得所求无上正等菩提。<a id="a-6l"></a>’善现，<a id="a-6m"></a>是菩萨摩诃萨由此观察，<a id="a-6n"></a>修行般若波罗蜜多速得圆满，<a id="a-6o"></a>疾证无上正等菩提。<a id="a-6p"></a>”</p>
  <p id="a6q">尔时，<a id="a-6r"></a>具寿善现白佛言：<a id="a-6s"></a>“世尊，<a id="a-6t"></a>若六波罗蜜多无差别相，<a id="a-6u"></a>皆是般若波罗蜜多所摄受故，<a id="a-6v"></a>皆由般若波罗蜜多修成满故，<a id="a-6w"></a>应合成一波罗蜜多，<a id="a-6x"></a>所谓般若波罗蜜多，<a id="a-6y"></a>云何可说甚深般若波罗蜜多于布施等波罗蜜多为最为胜、<a id="a-6z"></a>为长为尊、<a id="a-70"></a>为妙为微妙、<a id="a-71"></a>为上为无上？<a id="a-72"></a>”</p>
  <p id="a73">佛言：<a id="a-74"></a>“善现，<a id="a-75"></a>如是，<a id="a-76"></a>如是，<a id="a-77"></a>如汝所说，<a id="a-78"></a>布施等六波罗蜜多无差别相。<a id="a-79"></a>若无般若波罗蜜多，<a id="a-7A"></a>布施等五不得名为波罗蜜多；<a id="a-7B"></a>要因般若波罗蜜多，<a id="a-7C"></a>布施等五乃得名为波罗蜜多。<a id="a-7D"></a>由此前五波罗蜜多摄在般若波罗蜜多故，<a id="a-7E"></a>但有一波罗蜜多，<a id="a-7F"></a>所谓般若波罗蜜多，<a id="a-7G"></a>是故一切波罗蜜多无差别相。</p>
  <p id="a7H">“善现当知，<a id="a-7I"></a>如诸有情，<a id="a-7J"></a>虽有种种身相差别，<a id="a-7K"></a>若有邻近妙高山王咸同一色；<a id="a-7L"></a>布施等五波罗蜜多亦复如是，<a id="a-7M"></a>虽有种种品类差别，<a id="a-7N"></a>而为般若波罗蜜多所摄受故，<a id="a-7O"></a>皆由般若波罗蜜多修成满故，<a id="a-7P"></a>依止般若波罗蜜多方能趣入一切智智乃得名为到彼岸故，<a id="a-7Q"></a>皆同一味相无差别，<a id="a-7R"></a>不可施设此是布施波罗蜜多，<a id="a-7S"></a>此是净戒、<a id="a-7T"></a>安忍、<a id="a-7U"></a>精进、<a id="a-7V"></a>静虑、<a id="a-7W"></a>般若波罗蜜多。<a id="a-7X"></a>何以故？<a id="a-7Y"></a>善现，<a id="a-7Z"></a>如是六种波罗蜜多同能趣入一切智智，<a id="a-7a"></a>能到彼岸，<a id="a-7b"></a>相无差别。<a id="a-7c"></a>由此因缘，<a id="a-7d"></a>布施等六波罗蜜多无差别相。<a id="a-7e"></a>”</p>
  <p id="a7f">具寿善现复白佛言：<a id="a-7g"></a>“波罗蜜多及一切法若随实义，<a id="a-7h"></a>皆无此彼胜劣差别。<a id="a-7i"></a>何缘故说甚深般若波罗蜜多于布施等波罗蜜多，<a id="a-7j"></a>为最为胜、<a id="a-7k"></a>为长为尊、<a id="a-7l"></a>为妙为微妙、<a id="a-7m"></a>为上为无上？<a id="a-7n"></a>”</p>
  <p id="a7o">佛言：<a id="a-7p"></a>“善现，<a id="a-7q"></a>如是，<a id="a-7r"></a>如是，<a id="a-7s"></a>如汝所说，<a id="a-7t"></a>若随实义，<a id="a-7u"></a>波罗蜜多及一切法，<a id="a-7v"></a>皆无此彼胜劣差别。<a id="a-7w"></a>但依世俗言说作用，<a id="a-7x"></a>说有此彼胜劣差别，<a id="a-7y"></a>施设布施波罗蜜多，<a id="a-7z"></a>施设净戒、<a id="a-80"></a>安忍、<a id="a-81"></a>精进、<a id="a-82"></a>静虑、<a id="a-83"></a>般若波罗蜜多，<a id="a-84"></a>为欲度脱诸有情类世俗作用生老病死，<a id="a-85"></a>然诸有情生老病死皆非实有但假施设。<a id="a-86"></a>所以者何？<a id="a-87"></a>有情无故，<a id="a-88"></a>当知诸法亦无所有。<a id="a-89"></a>甚深般若波罗蜜多了达一切都无所有，<a id="a-8A"></a>能拔有情世俗作用生老病死，<a id="a-8B"></a>由此故说甚深般若波罗蜜多于布施等波罗蜜多，<a id="a-8C"></a>为最为胜、<a id="a-8D"></a>为长为尊、<a id="a-8E"></a>为妙为微妙、<a id="a-8F"></a>为上为无上。</p>
  <p id="a8G">“善现当知，<a id="a-8H"></a>如转轮王所有女宝于人中女，<a id="a-8I"></a>为最为胜、<a id="a-8J"></a>为长为尊、<a id="a-8K"></a>为妙为微妙、<a id="a-8L"></a>为上为无上；<a id="a-8M"></a>如是般若波罗蜜多于布施等波罗蜜多，<a id="a-8N"></a>为最为胜、<a id="a-8O"></a>为长为尊、<a id="a-8P"></a>为妙为微妙、<a id="a-8Q"></a>为上为无上。<a id="a-8R"></a>”</p>
  <p id="a8S">具寿善现复白佛言：<a id="a-8T"></a>“佛以何意但说般若波罗蜜多于布施等波罗蜜多，<a id="a-8U"></a>为最为胜、<a id="a-8V"></a>为长为尊、<a id="a-8W"></a>为妙为微妙、<a id="a-8X"></a>为上为无上？<a id="a-8Y"></a>”</p>
  <p id="a8Z">佛言：<a id="a-8a"></a>“善现，<a id="a-8b"></a>由此般若波罗蜜多能善摄取一切善法，<a id="a-8c"></a>和合趣入一切智智，<a id="a-8d"></a>安住不动，<a id="a-8e"></a>以无所住而为方便。<a id="a-8f"></a>”</p>
  <p id="a8g">具寿善现复白佛言：<a id="a-8h"></a>“如是般若波罗蜜多，<a id="a-8i"></a>于诸善法有取舍不？<a id="a-8j"></a>”</p>
  <p id="a8k">佛言：<a id="a-8l"></a>“不也，<a id="a-8m"></a>甚深般若波罗蜜多，<a id="a-8n"></a>于一切法无取无舍。<a id="a-8o"></a>何以故？<a id="a-8p"></a>善现，<a id="a-8q"></a>以一切法皆不可取、<a id="a-8r"></a>不可舍故。<a id="a-8s"></a>”</p>
  <p id="a8t">尔时，<a id="a-8u"></a>具寿善现复白佛言：<a id="a-8v"></a>“世尊，<a id="a-8w"></a>甚深般若波罗蜜多，<a id="a-8x"></a>于何等法无取无舍？<a id="a-8y"></a>”</p>
  <p id="a8z">佛言：<a id="a-90"></a>“善现，<a id="a-91"></a>甚深般若波罗蜜多，<a id="a-92"></a>于色无取无舍，<a id="a-93"></a>于受、<a id="a-94"></a>想、<a id="a-95"></a>行、<a id="a-96"></a>识无取无舍。</p>
  <p id="a97">“甚深般若波罗蜜多，<a id="a-98"></a>于眼处无取无舍，<a id="a-99"></a>于耳、<a id="a-9A"></a>鼻、<a id="a-9B"></a>舌、<a id="a-9C"></a>身、<a id="a-9D"></a>意处无取无舍。</p>
  <p id="a9E">“甚深般若波罗蜜多，<a id="a-9F"></a>于色处无取无舍，<a id="a-9G"></a>于声、<a id="a-9H"></a>香、<a id="a-9I"></a>味、<a id="a-9J"></a>触、<a id="a-9K"></a>法处无取无舍。</p>
  <p id="a9L">“甚深般若波罗蜜多，<a id="a-9M"></a>于眼界无取无舍，<a id="a-9N"></a>于耳、<a id="a-9O"></a>鼻、<a id="a-9P"></a>舌、<a id="a-9Q"></a>身、<a id="a-9R"></a>意界无取无舍。</p>
  <p id="a9S">“甚深般若波罗蜜多，<a id="a-9T"></a>于色界无取无舍，<a id="a-9U"></a>于声、<a id="a-9V"></a>香、<a id="a-9W"></a>味、<a id="a-9X"></a>触、<a id="a-9Y"></a>法界无取无舍。</p>
  <p id="a9Z">“甚深般若波罗蜜多，<a id="a-9a"></a>于眼识界无取无舍，<a id="a-9b"></a>于耳、<a id="a-9c"></a>鼻、<a id="a-9d"></a>舌、<a id="a-9e"></a>身、<a id="a-9f"></a>意识界无取无舍。</p>
  <p id="a9g">“甚深般若波罗蜜多，<a id="a-9h"></a>于眼触无取无舍，<a id="a-9i"></a>于耳、<a id="a-9j"></a>鼻、<a id="a-9k"></a>舌、<a id="a-9l"></a>身、<a id="a-9m"></a>意触无取无舍。</p>
  <p id="a9n">“甚深般若波罗蜜多，<a id="a-9o"></a>于眼触为缘所生诸受无取无舍，<a id="a-9p"></a>于耳、<a id="a-9q"></a>鼻、<a id="a-9r"></a>舌、<a id="a-9s"></a>身、<a id="a-9t"></a>意触为缘所生诸受无取无舍。</p>
  <p id="a9u">“甚深般若波罗蜜多，<a id="a-9v"></a>于地界无取无舍，<a id="a-9w"></a>于水、<a id="a-9x"></a>火、<a id="a-9y"></a>风、<a id="a-9z"></a>空、<a id="a-A0"></a>识界无取无舍。</p>
  <p id="aA1">“甚深般若波罗蜜多，<a id="a-A2"></a>于无明无取无舍，<a id="a-A3"></a>于行、<a id="a-A4"></a>识、<a id="a-A5"></a>名色、<a id="a-A6"></a>六处、<a id="a-A7"></a>触、<a id="a-A8"></a>受、<a id="a-A9"></a>爱、<a id="a-AA"></a>取、<a id="a-AB"></a>有、<a id="a-AC"></a>生、<a id="a-AD"></a>老死愁叹苦忧恼无取无舍。</p>
  <p id="aAE">“甚深般若波罗蜜多，<a id="a-AF"></a>于布施波罗蜜多无取无舍，<a id="a-AG"></a>于净戒、<a id="a-AH"></a>安忍、<a id="a-AI"></a>精进、<a id="a-AJ"></a>静虑、<a id="a-AK"></a>般若波罗蜜多无取无舍。</p>
  <p id="aAL">“甚深般若波罗蜜多，<a id="a-AM"></a>于内空无取无舍，<a id="a-AN"></a>于外空、<a id="a-AO"></a>内外空、<a id="a-AP"></a>空空、<a id="a-AQ"></a>大空、<a id="a-AR"></a>胜义空、<a id="a-AS"></a>有为空、<a id="a-AT"></a>无为空、<a id="a-AU"></a>毕竟空、<a id="a-AV"></a>无际空、<a id="a-AW"></a>散空、<a id="a-AX"></a>无变异空、<a id="a-AY"></a>本性空、<a id="a-AZ"></a>自相空、<a id="a-Aa"></a>共相空、<a id="a-Ab"></a>一切法空、<a id="a-Ac"></a>不可得空、<a id="a-Ad"></a>无性空、<a id="a-Ae"></a>自性空、<a id="a-Af"></a>无性自性空无取无舍。</p>
  <p id="aAg">“甚深般若波罗蜜多，<a id="a-Ah"></a>于真如无取无舍，<a id="a-Ai"></a>于法界、<a id="a-Aj"></a>法性、<a id="a-Ak"></a>不虚妄性、<a id="a-Al"></a>不变异性、<a id="a-Am"></a>平等性、<a id="a-An"></a>离生性、<a id="a-Ao"></a>法定、<a id="a-Ap"></a>法住、<a id="a-Aq"></a>实际、<a id="a-Ar"></a>虚空界、<a id="a-As"></a>不思议界无取无舍。</p>
  <p id="aAt">“甚深般若波罗蜜多，<a id="a-Au"></a>于苦圣谛无取无舍，<a id="a-Av"></a>于集、<a id="a-Aw"></a>灭、<a id="a-Ax"></a>道圣谛无取无舍。</p>
  <p id="aAy">“甚深般若波罗蜜多，<a id="a-Az"></a>于四静虑无取无舍，<a id="a-B0"></a>于四无量、<a id="a-B1"></a>四无色定无取无舍。</p>
  <p id="aB2">“甚深般若波罗蜜多，<a id="a-B3"></a>于八解脱无取无舍，<a id="a-B4"></a>于八胜处、<a id="a-B5"></a>九次第定、<a id="a-B6"></a>十遍处无取无舍。</p>
  <p id="aB7">“甚深般若波罗蜜多，<a id="a-B8"></a>于四念住无取无舍，<a id="a-B9"></a>于四正断、<a id="a-BA"></a>四神足、<a id="a-BB"></a>五根、<a id="a-BC"></a>五力、<a id="a-BD"></a>七等觉支、<a id="a-BE"></a>八圣道支无取无舍。</p>
  <p id="aBF">“甚深般若波罗蜜多，<a id="a-BG"></a>于空解脱门无取无舍，<a id="a-BH"></a>于无相、<a id="a-BI"></a>无愿解脱门无取无舍。</p>
  <p id="aBJ">“甚深般若波罗蜜多，<a id="a-BK"></a>于五眼无取无舍，<a id="a-BL"></a>于六神通无取无舍。</p>
  <p id="aBM">“甚深般若波罗蜜多，<a id="a-BN"></a>于佛十力无取无舍，<a id="a-BO"></a>于四无所畏、<a id="a-BP"></a>四无礙解、<a id="a-BQ"></a>大慈、<a id="a-BR"></a>大悲、<a id="a-BS"></a>大喜、<a id="a-BT"></a>大舍、<a id="a-BU"></a>十八佛不共法无取无舍。</p>
  <p id="aBV">“甚深般若波罗蜜多，<a id="a-BW"></a>于无忘失法无取无舍，<a id="a-BX"></a>于恒住舍性无取无舍。</p>
  <p id="aBY">“甚深般若波罗蜜多，<a id="a-BZ"></a>于一切智无取无舍，<a id="a-Ba"></a>于道相智、<a id="a-Bb"></a>一切相智无取无舍。</p>
  <p id="aBc">“甚深般若波罗蜜多，<a id="a-Bd"></a>于一切陀罗尼门无取无舍，<a id="a-Be"></a>于一切三摩地门无取无舍。</p>
  <p id="aBf">“甚深般若波罗蜜多，<a id="a-Bg"></a>于预流果无取无舍，<a id="a-Bh"></a>于一来、<a id="a-Bi"></a>不还、<a id="a-Bj"></a>阿罗汉果无取无舍。</p>
  <p id="aBk">“甚深般若波罗蜜多，<a id="a-Bl"></a>于独觉菩提无取无舍。</p>
  <p id="aBm">“甚深般若波罗蜜多，<a id="a-Bn"></a>于一切菩萨摩诃萨行无取无舍。</p>
  <p id="aBo">“甚深般若波罗蜜多，<a id="a-Bp"></a>于诸佛无上正等菩提无取无舍。<a id="a-Bq"></a>”</p>
  <p id="aBr">具寿善现复白佛言：<a id="a-Bs"></a>“世尊，<a id="a-Bt"></a>甚深般若波罗蜜多，<a id="a-Bu"></a>云何于色无取无舍？<a id="a-Bv"></a>云何于受、<a id="a-Bw"></a>想、<a id="a-Bx"></a>行、<a id="a-By"></a>识无取无舍？</p>
  <p id="aBz">“甚深般若波罗蜜多，<a id="a-C0"></a>云何于眼处无取无舍？<a id="a-C1"></a>云何于耳、<a id="a-C2"></a>鼻、<a id="a-C3"></a>舌、<a id="a-C4"></a>身、<a id="a-C5"></a>意处无取无舍？</p>
  <p id="aC6">“甚深般若波罗蜜多，<a id="a-C7"></a>云何于色处无取无舍？<a id="a-C8"></a>云何于声、<a id="a-C9"></a>香、<a id="a-CA"></a>味、<a id="a-CB"></a>触、<a id="a-CC"></a>法处无取无舍？</p>
  <p id="aCD">“甚深般若波罗蜜多，<a id="a-CE"></a>云何于眼界无取无舍？<a id="a-CF"></a>云何于耳、<a id="a-CG"></a>鼻、<a id="a-CH"></a>舌、<a id="a-CI"></a>身、<a id="a-CJ"></a>意界无取无舍？</p>
  <p id="aCK">“甚深般若波罗蜜多，<a id="a-CL"></a>云何于色界无取无舍？<a id="a-CM"></a>云何于声、<a id="a-CN"></a>香、<a id="a-CO"></a>味、<a id="a-CP"></a>触、<a id="a-CQ"></a>法界无取无舍？</p>
  <p id="aCR">“甚深般若波罗蜜多，<a id="a-CS"></a>云何于眼识界无取无舍？<a id="a-CT"></a>云何于耳、<a id="a-CU"></a>鼻、<a id="a-CV"></a>舌、<a id="a-CW"></a>身、<a id="a-CX"></a>意识界无取无舍？</p>
  <p id="aCY">“甚深般若波罗蜜多，<a id="a-CZ"></a>云何于眼触无取无舍？<a id="a-Ca"></a>云何于耳、<a id="a-Cb"></a>鼻、<a id="a-Cc"></a>舌、<a id="a-Cd"></a>身、<a id="a-Ce"></a>意触无取无舍？</p>
  <p id="aCf">“甚深般若波罗蜜多，<a id="a-Cg"></a>云何于眼触为缘所生诸受无取无舍？<a id="a-Ch"></a>云何于耳、<a id="a-Ci"></a>鼻、<a id="a-Cj"></a>舌、<a id="a-Ck"></a>身、<a id="a-Cl"></a>意触为缘所生诸受无取无舍？</p>
  <p id="aCm">“甚深般若波罗蜜多，<a id="a-Cn"></a>云何于地界无取无舍？<a id="a-Co"></a>云何于水、<a id="a-Cp"></a>火、<a id="a-Cq"></a>风、<a id="a-Cr"></a>空、<a id="a-Cs"></a>识界无取无舍？</p>
  <p id="aCt">“甚深般若波罗蜜多，<a id="a-Cu"></a>云何于无明无取无舍？<a id="a-Cv"></a>云何于行、<a id="a-Cw"></a>识、<a id="a-Cx"></a>名色、<a id="a-Cy"></a>六处、<a id="a-Cz"></a>触、<a id="a-D0"></a>受、<a id="a-D1"></a>爱、<a id="a-D2"></a>取、<a id="a-D3"></a>有、<a id="a-D4"></a>生、<a id="a-D5"></a>老死愁叹苦忧恼无取无舍？</p>
  <p id="aD6">“甚深般若波罗蜜多，<a id="a-D7"></a>云何于布施波罗蜜多无取无舍？<a id="a-D8"></a>云何于净戒、<a id="a-D9"></a>安忍、<a id="a-DA"></a>精进、<a id="a-DB"></a>静虑、<a id="a-DC"></a>般若波罗蜜多无取无舍？</p>
  <p id="aDD">“甚深般若波罗蜜多，<a id="a-DE"></a>云何于内空无取无舍？<a id="a-DF"></a>云何于外空、<a id="a-DG"></a>内外空、<a id="a-DH"></a>空空、<a id="a-DI"></a>大空、<a id="a-DJ"></a>胜义空、<a id="a-DK"></a>有为空、<a id="a-DL"></a>无为空、<a id="a-DM"></a>毕竟空、<a id="a-DN"></a>无际空、<a id="a-DO"></a>散空、<a id="a-DP"></a>无变异空、<a id="a-DQ"></a>本性空、<a id="a-DR"></a>自相空、<a id="a-DS"></a>共相空、<a id="a-DT"></a>一切法空、<a id="a-DU"></a>不可得空、<a id="a-DV"></a>无性空、<a id="a-DW"></a>自性空、<a id="a-DX"></a>无性自性空无取无舍？</p>
  <p id="aDY">“甚深般若波罗蜜多，<a id="a-DZ"></a>云何于真如无取无舍？<a id="a-Da"></a>云何于法界、<a id="a-Db"></a>法性、<a id="a-Dc"></a>不虚妄性、<a id="a-Dd"></a>不变异性、<a id="a-De"></a>平等性、<a id="a-Df"></a>离生性、<a id="a-Dg"></a>法定、<a id="a-Dh"></a>法住、<a id="a-Di"></a>实际、<a id="a-Dj"></a>虚空界、<a id="a-Dk"></a>不思议界无取无舍？</p>
  <p id="aDl">“甚深般若波罗蜜多，<a id="a-Dm"></a>云何于苦圣谛无取无舍？<a id="a-Dn"></a>云何于集、<a id="a-Do"></a>灭、<a id="a-Dp"></a>道圣谛无取无舍？</p>
  <p id="aDq">“甚深般若波罗蜜多，<a id="a-Dr"></a>云何于四静虑无取无舍？<a id="a-Ds"></a>云何于四无量、<a id="a-Dt"></a>四无色定无取无舍？</p>
  <p id="aDu">“甚深般若波罗蜜多，<a id="a-Dv"></a>云何于八解脱无取无舍？<a id="a-Dw"></a>云何于八胜处、<a id="a-Dx"></a>九次第定、<a id="a-Dy"></a>十遍处无取无舍？</p>
  <p id="aDz">“甚深般若波罗蜜多，<a id="a-E0"></a>云何于四念住无取无舍？<a id="a-E1"></a>云何于四正断、<a id="a-E2"></a>四神足、<a id="a-E3"></a>五根、<a id="a-E4"></a>五力、<a id="a-E5"></a>七等觉支、<a id="a-E6"></a>八圣道支无取无舍？</p>
  <p id="aE7">“甚深般若波罗蜜多，<a id="a-E8"></a>云何于空解脱门无取无舍？<a id="a-E9"></a>云何于无相、<a id="a-EA"></a>无愿解脱门无取无舍？</p>
  <p id="aEB">“甚深般若波罗蜜多，<a id="a-EC"></a>云何于五眼无取无舍？<a id="a-ED"></a>云何于六神通无取无舍？</p>
  <p id="aEE">“甚深般若波罗蜜多，<a id="a-EF"></a>云何于佛十力无取无舍？<a id="a-EG"></a>云何于四无所畏、<a id="a-EH"></a>四无礙解、<a id="a-EI"></a>大慈、<a id="a-EJ"></a>大悲、<a id="a-EK"></a>大喜、<a id="a-EL"></a>大舍、<a id="a-EM"></a>十八佛不共法无取无舍？</p>
  <p id="aEN">“甚深般若波罗蜜多，<a id="a-EO"></a>云何于无忘失法无取无舍？<a id="a-EP"></a>云何于恒住舍性无取无舍？</p>
  <p id="aEQ">“甚深般若波罗蜜多，<a id="a-ER"></a>云何于一切智无取无舍？<a id="a-ES"></a>云何于道相智、<a id="a-ET"></a>一切相智无取无舍？</p>
  <p id="aEU">“甚深般若波罗蜜多，<a id="a-EV"></a>云何于一切陀罗尼门无取无舍？<a id="a-EW"></a>云何于一切三摩地门无取无舍？</p>
  <p id="aEX">“甚深般若波罗蜜多，<a id="a-EY"></a>云何于预流果无取无舍？<a id="a-EZ"></a>云何于一来、<a id="a-Ea"></a>不还、<a id="a-Eb"></a>阿罗汉果无取无舍？</p>
  <p id="aEc">“甚深般若波罗蜜多，<a id="a-Ed"></a>云何于独觉菩提无取无舍？</p>
  <p id="aEe">“甚深般若波罗蜜多，<a id="a-Ef"></a>云何于一切菩萨摩诃萨行无取无舍？</p>
  <p id="aEg">“甚深般若波罗蜜多，<a id="a-Eh"></a>云何于诸佛无上正等菩提无取无舍？<a id="a-Ei"></a>”</p>
  <p id="aEj">佛言：<a id="a-Ek"></a>“善现，<a id="a-El"></a>甚深般若波罗蜜多，<a id="a-Em"></a>不思惟色，<a id="a-En"></a>如是于色无取无舍；<a id="a-Eo"></a>不思惟受、<a id="a-Ep"></a>想、<a id="a-Eq"></a>行、<a id="a-Er"></a>识，<a id="a-Es"></a>如是于受、<a id="a-Et"></a>想、<a id="a-Eu"></a>行、<a id="a-Ev"></a>识无取无舍。</p>
  <p id="aEw">“甚深般若波罗蜜多，<a id="a-Ex"></a>不思惟眼处，<a id="a-Ey"></a>如是于眼处无取无舍；<a id="a-Ez"></a>不思惟耳、<a id="a-F0"></a>鼻、<a id="a-F1"></a>舌、<a id="a-F2"></a>身、<a id="a-F3"></a>意处，<a id="a-F4"></a>如是于耳、<a id="a-F5"></a>鼻、<a id="a-F6"></a>舌、<a id="a-F7"></a>身、<a id="a-F8"></a>意处无取无舍。</p>
  <p id="aF9">“甚深般若波罗蜜多，<a id="a-FA"></a>不思惟色处，<a id="a-FB"></a>如是于色处无取无舍；<a id="a-FC"></a>不思惟声、<a id="a-FD"></a>香、<a id="a-FE"></a>味、<a id="a-FF"></a>触、<a id="a-FG"></a>法处，<a id="a-FH"></a>如是于声、<a id="a-FI"></a>香、<a id="a-FJ"></a>味、<a id="a-FK"></a>触、<a id="a-FL"></a>法处无取无舍。</p>
  <p id="aFM">“甚深般若波罗蜜多，<a id="a-FN"></a>不思惟眼界，<a id="a-FO"></a>如是于眼界无取无舍；<a id="a-FP"></a>不思惟耳、<a id="a-FQ"></a>鼻、<a id="a-FR"></a>舌、<a id="a-FS"></a>身、<a id="a-FT"></a>意界，<a id="a-FU"></a>如是于耳、<a id="a-FV"></a>鼻、<a id="a-FW"></a>舌、<a id="a-FX"></a>身、<a id="a-FY"></a>意界无取无舍。</p>
  <p id="aFZ">“甚深般若波罗蜜多，<a id="a-Fa"></a>不思惟色界，<a id="a-Fb"></a>如是于色界无取无舍；<a id="a-Fc"></a>不思惟声、<a id="a-Fd"></a>香、<a id="a-Fe"></a>味、<a id="a-Ff"></a>触、<a id="a-Fg"></a>法界，<a id="a-Fh"></a>如是于声、<a id="a-Fi"></a>香、<a id="a-Fj"></a>味、<a id="a-Fk"></a>触、<a id="a-Fl"></a>法界无取无舍。</p>
  <p id="aFm">“甚深般若波罗蜜多，<a id="a-Fn"></a>不思惟眼识界，<a id="a-Fo"></a>如是于眼识界无取无舍；<a id="a-Fp"></a>不思惟耳、<a id="a-Fq"></a>鼻、<a id="a-Fr"></a>舌、<a id="a-Fs"></a>身、<a id="a-Ft"></a>意识界，<a id="a-Fu"></a>如是于耳、<a id="a-Fv"></a>鼻、<a id="a-Fw"></a>舌、<a id="a-Fx"></a>身、<a id="a-Fy"></a>意识界无取无舍。</p>
  <p id="aFz">“甚深般若波罗蜜多，<a id="a-G0"></a>不思惟眼触，<a id="a-G1"></a>如是于眼触无取无舍；<a id="a-G2"></a>不思惟耳、<a id="a-G3"></a>鼻、<a id="a-G4"></a>舌、<a id="a-G5"></a>身、<a id="a-G6"></a>意触，<a id="a-G7"></a>如是于耳、<a id="a-G8"></a>鼻、<a id="a-G9"></a>舌、<a id="a-GA"></a>身、<a id="a-GB"></a>意触无取无舍。</p>
  <p id="aGC">“甚深般若波罗蜜多，<a id="a-GD"></a>不思惟眼触为缘所生诸受，<a id="a-GE"></a>如是于眼触为缘所生诸受无取无舍；<a id="a-GF"></a>不思惟耳、<a id="a-GG"></a>鼻、<a id="a-GH"></a>舌、<a id="a-GI"></a>身、<a id="a-GJ"></a>意触为缘所生诸受，<a id="a-GK"></a>如是于耳、<a id="a-GL"></a>鼻、<a id="a-GM"></a>舌、<a id="a-GN"></a>身、<a id="a-GO"></a>意触为缘所生诸受无取无舍。</p>
  <p id="aGP">“甚深般若波罗蜜多，<a id="a-GQ"></a>不思惟地界，<a id="a-GR"></a>如是于地界无取无舍；<a id="a-GS"></a>不思惟水、<a id="a-GT"></a>火、<a id="a-GU"></a>风、<a id="a-GV"></a>空、<a id="a-GW"></a>识界，<a id="a-GX"></a>如是于水、<a id="a-GY"></a>火、<a id="a-GZ"></a>风、<a id="a-Ga"></a>空、<a id="a-Gb"></a>识界无取无舍。</p>
  <p id="aGc">“甚深般若波罗蜜多，<a id="a-Gd"></a>不思惟无明，<a id="a-Ge"></a>如是于无明无取无舍；<a id="a-Gf"></a>不思惟行、<a id="a-Gg"></a>识、<a id="a-Gh"></a>名色、<a id="a-Gi"></a>六处、<a id="a-Gj"></a>触、<a id="a-Gk"></a>受、<a id="a-Gl"></a>爱、<a id="a-Gm"></a>取、<a id="a-Gn"></a>有、<a id="a-Go"></a>生、<a id="a-Gp"></a>老死愁叹苦忧恼，<a id="a-Gq"></a>如是于行乃至老死愁叹苦忧恼无取无舍。</p>
  <p id="aGr">“甚深般若波罗蜜多，<a id="a-Gs"></a>不思惟布施波罗蜜多，<a id="a-Gt"></a>如是于布施波罗蜜多无取无舍；<a id="a-Gu"></a>不思惟净戒、<a id="a-Gv"></a>安忍、<a id="a-Gw"></a>精进、<a id="a-Gx"></a>静虑、<a id="a-Gy"></a>般若波罗蜜多，<a id="a-Gz"></a>如是于净戒乃至般若波罗蜜多无取无舍。</p>
  <p id="aH0">“甚深般若波罗蜜多，<a id="a-H1"></a>不思惟内空，<a id="a-H2"></a>如是于内空无取无舍；<a id="a-H3"></a>不思惟外空、<a id="a-H4"></a>内外空、<a id="a-H5"></a>空空、<a id="a-H6"></a>大空、<a id="a-H7"></a>胜义空、<a id="a-H8"></a>有为空、<a id="a-H9"></a>无为空、<a id="a-HA"></a>毕竟空、<a id="a-HB"></a>无际空、<a id="a-HC"></a>散空、<a id="a-HD"></a>无变异空、<a id="a-HE"></a>本性空、<a id="a-HF"></a>自相空、<a id="a-HG"></a>共相空、<a id="a-HH"></a>一切法空、<a id="a-HI"></a>不可得空、<a id="a-HJ"></a>无性空、<a id="a-HK"></a>自性空、<a id="a-HL"></a>无性自性空，<a id="a-HM"></a>如是于外空乃至无性自性空无取无舍。</p>
  <p id="aHN">“甚深般若波罗蜜多，<a id="a-HO"></a>不思惟真如，<a id="a-HP"></a>如是于真如无取无舍；<a id="a-HQ"></a>不思惟法界、<a id="a-HR"></a>法性、<a id="a-HS"></a>不虚妄性、<a id="a-HT"></a>不变异性、<a id="a-HU"></a>平等性、<a id="a-HV"></a>离生性、<a id="a-HW"></a>法定、<a id="a-HX"></a>法住、<a id="a-HY"></a>实际、<a id="a-HZ"></a>虚空界、<a id="a-Ha"></a>不思议界，<a id="a-Hb"></a>如是于法界乃至不思议界无取无舍。</p>
  <p id="aHc">“甚深般若波罗蜜多，<a id="a-Hd"></a>不思惟苦圣谛，<a id="a-He"></a>如是于苦圣谛无取无舍；<a id="a-Hf"></a>不思惟集、<a id="a-Hg"></a>灭、<a id="a-Hh"></a>道圣谛，<a id="a-Hi"></a>如是于集、<a id="a-Hj"></a>灭、<a id="a-Hk"></a>道圣谛无取无舍。</p>
  <p id="aHl">“甚深般若波罗蜜多，<a id="a-Hm"></a>不思惟四静虑，<a id="a-Hn"></a>如是于四静虑无取无舍；<a id="a-Ho"></a>不思惟四无量、<a id="a-Hp"></a>四无色定，<a id="a-Hq"></a>如是于四无量、<a id="a-Hr"></a>四无色定无取无舍。</p>
  <p id="aHs">“甚深般若波罗蜜多，<a id="a-Ht"></a>不思惟八解脱，<a id="a-Hu"></a>如是于八解脱无取无舍；<a id="a-Hv"></a>不思惟八胜处、<a id="a-Hw"></a>九次第定、<a id="a-Hx"></a>十遍处，<a id="a-Hy"></a>如是于八胜处、<a id="a-Hz"></a>九次第定、<a id="a-I0"></a>十遍处无取无舍。</p>
  <p id="aI1">“甚深般若波罗蜜多，<a id="a-I2"></a>不思惟四念住，<a id="a-I3"></a>如是于四念住无取无舍；<a id="a-I4"></a>不思惟四正断、<a id="a-I5"></a>四神足、<a id="a-I6"></a>五根、<a id="a-I7"></a>五力、<a id="a-I8"></a>七等觉支、<a id="a-I9"></a>八圣道支，<a id="a-IA"></a>如是于四正断乃至八圣道支无取无舍。</p>
  <p id="aIB">“甚深般若波罗蜜多，<a id="a-IC"></a>不思惟空解脱门，<a id="a-ID"></a>如是于空解脱门无取无舍；<a id="a-IE"></a>不思惟无相、<a id="a-IF"></a>无愿解脱门，<a id="a-IG"></a>如是于无相、<a id="a-IH"></a>无愿解脱门无取无舍。</p>
  <p id="aII">“甚深般若波罗蜜多，<a id="a-IJ"></a>不思惟五眼，<a id="a-IK"></a>如是于五眼无取无舍；<a id="a-IL"></a>不思惟六神通，<a id="a-IM"></a>如是于六神通无取无舍。</p>
  <p id="aIN">“甚深般若波罗蜜多，<a id="a-IO"></a>不思惟佛十力，<a id="a-IP"></a>如是于佛十力无取无舍；<a id="a-IQ"></a>不思惟四无所畏、<a id="a-IR"></a>四无礙解、<a id="a-IS"></a>大慈、<a id="a-IT"></a>大悲、<a id="a-IU"></a>大喜、<a id="a-IV"></a>大舍、<a id="a-IW"></a>十八佛不共法，<a id="a-IX"></a>如是于四无所畏乃至十八佛不共法无取无舍。</p>
  <p id="aIY">“甚深般若波罗蜜多，<a id="a-IZ"></a>不思惟无忘失法，<a id="a-Ia"></a>如是于无忘失法无取无舍；<a id="a-Ib"></a>不思惟恒住舍性，<a id="a-Ic"></a>如是于恒住舍性无取无舍。</p>
  <p id="aId">“甚深般若波罗蜜多，<a id="a-Ie"></a>不思惟一切智，<a id="a-If"></a>如是于一切智无取无舍；<a id="a-Ig"></a>不思惟道相智、<a id="a-Ih"></a>一切相智，<a id="a-Ii"></a>如是于道相智、<a id="a-Ij"></a>一切相智无取无舍。</p>
  <p id="aIk">“甚深般若波罗蜜多，<a id="a-Il"></a>不思惟一切陀罗尼门，<a id="a-Im"></a>如是于一切陀罗尼门无取无舍；<a id="a-In"></a>不思惟一切三摩地门，<a id="a-Io"></a>如是于一切三摩地门无取无舍。</p>
  <p id="aIp">“甚深般若波罗蜜多，<a id="a-Iq"></a>不思惟预流果，<a id="a-Ir"></a>如是于预流果无取无舍；<a id="a-Is"></a>不思惟一来、<a id="a-It"></a>不还、<a id="a-Iu"></a>阿罗汉果，<a id="a-Iv"></a>如是于一来、<a id="a-Iw"></a>不还、<a id="a-Ix"></a>阿罗汉果无取无舍。</p>
  <p id="aIy">“甚深般若波罗蜜多，<a id="a-Iz"></a>不思惟独觉菩提，<a id="a-J0"></a>如是于独觉菩提无取无舍。</p>
  <p id="aJ1">“甚深般若波罗蜜多，<a id="a-J2"></a>不思惟一切菩萨摩诃萨行，<a id="a-J3"></a>如是于一切菩萨摩诃萨行无取无舍。</p>
  <p id="aJ4">“甚深般若波罗蜜多，<a id="a-J5"></a>不思惟诸佛无上正等菩提，<a id="a-J6"></a>如是于诸佛无上正等菩提无取无舍。<a id="a-J7"></a>”</p>
  <p id="aJ8">具寿善现复白佛言：<a id="a-J9"></a>“世尊，<a id="a-JA"></a>甚深般若波罗蜜多，<a id="a-JB"></a>云何不思惟色？<a id="a-JC"></a>云何不思惟受、<a id="a-JD"></a>想、<a id="a-JE"></a>行、<a id="a-JF"></a>识？</p>
  <p id="aJG">“甚深般若波罗蜜多，<a id="a-JH"></a>云何不思惟眼处？<a id="a-JI"></a>云何不思惟耳、<a id="a-JJ"></a>鼻、<a id="a-JK"></a>舌、<a id="a-JL"></a>身、<a id="a-JM"></a>意处？</p>
  <p id="aJN">“甚深般若波罗蜜多，<a id="a-JO"></a>云何不思惟色处？<a id="a-JP"></a>云何不思惟声、<a id="a-JQ"></a>香、<a id="a-JR"></a>味、<a id="a-JS"></a>触、<a id="a-JT"></a>法处？</p>
  <p id="aJU">“甚深般若波罗蜜多，<a id="a-JV"></a>云何不思惟眼界？<a id="a-JW"></a>云何不思惟耳、<a id="a-JX"></a>鼻、<a id="a-JY"></a>舌、<a id="a-JZ"></a>身、<a id="a-Ja"></a>意界？</p>
  <p id="aJb">“甚深般若波罗蜜多，<a id="a-Jc"></a>云何不思惟色界？<a id="a-Jd"></a>云何不思惟声、<a id="a-Je"></a>香、<a id="a-Jf"></a>味、<a id="a-Jg"></a>触、<a id="a-Jh"></a>法界？</p>
  <p id="aJi">“甚深般若波罗蜜多，<a id="a-Jj"></a>云何不思惟眼识界？<a id="a-Jk"></a>云何不思惟耳、<a id="a-Jl"></a>鼻、<a id="a-Jm"></a>舌、<a id="a-Jn"></a>身、<a id="a-Jo"></a>意识界？</p>
  <p id="aJp">“甚深般若波罗蜜多，<a id="a-Jq"></a>云何不思惟眼触？<a id="a-Jr"></a>云何不思惟耳、<a id="a-Js"></a>鼻、<a id="a-Jt"></a>舌、<a id="a-Ju"></a>身、<a id="a-Jv"></a>意触？</p>
  <p id="aJw">“甚深般若波罗蜜多，<a id="a-Jx"></a>云何不思惟眼触为缘所生诸受？<a id="a-Jy"></a>云何不思惟耳、<a id="a-Jz"></a>鼻、<a id="a-K0"></a>舌、<a id="a-K1"></a>身、<a id="a-K2"></a>意触为缘所生诸受？</p>
  <p id="aK3">“甚深般若波罗蜜多，<a id="a-K4"></a>云何不思惟地界？<a id="a-K5"></a>云何不思惟水、<a id="a-K6"></a>火、<a id="a-K7"></a>风、<a id="a-K8"></a>空、<a id="a-K9"></a>识界？</p>
  <p id="aKA">“甚深般若波罗蜜多，<a id="a-KB"></a>云何不思惟无明？<a id="a-KC"></a>云何不思惟行、<a id="a-KD"></a>识、<a id="a-KE"></a>名色、<a id="a-KF"></a>六处、<a id="a-KG"></a>触、<a id="a-KH"></a>受、<a id="a-KI"></a>爱、<a id="a-KJ"></a>取、<a id="a-KK"></a>有、<a id="a-KL"></a>生、<a id="a-KM"></a>老死愁叹苦忧恼？</p>
  <p id="aKN">“甚深般若波罗蜜多，<a id="a-KO"></a>云何不思惟布施波罗蜜多？<a id="a-KP"></a>云何不思惟净戒、<a id="a-KQ"></a>安忍、<a id="a-KR"></a>精进、<a id="a-KS"></a>静虑、<a id="a-KT"></a>般若波罗蜜多？</p>
  <p id="aKU">“甚深般若波罗蜜多，<a id="a-KV"></a>云何不思惟内空？<a id="a-KW"></a>云何不思惟外空、<a id="a-KX"></a>内外空、<a id="a-KY"></a>空空、<a id="a-KZ"></a>大空、<a id="a-Ka"></a>胜义空、<a id="a-Kb"></a>有为空、<a id="a-Kc"></a>无为空、<a id="a-Kd"></a>毕竟空、<a id="a-Ke"></a>无际空、<a id="a-Kf"></a>散空、<a id="a-Kg"></a>无变异空、<a id="a-Kh"></a>本性空、<a id="a-Ki"></a>自相空、<a id="a-Kj"></a>共相空、<a id="a-Kk"></a>一切法空、<a id="a-Kl"></a>不可得空、<a id="a-Km"></a>无性空、<a id="a-Kn"></a>自性空、<a id="a-Ko"></a>无性自性空？</p>
  <p id="aKp">“甚深般若波罗蜜多，<a id="a-Kq"></a>云何不思惟真如？<a id="a-Kr"></a>云何不思惟法界、<a id="a-Ks"></a>法性、<a id="a-Kt"></a>不虚妄性、<a id="a-Ku"></a>不变异性、<a id="a-Kv"></a>平等性、<a id="a-Kw"></a>离生性、<a id="a-Kx"></a>法定、<a id="a-Ky"></a>法住、<a id="a-Kz"></a>实际、<a id="a-L0"></a>虚空界、<a id="a-L1"></a>不思议界？</p>
  <p id="aL2">“甚深般若波罗蜜多，<a id="a-L3"></a>云何不思惟苦圣谛？<a id="a-L4"></a>云何不思惟集、<a id="a-L5"></a>灭、<a id="a-L6"></a>道圣谛？</p>
  <p id="aL7">“甚深般若波罗蜜多，<a id="a-L8"></a>云何不思惟四静虑？<a id="a-L9"></a>云何不思惟四无量、<a id="a-LA"></a>四无色定？</p>
  <p id="aLB">“甚深般若波罗蜜多，<a id="a-LC"></a>云何不思惟八解脱？<a id="a-LD"></a>云何不思惟八胜处、<a id="a-LE"></a>九次第定、<a id="a-LF"></a>十遍处？</p>
  <p id="aLG">“甚深般若波罗蜜多，<a id="a-LH"></a>云何不思惟四念住？<a id="a-LI"></a>云何不思惟四正断、<a id="a-LJ"></a>四神足、<a id="a-LK"></a>五根、<a id="a-LL"></a>五力、<a id="a-LM"></a>七等觉支、<a id="a-LN"></a>八圣道支？</p>
  <p id="aLO">“甚深般若波罗蜜多，<a id="a-LP"></a>云何不思惟空解脱门？<a id="a-LQ"></a>云何不思惟无相、<a id="a-LR"></a>无愿解脱门？</p>
  <p id="aLS">“甚深般若波罗蜜多，<a id="a-LT"></a>云何不思惟五眼？<a id="a-LU"></a>云何不思惟六神通？</p>
  <p id="aLV">“甚深般若波罗蜜多，<a id="a-LW"></a>云何不思惟佛十力？<a id="a-LX"></a>云何不思惟四无所畏、<a id="a-LY"></a>四无礙解、<a id="a-LZ"></a>大慈、<a id="a-La"></a>大悲、<a id="a-Lb"></a>大喜、<a id="a-Lc"></a>大舍、<a id="a-Ld"></a>十八佛不共法？</p>
  <p id="aLe">“甚深般若波罗蜜多，<a id="a-Lf"></a>云何不思惟无忘失法？<a id="a-Lg"></a>云何不思惟恒住舍性？</p>
  <p id="aLh">“甚深般若波罗蜜多，<a id="a-Li"></a>云何不思惟一切智？<a id="a-Lj"></a>云何不思惟道相智、<a id="a-Lk"></a>一切相智？</p>
  <p id="aLl">“甚深般若波罗蜜多，<a id="a-Lm"></a>云何不思惟一切陀罗尼门？<a id="a-Ln"></a>云何不思惟一切三摩地门？</p>
  <p id="aLo">“甚深般若波罗蜜多，<a id="a-Lp"></a>云何不思惟预流果？<a id="a-Lq"></a>云何不思惟一来、<a id="a-Lr"></a>不还、<a id="a-Ls"></a>阿罗汉果？</p>
  <p id="aLt">“甚深般若波罗蜜多，<a id="a-Lu"></a>云何不思惟独觉菩提？</p>
  <p id="aLv">“甚深般若波罗蜜多，<a id="a-Lw"></a>云何不思惟一切菩萨摩诃萨行？</p>
  <p id="aLx">“甚深般若波罗蜜多，<a id="a-Ly"></a>云何不思惟诸佛无上正等菩提？<a id="a-Lz"></a>”</p>
 </body>
</html>