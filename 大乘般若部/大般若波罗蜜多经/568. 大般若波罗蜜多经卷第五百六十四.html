<!doctype html>
<html id="z3IBT6X99" data-ver="1213">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第五百六十四</h1>
  <h2 id="a2">第五分胜意乐品第二十</h2>
  <p id="a3">“复次，<a id="a-4"></a>善现，<a id="a-5"></a>若诸菩萨以胜意乐，<a id="a-6"></a>欲证无上正等菩提，<a id="a-7"></a>常应亲近、<a id="a-8"></a>供养恭敬、<a id="a-9"></a>尊重赞叹真净善友。<a id="a-A"></a>”</p>
  <p id="aB">尔时，<a id="a-C"></a>善现便白佛言：<a id="a-D"></a>“何等名为菩萨善友？<a id="a-E"></a>”</p>
  <p id="aF">佛告善现：<a id="a-G"></a>“诸佛皆名菩萨善友。<a id="a-H"></a>若能宣说甚深般若波罗蜜多，<a id="a-I"></a>教诫教授诸菩萨众，<a id="a-J"></a>令于般若波罗蜜多甚深法门能悟入者，<a id="a-K"></a>亦得名为菩萨善友。<a id="a-L"></a>布施、<a id="a-M"></a>净戒、<a id="a-N"></a>安忍、<a id="a-O"></a>精进、<a id="a-P"></a>静虑、<a id="a-Q"></a>般若波罗蜜多，<a id="a-R"></a>当知亦名菩萨善友。<a id="a-S"></a>如是六种波罗蜜多，<a id="a-T"></a>与诸菩萨为师为导，<a id="a-U"></a>为明为炬，<a id="a-V"></a>为光为照，<a id="a-W"></a>为舍为护，<a id="a-X"></a>为归为趣，<a id="a-Y"></a>为洲为渚，<a id="a-Z"></a>为父为母。<a id="a-a"></a>过去、<a id="a-b"></a>未来、<a id="a-c"></a>现在诸佛，<a id="a-d"></a>皆依六种波罗蜜多，<a id="a-e"></a>而得成办功德事业。<a id="a-f"></a>所以者何？<a id="a-g"></a>如是六种波罗蜜多，<a id="a-h"></a>普能摄受一切佛法。<a id="a-i"></a>是故，<a id="a-j"></a>善现，<a id="a-k"></a>若诸菩萨欲证无上正等菩提，<a id="a-l"></a>应学六种波罗蜜多。</p>
  <p id="am">“复次，<a id="a-n"></a>善现，<a id="a-o"></a>若诸菩萨欲学六种波罗蜜多，<a id="a-p"></a>应于般若波罗蜜多甚深经典，<a id="a-q"></a>至心听闻、<a id="a-r"></a>受持读诵，<a id="a-s"></a>观察义趣请决所疑。<a id="a-t"></a>所以者何？<a id="a-u"></a>如是般若波罗蜜多甚深经典，<a id="a-v"></a>能与六种波罗蜜多为尊为导、<a id="a-w"></a>为生养母。<a id="a-x"></a>善现当知，<a id="a-y"></a>若诸菩萨欲得不随他教行，<a id="a-z"></a>欲住不随他教地，<a id="a-10"></a>欲断一切有情疑，<a id="a-11"></a>欲满一切有情愿，<a id="a-12"></a>应学如是甚深般若波罗蜜多。<a id="a-13"></a>”</p>
  <p id="a14">具寿善现便白佛言：<a id="a-15"></a>“甚深般若波罗蜜多以何为相？<a id="a-16"></a>”</p>
  <p id="a17">佛告善现：<a id="a-18"></a>“甚深般若波罗蜜多无礙为相。<a id="a-19"></a>”</p>
  <p id="a1A">尔时，<a id="a-1B"></a>善现复白佛言：<a id="a-1C"></a>“颇有因缘，<a id="a-1D"></a>甚深般若波罗蜜多无礙之相，<a id="a-1E"></a>余一切法亦得有耶？<a id="a-1F"></a>”</p>
  <p id="a1G">佛告善现：<a id="a-1H"></a>“有因缘故，<a id="a-1I"></a>甚深般若波罗蜜多无礙之相，<a id="a-1J"></a>余一切法亦可说有。<a id="a-1K"></a>所以者何？<a id="a-1L"></a>以一切法无不皆如甚深般若波罗蜜多是空、<a id="a-1M"></a>远离。<a id="a-1N"></a>”</p>
  <p id="a1O">具寿善现复白佛言：<a id="a-1P"></a>“若一切法皆空、<a id="a-1Q"></a>远离，<a id="a-1R"></a>云何有情有染有净？<a id="a-1S"></a>所以者何？<a id="a-1T"></a>非空、<a id="a-1U"></a>远离法可说有染净，<a id="a-1V"></a>非空、<a id="a-1W"></a>远离能证菩提，<a id="a-1X"></a>非离空、<a id="a-1Y"></a>远离有别法可得，<a id="a-1Z"></a>云何令我解如是义？<a id="a-1a"></a>”</p>
  <p id="a1b">佛告善现：<a id="a-1c"></a>“于意云何？<a id="a-1d"></a>有情长夜有我等心执我等不？<a id="a-1e"></a>”</p>
  <p id="a1f">善现对曰：<a id="a-1g"></a>“如是，<a id="a-1h"></a>世尊。<a id="a-1i"></a>”</p>
  <p id="a1j">佛告善现：<a id="a-1k"></a>“于意云何？<a id="a-1l"></a>有情所执我及我所空、<a id="a-1m"></a>远离不？<a id="a-1n"></a>”</p>
  <p id="a1o">善现对曰：<a id="a-1p"></a>“如是，<a id="a-1q"></a>世尊。<a id="a-1r"></a>”</p>
  <p id="a1s">佛告善现：<a id="a-1t"></a>“于意云何？<a id="a-1u"></a>岂不有情由我、<a id="a-1v"></a>我所流转生死？<a id="a-1w"></a>”</p>
  <p id="a1x">善现对曰：<a id="a-1y"></a>“如是，<a id="a-1z"></a>世尊。<a id="a-20"></a>”</p>
  <p id="a21">佛告善现：<a id="a-22"></a>“如是有情流转生死，<a id="a-23"></a>施设杂染及清净者。<a id="a-24"></a>由诸有情虚妄执著我及我所说有杂染，<a id="a-25"></a>而于其中无杂染者；<a id="a-26"></a>由诸有情不妄执著我及我所说有清净，<a id="a-27"></a>而于其中无清净者。<a id="a-28"></a>是故，<a id="a-29"></a>善现，<a id="a-2A"></a>虽一切法皆空、<a id="a-2B"></a>远离，<a id="a-2C"></a>而诸有情亦可施设有染有净，<a id="a-2D"></a>若诸菩萨能如是行，<a id="a-2E"></a>名行般若波罗蜜多。<a id="a-2F"></a>”</p>
  <p id="a2G">具寿善现便白佛言：<a id="a-2H"></a>“希有，<a id="a-2I"></a>世尊！<a id="a-2J"></a>虽一切法皆空、<a id="a-2K"></a>远离，<a id="a-2L"></a>而诸有情有染有净。<a id="a-2M"></a>若诸菩萨能如是行，<a id="a-2N"></a>则不行色、<a id="a-2O"></a>受、<a id="a-2P"></a>想、<a id="a-2Q"></a>行、<a id="a-2R"></a>识，<a id="a-2S"></a>世间天、<a id="a-2T"></a>人、<a id="a-2U"></a>阿素洛等皆不能伏，<a id="a-2V"></a>普胜一切声闻、<a id="a-2W"></a>独觉所行之行至无胜处。<a id="a-2X"></a>是诸菩萨由此般若波罗蜜多相应作意，<a id="a-2Y"></a>昼夜安住方便善巧，<a id="a-2Z"></a>趣向无上正等菩提，<a id="a-2a"></a>疾证无上正等菩提。<a id="a-2b"></a>”</p>
  <p id="a2c">佛告善现：<a id="a-2d"></a>“如是，<a id="a-2e"></a>如是。<a id="a-2f"></a>复次，<a id="a-2g"></a>善现，<a id="a-2h"></a>于意云何？<a id="a-2i"></a>假使于此赡部洲中一切有情，<a id="a-2j"></a>非前非后皆得人身，<a id="a-2k"></a>发菩提心尽寿布施，<a id="a-2l"></a>持此布施回向菩提，<a id="a-2m"></a>由此因缘得福多不？<a id="a-2n"></a>”</p>
  <p id="a2o">善现对曰：<a id="a-2p"></a>“甚多，<a id="a-2q"></a>世尊！<a id="a-2r"></a>”</p>
  <p id="a2s">佛告善现：<a id="a-2t"></a>“若有菩萨下至一日，<a id="a-2u"></a>安住般若波罗蜜多相应作意，<a id="a-2v"></a>所获功德甚多于前无量无数。<a id="a-2w"></a>所以者何？<a id="a-2x"></a>如是菩萨如如安住甚深般若波罗蜜多相应作意，<a id="a-2y"></a>如是如是堪为一切有情福田，<a id="a-2z"></a>由此菩萨所起慈心，<a id="a-30"></a>诸有情类无能及者，<a id="a-31"></a>唯除如来、<a id="a-32"></a>应、<a id="a-33"></a>正等觉。</p>
  <p id="a34">“如是菩萨具胜妙慧，<a id="a-35"></a>由胜妙慧，<a id="a-36"></a>见诸有情受大苦恼如被刑戮，<a id="a-37"></a>起大悲心。<a id="a-38"></a>复以天眼，<a id="a-39"></a>见有情类成无间业堕无暇处受诸苦恼，<a id="a-3A"></a>或为见网之所覆蔽不得正道，<a id="a-3B"></a>见已悲愍生大厌怖，<a id="a-3C"></a>普缘一切有情世间起大慈悲相应作意：<a id="a-3D"></a>‘我当普为一切有情作大导师令脱众苦。<a id="a-3E"></a>’虽作是念而不住此想亦不住余想，<a id="a-3F"></a>是名菩萨大慧光明。<a id="a-3G"></a>由住此住，<a id="a-3H"></a>能作一切世间福田，<a id="a-3I"></a>虽未证得一切智智，<a id="a-3J"></a>而于菩提已不退转，<a id="a-3K"></a>堪受施主一切供养。</p>
  <p id="a3L">“如是菩萨善住般若波罗蜜多，<a id="a-3M"></a>既能毕竟报施主恩，<a id="a-3N"></a>亦能亲近一切智智。<a id="a-3O"></a>是故菩萨欲不虚受世间信施，<a id="a-3P"></a>欲示有情真净道路，<a id="a-3Q"></a>欲为有情作大饶益，<a id="a-3R"></a>欲为世间作大明照，<a id="a-3S"></a>欲脱有情生死牢狱，<a id="a-3T"></a>欲施有情清净法眼，<a id="a-3U"></a>应常安住甚深般若波罗蜜多相应作意。<a id="a-3V"></a>由此作意，<a id="a-3W"></a>所有言说皆与般若波罗蜜多理趣相应，<a id="a-3X"></a>诸余作意无容暂起。<a id="a-3Y"></a>所以者何？<a id="a-3Z"></a>如是菩萨，<a id="a-3a"></a>甚深般若波罗蜜多相应作意流注相续。<a id="a-3b"></a>譬如有人先未曾有末尼宝珠，<a id="a-3c"></a>后时遇得欢喜自庆，<a id="a-3d"></a>遇缘还失生大忧恼，<a id="a-3e"></a>常怀叹惜未曾离念，<a id="a-3f"></a>思当何计还得此珠？<a id="a-3g"></a>彼人由是相应作意，<a id="a-3h"></a>缘此宝珠无时暂舍。<a id="a-3i"></a>菩萨亦尔，<a id="a-3j"></a>应常安住甚深般若波罗蜜多相应作意，<a id="a-3k"></a>若不安住如是作意，<a id="a-3l"></a>则为丧失一切智智相应作意。<a id="a-3m"></a>”</p>
  <p id="a3n">尔时，<a id="a-3o"></a>善现便白佛言：<a id="a-3p"></a>“若一切法及诸作意皆离自性，<a id="a-3q"></a>云何菩萨不离般若一切智智相应作意？<a id="a-3r"></a>”</p>
  <p id="a3s">佛告善现：<a id="a-3t"></a>“若诸菩萨知一切法及诸作意皆离自性，<a id="a-3u"></a>是诸菩萨不离般若一切智智。<a id="a-3v"></a>所以者何？<a id="a-3w"></a>甚深般若一切智智及诸作意自性皆空、<a id="a-3x"></a>无增无减。<a id="a-3y"></a>”</p>
  <p id="a3z">具寿善现复白佛言：<a id="a-40"></a>“若深般若波罗蜜多自性常空、<a id="a-41"></a>无增无减，<a id="a-42"></a>云何菩萨增长般若波罗蜜多能近菩提？<a id="a-43"></a>”</p>
  <p id="a44">佛告善现：<a id="a-45"></a>“若诸菩萨行深般若波罗蜜多，<a id="a-46"></a>知一切法无增无减，<a id="a-47"></a>于深般若波罗蜜多亦无增减。<a id="a-48"></a>若诸菩萨能如是知，<a id="a-49"></a>闻一切法无增无减，<a id="a-4A"></a>不惊、<a id="a-4B"></a>不怖亦不沉没，<a id="a-4C"></a>是诸菩萨行深般若波罗蜜多已到究竟，<a id="a-4D"></a>安住菩萨不退转地，<a id="a-4E"></a>疾证无上正等菩提。<a id="a-4F"></a>”</p>
  <p id="a4G">具寿善现白言：<a id="a-4H"></a>“世尊，<a id="a-4I"></a>为即般若波罗蜜多，<a id="a-4J"></a>能行般若波罗蜜多不？<a id="a-4K"></a>”</p>
  <p id="a4L">“不尔，<a id="a-4M"></a>善现。<a id="a-4N"></a>”</p>
  <p id="a4O">“世尊，<a id="a-4P"></a>为离般若波罗蜜多有法可得，<a id="a-4Q"></a>能行般若波罗蜜多不？<a id="a-4R"></a>”</p>
  <p id="a4S">“不尔，<a id="a-4T"></a>善现。<a id="a-4U"></a>”</p>
  <p id="a4V">“世尊，<a id="a-4W"></a>为即般若波罗蜜多空，<a id="a-4X"></a>能行般若波罗蜜多不？<a id="a-4Y"></a>”</p>
  <p id="a4Z">“不尔，<a id="a-4a"></a>善现。<a id="a-4b"></a>”</p>
  <p id="a4c">“世尊，<a id="a-4d"></a>为离般若波罗蜜多空有法可得，<a id="a-4e"></a>能行般若波罗蜜多不？<a id="a-4f"></a>”</p>
  <p id="a4g">“不尔，<a id="a-4h"></a>善现。<a id="a-4i"></a>”</p>
  <p id="a4j">“世尊，<a id="a-4k"></a>为即空，<a id="a-4l"></a>能行般若波罗蜜多不？<a id="a-4m"></a>”</p>
  <p id="a4n">“不尔，<a id="a-4o"></a>善现。<a id="a-4p"></a>”</p>
  <p id="a4q">“世尊，<a id="a-4r"></a>为离空有法可得，<a id="a-4s"></a>能行般若波罗蜜多不？<a id="a-4t"></a>”</p>
  <p id="a4u">“不尔，<a id="a-4v"></a>善现。<a id="a-4w"></a>”</p>
  <p id="a4x">“世尊，<a id="a-4y"></a>为即空，<a id="a-4z"></a>能行空不？<a id="a-50"></a>”</p>
  <p id="a51">“不尔，<a id="a-52"></a>善现。<a id="a-53"></a>”</p>
  <p id="a54">“世尊，<a id="a-55"></a>为离空有法可得，<a id="a-56"></a>能行空不？<a id="a-57"></a>”</p>
  <p id="a58">“不尔，<a id="a-59"></a>善现。<a id="a-5A"></a>”</p>
  <p id="a5B">“世尊，<a id="a-5C"></a>为即般若波罗蜜多，<a id="a-5D"></a>能行空不？<a id="a-5E"></a>”</p>
  <p id="a5F">“不尔，<a id="a-5G"></a>善现。<a id="a-5H"></a>”</p>
  <p id="a5I">“世尊，<a id="a-5J"></a>为离般若波罗蜜多有法可得，<a id="a-5K"></a>能行空不？<a id="a-5L"></a>”</p>
  <p id="a5M">“不尔，<a id="a-5N"></a>善现。<a id="a-5O"></a>”</p>
  <p id="a5P">“世尊，<a id="a-5Q"></a>为即色、<a id="a-5R"></a>受、<a id="a-5S"></a>想、<a id="a-5T"></a>行、<a id="a-5U"></a>识等，<a id="a-5V"></a>能行般若波罗蜜多及行空不？<a id="a-5W"></a>”</p>
  <p id="a5X">“不尔，<a id="a-5Y"></a>善现。<a id="a-5Z"></a>”</p>
  <p id="a5a">“世尊，<a id="a-5b"></a>为离色、<a id="a-5c"></a>受、<a id="a-5d"></a>想、<a id="a-5e"></a>行、<a id="a-5f"></a>识等有法可得，<a id="a-5g"></a>能行般若波罗蜜多及行空不？<a id="a-5h"></a>”</p>
  <p id="a5i">“不尔，<a id="a-5j"></a>善现。<a id="a-5k"></a>”</p>
  <p id="a5l">“世尊，<a id="a-5m"></a>为即色、<a id="a-5n"></a>受、<a id="a-5o"></a>想、<a id="a-5p"></a>行、<a id="a-5q"></a>识等空，<a id="a-5r"></a>能行般若波罗蜜多及行空不？<a id="a-5s"></a>”</p>
  <p id="a5t">“不尔，<a id="a-5u"></a>善现。<a id="a-5v"></a>”</p>
  <p id="a5w">“世尊，<a id="a-5x"></a>为离色、<a id="a-5y"></a>受、<a id="a-5z"></a>想、<a id="a-60"></a>行、<a id="a-61"></a>识等空，<a id="a-62"></a>能行般若波罗蜜多及行空不？<a id="a-63"></a>”</p>
  <p id="a64">“不尔，<a id="a-65"></a>善现。<a id="a-66"></a>”</p>
  <p id="a67">尔时，<a id="a-68"></a>善现便白佛言：<a id="a-69"></a>“若尔，<a id="a-6A"></a>菩萨以何等法能行般若波罗蜜多及能行空？<a id="a-6B"></a>”</p>
  <p id="a6C">佛告善现：<a id="a-6D"></a>“于意云何？<a id="a-6E"></a>汝见有法能行般若波罗蜜多及行空不？<a id="a-6F"></a>”</p>
  <p id="a6G">善现对曰：<a id="a-6H"></a>“不也，<a id="a-6I"></a>世尊。<a id="a-6J"></a>”</p>
  <p id="a6K">佛告善现：<a id="a-6L"></a>“于意云何？<a id="a-6M"></a>汝见有般若波罗蜜多及见有空，<a id="a-6N"></a>是诸菩萨所行处不？<a id="a-6O"></a>”</p>
  <p id="a6P">善现对曰：<a id="a-6Q"></a>“不也，<a id="a-6R"></a>世尊。<a id="a-6S"></a>”</p>
  <p id="a6T">佛告善现：<a id="a-6U"></a>“于意云何？<a id="a-6V"></a>汝所不见法，<a id="a-6W"></a>是法可得不？<a id="a-6X"></a>”</p>
  <p id="a6Y">善现对曰：<a id="a-6Z"></a>“不也，<a id="a-6a"></a>世尊。<a id="a-6b"></a>”</p>
  <p id="a6c">佛告善现：<a id="a-6d"></a>“于意云何？<a id="a-6e"></a>不可得法颇有生不？<a id="a-6f"></a>”</p>
  <p id="a6g">善现对曰：<a id="a-6h"></a>“不也，<a id="a-6i"></a>世尊。<a id="a-6j"></a>”</p>
  <p id="a6k">佛告善现：<a id="a-6l"></a>“汝所不见、<a id="a-6m"></a>所不得法所有实相，<a id="a-6n"></a>即是菩萨无生法忍。<a id="a-6o"></a>菩萨成就如是忍者，<a id="a-6p"></a>便于无上正等菩提堪得受记，<a id="a-6q"></a>亦名如来无所畏道。<a id="a-6r"></a>若诸菩萨勤行此道，<a id="a-6s"></a>不得无上正等觉智、<a id="a-6t"></a>大智、<a id="a-6u"></a>妙智、<a id="a-6v"></a>自然智、<a id="a-6w"></a>一切智智及如来智，<a id="a-6x"></a>无有是处。<a id="a-6y"></a>”</p>
  <p id="a6z">具寿善现复白佛言：<a id="a-70"></a>“菩萨为以诸法无生，<a id="a-71"></a>于佛菩提得受记不？<a id="a-72"></a>”</p>
  <p id="a73">“不尔，<a id="a-74"></a>善现。<a id="a-75"></a>”</p>
  <p id="a76">“世尊，<a id="a-77"></a>若尔，<a id="a-78"></a>菩萨云何受菩提记？<a id="a-79"></a>”</p>
  <p id="a7A">佛告善现：<a id="a-7B"></a>“于意云何？<a id="a-7C"></a>汝见有法于佛菩提得受记不？<a id="a-7D"></a>”</p>
  <p id="a7E">善现对曰：<a id="a-7F"></a>“不也，<a id="a-7G"></a>世尊。<a id="a-7H"></a>我不见法于佛菩提堪得受记，<a id="a-7I"></a>亦不见法于佛菩提有能证者，<a id="a-7J"></a>证时、<a id="a-7K"></a>证处及由此证、<a id="a-7L"></a>若所证法皆亦不见。<a id="a-7M"></a>”</p>
  <p id="a7N">佛告善现：<a id="a-7O"></a>“以一切法不可得故，<a id="a-7P"></a>不应念言于佛菩提此是能证、<a id="a-7Q"></a>此是所证。<a id="a-7R"></a>”</p>
  <p id="a7S">时，<a id="a-7T"></a>天帝释便白佛言：<a id="a-7U"></a>“如是般若波罗蜜多最为甚深、<a id="a-7V"></a>难见、<a id="a-7W"></a>难觉，<a id="a-7X"></a>毕竟离故，<a id="a-7Y"></a>非少善根诸有情类，<a id="a-7Z"></a>能于如是甚深般若波罗蜜多书写、<a id="a-7a"></a>听闻、<a id="a-7b"></a>受持读诵。<a id="a-7c"></a>”</p>
  <p id="a7d">尔时，<a id="a-7e"></a>佛告天帝释言：<a id="a-7f"></a>“如是，<a id="a-7g"></a>如是，<a id="a-7h"></a>如汝所说。<a id="a-7i"></a>憍尸迦，<a id="a-7j"></a>假使于此赡部洲中，<a id="a-7k"></a>一切有情悉皆成就十善业道，<a id="a-7l"></a>如是福聚于能书写、<a id="a-7m"></a>听闻、<a id="a-7n"></a>受持读诵般若波罗蜜多甚深经典所获功德，<a id="a-7o"></a>百分不及一，<a id="a-7p"></a>千分不及一，<a id="a-7q"></a>乃至邬波尼杀昙分亦不及一。<a id="a-7r"></a>”</p>
  <p id="a7s">时，<a id="a-7t"></a>有苾蒭告天帝释：<a id="a-7u"></a>“有于般若波罗蜜多书写、<a id="a-7v"></a>听闻、<a id="a-7w"></a>受持读诵，<a id="a-7x"></a>所获功德胜于仁者？<a id="a-7y"></a>”</p>
  <p id="a7z">天帝释言：<a id="a-80"></a>“彼有情类初发心时尚胜于我，<a id="a-81"></a>况于般若波罗蜜多书写、<a id="a-82"></a>听闻、<a id="a-83"></a>受持读诵、<a id="a-84"></a>精勤修学、<a id="a-85"></a>如理思惟！</p>
  <p id="a86">“苾蒭当知，<a id="a-87"></a>彼有情类即是菩萨。<a id="a-88"></a>如是菩萨所获福聚，<a id="a-89"></a>普胜一切世间天、<a id="a-8A"></a>人、<a id="a-8B"></a>阿素洛等。<a id="a-8C"></a>如是菩萨所获福聚，<a id="a-8D"></a>亦胜预流、<a id="a-8E"></a>一来、<a id="a-8F"></a>不还、<a id="a-8G"></a>应果、<a id="a-8H"></a>独觉，<a id="a-8I"></a>亦胜菩萨远离般若波罗蜜多方便善巧，<a id="a-8J"></a>修行布施、<a id="a-8K"></a>净戒、<a id="a-8L"></a>安忍、<a id="a-8M"></a>精进、<a id="a-8N"></a>静虑波罗蜜多及余功德。<a id="a-8O"></a>苾蒭当知，<a id="a-8P"></a>若诸菩萨如说修行甚深般若波罗蜜多方便善巧，<a id="a-8Q"></a>是诸菩萨普胜一切世间天、<a id="a-8R"></a>人、<a id="a-8S"></a>阿素洛等，<a id="a-8T"></a>世间天、<a id="a-8U"></a>人、<a id="a-8V"></a>阿素洛等皆应供养。<a id="a-8W"></a>所以者何？<a id="a-8X"></a>是诸菩萨于深般若波罗蜜多，<a id="a-8Y"></a>能如说行究竟随转。<a id="a-8Z"></a>是诸菩萨能绍一切智智种性令不断绝，<a id="a-8a"></a>常不远离诸佛世尊，<a id="a-8b"></a>常不远离妙菩提座，<a id="a-8c"></a>常能济拔溺生死泥诸有情类。<a id="a-8d"></a>是诸菩萨如是学时，<a id="a-8e"></a>常学菩萨所应学法，<a id="a-8f"></a>不学二乘所应学法。<a id="a-8g"></a>诸天神等常随拥护，<a id="a-8h"></a>四大天王来至其所供养恭敬，<a id="a-8i"></a>咸作是言：<a id="a-8j"></a>‘善哉！<a id="a-8k"></a>大士，<a id="a-8l"></a>当勤精进学菩萨众所应学法，<a id="a-8m"></a>疾当安坐妙菩提座，<a id="a-8n"></a>速证无上正等菩提。<a id="a-8o"></a>如昔天王所奉四钵，<a id="a-8p"></a>我亦当奉。<a id="a-8q"></a>’苾蒭当知，<a id="a-8r"></a>是诸菩萨，<a id="a-8s"></a>我等天帝尚往其所供养恭敬，<a id="a-8t"></a>况余天神！<a id="a-8u"></a>苾蒭当知，<a id="a-8v"></a>是诸菩萨如是学时，<a id="a-8w"></a>一切如来及诸菩萨、<a id="a-8x"></a>诸天龙等常随守护，<a id="a-8y"></a>由此因缘，<a id="a-8z"></a>世间危厄、<a id="a-90"></a>身心忧苦皆不侵害，<a id="a-91"></a>所有疾病亦复不起。<a id="a-92"></a>苾蒭当知，<a id="a-93"></a>是诸菩萨获如是等现法胜利，<a id="a-94"></a>后世功德无量无边。<a id="a-95"></a>”</p>
  <p id="a96">时，<a id="a-97"></a>阿难陀窃作是念：<a id="a-98"></a>“天主帝释为自辩才赞说如是菩萨功德，<a id="a-99"></a>为是如来威神加被？<a id="a-9A"></a>”</p>
  <p id="a9B">时，<a id="a-9C"></a>天帝释承佛威神，<a id="a-9D"></a>知阿难陀心之所念，<a id="a-9E"></a>白言：<a id="a-9F"></a>“大德，<a id="a-9G"></a>非我辩才，<a id="a-9H"></a>皆是如来威神加被。<a id="a-9I"></a>”</p>
  <p id="a9J">尔时，<a id="a-9K"></a>佛告阿难陀言：<a id="a-9L"></a>“如是，<a id="a-9M"></a>如是，<a id="a-9N"></a>今天帝释承佛威神能如是说。<a id="a-9O"></a>庆喜当知，<a id="a-9P"></a>若时菩萨于深般若波罗蜜多思惟修学，<a id="a-9Q"></a>三千世界一切恶魔皆生疑怖，<a id="a-9R"></a>咸作是念：<a id="a-9S"></a>‘此诸菩萨为于中间便证实际，<a id="a-9T"></a>堕二乘地？<a id="a-9U"></a>为趣无上正等菩提转妙法轮，<a id="a-9V"></a>空我境界？<a id="a-9W"></a>’”</p>
  <p data-pb></p>
  <h2 id="a9X">第五分修学品第二十一</h2>
  <p id="a9Y">“复次，<a id="a-9Z"></a>庆喜，<a id="a-9a"></a>若时菩萨修学般若波罗蜜多，<a id="a-9b"></a>昼夜精勤常不舍离。<a id="a-9c"></a>时，<a id="a-9d"></a>魔眷属如箭入心，<a id="a-9e"></a>怖战忧惶不任自处。</p>
  <p id="a9f">“复次，<a id="a-9g"></a>庆喜，<a id="a-9h"></a>若时菩萨修学般若波罗蜜多，<a id="a-9i"></a>昼夜精勤将至究竟。<a id="a-9j"></a>时，<a id="a-9k"></a>魔眷属来至其所，<a id="a-9l"></a>化作种种可怖畏事，<a id="a-9m"></a>欲令菩萨身心惊惶，<a id="a-9n"></a>于大菩提暂退便足。</p>
  <p id="a9o">“复次，<a id="a-9p"></a>庆喜，<a id="a-9q"></a>非诸菩萨修学般若波罗蜜多，<a id="a-9r"></a>皆为恶魔之所扰乱。<a id="a-9s"></a>若诸菩萨先世闻此甚深般若波罗蜜多，<a id="a-9t"></a>无信解心毁呰诽谤，<a id="a-9u"></a>是诸菩萨修学般若波罗蜜多，<a id="a-9v"></a>便为恶魔之所扰乱。</p>
  <p id="a9w">“复次，<a id="a-9x"></a>庆喜，<a id="a-9y"></a>若诸菩萨闻深般若波罗蜜多，<a id="a-9z"></a>疑惑犹豫为有为无，<a id="a-A0"></a>是诸菩萨修学般若波罗蜜多，<a id="a-A1"></a>便为恶魔之所扰乱。</p>
  <p id="aA2">“复次，<a id="a-A3"></a>庆喜，<a id="a-A4"></a>若诸菩萨远离善友，<a id="a-A5"></a>恶友摄持，<a id="a-A6"></a>不闻般若波罗蜜多甚深义处，<a id="a-A7"></a>由不闻故，<a id="a-A8"></a>不知不见云何修学甚深般若波罗蜜多。<a id="a-A9"></a>是诸菩萨修学般若波罗蜜多，<a id="a-AA"></a>便为恶魔之所扰乱。</p>
  <p id="aAB">“复次，<a id="a-AC"></a>庆喜，<a id="a-AD"></a>若诸菩萨摄受邪法，<a id="a-AE"></a>尔时，<a id="a-AF"></a>恶魔便作是念：<a id="a-AG"></a>‘今此菩萨与我为伴，<a id="a-AH"></a>令无量人弃舍正法满我所愿。<a id="a-AI"></a>’是诸菩萨修学般若波罗蜜多，<a id="a-AJ"></a>便为恶魔之所扰乱。</p>
  <p id="aAK">“复次，<a id="a-AL"></a>庆喜，<a id="a-AM"></a>若诸菩萨闻说般若波罗蜜多甚深经时，<a id="a-AN"></a>告余菩萨：<a id="a-AO"></a>‘如是般若波罗蜜多理趣甚深、<a id="a-AP"></a>难信难解，<a id="a-AQ"></a>何用书写、<a id="a-AR"></a>受持读诵？<a id="a-AS"></a>我尚不能得其源底，<a id="a-AT"></a>况余薄福浅智者哉？<a id="a-AU"></a>’是诸菩萨修学般若波罗蜜多，<a id="a-AV"></a>便为恶魔之所扰乱。</p>
  <p id="aAW">“复次，<a id="a-AX"></a>庆喜，<a id="a-AY"></a>若诸菩萨轻余菩萨，<a id="a-AZ"></a>谓作是言：<a id="a-Aa"></a>‘我能安住真远离行，<a id="a-Ab"></a>汝等皆无。<a id="a-Ac"></a>’尔时，<a id="a-Ad"></a>恶魔欢喜庆快。<a id="a-Ae"></a>是诸菩萨修学般若波罗蜜多，<a id="a-Af"></a>便为恶魔之所扰乱。</p>
  <p id="aAg">“复次，<a id="a-Ah"></a>庆喜，<a id="a-Ai"></a>若时菩萨自恃名姓及所修行杜多功德，<a id="a-Aj"></a>轻蔑诸余修胜善法诸菩萨众，<a id="a-Ak"></a>常自称赞毁訾他人，<a id="a-Al"></a>无不退转诸行、<a id="a-Am"></a>状、<a id="a-An"></a>相而谓自在，<a id="a-Ao"></a>起烦恼业。<a id="a-Ap"></a>尔时，<a id="a-Aq"></a>恶魔便大欢喜，<a id="a-Ar"></a>作如是念：<a id="a-As"></a>‘今此菩萨令我境土宫殿不空，<a id="a-At"></a>增益地狱、<a id="a-Au"></a>傍生、<a id="a-Av"></a>鬼界。<a id="a-Aw"></a>’是时，<a id="a-Ax"></a>恶魔助其神力，<a id="a-Ay"></a>令转增益威力辩才，<a id="a-Az"></a>由此多人信受其语，<a id="a-B0"></a>因斯劝发同彼恶见，<a id="a-B1"></a>同恶见已随彼邪学，<a id="a-B2"></a>随邪学已烦恼炽盛。<a id="a-B3"></a>心颠倒故，<a id="a-B4"></a>所起三业皆能感得不可爱果，<a id="a-B5"></a>由此因缘增长恶趣，<a id="a-B6"></a>令魔宫殿转更充满，<a id="a-B7"></a>由此恶魔欢喜踊跃，<a id="a-B8"></a>诸有所作随意自在。<a id="a-B9"></a>是诸菩萨修学般若波罗蜜多，<a id="a-BA"></a>便为恶魔之所扰乱。</p>
  <p id="aBB">“复次，<a id="a-BC"></a>庆喜，<a id="a-BD"></a>若时菩萨与求声闻、<a id="a-BE"></a>独觉乘者更相毁蔑、<a id="a-BF"></a>斗诤、<a id="a-BG"></a>诽谤，<a id="a-BH"></a>尔时恶魔便作是念：<a id="a-BI"></a>‘今此菩萨虽远菩提而不极远，<a id="a-BJ"></a>虽近恶趣而不甚近。<a id="a-BK"></a>’若时菩萨与菩萨乘善男子等更相毁蔑、<a id="a-BL"></a>斗诤、<a id="a-BM"></a>诽谤，<a id="a-BN"></a>尔时恶魔便作是念：<a id="a-BO"></a>‘此二菩萨极远菩提甚近恶趣。<a id="a-BP"></a>’作是念已，<a id="a-BQ"></a>欢喜踊跃，<a id="a-BR"></a>增其威势，<a id="a-BS"></a>令二朋党斗诤不息，<a id="a-BT"></a>使余无量无边有情皆于大乘深心厌离。<a id="a-BU"></a>是诸菩萨修学般若波罗蜜多，<a id="a-BV"></a>便为恶魔之所扰乱。</p>
  <p id="aBW">“复次，<a id="a-BX"></a>庆喜，<a id="a-BY"></a>若诸菩萨未得菩提不退转记，<a id="a-BZ"></a>于得菩提不退转记诸菩萨所起损害心，<a id="a-Ba"></a>斗诤、<a id="a-Bb"></a>轻蔑、<a id="a-Bc"></a>骂辱、<a id="a-Bd"></a>诽谤，<a id="a-Be"></a>是诸菩萨随起尔所念不饶益心，<a id="a-Bf"></a>还退尔所劫曾修胜行，<a id="a-Bg"></a>经尔所时远离善友，<a id="a-Bh"></a>还受尔所生死系缚。<a id="a-Bi"></a>若不弃舍大菩提心，<a id="a-Bj"></a>还尔所劫被弘誓铠勤修胜行时无间断，<a id="a-Bk"></a>然后乃补尔所功德。<a id="a-Bl"></a>”</p>
  <p id="aBm">尔时，<a id="a-Bn"></a>庆喜便白佛言：<a id="a-Bo"></a>“是诸菩萨所起恶心生死罪苦，<a id="a-Bp"></a>为要流转经尔所时，<a id="a-Bq"></a>为于中间亦得出离？<a id="a-Br"></a>是诸菩萨所退胜行，<a id="a-Bs"></a>为要精勤经尔所劫时无间断然后乃补，<a id="a-Bt"></a>为于中间有复本义？<a id="a-Bu"></a>”</p>
  <p id="aBv">佛告庆喜：<a id="a-Bw"></a>“我为菩萨、<a id="a-Bx"></a>独觉、<a id="a-By"></a>声闻，<a id="a-Bz"></a>说有出罪还补善法。</p>
  <p id="aC0">“庆喜当知，<a id="a-C1"></a>若诸菩萨造此罪后，<a id="a-C2"></a>心无惭愧怀恶不舍，<a id="a-C3"></a>不能如法发露悔过，<a id="a-C4"></a>我说彼类，<a id="a-C5"></a>于其中间无出罪苦还补善义。</p>
  <p id="aC6">“若诸菩萨造此罪后，<a id="a-C7"></a>深生惭愧心不系恶，<a id="a-C8"></a>寻能如法发露悔过，<a id="a-C9"></a>作如是念：<a id="a-CA"></a>‘我今已得难得人身，<a id="a-CB"></a>何容复起如是过恶失大善利？<a id="a-CC"></a>我应饶益一切有情，<a id="a-CD"></a>何乃于中反作衰损？<a id="a-CE"></a>我应恭敬一切有情如仆事主，<a id="a-CF"></a>何乃于中反生憍慢、<a id="a-CG"></a>毁辱、<a id="a-CH"></a>陵蔑？<a id="a-CI"></a>我应忍受一切有情捶打诃骂，<a id="a-CJ"></a>何容于彼返以暴恶身语加报？<a id="a-CK"></a>我应和解一切有情令相敬爱，<a id="a-CL"></a>何容复起悖恶语言与彼乖诤？<a id="a-CM"></a>我应堪耐一切有情长时履践，<a id="a-CN"></a>犹如道路亦如桥梁，<a id="a-CO"></a>何容于彼返加陵辱？<a id="a-CP"></a>我求无上正等菩提，<a id="a-CQ"></a>为拔有情生死大苦，<a id="a-CR"></a>令得究竟安乐涅槃，<a id="a-CS"></a>何容返欲加之以苦？<a id="a-CT"></a>我应从今尽未来际，<a id="a-CU"></a>如愚、<a id="a-CV"></a>如哑、<a id="a-CW"></a>如聋、<a id="a-CX"></a>如盲，<a id="a-CY"></a>于诸有情无所分别。<a id="a-CZ"></a>假使斩截头足手臂、<a id="a-Ca"></a>挑目、<a id="a-Cb"></a>割耳、<a id="a-Cc"></a>劓鼻、<a id="a-Cd"></a>截舌、<a id="a-Ce"></a>锯解一切身分肢体，<a id="a-Cf"></a>于彼有情终不起恶。<a id="a-Cg"></a>若我起恶，<a id="a-Ch"></a>即便退坏所发无上正等觉心，<a id="a-Ci"></a>障礙所求一切智智，<a id="a-Cj"></a>不能利益安乐有情。<a id="a-Ck"></a>’庆喜当知，<a id="a-Cl"></a>是诸菩萨，<a id="a-Cm"></a>我说中间有出罪苦还补善义，<a id="a-Cn"></a>非要经于尔所劫数，<a id="a-Co"></a>恶魔于彼不能扰乱，<a id="a-Cp"></a>疾证无上正等菩提。</p>
  <p id="aCq">“复次，<a id="a-Cr"></a>庆喜，<a id="a-Cs"></a>诸菩萨众与求声闻、<a id="a-Ct"></a>独觉乘者不应交涉，<a id="a-Cu"></a>设与交涉不应共住，<a id="a-Cv"></a>设与共住不应与彼论义决择，<a id="a-Cw"></a>勿因此故起忿恚心，<a id="a-Cx"></a>或复令生粗恶言说，<a id="a-Cy"></a>便礙无上正等菩提，<a id="a-Cz"></a>亦坏无边菩萨行法。<a id="a-D0"></a>若诸菩萨与菩萨乘善男子等共住相视，<a id="a-D1"></a>尊重敬事应如大师，<a id="a-D2"></a>复作是念：<a id="a-D3"></a>‘彼是我等真净善友，<a id="a-D4"></a>同载一船、<a id="a-D5"></a>同一所趣、<a id="a-D6"></a>同行一道、<a id="a-D7"></a>同一事业，<a id="a-D8"></a>学时、<a id="a-D9"></a>学处及所学法、<a id="a-DA"></a>若由此学皆无有异。<a id="a-DB"></a>’复作是念：<a id="a-DC"></a>‘若彼菩萨住杂作意，<a id="a-DD"></a>我当于中不同彼学；<a id="a-DE"></a>若彼菩萨离杂作意，<a id="a-DF"></a>我当于中常同彼学。<a id="a-DG"></a>’若诸菩萨如是学时，<a id="a-DH"></a>疾证所求一切智智。<a id="a-DI"></a>”</p>
  <p id="aDJ">尔时，<a id="a-DK"></a>善现便白佛言：<a id="a-DL"></a>“若诸菩萨为尽故学，<a id="a-DM"></a>为不生故学，<a id="a-DN"></a>为离故学，<a id="a-DO"></a>为灭故学，<a id="a-DP"></a>是学一切智智不？<a id="a-DQ"></a>”</p>
  <p id="aDR">佛告善现：<a id="a-DS"></a>“若诸菩萨如是学时，<a id="a-DT"></a>非学一切智智。<a id="a-DU"></a>”</p>
  <p id="aDV">具寿善现复白佛言：<a id="a-DW"></a>“何缘菩萨如是学时，<a id="a-DX"></a>非学一切智智？<a id="a-DY"></a>”</p>
  <p id="aDZ">佛告善现：<a id="a-Da"></a>“于意云何？<a id="a-Db"></a>佛证真如极圆满故，<a id="a-Dc"></a>说名如来、<a id="a-Dd"></a>应、<a id="a-De"></a>正等觉，<a id="a-Df"></a>如是真如可说为尽乃至灭不？<a id="a-Dg"></a>”</p>
  <p id="aDh">善现对曰：<a id="a-Di"></a>“不也，<a id="a-Dj"></a>世尊。<a id="a-Dk"></a>何以故？<a id="a-Dl"></a>真如无相，<a id="a-Dm"></a>不可说尽乃至灭故。<a id="a-Dn"></a>”</p>
  <p id="aDo">佛告善现：<a id="a-Dp"></a>“是故菩萨如是学时，<a id="a-Dq"></a>非学一切智智。<a id="a-Dr"></a>若诸菩萨不为尽故学，<a id="a-Ds"></a>乃至不为灭故学，<a id="a-Dt"></a>如是学时，<a id="a-Du"></a>是学一切智智，<a id="a-Dv"></a>亦学般若波罗蜜多，<a id="a-Dw"></a>亦学佛地、<a id="a-Dx"></a>力、<a id="a-Dy"></a>无畏等无边佛法。<a id="a-Dz"></a>善现当知，<a id="a-E0"></a>若诸菩萨如是学时，<a id="a-E1"></a>至一切学究竟彼岸，<a id="a-E2"></a>天魔外道皆不能伏，<a id="a-E3"></a>息除诸恶众善圆满，<a id="a-E4"></a>少分有情能如是学，<a id="a-E5"></a>是故菩萨欲堕极少有情数者，<a id="a-E6"></a>当勤修学甚深般若波罗蜜多方便善巧。</p>
  <p data-pb></p>
  <h2 id="aE7">第五分根栽品第二十二之一</h2>
  <p id="aE8">“复次，<a id="a-E9"></a>善现，<a id="a-EA"></a>若诸菩萨如是修学甚深般若波罗蜜多方便善巧，<a id="a-EB"></a>不起根栽俱行之心，<a id="a-EC"></a>不起悭吝、<a id="a-ED"></a>犯戒、<a id="a-EE"></a>瞋忿、<a id="a-EF"></a>懈怠、<a id="a-EG"></a>散动、<a id="a-EH"></a>恶慧、<a id="a-EI"></a>犹豫俱行之心。</p>
  <p id="aEJ">“复次，<a id="a-EK"></a>善现，<a id="a-EL"></a>若诸菩萨如是修学甚深般若波罗蜜多方便善巧，<a id="a-EM"></a>能摄一切波罗蜜多。<a id="a-EN"></a>譬如身见能具摄受六十二见，<a id="a-EO"></a>如是般若波罗蜜多摄受一切波罗蜜多。<a id="a-EP"></a>譬如命根遍能摄受所余诸根，<a id="a-EQ"></a>命根灭时诸根随灭；<a id="a-ER"></a>如是般若波罗蜜多摄受一切波罗蜜多，<a id="a-ES"></a>若失般若波罗蜜多则失一切波罗蜜多。<a id="a-ET"></a>所以者何？<a id="a-EU"></a>甚深般若波罗蜜多能持一切殊胜善法，<a id="a-EV"></a>能灭一切恶不善法。<a id="a-EW"></a>是故，<a id="a-EX"></a>善现，<a id="a-EY"></a>若诸菩萨欲摄一切波罗蜜多，<a id="a-EZ"></a>应学般若波罗蜜多。<a id="a-Ea"></a>若诸菩萨能学般若波罗蜜多，<a id="a-Eb"></a>于诸有情最尊最胜。</p>
  <p id="aEc">“复次，<a id="a-Ed"></a>善现，<a id="a-Ee"></a>于意云何？<a id="a-Ef"></a>于此三千大千世界诸有情类宁为多不？<a id="a-Eg"></a>”</p>
  <p id="aEh">善现对曰：<a id="a-Ei"></a>“甚多，<a id="a-Ej"></a>世尊！<a id="a-Ek"></a>赡部洲中诸有情类其数尚多，<a id="a-El"></a>况三千界！<a id="a-Em"></a>”</p>
  <p id="aEn">佛告善现：<a id="a-Eo"></a>“假使三千大千世界一切有情皆成菩萨，<a id="a-Ep"></a>一一皆以上妙乐具，<a id="a-Eq"></a>尽寿供养一切有情。<a id="a-Er"></a>于意云何？<a id="a-Es"></a>是诸菩萨由此因缘得福多不？<a id="a-Et"></a>”</p>
  <p id="aEu">善现对曰：<a id="a-Ev"></a>“甚多，<a id="a-Ew"></a>世尊！<a id="a-Ex"></a>”</p>
  <p id="aEy">佛告善现：<a id="a-Ez"></a>“若有菩萨修学般若波罗蜜多如弹指顷，<a id="a-F0"></a>其福胜彼无量无边。<a id="a-F1"></a>所以者何？<a id="a-F2"></a>甚深般若波罗蜜多具大义用，<a id="a-F3"></a>能摄无上正等菩提。<a id="a-F4"></a>是故，<a id="a-F5"></a>善现，<a id="a-F6"></a>若诸菩萨欲证无上正等菩提，<a id="a-F7"></a>欲为一切有情上首，<a id="a-F8"></a>欲普饶益一切有情，<a id="a-F9"></a>欲为一切有情依怙，<a id="a-FA"></a>欲证一切圆满佛法，<a id="a-FB"></a>欲行诸佛所行境界，<a id="a-FC"></a>欲游戏佛所游戏处，<a id="a-FD"></a>欲作诸佛大师子吼，<a id="a-FE"></a>欲以一音为三千界一切有情宣说正法普令一切获大饶益，<a id="a-FF"></a>当学般若波罗蜜多。<a id="a-FG"></a>善现当知，<a id="a-FH"></a>我曾不见有诸菩萨修学般若波罗蜜多，<a id="a-FI"></a>而不能得世、<a id="a-FJ"></a>出世间功德胜利。<a id="a-FK"></a>”</p>
  <p id="aFL">尔时，<a id="a-FM"></a>善现便白佛言：<a id="a-FN"></a>“菩萨修学甚深般若波罗蜜多，<a id="a-FO"></a>岂亦能得声闻、<a id="a-FP"></a>独觉功德善根？<a id="a-FQ"></a>”</p>
  <p id="aFR">佛告善现：<a id="a-FS"></a>“声闻、<a id="a-FT"></a>独觉功德善根，<a id="a-FU"></a>此菩萨众亦皆能得，<a id="a-FV"></a>但于其中心不乐住；<a id="a-FW"></a>以胜智见无倒观察，<a id="a-FX"></a>超过声闻及独觉地，<a id="a-FY"></a>为彼开示令皆证得。</p>
  <p id="aFZ">“复次，<a id="a-Fa"></a>善现，<a id="a-Fb"></a>若诸菩萨如是学时，<a id="a-Fc"></a>则为一切世间天、<a id="a-Fd"></a>人、<a id="a-Fe"></a>阿素洛等真净福田，<a id="a-Ff"></a>超诸世间声闻、<a id="a-Fg"></a>独觉福田之上，<a id="a-Fh"></a>疾能证得一切智智，<a id="a-Fi"></a>常不舍离甚深般若波罗蜜多。<a id="a-Fj"></a>菩萨若能修行般若波罗蜜多，<a id="a-Fk"></a>当知已于一切智智得不退转，<a id="a-Fl"></a>远离声闻、<a id="a-Fm"></a>独觉等地，<a id="a-Fn"></a>亲近无上正等菩提。</p>
  <p id="aFo">“善现当知，<a id="a-Fp"></a>若诸菩萨作如是念：<a id="a-Fq"></a>‘此是般若波罗蜜多，<a id="a-Fr"></a>我由般若波罗蜜多，<a id="a-Fs"></a>当能引发一切智智。<a id="a-Ft"></a>’是诸菩萨非行般若波罗蜜多，<a id="a-Fu"></a>亦于般若波罗蜜多不知不见。<a id="a-Fv"></a>若诸菩萨不作是念：<a id="a-Fw"></a>‘此是般若波罗蜜多，<a id="a-Fx"></a>我由般若波罗蜜多，<a id="a-Fy"></a>当能引发一切智智。<a id="a-Fz"></a>’是诸菩萨是行般若波罗蜜多，<a id="a-G0"></a>亦于般若波罗蜜多能知能见。</p>
  <p id="aG1">“复次，<a id="a-G2"></a>善现，<a id="a-G3"></a>若诸菩萨不见般若波罗蜜多，<a id="a-G4"></a>不闻、<a id="a-G5"></a>不觉、<a id="a-G6"></a>不知般若波罗蜜多，<a id="a-G7"></a>于不见、<a id="a-G8"></a>闻、<a id="a-G9"></a>觉、<a id="a-GA"></a>知诸法亦不分别，<a id="a-GB"></a>是行般若波罗蜜多。<a id="a-GC"></a>”</p>
  <p id="aGD">时，<a id="a-GE"></a>天帝释作是念言：<a id="a-GF"></a>“若诸菩萨修行般若波罗蜜多，<a id="a-GG"></a>尚胜一切有情之类，<a id="a-GH"></a>况得无上正等菩提！<a id="a-GI"></a>若诸有情闻说一切智智名字深生信解，<a id="a-GJ"></a>尚为获得人中善利及得世间最胜寿命，<a id="a-GK"></a>况发无上正等觉心，<a id="a-GL"></a>或能听闻甚深般若波罗蜜多！<a id="a-GM"></a>是诸有情世间敬爱，<a id="a-GN"></a>当能调御一切有情。<a id="a-GO"></a>”</p>
  <p id="aGP">作是念已，<a id="a-GQ"></a>即便化作微妙香华，<a id="a-GR"></a>捧散如来及诸菩萨。<a id="a-GS"></a>既散华已，<a id="a-GT"></a>作是愿言：<a id="a-GU"></a>“若诸菩萨求趣无上正等菩提，<a id="a-GV"></a>以我所生善根功德，<a id="a-GW"></a>愿彼佛法速得圆满，<a id="a-GX"></a>愿彼所求一切智法及无漏法速得圆满。<a id="a-GY"></a>”</p>
  <p id="aGZ">作是愿已，<a id="a-Ga"></a>便白佛言：<a id="a-Gb"></a>“若菩萨乘善男子等，<a id="a-Gc"></a>已发无上正等觉心，<a id="a-Gd"></a>我终不生一念异意，<a id="a-Ge"></a>令其退转大菩提心；<a id="a-Gf"></a>我终不生一念异意，<a id="a-Gg"></a>令诸菩萨厌大菩提，<a id="a-Gh"></a>退住声闻、<a id="a-Gi"></a>独觉等地；<a id="a-Gj"></a>我终不起一念异心，<a id="a-Gk"></a>令诸菩萨退失大悲相应作意。<a id="a-Gl"></a>若诸菩萨已发大心，<a id="a-Gm"></a>我愿彼心倍复增进，<a id="a-Gn"></a>愿彼菩萨见生死中种种苦已，<a id="a-Go"></a>为欲利乐世间天、<a id="a-Gp"></a>人、<a id="a-Gq"></a>阿素洛等，<a id="a-Gr"></a>发起种种坚固大愿：<a id="a-Gs"></a>‘我既自度，<a id="a-Gt"></a>亦当精勤度未度者；<a id="a-Gu"></a>我既自脱，<a id="a-Gv"></a>亦当精勤脱未脱者；<a id="a-Gw"></a>我既自安，<a id="a-Gx"></a>亦当精勤安未安者；<a id="a-Gy"></a>我既自证究竟涅槃，<a id="a-Gz"></a>亦当精勤令未证者皆同证得究竟涅槃。<a id="a-H0"></a>’</p>
  <p id="aH1">“世尊，<a id="a-H2"></a>若有情类于初发心菩萨功德深心随喜，<a id="a-H3"></a>得几所福？<a id="a-H4"></a>于久发心修诸胜行菩萨功德、<a id="a-H5"></a>于不退转地菩萨功德、<a id="a-H6"></a>于一生所系菩萨功德深心随喜，<a id="a-H7"></a>得几所福？<a id="a-H8"></a>”</p>
  <p id="aH9">尔时，<a id="a-HA"></a>佛告天帝释言：<a id="a-HB"></a>“妙高山王可知两数，<a id="a-HC"></a>此有情类随喜俱心所生福德不可知量，<a id="a-HD"></a>乃至三千大千世界可知两数，<a id="a-HE"></a>此有情类随喜俱心所生福德不可知量。<a id="a-HF"></a>”</p>
  <p id="aHG">时，<a id="a-HH"></a>天帝释复白佛言：<a id="a-HI"></a>“若诸有情于诸菩萨从初发心乃至得佛功德善根不生随喜，<a id="a-HJ"></a>或复于彼随喜功德不闻不知，<a id="a-HK"></a>当知皆是魔所执持、<a id="a-HL"></a>魔所魅著、<a id="a-HM"></a>魔之朋党，<a id="a-HN"></a>魔天界殁来生此间。<a id="a-HO"></a>所以者何？<a id="a-HP"></a>若诸菩萨发菩提心修菩萨行，<a id="a-HQ"></a>得不退转至究竟位，<a id="a-HR"></a>有能于彼起随喜心，<a id="a-HS"></a>定能破坏众魔眷属，<a id="a-HT"></a>疾能证得一切智智。<a id="a-HU"></a>若诸有情深心敬爱佛、<a id="a-HV"></a>法、<a id="a-HW"></a>僧宝，<a id="a-HX"></a>随所生处常欲见佛、<a id="a-HY"></a>闻法、<a id="a-HZ"></a>遇僧，<a id="a-Ha"></a>于诸菩萨功德善根，<a id="a-Hb"></a>应深随喜回向菩提不生执著。<a id="a-Hc"></a>若能如是，<a id="a-Hd"></a>疾证无上正等菩提，<a id="a-He"></a>利乐有情破魔军众。<a id="a-Hf"></a>”</p>
  <p id="aHg">尔时，<a id="a-Hh"></a>佛告天帝释言：<a id="a-Hi"></a>“如是，<a id="a-Hj"></a>如是，<a id="a-Hk"></a>如汝所说。<a id="a-Hl"></a>憍尸迦，<a id="a-Hm"></a>若诸有情于诸菩萨功德善根，<a id="a-Hn"></a>深心随喜回向菩提，<a id="a-Ho"></a>速能圆满诸菩萨行，<a id="a-Hp"></a>疾证无上正等菩提。<a id="a-Hq"></a>若诸有情于诸菩萨功德善根，<a id="a-Hr"></a>深心随喜回向菩提，<a id="a-Hs"></a>是诸有情具大势力，<a id="a-Ht"></a>常能奉事诸佛世尊，<a id="a-Hu"></a>于深经典善知义趣。<a id="a-Hv"></a>随所生处，<a id="a-Hw"></a>一切世间恭敬供养，<a id="a-Hx"></a>不见恶色、<a id="a-Hy"></a>不闻恶声、<a id="a-Hz"></a>不嗅恶香、<a id="a-I0"></a>不尝恶味、<a id="a-I1"></a>不觉恶触、<a id="a-I2"></a>不思恶法、<a id="a-I3"></a>不堕恶趣，<a id="a-I4"></a>生人天中恒受胜乐。<a id="a-I5"></a>何以故？<a id="a-I6"></a>憍尸迦，<a id="a-I7"></a>是诸有情能于无量菩萨功德，<a id="a-I8"></a>深心随喜回向菩提，<a id="a-I9"></a>善根增进，<a id="a-IA"></a>疾能证得一切智智，<a id="a-IB"></a>饶益无量无数有情，<a id="a-IC"></a>令住无余般涅槃界。<a id="a-ID"></a>以是故，<a id="a-IE"></a>憍尸迦，<a id="a-IF"></a>住菩萨乘善男子等，<a id="a-IG"></a>于诸菩萨功德善根，<a id="a-IH"></a>皆应随喜回向菩提，<a id="a-II"></a>利乐无边诸有情类。<a id="a-IJ"></a>”</p>
  <p id="aIK">尔时，<a id="a-IL"></a>善现便白佛言：<a id="a-IM"></a>“心既如幻，<a id="a-IN"></a>云何菩萨能证无上正等菩提？<a id="a-IO"></a>”</p>
  <p id="aIP">佛告善现：<a id="a-IQ"></a>“于意云何？<a id="a-IR"></a>汝为见有如幻心不？<a id="a-IS"></a>”</p>
  <p id="aIT">善现对曰：<a id="a-IU"></a>“不也，<a id="a-IV"></a>世尊。<a id="a-IW"></a>”</p>
  <p id="aIX">佛告善现：<a id="a-IY"></a>“于意云何？<a id="a-IZ"></a>汝见幻不？<a id="a-Ia"></a>”</p>
  <p id="aIb">善现对曰：<a id="a-Ic"></a>“不也，<a id="a-Id"></a>世尊。<a id="a-Ie"></a>”</p>
  <p id="aIf">佛告善现：<a id="a-Ig"></a>“于意云何？<a id="a-Ih"></a>若汝不见幻、<a id="a-Ii"></a>不见如幻心，<a id="a-Ij"></a>若处无幻、<a id="a-Ik"></a>无如幻心，<a id="a-Il"></a>汝见有是心能得菩提不？<a id="a-Im"></a>”</p>
  <p id="aIn">善现对曰：<a id="a-Io"></a>“不也，<a id="a-Ip"></a>世尊。<a id="a-Iq"></a>”</p>
  <p id="aIr">佛告善现：<a id="a-Is"></a>“于意云何？<a id="a-It"></a>若处离幻、<a id="a-Iu"></a>离如幻心，<a id="a-Iv"></a>汝见有是法能得菩提不？<a id="a-Iw"></a>”</p>
  <p id="aIx">善现对曰：<a id="a-Iy"></a>“不也，<a id="a-Iz"></a>世尊。<a id="a-J0"></a>我都不见即、<a id="a-J1"></a>离心法，<a id="a-J2"></a>说何等法若有若无？<a id="a-J3"></a>以一切法毕竟离故，<a id="a-J4"></a>不可施设是有是无。<a id="a-J5"></a>若法不可施设有无，<a id="a-J6"></a>则不可说能得菩提，<a id="a-J7"></a>非无所有法能得菩提故。<a id="a-J8"></a>由此般若波罗蜜多亦毕竟离，<a id="a-J9"></a>不应修遣，<a id="a-JA"></a>亦复不应有所引发，<a id="a-JB"></a>无上菩提亦毕竟离，<a id="a-JC"></a>云何可说诸菩萨众依深般若波罗蜜多能证菩提？<a id="a-JD"></a>是故般若波罗蜜多应不可说能证无上正等菩提，<a id="a-JE"></a>离法不得离法故？<a id="a-JF"></a>”</p>
  <p id="aJG">佛告善现：<a id="a-JH"></a>“善哉！<a id="a-JI"></a>善哉！<a id="a-JJ"></a>如是，<a id="a-JK"></a>如是，<a id="a-JL"></a>甚深般若波罗蜜多、<a id="a-JM"></a>无上菩提俱毕竟离。<a id="a-JN"></a>甚深般若波罗蜜多毕竟离故，<a id="a-JO"></a>得毕竟离无上菩提，<a id="a-JP"></a>若深般若波罗蜜多非毕竟离，<a id="a-JQ"></a>应非般若波罗蜜多。<a id="a-JR"></a>是故，<a id="a-JS"></a>善现，<a id="a-JT"></a>非不依止甚深般若波罗蜜多得大菩提，<a id="a-JU"></a>虽非离法能得离法，<a id="a-JV"></a>而得菩提非不依止甚深般若波罗蜜多。<a id="a-JW"></a>是故菩萨欲得无上正等菩提，<a id="a-JX"></a>应勤修学甚深般若波罗蜜多。<a id="a-JY"></a>”</p>
 </body>
</html>