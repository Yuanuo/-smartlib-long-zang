<!doctype html>
<html id="z3IBT1471" data-ver="1349">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百三十五</h1>
  <h2 id="a2">第二分地狱品第三十九之二</h2>
  <p id="a3">“善现，<a id="a-4"></a>有菩萨摩诃萨虽曾见佛若百、<a id="a-5"></a>若千、<a id="a-6"></a>若多百千，<a id="a-7"></a>于彼诸佛及弟子所亦多修行布施、<a id="a-8"></a>净戒、<a id="a-9"></a>安忍、<a id="a-A"></a>精进、<a id="a-B"></a>静虑、<a id="a-C"></a>般若，<a id="a-D"></a>而有所得为方便故，<a id="a-E"></a>不能修学甚深般若波罗蜜多乃至布施波罗蜜多。<a id="a-F"></a>善现，<a id="a-G"></a>是菩萨摩诃萨闻说如是甚深般若波罗蜜多，<a id="a-H"></a>便从坐起，<a id="a-I"></a>舍众而去。<a id="a-J"></a>善现，<a id="a-K"></a>是菩萨摩诃萨轻慢如是甚深般若波罗蜜多，<a id="a-L"></a>亦轻慢佛；<a id="a-M"></a>既舍如是甚深般若波罗蜜多，<a id="a-N"></a>亦舍诸佛。<a id="a-O"></a>善现，<a id="a-P"></a>今此众中亦有彼类，<a id="a-Q"></a>闻我宣说甚深般若波罗蜜多，<a id="a-R"></a>心不悦可，<a id="a-S"></a>舍众而去。<a id="a-T"></a>所以者何？<a id="a-U"></a>是善男子、<a id="a-V"></a>善女人等，<a id="a-W"></a>先世闻说甚深般若波罗蜜多已曾舍去，<a id="a-X"></a>今世闻说如是般若波罗蜜多，<a id="a-Y"></a>由宿习力还复舍去。</p>
  <p id="aZ">“善现，<a id="a-a"></a>是善男子、<a id="a-b"></a>善女人等，<a id="a-c"></a>于此所说甚深般若波罗蜜多，<a id="a-d"></a>身、<a id="a-e"></a>语及心皆不和合，<a id="a-f"></a>由斯造作增长愚痴恶慧罪业。<a id="a-g"></a>彼由造作增长愚痴恶慧罪业，<a id="a-h"></a>闻说如是甚深般若波罗蜜多，<a id="a-i"></a>即便毁谤障礙弃舍。<a id="a-j"></a>彼既毁谤障礙弃舍如是般若波罗蜜多，<a id="a-k"></a>则为毁谤障礙弃舍过去、<a id="a-l"></a>未来、<a id="a-m"></a>现在诸佛一切相智。<a id="a-n"></a>彼由毁谤障礙弃舍过去、<a id="a-o"></a>未来、<a id="a-p"></a>现在诸佛一切相智，<a id="a-q"></a>即便造作增长能感匮正法业。</p>
  <p id="ar">“彼由造作增长能感匮正法业，<a id="a-s"></a>堕大地狱，<a id="a-t"></a>经历多岁、<a id="a-u"></a>若多百岁、<a id="a-v"></a>若多千岁、<a id="a-w"></a>若多百千岁、<a id="a-x"></a>若多俱胝岁、<a id="a-y"></a>若多百俱胝岁、<a id="a-z"></a>若多千俱胝岁、<a id="a-10"></a>若多百千俱胝岁、<a id="a-11"></a>若多百千俱胝那庾多岁，<a id="a-12"></a>大地狱中受诸楚毒猛利大苦。<a id="a-13"></a>彼罪重故，<a id="a-14"></a>于此世界从一大地狱至一大地狱，<a id="a-15"></a>乃至火劫、<a id="a-16"></a>水劫、<a id="a-17"></a>风劫未起已来，<a id="a-18"></a>受诸楚毒猛利大苦。<a id="a-19"></a>若此世界火劫、<a id="a-1A"></a>水劫、<a id="a-1B"></a>风劫起时，<a id="a-1C"></a>彼匮法业犹未尽故，<a id="a-1D"></a>死已转生他方世界与此同类大地狱中，<a id="a-1E"></a>经历多岁、<a id="a-1F"></a>若多百岁、<a id="a-1G"></a>若多千岁乃至若多百千俱胝那庾多岁，<a id="a-1H"></a>大地狱中受诸楚毒猛利大苦。<a id="a-1I"></a>彼罪重故，<a id="a-1J"></a>于他世界从一大地狱至一大地狱，<a id="a-1K"></a>乃至火劫、<a id="a-1L"></a>水劫、<a id="a-1M"></a>风劫未起已来，<a id="a-1N"></a>受诸楚毒猛利大苦。<a id="a-1O"></a>若他世界火劫、<a id="a-1P"></a>水劫、<a id="a-1Q"></a>风劫起时，<a id="a-1R"></a>彼匮法业犹未尽故，<a id="a-1S"></a>死已转生余方世界与此同类大地狱中，<a id="a-1T"></a>经历多岁、<a id="a-1U"></a>若多百岁、<a id="a-1V"></a>若多千岁乃至若多百千俱胝那庾多岁，<a id="a-1W"></a>大地狱中受诸楚毒猛利大苦。<a id="a-1X"></a>彼罪重故，<a id="a-1Y"></a>于余世界从一大地狱至一大地狱，<a id="a-1Z"></a>乃至火劫、<a id="a-1a"></a>水劫、<a id="a-1b"></a>风劫未起已来，<a id="a-1c"></a>受诸楚毒猛利大苦。<a id="a-1d"></a>如是展转遍历十方诸余世界大地狱中，<a id="a-1e"></a>受诸楚毒猛利大苦。<a id="a-1f"></a>若彼诸余十方世界火劫、<a id="a-1g"></a>水劫、<a id="a-1h"></a>风劫起时，<a id="a-1i"></a>彼匮法业犹未尽故，<a id="a-1j"></a>死已还生此间世界大地狱中，<a id="a-1k"></a>从一大地狱至一大地狱，<a id="a-1l"></a>乃至火劫、<a id="a-1m"></a>水劫、<a id="a-1n"></a>风劫未起已来，<a id="a-1o"></a>受诸楚毒猛利大苦。<a id="a-1p"></a>若此世界火劫、<a id="a-1q"></a>水劫、<a id="a-1r"></a>风劫起时，<a id="a-1s"></a>彼匮法业犹未尽故，<a id="a-1t"></a>死已复生他余世界，<a id="a-1u"></a>经历十方大地狱中，<a id="a-1v"></a>受诸楚毒猛利大苦。</p>
  <p id="a1w">“如是轮回经无量劫，<a id="a-1x"></a>彼匮法罪业势稍微，<a id="a-1y"></a>从地狱出堕傍生趣，<a id="a-1z"></a>经历多岁、<a id="a-20"></a>若多百岁、<a id="a-21"></a>若多千岁乃至若多百千俱胝那庾多岁，<a id="a-22"></a>受傍生身备遭残害恐迫等苦。<a id="a-23"></a>罪未尽故，<a id="a-24"></a>于此世界从一险恶处至一险恶处，<a id="a-25"></a>乃至火劫、<a id="a-26"></a>水劫、<a id="a-27"></a>风劫未起已来，<a id="a-28"></a>备遭残害恐迫等苦。<a id="a-29"></a>若此世界三灾坏时，<a id="a-2A"></a>彼匮法业余势未尽，<a id="a-2B"></a>死已转生他方世界与此同类傍生趣中，<a id="a-2C"></a>经历多岁、<a id="a-2D"></a>若多百岁、<a id="a-2E"></a>若多千岁乃至若多百千俱胝那庾多岁，<a id="a-2F"></a>受傍生身备遭残害恐迫等苦。<a id="a-2G"></a>罪未尽故，<a id="a-2H"></a>于他世界从一险恶处至一险恶处，<a id="a-2I"></a>乃至火劫、<a id="a-2J"></a>水劫、<a id="a-2K"></a>风劫未起已来，<a id="a-2L"></a>备遭残害恐迫等苦。<a id="a-2M"></a>若他世界三灾坏时，<a id="a-2N"></a>彼匮法业余势未尽，<a id="a-2O"></a>死已转生余方世界与此同类傍生趣中，<a id="a-2P"></a>经历多岁、<a id="a-2Q"></a>若多百岁、<a id="a-2R"></a>若多千岁乃至若多百千俱胝那庾多岁，<a id="a-2S"></a>受傍生身备遭残害恐迫等苦。<a id="a-2T"></a>罪未尽故，<a id="a-2U"></a>于余世界从一险恶处至一险恶处，<a id="a-2V"></a>乃至火劫、<a id="a-2W"></a>水劫、<a id="a-2X"></a>风劫未起已来，<a id="a-2Y"></a>备遭残害恐迫等苦。<a id="a-2Z"></a>如是展转遍历十方诸余世界，<a id="a-2a"></a>受傍生身备遭残害恐迫等苦。<a id="a-2b"></a>若彼诸余十方世界三灾坏时，<a id="a-2c"></a>彼匮法业余势未尽，<a id="a-2d"></a>死已还生此间世界傍生趣中，<a id="a-2e"></a>从一险恶处至一险恶处，<a id="a-2f"></a>乃至火劫、<a id="a-2g"></a>水劫、<a id="a-2h"></a>风劫未起已来，<a id="a-2i"></a>备遭残害恐迫等苦。<a id="a-2j"></a>若此世界三灾坏时，<a id="a-2k"></a>彼匮法业余势未尽，<a id="a-2l"></a>死已复生他余世界，<a id="a-2m"></a>遍历十方傍生趣中，<a id="a-2n"></a>广受众苦。</p>
  <p id="a2o">“如是循环经无量劫，<a id="a-2p"></a>彼匮法罪业势渐薄，<a id="a-2q"></a>脱傍生趣堕鬼界中，<a id="a-2r"></a>经历多岁、<a id="a-2s"></a>若多百岁、<a id="a-2t"></a>若多千岁乃至若多百千俱胝那庾多岁，<a id="a-2u"></a>于鬼界中备受饥羸焦渴等苦。<a id="a-2v"></a>罪未尽故，<a id="a-2w"></a>于此世界从一饿鬼国至一饿鬼国，<a id="a-2x"></a>乃至火劫、<a id="a-2y"></a>水劫、<a id="a-2z"></a>风劫未起已来，<a id="a-30"></a>备受饥羸焦渴等苦。<a id="a-31"></a>若此世界三灾坏时，<a id="a-32"></a>彼匮法业余势未尽，<a id="a-33"></a>死已转生他方世界与此同类饿鬼趣中，<a id="a-34"></a>经历多岁、<a id="a-35"></a>若多百岁、<a id="a-36"></a>若多千岁乃至若多百千俱胝那庾多岁，<a id="a-37"></a>于鬼界中备受饥羸焦渴等苦。<a id="a-38"></a>罪未尽故，<a id="a-39"></a>于他世界从一饿鬼国至一饿鬼国，<a id="a-3A"></a>乃至火劫、<a id="a-3B"></a>水劫、<a id="a-3C"></a>风劫未起已来，<a id="a-3D"></a>备受饥羸焦渴等苦。<a id="a-3E"></a>若他世界三灾坏时，<a id="a-3F"></a>彼匮法业余势未尽，<a id="a-3G"></a>死已转生余方世界与此同类饿鬼趣中，<a id="a-3H"></a>经历多岁、<a id="a-3I"></a>若多百岁、<a id="a-3J"></a>若多千岁乃至若多百千俱胝那庾多岁，<a id="a-3K"></a>于鬼界中备受饥羸焦渴等苦。<a id="a-3L"></a>罪未尽故，<a id="a-3M"></a>于余世界从一饿鬼国至一饿鬼国，<a id="a-3N"></a>乃至火劫、<a id="a-3O"></a>水劫、<a id="a-3P"></a>风劫未起已来，<a id="a-3Q"></a>备受饥羸焦渴等苦。<a id="a-3R"></a>如是展转遍历十方诸余世界，<a id="a-3S"></a>于鬼界中备受饥羸焦渴等苦。<a id="a-3T"></a>若彼诸余十方世界三灾坏时，<a id="a-3U"></a>彼匮法业余势未尽，<a id="a-3V"></a>死已还生此间世界饿鬼趣中，<a id="a-3W"></a>从一饿鬼国至一饿鬼国，<a id="a-3X"></a>乃至火劫、<a id="a-3Y"></a>水劫、<a id="a-3Z"></a>风劫未起已来，<a id="a-3a"></a>备受饥羸焦渴等苦。<a id="a-3b"></a>若此世界三灾坏时，<a id="a-3c"></a>彼匮法业余势未尽，<a id="a-3d"></a>死已复生他余世界，<a id="a-3e"></a>遍历十方饿鬼趣中广受众苦。</p>
  <p id="a3f">“如是周流经无量劫，<a id="a-3g"></a>彼匮法业余势将尽，<a id="a-3h"></a>出饿鬼界来生人中，<a id="a-3i"></a>虽得为人而居下贱，<a id="a-3j"></a>谓或生在生盲聋家，<a id="a-3k"></a>或旃荼罗家、<a id="a-3l"></a>或补羯娑家、<a id="a-3m"></a>或屠脍家、<a id="a-3n"></a>或渔猎家、<a id="a-3o"></a>或工匠家、<a id="a-3p"></a>或乐人家、<a id="a-3q"></a>或邪见家、<a id="a-3r"></a>或余猥杂恶律仪家，<a id="a-3s"></a>或所受身无眼、<a id="a-3t"></a>无耳、<a id="a-3u"></a>无鼻、<a id="a-3v"></a>无舌、<a id="a-3w"></a>无手、<a id="a-3x"></a>无足、<a id="a-3y"></a>盲瞎、<a id="a-3z"></a>聋哑、<a id="a-40"></a>痈疽、<a id="a-41"></a>疥癞、<a id="a-42"></a>风狂、<a id="a-43"></a>癫痫、<a id="a-44"></a>癃残、<a id="a-45"></a>背偻、<a id="a-46"></a>矬陋、<a id="a-47"></a>挛躄、<a id="a-48"></a>诸根缺减、<a id="a-49"></a>黧黮穷悴、<a id="a-4A"></a>顽嚣无识，<a id="a-4B"></a>诸有所为人皆轻诮，<a id="a-4C"></a>或所生处不闻佛名、<a id="a-4D"></a>法名、<a id="a-4E"></a>僧名、<a id="a-4F"></a>菩萨名、<a id="a-4G"></a>独觉名，<a id="a-4H"></a>或复生于幽暗世界，<a id="a-4I"></a>恒无昼夜不睹光明，<a id="a-4J"></a>居处险阻秽恶毒刺。<a id="a-4K"></a>何以故？<a id="a-4L"></a>善现，<a id="a-4M"></a>彼匮法业造作增长极深重故，<a id="a-4N"></a>受如是等不可爱乐圆满苦果，<a id="a-4O"></a>品类众多难可具说。<a id="a-4P"></a>”</p>
  <p id="a4Q">尔时，<a id="a-4R"></a>舍利子白佛言：<a id="a-4S"></a>“世尊，<a id="a-4T"></a>如来常说罪中重者谓五无间，<a id="a-4U"></a>今说第六造作增长坏正法业，<a id="a-4V"></a>与五无间为相似耶？<a id="a-4W"></a>”</p>
  <p id="a4X">佛言：<a id="a-4Y"></a>“舍利子，<a id="a-4Z"></a>坏正法业最极粗重，<a id="a-4a"></a>不可以比五无间业。<a id="a-4b"></a>谓彼闻说甚深般若波罗蜜多，<a id="a-4c"></a>即便不信诽谤毁訾言：<a id="a-4d"></a>‘如是语非诸如来、<a id="a-4e"></a>应、<a id="a-4f"></a>正等觉之所演说，<a id="a-4g"></a>非法、<a id="a-4h"></a>非律、<a id="a-4i"></a>非大师教，<a id="a-4j"></a>我等于此不应修学。<a id="a-4k"></a>’是谤法人自谤般若波罗蜜多，<a id="a-4l"></a>亦教无量有情毁谤；<a id="a-4m"></a>自坏其身，<a id="a-4n"></a>亦令他坏；<a id="a-4o"></a>自饮毒药，<a id="a-4p"></a>亦令他饮；<a id="a-4q"></a>自失生天解脱乐果，<a id="a-4r"></a>亦令他失；<a id="a-4s"></a>自持其身足地狱火，<a id="a-4t"></a>亦以他身足地狱火；<a id="a-4u"></a>自不信解甚深般若波罗蜜多，<a id="a-4v"></a>亦转教他令不信解甚深般若波罗蜜多；<a id="a-4w"></a>自溺苦海，<a id="a-4x"></a>亦令他溺。</p>
  <p id="a4y">“舍利子，<a id="a-4z"></a>我于如是甚深般若波罗蜜多，<a id="a-50"></a>尚不欲令谤正法者闻其名字，<a id="a-51"></a>况为彼说？<a id="a-52"></a>舍利子，<a id="a-53"></a>谤正法者，<a id="a-54"></a>我尚不听住菩萨乘诸善男子、<a id="a-55"></a>善女人等闻其名字，<a id="a-56"></a>况令眼见？<a id="a-57"></a>岂许共住？<a id="a-58"></a>何以故？<a id="a-59"></a>舍利子，<a id="a-5A"></a>诸有谤毁甚深般若波罗蜜多，<a id="a-5B"></a>当知彼名坏正法者，<a id="a-5C"></a>堕黑暗类如秽蜗螺，<a id="a-5D"></a>自污污他如溃粪聚。<a id="a-5E"></a>若有信用坏法者言，<a id="a-5F"></a>亦受如前所说大苦。<a id="a-5G"></a>舍利子，<a id="a-5H"></a>诸有破坏甚深般若波罗蜜多，<a id="a-5I"></a>当知彼类即是地狱、<a id="a-5J"></a>傍生、<a id="a-5K"></a>饿鬼，<a id="a-5L"></a>决定当受极重猛利无边大苦，<a id="a-5M"></a>是故智者不应毁谤甚深般若波罗蜜多。<a id="a-5N"></a>”</p>
  <p id="a5O">时，<a id="a-5P"></a>舍利子复白佛言：<a id="a-5Q"></a>“世尊，<a id="a-5R"></a>何缘但说如是坏正法者堕大地狱、<a id="a-5S"></a>傍生、<a id="a-5T"></a>鬼界长时受苦，<a id="a-5U"></a>而不说彼形貌身量？<a id="a-5V"></a>”</p>
  <p id="a5W">佛言：<a id="a-5X"></a>“舍利子，<a id="a-5Y"></a>止！<a id="a-5Z"></a>不应说坏正法者当来所受恶趣形量。<a id="a-5a"></a>何以故？<a id="a-5b"></a>舍利子，<a id="a-5c"></a>若我具说坏正法者当来所受恶趣形量，<a id="a-5d"></a>彼闻惊怖，<a id="a-5e"></a>当吐热血，<a id="a-5f"></a>便致命终，<a id="a-5g"></a>或近死苦，<a id="a-5h"></a>心顿忧恼如中毒箭，<a id="a-5i"></a>身渐枯悴如逢霜草。<a id="a-5j"></a>恐彼闻说坏正法者，<a id="a-5k"></a>当受如是大丑苦身，<a id="a-5l"></a>徒自惊惶，<a id="a-5m"></a>丧失身命。<a id="a-5n"></a>我愍彼故，<a id="a-5o"></a>不为汝说坏正法罪形貌身量。<a id="a-5p"></a>”</p>
  <p id="a5q">舍利子言：<a id="a-5r"></a>“惟愿佛说坏正法者当来所受恶趣形量，<a id="a-5s"></a>明诫未来，<a id="a-5t"></a>令知谤法当获大苦，<a id="a-5u"></a>不造斯罪。<a id="a-5v"></a>”</p>
  <p id="a5w">佛言：<a id="a-5x"></a>“舍利子，<a id="a-5y"></a>我先所说，<a id="a-5z"></a>足为明诫。<a id="a-60"></a>谓未来世诸善男子、<a id="a-61"></a>善女人等，<a id="a-62"></a>闻我所说坏正法业造作增长极圆满者，<a id="a-63"></a>堕大地狱、<a id="a-64"></a>傍生、<a id="a-65"></a>鬼界一一趣中长时受苦，<a id="a-66"></a>足自兢持，<a id="a-67"></a>不谤正法。<a id="a-68"></a>”</p>
  <p id="a69">时，<a id="a-6A"></a>舍利子便白佛言：<a id="a-6B"></a>“唯然，<a id="a-6C"></a>世尊！<a id="a-6D"></a>唯然，<a id="a-6E"></a>善逝！<a id="a-6F"></a>当来素性诸善男子、<a id="a-6G"></a>善女人等，<a id="a-6H"></a>闻佛先说谤正法罪感长时苦，<a id="a-6I"></a>足为明诫，<a id="a-6J"></a>宁舍身命，<a id="a-6K"></a>终不谤法，<a id="a-6L"></a>勿我未来当受斯苦！<a id="a-6M"></a>”</p>
  <p id="a6N">尔时，<a id="a-6O"></a>具寿善现白佛言：<a id="a-6P"></a>“世尊，<a id="a-6Q"></a>若有聪慧诸善男子、<a id="a-6R"></a>善女人等，<a id="a-6S"></a>闻佛所说谤正法人于当来世久受大苦，<a id="a-6T"></a>应善护持身、<a id="a-6U"></a>语、<a id="a-6V"></a>意业，<a id="a-6W"></a>勿于正法诽谤毁坏，<a id="a-6X"></a>堕三恶趣长时受苦，<a id="a-6Y"></a>于久远时不得见佛、<a id="a-6Z"></a>不闻正法、<a id="a-6a"></a>不值遇僧，<a id="a-6b"></a>不得生于有佛国土，<a id="a-6c"></a>虽生人趣下贱、<a id="a-6d"></a>贫穷、<a id="a-6e"></a>丑陋、<a id="a-6f"></a>顽愚、<a id="a-6g"></a>支体缺减，<a id="a-6h"></a>诸有所说，<a id="a-6i"></a>人不信受。<a id="a-6j"></a>”</p>
  <p id="a6k">具寿善现复白佛言：<a id="a-6l"></a>“造作增长感匮法业，<a id="a-6m"></a>岂不由习恶语业耶？<a id="a-6n"></a>”</p>
  <p id="a6o">佛言：<a id="a-6p"></a>“善现，<a id="a-6q"></a>如是，<a id="a-6r"></a>如是，<a id="a-6s"></a>实由串习恶语业故，<a id="a-6t"></a>造作增长感匮法业。<a id="a-6u"></a>于我正法毗奈耶中，<a id="a-6v"></a>当有愚痴诸出家者，<a id="a-6w"></a>彼虽称我以为大师，<a id="a-6x"></a>而于我说甚深般若波罗蜜多诽谤毁坏。<a id="a-6y"></a>善现当知，<a id="a-6z"></a>若有谤毁甚深般若波罗蜜多，<a id="a-70"></a>则为谤毁诸佛无上正等菩提；<a id="a-71"></a>若有谤毁诸佛无上正等菩提，<a id="a-72"></a>则为谤毁过去、<a id="a-73"></a>未来、<a id="a-74"></a>现在诸佛一切相智；<a id="a-75"></a>若有谤毁过去、<a id="a-76"></a>未来、<a id="a-77"></a>现在诸佛一切相智，<a id="a-78"></a>则为谤毁一切如来、<a id="a-79"></a>应、<a id="a-7A"></a>正等觉；<a id="a-7B"></a>若有谤毁一切如来、<a id="a-7C"></a>应、<a id="a-7D"></a>正等觉，<a id="a-7E"></a>则为谤毁佛宝、<a id="a-7F"></a>法宝、<a id="a-7G"></a>苾蒭僧宝；<a id="a-7H"></a>若有谤毁佛法僧宝，<a id="a-7I"></a>则当谤毁世间正见；<a id="a-7J"></a>若当谤毁世间正见，<a id="a-7K"></a>则当谤毁布施、<a id="a-7L"></a>净戒、<a id="a-7M"></a>安忍、<a id="a-7N"></a>精进、<a id="a-7O"></a>静虑、<a id="a-7P"></a>般若波罗蜜多，<a id="a-7Q"></a>亦当谤毁内空乃至无性自性空，<a id="a-7R"></a>亦当谤毁四念住乃至八圣道支，<a id="a-7S"></a>如是乃至亦当谤毁如来十力乃至十八佛不共法，<a id="a-7T"></a>亦当谤毁一切智、<a id="a-7U"></a>道相智、<a id="a-7V"></a>一切相智。<a id="a-7W"></a>彼由谤毁一切相智，<a id="a-7X"></a>即便摄受无量无数无边罪业；<a id="a-7Y"></a>由彼摄受无量无数无边罪业，<a id="a-7Z"></a>即便摄受一切地狱、<a id="a-7a"></a>傍生、<a id="a-7b"></a>鬼界及人趣中无量无数无边大苦。<a id="a-7c"></a>”</p>
  <p id="a7d">具寿善现复白佛言：<a id="a-7e"></a>“彼诸愚夫几因缘故，<a id="a-7f"></a>谤毁如是甚深般若波罗蜜多？<a id="a-7g"></a>”</p>
  <p id="a7h">佛言：<a id="a-7i"></a>“善现，<a id="a-7j"></a>由四因缘，<a id="a-7k"></a>彼诸愚夫谤毁如是甚深般若波罗蜜多。<a id="a-7l"></a>何等为四？<a id="a-7m"></a>一者、<a id="a-7n"></a>为诸邪魔所扇惑故，<a id="a-7o"></a>彼诸愚夫谤毁如是甚深般若波罗蜜多；<a id="a-7p"></a>二者、<a id="a-7q"></a>于甚深法不信解故，<a id="a-7r"></a>彼诸愚夫谤毁如是甚深般若波罗蜜多；<a id="a-7s"></a>三者、<a id="a-7t"></a>不勤精进，<a id="a-7u"></a>耽著五蕴，<a id="a-7v"></a>诸恶知识所摄受故，<a id="a-7w"></a>彼诸愚夫谤毁如是甚深般若波罗蜜多；<a id="a-7x"></a>四者、<a id="a-7y"></a>多怀瞋恚，<a id="a-7z"></a>乐行恶法，<a id="a-80"></a>喜自高举，<a id="a-81"></a>轻蔑他故，<a id="a-82"></a>彼诸愚夫谤毁如是甚深般若波罗蜜多。<a id="a-83"></a>善现，<a id="a-84"></a>彼诸愚夫由具如是四因缘故，<a id="a-85"></a>谤毁如是甚深般若波罗蜜多，<a id="a-86"></a>由此当来受无量苦。<a id="a-87"></a>”</p>
  <p id="a88">具寿善现复白佛言：<a id="a-89"></a>“世尊，<a id="a-8A"></a>世间愚夫不勤精进，<a id="a-8B"></a>为恶知识之所摄受，<a id="a-8C"></a>未种善根，<a id="a-8D"></a>具诸恶行，<a id="a-8E"></a>于佛所说甚深般若波罗蜜多实难信解。<a id="a-8F"></a>”</p>
  <p id="a8G">佛言：<a id="a-8H"></a>“善现，<a id="a-8I"></a>如是，<a id="a-8J"></a>如是，<a id="a-8K"></a>如汝所说，<a id="a-8L"></a>世间愚夫不勤精进，<a id="a-8M"></a>为恶知识之所摄受，<a id="a-8N"></a>未种善根，<a id="a-8O"></a>具诸恶行，<a id="a-8P"></a>于我所说甚深般若波罗蜜多实难信解。<a id="a-8Q"></a>”</p>
  <p id="a8R">具寿善现复白佛言：<a id="a-8S"></a>“如是般若波罗蜜多，<a id="a-8T"></a>云何甚深难信难解？<a id="a-8U"></a>”</p>
  <p id="a8V">佛言：<a id="a-8W"></a>“善现，<a id="a-8X"></a>色无缚无解。<a id="a-8Y"></a>何以故？<a id="a-8Z"></a>以色无所有性，<a id="a-8a"></a>为色自性故。<a id="a-8b"></a>受、<a id="a-8c"></a>想、<a id="a-8d"></a>行、<a id="a-8e"></a>识无缚无解。<a id="a-8f"></a>何以故？<a id="a-8g"></a>以受、<a id="a-8h"></a>想、<a id="a-8i"></a>行、<a id="a-8j"></a>识无所有性，<a id="a-8k"></a>为受、<a id="a-8l"></a>想、<a id="a-8m"></a>行、<a id="a-8n"></a>识自性故。</p>
  <p id="a8o">“善现，<a id="a-8p"></a>眼处乃至意处无缚无解。<a id="a-8q"></a>何以故？<a id="a-8r"></a>以眼处乃至意处无所有性，<a id="a-8s"></a>为眼处乃至意处自性故。<a id="a-8t"></a>色处乃至法处无缚无解。<a id="a-8u"></a>何以故？<a id="a-8v"></a>以色处乃至法处无所有性，<a id="a-8w"></a>为色处乃至法处自性故。</p>
  <p id="a8x">“善现，<a id="a-8y"></a>眼界乃至意界无缚无解。<a id="a-8z"></a>何以故？<a id="a-90"></a>以眼界乃至意界无所有性，<a id="a-91"></a>为眼界乃至意界自性故。<a id="a-92"></a>色界乃至法界无缚无解。<a id="a-93"></a>何以故？<a id="a-94"></a>以色界乃至法界无所有性，<a id="a-95"></a>为色界乃至法界自性故。<a id="a-96"></a>眼识界乃至意识界无缚无解。<a id="a-97"></a>何以故？<a id="a-98"></a>以眼识界乃至意识界无所有性，<a id="a-99"></a>为眼识界乃至意识界自性故。<a id="a-9A"></a>眼触乃至意触无缚无解。<a id="a-9B"></a>何以故？<a id="a-9C"></a>以眼触乃至意触无所有性，<a id="a-9D"></a>为眼触乃至意触自性故。<a id="a-9E"></a>眼触为缘所生诸受乃至意触为缘所生诸受无缚无解。<a id="a-9F"></a>何以故？<a id="a-9G"></a>以眼触为缘所生诸受乃至意触为缘所生诸受无所有性，<a id="a-9H"></a>为眼触为缘所生诸受乃至意触为缘所生诸受自性故。</p>
  <p id="a9I">“善现，<a id="a-9J"></a>布施波罗蜜多乃至般若波罗蜜多无缚无解。<a id="a-9K"></a>何以故？<a id="a-9L"></a>以布施波罗蜜多乃至般若波罗蜜多无所有性，<a id="a-9M"></a>为布施波罗蜜多乃至般若波罗蜜多自性故。</p>
  <p id="a9N">“善现，<a id="a-9O"></a>内空乃至无性自性空无缚无解。<a id="a-9P"></a>何以故？<a id="a-9Q"></a>以内空乃至无性自性空无所有性，<a id="a-9R"></a>为内空乃至无性自性空自性故。</p>
  <p id="a9S">“善现，<a id="a-9T"></a>四念住乃至八圣道支无缚无解。<a id="a-9U"></a>何以故？<a id="a-9V"></a>以四念住乃至八圣道支无所有性，<a id="a-9W"></a>为四念住乃至八圣道支自性故。</p>
  <p id="a9X">“善现，<a id="a-9Y"></a>如是乃至如来十力乃至十八佛不共法无缚无解。<a id="a-9Z"></a>何以故？<a id="a-9a"></a>以如来十力乃至十八佛不共法无所有性，<a id="a-9b"></a>为如来十力乃至十八佛不共法自性故。</p>
  <p id="a9c">“善现，<a id="a-9d"></a>一切智无缚无解。<a id="a-9e"></a>何以故？<a id="a-9f"></a>以一切智无所有性，<a id="a-9g"></a>为一切智自性故。<a id="a-9h"></a>道相智、<a id="a-9i"></a>一切相智无缚无解。<a id="a-9j"></a>何以故？<a id="a-9k"></a>以道相智、<a id="a-9l"></a>一切相智无所有性，<a id="a-9m"></a>为道相智、<a id="a-9n"></a>一切相智自性故。</p>
  <p id="a9o">“复次，<a id="a-9p"></a>善现，<a id="a-9q"></a>色前际无缚无解。<a id="a-9r"></a>何以故？<a id="a-9s"></a>以色前际无所有性，<a id="a-9t"></a>为色前际自性故。<a id="a-9u"></a>受、<a id="a-9v"></a>想、<a id="a-9w"></a>行、<a id="a-9x"></a>识前际无缚无解。<a id="a-9y"></a>何以故？<a id="a-9z"></a>以受、<a id="a-A0"></a>想、<a id="a-A1"></a>行、<a id="a-A2"></a>识前际无所有性，<a id="a-A3"></a>为受、<a id="a-A4"></a>想、<a id="a-A5"></a>行、<a id="a-A6"></a>识前际自性故。<a id="a-A7"></a>如是乃至一切智前际无缚无解。<a id="a-A8"></a>何以故？<a id="a-A9"></a>以一切智前际无所有性，<a id="a-AA"></a>为一切智前际自性故。<a id="a-AB"></a>道相智、<a id="a-AC"></a>一切相智前际无缚无解。<a id="a-AD"></a>何以故？<a id="a-AE"></a>以道相智、<a id="a-AF"></a>一切相智前际无所有性，<a id="a-AG"></a>为道相智、<a id="a-AH"></a>一切相智前际自性故。</p>
  <p id="aAI">“善现，<a id="a-AJ"></a>色后际无缚无解。<a id="a-AK"></a>何以故？<a id="a-AL"></a>以色后际无所有性，<a id="a-AM"></a>为色后际自性故。<a id="a-AN"></a>受、<a id="a-AO"></a>想、<a id="a-AP"></a>行、<a id="a-AQ"></a>识后际无缚无解。<a id="a-AR"></a>何以故？<a id="a-AS"></a>以受、<a id="a-AT"></a>想、<a id="a-AU"></a>行、<a id="a-AV"></a>识后际无所有性，<a id="a-AW"></a>为受、<a id="a-AX"></a>想、<a id="a-AY"></a>行、<a id="a-AZ"></a>识后际自性故。<a id="a-Aa"></a>如是乃至一切智后际无缚无解。<a id="a-Ab"></a>何以故？<a id="a-Ac"></a>以一切智后际无所有性，<a id="a-Ad"></a>为一切智后际自性故。<a id="a-Ae"></a>道相智、<a id="a-Af"></a>一切相智后际无缚无解。<a id="a-Ag"></a>何以故？<a id="a-Ah"></a>以道相智、<a id="a-Ai"></a>一切相智后际无所有性，<a id="a-Aj"></a>为道相智、<a id="a-Ak"></a>一切相智自性故。</p>
  <p id="aAl">“善现，<a id="a-Am"></a>色中际无缚无解。<a id="a-An"></a>何以故？<a id="a-Ao"></a>以色中际无所有性，<a id="a-Ap"></a>为色中际自性故。<a id="a-Aq"></a>受、<a id="a-Ar"></a>想、<a id="a-As"></a>行、<a id="a-At"></a>识中际无缚无解。<a id="a-Au"></a>何以故？<a id="a-Av"></a>以受、<a id="a-Aw"></a>想、<a id="a-Ax"></a>行、<a id="a-Ay"></a>识中际无所有性，<a id="a-Az"></a>为受、<a id="a-B0"></a>想、<a id="a-B1"></a>行、<a id="a-B2"></a>识中际自性故；<a id="a-B3"></a>如是乃至一切智中际无缚无解。<a id="a-B4"></a>何以故？<a id="a-B5"></a>以一切智中际无所有性，<a id="a-B6"></a>为一切智中际自性故。<a id="a-B7"></a>道相智、<a id="a-B8"></a>一切相智中际无缚无解。<a id="a-B9"></a>何以故？<a id="a-BA"></a>以道相智、<a id="a-BB"></a>一切相智中际无所有性，<a id="a-BC"></a>为道相智、<a id="a-BD"></a>一切相智中际自性故。<a id="a-BE"></a>”</p>
  <p id="aBF">具寿善现复白佛言：<a id="a-BG"></a>“世尊，<a id="a-BH"></a>不勤精进、<a id="a-BI"></a>未种善根、<a id="a-BJ"></a>具不善根、<a id="a-BK"></a>恶友所摄、<a id="a-BL"></a>懈怠增上、<a id="a-BM"></a>随魔力行、<a id="a-BN"></a>精进微劣、<a id="a-BO"></a>失念恶慧补特伽罗，<a id="a-BP"></a>于佛所说甚深般若波罗蜜多实难信解。<a id="a-BQ"></a>”</p>
  <p id="aBR">佛言：<a id="a-BS"></a>“善现，<a id="a-BT"></a>如是，<a id="a-BU"></a>如是，<a id="a-BV"></a>如汝所说，<a id="a-BW"></a>不勤精进、<a id="a-BX"></a>未种善根、<a id="a-BY"></a>具不善根、<a id="a-BZ"></a>恶友所摄、<a id="a-Ba"></a>懈怠增上、<a id="a-Bb"></a>随魔力行、<a id="a-Bc"></a>精进微劣、<a id="a-Bd"></a>失念恶慧补特伽罗，<a id="a-Be"></a>于我所说甚深般若波罗蜜多实难信解。<a id="a-Bf"></a>所以者何？<a id="a-Bg"></a>善现，<a id="a-Bh"></a>色清净即果清净，<a id="a-Bi"></a>果清净即色清净，<a id="a-Bj"></a>是色清净与果清净，<a id="a-Bk"></a>无二、<a id="a-Bl"></a>无别、<a id="a-Bm"></a>无坏、<a id="a-Bn"></a>无断；<a id="a-Bo"></a>受、<a id="a-Bp"></a>想、<a id="a-Bq"></a>行、<a id="a-Br"></a>识清净即果清净，<a id="a-Bs"></a>果清净即受、<a id="a-Bt"></a>想、<a id="a-Bu"></a>行、<a id="a-Bv"></a>识清净，<a id="a-Bw"></a>是受、<a id="a-Bx"></a>想、<a id="a-By"></a>行、<a id="a-Bz"></a>识清净与果清净，<a id="a-C0"></a>无二、<a id="a-C1"></a>无别、<a id="a-C2"></a>无坏、<a id="a-C3"></a>无断；<a id="a-C4"></a>如是乃至一切菩萨摩诃萨行清净即果清净，<a id="a-C5"></a>果清净即一切菩萨摩诃萨行清净，<a id="a-C6"></a>是一切菩萨摩诃萨行清净与果清净，<a id="a-C7"></a>无二、<a id="a-C8"></a>无别、<a id="a-C9"></a>无坏、<a id="a-CA"></a>无断；<a id="a-CB"></a>诸佛无上正等菩提清净即果清净，<a id="a-CC"></a>果清净即诸佛无上正等菩提清净，<a id="a-CD"></a>是诸佛无上正等菩提清净与果清净，<a id="a-CE"></a>无二、<a id="a-CF"></a>无别、<a id="a-CG"></a>无坏、<a id="a-CH"></a>无断。</p>
  <p id="aCI">“复次，<a id="a-CJ"></a>善现，<a id="a-CK"></a>色清净即般若波罗蜜多清净，<a id="a-CL"></a>般若波罗蜜多清净即色清净，<a id="a-CM"></a>是色清净与般若波罗蜜多清净，<a id="a-CN"></a>无二、<a id="a-CO"></a>无别、<a id="a-CP"></a>无坏、<a id="a-CQ"></a>无断；<a id="a-CR"></a>受、<a id="a-CS"></a>想、<a id="a-CT"></a>行、<a id="a-CU"></a>识清净即般若波罗蜜多清净，<a id="a-CV"></a>般若波罗蜜多清净即受、<a id="a-CW"></a>想、<a id="a-CX"></a>行、<a id="a-CY"></a>识清净，<a id="a-CZ"></a>是受、<a id="a-Ca"></a>想、<a id="a-Cb"></a>行、<a id="a-Cc"></a>识清净与般若波罗蜜多清净，<a id="a-Cd"></a>无二、<a id="a-Ce"></a>无别、<a id="a-Cf"></a>无坏、<a id="a-Cg"></a>无断；<a id="a-Ch"></a>如是乃至一切智清净即般若波罗蜜多清净，<a id="a-Ci"></a>般若波罗蜜多清净即一切智清净，<a id="a-Cj"></a>是一切智清净与般若波罗蜜多清净，<a id="a-Ck"></a>无二、<a id="a-Cl"></a>无别、<a id="a-Cm"></a>无坏、<a id="a-Cn"></a>无断；<a id="a-Co"></a>道相智、<a id="a-Cp"></a>一切相智清净即般若波罗蜜多清净，<a id="a-Cq"></a>般若波罗蜜多清净即道相智、<a id="a-Cr"></a>一切相智清净，<a id="a-Cs"></a>是道相智、<a id="a-Ct"></a>一切相智清净与般若波罗蜜多清净，<a id="a-Cu"></a>无二、<a id="a-Cv"></a>无别、<a id="a-Cw"></a>无坏、<a id="a-Cx"></a>无断。</p>
  <p id="aCy">“复次，<a id="a-Cz"></a>善现，<a id="a-D0"></a>色清净即一切智智清净，<a id="a-D1"></a>一切智智清净即色清净，<a id="a-D2"></a>是色清净与一切智智清净，<a id="a-D3"></a>无二、<a id="a-D4"></a>无别、<a id="a-D5"></a>无坏、<a id="a-D6"></a>无断；<a id="a-D7"></a>受、<a id="a-D8"></a>想、<a id="a-D9"></a>行、<a id="a-DA"></a>识清净即一切智智清净，<a id="a-DB"></a>一切智智清净即受、<a id="a-DC"></a>想、<a id="a-DD"></a>行、<a id="a-DE"></a>识清净，<a id="a-DF"></a>是受、<a id="a-DG"></a>想、<a id="a-DH"></a>行、<a id="a-DI"></a>识清净与一切智智清净，<a id="a-DJ"></a>无二、<a id="a-DK"></a>无别、<a id="a-DL"></a>无坏、<a id="a-DM"></a>无断；<a id="a-DN"></a>如是乃至一切智清净即一切智智清净，<a id="a-DO"></a>一切智智清净即一切智清净，<a id="a-DP"></a>是一切智清净与一切智智清净，<a id="a-DQ"></a>无二、<a id="a-DR"></a>无别、<a id="a-DS"></a>无坏、<a id="a-DT"></a>无断；<a id="a-DU"></a>道相智、<a id="a-DV"></a>一切相智清净即一切智智清净，<a id="a-DW"></a>一切智智清净即道相智、<a id="a-DX"></a>一切相智清净，<a id="a-DY"></a>是道相智、<a id="a-DZ"></a>一切相智清净与一切智智清净，<a id="a-Da"></a>无二、<a id="a-Db"></a>无别、<a id="a-Dc"></a>无坏、<a id="a-Dd"></a>无断。</p>
  <p id="aDe">“复次，<a id="a-Df"></a>善现，<a id="a-Dg"></a>不二清净即色清净，<a id="a-Dh"></a>色清净即不二清净，<a id="a-Di"></a>是不二清净与色清净，<a id="a-Dj"></a>无二、<a id="a-Dk"></a>无别、<a id="a-Dl"></a>无坏、<a id="a-Dm"></a>无断；<a id="a-Dn"></a>不二清净即受、<a id="a-Do"></a>想、<a id="a-Dp"></a>行、<a id="a-Dq"></a>识清净，<a id="a-Dr"></a>受、<a id="a-Ds"></a>想、<a id="a-Dt"></a>行、<a id="a-Du"></a>识清净即不二清净，<a id="a-Dv"></a>是不二清净与受、<a id="a-Dw"></a>想、<a id="a-Dx"></a>行、<a id="a-Dy"></a>识清净，<a id="a-Dz"></a>无二、<a id="a-E0"></a>无别、<a id="a-E1"></a>无坏、<a id="a-E2"></a>无断；<a id="a-E3"></a>如是乃至不二清净即一切智清净，<a id="a-E4"></a>一切智清净即不二清净，<a id="a-E5"></a>是不二清净与一切智清净，<a id="a-E6"></a>无二、<a id="a-E7"></a>无别、<a id="a-E8"></a>无坏、<a id="a-E9"></a>无断；<a id="a-EA"></a>不二清净即道相智、<a id="a-EB"></a>一切相智清净，<a id="a-EC"></a>道相智、<a id="a-ED"></a>一切相智清净即不二清净，<a id="a-EE"></a>是不二清净与道相智、<a id="a-EF"></a>一切相智清净，<a id="a-EG"></a>无二、<a id="a-EH"></a>无别、<a id="a-EI"></a>无坏、<a id="a-EJ"></a>无断。</p>
  <p id="aEK">“复次，<a id="a-EL"></a>善现，<a id="a-EM"></a>我、<a id="a-EN"></a>有情乃至知者、<a id="a-EO"></a>见者清净即色清净，<a id="a-EP"></a>色清净即我、<a id="a-EQ"></a>有情乃至知者、<a id="a-ER"></a>见者清净，<a id="a-ES"></a>是我、<a id="a-ET"></a>有情乃至知者、<a id="a-EU"></a>见者清净与色清净，<a id="a-EV"></a>无二、<a id="a-EW"></a>无别、<a id="a-EX"></a>无坏、<a id="a-EY"></a>无断；<a id="a-EZ"></a>我、<a id="a-Ea"></a>有情乃至知者、<a id="a-Eb"></a>见者清净即受、<a id="a-Ec"></a>想、<a id="a-Ed"></a>行、<a id="a-Ee"></a>识清净，<a id="a-Ef"></a>受、<a id="a-Eg"></a>想、<a id="a-Eh"></a>行、<a id="a-Ei"></a>识清净即我、<a id="a-Ej"></a>有情乃至知者、<a id="a-Ek"></a>见者清净，<a id="a-El"></a>是我、<a id="a-Em"></a>有情乃至知者、<a id="a-En"></a>见者清净与受、<a id="a-Eo"></a>想、<a id="a-Ep"></a>行、<a id="a-Eq"></a>识清净，<a id="a-Er"></a>无二、<a id="a-Es"></a>无别、<a id="a-Et"></a>无坏、<a id="a-Eu"></a>无断；<a id="a-Ev"></a>如是乃至我、<a id="a-Ew"></a>有情乃至知者、<a id="a-Ex"></a>见者清净即一切智清净，<a id="a-Ey"></a>一切智清净即我、<a id="a-Ez"></a>有情乃至知者、<a id="a-F0"></a>见者清净，<a id="a-F1"></a>是我、<a id="a-F2"></a>有情乃至知者、<a id="a-F3"></a>见者清净与一切智清净，<a id="a-F4"></a>无二、<a id="a-F5"></a>无别、<a id="a-F6"></a>无坏、<a id="a-F7"></a>无断；<a id="a-F8"></a>我、<a id="a-F9"></a>有情乃至知者、<a id="a-FA"></a>见者清净即道相智、<a id="a-FB"></a>一切相智清净，<a id="a-FC"></a>道相智、<a id="a-FD"></a>一切相智清净即我、<a id="a-FE"></a>有情乃至知者、<a id="a-FF"></a>见者清净，<a id="a-FG"></a>是我、<a id="a-FH"></a>有情乃至知者、<a id="a-FI"></a>见者清净与道相智、<a id="a-FJ"></a>一切相智清净，<a id="a-FK"></a>无二、<a id="a-FL"></a>无别、<a id="a-FM"></a>无坏、<a id="a-FN"></a>无断。</p>
  <p id="aFO">“复次，<a id="a-FP"></a>善现，<a id="a-FQ"></a>贪、<a id="a-FR"></a>瞋、<a id="a-FS"></a>痴清净即色清净，<a id="a-FT"></a>色清净即贪、<a id="a-FU"></a>瞋、<a id="a-FV"></a>痴清净，<a id="a-FW"></a>是贪、<a id="a-FX"></a>瞋、<a id="a-FY"></a>痴清净与色清净，<a id="a-FZ"></a>无二、<a id="a-Fa"></a>无别、<a id="a-Fb"></a>无坏、<a id="a-Fc"></a>无断；<a id="a-Fd"></a>贪、<a id="a-Fe"></a>瞋、<a id="a-Ff"></a>痴清净即受、<a id="a-Fg"></a>想、<a id="a-Fh"></a>行、<a id="a-Fi"></a>识清净，<a id="a-Fj"></a>受、<a id="a-Fk"></a>想、<a id="a-Fl"></a>行、<a id="a-Fm"></a>识清净即贪、<a id="a-Fn"></a>瞋、<a id="a-Fo"></a>痴清净，<a id="a-Fp"></a>是贪、<a id="a-Fq"></a>瞋、<a id="a-Fr"></a>痴清净与受、<a id="a-Fs"></a>想、<a id="a-Ft"></a>行、<a id="a-Fu"></a>识清净，<a id="a-Fv"></a>无二、<a id="a-Fw"></a>无别、<a id="a-Fx"></a>无坏、<a id="a-Fy"></a>无断；<a id="a-Fz"></a>如是乃至贪、<a id="a-G0"></a>瞋、<a id="a-G1"></a>痴清净即一切智清净，<a id="a-G2"></a>一切智清净即贪、<a id="a-G3"></a>瞋、<a id="a-G4"></a>痴清净，<a id="a-G5"></a>是贪、<a id="a-G6"></a>瞋、<a id="a-G7"></a>痴清净与一切智清净，<a id="a-G8"></a>无二、<a id="a-G9"></a>无别、<a id="a-GA"></a>无坏、<a id="a-GB"></a>无断；<a id="a-GC"></a>贪、<a id="a-GD"></a>瞋、<a id="a-GE"></a>痴清净即道相智、<a id="a-GF"></a>一切相智清净，<a id="a-GG"></a>道相智、<a id="a-GH"></a>一切相智清净即贪、<a id="a-GI"></a>瞋、<a id="a-GJ"></a>痴清净，<a id="a-GK"></a>是贪、<a id="a-GL"></a>瞋、<a id="a-GM"></a>痴清净与道相智、<a id="a-GN"></a>一切相智清净，<a id="a-GO"></a>无二、<a id="a-GP"></a>无别、<a id="a-GQ"></a>无坏、<a id="a-GR"></a>无断。</p>
  <p id="aGS">“复次，<a id="a-GT"></a>善现，<a id="a-GU"></a>色清净故受清净，<a id="a-GV"></a>受清净故色清净，<a id="a-GW"></a>是色清净与受清净，<a id="a-GX"></a>无二、<a id="a-GY"></a>无别、<a id="a-GZ"></a>无坏、<a id="a-Ga"></a>无断；<a id="a-Gb"></a>如是受清净故想清净，<a id="a-Gc"></a>想清净故行清净，<a id="a-Gd"></a>行清净故识清净，<a id="a-Ge"></a>识清净故眼处乃至意处清净，<a id="a-Gf"></a>意处清净故色处乃至法处清净，<a id="a-Gg"></a>法处清净故眼界乃至意界清净，<a id="a-Gh"></a>意界清净故色界乃至法界清净，<a id="a-Gi"></a>法界清净故眼识界乃至意识界清净，<a id="a-Gj"></a>意识界清净故眼触乃至意触清净，<a id="a-Gk"></a>意触清净故眼触为缘所生诸受乃至意触为缘所生诸受清净，<a id="a-Gl"></a>意触为缘所生诸受清净故无明乃至老死愁叹苦忧恼清净，<a id="a-Gm"></a>老死愁叹苦忧恼清净故般若波罗蜜多乃至布施波罗蜜多清净，<a id="a-Gn"></a>布施波罗蜜多清净故内空乃至无性自性空清净，<a id="a-Go"></a>无性自性空清净故四念住乃至八圣道支清净，<a id="a-Gp"></a>八圣道支清净故展转乃至佛十力乃至十八佛不共法清净，<a id="a-Gq"></a>十八佛不共法清净故一切智清净，<a id="a-Gr"></a>一切智清净故道相智清净，<a id="a-Gs"></a>道相智清净故一切相智清净，<a id="a-Gt"></a>一切相智清净故道相智清净，<a id="a-Gu"></a>是道相智清净与一切相智清净，<a id="a-Gv"></a>无二、<a id="a-Gw"></a>无别、<a id="a-Gx"></a>无坏、<a id="a-Gy"></a>无断。</p>
  <p id="aGz">“复次，<a id="a-H0"></a>善现，<a id="a-H1"></a>般若波罗蜜多清净故色清净，<a id="a-H2"></a>色清净故一切智智清净，<a id="a-H3"></a>若般若波罗蜜多清净、<a id="a-H4"></a>若色清净、<a id="a-H5"></a>若一切智智清净，<a id="a-H6"></a>无二、<a id="a-H7"></a>无别、<a id="a-H8"></a>无坏、<a id="a-H9"></a>无断；<a id="a-HA"></a>广说乃至般若波罗蜜多清净故一切相智清净，<a id="a-HB"></a>一切相智清净故一切智智清净，<a id="a-HC"></a>若般若波罗蜜多清净、<a id="a-HD"></a>若一切相智清净、<a id="a-HE"></a>若一切智智清净，<a id="a-HF"></a>无二、<a id="a-HG"></a>无别、<a id="a-HH"></a>无坏、<a id="a-HI"></a>无断；<a id="a-HJ"></a>如是乃至布施波罗蜜多清净故色清净，<a id="a-HK"></a>色清净故一切智智清净，<a id="a-HL"></a>若布施波罗蜜多清净、<a id="a-HM"></a>若色清净、<a id="a-HN"></a>若一切智智清净，<a id="a-HO"></a>无二、<a id="a-HP"></a>无别、<a id="a-HQ"></a>无坏、<a id="a-HR"></a>无断；<a id="a-HS"></a>广说乃至布施波罗蜜多清净故一切相智清净，<a id="a-HT"></a>一切相智清净故一切智智清净，<a id="a-HU"></a>若布施波罗蜜多清净、<a id="a-HV"></a>若一切相智清净、<a id="a-HW"></a>若一切智智清净，<a id="a-HX"></a>无二、<a id="a-HY"></a>无别、<a id="a-HZ"></a>无坏、<a id="a-Ha"></a>无断。</p>
  <p id="aHb">“善现，<a id="a-Hc"></a>内空清净故色清净，<a id="a-Hd"></a>色清净故一切智智清净，<a id="a-He"></a>若内空清净、<a id="a-Hf"></a>若色清净、<a id="a-Hg"></a>若一切智智清净，<a id="a-Hh"></a>无二、<a id="a-Hi"></a>无别、<a id="a-Hj"></a>无坏、<a id="a-Hk"></a>无断；<a id="a-Hl"></a>广说乃至内空清净故一切相智清净，<a id="a-Hm"></a>一切相智清净故一切智智清净，<a id="a-Hn"></a>若内空清净、<a id="a-Ho"></a>若一切相智清净、<a id="a-Hp"></a>若一切智智清净，<a id="a-Hq"></a>无二、<a id="a-Hr"></a>无别、<a id="a-Hs"></a>无坏、<a id="a-Ht"></a>无断；<a id="a-Hu"></a>如是乃至无性自性空清净故色清净，<a id="a-Hv"></a>色清净故一切智智清净，<a id="a-Hw"></a>若无性自性空清净、<a id="a-Hx"></a>若色清净、<a id="a-Hy"></a>若一切智智清净，<a id="a-Hz"></a>无二、<a id="a-I0"></a>无别、<a id="a-I1"></a>无坏、<a id="a-I2"></a>无断；<a id="a-I3"></a>广说乃至无性自性空清净故一切相智清净，<a id="a-I4"></a>一切相智清净故一切智智清净，<a id="a-I5"></a>若无性自性空清净、<a id="a-I6"></a>若一切相智清净、<a id="a-I7"></a>若一切智智清净，<a id="a-I8"></a>无二、<a id="a-I9"></a>无别、<a id="a-IA"></a>无坏、<a id="a-IB"></a>无断。</p>
  <p id="aIC">“善现，<a id="a-ID"></a>四念住清净故色清净，<a id="a-IE"></a>色清净故一切智智清净，<a id="a-IF"></a>若四念住清净、<a id="a-IG"></a>若色清净、<a id="a-IH"></a>若一切智智清净，<a id="a-II"></a>无二、<a id="a-IJ"></a>无别、<a id="a-IK"></a>无坏、<a id="a-IL"></a>无断；<a id="a-IM"></a>广说乃至四念住清净故一切相智清净，<a id="a-IN"></a>一切相智清净故一切智智清净，<a id="a-IO"></a>若四念住清净、<a id="a-IP"></a>若一切相智清净、<a id="a-IQ"></a>若一切智智清净，<a id="a-IR"></a>无二、<a id="a-IS"></a>无别、<a id="a-IT"></a>无坏、<a id="a-IU"></a>无断；<a id="a-IV"></a>如是乃至八圣道支清净故色清净，<a id="a-IW"></a>色清净故一切智智清净，<a id="a-IX"></a>若八圣道支清净、<a id="a-IY"></a>若色清净、<a id="a-IZ"></a>若一切智智清净，<a id="a-Ia"></a>无二、<a id="a-Ib"></a>无别、<a id="a-Ic"></a>无坏、<a id="a-Id"></a>无断；<a id="a-Ie"></a>广说乃至八圣道支清净故一切相智清净，<a id="a-If"></a>一切相智清净故一切智智清净，<a id="a-Ig"></a>若八圣道支清净、<a id="a-Ih"></a>若一切相智清净、<a id="a-Ii"></a>若一切智智清净，<a id="a-Ij"></a>无二、<a id="a-Ik"></a>无别、<a id="a-Il"></a>无坏、<a id="a-Im"></a>无断。</p>
  <p id="aIn">“善现，<a id="a-Io"></a>如是乃至如来十力清净故色清净，<a id="a-Ip"></a>色清净故一切智智清净，<a id="a-Iq"></a>若如来十力清净、<a id="a-Ir"></a>若色清净、<a id="a-Is"></a>若一切智智清净，<a id="a-It"></a>无二、<a id="a-Iu"></a>无别、<a id="a-Iv"></a>无坏、<a id="a-Iw"></a>无断；<a id="a-Ix"></a>广说乃至如来十力清净故一切相智清净，<a id="a-Iy"></a>一切相智清净故一切智智清净，<a id="a-Iz"></a>若如来十力清净、<a id="a-J0"></a>若一切相智清净、<a id="a-J1"></a>若一切智智清净，<a id="a-J2"></a>无二、<a id="a-J3"></a>无别、<a id="a-J4"></a>无坏、<a id="a-J5"></a>无断；<a id="a-J6"></a>如是乃至十八佛不共法清净故色清净，<a id="a-J7"></a>色清净故一切智智清净，<a id="a-J8"></a>若十八佛不共法清净、<a id="a-J9"></a>若色清净、<a id="a-JA"></a>若一切智智清净，<a id="a-JB"></a>无二、<a id="a-JC"></a>无别、<a id="a-JD"></a>无坏、<a id="a-JE"></a>无断；<a id="a-JF"></a>广说乃至十八佛不共法清净故一切相智清净，<a id="a-JG"></a>一切相智清净故一切智智清净，<a id="a-JH"></a>若十八佛不共法清净、<a id="a-JI"></a>若一切相智清净、<a id="a-JJ"></a>若一切智智清净，<a id="a-JK"></a>无二、<a id="a-JL"></a>无别、<a id="a-JM"></a>无坏、<a id="a-JN"></a>无断。</p>
  <p id="aJO">“善现，<a id="a-JP"></a>一切智清净故色清净，<a id="a-JQ"></a>色清净故一切智智清净，<a id="a-JR"></a>若一切智清净、<a id="a-JS"></a>若色清净、<a id="a-JT"></a>若一切智智清净，<a id="a-JU"></a>无二、<a id="a-JV"></a>无别、<a id="a-JW"></a>无坏、<a id="a-JX"></a>无断；<a id="a-JY"></a>广说乃至一切智清净故一切相智清净，<a id="a-JZ"></a>一切相智清净故一切智智清净，<a id="a-Ja"></a>若一切智清净、<a id="a-Jb"></a>若一切相智清净、<a id="a-Jc"></a>若一切智智清净，<a id="a-Jd"></a>无二、<a id="a-Je"></a>无别、<a id="a-Jf"></a>无坏、<a id="a-Jg"></a>无断；<a id="a-Jh"></a>如是乃至一切相智清净故色清净，<a id="a-Ji"></a>色清净故一切智智清净，<a id="a-Jj"></a>若一切相智清净、<a id="a-Jk"></a>若色清净、<a id="a-Jl"></a>若一切智智清净，<a id="a-Jm"></a>无二、<a id="a-Jn"></a>无别、<a id="a-Jo"></a>无坏、<a id="a-Jp"></a>无断；<a id="a-Jq"></a>广说乃至一切相智清净故道相智清净，<a id="a-Jr"></a>道相智清净故一切智智清净，<a id="a-Js"></a>若一切相智清净、<a id="a-Jt"></a>若道相智清净、<a id="a-Ju"></a>若一切智智清净，<a id="a-Jv"></a>无二、<a id="a-Jw"></a>无别、<a id="a-Jx"></a>无坏、<a id="a-Jy"></a>无断。</p>
  <p id="aJz">“复次，<a id="a-K0"></a>善现，<a id="a-K1"></a>一切智智清净故色清净，<a id="a-K2"></a>色清净故般若波罗蜜多清净，<a id="a-K3"></a>若一切智智清净、<a id="a-K4"></a>若色清净、<a id="a-K5"></a>若般若波罗蜜多清净，<a id="a-K6"></a>无二、<a id="a-K7"></a>无别、<a id="a-K8"></a>无坏、<a id="a-K9"></a>无断；<a id="a-KA"></a>广说乃至一切智智清净故一切相智清净，<a id="a-KB"></a>一切相智清净故般若波罗蜜多清净，<a id="a-KC"></a>若一切智智清净、<a id="a-KD"></a>若一切相智清净、<a id="a-KE"></a>若般若波罗蜜多清净，<a id="a-KF"></a>无二、<a id="a-KG"></a>无别、<a id="a-KH"></a>无坏、<a id="a-KI"></a>无断；<a id="a-KJ"></a>如是乃至一切智智清净故色清净，<a id="a-KK"></a>色清净故一切相智清净，<a id="a-KL"></a>若一切智智清净、<a id="a-KM"></a>若色清净、<a id="a-KN"></a>若一切相智清净，<a id="a-KO"></a>无二、<a id="a-KP"></a>无别、<a id="a-KQ"></a>无坏、<a id="a-KR"></a>无断；<a id="a-KS"></a>广说乃至一切智智清净故道相智清净，<a id="a-KT"></a>道相智清净故一切相智清净，<a id="a-KU"></a>若一切智智清净、<a id="a-KV"></a>若道相智清净、<a id="a-KW"></a>若一切相智清净，<a id="a-KX"></a>无二、<a id="a-KY"></a>无别、<a id="a-KZ"></a>无坏、<a id="a-Ka"></a>无断。<a id="a-Kb"></a>其中一一所有文句，<a id="a-Kc"></a>皆应类前次第广说。</p>
  <p id="aKd">“复次，<a id="a-Ke"></a>善现，<a id="a-Kf"></a>有为清净故无为清净，<a id="a-Kg"></a>无为清净故有为清净，<a id="a-Kh"></a>若有为清净、<a id="a-Ki"></a>若无为清净，<a id="a-Kj"></a>无二、<a id="a-Kk"></a>无别、<a id="a-Kl"></a>无坏、<a id="a-Km"></a>无断。</p>
  <p id="aKn">“复次，<a id="a-Ko"></a>善现，<a id="a-Kp"></a>过去清净故未来清净，<a id="a-Kq"></a>未来清净故过去清净，<a id="a-Kr"></a>若过去清净、<a id="a-Ks"></a>若未来清净，<a id="a-Kt"></a>无二、<a id="a-Ku"></a>无别、<a id="a-Kv"></a>无坏、<a id="a-Kw"></a>无断；<a id="a-Kx"></a>过去清净故现在清净，<a id="a-Ky"></a>现在清净故过去清净，<a id="a-Kz"></a>若过去清净、<a id="a-L0"></a>若现在清净，<a id="a-L1"></a>无二、<a id="a-L2"></a>无别、<a id="a-L3"></a>无坏、<a id="a-L4"></a>无断；<a id="a-L5"></a>未来清净故现在清净，<a id="a-L6"></a>现在清净故未来清净，<a id="a-L7"></a>若未来清净、<a id="a-L8"></a>若现在清净，<a id="a-L9"></a>无二、<a id="a-LA"></a>无别、<a id="a-LB"></a>无坏、<a id="a-LC"></a>无断；<a id="a-LD"></a>过去清净故未来、<a id="a-LE"></a>现在清净，<a id="a-LF"></a>未来、<a id="a-LG"></a>现在清净故过去清净，<a id="a-LH"></a>若过去清净，<a id="a-LI"></a>若未来、<a id="a-LJ"></a>现在清净，<a id="a-LK"></a>无二、<a id="a-LL"></a>无别、<a id="a-LM"></a>无坏、<a id="a-LN"></a>无断；<a id="a-LO"></a>未来清净故过去、<a id="a-LP"></a>现在清净，<a id="a-LQ"></a>过去、<a id="a-LR"></a>现在清净故未来清净，<a id="a-LS"></a>若未来清净，<a id="a-LT"></a>若过去、<a id="a-LU"></a>现在清净，<a id="a-LV"></a>无二、<a id="a-LW"></a>无别、<a id="a-LX"></a>无坏、<a id="a-LY"></a>无断；<a id="a-LZ"></a>现在清净故过去、<a id="a-La"></a>未来清净，<a id="a-Lb"></a>过去、<a id="a-Lc"></a>未来清净故现在清净，<a id="a-Ld"></a>若现在清净，<a id="a-Le"></a>若过去、<a id="a-Lf"></a>未来清净，<a id="a-Lg"></a>无二、<a id="a-Lh"></a>无别、<a id="a-Li"></a>无坏、<a id="a-Lj"></a>无断。<a id="a-Lk"></a>”</p>
 </body>
</html>