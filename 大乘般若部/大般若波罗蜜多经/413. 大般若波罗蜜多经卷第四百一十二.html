<!doctype html>
<html id="z3IBT0L6e" data-ver="1109">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百一十二</h1>
  <h2 id="a2">第二分六到彼岸品第十三之二</h2>
  <p id="a3">“复次，<a id="a-4"></a>舍利子，<a id="a-5"></a>诸菩萨摩诃萨修行布施波罗蜜多时，<a id="a-6"></a>以一切智智相应作意，<a id="a-7"></a>而修布施波罗蜜多，<a id="a-8"></a>持此善根，<a id="a-9"></a>以无所得而为方便，<a id="a-A"></a>与一切有情同共回向一切智智，<a id="a-B"></a>于布施时，<a id="a-C"></a>都无所吝。<a id="a-D"></a>舍利子，<a id="a-E"></a>是为菩萨摩诃萨修行布施波罗蜜多时，<a id="a-F"></a>所被布施波罗蜜多大功德铠。</p>
  <p id="aG">“复次，<a id="a-H"></a>舍利子，<a id="a-I"></a>诸菩萨摩诃萨修行布施波罗蜜多时，<a id="a-J"></a>以一切智智相应作意，<a id="a-K"></a>而修布施波罗蜜多，<a id="a-L"></a>持此善根，<a id="a-M"></a>以无所得而为方便，<a id="a-N"></a>与一切有情同共回向一切智智，<a id="a-O"></a>于布施时，<a id="a-P"></a>不起声闻、<a id="a-Q"></a>独觉作意。<a id="a-R"></a>舍利子，<a id="a-S"></a>是为菩萨摩诃萨修行布施波罗蜜多时，<a id="a-T"></a>所被净戒波罗蜜多大功德铠。</p>
  <p id="aU">“复次，<a id="a-V"></a>舍利子，<a id="a-W"></a>诸菩萨摩诃萨修行布施波罗蜜多时，<a id="a-X"></a>以一切智智相应作意，<a id="a-Y"></a>而修布施波罗蜜多，<a id="a-Z"></a>持此善根，<a id="a-a"></a>以无所得而为方便，<a id="a-b"></a>与一切有情同共回向一切智智，<a id="a-c"></a>于布施时，<a id="a-d"></a>信忍欲乐修布施法。<a id="a-e"></a>舍利子，<a id="a-f"></a>是为菩萨摩诃萨修行布施波罗蜜多时，<a id="a-g"></a>所被安忍波罗蜜多大功德铠。</p>
  <p id="ah">“复次，<a id="a-i"></a>舍利子，<a id="a-j"></a>诸菩萨摩诃萨修行布施波罗蜜多时，<a id="a-k"></a>以一切智智相应作意，<a id="a-l"></a>而修布施波罗蜜多，<a id="a-m"></a>持此善根，<a id="a-n"></a>以无所得而为方便，<a id="a-o"></a>与一切有情同共回向一切智智，<a id="a-p"></a>于布施时，<a id="a-q"></a>精进勇猛不舍加行。<a id="a-r"></a>舍利子，<a id="a-s"></a>是为菩萨摩诃萨修行布施波罗蜜多时，<a id="a-t"></a>所被精进波罗蜜多大功德铠。</p>
  <p id="au">“复次，<a id="a-v"></a>舍利子，<a id="a-w"></a>诸菩萨摩诃萨修行布施波罗蜜多时，<a id="a-x"></a>以一切智智相应作意，<a id="a-y"></a>而修布施波罗蜜多，<a id="a-z"></a>持此善根，<a id="a-10"></a>以无所得而为方便，<a id="a-11"></a>与一切有情同共回向一切智智，<a id="a-12"></a>于布施时，<a id="a-13"></a>一心趣向一切智智，<a id="a-14"></a>究竟利乐一切有情，<a id="a-15"></a>不杂声闻、<a id="a-16"></a>独觉作意。<a id="a-17"></a>舍利子，<a id="a-18"></a>是为菩萨摩诃萨修行布施波罗蜜多时，<a id="a-19"></a>所被静虑波罗蜜多大功德铠。</p>
  <p id="a1A">“复次，<a id="a-1B"></a>舍利子，<a id="a-1C"></a>诸菩萨摩诃萨修行布施波罗蜜多时，<a id="a-1D"></a>以一切智智相应作意，<a id="a-1E"></a>而修布施波罗蜜多，<a id="a-1F"></a>持此善根，<a id="a-1G"></a>以无所得而为方便，<a id="a-1H"></a>与一切有情同共回向一切智智，<a id="a-1I"></a>于布施时，<a id="a-1J"></a>住如幻想，<a id="a-1K"></a>不得施者、<a id="a-1L"></a>受者、<a id="a-1M"></a>施物、<a id="a-1N"></a>施所得果。<a id="a-1O"></a>舍利子，<a id="a-1P"></a>是为菩萨摩诃萨修行布施波罗蜜多时，<a id="a-1Q"></a>所被般若波罗蜜多大功德铠。</p>
  <p id="a1R">“舍利子，<a id="a-1S"></a>如是菩萨摩诃萨修行布施波罗蜜多时，<a id="a-1T"></a>具被六种波罗蜜多大功德铠。<a id="a-1U"></a>舍利子，<a id="a-1V"></a>若菩萨摩诃萨以一切智智相应作意，<a id="a-1W"></a>修行布施波罗蜜多时，<a id="a-1X"></a>于六波罗蜜多相不取不得，<a id="a-1Y"></a>当知是菩萨摩诃萨被大功德铠。</p>
  <p id="a1Z">“复次，<a id="a-1a"></a>舍利子，<a id="a-1b"></a>诸菩萨摩诃萨修行净戒波罗蜜多时，<a id="a-1c"></a>以一切智智相应作意，<a id="a-1d"></a>而修净戒波罗蜜多，<a id="a-1e"></a>持此善根，<a id="a-1f"></a>以无所得而为方便，<a id="a-1g"></a>与一切有情同共回向一切智智，<a id="a-1h"></a>修净戒时，<a id="a-1i"></a>于诸所有都无悭吝。<a id="a-1j"></a>舍利子，<a id="a-1k"></a>是为菩萨摩诃萨修行净戒波罗蜜多时，<a id="a-1l"></a>所被布施波罗蜜多大功德铠。</p>
  <p id="a1m">“复次，<a id="a-1n"></a>舍利子，<a id="a-1o"></a>诸菩萨摩诃萨修行净戒波罗蜜多时，<a id="a-1p"></a>以一切智智相应作意，<a id="a-1q"></a>而修净戒波罗蜜多，<a id="a-1r"></a>持此善根，<a id="a-1s"></a>以无所得而为方便，<a id="a-1t"></a>与一切有情同共回向一切智智，<a id="a-1u"></a>修净戒时，<a id="a-1v"></a>于诸声闻及独觉地尚不趣求，<a id="a-1w"></a>况异生地？<a id="a-1x"></a>舍利子，<a id="a-1y"></a>是为菩萨摩诃萨修行净戒波罗蜜多时，<a id="a-1z"></a>所被净戒波罗蜜多大功德铠。</p>
  <p id="a20">“复次，<a id="a-21"></a>舍利子，<a id="a-22"></a>诸菩萨摩诃萨修行净戒波罗蜜多时，<a id="a-23"></a>以一切智智相应作意，<a id="a-24"></a>而修净戒波罗蜜多，<a id="a-25"></a>持此善根，<a id="a-26"></a>以无所得而为方便，<a id="a-27"></a>与一切有情同共回向一切智智，<a id="a-28"></a>修净戒时，<a id="a-29"></a>于净戒法信忍欲乐。<a id="a-2A"></a>舍利子，<a id="a-2B"></a>是为菩萨摩诃萨修行净戒波罗蜜多时，<a id="a-2C"></a>所被安忍波罗蜜多大功德铠。</p>
  <p id="a2D">“复次，<a id="a-2E"></a>舍利子，<a id="a-2F"></a>诸菩萨摩诃萨修行净戒波罗蜜多时，<a id="a-2G"></a>以一切智智相应作意，<a id="a-2H"></a>而修净戒波罗蜜多，<a id="a-2I"></a>持此善根，<a id="a-2J"></a>以无所得而为方便，<a id="a-2K"></a>与一切有情同共回向一切智智，<a id="a-2L"></a>修净戒时，<a id="a-2M"></a>精进勇猛不舍加行。<a id="a-2N"></a>舍利子，<a id="a-2O"></a>是为菩萨摩诃萨修行净戒波罗蜜多时，<a id="a-2P"></a>所被精进波罗蜜多大功德铠。</p>
  <p id="a2Q">“复次，<a id="a-2R"></a>舍利子，<a id="a-2S"></a>诸菩萨摩诃萨修行净戒波罗蜜多时，<a id="a-2T"></a>以一切智智相应作意，<a id="a-2U"></a>而修净戒波罗蜜多，<a id="a-2V"></a>持此善根，<a id="a-2W"></a>以无所得而为方便，<a id="a-2X"></a>与一切有情同共回向一切智智，<a id="a-2Y"></a>修净戒时，<a id="a-2Z"></a>纯以大悲而为上首，<a id="a-2a"></a>尚不间杂二乘作意，<a id="a-2b"></a>况异生心？<a id="a-2c"></a>舍利子，<a id="a-2d"></a>是为菩萨摩诃萨修行净戒波罗蜜多时，<a id="a-2e"></a>所被静虑波罗蜜多大功德铠。</p>
  <p id="a2f">“复次，<a id="a-2g"></a>舍利子，<a id="a-2h"></a>诸菩萨摩诃萨修行净戒波罗蜜多时，<a id="a-2i"></a>以一切智智相应作意，<a id="a-2j"></a>而修净戒波罗蜜多，<a id="a-2k"></a>持此善根，<a id="a-2l"></a>以无所得而为方便，<a id="a-2m"></a>与一切有情同共回向一切智智，<a id="a-2n"></a>修净戒时，<a id="a-2o"></a>于一切法住如幻想，<a id="a-2p"></a>于净戒行无恃无得，<a id="a-2q"></a>本性空故。<a id="a-2r"></a>舍利子，<a id="a-2s"></a>是为菩萨摩诃萨修行净戒波罗蜜多时，<a id="a-2t"></a>所被般若波罗蜜多大功德铠。</p>
  <p id="a2u">“舍利子，<a id="a-2v"></a>如是菩萨摩诃萨修行净戒波罗蜜多时，<a id="a-2w"></a>具被六种波罗蜜多大功德铠。<a id="a-2x"></a>舍利子，<a id="a-2y"></a>若菩萨摩诃萨以一切智智相应作意，<a id="a-2z"></a>修行净戒波罗蜜多时，<a id="a-30"></a>于六波罗蜜多相不取不得，<a id="a-31"></a>当知是菩萨摩诃萨被大功德铠。</p>
  <p id="a32">“复次，<a id="a-33"></a>舍利子，<a id="a-34"></a>诸菩萨摩诃萨修行安忍波罗蜜多时，<a id="a-35"></a>以一切智智相应作意，<a id="a-36"></a>而修安忍波罗蜜多，<a id="a-37"></a>持此善根，<a id="a-38"></a>以无所得而为方便，<a id="a-39"></a>与一切有情同共回向一切智智，<a id="a-3A"></a>修安忍时，<a id="a-3B"></a>为成安忍于身命等无所恋著。<a id="a-3C"></a>舍利子，<a id="a-3D"></a>是为菩萨摩诃萨修行安忍波罗蜜多时，<a id="a-3E"></a>所被布施波罗蜜多大功德铠。</p>
  <p id="a3F">“复次，<a id="a-3G"></a>舍利子，<a id="a-3H"></a>诸菩萨摩诃萨修行安忍波罗蜜多时，<a id="a-3I"></a>以一切智智相应作意，<a id="a-3J"></a>而修安忍波罗蜜多，<a id="a-3K"></a>持此善根，<a id="a-3L"></a>以无所得而为方便，<a id="a-3M"></a>与一切有情同共回向一切智智，<a id="a-3N"></a>修安忍时，<a id="a-3O"></a>不杂声闻及独觉等下劣作意。<a id="a-3P"></a>舍利子，<a id="a-3Q"></a>是为菩萨摩诃萨修行安忍波罗蜜多时，<a id="a-3R"></a>所被净戒波罗蜜多大功德铠。</p>
  <p id="a3S">“复次，<a id="a-3T"></a>舍利子，<a id="a-3U"></a>诸菩萨摩诃萨修行安忍波罗蜜多时，<a id="a-3V"></a>以一切智智相应作意，<a id="a-3W"></a>而修安忍波罗蜜多，<a id="a-3X"></a>持此善根，<a id="a-3Y"></a>以无所得而为方便，<a id="a-3Z"></a>与一切有情同共回向一切智智，<a id="a-3a"></a>修安忍时，<a id="a-3b"></a>于安忍法信忍欲乐。<a id="a-3c"></a>舍利子，<a id="a-3d"></a>是为菩萨摩诃萨修行安忍波罗蜜多时，<a id="a-3e"></a>所被安忍波罗蜜多大功德铠。</p>
  <p id="a3f">“复次，<a id="a-3g"></a>舍利子，<a id="a-3h"></a>诸菩萨摩诃萨修行安忍波罗蜜多时，<a id="a-3i"></a>以一切智智相应作意，<a id="a-3j"></a>而修安忍波罗蜜多，<a id="a-3k"></a>持此善根，<a id="a-3l"></a>以无所得而为方便，<a id="a-3m"></a>与一切有情同共回向一切智智，<a id="a-3n"></a>修安忍时，<a id="a-3o"></a>精进勇猛不舍加行。<a id="a-3p"></a>舍利子，<a id="a-3q"></a>是为菩萨摩诃萨修行安忍波罗蜜多时，<a id="a-3r"></a>所被精进波罗蜜多大功德铠。</p>
  <p id="a3s">“复次，<a id="a-3t"></a>舍利子，<a id="a-3u"></a>诸菩萨摩诃萨修行安忍波罗蜜多时，<a id="a-3v"></a>以一切智智相应作意，<a id="a-3w"></a>而修安忍波罗蜜多，<a id="a-3x"></a>持此善根，<a id="a-3y"></a>以无所得而为方便，<a id="a-3z"></a>与一切有情同共回向一切智智，<a id="a-40"></a>修安忍时，<a id="a-41"></a>摄心一境，<a id="a-42"></a>虽遇众苦而心无乱。<a id="a-43"></a>舍利子，<a id="a-44"></a>是为菩萨摩诃萨修行安忍波罗蜜多时，<a id="a-45"></a>所被静虑波罗蜜多大功德铠。</p>
  <p id="a46">“复次，<a id="a-47"></a>舍利子，<a id="a-48"></a>诸菩萨摩诃萨修行安忍波罗蜜多时，<a id="a-49"></a>以一切智智相应作意，<a id="a-4A"></a>而修安忍波罗蜜多，<a id="a-4B"></a>持此善根，<a id="a-4C"></a>以无所得而为方便，<a id="a-4D"></a>与一切有情同共回向一切智智，<a id="a-4E"></a>修安忍时，<a id="a-4F"></a>住如幻想，<a id="a-4G"></a>为集佛法成熟有情，<a id="a-4H"></a>观诸法空不执怨害。<a id="a-4I"></a>舍利子，<a id="a-4J"></a>是为菩萨摩诃萨修行安忍波罗蜜多时，<a id="a-4K"></a>所被般若波罗蜜多大功德铠。</p>
  <p id="a4L">“舍利子，<a id="a-4M"></a>如是菩萨摩诃萨修行安忍波罗蜜多时，<a id="a-4N"></a>具被六种波罗蜜多大功德铠。<a id="a-4O"></a>舍利子，<a id="a-4P"></a>若菩萨摩诃萨以一切智智相应作意，<a id="a-4Q"></a>修行安忍波罗蜜多时，<a id="a-4R"></a>于六波罗蜜多相不取不得，<a id="a-4S"></a>当知是菩萨摩诃萨被大功德铠。</p>
  <p id="a4T">“复次，<a id="a-4U"></a>舍利子，<a id="a-4V"></a>诸菩萨摩诃萨修行精进波罗蜜多时，<a id="a-4W"></a>以一切智智相应作意，<a id="a-4X"></a>而修精进波罗蜜多，<a id="a-4Y"></a>持此善根，<a id="a-4Z"></a>以无所得而为方便，<a id="a-4a"></a>与一切有情同共回向一切智智，<a id="a-4b"></a>修精进时，<a id="a-4c"></a>能勤修学难行施行。<a id="a-4d"></a>舍利子，<a id="a-4e"></a>是为菩萨摩诃萨修行精进波罗蜜多时，<a id="a-4f"></a>所被布施波罗蜜多大功德铠。</p>
  <p id="a4g">“复次，<a id="a-4h"></a>舍利子，<a id="a-4i"></a>诸菩萨摩诃萨修行精进波罗蜜多时，<a id="a-4j"></a>以一切智智相应作意，<a id="a-4k"></a>而修精进波罗蜜多，<a id="a-4l"></a>持此善根，<a id="a-4m"></a>以无所得而为方便，<a id="a-4n"></a>与一切有情同共回向一切智智，<a id="a-4o"></a>修精进时，<a id="a-4p"></a>勤护净戒终无毁犯。<a id="a-4q"></a>舍利子，<a id="a-4r"></a>是为菩萨摩诃萨修行精进波罗蜜多时，<a id="a-4s"></a>所被净戒波罗蜜多大功德铠。</p>
  <p id="a4t">“复次，<a id="a-4u"></a>舍利子，<a id="a-4v"></a>诸菩萨摩诃萨修行精进波罗蜜多时，<a id="a-4w"></a>以一切智智相应作意，<a id="a-4x"></a>而修精进波罗蜜多，<a id="a-4y"></a>持此善根，<a id="a-4z"></a>以无所得而为方便，<a id="a-50"></a>与一切有情同共回向一切智智，<a id="a-51"></a>修精进时，<a id="a-52"></a>能勤修学难行忍行。<a id="a-53"></a>舍利子，<a id="a-54"></a>是为菩萨摩诃萨修行精进波罗蜜多时，<a id="a-55"></a>所被安忍波罗蜜多大功德铠。</p>
  <p id="a56">“复次，<a id="a-57"></a>舍利子，<a id="a-58"></a>诸菩萨摩诃萨修行精进波罗蜜多时，<a id="a-59"></a>以一切智智相应作意，<a id="a-5A"></a>而修精进波罗蜜多，<a id="a-5B"></a>持此善根，<a id="a-5C"></a>以无所得而为方便，<a id="a-5D"></a>与一切有情同共回向一切智智，<a id="a-5E"></a>修精进时，<a id="a-5F"></a>能勤修学有益苦行。<a id="a-5G"></a>舍利子，<a id="a-5H"></a>是为菩萨摩诃萨修行精进波罗蜜多时，<a id="a-5I"></a>所被精进波罗蜜多大功德铠。</p>
  <p id="a5J">“复次，<a id="a-5K"></a>舍利子，<a id="a-5L"></a>诸菩萨摩诃萨修行精进波罗蜜多时，<a id="a-5M"></a>以一切智智相应作意，<a id="a-5N"></a>而修精进波罗蜜多，<a id="a-5O"></a>持此善根，<a id="a-5P"></a>以无所得而为方便，<a id="a-5Q"></a>与一切有情同共回向一切智智，<a id="a-5R"></a>修精进时，<a id="a-5S"></a>能勤修学静虑等至。<a id="a-5T"></a>舍利子，<a id="a-5U"></a>是为菩萨摩诃萨修行精进波罗蜜多时，<a id="a-5V"></a>所被静虑波罗蜜多大功德铠。</p>
  <p id="a5W">“复次，<a id="a-5X"></a>舍利子，<a id="a-5Y"></a>诸菩萨摩诃萨修行精进波罗蜜多时，<a id="a-5Z"></a>以一切智智相应作意，<a id="a-5a"></a>而修精进波罗蜜多，<a id="a-5b"></a>持此善根，<a id="a-5c"></a>以无所得而为方便，<a id="a-5d"></a>与一切有情同共回向一切智智，<a id="a-5e"></a>修精进时，<a id="a-5f"></a>能勤修学无取著慧。<a id="a-5g"></a>舍利子，<a id="a-5h"></a>是为菩萨摩诃萨修行精进波罗蜜多时，<a id="a-5i"></a>所被般若波罗蜜多大功德铠。</p>
  <p id="a5j">“舍利子，<a id="a-5k"></a>如是菩萨摩诃萨修行精进波罗蜜多时，<a id="a-5l"></a>具被六种波罗蜜多大功德铠。<a id="a-5m"></a>舍利子，<a id="a-5n"></a>若菩萨摩诃萨以一切智智相应作意，<a id="a-5o"></a>修行精进波罗蜜多时，<a id="a-5p"></a>于六波罗蜜多相不取不著，<a id="a-5q"></a>当知是菩萨摩诃萨被大功德铠。</p>
  <p id="a5r">“复次，<a id="a-5s"></a>舍利子，<a id="a-5t"></a>诸菩萨摩诃萨修行静虑波罗蜜多时，<a id="a-5u"></a>以一切智智相应作意，<a id="a-5v"></a>而修静虑波罗蜜多，<a id="a-5w"></a>持此善根，<a id="a-5x"></a>以无所得而为方便，<a id="a-5y"></a>与一切有情同共回向一切智智，<a id="a-5z"></a>修静虑时，<a id="a-60"></a>静心行施，<a id="a-61"></a>乱心悭吝不复现前。<a id="a-62"></a>舍利子，<a id="a-63"></a>是为菩萨摩诃萨修行静虑波罗蜜多时，<a id="a-64"></a>所被布施波罗蜜多大功德铠。</p>
  <p id="a65">“复次，<a id="a-66"></a>舍利子，<a id="a-67"></a>诸菩萨摩诃萨修行静虑波罗蜜多时，<a id="a-68"></a>以一切智智相应作意，<a id="a-69"></a>而修静虑波罗蜜多，<a id="a-6A"></a>持此善根，<a id="a-6B"></a>以无所得而为方便，<a id="a-6C"></a>与一切有情同共回向一切智智，<a id="a-6D"></a>修静虑时，<a id="a-6E"></a>定心护戒，<a id="a-6F"></a>令诸恶戒不复现前。<a id="a-6G"></a>舍利子，<a id="a-6H"></a>是为菩萨摩诃萨修行静虑波罗蜜多时，<a id="a-6I"></a>所被净戒波罗蜜多大功德铠。</p>
  <p id="a6J">“复次，<a id="a-6K"></a>舍利子，<a id="a-6L"></a>诸菩萨摩诃萨修行静虑波罗蜜多时，<a id="a-6M"></a>以一切智智相应作意，<a id="a-6N"></a>而修静虑波罗蜜多，<a id="a-6O"></a>持此善根，<a id="a-6P"></a>以无所得而为方便，<a id="a-6Q"></a>与一切有情同共回向一切智智，<a id="a-6R"></a>修静虑时，<a id="a-6S"></a>住慈悲定，<a id="a-6T"></a>而修安忍不恼有情。<a id="a-6U"></a>舍利子，<a id="a-6V"></a>是为菩萨摩诃萨修行静虑波罗蜜多时，<a id="a-6W"></a>所被安忍波罗蜜多大功德铠。</p>
  <p id="a6X">“复次，<a id="a-6Y"></a>舍利子，<a id="a-6Z"></a>诸菩萨摩诃萨修行静虑波罗蜜多时，<a id="a-6a"></a>以一切智智相应作意，<a id="a-6b"></a>而修静虑波罗蜜多，<a id="a-6c"></a>持此善根，<a id="a-6d"></a>以无所得而为方便，<a id="a-6e"></a>与一切有情同共回向一切智智，<a id="a-6f"></a>修静虑时，<a id="a-6g"></a>安住净定，<a id="a-6h"></a>勤修功德，<a id="a-6i"></a>离诸懈怠。<a id="a-6j"></a>舍利子，<a id="a-6k"></a>是为菩萨摩诃萨修行静虑波罗蜜多时，<a id="a-6l"></a>所被精进波罗蜜多大功德铠。</p>
  <p id="a6m">“复次，<a id="a-6n"></a>舍利子，<a id="a-6o"></a>诸菩萨摩诃萨修行静虑波罗蜜多时，<a id="a-6p"></a>以一切智智相应作意，<a id="a-6q"></a>而修静虑波罗蜜多，<a id="a-6r"></a>持此善根，<a id="a-6s"></a>以无所得而为方便，<a id="a-6t"></a>与一切有情同共回向一切智智，<a id="a-6u"></a>修静虑时，<a id="a-6v"></a>依静虑等引发胜定，<a id="a-6w"></a>离扰乱心。<a id="a-6x"></a>舍利子，<a id="a-6y"></a>是为菩萨摩诃萨修行静虑波罗蜜多时，<a id="a-6z"></a>所被静虑波罗蜜多大功德铠。</p>
  <p id="a70">“复次，<a id="a-71"></a>舍利子，<a id="a-72"></a>诸菩萨摩诃萨修行静虑波罗蜜多时，<a id="a-73"></a>以一切智智相应作意，<a id="a-74"></a>而修静虑波罗蜜多，<a id="a-75"></a>持此善根，<a id="a-76"></a>以无所得而为方便，<a id="a-77"></a>与一切有情同共回向一切智智，<a id="a-78"></a>修静虑时，<a id="a-79"></a>依静虑等引发胜慧，<a id="a-7A"></a>离恶慧心。<a id="a-7B"></a>舍利子，<a id="a-7C"></a>是为菩萨摩诃萨修行静虑波罗蜜多时，<a id="a-7D"></a>所被般若波罗蜜多大功德铠。</p>
  <p id="a7E">“舍利子，<a id="a-7F"></a>如是菩萨摩诃萨修行静虑波罗蜜多时，<a id="a-7G"></a>具被六种波罗蜜多大功德铠。<a id="a-7H"></a>舍利子，<a id="a-7I"></a>若菩萨摩诃萨以一切智智相应作意，<a id="a-7J"></a>修行静虑波罗蜜多时，<a id="a-7K"></a>于六波罗蜜多相不取不得，<a id="a-7L"></a>当知是菩萨摩诃萨被大功德铠。</p>
  <p id="a7M">“复次，<a id="a-7N"></a>舍利子，<a id="a-7O"></a>诸菩萨摩诃萨修行般若波罗蜜多时，<a id="a-7P"></a>以一切智智相应作意，<a id="a-7Q"></a>而修般若波罗蜜多，<a id="a-7R"></a>持此善根，<a id="a-7S"></a>以无所得而为方便，<a id="a-7T"></a>与一切有情同共回向一切智智，<a id="a-7U"></a>修般若时，<a id="a-7V"></a>虽施一切，<a id="a-7W"></a>而能不见施、<a id="a-7X"></a>受者、<a id="a-7Y"></a>物。<a id="a-7Z"></a>舍利子，<a id="a-7a"></a>是为菩萨摩诃萨修行般若波罗蜜多时，<a id="a-7b"></a>所被布施波罗蜜多大功德铠。</p>
  <p id="a7c">“复次，<a id="a-7d"></a>舍利子，<a id="a-7e"></a>诸菩萨摩诃萨修行般若波罗蜜多时，<a id="a-7f"></a>以一切智智相应作意，<a id="a-7g"></a>而修般若波罗蜜多，<a id="a-7h"></a>持此善根，<a id="a-7i"></a>以无所得而为方便，<a id="a-7j"></a>与一切有情同共回向一切智智，<a id="a-7k"></a>修般若时，<a id="a-7l"></a>虽护净戒，<a id="a-7m"></a>而都不见持犯差别。<a id="a-7n"></a>舍利子，<a id="a-7o"></a>是为菩萨摩诃萨修行般若波罗蜜多时，<a id="a-7p"></a>所被净戒波罗蜜多大功德铠。</p>
  <p id="a7q">“复次，<a id="a-7r"></a>舍利子，<a id="a-7s"></a>诸菩萨摩诃萨修行般若波罗蜜多时，<a id="a-7t"></a>以一切智智相应作意，<a id="a-7u"></a>而修般若波罗蜜多，<a id="a-7v"></a>持此善根，<a id="a-7w"></a>以无所得而为方便，<a id="a-7x"></a>与一切有情同共回向一切智智，<a id="a-7y"></a>修般若时，<a id="a-7z"></a>依胜空慧而修安忍，<a id="a-80"></a>不见能忍、<a id="a-81"></a>所忍等事。<a id="a-82"></a>舍利子，<a id="a-83"></a>是为菩萨摩诃萨修行般若波罗蜜多时，<a id="a-84"></a>所被安忍波罗蜜多大功德铠。</p>
  <p id="a85">“复次，<a id="a-86"></a>舍利子，<a id="a-87"></a>诸菩萨摩诃萨修行般若波罗蜜多时，<a id="a-88"></a>以一切智智相应作意，<a id="a-89"></a>而修般若波罗蜜多，<a id="a-8A"></a>持此善根，<a id="a-8B"></a>以无所得而为方便，<a id="a-8C"></a>与一切有情同共回向一切智智，<a id="a-8D"></a>修般若时，<a id="a-8E"></a>虽观诸法皆毕竟空，<a id="a-8F"></a>而以大悲勤修善法。<a id="a-8G"></a>舍利子，<a id="a-8H"></a>是为菩萨摩诃萨修行般若波罗蜜多时，<a id="a-8I"></a>所被精进波罗蜜多大功德铠。</p>
  <p id="a8J">“复次，<a id="a-8K"></a>舍利子，<a id="a-8L"></a>诸菩萨摩诃萨修行般若波罗蜜多时，<a id="a-8M"></a>以一切智智相应作意，<a id="a-8N"></a>而修般若波罗蜜多，<a id="a-8O"></a>持此善根，<a id="a-8P"></a>以无所得而为方便，<a id="a-8Q"></a>与一切有情同共回向一切智智，<a id="a-8R"></a>修般若时，<a id="a-8S"></a>虽修胜定，<a id="a-8T"></a>而观定境皆毕竟空。<a id="a-8U"></a>舍利子，<a id="a-8V"></a>是为菩萨摩诃萨修行般若波罗蜜多时，<a id="a-8W"></a>所被静虑波罗蜜多大功德铠。</p>
  <p id="a8X">“复次，<a id="a-8Y"></a>舍利子，<a id="a-8Z"></a>诸菩萨摩诃萨修行般若波罗蜜多时，<a id="a-8a"></a>以一切智智相应作意，<a id="a-8b"></a>而修般若波罗蜜多，<a id="a-8c"></a>持此善根，<a id="a-8d"></a>以无所得而为方便，<a id="a-8e"></a>与一切有情同共回向一切智智，<a id="a-8f"></a>修般若时，<a id="a-8g"></a>观一切法、<a id="a-8h"></a>一切有情及一切行皆如幻等，<a id="a-8i"></a>而修种种无取著慧。<a id="a-8j"></a>舍利子，<a id="a-8k"></a>是为菩萨摩诃萨修行般若波罗蜜多时，<a id="a-8l"></a>所被般若波罗蜜多大功德铠。</p>
  <p id="a8m">“舍利子，<a id="a-8n"></a>如是菩萨摩诃萨修行般若波罗蜜多时，<a id="a-8o"></a>具被六种波罗蜜多大功德铠。<a id="a-8p"></a>舍利子，<a id="a-8q"></a>若菩萨摩诃萨以一切智智相应作意，<a id="a-8r"></a>修行般若波罗蜜多时，<a id="a-8s"></a>于六波罗蜜多相不取不得，<a id="a-8t"></a>当知是菩萨摩诃萨被大功德铠。</p>
  <p id="a8u">“舍利子，<a id="a-8v"></a>如是名为诸菩萨摩诃萨普为利乐一切有情被大功德铠。<a id="a-8w"></a>舍利子，<a id="a-8x"></a>诸菩萨摩诃萨安住一一波罗蜜多，<a id="a-8y"></a>皆修六种波罗蜜多令得圆满，<a id="a-8z"></a>是故名被大功德铠。</p>
  <p id="a90">“复次，<a id="a-91"></a>舍利子，<a id="a-92"></a>诸菩萨摩诃萨虽得静虑、<a id="a-93"></a>无量、<a id="a-94"></a>无色而不味著，<a id="a-95"></a>亦不随彼势力受生，<a id="a-96"></a>亦不为彼势力所引。<a id="a-97"></a>舍利子，<a id="a-98"></a>是为菩萨摩诃萨修行静虑波罗蜜多时，<a id="a-99"></a>所被方便善巧般若波罗蜜多大功德铠。</p>
  <p id="a9A">“复次，<a id="a-9B"></a>舍利子，<a id="a-9C"></a>诸菩萨摩诃萨虽得静虑、<a id="a-9D"></a>无量、<a id="a-9E"></a>无色，<a id="a-9F"></a>住远离见、<a id="a-9G"></a>寂静见、<a id="a-9H"></a>空无相无愿见而不证实际，<a id="a-9I"></a>不入声闻及独觉地，<a id="a-9J"></a>超胜一切声闻、<a id="a-9K"></a>独觉。<a id="a-9L"></a>舍利子，<a id="a-9M"></a>是为菩萨摩诃萨修行静虑波罗蜜多时，<a id="a-9N"></a>所被方便善巧般若波罗蜜多大功德铠。</p>
  <p id="a9O">“舍利子，<a id="a-9P"></a>由诸菩萨普为利乐一切有情，<a id="a-9Q"></a>被如是等大功德铠故，<a id="a-9R"></a>复名摩诃萨。</p>
  <p id="a9S">“舍利子，<a id="a-9T"></a>如是普为利乐有情被大功德铠菩萨摩诃萨，<a id="a-9U"></a>普为十方殑伽沙等诸佛世界一切如来、<a id="a-9V"></a>应、<a id="a-9W"></a>正等觉处大众中欢喜赞叹，<a id="a-9X"></a>作如是言：<a id="a-9Y"></a>‘某方某世界中有某名菩萨摩诃萨，<a id="a-9Z"></a>普为利乐一切有情被大功德铠，<a id="a-9a"></a>严净佛土，<a id="a-9b"></a>成熟有情，<a id="a-9c"></a>游戏神通，<a id="a-9d"></a>作所应作。<a id="a-9e"></a>’如是展转，<a id="a-9f"></a>声遍十方，<a id="a-9g"></a>人天等闻皆大欢喜，<a id="a-9h"></a>咸作是言：<a id="a-9i"></a>‘是菩萨摩诃萨不久当证所求无上正等菩提，<a id="a-9j"></a>令诸有情皆获利乐。<a id="a-9k"></a>’”</p>
  <p id="a9l">尔时，<a id="a-9m"></a>舍利子问满慈子言：<a id="a-9n"></a>“云何菩萨摩诃萨普为利乐诸有情故发趣大乘？<a id="a-9o"></a>”</p>
  <p id="a9p">满慈子言：<a id="a-9q"></a>“舍利子，<a id="a-9r"></a>诸菩萨摩诃萨普为利乐一切有情，<a id="a-9s"></a>被六波罗蜜多大功德铠已，<a id="a-9t"></a>复为利乐诸有情故，<a id="a-9u"></a>离欲恶不善法，<a id="a-9v"></a>有寻有伺，<a id="a-9w"></a>离生喜乐，<a id="a-9x"></a>入初静虑具足住，<a id="a-9y"></a>广说乃至断乐断苦，<a id="a-9z"></a>无喜忧没，<a id="a-A0"></a>不苦不乐，<a id="a-A1"></a>舍念清净，<a id="a-A2"></a>入第四静虑具足住。<a id="a-A3"></a>复依静虑起慈俱心，<a id="a-A4"></a>行相广大，<a id="a-A5"></a>无二无量，<a id="a-A6"></a>无怨、<a id="a-A7"></a>无害、<a id="a-A8"></a>无恨、<a id="a-A9"></a>无恼，<a id="a-AA"></a>遍满善修，<a id="a-AB"></a>胜解周普，<a id="a-AC"></a>充溢十方，<a id="a-AD"></a>尽虚空、<a id="a-AE"></a>穷法界，<a id="a-AF"></a>慈心胜解具足而住；<a id="a-AG"></a>起悲、<a id="a-AH"></a>喜、<a id="a-AI"></a>舍俱心行相胜解，<a id="a-AJ"></a>亦复如是。<a id="a-AK"></a>依此加行，<a id="a-AL"></a>复超一切色想，<a id="a-AM"></a>灭有对想，<a id="a-AN"></a>不思惟种种想，<a id="a-AO"></a>入无边空，<a id="a-AP"></a>空无边处具足住，<a id="a-AQ"></a>广说乃至超一切无所有处，<a id="a-AR"></a>入非想非非想处具足住。<a id="a-AS"></a>舍利子，<a id="a-AT"></a>是菩萨摩诃萨持此静虑、<a id="a-AU"></a>无量、<a id="a-AV"></a>无色，<a id="a-AW"></a>以无所得而为方便，<a id="a-AX"></a>与一切有情同共回向一切智智。<a id="a-AY"></a>舍利子，<a id="a-AZ"></a>是为菩萨摩诃萨普为利乐诸有情故发趣大乘。</p>
  <p id="aAa">“复次，<a id="a-Ab"></a>舍利子，<a id="a-Ac"></a>诸菩萨摩诃萨普为利乐诸有情故，<a id="a-Ad"></a>先自安住如是静虑、<a id="a-Ae"></a>无量、<a id="a-Af"></a>无色，<a id="a-Ag"></a>于入、<a id="a-Ah"></a>住、<a id="a-Ai"></a>出诸行、<a id="a-Aj"></a>相、<a id="a-Ak"></a>状善分别知。<a id="a-Al"></a>得自在已，<a id="a-Am"></a>复作是念：<a id="a-An"></a>‘我今当以一切智智相应作意，<a id="a-Ao"></a>大悲为首，<a id="a-Ap"></a>为断一切有情诸烦恼故，<a id="a-Aq"></a>说诸静虑、<a id="a-Ar"></a>无量、<a id="a-As"></a>无色，<a id="a-At"></a>分别开示令善了知诸定爱味、<a id="a-Au"></a>过患、<a id="a-Av"></a>出离，<a id="a-Aw"></a>及入、<a id="a-Ax"></a>住、<a id="a-Ay"></a>出诸行、<a id="a-Az"></a>相、<a id="a-B0"></a>状。<a id="a-B1"></a>’舍利子，<a id="a-B2"></a>是为菩萨摩诃萨依止静虑波罗蜜多，<a id="a-B3"></a>修行布施波罗蜜多，<a id="a-B4"></a>普为利乐诸有情故发趣大乘。</p>
  <p id="aB5">“若菩萨摩诃萨以一切智智相应作意，<a id="a-B6"></a>大悲为首，<a id="a-B7"></a>说诸静虑、<a id="a-B8"></a>无量、<a id="a-B9"></a>无色时，<a id="a-BA"></a>不为声闻、<a id="a-BB"></a>独觉等心之所间杂。<a id="a-BC"></a>舍利子，<a id="a-BD"></a>是为菩萨摩诃萨依止静虑波罗蜜多，<a id="a-BE"></a>修行净戒波罗蜜多，<a id="a-BF"></a>普为利乐诸有情故发趣大乘。</p>
  <p id="aBG">“若菩萨摩诃萨以一切智智相应作意，<a id="a-BH"></a>大悲为首，<a id="a-BI"></a>说诸静虑、<a id="a-BJ"></a>无量、<a id="a-BK"></a>无色时，<a id="a-BL"></a>于如是法信忍欲乐。<a id="a-BM"></a>舍利子，<a id="a-BN"></a>是为菩萨摩诃萨依止静虑波罗蜜多，<a id="a-BO"></a>修行安忍波罗蜜多，<a id="a-BP"></a>普为利乐诸有情故发趣大乘。</p>
  <p id="aBQ">“若菩萨摩诃萨以一切智智相应作意，<a id="a-BR"></a>大悲为首，<a id="a-BS"></a>修诸静虑、<a id="a-BT"></a>无量、<a id="a-BU"></a>无色时，<a id="a-BV"></a>以自善根为有情故，<a id="a-BW"></a>回求无上正等菩提，<a id="a-BX"></a>于诸善根勤修不息。<a id="a-BY"></a>舍利子，<a id="a-BZ"></a>是为菩萨摩诃萨依止静虑波罗蜜多，<a id="a-Ba"></a>修行精进波罗蜜多，<a id="a-Bb"></a>普为利乐诸有情故发趣大乘。</p>
  <p id="aBc">“若菩萨摩诃萨以一切智智相应作意，<a id="a-Bd"></a>大悲为首，<a id="a-Be"></a>依诸静虑、<a id="a-Bf"></a>无量、<a id="a-Bg"></a>无色，<a id="a-Bh"></a>引发殊胜等至、<a id="a-Bi"></a>等持、<a id="a-Bj"></a>解脱、<a id="a-Bk"></a>胜处、<a id="a-Bl"></a>遍处等定，<a id="a-Bm"></a>于入、<a id="a-Bn"></a>住、<a id="a-Bo"></a>出皆得自在，<a id="a-Bp"></a>不堕声闻、<a id="a-Bq"></a>独觉等地。<a id="a-Br"></a>舍利子，<a id="a-Bs"></a>是为菩萨摩诃萨依止静虑波罗蜜多，<a id="a-Bt"></a>修行静虑波罗蜜多，<a id="a-Bu"></a>普为利乐诸有情故发趣大乘。</p>
  <p id="aBv">“若菩萨摩诃萨以一切智智相应作意，<a id="a-Bw"></a>大悲为首，<a id="a-Bx"></a>修诸静虑、<a id="a-By"></a>无量、<a id="a-Bz"></a>无色时，<a id="a-C0"></a>于诸静虑、<a id="a-C1"></a>无量、<a id="a-C2"></a>无色及静虑支，<a id="a-C3"></a>以无常、<a id="a-C4"></a>苦、<a id="a-C5"></a>无我行相及空、<a id="a-C6"></a>无相、<a id="a-C7"></a>无愿行相，<a id="a-C8"></a>如实观察不舍大悲，<a id="a-C9"></a>不堕声闻及独觉地。<a id="a-CA"></a>舍利子，<a id="a-CB"></a>是为菩萨摩诃萨依止静虑波罗蜜多，<a id="a-CC"></a>修行般若波罗蜜多，<a id="a-CD"></a>普为利乐诸有情故发趣大乘。</p>
  <p id="aCE">“复次，<a id="a-CF"></a>舍利子，<a id="a-CG"></a>若菩萨摩诃萨以一切智智相应作意，<a id="a-CH"></a>大悲为首，<a id="a-CI"></a>修慈定时，<a id="a-CJ"></a>作如是念：<a id="a-CK"></a>‘我当赈济一切有情皆令得乐。<a id="a-CL"></a>’修悲定时，<a id="a-CM"></a>作如是念：<a id="a-CN"></a>‘我当救拔一切有情皆令离苦。<a id="a-CO"></a>’修喜定时，<a id="a-CP"></a>作如是念：<a id="a-CQ"></a>‘我当赞励一切有情皆令解脱。<a id="a-CR"></a>’修舍定时，<a id="a-CS"></a>作如是念：<a id="a-CT"></a>‘我当等益一切有情皆令尽漏。<a id="a-CU"></a>’舍利子，<a id="a-CV"></a>是为菩萨摩诃萨依止无量，<a id="a-CW"></a>修行布施波罗蜜多，<a id="a-CX"></a>普为利乐诸有情故发趣大乘。</p>
  <p id="aCY">“若菩萨摩诃萨以一切智智相应作意，<a id="a-CZ"></a>大悲为首，<a id="a-Ca"></a>于四无量入、<a id="a-Cb"></a>住、<a id="a-Cc"></a>出时，<a id="a-Cd"></a>终不趣求声闻、<a id="a-Ce"></a>独觉，<a id="a-Cf"></a>唯求无上正等菩提。<a id="a-Cg"></a>舍利子，<a id="a-Ch"></a>是为菩萨摩诃萨依止无量，<a id="a-Ci"></a>修行净戒波罗蜜多，<a id="a-Cj"></a>普为利乐诸有情故发趣大乘。</p>
  <p id="aCk">“若菩萨摩诃萨以一切智智相应作意，<a id="a-Cl"></a>大悲为首，<a id="a-Cm"></a>于四无量入、<a id="a-Cn"></a>住、<a id="a-Co"></a>出时，<a id="a-Cp"></a>不杂声闻、<a id="a-Cq"></a>独觉作意，<a id="a-Cr"></a>唯于无上正等菩提信忍欲乐。<a id="a-Cs"></a>舍利子，<a id="a-Ct"></a>是为菩萨摩诃萨依止无量，<a id="a-Cu"></a>修行安忍波罗蜜多，<a id="a-Cv"></a>普为利乐诸有情故发趣大乘。</p>
  <p id="aCw">“若菩萨摩诃萨以一切智智相应作意，<a id="a-Cx"></a>大悲为首，<a id="a-Cy"></a>于四无量入、<a id="a-Cz"></a>住、<a id="a-D0"></a>出时，<a id="a-D1"></a>勤断诸恶，<a id="a-D2"></a>勤修诸善，<a id="a-D3"></a>求趣菩提曾无暂舍。<a id="a-D4"></a>舍利子，<a id="a-D5"></a>是为菩萨摩诃萨依止无量，<a id="a-D6"></a>修行精进波罗蜜多，<a id="a-D7"></a>普为利乐诸有情故发趣大乘。</p>
  <p id="aD8">“若菩萨摩诃萨以一切智智相应作意，<a id="a-D9"></a>大悲为首，<a id="a-DA"></a>于四无量入、<a id="a-DB"></a>住、<a id="a-DC"></a>出时，<a id="a-DD"></a>引发种种等持、<a id="a-DE"></a>等至，<a id="a-DF"></a>能于其中得大自在，<a id="a-DG"></a>不为彼定之所引夺，<a id="a-DH"></a>亦不随彼势力受生。<a id="a-DI"></a>舍利子，<a id="a-DJ"></a>是为菩萨摩诃萨依止无量，<a id="a-DK"></a>修行静虑波罗蜜多，<a id="a-DL"></a>普为利乐诸有情故发趣大乘。</p>
  <p id="aDM">“若菩萨摩诃萨以一切智智相应作意，<a id="a-DN"></a>大悲为首，<a id="a-DO"></a>于四无量入、<a id="a-DP"></a>住、<a id="a-DQ"></a>出时，<a id="a-DR"></a>以无常、<a id="a-DS"></a>苦、<a id="a-DT"></a>无我行相及空、<a id="a-DU"></a>无相、<a id="a-DV"></a>无愿行相，<a id="a-DW"></a>如实观察不舍大悲，<a id="a-DX"></a>不堕声闻及独觉地。<a id="a-DY"></a>舍利子，<a id="a-DZ"></a>是为菩萨摩诃萨依止无量，<a id="a-Da"></a>修行般若波罗蜜多，<a id="a-Db"></a>普为利乐诸有情故发趣大乘。</p>
  <p id="aDc">“舍利子，<a id="a-Dd"></a>诸菩萨摩诃萨依如是等方便善巧，<a id="a-De"></a>修习六种波罗蜜多，<a id="a-Df"></a>普为利乐诸有情故发趣大乘。</p>
  <p id="aDg">“复次，<a id="a-Dh"></a>舍利子，<a id="a-Di"></a>若菩萨摩诃萨以一切智智相应作意，<a id="a-Dj"></a>大悲为首，<a id="a-Dk"></a>修一切种四念住乃至八圣道支，<a id="a-Dl"></a>修一切种三解脱门，<a id="a-Dm"></a>乃至修一切种如来十力乃至十八佛不共法，<a id="a-Dn"></a>以无所得而为方便，<a id="a-Do"></a>与一切有情同共回向一切智智。<a id="a-Dp"></a>舍利子，<a id="a-Dq"></a>是为菩萨摩诃萨普为利乐诸有情故发趣大乘。</p>
  <p id="aDr">“复次，<a id="a-Ds"></a>舍利子，<a id="a-Dt"></a>若菩萨摩诃萨以一切智智相应作意，<a id="a-Du"></a>大悲为首，<a id="a-Dv"></a>无所得为方便，<a id="a-Dw"></a>起内空智，<a id="a-Dx"></a>乃至起无性自性空智，<a id="a-Dy"></a>以无所得而为方便，<a id="a-Dz"></a>与一切有情同共回向一切智智。<a id="a-E0"></a>舍利子，<a id="a-E1"></a>是为菩萨摩诃萨普为利乐诸有情故发趣大乘。</p>
  <p id="aE2">“若菩萨摩诃萨以一切智智相应作意，<a id="a-E3"></a>大悲为首，<a id="a-E4"></a>无所得为方便，<a id="a-E5"></a>于一切法发起非乱非定妙智、<a id="a-E6"></a>非常非无常妙智、<a id="a-E7"></a>非乐非苦妙智、<a id="a-E8"></a>非我非无我妙智、<a id="a-E9"></a>非净非不净妙智、<a id="a-EA"></a>非空非不空妙智、<a id="a-EB"></a>非有相非无相妙智、<a id="a-EC"></a>非有愿非无愿妙智、<a id="a-ED"></a>非寂静非不寂静妙智、<a id="a-EE"></a>非远离非不远离妙智，<a id="a-EF"></a>以无所得而为方便，<a id="a-EG"></a>与一切有情同共回向一切智智。<a id="a-EH"></a>舍利子，<a id="a-EI"></a>是为菩萨摩诃萨普为利乐诸有情故发趣大乘。</p>
  <p id="aEJ">“若菩萨摩诃萨以一切智智相应作意，<a id="a-EK"></a>大悲为首，<a id="a-EL"></a>无所得为方便，<a id="a-EM"></a>智不行过去、<a id="a-EN"></a>未来、<a id="a-EO"></a>现在，<a id="a-EP"></a>非不知三世法；<a id="a-EQ"></a>智不行欲、<a id="a-ER"></a>色、<a id="a-ES"></a>无色界，<a id="a-ET"></a>非不知三界法；<a id="a-EU"></a>智不行善、<a id="a-EV"></a>不善、<a id="a-EW"></a>无记，<a id="a-EX"></a>非不知三性法；<a id="a-EY"></a>智不行世间、<a id="a-EZ"></a>出世间，<a id="a-Ea"></a>非不知世间、<a id="a-Eb"></a>出世间法；<a id="a-Ec"></a>智不行有为、<a id="a-Ed"></a>无为，<a id="a-Ee"></a>非不知有为、<a id="a-Ef"></a>无为法；<a id="a-Eg"></a>智不行有漏、<a id="a-Eh"></a>无漏，<a id="a-Ei"></a>非不知有漏、<a id="a-Ej"></a>无漏法，<a id="a-Ek"></a>智以无所得而为方便，<a id="a-El"></a>与一切有情同共回向一切智智。<a id="a-Em"></a>舍利子，<a id="a-En"></a>是为菩萨摩诃萨普为利乐诸有情故发趣大乘。</p>
  <p id="aEo">“舍利子，<a id="a-Ep"></a>以诸菩萨由如是等方便善巧，<a id="a-Eq"></a>普为利乐诸有情故发趣大乘，<a id="a-Er"></a>故复名摩诃萨。</p>
  <p id="aEs">“舍利子，<a id="a-Et"></a>如是普为利乐有情发趣大乘菩萨摩诃萨，<a id="a-Eu"></a>普为十方殑伽沙等诸佛世界一切如来、<a id="a-Ev"></a>应、<a id="a-Ew"></a>正等觉处大众中欢喜赞叹，<a id="a-Ex"></a>作如是言：<a id="a-Ey"></a>‘某方某世界中有某名菩萨摩诃萨，<a id="a-Ez"></a>普为利乐一切有情发趣大乘，<a id="a-F0"></a>严净佛土，<a id="a-F1"></a>成熟有情，<a id="a-F2"></a>游戏神通，<a id="a-F3"></a>作所应作。<a id="a-F4"></a>’如是展转，<a id="a-F5"></a>声遍十方，<a id="a-F6"></a>人天等闻皆大欢喜，<a id="a-F7"></a>咸作是言：<a id="a-F8"></a>‘是菩萨摩诃萨不久当证所求无上正等菩提，<a id="a-F9"></a>令诸有情皆获利乐。<a id="a-FA"></a>’”</p>
  <p data-pb></p>
  <h2 id="aFB">第二分乘大乘品第十四</h2>
  <p id="aFC">尔时，<a id="a-FD"></a>舍利子问满慈子言：<a id="a-FE"></a>“云何菩萨摩诃萨普为利乐诸有情故乘于大乘？<a id="a-FF"></a>”</p>
  <p id="aFG">满慈子言：<a id="a-FH"></a>“舍利子，<a id="a-FI"></a>若菩萨摩诃萨修行般若波罗蜜多时，<a id="a-FJ"></a>以一切智智相应作意，<a id="a-FK"></a>大悲为首，<a id="a-FL"></a>用无所得而为方便，<a id="a-FM"></a>虽乘布施波罗蜜多而不得布施波罗蜜多，<a id="a-FN"></a>不得施者、<a id="a-FO"></a>受者、<a id="a-FP"></a>施物及所遮法；<a id="a-FQ"></a>虽乘净戒波罗蜜多而不得净戒波罗蜜多，<a id="a-FR"></a>不得持戒及犯戒者并所遮法；<a id="a-FS"></a>虽乘安忍波罗蜜多而不得安忍波罗蜜多，<a id="a-FT"></a>不得能忍及所忍境并所遮法；<a id="a-FU"></a>虽乘精进波罗蜜多而不得精进波罗蜜多，<a id="a-FV"></a>不得精进及懈怠者并所遮法；<a id="a-FW"></a>虽乘静虑波罗蜜多而不得静虑波罗蜜多，<a id="a-FX"></a>不得修定及散乱者，<a id="a-FY"></a>不得定境及所遮法；<a id="a-FZ"></a>虽乘般若波罗蜜多而不得般若波罗蜜多，<a id="a-Fa"></a>不得修慧及愚痴者，<a id="a-Fb"></a>不得善、<a id="a-Fc"></a>不善、<a id="a-Fd"></a>无记法，<a id="a-Fe"></a>不得世间、<a id="a-Ff"></a>出世间法，<a id="a-Fg"></a>不得有为、<a id="a-Fh"></a>无为法，<a id="a-Fi"></a>不得有漏、<a id="a-Fj"></a>无漏法及所遮法。<a id="a-Fk"></a>舍利子，<a id="a-Fl"></a>是为菩萨摩诃萨普为利乐诸有情故乘于大乘。</p>
  <p id="aFm">“复次，<a id="a-Fn"></a>舍利子，<a id="a-Fo"></a>若菩萨摩诃萨以一切智智相应作意，<a id="a-Fp"></a>大悲为首，<a id="a-Fq"></a>用无所得而为方便，<a id="a-Fr"></a>为遣修故修四念住乃至八圣道支，<a id="a-Fs"></a>修三解脱门，<a id="a-Ft"></a>如是乃至修佛十力乃至十八佛不共法。<a id="a-Fu"></a>舍利子，<a id="a-Fv"></a>是为菩萨摩诃萨普为利乐诸有情故乘于大乘。</p>
  <p id="aFw">“复次，<a id="a-Fx"></a>舍利子，<a id="a-Fy"></a>若菩萨摩诃萨以一切智智相应作意，<a id="a-Fz"></a>大悲为首，<a id="a-G0"></a>用无所得而为方便，<a id="a-G1"></a>如实观察菩萨摩诃萨但有假名、<a id="a-G2"></a>施设、<a id="a-G3"></a>言说，<a id="a-G4"></a>菩提及萨埵俱不可得故；<a id="a-G5"></a>色乃至识但有假名、<a id="a-G6"></a>施设、<a id="a-G7"></a>言说，<a id="a-G8"></a>不可得故；<a id="a-G9"></a>眼乃至意但有假名、<a id="a-GA"></a>施设、<a id="a-GB"></a>言说，<a id="a-GC"></a>不可得故；<a id="a-GD"></a>色乃至法但有假名、<a id="a-GE"></a>施设、<a id="a-GF"></a>言说，<a id="a-GG"></a>不可得故；<a id="a-GH"></a>眼识界乃至意识界但有假名、<a id="a-GI"></a>施设、<a id="a-GJ"></a>言说，<a id="a-GK"></a>不可得故；<a id="a-GL"></a>四念住乃至八圣道支但有假名、<a id="a-GM"></a>施设、<a id="a-GN"></a>言说，<a id="a-GO"></a>不可得故；<a id="a-GP"></a>内空乃至无性自性空但有假名、<a id="a-GQ"></a>施设、<a id="a-GR"></a>言说，<a id="a-GS"></a>不可得故，<a id="a-GT"></a>广说乃至如来十力乃至十八佛不共法但有假名、<a id="a-GU"></a>施设、<a id="a-GV"></a>言说，<a id="a-GW"></a>不可得故；<a id="a-GX"></a>真如、<a id="a-GY"></a>法界、<a id="a-GZ"></a>法性、<a id="a-Ga"></a>法定、<a id="a-Gb"></a>法住、<a id="a-Gc"></a>实际但有假名、<a id="a-Gd"></a>施设、<a id="a-Ge"></a>言说，<a id="a-Gf"></a>不可得故；<a id="a-Gg"></a>能觉、<a id="a-Gh"></a>所觉但有假名、<a id="a-Gi"></a>施设、<a id="a-Gj"></a>言说，<a id="a-Gk"></a>不可得故；<a id="a-Gl"></a>诸佛无上正等菩提但有假名、<a id="a-Gm"></a>施设、<a id="a-Gn"></a>言说，<a id="a-Go"></a>不可得故。<a id="a-Gp"></a>舍利子，<a id="a-Gq"></a>是为菩萨摩诃萨普为利乐诸有情故乘于大乘。</p>
  <p id="aGr">“复次，<a id="a-Gs"></a>舍利子，<a id="a-Gt"></a>若菩萨摩诃萨以一切智智相应作意，<a id="a-Gu"></a>大悲为首，<a id="a-Gv"></a>用无所得而为方便，<a id="a-Gw"></a>从初发心乃至证得一切智智，<a id="a-Gx"></a>常修圆满不退神通，<a id="a-Gy"></a>成熟有情，<a id="a-Gz"></a>严净佛土，<a id="a-H0"></a>从一佛国至一佛国，<a id="a-H1"></a>供养恭敬、<a id="a-H2"></a>尊重赞叹诸佛世尊，<a id="a-H3"></a>于诸佛所听受大乘相应妙法，<a id="a-H4"></a>既听受已，<a id="a-H5"></a>如理思惟、<a id="a-H6"></a>精勤修学。<a id="a-H7"></a>舍利子，<a id="a-H8"></a>是为菩萨摩诃萨普为利乐诸有情故乘于大乘。</p>
  <p id="aH9">“舍利子，<a id="a-HA"></a>是菩萨摩诃萨虽乘大乘，<a id="a-HB"></a>从一佛国至一佛国，<a id="a-HC"></a>供养恭敬、<a id="a-HD"></a>尊重赞叹诸佛世尊，<a id="a-HE"></a>于诸佛所听受妙法，<a id="a-HF"></a>成熟有情，<a id="a-HG"></a>严净佛土，<a id="a-HH"></a>而心都无佛土等想。<a id="a-HI"></a>舍利子，<a id="a-HJ"></a>是菩萨摩诃萨住不二地，<a id="a-HK"></a>观诸有情应以何身而得度者，<a id="a-HL"></a>即便现受如是之身。<a id="a-HM"></a>舍利子，<a id="a-HN"></a>是菩萨摩诃萨乃至证得一切智智，<a id="a-HO"></a>随所生处常不远离大乘正法。<a id="a-HP"></a>舍利子，<a id="a-HQ"></a>是菩萨摩诃萨不久当得一切智智，<a id="a-HR"></a>为天人等转正法轮。<a id="a-HS"></a>如是法轮，<a id="a-HT"></a>声闻、<a id="a-HU"></a>独觉、<a id="a-HV"></a>天、<a id="a-HW"></a>魔、<a id="a-HX"></a>梵等所不能转。<a id="a-HY"></a>舍利子，<a id="a-HZ"></a>以诸菩萨普为利乐诸有情故，<a id="a-Ha"></a>乘于大乘故复名摩诃萨。</p>
  <p id="aHb">“舍利子，<a id="a-Hc"></a>如是普为利乐有情乘于大乘菩萨摩诃萨，<a id="a-Hd"></a>普为十方殑伽沙等诸佛世界一切如来、<a id="a-He"></a>应、<a id="a-Hf"></a>正等觉处大众中欢喜赞叹，<a id="a-Hg"></a>作如是言：<a id="a-Hh"></a>‘某方某世界中某名菩萨摩诃萨，<a id="a-Hi"></a>普为利乐一切有情乘于大乘，<a id="a-Hj"></a>不久当得一切智智，<a id="a-Hk"></a>为天人等转正法轮。<a id="a-Hl"></a>其轮世间诸声闻等皆不能转。<a id="a-Hm"></a>’如是展转，<a id="a-Hn"></a>声遍十方，<a id="a-Ho"></a>人天等闻皆大欢喜，<a id="a-Hp"></a>咸作是言：<a id="a-Hq"></a>‘是菩萨摩诃萨不久当得一切智智，<a id="a-Hr"></a>转妙法轮度无量众。<a id="a-Hs"></a>’”</p>
 </body>
</html>