<!doctype html>
<html id="z3IBSoa1b" data-ver="1566">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百</h1>
  <h2 id="a2">初分摄受品第二十九之二</h2>
  <p id="a3">尔时，<a id="a-4"></a>世尊照知四众，<a id="a-5"></a>谓苾蒭、<a id="a-6"></a>苾蒭尼、<a id="a-7"></a>邬波索迦、<a id="a-8"></a>邬波斯迦，<a id="a-9"></a>及菩萨摩诃萨，<a id="a-A"></a>并四大王众天、<a id="a-B"></a>三十三天、<a id="a-C"></a>夜摩天、<a id="a-D"></a>睹史多天、<a id="a-E"></a>乐变化天、<a id="a-F"></a>他化自在天，<a id="a-G"></a>梵众天——梵辅天、<a id="a-H"></a>梵会天、<a id="a-I"></a>大梵天，<a id="a-J"></a>光天——少光天、<a id="a-K"></a>无量光天、<a id="a-L"></a>极光净天，<a id="a-M"></a>净天——少净天、<a id="a-N"></a>无量净天、<a id="a-O"></a>遍净天，<a id="a-P"></a>广天——少广天、<a id="a-Q"></a>无量广天、<a id="a-R"></a>广果天，<a id="a-S"></a>无烦天、<a id="a-T"></a>无热天、<a id="a-U"></a>善现天、<a id="a-V"></a>善见天、<a id="a-W"></a>色究竟天，<a id="a-X"></a>皆集和合同为明证。<a id="a-Y"></a>于是顾命天帝释言：<a id="a-Z"></a>“憍尸迦，<a id="a-a"></a>若菩萨摩诃萨，<a id="a-b"></a>若苾蒭、<a id="a-c"></a>苾蒭尼、<a id="a-d"></a>邬波索迦、<a id="a-e"></a>邬波斯迦，<a id="a-f"></a>若诸天子，<a id="a-g"></a>若诸天女，<a id="a-h"></a>若善男子，<a id="a-i"></a>若善女人，<a id="a-j"></a>不离一切智智心，<a id="a-k"></a>以无所得为方便，<a id="a-l"></a>于此般若波罗蜜多受持读诵、<a id="a-m"></a>精勤修习、<a id="a-n"></a>如理思惟、<a id="a-o"></a>为他演说、<a id="a-p"></a>广令流布，<a id="a-q"></a>当知是辈，<a id="a-r"></a>诸恶魔王及魔眷属无能得便为恼害者。<a id="a-s"></a>何以故？</p>
  <p id="at">“憍尸迦，<a id="a-u"></a>是善男子、<a id="a-v"></a>善女人等，<a id="a-w"></a>善住色空、<a id="a-x"></a>无相、<a id="a-y"></a>无愿，<a id="a-z"></a>善住受、<a id="a-10"></a>想、<a id="a-11"></a>行、<a id="a-12"></a>识空、<a id="a-13"></a>无相、<a id="a-14"></a>无愿，<a id="a-15"></a>不可以空而得空便，<a id="a-16"></a>不可无相得无相便，<a id="a-17"></a>不可无愿得无愿便。<a id="a-18"></a>何以故？<a id="a-19"></a>以色蕴等自性皆空，<a id="a-1A"></a>能恼、<a id="a-1B"></a>所恼及恼害事不可得故。</p>
  <p id="a1C">“憍尸迦，<a id="a-1D"></a>是善男子、<a id="a-1E"></a>善女人等，<a id="a-1F"></a>善住眼处空、<a id="a-1G"></a>无相、<a id="a-1H"></a>无愿，<a id="a-1I"></a>善住耳、<a id="a-1J"></a>鼻、<a id="a-1K"></a>舌、<a id="a-1L"></a>身、<a id="a-1M"></a>意处空、<a id="a-1N"></a>无相、<a id="a-1O"></a>无愿，<a id="a-1P"></a>不可以空而得空便，<a id="a-1Q"></a>不可无相得无相便，<a id="a-1R"></a>不可无愿得无愿便。<a id="a-1S"></a>何以故？<a id="a-1T"></a>以眼处等自性皆空，<a id="a-1U"></a>能恼、<a id="a-1V"></a>所恼及恼害事不可得故。</p>
  <p id="a1W">“憍尸迦，<a id="a-1X"></a>是善男子、<a id="a-1Y"></a>善女人等，<a id="a-1Z"></a>善住色处空、<a id="a-1a"></a>无相、<a id="a-1b"></a>无愿，<a id="a-1c"></a>善住声、<a id="a-1d"></a>香、<a id="a-1e"></a>味、<a id="a-1f"></a>触、<a id="a-1g"></a>法处空、<a id="a-1h"></a>无相、<a id="a-1i"></a>无愿，<a id="a-1j"></a>不可以空而得空便，<a id="a-1k"></a>不可无相得无相便，<a id="a-1l"></a>不可无愿得无愿便。<a id="a-1m"></a>何以故？<a id="a-1n"></a>以色处等自性皆空，<a id="a-1o"></a>能恼、<a id="a-1p"></a>所恼及恼害事不可得故。</p>
  <p id="a1q">“憍尸迦，<a id="a-1r"></a>是善男子、<a id="a-1s"></a>善女人等，<a id="a-1t"></a>善住眼界空、<a id="a-1u"></a>无相、<a id="a-1v"></a>无愿，<a id="a-1w"></a>善住色界、<a id="a-1x"></a>眼识界及眼触、<a id="a-1y"></a>眼触为缘所生诸受空、<a id="a-1z"></a>无相、<a id="a-20"></a>无愿，<a id="a-21"></a>不可以空而得空便，<a id="a-22"></a>不可无相得无相便，<a id="a-23"></a>不可无愿得无愿便。<a id="a-24"></a>何以故？<a id="a-25"></a>以眼界等自性皆空，<a id="a-26"></a>能恼、<a id="a-27"></a>所恼及恼害事不可得故。</p>
  <p id="a28">“憍尸迦，<a id="a-29"></a>是善男子、<a id="a-2A"></a>善女人等，<a id="a-2B"></a>善住耳界空、<a id="a-2C"></a>无相、<a id="a-2D"></a>无愿，<a id="a-2E"></a>善住声界、<a id="a-2F"></a>耳识界及耳触、<a id="a-2G"></a>耳触为缘所生诸受空、<a id="a-2H"></a>无相、<a id="a-2I"></a>无愿，<a id="a-2J"></a>不可以空而得空便，<a id="a-2K"></a>不可无相得无相便，<a id="a-2L"></a>不可无愿得无愿便。<a id="a-2M"></a>何以故？<a id="a-2N"></a>以耳界等自性皆空，<a id="a-2O"></a>能恼、<a id="a-2P"></a>所恼及恼害事不可得故。</p>
  <p id="a2Q">“憍尸迦，<a id="a-2R"></a>是善男子、<a id="a-2S"></a>善女人等，<a id="a-2T"></a>善住鼻界空、<a id="a-2U"></a>无相、<a id="a-2V"></a>无愿，<a id="a-2W"></a>善住香界、<a id="a-2X"></a>鼻识界及鼻触、<a id="a-2Y"></a>鼻触为缘所生诸受空、<a id="a-2Z"></a>无相、<a id="a-2a"></a>无愿，<a id="a-2b"></a>不可以空而得空便，<a id="a-2c"></a>不可无相得无相便，<a id="a-2d"></a>不可无愿得无愿便。<a id="a-2e"></a>何以故？<a id="a-2f"></a>以鼻界等自性皆空，<a id="a-2g"></a>能恼、<a id="a-2h"></a>所恼及恼害事不可得故。</p>
  <p id="a2i">“憍尸迦，<a id="a-2j"></a>是善男子、<a id="a-2k"></a>善女人等，<a id="a-2l"></a>善住舌界空、<a id="a-2m"></a>无相、<a id="a-2n"></a>无愿，<a id="a-2o"></a>善住味界、<a id="a-2p"></a>舌识界及舌触、<a id="a-2q"></a>舌触为缘所生诸受空、<a id="a-2r"></a>无相、<a id="a-2s"></a>无愿，<a id="a-2t"></a>不可以空而得空便，<a id="a-2u"></a>不可无相得无相便，<a id="a-2v"></a>不可无愿得无愿便。<a id="a-2w"></a>何以故？<a id="a-2x"></a>以舌界等自性皆空，<a id="a-2y"></a>能恼、<a id="a-2z"></a>所恼及恼害事不可得故。</p>
  <p id="a30">“憍尸迦，<a id="a-31"></a>是善男子、<a id="a-32"></a>善女人等，<a id="a-33"></a>善住身界空、<a id="a-34"></a>无相、<a id="a-35"></a>无愿，<a id="a-36"></a>善住触界、<a id="a-37"></a>身识界及身触、<a id="a-38"></a>身触为缘所生诸受空、<a id="a-39"></a>无相、<a id="a-3A"></a>无愿，<a id="a-3B"></a>不可以空而得空便，<a id="a-3C"></a>不可无相得无相便，<a id="a-3D"></a>不可无愿得无愿便。<a id="a-3E"></a>何以故？<a id="a-3F"></a>以身界等自性皆空，<a id="a-3G"></a>能恼、<a id="a-3H"></a>所恼及恼害事不可得故。</p>
  <p id="a3I">“憍尸迦，<a id="a-3J"></a>是善男子、<a id="a-3K"></a>善女人等，<a id="a-3L"></a>善住意界空、<a id="a-3M"></a>无相、<a id="a-3N"></a>无愿，<a id="a-3O"></a>善住法界、<a id="a-3P"></a>意识界及意触、<a id="a-3Q"></a>意触为缘所生诸受空、<a id="a-3R"></a>无相、<a id="a-3S"></a>无愿，<a id="a-3T"></a>不可以空而得空便，<a id="a-3U"></a>不可无相得无相便，<a id="a-3V"></a>不可无愿得无愿便。<a id="a-3W"></a>何以故？<a id="a-3X"></a>以意界等自性皆空，<a id="a-3Y"></a>能恼、<a id="a-3Z"></a>所恼及恼害事不可得故。</p>
  <p id="a3a">“憍尸迦，<a id="a-3b"></a>是善男子、<a id="a-3c"></a>善女人等，<a id="a-3d"></a>善住地界空、<a id="a-3e"></a>无相、<a id="a-3f"></a>无愿，<a id="a-3g"></a>善住水、<a id="a-3h"></a>火、<a id="a-3i"></a>风、<a id="a-3j"></a>空、<a id="a-3k"></a>识界空、<a id="a-3l"></a>无相、<a id="a-3m"></a>无愿，<a id="a-3n"></a>不可以空而得空便，<a id="a-3o"></a>不可无相得无相便，<a id="a-3p"></a>不可无愿得无愿便。<a id="a-3q"></a>何以故？<a id="a-3r"></a>以地界等自性皆空，<a id="a-3s"></a>能恼、<a id="a-3t"></a>所恼及恼害事不可得故。</p>
  <p id="a3u">“憍尸迦，<a id="a-3v"></a>是善男子、<a id="a-3w"></a>善女人等，<a id="a-3x"></a>善住苦圣谛空、<a id="a-3y"></a>无相、<a id="a-3z"></a>无愿，<a id="a-40"></a>善住集、<a id="a-41"></a>灭、<a id="a-42"></a>道圣谛空、<a id="a-43"></a>无相、<a id="a-44"></a>无愿，<a id="a-45"></a>不可以空而得空便，<a id="a-46"></a>不可无相得无相便，<a id="a-47"></a>不可无愿得无愿便。<a id="a-48"></a>何以故？<a id="a-49"></a>以苦圣谛等自性皆空，<a id="a-4A"></a>能恼、<a id="a-4B"></a>所恼及恼害事不可得故。</p>
  <p id="a4C">“憍尸迦，<a id="a-4D"></a>是善男子、<a id="a-4E"></a>善女人等，<a id="a-4F"></a>善住无明空、<a id="a-4G"></a>无相、<a id="a-4H"></a>无愿，<a id="a-4I"></a>善住行、<a id="a-4J"></a>识、<a id="a-4K"></a>名色、<a id="a-4L"></a>六处、<a id="a-4M"></a>触、<a id="a-4N"></a>受、<a id="a-4O"></a>爱、<a id="a-4P"></a>取、<a id="a-4Q"></a>有、<a id="a-4R"></a>生、<a id="a-4S"></a>老死愁叹苦忧恼空、<a id="a-4T"></a>无相、<a id="a-4U"></a>无愿，<a id="a-4V"></a>不可以空而得空便，<a id="a-4W"></a>不可无相得无相便，<a id="a-4X"></a>不可无愿得无愿便。<a id="a-4Y"></a>何以故？<a id="a-4Z"></a>以无明等自性皆空，<a id="a-4a"></a>能恼、<a id="a-4b"></a>所恼及恼害事不可得故。</p>
  <p id="a4c">“憍尸迦，<a id="a-4d"></a>是善男子、<a id="a-4e"></a>善女人等，<a id="a-4f"></a>善住内空空、<a id="a-4g"></a>无相、<a id="a-4h"></a>无愿，<a id="a-4i"></a>善住外空、<a id="a-4j"></a>内外空、<a id="a-4k"></a>空空、<a id="a-4l"></a>大空、<a id="a-4m"></a>胜义空、<a id="a-4n"></a>有为空、<a id="a-4o"></a>无为空、<a id="a-4p"></a>毕竟空、<a id="a-4q"></a>无际空、<a id="a-4r"></a>散空、<a id="a-4s"></a>无变异空、<a id="a-4t"></a>本性空、<a id="a-4u"></a>自相空、<a id="a-4v"></a>共相空、<a id="a-4w"></a>一切法空、<a id="a-4x"></a>不可得空、<a id="a-4y"></a>无性空、<a id="a-4z"></a>自性空、<a id="a-50"></a>无性自性空空、<a id="a-51"></a>无相、<a id="a-52"></a>无愿，<a id="a-53"></a>不可以空而得空便，<a id="a-54"></a>不可无相得无相便，<a id="a-55"></a>不可无愿得无愿便。<a id="a-56"></a>何以故？<a id="a-57"></a>以内空等自性皆空，<a id="a-58"></a>能恼、<a id="a-59"></a>所恼及恼害事不可得故。</p>
  <p id="a5A">“憍尸迦，<a id="a-5B"></a>是善男子、<a id="a-5C"></a>善女人等，<a id="a-5D"></a>善住真如空、<a id="a-5E"></a>无相、<a id="a-5F"></a>无愿，<a id="a-5G"></a>善住法界、<a id="a-5H"></a>法性、<a id="a-5I"></a>不虚妄性、<a id="a-5J"></a>不变异性、<a id="a-5K"></a>平等性、<a id="a-5L"></a>离生性、<a id="a-5M"></a>法定、<a id="a-5N"></a>法住、<a id="a-5O"></a>实际、<a id="a-5P"></a>虚空界、<a id="a-5Q"></a>不思议界空、<a id="a-5R"></a>无相、<a id="a-5S"></a>无愿，<a id="a-5T"></a>不可以空而得空便，<a id="a-5U"></a>不可无相得无相便，<a id="a-5V"></a>不可无愿得无愿便。<a id="a-5W"></a>何以故？<a id="a-5X"></a>以法界等自性皆空，<a id="a-5Y"></a>能恼、<a id="a-5Z"></a>所恼及恼害事不可得故。</p>
  <p id="a5a">“憍尸迦，<a id="a-5b"></a>是善男子、<a id="a-5c"></a>善女人等，<a id="a-5d"></a>善住布施波罗蜜多空、<a id="a-5e"></a>无相、<a id="a-5f"></a>无愿，<a id="a-5g"></a>善住净戒、<a id="a-5h"></a>安忍、<a id="a-5i"></a>精进、<a id="a-5j"></a>静虑、<a id="a-5k"></a>般若波罗蜜多空、<a id="a-5l"></a>无相、<a id="a-5m"></a>无愿，<a id="a-5n"></a>不可以空而得空便，<a id="a-5o"></a>不可无相得无相便，<a id="a-5p"></a>不可无愿得无愿便。<a id="a-5q"></a>何以故？<a id="a-5r"></a>以布施波罗蜜多等自性皆空，<a id="a-5s"></a>能恼、<a id="a-5t"></a>所恼及恼害事不可得故。</p>
  <p id="a5u">“憍尸迦，<a id="a-5v"></a>是善男子、<a id="a-5w"></a>善女人等，<a id="a-5x"></a>善住四静虑空、<a id="a-5y"></a>无相、<a id="a-5z"></a>无愿，<a id="a-60"></a>善住四无量、<a id="a-61"></a>四无色定空、<a id="a-62"></a>无相、<a id="a-63"></a>无愿，<a id="a-64"></a>不可以空而得空便，<a id="a-65"></a>不可无相得无相便，<a id="a-66"></a>不可无愿得无愿便。<a id="a-67"></a>何以故？<a id="a-68"></a>以四静虑等自性皆空，<a id="a-69"></a>能恼、<a id="a-6A"></a>所恼及恼害事不可得故。</p>
  <p id="a6B">“憍尸迦，<a id="a-6C"></a>是善男子、<a id="a-6D"></a>善女人等，<a id="a-6E"></a>善住八解脱空、<a id="a-6F"></a>无相、<a id="a-6G"></a>无愿，<a id="a-6H"></a>善住八胜处、<a id="a-6I"></a>九次第定、<a id="a-6J"></a>十遍处空、<a id="a-6K"></a>无相、<a id="a-6L"></a>无愿，<a id="a-6M"></a>不可以空而得空便，<a id="a-6N"></a>不可无相得无相便，<a id="a-6O"></a>不可无愿得无愿便。<a id="a-6P"></a>何以故？<a id="a-6Q"></a>以八解脱等自性皆空，<a id="a-6R"></a>能恼、<a id="a-6S"></a>所恼及恼害事不可得故。</p>
  <p id="a6T">“憍尸迦，<a id="a-6U"></a>是善男子、<a id="a-6V"></a>善女人等，<a id="a-6W"></a>善住四念住空、<a id="a-6X"></a>无相、<a id="a-6Y"></a>无愿，<a id="a-6Z"></a>善住四正断、<a id="a-6a"></a>四神足、<a id="a-6b"></a>五根、<a id="a-6c"></a>五力、<a id="a-6d"></a>七等觉支、<a id="a-6e"></a>八圣道支空、<a id="a-6f"></a>无相、<a id="a-6g"></a>无愿，<a id="a-6h"></a>不可以空而得空便，<a id="a-6i"></a>不可无相得无相便，<a id="a-6j"></a>不可无愿得无愿便。<a id="a-6k"></a>何以故？<a id="a-6l"></a>以四念住等自性皆空，<a id="a-6m"></a>能恼、<a id="a-6n"></a>所恼及恼害事不可得故。</p>
  <p id="a6o">“憍尸迦，<a id="a-6p"></a>是善男子、<a id="a-6q"></a>善女人等，<a id="a-6r"></a>善住空解脱门空、<a id="a-6s"></a>无相、<a id="a-6t"></a>无愿，<a id="a-6u"></a>善住无相解脱门、<a id="a-6v"></a>无愿解脱门空、<a id="a-6w"></a>无相、<a id="a-6x"></a>无愿，<a id="a-6y"></a>不可以空而得空便，<a id="a-6z"></a>不可无相得无相便，<a id="a-70"></a>不可无愿得无愿便。<a id="a-71"></a>何以故？<a id="a-72"></a>以空解脱门等自性皆空，<a id="a-73"></a>能恼、<a id="a-74"></a>所恼及恼害事不可得故。</p>
  <p id="a75">“憍尸迦，<a id="a-76"></a>是善男子、<a id="a-77"></a>善女人等，<a id="a-78"></a>善住五眼空、<a id="a-79"></a>无相、<a id="a-7A"></a>无愿，<a id="a-7B"></a>善住六神通空、<a id="a-7C"></a>无相、<a id="a-7D"></a>无愿，<a id="a-7E"></a>不可以空而得空便，<a id="a-7F"></a>不可无相得无相便，<a id="a-7G"></a>不可无愿得无愿便。<a id="a-7H"></a>何以故？<a id="a-7I"></a>以五眼等自性皆空，<a id="a-7J"></a>能恼、<a id="a-7K"></a>所恼及恼害事不可得故。</p>
  <p id="a7L">“憍尸迦，<a id="a-7M"></a>是善男子、<a id="a-7N"></a>善女人等，<a id="a-7O"></a>善住佛十力空、<a id="a-7P"></a>无相、<a id="a-7Q"></a>无愿，<a id="a-7R"></a>善住四无所畏、<a id="a-7S"></a>四无礙解、<a id="a-7T"></a>大慈、<a id="a-7U"></a>大悲、<a id="a-7V"></a>大喜、<a id="a-7W"></a>大舍、<a id="a-7X"></a>十八佛不共法空、<a id="a-7Y"></a>无相、<a id="a-7Z"></a>无愿，<a id="a-7a"></a>不可以空而得空便，<a id="a-7b"></a>不可无相得无相便，<a id="a-7c"></a>不可无愿得无愿便。<a id="a-7d"></a>何以故？<a id="a-7e"></a>以佛十力等自性皆空，<a id="a-7f"></a>能恼、<a id="a-7g"></a>所恼及恼害事不可得故。</p>
  <p id="a7h">“憍尸迦，<a id="a-7i"></a>是善男子、<a id="a-7j"></a>善女人等，<a id="a-7k"></a>善住无忘失法空、<a id="a-7l"></a>无相、<a id="a-7m"></a>无愿，<a id="a-7n"></a>善住恒住舍性空、<a id="a-7o"></a>无相、<a id="a-7p"></a>无愿，<a id="a-7q"></a>不可以空而得空便，<a id="a-7r"></a>不可无相得无相便，<a id="a-7s"></a>不可无愿得无愿便。<a id="a-7t"></a>何以故？<a id="a-7u"></a>以无忘失法等自性皆空，<a id="a-7v"></a>能恼、<a id="a-7w"></a>所恼及恼害事不可得故。</p>
  <p id="a7x">“憍尸迦，<a id="a-7y"></a>是善男子、<a id="a-7z"></a>善女人等，<a id="a-80"></a>善住一切智空、<a id="a-81"></a>无相、<a id="a-82"></a>无愿，<a id="a-83"></a>善住道相智、<a id="a-84"></a>一切相智空、<a id="a-85"></a>无相、<a id="a-86"></a>无愿，<a id="a-87"></a>不可以空而得空便，<a id="a-88"></a>不可无相得无相便，<a id="a-89"></a>不可无愿得无愿便。<a id="a-8A"></a>何以故？<a id="a-8B"></a>以一切智等自性皆空，<a id="a-8C"></a>能恼、<a id="a-8D"></a>所恼及恼害事不可得故。</p>
  <p id="a8E">“憍尸迦，<a id="a-8F"></a>是善男子、<a id="a-8G"></a>善女人等，<a id="a-8H"></a>善住一切陀罗尼门空、<a id="a-8I"></a>无相、<a id="a-8J"></a>无愿，<a id="a-8K"></a>善住一切三摩地门空、<a id="a-8L"></a>无相、<a id="a-8M"></a>无愿，<a id="a-8N"></a>不可以空而得空便，<a id="a-8O"></a>不可无相得无相便，<a id="a-8P"></a>不可无愿得无愿便。<a id="a-8Q"></a>何以故？<a id="a-8R"></a>以一切陀罗尼门等自性皆空，<a id="a-8S"></a>能恼、<a id="a-8T"></a>所恼及恼害事不可得故。</p>
  <p id="a8U">“憍尸迦，<a id="a-8V"></a>是善男子、<a id="a-8W"></a>善女人等，<a id="a-8X"></a>善住预流空、<a id="a-8Y"></a>无相、<a id="a-8Z"></a>无愿，<a id="a-8a"></a>善住一来、<a id="a-8b"></a>不还、<a id="a-8c"></a>阿罗汉空、<a id="a-8d"></a>无相、<a id="a-8e"></a>无愿，<a id="a-8f"></a>不可以空而得空便，<a id="a-8g"></a>不可无相得无相便，<a id="a-8h"></a>不可无愿得无愿便。<a id="a-8i"></a>何以故？<a id="a-8j"></a>以预流等自性皆空，<a id="a-8k"></a>能恼、<a id="a-8l"></a>所恼及恼害事不可得故。</p>
  <p id="a8m">“憍尸迦，<a id="a-8n"></a>是善男子、<a id="a-8o"></a>善女人等，<a id="a-8p"></a>善住预流向预流果空、<a id="a-8q"></a>无相、<a id="a-8r"></a>无愿，<a id="a-8s"></a>善住一来向一来果、<a id="a-8t"></a>不还向不还果、<a id="a-8u"></a>阿罗汉向阿罗汉果空、<a id="a-8v"></a>无相、<a id="a-8w"></a>无愿，<a id="a-8x"></a>不可以空而得空便，<a id="a-8y"></a>不可无相得无相便，<a id="a-8z"></a>不可无愿得无愿便。<a id="a-90"></a>何以故？<a id="a-91"></a>以预流向预流果等自性皆空，<a id="a-92"></a>能恼、<a id="a-93"></a>所恼及恼害事不可得故。</p>
  <p id="a94">“憍尸迦，<a id="a-95"></a>是善男子、<a id="a-96"></a>善女人等，<a id="a-97"></a>善住独觉空、<a id="a-98"></a>无相、<a id="a-99"></a>无愿，<a id="a-9A"></a>善住独觉向独觉果空、<a id="a-9B"></a>无相、<a id="a-9C"></a>无愿，<a id="a-9D"></a>不可以空而得空便，<a id="a-9E"></a>不可无相得无相便，<a id="a-9F"></a>不可无愿得无愿便。<a id="a-9G"></a>何以故？<a id="a-9H"></a>以独觉等自性皆空，<a id="a-9I"></a>能恼、<a id="a-9J"></a>所恼及恼害事不可得故。</p>
  <p id="a9K">“憍尸迦，<a id="a-9L"></a>是善男子、<a id="a-9M"></a>善女人等，<a id="a-9N"></a>善住菩萨摩诃萨空、<a id="a-9O"></a>无相、<a id="a-9P"></a>无愿，<a id="a-9Q"></a>善住三藐三佛陀空、<a id="a-9R"></a>无相、<a id="a-9S"></a>无愿，<a id="a-9T"></a>不可以空而得空便，<a id="a-9U"></a>不可无相得无相便，<a id="a-9V"></a>不可无愿得无愿便。<a id="a-9W"></a>何以故？<a id="a-9X"></a>以菩萨摩诃萨等自性皆空，<a id="a-9Y"></a>能恼、<a id="a-9Z"></a>所恼及恼害事不可得故。</p>
  <p id="a9a">“憍尸迦，<a id="a-9b"></a>是善男子、<a id="a-9c"></a>善女人等，<a id="a-9d"></a>善住菩萨摩诃萨法空、<a id="a-9e"></a>无相、<a id="a-9f"></a>无愿，<a id="a-9g"></a>善住无上正等菩提空、<a id="a-9h"></a>无相、<a id="a-9i"></a>无愿，<a id="a-9j"></a>不可以空而得空便，<a id="a-9k"></a>不可无相得无相便，<a id="a-9l"></a>不可无愿得无愿便。<a id="a-9m"></a>何以故？<a id="a-9n"></a>以菩萨摩诃萨法等自性皆空，<a id="a-9o"></a>能恼、<a id="a-9p"></a>所恼及恼害事不可得故。</p>
  <p id="a9q">“憍尸迦，<a id="a-9r"></a>是善男子、<a id="a-9s"></a>善女人等，<a id="a-9t"></a>善住声闻乘空、<a id="a-9u"></a>无相、<a id="a-9v"></a>无愿，<a id="a-9w"></a>善住独觉乘、<a id="a-9x"></a>无上乘空、<a id="a-9y"></a>无相、<a id="a-9z"></a>无愿，<a id="a-A0"></a>不可以空而得空便，<a id="a-A1"></a>不可无相得无相便，<a id="a-A2"></a>不可无愿得无愿便。<a id="a-A3"></a>何以故？<a id="a-A4"></a>以声闻乘等自性皆空，<a id="a-A5"></a>能恼、<a id="a-A6"></a>所恼及恼害事不可得故。</p>
  <p id="aA7">“复次，<a id="a-A8"></a>憍尸迦，<a id="a-A9"></a>是善男子、<a id="a-AA"></a>善女人等，<a id="a-AB"></a>人及非人无能得便为恼害者。<a id="a-AC"></a>何以故？<a id="a-AD"></a>是善男子、<a id="a-AE"></a>善女人等，<a id="a-AF"></a>以无所得为方便，<a id="a-AG"></a>于一切有情善修慈、<a id="a-AH"></a>悲、<a id="a-AI"></a>喜、<a id="a-AJ"></a>舍心故。<a id="a-AK"></a>憍尸迦，<a id="a-AL"></a>是善男子、<a id="a-AM"></a>善女人等，<a id="a-AN"></a>终不横为诸险恶缘之所恼害，<a id="a-AO"></a>亦不横死。<a id="a-AP"></a>何以故？<a id="a-AQ"></a>是善男子、<a id="a-AR"></a>善女人等，<a id="a-AS"></a>修行布施波罗蜜多故，<a id="a-AT"></a>于诸有情正安养故。</p>
  <p id="aAU">“复次，<a id="a-AV"></a>憍尸迦，<a id="a-AW"></a>于此三千大千世界所有四大王众天、<a id="a-AX"></a>三十三天、<a id="a-AY"></a>夜摩天、<a id="a-AZ"></a>睹史多天、<a id="a-Aa"></a>乐变化天、<a id="a-Ab"></a>他化自在天、<a id="a-Ac"></a>梵众天、<a id="a-Ad"></a>极光净天、<a id="a-Ae"></a>遍净天、<a id="a-Af"></a>广果天等，<a id="a-Ag"></a>已发无上正等觉心，<a id="a-Ah"></a>于此般若波罗蜜多，<a id="a-Ai"></a>若未听闻、<a id="a-Aj"></a>受持读诵、<a id="a-Ak"></a>精勤修学、<a id="a-Al"></a>正思惟者，<a id="a-Am"></a>今应不离一切智智心，<a id="a-An"></a>以无所得为方便，<a id="a-Ao"></a>于此般若波罗蜜多，<a id="a-Ap"></a>至心听闻、<a id="a-Aq"></a>受持读诵、<a id="a-Ar"></a>精勤修学、<a id="a-As"></a>如理思惟。<a id="a-At"></a>憍尸迦，<a id="a-Au"></a>若善男子、<a id="a-Av"></a>善女人等，<a id="a-Aw"></a>不离一切智智心，<a id="a-Ax"></a>以无所得为方便，<a id="a-Ay"></a>于此般若波罗蜜多，<a id="a-Az"></a>至心听闻、<a id="a-B0"></a>受持读诵、<a id="a-B1"></a>精勤修学、<a id="a-B2"></a>如理思惟，<a id="a-B3"></a>是善男子、<a id="a-B4"></a>善女人等，<a id="a-B5"></a>若在空宅，<a id="a-B6"></a>若在旷野，<a id="a-B7"></a>若在险道及危难处，<a id="a-B8"></a>终不怖畏惊恐毛竖。<a id="a-B9"></a>所以者何？<a id="a-BA"></a>是善男子、<a id="a-BB"></a>善女人等，<a id="a-BC"></a>不离一切智智心，<a id="a-BD"></a>以无所得为方便，<a id="a-BE"></a>善修内空故，<a id="a-BF"></a>善修外空、<a id="a-BG"></a>内外空、<a id="a-BH"></a>空空、<a id="a-BI"></a>大空、<a id="a-BJ"></a>胜义空、<a id="a-BK"></a>有为空、<a id="a-BL"></a>无为空、<a id="a-BM"></a>毕竟空、<a id="a-BN"></a>无际空、<a id="a-BO"></a>散空、<a id="a-BP"></a>无变异空、<a id="a-BQ"></a>本性空、<a id="a-BR"></a>自相空、<a id="a-BS"></a>共相空、<a id="a-BT"></a>一切法空、<a id="a-BU"></a>不可得空、<a id="a-BV"></a>无性空、<a id="a-BW"></a>自性空、<a id="a-BX"></a>无性自性空故。<a id="a-BY"></a>”</p>
  <p id="aBZ">尔时，<a id="a-Ba"></a>于此三千大千世界所有四大王众天、<a id="a-Bb"></a>三十三天、<a id="a-Bc"></a>夜摩天、<a id="a-Bd"></a>睹史多天、<a id="a-Be"></a>乐变化天、<a id="a-Bf"></a>他化自在天，<a id="a-Bg"></a>梵众天——梵辅天、<a id="a-Bh"></a>梵会天、<a id="a-Bi"></a>大梵天，<a id="a-Bj"></a>光天——少光天、<a id="a-Bk"></a>无量光天、<a id="a-Bl"></a>极光净天，<a id="a-Bm"></a>净天——少净天、<a id="a-Bn"></a>无量净天、<a id="a-Bo"></a>遍净天，<a id="a-Bp"></a>广天——少广天、<a id="a-Bq"></a>无量广天、<a id="a-Br"></a>广果天，<a id="a-Bs"></a>无烦天、<a id="a-Bt"></a>无热天、<a id="a-Bu"></a>善现天、<a id="a-Bv"></a>善见天、<a id="a-Bw"></a>色究竟天等，<a id="a-Bx"></a>俱白佛言：<a id="a-By"></a>“世尊，<a id="a-Bz"></a>若善男子、<a id="a-C0"></a>善女人等，<a id="a-C1"></a>不离一切智智心，<a id="a-C2"></a>以无所得为方便，<a id="a-C3"></a>常能于此甚深般若波罗蜜多，<a id="a-C4"></a>受持读诵、<a id="a-C5"></a>精勤修学、<a id="a-C6"></a>如理思惟、<a id="a-C7"></a>书写解说、<a id="a-C8"></a>广令流布，<a id="a-C9"></a>我等常随恭敬拥卫，<a id="a-CA"></a>不令一切灾横侵恼。<a id="a-CB"></a>何以故？<a id="a-CC"></a>此善男子、<a id="a-CD"></a>善女人等，<a id="a-CE"></a>即是菩萨摩诃萨故。</p>
  <p id="aCF">“世尊，<a id="a-CG"></a>由是菩萨摩诃萨故，<a id="a-CH"></a>令诸有情永断地狱、<a id="a-CI"></a>傍生、<a id="a-CJ"></a>鬼界、<a id="a-CK"></a>阿素洛等诸险恶趣。</p>
  <p id="aCL">“世尊，<a id="a-CM"></a>由是菩萨摩诃萨故，<a id="a-CN"></a>令诸天、<a id="a-CO"></a>人永离一切灾横、<a id="a-CP"></a>疾疫、<a id="a-CQ"></a>贫穷、<a id="a-CR"></a>饥渴、<a id="a-CS"></a>寒热等苦。</p>
  <p id="aCT">“世尊，<a id="a-CU"></a>由是菩萨摩诃萨故，<a id="a-CV"></a>世间便有十善业道。</p>
  <p id="aCW">“世尊，<a id="a-CX"></a>由是菩萨摩诃萨故，<a id="a-CY"></a>世间便有四静虑、<a id="a-CZ"></a>四无量、<a id="a-Ca"></a>四无色定。</p>
  <p id="aCb">“世尊，<a id="a-Cc"></a>由是菩萨摩诃萨故，<a id="a-Cd"></a>世间便有八解脱、<a id="a-Ce"></a>八胜处、<a id="a-Cf"></a>九次第定、<a id="a-Cg"></a>十遍处。</p>
  <p id="aCh">“世尊，<a id="a-Ci"></a>由是菩萨摩诃萨故，<a id="a-Cj"></a>世间便有布施波罗蜜多，<a id="a-Ck"></a>净戒、<a id="a-Cl"></a>安忍、<a id="a-Cm"></a>精进、<a id="a-Cn"></a>静虑、<a id="a-Co"></a>般若波罗蜜多。</p>
  <p id="aCp">“世尊，<a id="a-Cq"></a>由是菩萨摩诃萨故，<a id="a-Cr"></a>世间便有内空、<a id="a-Cs"></a>外空、<a id="a-Ct"></a>内外空、<a id="a-Cu"></a>空空、<a id="a-Cv"></a>大空、<a id="a-Cw"></a>胜义空、<a id="a-Cx"></a>有为空、<a id="a-Cy"></a>无为空、<a id="a-Cz"></a>毕竟空、<a id="a-D0"></a>无际空、<a id="a-D1"></a>散空、<a id="a-D2"></a>无变异空、<a id="a-D3"></a>本性空、<a id="a-D4"></a>自相空、<a id="a-D5"></a>共相空、<a id="a-D6"></a>一切法空、<a id="a-D7"></a>不可得空、<a id="a-D8"></a>无性空、<a id="a-D9"></a>自性空、<a id="a-DA"></a>无性自性空。</p>
  <p id="aDB">“世尊，<a id="a-DC"></a>由是菩萨摩诃萨故，<a id="a-DD"></a>世间便有真如、<a id="a-DE"></a>法界、<a id="a-DF"></a>法性、<a id="a-DG"></a>不虚妄性、<a id="a-DH"></a>不变异性、<a id="a-DI"></a>平等性、<a id="a-DJ"></a>离生性、<a id="a-DK"></a>法定、<a id="a-DL"></a>法住、<a id="a-DM"></a>实际、<a id="a-DN"></a>虚空界、<a id="a-DO"></a>不思议界。</p>
  <p id="aDP">“世尊，<a id="a-DQ"></a>由是菩萨摩诃萨故，<a id="a-DR"></a>世间便有苦圣谛，<a id="a-DS"></a>集、<a id="a-DT"></a>灭、<a id="a-DU"></a>道圣谛。</p>
  <p id="aDV">“世尊，<a id="a-DW"></a>由是菩萨摩诃萨故，<a id="a-DX"></a>世间便有四念住、<a id="a-DY"></a>四正断、<a id="a-DZ"></a>四神足、<a id="a-Da"></a>五根、<a id="a-Db"></a>五力、<a id="a-Dc"></a>七等觉支、<a id="a-Dd"></a>八圣道支。</p>
  <p id="aDe">“世尊，<a id="a-Df"></a>由是菩萨摩诃萨故，<a id="a-Dg"></a>世间便有空解脱门、<a id="a-Dh"></a>无相解脱门、<a id="a-Di"></a>无愿解脱门。</p>
  <p id="aDj">“世尊，<a id="a-Dk"></a>由是菩萨摩诃萨故，<a id="a-Dl"></a>世间便有五眼、<a id="a-Dm"></a>六神通。</p>
  <p id="aDn">“世尊，<a id="a-Do"></a>由是菩萨摩诃萨故，<a id="a-Dp"></a>世间便有佛十力、<a id="a-Dq"></a>四无所畏、<a id="a-Dr"></a>四无礙解、<a id="a-Ds"></a>大慈、<a id="a-Dt"></a>大悲、<a id="a-Du"></a>大喜、<a id="a-Dv"></a>大舍、<a id="a-Dw"></a>十八佛不共法。</p>
  <p id="aDx">“世尊，<a id="a-Dy"></a>由是菩萨摩诃萨故，<a id="a-Dz"></a>世间便有无忘失法、<a id="a-E0"></a>恒住舍性。</p>
  <p id="aE1">“世尊，<a id="a-E2"></a>由是菩萨摩诃萨故，<a id="a-E3"></a>世间便有一切智、<a id="a-E4"></a>道相智、<a id="a-E5"></a>一切相智。</p>
  <p id="aE6">“世尊，<a id="a-E7"></a>由是菩萨摩诃萨故，<a id="a-E8"></a>世间便有一切陀罗尼门、<a id="a-E9"></a>一切三摩地门。</p>
  <p id="aEA">“世尊，<a id="a-EB"></a>由是菩萨摩诃萨故，<a id="a-EC"></a>世间便有刹帝利大族、<a id="a-ED"></a>婆罗门大族、<a id="a-EE"></a>长者大族、<a id="a-EF"></a>居士大族、<a id="a-EG"></a>诸小国王、<a id="a-EH"></a>转轮圣王、<a id="a-EI"></a>辅臣僚佐。</p>
  <p id="aEJ">“世尊，<a id="a-EK"></a>由是菩萨摩诃萨故，<a id="a-EL"></a>世间便有四大王众天、<a id="a-EM"></a>三十三天、<a id="a-EN"></a>夜摩天、<a id="a-EO"></a>睹史多天、<a id="a-EP"></a>乐变化天、<a id="a-EQ"></a>他化自在天。</p>
  <p id="aER">“世尊，<a id="a-ES"></a>由是菩萨摩诃萨故，<a id="a-ET"></a>世间便有梵众天——梵辅天、<a id="a-EU"></a>梵会天、<a id="a-EV"></a>大梵天，<a id="a-EW"></a>光天——少光天、<a id="a-EX"></a>无量光天、<a id="a-EY"></a>极光净天，<a id="a-EZ"></a>净天——少净天、<a id="a-Ea"></a>无量净天、<a id="a-Eb"></a>遍净天，<a id="a-Ec"></a>广天——少广天、<a id="a-Ed"></a>无量广天、<a id="a-Ee"></a>广果天。</p>
  <p id="aEf">“世尊，<a id="a-Eg"></a>由是菩萨摩诃萨故，<a id="a-Eh"></a>世间便有无烦天、<a id="a-Ei"></a>无热天、<a id="a-Ej"></a>善现天、<a id="a-Ek"></a>善见天、<a id="a-El"></a>色究竟天。</p>
  <p id="aEm">“世尊，<a id="a-En"></a>由是菩萨摩诃萨故，<a id="a-Eo"></a>世间便有空无边处天、<a id="a-Ep"></a>识无边处天、<a id="a-Eq"></a>无所有处天、<a id="a-Er"></a>非想非非想处天。</p>
  <p id="aEs">“世尊，<a id="a-Et"></a>由是菩萨摩诃萨故，<a id="a-Eu"></a>世间便有预流、<a id="a-Ev"></a>一来、<a id="a-Ew"></a>不还、<a id="a-Ex"></a>阿罗汉及预流向预流果、<a id="a-Ey"></a>一来向一来果、<a id="a-Ez"></a>不还向不还果、<a id="a-F0"></a>阿罗汉向阿罗汉果。</p>
  <p id="aF1">“世尊，<a id="a-F2"></a>由是菩萨摩诃萨故，<a id="a-F3"></a>世间便有独觉及独觉向独觉果。</p>
  <p id="aF4">“世尊，<a id="a-F5"></a>由是菩萨摩诃萨故，<a id="a-F6"></a>世间便有菩萨摩诃萨，<a id="a-F7"></a>成熟有情、<a id="a-F8"></a>严净佛土。</p>
  <p id="aF9">“世尊，<a id="a-FA"></a>由是菩萨摩诃萨故，<a id="a-FB"></a>世间便有如来、<a id="a-FC"></a>应、<a id="a-FD"></a>正等觉，<a id="a-FE"></a>证得无上正等菩提，<a id="a-FF"></a>转妙法轮度无量众。</p>
  <p id="aFG">“世尊，<a id="a-FH"></a>由是菩萨摩诃萨故，<a id="a-FI"></a>世间便有佛宝、<a id="a-FJ"></a>法宝、<a id="a-FK"></a>苾蒭僧宝。</p>
  <p id="aFL">“世尊，<a id="a-FM"></a>以是缘故，<a id="a-FN"></a>我等天、<a id="a-FO"></a>龙及阿素洛、<a id="a-FP"></a>健达缚、<a id="a-FQ"></a>揭路荼、<a id="a-FR"></a>紧捺洛、<a id="a-FS"></a>药叉、<a id="a-FT"></a>逻刹娑、<a id="a-FU"></a>莫呼洛伽、<a id="a-FV"></a>人非人等，<a id="a-FW"></a>常应随逐恭敬守护此菩萨摩诃萨，<a id="a-FX"></a>不令一切灾横侵恼。<a id="a-FY"></a>”</p>
  <p id="aFZ">尔时，<a id="a-Fa"></a>世尊告天帝释及诸天、<a id="a-Fb"></a>龙、<a id="a-Fc"></a>阿素洛等：<a id="a-Fd"></a>“如是，<a id="a-Fe"></a>如是，<a id="a-Ff"></a>如汝所说。<a id="a-Fg"></a>憍尸迦，<a id="a-Fh"></a>若善男子、<a id="a-Fi"></a>善女人等，<a id="a-Fj"></a>不离一切智智心，<a id="a-Fk"></a>以无所得为方便，<a id="a-Fl"></a>常能于此甚深般若波罗蜜多受持读诵、<a id="a-Fm"></a>精勤修学、<a id="a-Fn"></a>如理思惟、<a id="a-Fo"></a>书写解说、<a id="a-Fp"></a>广令流布，<a id="a-Fq"></a>当知是善男子、<a id="a-Fr"></a>善女人等，<a id="a-Fs"></a>即是菩萨摩诃萨。</p>
  <p id="aFt">“憍尸迦，<a id="a-Fu"></a>由是菩萨摩诃萨故，<a id="a-Fv"></a>令诸有情永断地狱、<a id="a-Fw"></a>傍生、<a id="a-Fx"></a>鬼界、<a id="a-Fy"></a>阿素洛等。</p>
  <p id="aFz">“憍尸迦，<a id="a-G0"></a>由是菩萨摩诃萨故，<a id="a-G1"></a>令诸天人永离一切灾横、<a id="a-G2"></a>疾疫、<a id="a-G3"></a>贫穷、<a id="a-G4"></a>饥渴、<a id="a-G5"></a>寒热等苦。</p>
  <p id="aG6">“憍尸迦，<a id="a-G7"></a>由是菩萨摩诃萨故，<a id="a-G8"></a>十善业道出现世间。</p>
  <p id="aG9">“憍尸迦，<a id="a-GA"></a>由是菩萨摩诃萨故，<a id="a-GB"></a>四静虑、<a id="a-GC"></a>四无量、<a id="a-GD"></a>四无色定出现世间。</p>
  <p id="aGE">“憍尸迦，<a id="a-GF"></a>由是菩萨摩诃萨故，<a id="a-GG"></a>八解脱、<a id="a-GH"></a>八胜处、<a id="a-GI"></a>九次第定、<a id="a-GJ"></a>十遍处出现世间。</p>
  <p id="aGK">“憍尸迦，<a id="a-GL"></a>由是菩萨摩诃萨故，<a id="a-GM"></a>布施波罗蜜多，<a id="a-GN"></a>净戒、<a id="a-GO"></a>安忍、<a id="a-GP"></a>精进、<a id="a-GQ"></a>静虑、<a id="a-GR"></a>般若波罗蜜多出现世间。</p>
  <p id="aGS">“憍尸迦，<a id="a-GT"></a>由是菩萨摩诃萨故，<a id="a-GU"></a>内空、<a id="a-GV"></a>外空、<a id="a-GW"></a>内外空、<a id="a-GX"></a>空空、<a id="a-GY"></a>大空、<a id="a-GZ"></a>胜义空、<a id="a-Ga"></a>有为空、<a id="a-Gb"></a>无为空、<a id="a-Gc"></a>毕竟空、<a id="a-Gd"></a>无际空、<a id="a-Ge"></a>散空、<a id="a-Gf"></a>无变异空、<a id="a-Gg"></a>本性空、<a id="a-Gh"></a>自相空、<a id="a-Gi"></a>共相空、<a id="a-Gj"></a>一切法空、<a id="a-Gk"></a>不可得空、<a id="a-Gl"></a>无性空、<a id="a-Gm"></a>自性空、<a id="a-Gn"></a>无性自性空出现世间。</p>
  <p id="aGo">“憍尸迦，<a id="a-Gp"></a>由是菩萨摩诃萨故，<a id="a-Gq"></a>真如、<a id="a-Gr"></a>法界、<a id="a-Gs"></a>法性、<a id="a-Gt"></a>不虚妄性、<a id="a-Gu"></a>不变异性、<a id="a-Gv"></a>平等性、<a id="a-Gw"></a>离生性、<a id="a-Gx"></a>法定、<a id="a-Gy"></a>法住、<a id="a-Gz"></a>实际、<a id="a-H0"></a>虚空界、<a id="a-H1"></a>不思议界出现世间。</p>
  <p id="aH2">“憍尸迦，<a id="a-H3"></a>由是菩萨摩诃萨故，<a id="a-H4"></a>苦圣谛，<a id="a-H5"></a>集、<a id="a-H6"></a>灭、<a id="a-H7"></a>道圣谛出现世间。</p>
  <p id="aH8">“憍尸迦，<a id="a-H9"></a>由是菩萨摩诃萨故，<a id="a-HA"></a>四念住、<a id="a-HB"></a>四正断、<a id="a-HC"></a>四神足、<a id="a-HD"></a>五根、<a id="a-HE"></a>五力、<a id="a-HF"></a>七等觉支、<a id="a-HG"></a>八圣道支出现世间。</p>
  <p id="aHH">“憍尸迦，<a id="a-HI"></a>由是菩萨摩诃萨故，<a id="a-HJ"></a>空解脱门，<a id="a-HK"></a>无相、<a id="a-HL"></a>无愿解脱门出现世间。</p>
  <p id="aHM">“憍尸迦，<a id="a-HN"></a>由是菩萨摩诃萨故，<a id="a-HO"></a>五眼、<a id="a-HP"></a>六神通出现世间。</p>
  <p id="aHQ">“憍尸迦，<a id="a-HR"></a>由是菩萨摩诃萨故，<a id="a-HS"></a>佛十力、<a id="a-HT"></a>四无所畏、<a id="a-HU"></a>四无礙解、<a id="a-HV"></a>大慈、<a id="a-HW"></a>大悲、<a id="a-HX"></a>大喜、<a id="a-HY"></a>大舍、<a id="a-HZ"></a>十八佛不共法出现世间。</p>
  <p id="aHa">“憍尸迦，<a id="a-Hb"></a>由是菩萨摩诃萨故，<a id="a-Hc"></a>无忘失法、<a id="a-Hd"></a>恒住舍性出现世间。</p>
  <p id="aHe">“憍尸迦，<a id="a-Hf"></a>由是菩萨摩诃萨故，<a id="a-Hg"></a>一切智、<a id="a-Hh"></a>道相智、<a id="a-Hi"></a>一切相智出现世间。</p>
  <p id="aHj">“憍尸迦，<a id="a-Hk"></a>由是菩萨摩诃萨故，<a id="a-Hl"></a>一切陀罗尼门、<a id="a-Hm"></a>一切三摩地门出现世间。</p>
  <p id="aHn">“憍尸迦，<a id="a-Ho"></a>由是菩萨摩诃萨故，<a id="a-Hp"></a>刹帝利大族、<a id="a-Hq"></a>婆罗门大族、<a id="a-Hr"></a>长者大族、<a id="a-Hs"></a>居士大族、<a id="a-Ht"></a>诸小国王、<a id="a-Hu"></a>转轮圣王、<a id="a-Hv"></a>辅臣僚佐出现世间。</p>
  <p id="aHw">“憍尸迦，<a id="a-Hx"></a>由是菩萨摩诃萨故，<a id="a-Hy"></a>四大王众天、<a id="a-Hz"></a>三十三天、<a id="a-I0"></a>夜摩天、<a id="a-I1"></a>睹史多天、<a id="a-I2"></a>乐变化天、<a id="a-I3"></a>他化自在天出现世间。</p>
  <p id="aI4">“憍尸迦，<a id="a-I5"></a>由是菩萨摩诃萨故，<a id="a-I6"></a>梵众天——梵辅天、<a id="a-I7"></a>梵会天、<a id="a-I8"></a>大梵天，<a id="a-I9"></a>光天——少光天、<a id="a-IA"></a>无量光天、<a id="a-IB"></a>极光净天，<a id="a-IC"></a>净天——少净天、<a id="a-ID"></a>无量净天、<a id="a-IE"></a>遍净天，<a id="a-IF"></a>广天——少广天、<a id="a-IG"></a>无量广天、<a id="a-IH"></a>广果天出现世间。</p>
  <p id="aII">“憍尸迦，<a id="a-IJ"></a>由是菩萨摩诃萨故，<a id="a-IK"></a>无烦天、<a id="a-IL"></a>无热天、<a id="a-IM"></a>善现天、<a id="a-IN"></a>善见天、<a id="a-IO"></a>色究竟天出现世间。</p>
  <p id="aIP">“憍尸迦，<a id="a-IQ"></a>由是菩萨摩诃萨故，<a id="a-IR"></a>空无边处天、<a id="a-IS"></a>识无边处天、<a id="a-IT"></a>无所有处天、<a id="a-IU"></a>非想非非想处天出现世间。</p>
  <p id="aIV">“憍尸迦，<a id="a-IW"></a>由是菩萨摩诃萨故，<a id="a-IX"></a>预流、<a id="a-IY"></a>一来、<a id="a-IZ"></a>不还、<a id="a-Ia"></a>阿罗汉及预流向预流果、<a id="a-Ib"></a>一来向一来果、<a id="a-Ic"></a>不还向不还果、<a id="a-Id"></a>阿罗汉向阿罗汉果出现世间。</p>
  <p id="aIe">“憍尸迦，<a id="a-If"></a>由是菩萨摩诃萨故，<a id="a-Ig"></a>独觉及独觉向独觉果出现世间。</p>
  <p id="aIh">“憍尸迦，<a id="a-Ii"></a>由是菩萨摩诃萨故，<a id="a-Ij"></a>菩萨摩诃萨出现世间，<a id="a-Ik"></a>成熟有情、<a id="a-Il"></a>严净佛土。</p>
  <p id="aIm">“憍尸迦，<a id="a-In"></a>由是菩萨摩诃萨故，<a id="a-Io"></a>如来、<a id="a-Ip"></a>应、<a id="a-Iq"></a>正等觉出现世间，<a id="a-Ir"></a>证得无上正等菩提，<a id="a-Is"></a>转妙法轮度无量众。</p>
  <p id="aIt">“憍尸迦，<a id="a-Iu"></a>由是菩萨摩诃萨故，<a id="a-Iv"></a>佛宝、<a id="a-Iw"></a>法宝、<a id="a-Ix"></a>苾蒭僧宝出现世间。</p>
  <p id="aIy">“憍尸迦，<a id="a-Iz"></a>以是缘故，<a id="a-J0"></a>汝等天、<a id="a-J1"></a>龙、<a id="a-J2"></a>阿素洛等常应随逐，<a id="a-J3"></a>供养恭敬、<a id="a-J4"></a>尊重赞叹，<a id="a-J5"></a>勤加守护此菩萨摩诃萨，<a id="a-J6"></a>勿令一切灾横侵恼。</p>
  <p id="aJ7">“憍尸迦，<a id="a-J8"></a>若有人能供养恭敬、<a id="a-J9"></a>尊重赞叹如是菩萨摩诃萨者，<a id="a-JA"></a>当知即是供养恭敬、<a id="a-JB"></a>尊重赞叹我及十方一切如来、<a id="a-JC"></a>应、<a id="a-JD"></a>正等觉。<a id="a-JE"></a>是故汝等一切天、<a id="a-JF"></a>龙、<a id="a-JG"></a>阿素洛等常应随逐，<a id="a-JH"></a>供养恭敬、<a id="a-JI"></a>尊重赞叹，<a id="a-JJ"></a>勤加守护此菩萨摩诃萨，<a id="a-JK"></a>勿令一切灾横侵恼。</p>
  <p id="aJL">“憍尸迦，<a id="a-JM"></a>假使遍满南赡部洲声闻、<a id="a-JN"></a>独觉，<a id="a-JO"></a>譬如甘蔗、<a id="a-JP"></a>芦苇、<a id="a-JQ"></a>竹林、<a id="a-JR"></a>稻、<a id="a-JS"></a>麻、<a id="a-JT"></a>丛等间无空隙；<a id="a-JU"></a>有善男子、<a id="a-JV"></a>善女人等，<a id="a-JW"></a>于彼福田以无量种上妙乐具，<a id="a-JX"></a>供养恭敬、<a id="a-JY"></a>尊重赞叹，<a id="a-JZ"></a>尽其形寿。<a id="a-Ja"></a>若复有人经须臾顷，<a id="a-Jb"></a>供养恭敬、<a id="a-Jc"></a>尊重赞叹一初发心不离六波罗蜜多菩萨摩诃萨，<a id="a-Jd"></a>以前功德比此福聚，<a id="a-Je"></a>百分不及一，<a id="a-Jf"></a>千分不及一，<a id="a-Jg"></a>百千分不及一，<a id="a-Jh"></a>俱胝分不及一，<a id="a-Ji"></a>百俱胝分不及一，<a id="a-Jj"></a>千俱胝分不及一，<a id="a-Jk"></a>百千俱胝分不及一，<a id="a-Jl"></a>数分、<a id="a-Jm"></a>算分、<a id="a-Jn"></a>计分、<a id="a-Jo"></a>喻分乃至邬波尼杀昙分亦不及一。</p>
  <p id="aJp">“憍尸迦，<a id="a-Jq"></a>假使遍满南赡部洲、<a id="a-Jr"></a>东胜身洲声闻、<a id="a-Js"></a>独觉，<a id="a-Jt"></a>譬如甘蔗、<a id="a-Ju"></a>芦苇、<a id="a-Jv"></a>竹林、<a id="a-Jw"></a>稻、<a id="a-Jx"></a>麻、<a id="a-Jy"></a>丛等间无空隙；<a id="a-Jz"></a>有善男子、<a id="a-K0"></a>善女人等，<a id="a-K1"></a>于彼福田以无量种上妙乐具，<a id="a-K2"></a>供养恭敬、<a id="a-K3"></a>尊重赞叹，<a id="a-K4"></a>尽其形寿。<a id="a-K5"></a>若复有人经须臾顷，<a id="a-K6"></a>供养恭敬、<a id="a-K7"></a>尊重赞叹一初发心不离六波罗蜜多菩萨摩诃萨，<a id="a-K8"></a>以前功德比此福聚，<a id="a-K9"></a>百分不及一，<a id="a-KA"></a>千分不及一，<a id="a-KB"></a>百千分不及一，<a id="a-KC"></a>乃至邬波尼杀昙分亦不及一。</p>
  <p id="aKD">“憍尸迦，<a id="a-KE"></a>假使遍满南赡部洲、<a id="a-KF"></a>东胜身洲、<a id="a-KG"></a>西牛货洲声闻、<a id="a-KH"></a>独觉，<a id="a-KI"></a>譬如甘蔗、<a id="a-KJ"></a>芦苇、<a id="a-KK"></a>竹林、<a id="a-KL"></a>稻、<a id="a-KM"></a>麻、<a id="a-KN"></a>丛等间无空隙；<a id="a-KO"></a>有善男子、<a id="a-KP"></a>善女人等，<a id="a-KQ"></a>于彼福田以无量种上妙乐具，<a id="a-KR"></a>供养恭敬、<a id="a-KS"></a>尊重赞叹，<a id="a-KT"></a>尽其形寿。<a id="a-KU"></a>若复有人经须臾顷，<a id="a-KV"></a>供养恭敬、<a id="a-KW"></a>尊重赞叹一初发心不离六波罗蜜多菩萨摩诃萨，<a id="a-KX"></a>以前功德比此福聚，<a id="a-KY"></a>百分不及一，<a id="a-KZ"></a>千分不及一，<a id="a-Ka"></a>百千分不及一，<a id="a-Kb"></a>乃至邬波尼杀昙分亦不及一。</p>
  <p id="aKc">“憍尸迦，<a id="a-Kd"></a>假使遍满南赡部洲、<a id="a-Ke"></a>东胜身洲、<a id="a-Kf"></a>西牛货洲、<a id="a-Kg"></a>北俱卢洲声闻、<a id="a-Kh"></a>独觉，<a id="a-Ki"></a>譬如甘蔗、<a id="a-Kj"></a>芦苇、<a id="a-Kk"></a>竹林、<a id="a-Kl"></a>稻、<a id="a-Km"></a>麻、<a id="a-Kn"></a>丛等间无空隙；<a id="a-Ko"></a>有善男子、<a id="a-Kp"></a>善女人等，<a id="a-Kq"></a>于彼福田以无量种上妙乐具，<a id="a-Kr"></a>供养恭敬、<a id="a-Ks"></a>尊重赞叹，<a id="a-Kt"></a>尽其形寿。<a id="a-Ku"></a>若复有人经须臾顷，<a id="a-Kv"></a>供养恭敬、<a id="a-Kw"></a>尊重赞叹一初发心不离六波罗蜜多菩萨摩诃萨，<a id="a-Kx"></a>以前功德比此福聚，<a id="a-Ky"></a>百分不及一，<a id="a-Kz"></a>千分不及一，<a id="a-L0"></a>百千分不及一，<a id="a-L1"></a>乃至邬波尼杀昙分亦不及一。</p>
  <p id="aL2">“憍尸迦，<a id="a-L3"></a>假使遍满一四洲界声闻、<a id="a-L4"></a>独觉，<a id="a-L5"></a>譬如甘蔗、<a id="a-L6"></a>芦苇、<a id="a-L7"></a>竹林、<a id="a-L8"></a>稻、<a id="a-L9"></a>麻、<a id="a-LA"></a>丛等间无空隙；<a id="a-LB"></a>有善男子、<a id="a-LC"></a>善女人等，<a id="a-LD"></a>于彼福田以无量种上妙乐具，<a id="a-LE"></a>供养恭敬、<a id="a-LF"></a>尊重赞叹，<a id="a-LG"></a>尽其形寿。<a id="a-LH"></a>若复有人经须臾顷，<a id="a-LI"></a>供养恭敬、<a id="a-LJ"></a>尊重赞叹一初发心不离六波罗蜜多菩萨摩诃萨，<a id="a-LK"></a>以前功德比此福聚，<a id="a-LL"></a>百分不及一，<a id="a-LM"></a>千分不及一，<a id="a-LN"></a>百千分不及一，<a id="a-LO"></a>乃至邬波尼杀昙分亦不及一。</p>
  <p id="aLP">“憍尸迦，<a id="a-LQ"></a>假使遍满小千世界声闻、<a id="a-LR"></a>独觉，<a id="a-LS"></a>譬如甘蔗、<a id="a-LT"></a>芦苇、<a id="a-LU"></a>竹林、<a id="a-LV"></a>稻、<a id="a-LW"></a>麻、<a id="a-LX"></a>丛等间无空隙；<a id="a-LY"></a>有善男子、<a id="a-LZ"></a>善女人等，<a id="a-La"></a>于彼福田以无量种上妙乐具，<a id="a-Lb"></a>供养恭敬、<a id="a-Lc"></a>尊重赞叹，<a id="a-Ld"></a>尽其形寿。<a id="a-Le"></a>若复有人经须臾顷，<a id="a-Lf"></a>供养恭敬、<a id="a-Lg"></a>尊重赞叹一初发心不离六波罗蜜多菩萨摩诃萨，<a id="a-Lh"></a>以前功德比此福聚，<a id="a-Li"></a>百分不及一，<a id="a-Lj"></a>千分不及一，<a id="a-Lk"></a>百千分不及一，<a id="a-Ll"></a>乃至邬波尼杀昙分亦不及一。</p>
  <p id="aLm">“憍尸迦，<a id="a-Ln"></a>假使遍满中千世界声闻、<a id="a-Lo"></a>独觉，<a id="a-Lp"></a>譬如甘蔗、<a id="a-Lq"></a>芦苇、<a id="a-Lr"></a>竹林、<a id="a-Ls"></a>稻、<a id="a-Lt"></a>麻、<a id="a-Lu"></a>丛等间无空隙；<a id="a-Lv"></a>有善男子、<a id="a-Lw"></a>善女人等，<a id="a-Lx"></a>于彼福田以无量种上妙乐具，<a id="a-Ly"></a>供养恭敬、<a id="a-Lz"></a>尊重赞叹，<a id="a-M0"></a>尽其形寿。<a id="a-M1"></a>若复有人经须臾顷，<a id="a-M2"></a>供养恭敬、<a id="a-M3"></a>尊重赞叹一初发心不离六波罗蜜多菩萨摩诃萨，<a id="a-M4"></a>以前功德比此福聚，<a id="a-M5"></a>百分不及一，<a id="a-M6"></a>千分不及一，<a id="a-M7"></a>百千分不及一，<a id="a-M8"></a>乃至邬波尼杀昙分亦不及一。</p>
  <p id="aM9">“憍尸迦，<a id="a-MA"></a>假使遍满三千大千佛之世界声闻、<a id="a-MB"></a>独觉，<a id="a-MC"></a>譬如甘蔗、<a id="a-MD"></a>芦苇、<a id="a-ME"></a>竹林、<a id="a-MF"></a>稻、<a id="a-MG"></a>麻、<a id="a-MH"></a>丛等间无空隙；<a id="a-MI"></a>有善男子、<a id="a-MJ"></a>善女人等，<a id="a-MK"></a>于彼福田以无量种上妙乐具，<a id="a-ML"></a>供养恭敬、<a id="a-MM"></a>尊重赞叹，<a id="a-MN"></a>尽其形寿。<a id="a-MO"></a>若复有人经须臾顷，<a id="a-MP"></a>供养恭敬、<a id="a-MQ"></a>尊重赞叹一初发心不离六波罗蜜多菩萨摩诃萨，<a id="a-MR"></a>以前功德比此福聚，<a id="a-MS"></a>百分不及一，<a id="a-MT"></a>千分不及一，<a id="a-MU"></a>百千分不及一，<a id="a-MV"></a>乃至邬波尼杀昙分亦不及一。</p>
  <p id="aMW">“憍尸迦，<a id="a-MX"></a>假使遍满十方无量无边世界声闻、<a id="a-MY"></a>独觉，<a id="a-MZ"></a>譬如甘蔗、<a id="a-Ma"></a>芦苇、<a id="a-Mb"></a>竹林、<a id="a-Mc"></a>稻、<a id="a-Md"></a>麻、<a id="a-Me"></a>丛等间无空隙；<a id="a-Mf"></a>有善男子、<a id="a-Mg"></a>善女人等，<a id="a-Mh"></a>于彼福田以无量种上妙乐具，<a id="a-Mi"></a>供养恭敬、<a id="a-Mj"></a>尊重赞叹，<a id="a-Mk"></a>尽其形寿。<a id="a-Ml"></a>若复有人经须臾顷，<a id="a-Mm"></a>供养恭敬、<a id="a-Mn"></a>尊重赞叹一初发心不离六波罗蜜多菩萨摩诃萨，<a id="a-Mo"></a>以前功德比此福聚，<a id="a-Mp"></a>百分不及一，<a id="a-Mq"></a>千分不及一，<a id="a-Mr"></a>百千分不及一，<a id="a-Ms"></a>乃至邬波尼杀昙分亦不及一。<a id="a-Mt"></a>何以故？</p>
  <p id="aMu">“憍尸迦，<a id="a-Mv"></a>不由声闻及独觉故，<a id="a-Mw"></a>有菩萨摩诃萨及诸如来、<a id="a-Mx"></a>应、<a id="a-My"></a>正等觉出现世间；<a id="a-Mz"></a>但由菩萨摩诃萨故，<a id="a-N0"></a>有声闻、<a id="a-N1"></a>独觉及诸如来、<a id="a-N2"></a>应、<a id="a-N3"></a>正等觉出现世间。<a id="a-N4"></a>是故汝等一切天、<a id="a-N5"></a>龙及阿素洛、<a id="a-N6"></a>健达缚、<a id="a-N7"></a>揭路荼、<a id="a-N8"></a>紧捺洛、<a id="a-N9"></a>药叉、<a id="a-NA"></a>逻刹娑、<a id="a-NB"></a>莫呼洛伽、<a id="a-NC"></a>人非人等常应守护，<a id="a-ND"></a>供养恭敬、<a id="a-NE"></a>尊重赞叹此菩萨摩诃萨，<a id="a-NF"></a>勿令一切灾横侵恼。<a id="a-NG"></a>”</p>
  <p id="aNH">尔时，<a id="a-NI"></a>天帝释白佛言：<a id="a-NJ"></a>“世尊，<a id="a-NK"></a>甚奇！<a id="a-NL"></a>希有！<a id="a-NM"></a>是菩萨摩诃萨于此甚深般若波罗蜜多，<a id="a-NN"></a>受持读诵、<a id="a-NO"></a>精勤修学、<a id="a-NP"></a>如理思惟、<a id="a-NQ"></a>书写解说、<a id="a-NR"></a>广令流布；<a id="a-NS"></a>摄受如是现法功德，<a id="a-NT"></a>成熟有情，<a id="a-NU"></a>严净佛土，<a id="a-NV"></a>从一佛国趣一佛国，<a id="a-NW"></a>亲近承事诸佛世尊；<a id="a-NX"></a>随所欣乐殊胜善根，<a id="a-NY"></a>由于诸佛供养恭敬、<a id="a-NZ"></a>尊重赞叹，<a id="a-Na"></a>即得成满；<a id="a-Nb"></a>于诸佛所听闻正法乃至无上正等菩提，<a id="a-Nc"></a>终不忘失所闻法要，<a id="a-Nd"></a>速能摄受族姓圆满、<a id="a-Ne"></a>母圆满、<a id="a-Nf"></a>生圆满、<a id="a-Ng"></a>眷属圆满、<a id="a-Nh"></a>相好圆满、<a id="a-Ni"></a>光明圆满、<a id="a-Nj"></a>眼圆满、<a id="a-Nk"></a>耳圆满、<a id="a-Nl"></a>音声圆满、<a id="a-Nm"></a>陀罗尼圆满、<a id="a-Nn"></a>三摩地圆满。<a id="a-No"></a>复以善巧方便之力，<a id="a-Np"></a>变身如佛，<a id="a-Nq"></a>从一世界趣一世界至无佛国，<a id="a-Nr"></a>赞说布施波罗蜜多，<a id="a-Ns"></a>赞说净戒、<a id="a-Nt"></a>安忍、<a id="a-Nu"></a>精进、<a id="a-Nv"></a>静虑、<a id="a-Nw"></a>般若波罗蜜多；<a id="a-Nx"></a>赞说内空，<a id="a-Ny"></a>赞说外空、<a id="a-Nz"></a>内外空、<a id="a-O0"></a>空空、<a id="a-O1"></a>大空、<a id="a-O2"></a>胜义空、<a id="a-O3"></a>有为空、<a id="a-O4"></a>无为空、<a id="a-O5"></a>毕竟空、<a id="a-O6"></a>无际空、<a id="a-O7"></a>散空、<a id="a-O8"></a>无变异空、<a id="a-O9"></a>本性空、<a id="a-OA"></a>自相空、<a id="a-OB"></a>共相空、<a id="a-OC"></a>一切法空、<a id="a-OD"></a>不可得空、<a id="a-OE"></a>无性空、<a id="a-OF"></a>自性空、<a id="a-OG"></a>无性自性空；<a id="a-OH"></a>赞说真如，<a id="a-OI"></a>赞说法界、<a id="a-OJ"></a>法性、<a id="a-OK"></a>不虚妄性、<a id="a-OL"></a>不变异性、<a id="a-OM"></a>平等性、<a id="a-ON"></a>离生性、<a id="a-OO"></a>法定、<a id="a-OP"></a>法住、<a id="a-OQ"></a>实际、<a id="a-OR"></a>虚空界、<a id="a-OS"></a>不思议界；<a id="a-OT"></a>赞说苦圣谛，<a id="a-OU"></a>赞说集、<a id="a-OV"></a>灭、<a id="a-OW"></a>道圣谛；<a id="a-OX"></a>赞说四静虑，<a id="a-OY"></a>赞说四无量、<a id="a-OZ"></a>四无色定；<a id="a-Oa"></a>赞说八解脱，<a id="a-Ob"></a>赞说八胜处、<a id="a-Oc"></a>九次第定、<a id="a-Od"></a>十遍处；<a id="a-Oe"></a>赞说四念住，<a id="a-Of"></a>赞说四正断、<a id="a-Og"></a>四神足、<a id="a-Oh"></a>五根、<a id="a-Oi"></a>五力、<a id="a-Oj"></a>七等觉支、<a id="a-Ok"></a>八圣道支；<a id="a-Ol"></a>赞说空解脱门，<a id="a-Om"></a>赞说无相解脱门、<a id="a-On"></a>无愿解脱门；<a id="a-Oo"></a>赞说五眼，<a id="a-Op"></a>赞说六神通；<a id="a-Oq"></a>赞说佛十力，<a id="a-Or"></a>赞说四无所畏、<a id="a-Os"></a>四无礙解、<a id="a-Ot"></a>大慈、<a id="a-Ou"></a>大悲、<a id="a-Ov"></a>大喜、<a id="a-Ow"></a>大舍、<a id="a-Ox"></a>十八佛不共法；<a id="a-Oy"></a>赞说无忘失法，<a id="a-Oz"></a>赞说恒住舍性；<a id="a-P0"></a>赞说一切智，<a id="a-P1"></a>赞说道相智、<a id="a-P2"></a>一切相智；<a id="a-P3"></a>赞说一切陀罗尼门，<a id="a-P4"></a>赞说一切三摩地门；<a id="a-P5"></a>赞说佛宝，<a id="a-P6"></a>赞说法宝、<a id="a-P7"></a>苾蒭僧宝。<a id="a-P8"></a>复以善巧方便之力，<a id="a-P9"></a>为诸有情宣说法要，<a id="a-PA"></a>随宜安置三乘法中，<a id="a-PB"></a>永令解脱生老病死，<a id="a-PC"></a>证无余依般涅槃界；<a id="a-PD"></a>或复拔济诸恶趣苦，<a id="a-PE"></a>于天人中受诸快乐。<a id="a-PF"></a>”</p>
 </body>
</html>