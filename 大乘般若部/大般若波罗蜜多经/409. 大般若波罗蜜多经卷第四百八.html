<!doctype html>
<html id="z3IBT016a" data-ver="1722">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百八</h1>
  <h2 id="a2">第二分善现品第六之三</h2>
  <p id="a3">“复次，<a id="a-4"></a>善现，<a id="a-5"></a>所言菩萨摩诃萨者。<a id="a-6"></a>于意云何？<a id="a-7"></a>地界增语是菩萨摩诃萨不？<a id="a-8"></a>”</p>
  <p id="a9">“不也，<a id="a-A"></a>世尊。<a id="a-B"></a>”</p>
  <p id="aC">“水、<a id="a-D"></a>火、<a id="a-E"></a>风、<a id="a-F"></a>空、<a id="a-G"></a>识界增语是菩萨摩诃萨不？<a id="a-H"></a>”</p>
  <p id="aI">“不也，<a id="a-J"></a>世尊。<a id="a-K"></a>”</p>
  <p id="aL">“地界常增语是菩萨摩诃萨不？<a id="a-M"></a>”</p>
  <p id="aN">“不也，<a id="a-O"></a>世尊。<a id="a-P"></a>”</p>
  <p id="aQ">“水、<a id="a-R"></a>火、<a id="a-S"></a>风、<a id="a-T"></a>空、<a id="a-U"></a>识界常增语是菩萨摩诃萨不？<a id="a-V"></a>”</p>
  <p id="aW">“不也，<a id="a-X"></a>世尊。<a id="a-Y"></a>”</p>
  <p id="aZ">“地界无常增语是菩萨摩诃萨不？<a id="a-a"></a>”</p>
  <p id="ab">“不也，<a id="a-c"></a>世尊。<a id="a-d"></a>”</p>
  <p id="ae">“水、<a id="a-f"></a>火、<a id="a-g"></a>风、<a id="a-h"></a>空、<a id="a-i"></a>识界无常增语是菩萨摩诃萨不？<a id="a-j"></a>”</p>
  <p id="ak">“不也，<a id="a-l"></a>世尊。<a id="a-m"></a>”</p>
  <p id="an">“地界乐增语是菩萨摩诃萨不？<a id="a-o"></a>”</p>
  <p id="ap">“不也，<a id="a-q"></a>世尊。<a id="a-r"></a>”</p>
  <p id="as">“水、<a id="a-t"></a>火、<a id="a-u"></a>风、<a id="a-v"></a>空、<a id="a-w"></a>识界乐增语是菩萨摩诃萨不？<a id="a-x"></a>”</p>
  <p id="ay">“不也，<a id="a-z"></a>世尊。<a id="a-10"></a>”</p>
  <p id="a11">“地界苦增语是菩萨摩诃萨不？<a id="a-12"></a>”</p>
  <p id="a13">“不也，<a id="a-14"></a>世尊。<a id="a-15"></a>”</p>
  <p id="a16">“水、<a id="a-17"></a>火、<a id="a-18"></a>风、<a id="a-19"></a>空、<a id="a-1A"></a>识界苦增语是菩萨摩诃萨不？<a id="a-1B"></a>”</p>
  <p id="a1C">“不也，<a id="a-1D"></a>世尊。<a id="a-1E"></a>”</p>
  <p id="a1F">“地界我增语是菩萨摩诃萨不？<a id="a-1G"></a>”</p>
  <p id="a1H">“不也，<a id="a-1I"></a>世尊。<a id="a-1J"></a>”</p>
  <p id="a1K">“水、<a id="a-1L"></a>火、<a id="a-1M"></a>风、<a id="a-1N"></a>空、<a id="a-1O"></a>识界我增语是菩萨摩诃萨不？<a id="a-1P"></a>”</p>
  <p id="a1Q">“不也，<a id="a-1R"></a>世尊。<a id="a-1S"></a>”</p>
  <p id="a1T">“地界无我增语是菩萨摩诃萨不？<a id="a-1U"></a>”</p>
  <p id="a1V">“不也，<a id="a-1W"></a>世尊。<a id="a-1X"></a>”</p>
  <p id="a1Y">“水、<a id="a-1Z"></a>火、<a id="a-1a"></a>风、<a id="a-1b"></a>空、<a id="a-1c"></a>识界无我增语是菩萨摩诃萨不？<a id="a-1d"></a>”</p>
  <p id="a1e">“不也，<a id="a-1f"></a>世尊。<a id="a-1g"></a>”</p>
  <p id="a1h">“地界净增语是菩萨摩诃萨不？<a id="a-1i"></a>”</p>
  <p id="a1j">“不也，<a id="a-1k"></a>世尊。<a id="a-1l"></a>”</p>
  <p id="a1m">“水、<a id="a-1n"></a>火、<a id="a-1o"></a>风、<a id="a-1p"></a>空、<a id="a-1q"></a>识界净增语是菩萨摩诃萨不？<a id="a-1r"></a>”</p>
  <p id="a1s">“不也，<a id="a-1t"></a>世尊。<a id="a-1u"></a>”</p>
  <p id="a1v">“地界不净增语是菩萨摩诃萨不？<a id="a-1w"></a>”</p>
  <p id="a1x">“不也，<a id="a-1y"></a>世尊。<a id="a-1z"></a>”</p>
  <p id="a20">“水、<a id="a-21"></a>火、<a id="a-22"></a>风、<a id="a-23"></a>空、<a id="a-24"></a>识界不净增语是菩萨摩诃萨不？<a id="a-25"></a>”</p>
  <p id="a26">“不也，<a id="a-27"></a>世尊。<a id="a-28"></a>”</p>
  <p id="a29">“地界空增语是菩萨摩诃萨不？<a id="a-2A"></a>”</p>
  <p id="a2B">“不也，<a id="a-2C"></a>世尊。<a id="a-2D"></a>”</p>
  <p id="a2E">“水、<a id="a-2F"></a>火、<a id="a-2G"></a>风、<a id="a-2H"></a>空、<a id="a-2I"></a>识界空增语是菩萨摩诃萨不？<a id="a-2J"></a>”</p>
  <p id="a2K">“不也，<a id="a-2L"></a>世尊。<a id="a-2M"></a>”</p>
  <p id="a2N">“地界不空增语是菩萨摩诃萨不？<a id="a-2O"></a>”</p>
  <p id="a2P">“不也，<a id="a-2Q"></a>世尊。<a id="a-2R"></a>”</p>
  <p id="a2S">“水、<a id="a-2T"></a>火、<a id="a-2U"></a>风、<a id="a-2V"></a>空、<a id="a-2W"></a>识界不空增语是菩萨摩诃萨不？<a id="a-2X"></a>”</p>
  <p id="a2Y">“不也，<a id="a-2Z"></a>世尊。<a id="a-2a"></a>”</p>
  <p id="a2b">“地界有相增语是菩萨摩诃萨不？<a id="a-2c"></a>”</p>
  <p id="a2d">“不也，<a id="a-2e"></a>世尊。<a id="a-2f"></a>”</p>
  <p id="a2g">“水、<a id="a-2h"></a>火、<a id="a-2i"></a>风、<a id="a-2j"></a>空、<a id="a-2k"></a>识界有相增语是菩萨摩诃萨不？<a id="a-2l"></a>”</p>
  <p id="a2m">“不也，<a id="a-2n"></a>世尊。<a id="a-2o"></a>”</p>
  <p id="a2p">“地界无相增语是菩萨摩诃萨不？<a id="a-2q"></a>”</p>
  <p id="a2r">“不也，<a id="a-2s"></a>世尊。<a id="a-2t"></a>”</p>
  <p id="a2u">“水、<a id="a-2v"></a>火、<a id="a-2w"></a>风、<a id="a-2x"></a>空、<a id="a-2y"></a>识界无相增语是菩萨摩诃萨不？<a id="a-2z"></a>”</p>
  <p id="a30">“不也，<a id="a-31"></a>世尊。<a id="a-32"></a>”</p>
  <p id="a33">“地界有愿增语是菩萨摩诃萨不？<a id="a-34"></a>”</p>
  <p id="a35">“不也，<a id="a-36"></a>世尊。<a id="a-37"></a>”</p>
  <p id="a38">“水、<a id="a-39"></a>火、<a id="a-3A"></a>风、<a id="a-3B"></a>空、<a id="a-3C"></a>识界有愿增语是菩萨摩诃萨不？<a id="a-3D"></a>”</p>
  <p id="a3E">“不也，<a id="a-3F"></a>世尊。<a id="a-3G"></a>”</p>
  <p id="a3H">“地界无愿增语是菩萨摩诃萨不？<a id="a-3I"></a>”</p>
  <p id="a3J">“不也，<a id="a-3K"></a>世尊。<a id="a-3L"></a>”</p>
  <p id="a3M">“水、<a id="a-3N"></a>火、<a id="a-3O"></a>风、<a id="a-3P"></a>空、<a id="a-3Q"></a>识界无愿增语是菩萨摩诃萨不？<a id="a-3R"></a>”</p>
  <p id="a3S">“不也，<a id="a-3T"></a>世尊。<a id="a-3U"></a>”</p>
  <p id="a3V">“地界寂静增语是菩萨摩诃萨不？<a id="a-3W"></a>”</p>
  <p id="a3X">“不也，<a id="a-3Y"></a>世尊。<a id="a-3Z"></a>”</p>
  <p id="a3a">“水、<a id="a-3b"></a>火、<a id="a-3c"></a>风、<a id="a-3d"></a>空、<a id="a-3e"></a>识界寂静增语是菩萨摩诃萨不？<a id="a-3f"></a>”</p>
  <p id="a3g">“不也，<a id="a-3h"></a>世尊。<a id="a-3i"></a>”</p>
  <p id="a3j">“地界不寂静增语是菩萨摩诃萨不？<a id="a-3k"></a>”</p>
  <p id="a3l">“不也，<a id="a-3m"></a>世尊。<a id="a-3n"></a>”</p>
  <p id="a3o">“水、<a id="a-3p"></a>火、<a id="a-3q"></a>风、<a id="a-3r"></a>空、<a id="a-3s"></a>识界不寂静增语是菩萨摩诃萨不？<a id="a-3t"></a>”</p>
  <p id="a3u">“不也，<a id="a-3v"></a>世尊。<a id="a-3w"></a>”</p>
  <p id="a3x">“地界远离增语是菩萨摩诃萨不？<a id="a-3y"></a>”</p>
  <p id="a3z">“不也，<a id="a-40"></a>世尊。<a id="a-41"></a>”</p>
  <p id="a42">“水、<a id="a-43"></a>火、<a id="a-44"></a>风、<a id="a-45"></a>空、<a id="a-46"></a>识界远离增语是菩萨摩诃萨不？<a id="a-47"></a>”</p>
  <p id="a48">“不也，<a id="a-49"></a>世尊。<a id="a-4A"></a>”</p>
  <p id="a4B">“地界不远离增语是菩萨摩诃萨不？<a id="a-4C"></a>”</p>
  <p id="a4D">“不也，<a id="a-4E"></a>世尊。<a id="a-4F"></a>”</p>
  <p id="a4G">“水、<a id="a-4H"></a>火、<a id="a-4I"></a>风、<a id="a-4J"></a>空、<a id="a-4K"></a>识界不远离增语是菩萨摩诃萨不？<a id="a-4L"></a>”</p>
  <p id="a4M">“不也，<a id="a-4N"></a>世尊。<a id="a-4O"></a>”</p>
  <p id="a4P">“地界杂染增语是菩萨摩诃萨不？<a id="a-4Q"></a>”</p>
  <p id="a4R">“不也，<a id="a-4S"></a>世尊。<a id="a-4T"></a>”</p>
  <p id="a4U">“水、<a id="a-4V"></a>火、<a id="a-4W"></a>风、<a id="a-4X"></a>空、<a id="a-4Y"></a>识界杂染增语是菩萨摩诃萨不？<a id="a-4Z"></a>”</p>
  <p id="a4a">“不也，<a id="a-4b"></a>世尊。<a id="a-4c"></a>”</p>
  <p id="a4d">“地界清净增语是菩萨摩诃萨不？<a id="a-4e"></a>”</p>
  <p id="a4f">“不也，<a id="a-4g"></a>世尊。<a id="a-4h"></a>”</p>
  <p id="a4i">“水、<a id="a-4j"></a>火、<a id="a-4k"></a>风、<a id="a-4l"></a>空、<a id="a-4m"></a>识界清净增语是菩萨摩诃萨不？<a id="a-4n"></a>”</p>
  <p id="a4o">“不也，<a id="a-4p"></a>世尊。<a id="a-4q"></a>”</p>
  <p id="a4r">“地界生增语是菩萨摩诃萨不？<a id="a-4s"></a>”</p>
  <p id="a4t">“不也，<a id="a-4u"></a>世尊。<a id="a-4v"></a>”</p>
  <p id="a4w">“水、<a id="a-4x"></a>火、<a id="a-4y"></a>风、<a id="a-4z"></a>空、<a id="a-50"></a>识界生增语是菩萨摩诃萨不？<a id="a-51"></a>”</p>
  <p id="a52">“不也，<a id="a-53"></a>世尊。<a id="a-54"></a>”</p>
  <p id="a55">“地界灭增语是菩萨摩诃萨不？<a id="a-56"></a>”</p>
  <p id="a57">“不也，<a id="a-58"></a>世尊。<a id="a-59"></a>”</p>
  <p id="a5A">“水、<a id="a-5B"></a>火、<a id="a-5C"></a>风、<a id="a-5D"></a>空、<a id="a-5E"></a>识界灭增语是菩萨摩诃萨不？<a id="a-5F"></a>”</p>
  <p id="a5G">“不也，<a id="a-5H"></a>世尊。<a id="a-5I"></a>”</p>
  <p id="a5J">“复次，<a id="a-5K"></a>善现，<a id="a-5L"></a>所言菩萨摩诃萨者。<a id="a-5M"></a>于意云何？<a id="a-5N"></a>无明增语是菩萨摩诃萨不？<a id="a-5O"></a>”</p>
  <p id="a5P">“不也，<a id="a-5Q"></a>世尊。<a id="a-5R"></a>”</p>
  <p id="a5S">“行、<a id="a-5T"></a>识、<a id="a-5U"></a>名色、<a id="a-5V"></a>六处、<a id="a-5W"></a>触、<a id="a-5X"></a>受、<a id="a-5Y"></a>爱、<a id="a-5Z"></a>取、<a id="a-5a"></a>有、<a id="a-5b"></a>生、<a id="a-5c"></a>老死增语是菩萨摩诃萨不？<a id="a-5d"></a>”</p>
  <p id="a5e">“不也，<a id="a-5f"></a>世尊。<a id="a-5g"></a>”</p>
  <p id="a5h">“无明常增语是菩萨摩诃萨不？<a id="a-5i"></a>”</p>
  <p id="a5j">“不也，<a id="a-5k"></a>世尊。<a id="a-5l"></a>”</p>
  <p id="a5m">“行乃至老死常增语是菩萨摩诃萨不？<a id="a-5n"></a>”</p>
  <p id="a5o">“不也，<a id="a-5p"></a>世尊。<a id="a-5q"></a>”</p>
  <p id="a5r">“无明无常增语是菩萨摩诃萨不？<a id="a-5s"></a>”</p>
  <p id="a5t">“不也，<a id="a-5u"></a>世尊。<a id="a-5v"></a>”</p>
  <p id="a5w">“行乃至老死无常增语是菩萨摩诃萨不？<a id="a-5x"></a>”</p>
  <p id="a5y">“不也，<a id="a-5z"></a>世尊。<a id="a-60"></a>”</p>
  <p id="a61">“无明乐增语是菩萨摩诃萨不？<a id="a-62"></a>”</p>
  <p id="a63">“不也，<a id="a-64"></a>世尊。<a id="a-65"></a>”</p>
  <p id="a66">“行乃至老死乐增语是菩萨摩诃萨不？<a id="a-67"></a>”</p>
  <p id="a68">“不也，<a id="a-69"></a>世尊。<a id="a-6A"></a>”</p>
  <p id="a6B">“无明苦增语是菩萨摩诃萨不？<a id="a-6C"></a>”</p>
  <p id="a6D">“不也，<a id="a-6E"></a>世尊。<a id="a-6F"></a>”</p>
  <p id="a6G">“行乃至老死苦增语是菩萨摩诃萨不？<a id="a-6H"></a>”</p>
  <p id="a6I">“不也，<a id="a-6J"></a>世尊。<a id="a-6K"></a>”</p>
  <p id="a6L">“无明我增语是菩萨摩诃萨不？<a id="a-6M"></a>”</p>
  <p id="a6N">“不也，<a id="a-6O"></a>世尊。<a id="a-6P"></a>”</p>
  <p id="a6Q">“行乃至老死我增语是菩萨摩诃萨不？<a id="a-6R"></a>”</p>
  <p id="a6S">“不也，<a id="a-6T"></a>世尊。<a id="a-6U"></a>”</p>
  <p id="a6V">“无明无我增语是菩萨摩诃萨不？<a id="a-6W"></a>”</p>
  <p id="a6X">“不也，<a id="a-6Y"></a>世尊。<a id="a-6Z"></a>”</p>
  <p id="a6a">“行乃至老死无我增语是菩萨摩诃萨不？<a id="a-6b"></a>”</p>
  <p id="a6c">“不也，<a id="a-6d"></a>世尊。<a id="a-6e"></a>”</p>
  <p id="a6f">“无明净增语是菩萨摩诃萨不？<a id="a-6g"></a>”</p>
  <p id="a6h">“不也，<a id="a-6i"></a>世尊。<a id="a-6j"></a>”</p>
  <p id="a6k">“行乃至老死净增语是菩萨摩诃萨不？<a id="a-6l"></a>”</p>
  <p id="a6m">“不也，<a id="a-6n"></a>世尊。<a id="a-6o"></a>”</p>
  <p id="a6p">“无明不净增语是菩萨摩诃萨不？<a id="a-6q"></a>”</p>
  <p id="a6r">“不也，<a id="a-6s"></a>世尊。<a id="a-6t"></a>”</p>
  <p id="a6u">“行乃至老死不净增语是菩萨摩诃萨不？<a id="a-6v"></a>”</p>
  <p id="a6w">“不也，<a id="a-6x"></a>世尊。<a id="a-6y"></a>”</p>
  <p id="a6z">“无明空增语是菩萨摩诃萨不？<a id="a-70"></a>”</p>
  <p id="a71">“不也，<a id="a-72"></a>世尊。<a id="a-73"></a>”</p>
  <p id="a74">“行乃至老死空增语是菩萨摩诃萨不？<a id="a-75"></a>”</p>
  <p id="a76">“不也，<a id="a-77"></a>世尊。<a id="a-78"></a>”</p>
  <p id="a79">“无明不空增语是菩萨摩诃萨不？<a id="a-7A"></a>”</p>
  <p id="a7B">“不也，<a id="a-7C"></a>世尊。<a id="a-7D"></a>”</p>
  <p id="a7E">“行乃至老死不空增语是菩萨摩诃萨不？<a id="a-7F"></a>”</p>
  <p id="a7G">“不也，<a id="a-7H"></a>世尊。<a id="a-7I"></a>”</p>
  <p id="a7J">“无明有相增语是菩萨摩诃萨不？<a id="a-7K"></a>”</p>
  <p id="a7L">“不也，<a id="a-7M"></a>世尊。<a id="a-7N"></a>”</p>
  <p id="a7O">“行乃至老死有相增语是菩萨摩诃萨不？<a id="a-7P"></a>”</p>
  <p id="a7Q">“不也，<a id="a-7R"></a>世尊。<a id="a-7S"></a>”</p>
  <p id="a7T">“无明无相增语是菩萨摩诃萨不？<a id="a-7U"></a>”</p>
  <p id="a7V">“不也，<a id="a-7W"></a>世尊。<a id="a-7X"></a>”</p>
  <p id="a7Y">“行乃至老死无相增语是菩萨摩诃萨不？<a id="a-7Z"></a>”</p>
  <p id="a7a">“不也，<a id="a-7b"></a>世尊。<a id="a-7c"></a>”</p>
  <p id="a7d">“无明有愿增语是菩萨摩诃萨不？<a id="a-7e"></a>”</p>
  <p id="a7f">“不也，<a id="a-7g"></a>世尊。<a id="a-7h"></a>”</p>
  <p id="a7i">“行乃至老死有愿增语是菩萨摩诃萨不？<a id="a-7j"></a>”</p>
  <p id="a7k">“不也，<a id="a-7l"></a>世尊。<a id="a-7m"></a>”</p>
  <p id="a7n">“无明无愿增语是菩萨摩诃萨不？<a id="a-7o"></a>”</p>
  <p id="a7p">“不也，<a id="a-7q"></a>世尊。<a id="a-7r"></a>”</p>
  <p id="a7s">“行乃至老死无愿增语是菩萨摩诃萨不？<a id="a-7t"></a>”</p>
  <p id="a7u">“不也，<a id="a-7v"></a>世尊。<a id="a-7w"></a>”</p>
  <p id="a7x">“无明寂静增语是菩萨摩诃萨不？<a id="a-7y"></a>”</p>
  <p id="a7z">“不也，<a id="a-80"></a>世尊。<a id="a-81"></a>”</p>
  <p id="a82">“行乃至老死寂静增语是菩萨摩诃萨不？<a id="a-83"></a>”</p>
  <p id="a84">“不也，<a id="a-85"></a>世尊。<a id="a-86"></a>”</p>
  <p id="a87">“无明不寂静增语是菩萨摩诃萨不？<a id="a-88"></a>”</p>
  <p id="a89">“不也，<a id="a-8A"></a>世尊。<a id="a-8B"></a>”</p>
  <p id="a8C">“行乃至老死不寂静增语是菩萨摩诃萨不？<a id="a-8D"></a>”</p>
  <p id="a8E">“不也，<a id="a-8F"></a>世尊。<a id="a-8G"></a>”</p>
  <p id="a8H">“无明远离增语是菩萨摩诃萨不？<a id="a-8I"></a>”</p>
  <p id="a8J">“不也，<a id="a-8K"></a>世尊。<a id="a-8L"></a>”</p>
  <p id="a8M">“行乃至老死远离增语是菩萨摩诃萨不？<a id="a-8N"></a>”</p>
  <p id="a8O">“不也，<a id="a-8P"></a>世尊。<a id="a-8Q"></a>”</p>
  <p id="a8R">“无明不远离增语是菩萨摩诃萨不？<a id="a-8S"></a>”</p>
  <p id="a8T">“不也，<a id="a-8U"></a>世尊。<a id="a-8V"></a>”</p>
  <p id="a8W">“行乃至老死不远离增语是菩萨摩诃萨不？<a id="a-8X"></a>”</p>
  <p id="a8Y">“不也，<a id="a-8Z"></a>世尊。<a id="a-8a"></a>”</p>
  <p id="a8b">“无明杂染增语是菩萨摩诃萨不？<a id="a-8c"></a>”</p>
  <p id="a8d">“不也，<a id="a-8e"></a>世尊。<a id="a-8f"></a>”</p>
  <p id="a8g">“行乃至老死杂染增语是菩萨摩诃萨不？<a id="a-8h"></a>”</p>
  <p id="a8i">“不也，<a id="a-8j"></a>世尊。<a id="a-8k"></a>”</p>
  <p id="a8l">“无明清净增语是菩萨摩诃萨不？<a id="a-8m"></a>”</p>
  <p id="a8n">“不也，<a id="a-8o"></a>世尊。<a id="a-8p"></a>”</p>
  <p id="a8q">“行乃至老死清净增语是菩萨摩诃萨不？<a id="a-8r"></a>”</p>
  <p id="a8s">“不也，<a id="a-8t"></a>世尊。<a id="a-8u"></a>”</p>
  <p id="a8v">“无明生增语是菩萨摩诃萨不？<a id="a-8w"></a>”</p>
  <p id="a8x">“不也，<a id="a-8y"></a>世尊。<a id="a-8z"></a>”</p>
  <p id="a90">“行乃至老死生增语是菩萨摩诃萨不？<a id="a-91"></a>”</p>
  <p id="a92">“不也，<a id="a-93"></a>世尊。<a id="a-94"></a>”</p>
  <p id="a95">“无明灭增语是菩萨摩诃萨不？<a id="a-96"></a>”</p>
  <p id="a97">“不也，<a id="a-98"></a>世尊。<a id="a-99"></a>”</p>
  <p id="a9A">“行乃至老死灭增语是菩萨摩诃萨不？<a id="a-9B"></a>”</p>
  <p id="a9C">“不也，<a id="a-9D"></a>世尊。<a id="a-9E"></a>”</p>
  <p id="a9F">尔时，<a id="a-9G"></a>佛告具寿善现：<a id="a-9H"></a>“汝观何义作如是言：<a id="a-9I"></a>色等法增语非菩萨摩诃萨？<a id="a-9J"></a>复观何义作如是言：<a id="a-9K"></a>色等法若常若无常增语、<a id="a-9L"></a>若乐若苦增语、<a id="a-9M"></a>若我若无我增语、<a id="a-9N"></a>若净若不净增语、<a id="a-9O"></a>若空若不空增语、<a id="a-9P"></a>若有相若无相增语、<a id="a-9Q"></a>若有愿若无愿增语、<a id="a-9R"></a>若寂静若不寂静增语、<a id="a-9S"></a>若远离若不远离增语、<a id="a-9T"></a>若杂染若清净增语、<a id="a-9U"></a>若生若灭增语，<a id="a-9V"></a>亦非菩萨摩诃萨耶？<a id="a-9W"></a>”</p>
  <p id="a9X">时，<a id="a-9Y"></a>具寿善现白佛言：<a id="a-9Z"></a>“世尊，<a id="a-9a"></a>色等法尚毕竟不可得，<a id="a-9b"></a>性非有故，<a id="a-9c"></a>况有色等法增语？<a id="a-9d"></a>此增语既非有，<a id="a-9e"></a>如何可言色等法增语是菩萨摩诃萨？</p>
  <p id="a9f">“世尊，<a id="a-9g"></a>色等法常尚毕竟不可得，<a id="a-9h"></a>性非有故，<a id="a-9i"></a>况有色等法无常？<a id="a-9j"></a>色等法常无常尚毕竟不可得，<a id="a-9k"></a>况有色等法常无常增语？<a id="a-9l"></a>此增语既非有，<a id="a-9m"></a>如何可言色等法常无常增语是菩萨摩诃萨？</p>
  <p id="a9n">“世尊，<a id="a-9o"></a>色等法乐尚毕竟不可得，<a id="a-9p"></a>性非有故，<a id="a-9q"></a>况有色等法苦？<a id="a-9r"></a>色等法乐苦尚毕竟不可得，<a id="a-9s"></a>况有色等法乐苦增语？<a id="a-9t"></a>此增语既非有，<a id="a-9u"></a>如何可言色等法乐苦增语是菩萨摩诃萨？</p>
  <p id="a9v">“世尊，<a id="a-9w"></a>色等法我尚毕竟不可得，<a id="a-9x"></a>性非有故，<a id="a-9y"></a>况有色等法无我？<a id="a-9z"></a>色等法我无我尚毕竟不可得，<a id="a-A0"></a>况有色等法我无我增语？<a id="a-A1"></a>此增语既非有，<a id="a-A2"></a>如何可言色等法我无我增语是菩萨摩诃萨？</p>
  <p id="aA3">“世尊，<a id="a-A4"></a>色等法净尚毕竟不可得，<a id="a-A5"></a>性非有故，<a id="a-A6"></a>况有色等法不净？<a id="a-A7"></a>色等法净不净尚毕竟不可得，<a id="a-A8"></a>况有色等法净不净增语？<a id="a-A9"></a>此增语既非有，<a id="a-AA"></a>如何可言色等法净不净增语是菩萨摩诃萨？</p>
  <p id="aAB">“世尊，<a id="a-AC"></a>色等法不空尚毕竟不可得，<a id="a-AD"></a>性非有故，<a id="a-AE"></a>况有色等法空？<a id="a-AF"></a>色等法空不空尚毕竟不可得，<a id="a-AG"></a>况有色等法空不空增语？<a id="a-AH"></a>此增语既非有，<a id="a-AI"></a>如何可言色等法空不空增语是菩萨摩诃萨？</p>
  <p id="aAJ">“世尊，<a id="a-AK"></a>色等法有相尚毕竟不可得，<a id="a-AL"></a>性非有故，<a id="a-AM"></a>况有色等法无相？<a id="a-AN"></a>色等法有相无相尚毕竟不可得，<a id="a-AO"></a>况有色等法有相无相增语？<a id="a-AP"></a>此增语既非有，<a id="a-AQ"></a>如何可言色等法有相无相增语是菩萨摩诃萨？</p>
  <p id="aAR">“世尊，<a id="a-AS"></a>色等法有愿尚毕竟不可得，<a id="a-AT"></a>性非有故，<a id="a-AU"></a>况有色等法无愿？<a id="a-AV"></a>色等法有愿无愿尚毕竟不可得，<a id="a-AW"></a>况有色等法有愿无愿增语？<a id="a-AX"></a>此增语既非有，<a id="a-AY"></a>如何可言色等法有愿无愿增语是菩萨摩诃萨？</p>
  <p id="aAZ">“世尊，<a id="a-Aa"></a>色等法寂静尚毕竟不可得，<a id="a-Ab"></a>性非有故，<a id="a-Ac"></a>况有色等法不寂静？<a id="a-Ad"></a>色等法寂静不寂静尚毕竟不可得，<a id="a-Ae"></a>况有色等法寂静不寂静增语？<a id="a-Af"></a>此增语既非有，<a id="a-Ag"></a>如何可言色等法寂静不寂静增语是菩萨摩诃萨？</p>
  <p id="aAh">“世尊，<a id="a-Ai"></a>色等法远离尚毕竟不可得，<a id="a-Aj"></a>性非有故，<a id="a-Ak"></a>况有色等法不远离？<a id="a-Al"></a>色等法远离不远离尚毕竟不可得，<a id="a-Am"></a>况有色等法远离不远离增语？<a id="a-An"></a>此增语既非有，<a id="a-Ao"></a>如何可言色等法远离不远离增语是菩萨摩诃萨？</p>
  <p id="aAp">“世尊，<a id="a-Aq"></a>色等法杂染尚毕竟不可得，<a id="a-Ar"></a>性非有故，<a id="a-As"></a>况有色等法清净？<a id="a-At"></a>色等法杂染清净尚毕竟不可得，<a id="a-Au"></a>况有色等法杂染清净增语？<a id="a-Av"></a>此增语既非有，<a id="a-Aw"></a>如何可言色等法杂染清净增语是菩萨摩诃萨？</p>
  <p id="aAx">“世尊，<a id="a-Ay"></a>色等法生尚毕竟不可得，<a id="a-Az"></a>性非有故，<a id="a-B0"></a>况有色等法灭？<a id="a-B1"></a>色等法生灭尚毕竟不可得，<a id="a-B2"></a>况有色等法生灭增语？<a id="a-B3"></a>此增语既非有，<a id="a-B4"></a>如何可言色等法生灭增语是菩萨摩诃萨？<a id="a-B5"></a>”</p>
  <p id="aB6">佛言：<a id="a-B7"></a>“善现，<a id="a-B8"></a>善哉！<a id="a-B9"></a>善哉！<a id="a-BA"></a>如是，<a id="a-BB"></a>如是，<a id="a-BC"></a>如汝所说。<a id="a-BD"></a>善现，<a id="a-BE"></a>色等法及常无常等不可得故，<a id="a-BF"></a>色等法增语及常无常等增语亦不可得，<a id="a-BG"></a>法及增语不可得故，<a id="a-BH"></a>诸菩萨摩诃萨亦不可得，<a id="a-BI"></a>诸菩萨摩诃萨不可得故，<a id="a-BJ"></a>所行般若波罗蜜多亦不可得。<a id="a-BK"></a>善现，<a id="a-BL"></a>诸菩萨摩诃萨修行般若波罗蜜多时应如是学。</p>
  <p id="aBM">“复次，<a id="a-BN"></a>善现，<a id="a-BO"></a>汝先所言‘我都不见有一法可名菩萨摩诃萨’者，<a id="a-BP"></a>如是，<a id="a-BQ"></a>如是，<a id="a-BR"></a>如汝所说。</p>
  <p id="aBS">“善现，<a id="a-BT"></a>诸法不见诸法，<a id="a-BU"></a>诸法不见法界，<a id="a-BV"></a>法界不见诸法，<a id="a-BW"></a>法界不见法界。</p>
  <p id="aBX">“善现，<a id="a-BY"></a>法界不见色界，<a id="a-BZ"></a>色界不见法界；<a id="a-Ba"></a>法界不见受、<a id="a-Bb"></a>想、<a id="a-Bc"></a>行、<a id="a-Bd"></a>识界，<a id="a-Be"></a>受、<a id="a-Bf"></a>想、<a id="a-Bg"></a>行、<a id="a-Bh"></a>识界不见法界。</p>
  <p id="aBi">“善现，<a id="a-Bj"></a>法界不见眼处，<a id="a-Bk"></a>眼处不见法界；<a id="a-Bl"></a>法界不见耳、<a id="a-Bm"></a>鼻、<a id="a-Bn"></a>舌、<a id="a-Bo"></a>身、<a id="a-Bp"></a>意处，<a id="a-Bq"></a>耳、<a id="a-Br"></a>鼻、<a id="a-Bs"></a>舌、<a id="a-Bt"></a>身、<a id="a-Bu"></a>意处不见法界。</p>
  <p id="aBv">“善现，<a id="a-Bw"></a>法界不见色处，<a id="a-Bx"></a>色处不见法界；<a id="a-By"></a>法界不见声、<a id="a-Bz"></a>香、<a id="a-C0"></a>味、<a id="a-C1"></a>触、<a id="a-C2"></a>法处，<a id="a-C3"></a>声、<a id="a-C4"></a>香、<a id="a-C5"></a>味、<a id="a-C6"></a>触、<a id="a-C7"></a>法处不见法界。</p>
  <p id="aC8">“善现，<a id="a-C9"></a>法界不见眼界，<a id="a-CA"></a>眼界不见法界；<a id="a-CB"></a>法界不见耳、<a id="a-CC"></a>鼻、<a id="a-CD"></a>舌、<a id="a-CE"></a>身、<a id="a-CF"></a>意界，<a id="a-CG"></a>耳、<a id="a-CH"></a>鼻、<a id="a-CI"></a>舌、<a id="a-CJ"></a>身、<a id="a-CK"></a>意界不见法界。</p>
  <p id="aCL">“善现，<a id="a-CM"></a>法界不见色界，<a id="a-CN"></a>色界不见法界；<a id="a-CO"></a>法界不见声、<a id="a-CP"></a>香、<a id="a-CQ"></a>味、<a id="a-CR"></a>触、<a id="a-CS"></a>法界，<a id="a-CT"></a>声、<a id="a-CU"></a>香、<a id="a-CV"></a>味、<a id="a-CW"></a>触、<a id="a-CX"></a>法界不见法界。</p>
  <p id="aCY">“善现，<a id="a-CZ"></a>法界不见眼识界，<a id="a-Ca"></a>眼识界不见法界；<a id="a-Cb"></a>法界不见耳、<a id="a-Cc"></a>鼻、<a id="a-Cd"></a>舌、<a id="a-Ce"></a>身、<a id="a-Cf"></a>意识界，<a id="a-Cg"></a>耳、<a id="a-Ch"></a>鼻、<a id="a-Ci"></a>舌、<a id="a-Cj"></a>身、<a id="a-Ck"></a>意识界不见法界。</p>
  <p id="aCl">“善现，<a id="a-Cm"></a>法界不见地界，<a id="a-Cn"></a>地界不见法界；<a id="a-Co"></a>法界不见水、<a id="a-Cp"></a>火、<a id="a-Cq"></a>风、<a id="a-Cr"></a>空、<a id="a-Cs"></a>识界，<a id="a-Ct"></a>水、<a id="a-Cu"></a>火、<a id="a-Cv"></a>风、<a id="a-Cw"></a>空、<a id="a-Cx"></a>识界不见法界。</p>
  <p id="aCy">“善现，<a id="a-Cz"></a>法界不见无明，<a id="a-D0"></a>无明不见法界；<a id="a-D1"></a>法界不见行、<a id="a-D2"></a>识、<a id="a-D3"></a>名色、<a id="a-D4"></a>六处、<a id="a-D5"></a>触、<a id="a-D6"></a>受、<a id="a-D7"></a>爱、<a id="a-D8"></a>取、<a id="a-D9"></a>有、<a id="a-DA"></a>生、<a id="a-DB"></a>老死，<a id="a-DC"></a>行乃至老死不见法界。</p>
  <p id="aDD">“善现，<a id="a-DE"></a>有为界不见无为界，<a id="a-DF"></a>无为界不见有为界。</p>
  <p id="aDG">“善现，<a id="a-DH"></a>非离有为施设无为，<a id="a-DI"></a>非离无为施设有为。</p>
  <p id="aDJ">“如是，<a id="a-DK"></a>善现，<a id="a-DL"></a>诸菩萨摩诃萨修行般若波罗蜜多时，<a id="a-DM"></a>于一切法都无所见；<a id="a-DN"></a>无所见故，<a id="a-DO"></a>其心不惊不恐不怖，<a id="a-DP"></a>于一切法心不沉没亦不忧悔。<a id="a-DQ"></a>何以故？<a id="a-DR"></a>善现，<a id="a-DS"></a>是菩萨摩诃萨如是修行甚深般若波罗蜜多时，<a id="a-DT"></a>不见色，<a id="a-DU"></a>不见受、<a id="a-DV"></a>想、<a id="a-DW"></a>行、<a id="a-DX"></a>识；<a id="a-DY"></a>不见眼处，<a id="a-DZ"></a>不见耳、<a id="a-Da"></a>鼻、<a id="a-Db"></a>舌、<a id="a-Dc"></a>身、<a id="a-Dd"></a>意处；<a id="a-De"></a>不见色处，<a id="a-Df"></a>不见声、<a id="a-Dg"></a>香、<a id="a-Dh"></a>味、<a id="a-Di"></a>触、<a id="a-Dj"></a>法处；<a id="a-Dk"></a>不见眼界，<a id="a-Dl"></a>不见耳、<a id="a-Dm"></a>鼻、<a id="a-Dn"></a>舌、<a id="a-Do"></a>身、<a id="a-Dp"></a>意界；<a id="a-Dq"></a>不见色界，<a id="a-Dr"></a>不见声、<a id="a-Ds"></a>香、<a id="a-Dt"></a>味、<a id="a-Du"></a>触、<a id="a-Dv"></a>法界；<a id="a-Dw"></a>不见眼识界，<a id="a-Dx"></a>不见耳、<a id="a-Dy"></a>鼻、<a id="a-Dz"></a>舌、<a id="a-E0"></a>身、<a id="a-E1"></a>意识界；<a id="a-E2"></a>不见地界，<a id="a-E3"></a>不见水、<a id="a-E4"></a>火、<a id="a-E5"></a>风、<a id="a-E6"></a>空、<a id="a-E7"></a>识界；<a id="a-E8"></a>不见无明，<a id="a-E9"></a>不见行、<a id="a-EA"></a>识、<a id="a-EB"></a>名色、<a id="a-EC"></a>六处、<a id="a-ED"></a>触、<a id="a-EE"></a>受、<a id="a-EF"></a>爱、<a id="a-EG"></a>取、<a id="a-EH"></a>有、<a id="a-EI"></a>生、<a id="a-EJ"></a>老死；<a id="a-EK"></a>不见贪欲，<a id="a-EL"></a>不见瞋恚、<a id="a-EM"></a>愚痴；<a id="a-EN"></a>不见我，<a id="a-EO"></a>不见有情、<a id="a-EP"></a>命者、<a id="a-EQ"></a>生者、<a id="a-ER"></a>养者、<a id="a-ES"></a>士夫、<a id="a-ET"></a>补特伽罗、<a id="a-EU"></a>意生、<a id="a-EV"></a>儒童、<a id="a-EW"></a>作者、<a id="a-EX"></a>受者、<a id="a-EY"></a>知者、<a id="a-EZ"></a>见者；<a id="a-Ea"></a>不见欲界，<a id="a-Eb"></a>不见色、<a id="a-Ec"></a>无色界；<a id="a-Ed"></a>不见声闻及声闻法，<a id="a-Ee"></a>不见独觉及独觉法，<a id="a-Ef"></a>不见菩萨及菩萨法，<a id="a-Eg"></a>不见诸佛及诸佛法，<a id="a-Eh"></a>不见无上正等菩提。<a id="a-Ei"></a>如是，<a id="a-Ej"></a>善现，<a id="a-Ek"></a>诸菩萨摩诃萨于一切法都无所见；<a id="a-El"></a>无所见故，<a id="a-Em"></a>其心不惊不恐不怖，<a id="a-En"></a>于一切法心不沉没亦不忧悔。<a id="a-Eo"></a>”</p>
  <p id="aEp">尔时，<a id="a-Eq"></a>具寿善现白佛言：<a id="a-Er"></a>“世尊，<a id="a-Es"></a>复何因缘，<a id="a-Et"></a>诸菩萨摩诃萨修行般若波罗蜜多时，<a id="a-Eu"></a>于一切法心不沉没亦不忧悔？<a id="a-Ev"></a>”</p>
  <p id="aEw">佛告善现：<a id="a-Ex"></a>“诸菩萨摩诃萨修行般若波罗蜜多时，<a id="a-Ey"></a>普于一切心、<a id="a-Ez"></a>心所法不得不见，<a id="a-F0"></a>由是因缘，<a id="a-F1"></a>于一切法心不沉没亦不忧悔。<a id="a-F2"></a>”</p>
  <p id="aF3">具寿善现复白佛言：<a id="a-F4"></a>“世尊，<a id="a-F5"></a>诸菩萨摩诃萨修行般若波罗蜜多时，<a id="a-F6"></a>何因缘故于一切法其心不惊不恐不怖？<a id="a-F7"></a>”</p>
  <p id="aF8">佛告善现：<a id="a-F9"></a>“诸菩萨摩诃萨修行般若波罗蜜多时，<a id="a-FA"></a>普于一切意及意界不得不见。<a id="a-FB"></a>如是，<a id="a-FC"></a>善现，<a id="a-FD"></a>诸菩萨摩诃萨修行般若波罗蜜多时，<a id="a-FE"></a>于一切法其心不惊不恐不怖。</p>
  <p id="aFF">“复次，<a id="a-FG"></a>善现，<a id="a-FH"></a>诸菩萨摩诃萨于一切法都无所得，<a id="a-FI"></a>应行般若波罗蜜多。</p>
  <p id="aFJ">“复次，<a id="a-FK"></a>善现，<a id="a-FL"></a>诸菩萨摩诃萨修行般若波罗蜜多时，<a id="a-FM"></a>于一切处及一切时，<a id="a-FN"></a>不得般若波罗蜜多，<a id="a-FO"></a>不得般若波罗蜜多名；<a id="a-FP"></a>不得菩萨摩诃萨，<a id="a-FQ"></a>不得菩萨摩诃萨名，<a id="a-FR"></a>亦不得菩萨摩诃萨心。<a id="a-FS"></a>善现，<a id="a-FT"></a>应如是教诫教授诸菩萨摩诃萨，<a id="a-FU"></a>令于般若波罗蜜多皆得成办。<a id="a-FV"></a>”</p>
  <p data-pb></p>
  <h2 id="aFW">第二分入离生品第七</h2>
  <p id="aFX">尔时，<a id="a-FY"></a>具寿善现白佛言：<a id="a-FZ"></a>“世尊，<a id="a-Fa"></a>若菩萨摩诃萨欲圆满布施波罗蜜多，<a id="a-Fb"></a>当学般若波罗蜜多；<a id="a-Fc"></a>欲圆满净戒、<a id="a-Fd"></a>安忍、<a id="a-Fe"></a>精进、<a id="a-Ff"></a>静虑、<a id="a-Fg"></a>般若波罗蜜多，<a id="a-Fh"></a>当学般若波罗蜜多。<a id="a-Fi"></a>若菩萨摩诃萨欲遍知色，<a id="a-Fj"></a>当学般若波罗蜜多；<a id="a-Fk"></a>欲遍知受、<a id="a-Fl"></a>想、<a id="a-Fm"></a>行、<a id="a-Fn"></a>识，<a id="a-Fo"></a>当学般若波罗蜜多。<a id="a-Fp"></a>若菩萨摩诃萨欲遍知眼处，<a id="a-Fq"></a>当学般若波罗蜜多；<a id="a-Fr"></a>欲遍知耳、<a id="a-Fs"></a>鼻、<a id="a-Ft"></a>舌、<a id="a-Fu"></a>身、<a id="a-Fv"></a>意处，<a id="a-Fw"></a>当学般若波罗蜜多。<a id="a-Fx"></a>若菩萨摩诃萨欲遍知色处，<a id="a-Fy"></a>当学般若波罗蜜多；<a id="a-Fz"></a>欲遍知声、<a id="a-G0"></a>香、<a id="a-G1"></a>味、<a id="a-G2"></a>触、<a id="a-G3"></a>法处，<a id="a-G4"></a>当学般若波罗蜜多。<a id="a-G5"></a>若菩萨摩诃萨欲遍知眼界，<a id="a-G6"></a>当学般若波罗蜜多；<a id="a-G7"></a>欲遍知耳、<a id="a-G8"></a>鼻、<a id="a-G9"></a>舌、<a id="a-GA"></a>身、<a id="a-GB"></a>意界，<a id="a-GC"></a>当学般若波罗蜜多。<a id="a-GD"></a>若菩萨摩诃萨欲遍知色界，<a id="a-GE"></a>当学般若波罗蜜多；<a id="a-GF"></a>欲遍知声、<a id="a-GG"></a>香、<a id="a-GH"></a>味、<a id="a-GI"></a>触、<a id="a-GJ"></a>法界，<a id="a-GK"></a>当学般若波罗蜜多。<a id="a-GL"></a>若菩萨摩诃萨欲遍知眼识界，<a id="a-GM"></a>当学般若波罗蜜多；<a id="a-GN"></a>欲遍知耳、<a id="a-GO"></a>鼻、<a id="a-GP"></a>舌、<a id="a-GQ"></a>身、<a id="a-GR"></a>意识界，<a id="a-GS"></a>当学般若波罗蜜多。<a id="a-GT"></a>若菩萨摩诃萨欲遍知眼触，<a id="a-GU"></a>当学般若波罗蜜多；<a id="a-GV"></a>欲遍知耳、<a id="a-GW"></a>鼻、<a id="a-GX"></a>舌、<a id="a-GY"></a>身、<a id="a-GZ"></a>意触，<a id="a-Ga"></a>当学般若波罗蜜多。<a id="a-Gb"></a>若菩萨摩诃萨欲遍知眼触为缘所生诸受，<a id="a-Gc"></a>当学般若波罗蜜多；<a id="a-Gd"></a>欲遍知耳、<a id="a-Ge"></a>鼻、<a id="a-Gf"></a>舌、<a id="a-Gg"></a>身、<a id="a-Gh"></a>意触为缘所生诸受，<a id="a-Gi"></a>当学般若波罗蜜多。<a id="a-Gj"></a>若菩萨摩诃萨欲遍知地界，<a id="a-Gk"></a>当学般若波罗蜜多；<a id="a-Gl"></a>欲遍知水、<a id="a-Gm"></a>火、<a id="a-Gn"></a>风、<a id="a-Go"></a>空、<a id="a-Gp"></a>识界当学般若波罗蜜多。<a id="a-Gq"></a>若菩萨摩诃萨欲遍知无明，<a id="a-Gr"></a>当学般若波罗蜜多；<a id="a-Gs"></a>欲遍知行、<a id="a-Gt"></a>识、<a id="a-Gu"></a>名色、<a id="a-Gv"></a>六处、<a id="a-Gw"></a>触、<a id="a-Gx"></a>受、<a id="a-Gy"></a>爱、<a id="a-Gz"></a>取、<a id="a-H0"></a>有、<a id="a-H1"></a>生、<a id="a-H2"></a>老死，<a id="a-H3"></a>当学般若波罗蜜多。</p>
  <p id="aH4">“若菩萨摩诃萨欲永断贪欲、<a id="a-H5"></a>瞋恚、<a id="a-H6"></a>愚痴，<a id="a-H7"></a>当学般若波罗蜜多。<a id="a-H8"></a>若菩萨摩诃萨欲永断萨迦耶见、<a id="a-H9"></a>戒禁取、<a id="a-HA"></a>疑、<a id="a-HB"></a>欲贪、<a id="a-HC"></a>瞋恚，<a id="a-HD"></a>当学般若波罗蜜多。<a id="a-HE"></a>若菩萨摩诃萨欲永断色贪、<a id="a-HF"></a>无色贪、<a id="a-HG"></a>无明、<a id="a-HH"></a>慢、<a id="a-HI"></a>掉举，<a id="a-HJ"></a>当学般若波罗蜜多。<a id="a-HK"></a>若菩萨摩诃萨欲永断一切随眠、<a id="a-HL"></a>缠结，<a id="a-HM"></a>当学般若波罗蜜多。<a id="a-HN"></a>若菩萨摩诃萨欲永断四食，<a id="a-HO"></a>当学般若波罗蜜多。<a id="a-HP"></a>若菩萨摩诃萨欲永断四暴流、<a id="a-HQ"></a>轭、<a id="a-HR"></a>取、<a id="a-HS"></a>身系、<a id="a-HT"></a>颠倒，<a id="a-HU"></a>当学般若波罗蜜多。<a id="a-HV"></a>若菩萨摩诃萨欲远离十不善业道，<a id="a-HW"></a>当学般若波罗蜜多。<a id="a-HX"></a>若菩萨摩诃萨欲受行十善业道，<a id="a-HY"></a>当学般若波罗蜜多。</p>
  <p id="aHZ">“若菩萨摩诃萨欲修行四静虑，<a id="a-Ha"></a>当学般若波罗蜜多；<a id="a-Hb"></a>欲修行四无量、<a id="a-Hc"></a>四无色定，<a id="a-Hd"></a>当学般若波罗蜜多。<a id="a-He"></a>若菩萨摩诃萨欲修行四念住，<a id="a-Hf"></a>当学般若波罗蜜多；<a id="a-Hg"></a>欲修行四正断、<a id="a-Hh"></a>四神足、<a id="a-Hi"></a>五根、<a id="a-Hj"></a>五力、<a id="a-Hk"></a>七等觉支、<a id="a-Hl"></a>八圣道支，<a id="a-Hm"></a>当学般若波罗蜜多。<a id="a-Hn"></a>若菩萨摩诃萨欲得佛十力，<a id="a-Ho"></a>当学般若波罗蜜多；<a id="a-Hp"></a>欲得四无所畏、<a id="a-Hq"></a>四无礙解、<a id="a-Hr"></a>大慈、<a id="a-Hs"></a>大悲、<a id="a-Ht"></a>大喜、<a id="a-Hu"></a>大舍、<a id="a-Hv"></a>十八佛不共法，<a id="a-Hw"></a>当学般若波罗蜜多。<a id="a-Hx"></a>若菩萨摩诃萨欲自在入觉支三摩地，<a id="a-Hy"></a>当学般若波罗蜜多。<a id="a-Hz"></a>若菩萨摩诃萨欲自在游戏六种神通，<a id="a-I0"></a>当学般若波罗蜜多。<a id="a-I1"></a>若菩萨摩诃萨欲于四静虑、<a id="a-I2"></a>四无色、<a id="a-I3"></a>灭尽定次第超越顺逆自在，<a id="a-I4"></a>当学般若波罗蜜多。<a id="a-I5"></a>若菩萨摩诃萨欲于一切陀罗尼门、<a id="a-I6"></a>三摩地门皆得自在，<a id="a-I7"></a>当学般若波罗蜜多。</p>
  <p id="aI8">“若菩萨摩诃萨欲于一切师子游戏三摩地，<a id="a-I9"></a>乃至师子奋迅三摩地入出自在，<a id="a-IA"></a>当学般若波罗蜜多。<a id="a-IB"></a>若菩萨摩诃萨欲于入出健行三摩地、<a id="a-IC"></a>宝印三摩地、<a id="a-ID"></a>妙月三摩地、<a id="a-IE"></a>月幢相三摩地、<a id="a-IF"></a>一切法印三摩地、<a id="a-IG"></a>观印三摩地、<a id="a-IH"></a>法界决定三摩地、<a id="a-II"></a>决定幢相三摩地、<a id="a-IJ"></a>金刚喻三摩地、<a id="a-IK"></a>入一切法门三摩地、<a id="a-IL"></a>三摩地王三摩地、<a id="a-IM"></a>王印三摩地、<a id="a-IN"></a>力清净三摩地、<a id="a-IO"></a>宝箧三摩地、<a id="a-IP"></a>入一切法言词决定三摩地、<a id="a-IQ"></a>入一切法增语三摩地、<a id="a-IR"></a>观察十方三摩地、<a id="a-IS"></a>一切法陀罗尼门印三摩地、<a id="a-IT"></a>一切法无忘失三摩地、<a id="a-IU"></a>一切法等趣行相印三摩地、<a id="a-IV"></a>住虚空处三摩地、<a id="a-IW"></a>三轮清净三摩地、<a id="a-IX"></a>不退神通三摩地、<a id="a-IY"></a>器涌三摩地、<a id="a-IZ"></a>胜定幢相三摩地及余无量胜三摩地皆得自在，<a id="a-Ia"></a>当学般若波罗蜜多。<a id="a-Ib"></a>若菩萨摩诃萨欲满一切有情所愿，<a id="a-Ic"></a>当学般若波罗蜜多。<a id="a-Id"></a>若菩萨摩诃萨欲满如是殊胜善根，<a id="a-Ie"></a>由此善根得圆满故，<a id="a-If"></a>不堕诸恶趣，<a id="a-Ig"></a>不生贫贱家，<a id="a-Ih"></a>不堕声闻及独觉地，<a id="a-Ii"></a>于菩萨顶终不退堕，<a id="a-Ij"></a>当学般若波罗蜜多。<a id="a-Ik"></a>”</p>
  <p id="aIl">尔时，<a id="a-Im"></a>舍利子问善现言：<a id="a-In"></a>“云何名为菩萨顶堕？<a id="a-Io"></a>”</p>
  <p id="aIp">善现答言：<a id="a-Iq"></a>“若诸菩萨无方便善巧而行六波罗蜜多，<a id="a-Ir"></a>无方便善巧而住三解脱门，<a id="a-Is"></a>退堕声闻或独觉地，<a id="a-It"></a>不入菩萨正性离生，<a id="a-Iu"></a>如是名为菩萨顶堕。<a id="a-Iv"></a>”</p>
  <p id="aIw">时，<a id="a-Ix"></a>舍利子问善现言：<a id="a-Iy"></a>“何者名生？<a id="a-Iz"></a>”</p>
  <p id="aJ0">善现对曰：<a id="a-J1"></a>“生谓法爱。<a id="a-J2"></a>”</p>
  <p id="aJ3">舍利子言：<a id="a-J4"></a>“何谓法爱？<a id="a-J5"></a>”</p>
  <p id="aJ6">善现对曰：<a id="a-J7"></a>“若菩萨摩诃萨修行般若波罗蜜多，<a id="a-J8"></a>安住色空而起想著，<a id="a-J9"></a>安住受、<a id="a-JA"></a>想、<a id="a-JB"></a>行、<a id="a-JC"></a>识空而起想著；<a id="a-JD"></a>安住色无相而起想著，<a id="a-JE"></a>安住受、<a id="a-JF"></a>想、<a id="a-JG"></a>行、<a id="a-JH"></a>识无相而起想著；<a id="a-JI"></a>安住色无愿而起想著，<a id="a-JJ"></a>安住受、<a id="a-JK"></a>想、<a id="a-JL"></a>行、<a id="a-JM"></a>识无愿而起想著；<a id="a-JN"></a>安住色寂静而起想著，<a id="a-JO"></a>安住受、<a id="a-JP"></a>想、<a id="a-JQ"></a>行、<a id="a-JR"></a>识寂静而起想著；<a id="a-JS"></a>安住色远离而起想著，<a id="a-JT"></a>安住受、<a id="a-JU"></a>想、<a id="a-JV"></a>行、<a id="a-JW"></a>识远离而起想著；<a id="a-JX"></a>安住色无常而起想著，<a id="a-JY"></a>安住受、<a id="a-JZ"></a>想、<a id="a-Ja"></a>行、<a id="a-Jb"></a>识无常而起想著；<a id="a-Jc"></a>安住色苦而起想著，<a id="a-Jd"></a>安住受、<a id="a-Je"></a>想、<a id="a-Jf"></a>行、<a id="a-Jg"></a>识苦而起想著；<a id="a-Jh"></a>安住色无我而起想著，<a id="a-Ji"></a>安住受、<a id="a-Jj"></a>想、<a id="a-Jk"></a>行、<a id="a-Jl"></a>识无我而起想著；<a id="a-Jm"></a>安住色不净而起想著，<a id="a-Jn"></a>安住受、<a id="a-Jo"></a>想、<a id="a-Jp"></a>行、<a id="a-Jq"></a>识不净而起想著。<a id="a-Jr"></a>舍利子，<a id="a-Js"></a>是为菩萨摩诃萨随顺法爱，<a id="a-Jt"></a>即此法爱说名为生。</p>
  <p id="aJu">“复次，<a id="a-Jv"></a>舍利子，<a id="a-Jw"></a>若菩萨摩诃萨作如是念：<a id="a-Jx"></a>‘此色应断，<a id="a-Jy"></a>此受、<a id="a-Jz"></a>想、<a id="a-K0"></a>行、<a id="a-K1"></a>识应断；<a id="a-K2"></a>由此故色应断，<a id="a-K3"></a>由此故受、<a id="a-K4"></a>想、<a id="a-K5"></a>行、<a id="a-K6"></a>识应断。<a id="a-K7"></a>此苦应遍知，<a id="a-K8"></a>由此故苦应遍知；<a id="a-K9"></a>此集应永断，<a id="a-KA"></a>由此故集应永断；<a id="a-KB"></a>此灭应作证，<a id="a-KC"></a>由此故灭应作证；<a id="a-KD"></a>此道应修习，<a id="a-KE"></a>由此故道应修习。<a id="a-KF"></a>此是杂染，<a id="a-KG"></a>此是清净；<a id="a-KH"></a>此应亲近，<a id="a-KI"></a>此不应亲近；<a id="a-KJ"></a>此应行，<a id="a-KK"></a>此不应行；<a id="a-KL"></a>此是道，<a id="a-KM"></a>此非道；<a id="a-KN"></a>此是应学，<a id="a-KO"></a>此不应学。<a id="a-KP"></a>此是布施波罗蜜多，<a id="a-KQ"></a>此非布施波罗蜜多；<a id="a-KR"></a>此是净戒、<a id="a-KS"></a>安忍、<a id="a-KT"></a>精进、<a id="a-KU"></a>静虑、<a id="a-KV"></a>般若波罗蜜多，<a id="a-KW"></a>此非净戒、<a id="a-KX"></a>安忍、<a id="a-KY"></a>精进、<a id="a-KZ"></a>静虑、<a id="a-Ka"></a>般若波罗蜜多。<a id="a-Kb"></a>此是方便善巧，<a id="a-Kc"></a>此非方便善巧；<a id="a-Kd"></a>此是菩萨生，<a id="a-Ke"></a>此是菩萨离生。<a id="a-Kf"></a>’舍利子，<a id="a-Kg"></a>若菩萨摩诃萨修行般若波罗蜜多时，<a id="a-Kh"></a>安住此等种种法门而起想著，<a id="a-Ki"></a>是为菩萨摩诃萨随顺法爱，<a id="a-Kj"></a>即此法爱说名为生，<a id="a-Kk"></a>如宿食生能为过患。<a id="a-Kl"></a>”</p>
  <p id="aKm">尔时，<a id="a-Kn"></a>具寿舍利子问具寿善现言：<a id="a-Ko"></a>“云何菩萨摩诃萨入正性离生？<a id="a-Kp"></a>”</p>
  <p id="aKq">善现对曰：<a id="a-Kr"></a>“舍利子，<a id="a-Ks"></a>若菩萨摩诃萨修行般若波罗蜜多时，<a id="a-Kt"></a>不见内空，<a id="a-Ku"></a>不依内空而观外空；<a id="a-Kv"></a>不见外空，<a id="a-Kw"></a>不依外空而观内空，<a id="a-Kx"></a>不依外空而观内外空；<a id="a-Ky"></a>不见内外空，<a id="a-Kz"></a>不依内外空而观外空，<a id="a-L0"></a>不依内外空而观空空；<a id="a-L1"></a>不见空空，<a id="a-L2"></a>不依空空而观内外空，<a id="a-L3"></a>不依空空而观大空；<a id="a-L4"></a>不见大空，<a id="a-L5"></a>不依大空而观空空，<a id="a-L6"></a>不依大空而观胜义空；<a id="a-L7"></a>不见胜义空，<a id="a-L8"></a>不依胜义空而观大空，<a id="a-L9"></a>不依胜义空而观有为空；<a id="a-LA"></a>不见有为空，<a id="a-LB"></a>不依有为空而观胜义空，<a id="a-LC"></a>不依有为空而观无为空；<a id="a-LD"></a>不见无为空，<a id="a-LE"></a>不依无为空而观有为空，<a id="a-LF"></a>不依无为空而观毕竟空；<a id="a-LG"></a>不见毕竟空，<a id="a-LH"></a>不依毕竟空而观无为空，<a id="a-LI"></a>不依毕竟空而观无际空；<a id="a-LJ"></a>不见无际空，<a id="a-LK"></a>不依无际空而观毕竟空，<a id="a-LL"></a>不依无际空而观散无散空；<a id="a-LM"></a>不见散无散空，<a id="a-LN"></a>不依散无散空而观无际空，<a id="a-LO"></a>不依散无散空而观本性空；<a id="a-LP"></a>不见本性空，<a id="a-LQ"></a>不依本性空而观散无散空，<a id="a-LR"></a>不依本性空而观自共相空；<a id="a-LS"></a>不见自共相空，<a id="a-LT"></a>不依自共相空而观本性空，<a id="a-LU"></a>不依自共相空而观一切法空；<a id="a-LV"></a>不见一切法空，<a id="a-LW"></a>不依一切法空而观自共相空，<a id="a-LX"></a>不依一切法空而观不可得空；<a id="a-LY"></a>不见不可得空，<a id="a-LZ"></a>不依不可得空而观一切法空，<a id="a-La"></a>不依不可得空而观无性空；<a id="a-Lb"></a>不见无性空，<a id="a-Lc"></a>不依无性空而观不可得空，<a id="a-Ld"></a>不依无性空而观自性空；<a id="a-Le"></a>不见自性空，<a id="a-Lf"></a>不依自性空而观无性空，<a id="a-Lg"></a>不依自性空而观无性自性空；<a id="a-Lh"></a>不见无性自性空，<a id="a-Li"></a>不依无性自性空而观自性空。<a id="a-Lj"></a>舍利子，<a id="a-Lk"></a>是菩萨摩诃萨修行般若波罗蜜多时作如是观，<a id="a-Ll"></a>名入菩萨正性离生。</p>
  <p id="aLm">“复次，<a id="a-Ln"></a>舍利子，<a id="a-Lo"></a>诸菩萨摩诃萨修行般若波罗蜜多时应如是学：<a id="a-Lp"></a>如实知色不应执，<a id="a-Lq"></a>如实知受、<a id="a-Lr"></a>想、<a id="a-Ls"></a>行、<a id="a-Lt"></a>识不应执；<a id="a-Lu"></a>如实知眼处不应执，<a id="a-Lv"></a>如实知耳、<a id="a-Lw"></a>鼻、<a id="a-Lx"></a>舌、<a id="a-Ly"></a>身、<a id="a-Lz"></a>意处不应执；<a id="a-M0"></a>如实知色处不应执，<a id="a-M1"></a>如实知声、<a id="a-M2"></a>香、<a id="a-M3"></a>味、<a id="a-M4"></a>触、<a id="a-M5"></a>法处不应执；<a id="a-M6"></a>如实知眼界不应执，<a id="a-M7"></a>如实知耳、<a id="a-M8"></a>鼻、<a id="a-M9"></a>舌、<a id="a-MA"></a>身、<a id="a-MB"></a>意界不应执；<a id="a-MC"></a>如实知色界不应执，<a id="a-MD"></a>如实知声、<a id="a-ME"></a>香、<a id="a-MF"></a>味、<a id="a-MG"></a>触、<a id="a-MH"></a>法界不应执；<a id="a-MI"></a>如实知眼识界不应执，<a id="a-MJ"></a>如实知耳、<a id="a-MK"></a>鼻、<a id="a-ML"></a>舌、<a id="a-MM"></a>身、<a id="a-MN"></a>意识界不应执；<a id="a-MO"></a>如实知布施波罗蜜多不应执，<a id="a-MP"></a>如实知净戒、<a id="a-MQ"></a>安忍、<a id="a-MR"></a>精进、<a id="a-MS"></a>静虑、<a id="a-MT"></a>般若波罗蜜多不应执；<a id="a-MU"></a>如实知四静虑不应执，<a id="a-MV"></a>如实知四无量、<a id="a-MW"></a>四无色定不应执；<a id="a-MX"></a>如实知四念住不应执，<a id="a-MY"></a>如实知四正断、<a id="a-MZ"></a>四神足、<a id="a-Ma"></a>五根、<a id="a-Mb"></a>五力、<a id="a-Mc"></a>七等觉支、<a id="a-Md"></a>八圣道支不应执；<a id="a-Me"></a>如实知佛十力不应执，<a id="a-Mf"></a>如实知四无所畏、<a id="a-Mg"></a>四无礙解、<a id="a-Mh"></a>大慈、<a id="a-Mi"></a>大悲、<a id="a-Mj"></a>大喜、<a id="a-Mk"></a>大舍、<a id="a-Ml"></a>十八佛不共法不应执。</p>
  <p id="aMm">“如是，<a id="a-Mn"></a>舍利子，<a id="a-Mo"></a>诸菩萨摩诃萨修行般若波罗蜜多时，<a id="a-Mp"></a>能如实知菩提心不应执，<a id="a-Mq"></a>无等等心不应执，<a id="a-Mr"></a>广大心不应执。<a id="a-Ms"></a>何以故？<a id="a-Mt"></a>舍利子，<a id="a-Mu"></a>是心非心，<a id="a-Mv"></a>本性净故。<a id="a-Mw"></a>”</p>
  <p id="aMx">时，<a id="a-My"></a>舍利子问善现言：<a id="a-Mz"></a>“云何是心本性清净？<a id="a-N0"></a>”</p>
  <p id="aN1">善现对曰：<a id="a-N2"></a>“是心本性，<a id="a-N3"></a>非贪相应非不相应，<a id="a-N4"></a>非嗔相应非不相应，<a id="a-N5"></a>非痴相应非不相应，<a id="a-N6"></a>非诸缠结、<a id="a-N7"></a>随眠相应非不相应，<a id="a-N8"></a>非诸见趣、<a id="a-N9"></a>漏等相应非不相应，<a id="a-NA"></a>与诸声闻、<a id="a-NB"></a>独觉心等亦非相应非不相应。<a id="a-NC"></a>舍利子，<a id="a-ND"></a>诸菩萨摩诃萨知心如是本性清净。<a id="a-NE"></a>”</p>
  <p id="aNF">时，<a id="a-NG"></a>舍利子问善现言：<a id="a-NH"></a>“是心为有非心性不？<a id="a-NI"></a>”</p>
  <p id="aNJ">善现诘言：<a id="a-NK"></a>“非心性中，<a id="a-NL"></a>有性无性为可得不？<a id="a-NM"></a>”</p>
  <p id="aNN">舍利子言：<a id="a-NO"></a>“不也，<a id="a-NP"></a>善现。<a id="a-NQ"></a>”</p>
  <p id="aNR">善现对曰：<a id="a-NS"></a>“非心性中，<a id="a-NT"></a>有性无性若不可得，<a id="a-NU"></a>云何可问：<a id="a-NV"></a>是心为有非心性不？<a id="a-NW"></a>”</p>
  <p id="aNX">时，<a id="a-NY"></a>舍利子问善现言：<a id="a-NZ"></a>“何等名为非心性耶？<a id="a-Na"></a>”</p>
  <p id="aNb">善现对曰：<a id="a-Nc"></a>“于一切法无变异、<a id="a-Nd"></a>无分别，<a id="a-Ne"></a>是名非心性。<a id="a-Nf"></a>”</p>
  <p id="aNg">舍利子言：<a id="a-Nh"></a>“为但心无变异、<a id="a-Ni"></a>无分别，<a id="a-Nj"></a>为色、<a id="a-Nk"></a>受、<a id="a-Nl"></a>想、<a id="a-Nm"></a>行、<a id="a-Nn"></a>识等亦无变异、<a id="a-No"></a>无分别耶？<a id="a-Np"></a>”</p>
  <p id="aNq">善现对曰：<a id="a-Nr"></a>“如心无变异、<a id="a-Ns"></a>无分别，<a id="a-Nt"></a>色、<a id="a-Nu"></a>受、<a id="a-Nv"></a>想、<a id="a-Nw"></a>行、<a id="a-Nx"></a>识亦无变异、<a id="a-Ny"></a>无分别，<a id="a-Nz"></a>如是乃至诸佛无上正等菩提亦无变异、<a id="a-O0"></a>无分别。<a id="a-O1"></a>”</p>
  <p id="aO2">时，<a id="a-O3"></a>舍利子赞善现言：<a id="a-O4"></a>“善哉！<a id="a-O5"></a>善哉！<a id="a-O6"></a>诚如所说。<a id="a-O7"></a>汝真佛子，<a id="a-O8"></a>从佛心生，<a id="a-O9"></a>从佛口生，<a id="a-OA"></a>从佛法生，<a id="a-OB"></a>从法化生，<a id="a-OC"></a>受佛法分，<a id="a-OD"></a>不受财分，<a id="a-OE"></a>于诸法中身自作证，<a id="a-OF"></a>慧眼现见而能起说。<a id="a-OG"></a>佛常说汝声闻众中住无诤定最为第一，<a id="a-OH"></a>如佛所说，<a id="a-OI"></a>真实不虚。<a id="a-OJ"></a>善现，<a id="a-OK"></a>诸菩萨摩诃萨于深般若波罗蜜多应如是学。<a id="a-OL"></a>善现，<a id="a-OM"></a>若菩萨摩诃萨于深般若波罗蜜多能如是学，<a id="a-ON"></a>应知已住不退转地，<a id="a-OO"></a>不离般若波罗蜜多。</p>
  <p id="aOP">“善现，<a id="a-OQ"></a>若善男子、<a id="a-OR"></a>善女人等，<a id="a-OS"></a>欲学声闻地者，<a id="a-OT"></a>当于如是甚深般若波罗蜜多，<a id="a-OU"></a>应勤听习、<a id="a-OV"></a>读诵受持、<a id="a-OW"></a>如理思惟，<a id="a-OX"></a>令至究竟；<a id="a-OY"></a>欲学独觉地者，<a id="a-OZ"></a>亦于如是甚深般若波罗蜜多，<a id="a-Oa"></a>应勤听习、<a id="a-Ob"></a>读诵受持、<a id="a-Oc"></a>如理思惟，<a id="a-Od"></a>令至究竟；<a id="a-Oe"></a>欲学菩萨地者，<a id="a-Of"></a>亦于如是甚深般若波罗蜜多，<a id="a-Og"></a>应勤听习、<a id="a-Oh"></a>读诵受持、<a id="a-Oi"></a>如理思惟，<a id="a-Oj"></a>令至究竟。<a id="a-Ok"></a>何以故？<a id="a-Ol"></a>善现，<a id="a-Om"></a>如是般若波罗蜜多甚深经中，<a id="a-On"></a>广说开示三乘法故。<a id="a-Oo"></a>若菩萨摩诃萨能学般若波罗蜜多，<a id="a-Op"></a>则为遍学三乘诸法皆得善巧。<a id="a-Oq"></a>”</p>
  <p data-pb></p>
  <h2 id="aOr">第二分胜军品第八之一</h2>
  <p id="aOs">尔时，<a id="a-Ot"></a>具寿善现白佛言：<a id="a-Ou"></a>“世尊，<a id="a-Ov"></a>我于菩萨摩诃萨及于般若波罗蜜多皆不知不得，<a id="a-Ow"></a>云何令我以般若波罗蜜多相应之法，<a id="a-Ox"></a>教诫教授诸菩萨摩诃萨？</p>
  <p id="aOy">“世尊，<a id="a-Oz"></a>我于诸法若增若减不知不得，<a id="a-P0"></a>若以诸法教诫教授诸菩萨摩诃萨，<a id="a-P1"></a>我当有悔。</p>
  <p id="aP2">“世尊，<a id="a-P3"></a>我于诸法若增若减不知不得，<a id="a-P4"></a>云何可言，<a id="a-P5"></a>此名菩萨摩诃萨，<a id="a-P6"></a>此名般若波罗蜜多？<a id="a-P7"></a>世尊，<a id="a-P8"></a>诸菩萨摩诃萨名及般若波罗蜜多名，<a id="a-P9"></a>皆无所住亦非不住。<a id="a-PA"></a>何以故？<a id="a-PB"></a>是二种义无所有故，<a id="a-PC"></a>此二种名都无所住亦非不住。</p>
  <p id="aPD">“世尊，<a id="a-PE"></a>我于色乃至识若增若减不知不得，<a id="a-PF"></a>如何可言，<a id="a-PG"></a>此是色乃至识？<a id="a-PH"></a>是色等名皆无所住亦非不住。<a id="a-PI"></a>何以故？<a id="a-PJ"></a>是色等义无所有故，<a id="a-PK"></a>此色等名都无所住亦非不住。</p>
  <p id="aPL">“世尊，<a id="a-PM"></a>我于眼处乃至意处若增若减不知不得，<a id="a-PN"></a>如何可言，<a id="a-PO"></a>此是眼处乃至意处？<a id="a-PP"></a>眼处等名皆无所住亦非不住。<a id="a-PQ"></a>何以故？<a id="a-PR"></a>眼处等义无所有故，<a id="a-PS"></a>眼处等名都无所住亦非不住。</p>
  <p id="aPT">“世尊，<a id="a-PU"></a>我于色处乃至法处若增若减不知不得，<a id="a-PV"></a>如何可言，<a id="a-PW"></a>此是色处乃至法处？<a id="a-PX"></a>色处等名皆无所住亦非不住。<a id="a-PY"></a>何以故？<a id="a-PZ"></a>色处等义无所有故，<a id="a-Pa"></a>色处等名都无所住亦非不住。</p>
  <p id="aPb">“世尊，<a id="a-Pc"></a>我于眼界乃至意界若增若减不知不得，<a id="a-Pd"></a>如何可言，<a id="a-Pe"></a>此是眼界乃至意界？<a id="a-Pf"></a>眼界等名皆无所住亦非不住。<a id="a-Pg"></a>何以故？<a id="a-Ph"></a>眼界等义无所有故，<a id="a-Pi"></a>眼界等名都无所住亦非不住。</p>
  <p id="aPj">“世尊，<a id="a-Pk"></a>我于色界乃至法界若增若减不知不得，<a id="a-Pl"></a>如何可言，<a id="a-Pm"></a>此是色界乃至法界？<a id="a-Pn"></a>色界等名皆无所住亦非不住。<a id="a-Po"></a>何以故？<a id="a-Pp"></a>色界等义无所有故，<a id="a-Pq"></a>色界等名都无所住亦非不住。</p>
  <p id="aPr">“世尊，<a id="a-Ps"></a>我于眼识界乃至意识界若增若减不知不得，<a id="a-Pt"></a>如何可言，<a id="a-Pu"></a>此是眼识界乃至意识界？<a id="a-Pv"></a>眼识界等名皆无所住亦非不住。<a id="a-Pw"></a>何以故？<a id="a-Px"></a>眼识界等义无所有故，<a id="a-Py"></a>眼识界等名都无所住亦非不住。</p>
  <p id="aPz">“世尊，<a id="a-Q0"></a>我于眼触乃至意触若增若减不知不得，<a id="a-Q1"></a>如何可言，<a id="a-Q2"></a>此是眼触乃至意触？<a id="a-Q3"></a>眼触等名皆无所住亦非不住。<a id="a-Q4"></a>何以故？<a id="a-Q5"></a>眼触等义无所有故，<a id="a-Q6"></a>眼触等名都无所住亦非不住。</p>
  <p id="aQ7">“世尊，<a id="a-Q8"></a>我于眼触为缘所生诸受乃至意触为缘所生诸受若增若减不知不得，<a id="a-Q9"></a>如何可言，<a id="a-QA"></a>此是眼触为缘所生诸受乃至意触为缘所生诸受？<a id="a-QB"></a>眼触为缘所生诸受等名皆无所住亦非不住。<a id="a-QC"></a>何以故？<a id="a-QD"></a>眼触为缘所生诸受等义无所有故，<a id="a-QE"></a>眼触为缘所生诸受等名都无所住亦非不住。</p>
  <p id="aQF">“世尊，<a id="a-QG"></a>我于无明乃至老死若增若减不知不得，<a id="a-QH"></a>如何可言，<a id="a-QI"></a>此是无明乃至老死？<a id="a-QJ"></a>无明等名皆无所住亦非不住。<a id="a-QK"></a>何以故？<a id="a-QL"></a>无明等义无所有故，<a id="a-QM"></a>无明等名都无所住亦非不住。</p>
  <p id="aQN">“世尊，<a id="a-QO"></a>我于无明灭乃至老死灭若增若减不知不得，<a id="a-QP"></a>如何可言，<a id="a-QQ"></a>此是无明灭乃至老死灭？<a id="a-QR"></a>无明灭等名皆无所住亦非不住。<a id="a-QS"></a>何以故？<a id="a-QT"></a>无明灭等义无所有故，<a id="a-QU"></a>无明灭等名都无所住亦非不住。</p>
  <p id="aQV">“世尊，<a id="a-QW"></a>我于贪、<a id="a-QX"></a>瞋、<a id="a-QY"></a>痴及诸缠结、<a id="a-QZ"></a>随眠、<a id="a-Qa"></a>见趣若增若减不知不得，<a id="a-Qb"></a>如何可言，<a id="a-Qc"></a>此是贪等？<a id="a-Qd"></a>是贪等名皆无所住亦非不住。<a id="a-Qe"></a>何以故？<a id="a-Qf"></a>是贪等义无所有故，<a id="a-Qg"></a>此贪等名都无所住亦非不住。</p>
  <p id="aQh">“世尊，<a id="a-Qi"></a>我于布施波罗蜜多乃至般若波罗蜜多若增若减不知不得，<a id="a-Qj"></a>如何可言，<a id="a-Qk"></a>此是布施波罗蜜多乃至般若波罗蜜多？<a id="a-Ql"></a>布施波罗蜜多等名皆无所住亦非不住。<a id="a-Qm"></a>何以故？<a id="a-Qn"></a>布施波罗蜜多等义无所有故，<a id="a-Qo"></a>布施波罗蜜多等名都无所住亦非不住。</p>
  <p id="aQp">“世尊，<a id="a-Qq"></a>我于我乃至见者若增若减不知不得，<a id="a-Qr"></a>如何可言，<a id="a-Qs"></a>此是我乃至见者？<a id="a-Qt"></a>我等名皆无所住亦非不住。<a id="a-Qu"></a>何以故？<a id="a-Qv"></a>我等义无所有故，<a id="a-Qw"></a>我等名都无所住亦非不住。</p>
  <p id="aQx">“世尊，<a id="a-Qy"></a>我于四念住乃至八圣道支若增若减不知不得，<a id="a-Qz"></a>如何可言，<a id="a-R0"></a>此是四念住乃至八圣道支？<a id="a-R1"></a>四念住等名皆无所住亦非不住。<a id="a-R2"></a>何以故？<a id="a-R3"></a>四念住等义无所有故，<a id="a-R4"></a>四念住等名都无所住亦非不住。</p>
  <p id="aR5">“世尊，<a id="a-R6"></a>我于空解脱门乃至无愿解脱门若增若减不知不得，<a id="a-R7"></a>如何可言，<a id="a-R8"></a>此是空解脱门乃至无愿解脱门？<a id="a-R9"></a>空解脱门等名皆无所住亦非不住。<a id="a-RA"></a>何以故？<a id="a-RB"></a>空解脱门等义无所有故，<a id="a-RC"></a>空解脱门等名都无所住亦非不住。</p>
  <p id="aRD">“世尊，<a id="a-RE"></a>我于四静虑、<a id="a-RF"></a>四无量、<a id="a-RG"></a>四无色定若增若减不知不得，<a id="a-RH"></a>如何可言，<a id="a-RI"></a>此是四静虑、<a id="a-RJ"></a>四无量、<a id="a-RK"></a>四无色定？<a id="a-RL"></a>四静虑等名皆无所住亦非不住。<a id="a-RM"></a>何以故？<a id="a-RN"></a>四静虑等义无所有故，<a id="a-RO"></a>四静虑等名都无所住亦非不住。</p>
  <p id="aRP">“世尊，<a id="a-RQ"></a>我于佛随念、<a id="a-RR"></a>法随念、<a id="a-RS"></a>僧随念、<a id="a-RT"></a>戒随念、<a id="a-RU"></a>舍随念、<a id="a-RV"></a>天随念、<a id="a-RW"></a>入出息随念、<a id="a-RX"></a>死随念若增若减不知不得，<a id="a-RY"></a>如何可言，<a id="a-RZ"></a>此是佛随念乃至死随念？<a id="a-Ra"></a>佛随念等名皆无所住亦非不住。<a id="a-Rb"></a>何以故？<a id="a-Rc"></a>佛随念等义无所有故，<a id="a-Rd"></a>佛随念等名都无所住亦非不住。</p>
  <p id="aRe">“世尊，<a id="a-Rf"></a>我于佛十力乃至十八佛不共法若增若减不知不得，<a id="a-Rg"></a>如何可言，<a id="a-Rh"></a>此是佛十力乃至十八佛不共法？<a id="a-Ri"></a>佛十力等名皆无所住亦非不住。<a id="a-Rj"></a>何以故？<a id="a-Rk"></a>佛十力等义无所有故，<a id="a-Rl"></a>佛十力等名都无所住亦非不住。</p>
 </body>
</html>