<!doctype html>
<html id="z3IBT2C7N" data-ver="1041">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百五十七</h1>
  <h2 id="a2">第二分坚非坚品第六十四之二</h2>
  <p id="a3">“诸天当知，<a id="a-4"></a>诸色离即布施波罗蜜多乃至般若波罗蜜多离，<a id="a-5"></a>受、<a id="a-6"></a>想、<a id="a-7"></a>行、<a id="a-8"></a>识离即布施波罗蜜多乃至般若波罗蜜多离，<a id="a-9"></a>如是乃至诸色离即一切智智离，<a id="a-A"></a>受、<a id="a-B"></a>想、<a id="a-C"></a>行、<a id="a-D"></a>识离即一切智智离。</p>
  <p id="aE">“诸天当知，<a id="a-F"></a>诸眼处离即布施波罗蜜多乃至般若波罗蜜多离，<a id="a-G"></a>耳、<a id="a-H"></a>鼻、<a id="a-I"></a>舌、<a id="a-J"></a>身、<a id="a-K"></a>意处离即布施波罗蜜多乃至般若波罗蜜多离，<a id="a-L"></a>如是乃至诸眼处离即一切智智离，<a id="a-M"></a>耳、<a id="a-N"></a>鼻、<a id="a-O"></a>舌、<a id="a-P"></a>身、<a id="a-Q"></a>意处离即一切智智离。</p>
  <p id="aR">“诸天当知，<a id="a-S"></a>诸色处离即布施波罗蜜多乃至般若波罗蜜多离，<a id="a-T"></a>声、<a id="a-U"></a>香、<a id="a-V"></a>味、<a id="a-W"></a>触、<a id="a-X"></a>法处离即布施波罗蜜多乃至般若波罗蜜多离，<a id="a-Y"></a>如是乃至诸色处离即一切智智离，<a id="a-Z"></a>声、<a id="a-a"></a>香、<a id="a-b"></a>味、<a id="a-c"></a>触、<a id="a-d"></a>法处离即一切智智离。</p>
  <p id="ae">“诸天当知，<a id="a-f"></a>诸眼界离即布施波罗蜜多乃至般若波罗蜜多离，<a id="a-g"></a>耳、<a id="a-h"></a>鼻、<a id="a-i"></a>舌、<a id="a-j"></a>身、<a id="a-k"></a>意界离即布施波罗蜜多乃至般若波罗蜜多离，<a id="a-l"></a>如是乃至诸眼界离即一切智智离，<a id="a-m"></a>耳、<a id="a-n"></a>鼻、<a id="a-o"></a>舌、<a id="a-p"></a>身、<a id="a-q"></a>意界离即一切智智离。</p>
  <p id="ar">“诸天当知，<a id="a-s"></a>诸色界离即布施波罗蜜多乃至般若波罗蜜多离，<a id="a-t"></a>声、<a id="a-u"></a>香、<a id="a-v"></a>味、<a id="a-w"></a>触、<a id="a-x"></a>法界离即布施波罗蜜多离乃至般若波罗蜜多离，<a id="a-y"></a>如是乃至诸色界离即一切智智离，<a id="a-z"></a>声、<a id="a-10"></a>香、<a id="a-11"></a>味、<a id="a-12"></a>触、<a id="a-13"></a>法界离即一切智智离。</p>
  <p id="a14">“诸天当知，<a id="a-15"></a>诸眼识界离即布施波罗蜜多乃至般若波罗蜜多离，<a id="a-16"></a>耳、<a id="a-17"></a>鼻、<a id="a-18"></a>舌、<a id="a-19"></a>身、<a id="a-1A"></a>意识界离即布施波罗蜜多乃至般若波罗蜜多离，<a id="a-1B"></a>如是乃至诸眼识界离即一切智智离，<a id="a-1C"></a>耳、<a id="a-1D"></a>鼻、<a id="a-1E"></a>舌、<a id="a-1F"></a>身、<a id="a-1G"></a>意识界离即一切智智离。</p>
  <p id="a1H">“诸天当知，<a id="a-1I"></a>诸眼触离即布施波罗蜜多乃至般若波罗蜜多离，<a id="a-1J"></a>耳、<a id="a-1K"></a>鼻、<a id="a-1L"></a>舌、<a id="a-1M"></a>身、<a id="a-1N"></a>意触离即布施波罗蜜多乃至般若波罗蜜多离，<a id="a-1O"></a>如是乃至诸眼触离即一切智智离，<a id="a-1P"></a>耳、<a id="a-1Q"></a>鼻、<a id="a-1R"></a>舌、<a id="a-1S"></a>身、<a id="a-1T"></a>意触离即一切智智离。</p>
  <p id="a1U">“诸天当知，<a id="a-1V"></a>诸眼触为缘所生诸受离即布施波罗蜜多乃至般若波罗蜜多离，<a id="a-1W"></a>耳、<a id="a-1X"></a>鼻、<a id="a-1Y"></a>舌、<a id="a-1Z"></a>身、<a id="a-1a"></a>意触为缘所生诸受离即布施波罗蜜多乃至般若波罗蜜多离，<a id="a-1b"></a>如是乃至诸眼触为缘所生诸受离即一切智智离，<a id="a-1c"></a>耳、<a id="a-1d"></a>鼻、<a id="a-1e"></a>舌、<a id="a-1f"></a>身、<a id="a-1g"></a>意触为缘所生诸受离即一切智智离。</p>
  <p id="a1h">“诸天当知，<a id="a-1i"></a>诸地界离即布施波罗蜜多乃至般若波罗蜜多离，<a id="a-1j"></a>水、<a id="a-1k"></a>火、<a id="a-1l"></a>风、<a id="a-1m"></a>空、<a id="a-1n"></a>识界离即布施波罗蜜多乃至般若波罗蜜多离，<a id="a-1o"></a>如是乃至诸地界离即一切智智离，<a id="a-1p"></a>水、<a id="a-1q"></a>火、<a id="a-1r"></a>风、<a id="a-1s"></a>空、<a id="a-1t"></a>识界离即一切智智离。</p>
  <p id="a1u">“诸天当知，<a id="a-1v"></a>诸因缘离即布施波罗蜜多乃至般若波罗蜜多离，<a id="a-1w"></a>等无间缘、<a id="a-1x"></a>所缘缘、<a id="a-1y"></a>增上缘离即布施波罗蜜多乃至般若波罗蜜多离，<a id="a-1z"></a>如是乃至诸因缘离即一切智智离，<a id="a-20"></a>等无间缘、<a id="a-21"></a>所缘缘、<a id="a-22"></a>增上缘离即一切智智离。</p>
  <p id="a23">“诸天当知，<a id="a-24"></a>诸无明离即布施波罗蜜多乃至般若波罗蜜多离，<a id="a-25"></a>行乃至老死离即布施波罗蜜多乃至般若波罗蜜多离，<a id="a-26"></a>如是乃至诸无明离即一切智智离，<a id="a-27"></a>行乃至老死离即一切智智离。</p>
  <p id="a28">“诸天当知，<a id="a-29"></a>诸布施波罗蜜多离即内空乃至无性自性空离，<a id="a-2A"></a>净戒、<a id="a-2B"></a>安忍、<a id="a-2C"></a>精进、<a id="a-2D"></a>静虑、<a id="a-2E"></a>般若波罗蜜多离即内空乃至无性自性空离，<a id="a-2F"></a>如是乃至诸布施波罗蜜多离即一切智智离，<a id="a-2G"></a>净戒、<a id="a-2H"></a>安忍、<a id="a-2I"></a>精进、<a id="a-2J"></a>静虑、<a id="a-2K"></a>般若波罗蜜多离即一切智智离。</p>
  <p id="a2L">“诸天当知，<a id="a-2M"></a>诸内空离即布施波罗蜜多乃至般若波罗蜜多离，<a id="a-2N"></a>外空乃至无性自性空离即布施波罗蜜多乃至般若波罗蜜多离，<a id="a-2O"></a>如是乃至诸内空离即一切智智离，<a id="a-2P"></a>外空乃至无性自性空离即一切智智离。</p>
  <p id="a2Q">“诸天当知，<a id="a-2R"></a>诸真如离即布施波罗蜜多乃至般若波罗蜜多离，<a id="a-2S"></a>法界乃至不思议界离即布施波罗蜜多乃至般若波罗蜜多离，<a id="a-2T"></a>如是乃至诸真如离即一切智智离，<a id="a-2U"></a>法界乃至不思议界离即一切智智离。</p>
  <p id="a2V">“诸天当知，<a id="a-2W"></a>诸苦圣谛离即布施波罗蜜多乃至般若波罗蜜多离，<a id="a-2X"></a>集、<a id="a-2Y"></a>灭、<a id="a-2Z"></a>道圣谛离即布施波罗蜜多乃至般若波罗蜜多离，<a id="a-2a"></a>如是乃至诸苦圣谛离即一切智智离，<a id="a-2b"></a>集、<a id="a-2c"></a>灭、<a id="a-2d"></a>道圣谛离即一切智智离。</p>
  <p id="a2e">“诸天当知，<a id="a-2f"></a>诸四念住离即布施波罗蜜多乃至般若波罗蜜多离，<a id="a-2g"></a>四正断乃至八圣道支离即布施波罗蜜多乃至般若波罗蜜多离，<a id="a-2h"></a>如是乃至诸四念住离即一切智智离，<a id="a-2i"></a>四正断乃至八圣道支离即一切智智离。</p>
  <p id="a2j">“诸天当知，<a id="a-2k"></a>诸四静虑离即布施波罗蜜多乃至般若波罗蜜多离，<a id="a-2l"></a>四无量、<a id="a-2m"></a>四无色定离即布施波罗蜜多乃至般若波罗蜜多离，<a id="a-2n"></a>如是乃至诸四静虑离即一切智智离，<a id="a-2o"></a>四无量、<a id="a-2p"></a>四无色定离即一切智智离。</p>
  <p id="a2q">“诸天当知，<a id="a-2r"></a>诸八解脱离即布施波罗蜜多乃至般若波罗蜜多离，<a id="a-2s"></a>八胜处、<a id="a-2t"></a>九次第定、<a id="a-2u"></a>十遍处离即布施波罗蜜多乃至般若波罗蜜多离，<a id="a-2v"></a>如是乃至诸八解脱离即一切智智离，<a id="a-2w"></a>八胜处、<a id="a-2x"></a>九次第定、<a id="a-2y"></a>十遍处离即一切智智离。</p>
  <p id="a2z">“诸天当知，<a id="a-30"></a>诸空解脱门离即布施波罗蜜多乃至般若波罗蜜多离，<a id="a-31"></a>无相、<a id="a-32"></a>无愿解脱门离即布施波罗蜜多乃至般若波罗蜜多离，<a id="a-33"></a>如是乃至诸空解脱门离即一切智智离，<a id="a-34"></a>无相、<a id="a-35"></a>无愿解脱门离即一切智智离。</p>
  <p id="a36">“诸天当知，<a id="a-37"></a>诸净观地离即布施波罗蜜多乃至般若波罗蜜多离，<a id="a-38"></a>种性地乃至如来地离即布施波罗蜜多乃至般若波罗蜜多离，<a id="a-39"></a>如是乃至诸净观地离即一切智智离，<a id="a-3A"></a>种性地乃至如来地离即一切智智离。</p>
  <p id="a3B">“诸天当知，<a id="a-3C"></a>诸极喜地离即布施波罗蜜多乃至般若波罗蜜多离，<a id="a-3D"></a>离垢地乃至法云地离即布施波罗蜜多乃至般若波罗蜜多离，<a id="a-3E"></a>如是乃至诸极喜地离即一切智智离，<a id="a-3F"></a>离垢地乃至法云地离即一切智智离。</p>
  <p id="a3G">“诸天当知，<a id="a-3H"></a>诸陀罗尼门离即布施波罗蜜多乃至般若波罗蜜多离，<a id="a-3I"></a>三摩地门离即布施波罗蜜多乃至般若波罗蜜多离，<a id="a-3J"></a>如是乃至诸陀罗尼门离即一切智智离，<a id="a-3K"></a>三摩地门离即一切智智离。</p>
  <p id="a3L">“诸天当知，<a id="a-3M"></a>诸五眼离即布施波罗蜜多乃至般若波罗蜜多离，<a id="a-3N"></a>六神通离即布施波罗蜜多乃至般若波罗蜜多离，<a id="a-3O"></a>如是乃至诸五眼离即一切智智离，<a id="a-3P"></a>六神通离即一切智智离。</p>
  <p id="a3Q">“诸天当知，<a id="a-3R"></a>诸如来十力离即布施波罗蜜多乃至般若波罗蜜多离，<a id="a-3S"></a>四无所畏乃至十八佛不共法离即布施波罗蜜多乃至般若波罗蜜多离，<a id="a-3T"></a>如是乃至诸如来十力离即一切智智离，<a id="a-3U"></a>四无所畏乃至十八佛不共法离即一切智智离。</p>
  <p id="a3V">“诸天当知，<a id="a-3W"></a>诸三十二大士相离即布施波罗蜜多乃至般若波罗蜜多离，<a id="a-3X"></a>八十随好离即布施波罗蜜多乃至般若波罗蜜多离，<a id="a-3Y"></a>如是乃至诸三十二大士相离即一切智智离，<a id="a-3Z"></a>八十随好离即一切智智离。</p>
  <p id="a3a">“诸天当知，<a id="a-3b"></a>诸无忘失法离即布施波罗蜜多乃至般若波罗蜜多离，<a id="a-3c"></a>恒住舍性离即布施波罗蜜多乃至般若波罗蜜多离，<a id="a-3d"></a>如是乃至诸无忘失法离即一切智智离，<a id="a-3e"></a>恒住舍性离即一切智智离。</p>
  <p id="a3f">“诸天当知，<a id="a-3g"></a>诸一切智离即布施波罗蜜多乃至般若波罗蜜多离，<a id="a-3h"></a>道相智、<a id="a-3i"></a>一切相智离即布施波罗蜜多乃至般若波罗蜜多离，<a id="a-3j"></a>如是乃至诸一切智离即一切智智离，<a id="a-3k"></a>道相智、<a id="a-3l"></a>一切相智离即一切智智离。</p>
  <p id="a3m">“诸天当知，<a id="a-3n"></a>诸预流果离即布施波罗蜜多乃至般若波罗蜜多离，<a id="a-3o"></a>一来果乃至独觉菩提离即布施波罗蜜多乃至般若波罗蜜多离，<a id="a-3p"></a>如是乃至诸预流果离即一切智智离，<a id="a-3q"></a>一来果乃至独觉菩提离即一切智智离。</p>
  <p id="a3r">“诸天当知，<a id="a-3s"></a>诸菩萨摩诃萨行离即布施波罗蜜多乃至般若波罗蜜多离，<a id="a-3t"></a>如是乃至诸菩萨摩诃萨行离即一切智智离。</p>
  <p id="a3u">“诸天当知，<a id="a-3v"></a>诸佛无上正等菩提离即布施波罗蜜多乃至般若波罗蜜多离，<a id="a-3w"></a>如是乃至诸佛无上正等菩提离即一切智智离。</p>
  <p id="a3x">“诸天当知，<a id="a-3y"></a>诸一切智智离即布施波罗蜜多乃至般若波罗蜜多离，<a id="a-3z"></a>如是乃至诸一切智智离即诸佛无上正等菩提离。</p>
  <p id="a40">“诸天当知，<a id="a-41"></a>若菩萨摩诃萨闻说诸法无不远离，<a id="a-42"></a>其心不惊、<a id="a-43"></a>不恐、<a id="a-44"></a>不怖、<a id="a-45"></a>不忧、<a id="a-46"></a>不悔、<a id="a-47"></a>不沉、<a id="a-48"></a>不没，<a id="a-49"></a>当知是菩萨摩诃萨行深般若波罗蜜多。<a id="a-4A"></a>”</p>
  <p id="a4B">尔时，<a id="a-4C"></a>世尊告善现言：<a id="a-4D"></a>“何因缘故，<a id="a-4E"></a>诸菩萨摩诃萨于深般若波罗蜜多不沉、<a id="a-4F"></a>不没？<a id="a-4G"></a>”</p>
  <p id="a4H">具寿善现白言：<a id="a-4I"></a>“世尊，<a id="a-4J"></a>以一切法皆非有故、<a id="a-4K"></a>皆远离故、<a id="a-4L"></a>皆寂静故、<a id="a-4M"></a>无所有故、<a id="a-4N"></a>无生灭故，<a id="a-4O"></a>诸菩萨摩诃萨于深般若波罗蜜多不沉、<a id="a-4P"></a>不没。</p>
  <p id="a4Q">“世尊，<a id="a-4R"></a>由如是等种种因缘，<a id="a-4S"></a>诸菩萨摩诃萨于深般若波罗蜜多不沉、<a id="a-4T"></a>不没。<a id="a-4U"></a>所以者何？<a id="a-4V"></a>诸菩萨摩诃萨于一切法，<a id="a-4W"></a>若能沉没、<a id="a-4X"></a>若所沉没、<a id="a-4Y"></a>若沉没时、<a id="a-4Z"></a>若沉没处、<a id="a-4a"></a>若沉没者、<a id="a-4b"></a>由此沉没皆不可得，<a id="a-4c"></a>以一切法不可得故。</p>
  <p id="a4d">“世尊，<a id="a-4e"></a>若菩萨摩诃萨闻如是说，<a id="a-4f"></a>其心不惊、<a id="a-4g"></a>不恐、<a id="a-4h"></a>不怖、<a id="a-4i"></a>不忧、<a id="a-4j"></a>不悔、<a id="a-4k"></a>不沉、<a id="a-4l"></a>不没，<a id="a-4m"></a>当知是菩萨摩诃萨行深般若波罗蜜多。<a id="a-4n"></a>何以故？<a id="a-4o"></a>是菩萨摩诃萨观一切法皆不可得，<a id="a-4p"></a>不可施设是能沉没、<a id="a-4q"></a>是所沉没、<a id="a-4r"></a>是沉没时、<a id="a-4s"></a>是沉没处、<a id="a-4t"></a>是沉没者、<a id="a-4u"></a>由此沉没。<a id="a-4v"></a>以是因缘，<a id="a-4w"></a>诸菩萨摩诃萨闻如是说，<a id="a-4x"></a>其心不惊、<a id="a-4y"></a>不恐、<a id="a-4z"></a>不怖、<a id="a-50"></a>不忧、<a id="a-51"></a>不悔、<a id="a-52"></a>不沉、<a id="a-53"></a>不没。</p>
  <p id="a54">“世尊，<a id="a-55"></a>若菩萨摩诃萨能如是行甚深般若波罗蜜多，<a id="a-56"></a>诸天帝释、<a id="a-57"></a>大梵天王、<a id="a-58"></a>诸众生主恒共礼敬。<a id="a-59"></a>”</p>
  <p id="a5A">佛告善现：<a id="a-5B"></a>“若菩萨摩诃萨能如是行甚深般若波罗蜜多，<a id="a-5C"></a>非但恒为诸天帝释、<a id="a-5D"></a>大梵天王、<a id="a-5E"></a>诸众生主共所礼敬，<a id="a-5F"></a>是菩萨摩诃萨亦为过此极光净天、<a id="a-5G"></a>若遍净天、<a id="a-5H"></a>若广果天、<a id="a-5I"></a>若净居天及余天众恒共礼敬。<a id="a-5J"></a>是菩萨摩诃萨亦为十方无量、<a id="a-5K"></a>无数、<a id="a-5L"></a>无边世界一切如来、<a id="a-5M"></a>应、<a id="a-5N"></a>正等觉现说法者恒共护念。</p>
  <p id="a5O">“善现当知，<a id="a-5P"></a>是菩萨摩诃萨能如是行甚深般若波罗蜜多故，<a id="a-5Q"></a>则令布施波罗蜜多乃至般若波罗蜜多速得圆满，<a id="a-5R"></a>亦令内空乃至无性自性空速得圆满，<a id="a-5S"></a>亦令真如乃至不思议界速得圆满，<a id="a-5T"></a>亦令苦、<a id="a-5U"></a>集、<a id="a-5V"></a>灭、<a id="a-5W"></a>道圣谛速得圆满，<a id="a-5X"></a>亦令四念住乃至八圣道支速得圆满，<a id="a-5Y"></a>亦令四静虑、<a id="a-5Z"></a>四无量、<a id="a-5a"></a>四无色定速得圆满，<a id="a-5b"></a>亦令八解脱乃至十遍处速得圆满，<a id="a-5c"></a>亦令空、<a id="a-5d"></a>无相、<a id="a-5e"></a>无愿解脱门速得圆满，<a id="a-5f"></a>亦令极喜地乃至法云地速得圆满，<a id="a-5g"></a>亦令一切陀罗尼门、<a id="a-5h"></a>三摩地门速得圆满，<a id="a-5i"></a>亦令五眼、<a id="a-5j"></a>六神通速得圆满，<a id="a-5k"></a>亦令如来十力乃至十八佛不共法速得圆满，<a id="a-5l"></a>亦令无忘失法、<a id="a-5m"></a>恒住舍性速得圆满，<a id="a-5n"></a>亦令一切智、<a id="a-5o"></a>道相智、<a id="a-5p"></a>一切相智速得圆满，<a id="a-5q"></a>亦令一切菩萨摩诃萨行速得圆满，<a id="a-5r"></a>亦令诸佛无上正等菩提速得圆满，<a id="a-5s"></a>亦令一切智智速得圆满。</p>
  <p id="a5t">“善现当知，<a id="a-5u"></a>若菩萨摩诃萨能如是行甚深般若波罗蜜多，<a id="a-5v"></a>常为如来、<a id="a-5w"></a>应、<a id="a-5x"></a>正等觉及诸菩萨摩诃萨众共所护念，<a id="a-5y"></a>速能圆满一切功德。<a id="a-5z"></a>是菩萨摩诃萨当知行佛所应行处，<a id="a-60"></a>亦正修行佛所应行故，<a id="a-61"></a>此菩萨如佛世尊。</p>
  <p id="a62">“善现当知，<a id="a-63"></a>是菩萨摩诃萨其心坚固，<a id="a-64"></a>假使十方殑伽沙等诸佛世界一切有情皆为恶魔，<a id="a-65"></a>一一恶魔各复化作尔许恶魔，<a id="a-66"></a>此诸恶魔皆有无量无边神力；<a id="a-67"></a>是诸恶魔尽其神力不能障礙是菩萨摩诃萨，<a id="a-68"></a>令不能行甚深般若波罗蜜多，<a id="a-69"></a>不证无上正等菩提。<a id="a-6A"></a>所以者何？<a id="a-6B"></a>是菩萨摩诃萨已得般若波罗蜜多方便善巧，<a id="a-6C"></a>达一切法不可得故。</p>
  <p id="a6D">“善现，<a id="a-6E"></a>若菩萨摩诃萨成就二法，<a id="a-6F"></a>一切恶魔不能障礙，<a id="a-6G"></a>令不能行甚深般若波罗蜜多，<a id="a-6H"></a>不证无上正等菩提。<a id="a-6I"></a>云何为二？<a id="a-6J"></a>一、<a id="a-6K"></a>观诸法皆毕竟空，<a id="a-6L"></a>二、<a id="a-6M"></a>不弃舍一切有情。</p>
  <p id="a6N">“善现，<a id="a-6O"></a>若菩萨摩诃萨成就二法，<a id="a-6P"></a>一切恶魔不能障礙，<a id="a-6Q"></a>令不能行甚深般若波罗蜜多，<a id="a-6R"></a>不证无上正等菩提。<a id="a-6S"></a>云何为二？<a id="a-6T"></a>一、<a id="a-6U"></a>如所说悉皆能作，<a id="a-6V"></a>二、<a id="a-6W"></a>为诸佛常所护念。</p>
  <p id="a6X">“善现，<a id="a-6Y"></a>若菩萨摩诃萨能如是行甚深般若波罗蜜多，<a id="a-6Z"></a>诸天神等常来礼敬、<a id="a-6a"></a>亲近供养、<a id="a-6b"></a>请问劝发，<a id="a-6c"></a>作如是言：<a id="a-6d"></a>‘善哉！<a id="a-6e"></a>大士，<a id="a-6f"></a>欲证无上正等菩提，<a id="a-6g"></a>当勤住空、<a id="a-6h"></a>无相、<a id="a-6i"></a>无愿。<a id="a-6j"></a>所以者何？<a id="a-6k"></a>大士，<a id="a-6l"></a>若菩萨摩诃萨精勤住空、<a id="a-6m"></a>无相、<a id="a-6n"></a>无愿，<a id="a-6o"></a>一切有情无依怙者能作依怙，<a id="a-6p"></a>无归依者能作归依，<a id="a-6q"></a>无救护者能作救护，<a id="a-6r"></a>无投趣者能作投趣，<a id="a-6s"></a>无洲渚者能作洲渚，<a id="a-6t"></a>无舍宅者能作舍宅，<a id="a-6u"></a>与暗冥者能作光明，<a id="a-6v"></a>与聋盲者能作耳目。<a id="a-6w"></a>何以故？<a id="a-6x"></a>大士，<a id="a-6y"></a>如是住空、<a id="a-6z"></a>无相、<a id="a-70"></a>无愿，<a id="a-71"></a>即为安住甚深般若波罗蜜多。<a id="a-72"></a>若能安住甚深般若波罗蜜多，<a id="a-73"></a>疾证无上正等菩提。<a id="a-74"></a>’</p>
  <p id="a75">“善现，<a id="a-76"></a>若菩萨摩诃萨能如是住甚深般若波罗蜜多，<a id="a-77"></a>便为十方无量、<a id="a-78"></a>无数、<a id="a-79"></a>无边世界现在如来、<a id="a-7A"></a>应、<a id="a-7B"></a>正等觉处大众中说正法时，<a id="a-7C"></a>自然欢喜称扬赞叹是菩萨摩诃萨名字、<a id="a-7D"></a>种性及诸功德，<a id="a-7E"></a>所谓安住甚深般若波罗蜜多微妙功德。</p>
  <p id="a7F">“善现当知，<a id="a-7G"></a>如我今者为众宣说甚深般若波罗蜜多，<a id="a-7H"></a>于大众前自然欢喜称扬赞叹宝幢菩萨摩诃萨、<a id="a-7I"></a>顶髻菩萨摩诃萨等诸菩萨摩诃萨，<a id="a-7J"></a>及余现在不动佛所净修梵行、<a id="a-7K"></a>安住般若波罗蜜多诸菩萨摩诃萨名字、<a id="a-7L"></a>种性及诸功德，<a id="a-7M"></a>所谓安住甚深般若波罗蜜多微妙功德。<a id="a-7N"></a>现在东方殑伽沙等诸佛世界一切如来、<a id="a-7O"></a>应、<a id="a-7P"></a>正等觉为众宣说甚深般若波罗蜜多，<a id="a-7Q"></a>于彼亦有诸菩萨摩诃萨净修梵行安住般若波罗蜜多，<a id="a-7R"></a>彼诸如来、<a id="a-7S"></a>应、<a id="a-7T"></a>正等觉各于众前自然欢喜称扬赞叹彼菩萨摩诃萨名字、<a id="a-7U"></a>种性及诸功德，<a id="a-7V"></a>所谓安住甚深般若波罗蜜多微妙功德。<a id="a-7W"></a>南西北方、<a id="a-7X"></a>四维、<a id="a-7Y"></a>上下殑伽沙等诸佛世界，<a id="a-7Z"></a>一切如来、<a id="a-7a"></a>应、<a id="a-7b"></a>正等觉为众宣说甚深般若波罗蜜多，<a id="a-7c"></a>于彼亦有诸菩萨摩诃萨净修梵行安住般若波罗蜜多，<a id="a-7d"></a>彼诸如来、<a id="a-7e"></a>应、<a id="a-7f"></a>正等觉各于众前自然欢喜称扬赞叹彼菩萨摩诃萨名字、<a id="a-7g"></a>种性及诸功德，<a id="a-7h"></a>所谓安住甚深般若波罗蜜多微妙功德。</p>
  <p id="a7i">“善现当知，<a id="a-7j"></a>有菩萨摩诃萨从初发心修行般若波罗蜜多，<a id="a-7k"></a>渐次圆满大菩提道，<a id="a-7l"></a>渐次圆满甚深般若波罗蜜多，<a id="a-7m"></a>乃至当得一切智智，<a id="a-7n"></a>亦为十方殑伽沙等诸佛世界一切如来、<a id="a-7o"></a>应、<a id="a-7p"></a>正等觉说正法时，<a id="a-7q"></a>于大众前自然欢喜称扬赞叹是菩萨摩诃萨名字、<a id="a-7r"></a>种性及诸功德，<a id="a-7s"></a>所谓修行甚深般若波罗蜜多微妙功德。<a id="a-7t"></a>何以故？<a id="a-7u"></a>善现，<a id="a-7v"></a>是菩萨摩诃萨能为难事，<a id="a-7w"></a>不断佛种，<a id="a-7x"></a>饶益有情。<a id="a-7y"></a>”</p>
  <p id="a7z">尔时，<a id="a-80"></a>具寿善现白佛言：<a id="a-81"></a>“世尊，<a id="a-82"></a>何等菩萨摩诃萨为诸如来、<a id="a-83"></a>应、<a id="a-84"></a>正等觉说正法时，<a id="a-85"></a>在大众前自然欢喜称扬赞叹名字、<a id="a-86"></a>种性及诸功德？<a id="a-87"></a>为不退转、<a id="a-88"></a>退转位耶？<a id="a-89"></a>”</p>
  <p id="a8A">佛告善现：<a id="a-8B"></a>“有菩萨摩诃萨住不退转位，<a id="a-8C"></a>修行般若波罗蜜多，<a id="a-8D"></a>为诸如来、<a id="a-8E"></a>应、<a id="a-8F"></a>正等觉说正法时，<a id="a-8G"></a>在大众前自然欢喜称扬赞叹名字、<a id="a-8H"></a>种性及诸功德。<a id="a-8I"></a>复有菩萨摩诃萨虽未受记，<a id="a-8J"></a>而行般若波罗蜜多，<a id="a-8K"></a>亦为如来、<a id="a-8L"></a>应、<a id="a-8M"></a>正等觉说正法时，<a id="a-8N"></a>在大众前自然欢喜称扬赞叹名字、<a id="a-8O"></a>种性及诸功德。<a id="a-8P"></a>”</p>
  <p id="a8Q">尔时，<a id="a-8R"></a>善现复白佛言：<a id="a-8S"></a>“此所说者是何菩萨？<a id="a-8T"></a>”</p>
  <p id="a8U">佛告善现：<a id="a-8V"></a>“有菩萨摩诃萨随不动佛为菩萨时所行而学，<a id="a-8W"></a>已得安住不退转地，<a id="a-8X"></a>是菩萨摩诃萨为诸如来、<a id="a-8Y"></a>应、<a id="a-8Z"></a>正等觉说正法时，<a id="a-8a"></a>在大众前自然欢喜称扬赞叹名字、<a id="a-8b"></a>种性及诸功德。<a id="a-8c"></a>复有菩萨摩诃萨随宝幢菩萨摩诃萨、<a id="a-8d"></a>顶髻菩萨摩诃萨等所行而学，<a id="a-8e"></a>是菩萨摩诃萨虽未受记，<a id="a-8f"></a>而勤精进行深般若波罗蜜多，<a id="a-8g"></a>亦为如来、<a id="a-8h"></a>应、<a id="a-8i"></a>正等觉说正法时，<a id="a-8j"></a>在大众前自然欢喜称扬赞叹名字、<a id="a-8k"></a>种性及诸功德。</p>
  <p id="a8l">“复次，<a id="a-8m"></a>善现，<a id="a-8n"></a>有菩萨摩诃萨行深般若波罗蜜多，<a id="a-8o"></a>于一切法无生性中虽深信解而未证得无生法忍，<a id="a-8p"></a>于深般若波罗蜜多虽深信解而亦未得无生法忍，<a id="a-8q"></a>于一切法毕竟空性虽深信解而亦未得无生法忍，<a id="a-8r"></a>于一切法皆寂静性虽深信解而亦未得无生法忍，<a id="a-8s"></a>于一切法皆远离性虽深信解而亦未得无生法忍，<a id="a-8t"></a>于一切法皆虚妄性虽深信解而亦未得无生法忍，<a id="a-8u"></a>于一切法皆是空性虽深信解而亦未得无生法忍，<a id="a-8v"></a>于一切法无所有性虽深信解而亦未得无生法忍，<a id="a-8w"></a>于一切法不自在性虽深信解而亦未得无生法忍，<a id="a-8x"></a>于一切法不坚实性虽深信解而亦未得无生法忍。</p>
  <p id="a8y">“善现，<a id="a-8z"></a>如是等菩萨摩诃萨亦为如来、<a id="a-90"></a>应、<a id="a-91"></a>正等觉说正法时，<a id="a-92"></a>在大众前自然欢喜称扬赞叹名字、<a id="a-93"></a>种性及诸功德。<a id="a-94"></a>善现，<a id="a-95"></a>若菩萨摩诃萨为诸如来、<a id="a-96"></a>应、<a id="a-97"></a>正等觉说正法时，<a id="a-98"></a>在大众前自然欢喜称扬赞叹名字、<a id="a-99"></a>种性及诸功德；<a id="a-9A"></a>是菩萨摩诃萨超诸声闻、<a id="a-9B"></a>独觉等地，<a id="a-9C"></a>定得无上正等菩提。<a id="a-9D"></a>善现，<a id="a-9E"></a>若菩萨摩诃萨行深般若波罗蜜多，<a id="a-9F"></a>为诸如来、<a id="a-9G"></a>应、<a id="a-9H"></a>正等觉说正法时，<a id="a-9I"></a>在大众前自然欢喜称扬赞叹名字、<a id="a-9J"></a>种性及诸功德；<a id="a-9K"></a>是菩萨摩诃萨定当安住不退转地，<a id="a-9L"></a>住是地已速证无上正等菩提。</p>
  <p id="a9M">“复次，<a id="a-9N"></a>善现，<a id="a-9O"></a>若菩萨乘诸善男子、<a id="a-9P"></a>善女人等，<a id="a-9Q"></a>闻说如是甚深般若波罗蜜多所有义趣，<a id="a-9R"></a>无疑无惑、<a id="a-9S"></a>不迷不闷，<a id="a-9T"></a>但作是念：<a id="a-9U"></a>‘如佛所说甚深般若波罗蜜多，<a id="a-9V"></a>其理必然定无颠倒。<a id="a-9W"></a>’是善男子、<a id="a-9X"></a>善女人等，<a id="a-9Y"></a>由闻般若波罗蜜多深生净信，<a id="a-9Z"></a>渐次当于不动佛所及诸菩萨摩诃萨所，<a id="a-9a"></a>广闻般若波罗蜜多，<a id="a-9b"></a>于其义趣深生信解，<a id="a-9c"></a>既信解已当得住于不退转地，<a id="a-9d"></a>住是地已疾证无上正等菩提。</p>
  <p id="a9e">“善现，<a id="a-9f"></a>是菩萨乘诸善男子、<a id="a-9g"></a>善女人等，<a id="a-9h"></a>但闻如是甚深般若波罗蜜多，<a id="a-9i"></a>无疑无惑、<a id="a-9j"></a>不迷不谬，<a id="a-9k"></a>深生信解、<a id="a-9l"></a>不生诽谤，<a id="a-9m"></a>尚获无量微妙善根，<a id="a-9n"></a>况能受持、<a id="a-9o"></a>读诵通利，<a id="a-9p"></a>依真如理系念思惟，<a id="a-9q"></a>安住真如精勤修学！<a id="a-9r"></a>是善男子、<a id="a-9s"></a>善女人等，<a id="a-9t"></a>速当安住不退转地，<a id="a-9u"></a>疾证无上正等菩提，<a id="a-9v"></a>转妙法轮度有情众。<a id="a-9w"></a>”</p>
  <p id="a9x">尔时，<a id="a-9y"></a>具寿善现白佛言：<a id="a-9z"></a>“世尊，<a id="a-A0"></a>诸法实性竟不可得，<a id="a-A1"></a>云何可说诸菩萨摩诃萨安住真如精勤修学，<a id="a-A2"></a>速当安住不退转地，<a id="a-A3"></a>疾证无上正等菩提，<a id="a-A4"></a>转妙法轮度有情众？<a id="a-A5"></a>”</p>
  <p id="aA6">佛告善现：<a id="a-A7"></a>“如佛所化，<a id="a-A8"></a>安住真如修菩萨行，<a id="a-A9"></a>速当安住不退转地，<a id="a-AA"></a>疾证无上正等菩提，<a id="a-AB"></a>转妙法轮度有情众；<a id="a-AC"></a>诸菩萨摩诃萨亦复如是，<a id="a-AD"></a>安住真如修菩萨行，<a id="a-AE"></a>速当安住不退转地，<a id="a-AF"></a>疾证无上正等菩提，<a id="a-AG"></a>转妙法轮度有情众。<a id="a-AH"></a>”</p>
  <p id="aAI">具寿善现复白佛言：<a id="a-AJ"></a>“如来所化都无所有，<a id="a-AK"></a>法离真如亦不可得，<a id="a-AL"></a>谁住真如修菩萨行？<a id="a-AM"></a>谁当安住不退转地？<a id="a-AN"></a>谁证无上正等菩提？<a id="a-AO"></a>谁转法轮、<a id="a-AP"></a>说何等法、<a id="a-AQ"></a>度何等众？<a id="a-AR"></a>世尊，<a id="a-AS"></a>真如尚不可得，<a id="a-AT"></a>何况得有安住真如修菩萨行，<a id="a-AU"></a>速当安住不退转地，<a id="a-AV"></a>疾证无上正等菩提，<a id="a-AW"></a>转妙法轮度有情众？<a id="a-AX"></a>此若实有，<a id="a-AY"></a>必无是处。<a id="a-AZ"></a>”</p>
  <p id="aAa">佛告善现：<a id="a-Ab"></a>“如是，<a id="a-Ac"></a>如是，<a id="a-Ad"></a>如汝所说，<a id="a-Ae"></a>如来所化都无所有，<a id="a-Af"></a>法离真如亦不可得，<a id="a-Ag"></a>谁住真如修菩萨行？<a id="a-Ah"></a>谁当安住不退转地？<a id="a-Ai"></a>谁证无上正等菩提？<a id="a-Aj"></a>谁转法轮、<a id="a-Ak"></a>说何等法、<a id="a-Al"></a>度何等众？<a id="a-Am"></a>善现，<a id="a-An"></a>真如尚不可得，<a id="a-Ao"></a>何况得有安住真如修菩萨行，<a id="a-Ap"></a>速当安住不退转地，<a id="a-Aq"></a>疾证无上正等菩提，<a id="a-Ar"></a>转妙法轮度有情众？<a id="a-As"></a>此若实有，<a id="a-At"></a>必无是处。<a id="a-Au"></a>所以者何？<a id="a-Av"></a>善现，<a id="a-Aw"></a>诸佛出世若不出世，<a id="a-Ax"></a>诸法法尔不离真如，<a id="a-Ay"></a>广说乃至不思议界。<a id="a-Az"></a>善现，<a id="a-B0"></a>决定无有安住真如修菩萨行，<a id="a-B1"></a>广说乃至度有情众。<a id="a-B2"></a>何以故？<a id="a-B3"></a>善现，<a id="a-B4"></a>诸法真如无生无灭，<a id="a-B5"></a>亦无住异少分可得。<a id="a-B6"></a>善现，<a id="a-B7"></a>若法无生无灭，<a id="a-B8"></a>亦无住异少分可得，<a id="a-B9"></a>谁住其中修菩萨行？<a id="a-BA"></a>谁当安住不退转地？<a id="a-BB"></a>谁证无上正等菩提？<a id="a-BC"></a>谁转法轮、<a id="a-BD"></a>说何等法、<a id="a-BE"></a>度何等众？<a id="a-BF"></a>此中一切都无所有。<a id="a-BG"></a>此若实有，<a id="a-BH"></a>定无是处，<a id="a-BI"></a>但依世俗假施设有。<a id="a-BJ"></a>”</p>
  <p id="aBK">尔时，<a id="a-BL"></a>天帝释白佛言：<a id="a-BM"></a>“世尊，<a id="a-BN"></a>如是般若波罗蜜多，<a id="a-BO"></a>最极甚深，<a id="a-BP"></a>难信难解！<a id="a-BQ"></a>诸菩萨摩诃萨行深般若波罗蜜多，<a id="a-BR"></a>虽知诸法皆不可得，<a id="a-BS"></a>而求无上正等菩提，<a id="a-BT"></a>欲为有情宣说正法，<a id="a-BU"></a>甚为难事！<a id="a-BV"></a>何以故？<a id="a-BW"></a>世尊，<a id="a-BX"></a>决定无有安住真如修菩萨行，<a id="a-BY"></a>证得无上正等菩提，<a id="a-BZ"></a>为诸有情说正法事。<a id="a-Ba"></a>而诸菩萨摩诃萨行深般若波罗蜜多，<a id="a-Bb"></a>观一切法都无所有，<a id="a-Bc"></a>于深法性其心不惊、<a id="a-Bd"></a>不恐、<a id="a-Be"></a>不怖、<a id="a-Bf"></a>无疑、<a id="a-Bg"></a>无滞、<a id="a-Bh"></a>不沉、<a id="a-Bi"></a>不没亦不迷闷，<a id="a-Bj"></a>如是等事甚为希有！<a id="a-Bk"></a>”</p>
  <p id="aBl">尔时，<a id="a-Bm"></a>善现语帝释言：<a id="a-Bn"></a>“憍尸迦，<a id="a-Bo"></a>如汝所说，<a id="a-Bp"></a>诸菩萨摩诃萨行深般若波罗蜜多，<a id="a-Bq"></a>观一切法都无所有，<a id="a-Br"></a>于深法性其心不惊、<a id="a-Bs"></a>不恐、<a id="a-Bt"></a>不怖、<a id="a-Bu"></a>无疑、<a id="a-Bv"></a>无滞、<a id="a-Bw"></a>不沉、<a id="a-Bx"></a>不没亦不迷闷，<a id="a-By"></a>如是等事甚希有者。<a id="a-Bz"></a>憍尸迦，<a id="a-C0"></a>诸菩萨摩诃萨行深般若波罗蜜多，<a id="a-C1"></a>观一切法本性皆空，<a id="a-C2"></a>于此空中都无所有，<a id="a-C3"></a>谁可惊恐乃至迷闷？<a id="a-C4"></a>是故菩萨行深般若波罗蜜多，<a id="a-C5"></a>于深法性其心不惊、<a id="a-C6"></a>不恐、<a id="a-C7"></a>不怖、<a id="a-C8"></a>无疑、<a id="a-C9"></a>无滞、<a id="a-CA"></a>不沉、<a id="a-CB"></a>不没、<a id="a-CC"></a>不迷、<a id="a-CD"></a>不闷，<a id="a-CE"></a>未为希有。<a id="a-CF"></a>”</p>
  <p id="aCG">时，<a id="a-CH"></a>天帝释白善现言：<a id="a-CI"></a>“大德所说一切依空，<a id="a-CJ"></a>是故所言常无挂礙。<a id="a-CK"></a>譬如以箭仰射虚空，<a id="a-CL"></a>若远若近俱无挂礙；<a id="a-CM"></a>大德所说亦复如是，<a id="a-CN"></a>谁能于中而敢抗对？<a id="a-CO"></a>”</p>
  <p data-pb></p>
  <h2 id="aCP">第二分实语品第六十五之一</h2>
  <p id="aCQ">尔时，<a id="a-CR"></a>天帝释白佛言：<a id="a-CS"></a>“世尊，<a id="a-CT"></a>我如是说、<a id="a-CU"></a>如是赞、<a id="a-CV"></a>如是记，<a id="a-CW"></a>为顺世尊实语、<a id="a-CX"></a>法语，<a id="a-CY"></a>于法随法为正记不？<a id="a-CZ"></a>”</p>
  <p id="aCa">时，<a id="a-Cb"></a>佛告言：<a id="a-Cc"></a>“憍尸迦，<a id="a-Cd"></a>汝如是说、<a id="a-Ce"></a>如是赞、<a id="a-Cf"></a>如是记，<a id="a-Cg"></a>谅顺世尊实语、<a id="a-Ch"></a>法语，<a id="a-Ci"></a>于法随法诚为正记。<a id="a-Cj"></a>”</p>
  <p id="aCk">时，<a id="a-Cl"></a>天帝释复白佛言：<a id="a-Cm"></a>“希有，<a id="a-Cn"></a>世尊！<a id="a-Co"></a>大德善现诸有所说，<a id="a-Cp"></a>一切依空、<a id="a-Cq"></a>无相、<a id="a-Cr"></a>无愿，<a id="a-Cs"></a>亦依四念住乃至八圣道支，<a id="a-Ct"></a>亦依四静虑、<a id="a-Cu"></a>四无量、<a id="a-Cv"></a>四无色定，<a id="a-Cw"></a>亦依八解脱乃至十遍处，<a id="a-Cx"></a>亦依苦、<a id="a-Cy"></a>集、<a id="a-Cz"></a>灭、<a id="a-D0"></a>道圣谛，<a id="a-D1"></a>亦依布施波罗蜜多乃至般若波罗蜜多，<a id="a-D2"></a>亦依内空乃至无性自性空，<a id="a-D3"></a>亦依真如乃至不思议界，<a id="a-D4"></a>亦依菩萨摩诃萨地，<a id="a-D5"></a>亦依一切陀罗尼门、<a id="a-D6"></a>三摩地门，<a id="a-D7"></a>亦依五眼、<a id="a-D8"></a>六神通，<a id="a-D9"></a>亦依如来十力乃至十八佛不共法，<a id="a-DA"></a>亦依无忘失法、<a id="a-DB"></a>恒住舍性，<a id="a-DC"></a>亦依一切智、<a id="a-DD"></a>道相智、<a id="a-DE"></a>一切相智，<a id="a-DF"></a>亦依一切菩萨摩诃萨行，<a id="a-DG"></a>亦依诸佛无上正等菩提。<a id="a-DH"></a>”</p>
  <p id="aDI">尔时，<a id="a-DJ"></a>佛告天帝释言：<a id="a-DK"></a>“憍尸迦，<a id="a-DL"></a>具寿善现住诸法空，<a id="a-DM"></a>观布施波罗蜜多乃至般若波罗蜜多尚不可得，<a id="a-DN"></a>况有行布施波罗蜜多乃至般若波罗蜜多者可得？<a id="a-DO"></a>观四念住乃至八圣道支尚不可得，<a id="a-DP"></a>况有修四念住乃至八圣道支者可得？<a id="a-DQ"></a>观四静虑、<a id="a-DR"></a>四无量、<a id="a-DS"></a>四无色定尚不可得，<a id="a-DT"></a>况有修四静虑、<a id="a-DU"></a>四无量、<a id="a-DV"></a>四无色定者可得？<a id="a-DW"></a>观八解脱乃至十遍处尚不可得，<a id="a-DX"></a>况有修八解脱乃至十遍处者可得？<a id="a-DY"></a>观苦、<a id="a-DZ"></a>集、<a id="a-Da"></a>灭、<a id="a-Db"></a>道圣谛尚不可得，<a id="a-Dc"></a>况有住苦、<a id="a-Dd"></a>集、<a id="a-De"></a>灭、<a id="a-Df"></a>道圣谛者可得？<a id="a-Dg"></a>观内空乃至无性自性空尚不可得，<a id="a-Dh"></a>况有住内空乃至无性自性空者可得？<a id="a-Di"></a>观真如乃至不思议界尚不可得，<a id="a-Dj"></a>况有住真如乃至不思议界者可得？<a id="a-Dk"></a>观空、<a id="a-Dl"></a>无相、<a id="a-Dm"></a>无愿解脱门尚不可得，<a id="a-Dn"></a>况有修空、<a id="a-Do"></a>无相、<a id="a-Dp"></a>无愿解脱门者可得？<a id="a-Dq"></a>观极喜地乃至法云地尚不可得，<a id="a-Dr"></a>况有修极喜地乃至法云地者可得？<a id="a-Ds"></a>观一切陀罗尼门、<a id="a-Dt"></a>三摩地门尚不可得，<a id="a-Du"></a>况有修一切陀罗尼门、<a id="a-Dv"></a>三摩地门者可得？<a id="a-Dw"></a>观五眼、<a id="a-Dx"></a>六神通尚不可得，<a id="a-Dy"></a>况有引发五眼、<a id="a-Dz"></a>六神通者可得？<a id="a-E0"></a>观如来十力乃至十八佛不共法尚不可得，<a id="a-E1"></a>况有引发如来十力乃至十八佛不共法者可得？<a id="a-E2"></a>观无忘失法、<a id="a-E3"></a>恒住舍性尚不可得，<a id="a-E4"></a>况有引发无忘失法、<a id="a-E5"></a>恒住舍性者可得？<a id="a-E6"></a>观一切智、<a id="a-E7"></a>道相智、<a id="a-E8"></a>一切相智尚不可得，<a id="a-E9"></a>况有引发一切智、<a id="a-EA"></a>道相智、<a id="a-EB"></a>一切相智者可得？<a id="a-EC"></a>观一切菩萨摩诃萨行尚不可得，<a id="a-ED"></a>况有能行一切菩萨摩诃萨行者可得？<a id="a-EE"></a>观诸佛无上正等菩提尚不可得，<a id="a-EF"></a>况有能证诸佛无上正等菩提者可得？<a id="a-EG"></a>观一切智智尚不可得，<a id="a-EH"></a>况有能得一切智智者可得？<a id="a-EI"></a>观正法轮尚不可得，<a id="a-EJ"></a>况有能转正法轮者可得？<a id="a-EK"></a>观三十二大士相、<a id="a-EL"></a>八十随好尚不可得，<a id="a-EM"></a>况有以此相好庄严身者可得？<a id="a-EN"></a>观无生无灭法尚不可得，<a id="a-EO"></a>况有能证无生无灭法者可得？<a id="a-EP"></a>何以故？<a id="a-EQ"></a>憍尸迦，<a id="a-ER"></a>具寿善现于一切法住远离住，<a id="a-ES"></a>住寂静住，<a id="a-ET"></a>住无所有住，<a id="a-EU"></a>住无所得住，<a id="a-EV"></a>住空住，<a id="a-EW"></a>住无相住，<a id="a-EX"></a>住无愿住。<a id="a-EY"></a>憍尸迦，<a id="a-EZ"></a>具寿善现于一切法，<a id="a-Ea"></a>住如是等无量胜住。</p>
  <p id="aEb">“憍尸迦，<a id="a-Ec"></a>善现所住无量胜住，<a id="a-Ed"></a>比诸菩萨摩诃萨众所住般若波罗蜜多甚深行住，<a id="a-Ee"></a>百分不及一，<a id="a-Ef"></a>千分不及一，<a id="a-Eg"></a>百千分不及一，<a id="a-Eh"></a>乃至邬波尼杀昙分亦不及一。<a id="a-Ei"></a>何以故？<a id="a-Ej"></a>憍尸迦，<a id="a-Ek"></a>除如来住，<a id="a-El"></a>是诸菩萨摩诃萨众所住般若波罗蜜多甚深行住，<a id="a-Em"></a>于诸声闻、<a id="a-En"></a>独觉等住为最为胜、<a id="a-Eo"></a>为尊为高、<a id="a-Ep"></a>为妙为微妙、<a id="a-Eq"></a>为上为无上、<a id="a-Er"></a>无等无等等。<a id="a-Es"></a>以是故，<a id="a-Et"></a>憍尸迦，<a id="a-Eu"></a>若菩萨摩诃萨欲住一切有情上者，<a id="a-Ev"></a>应住般若波罗蜜多甚深行住。<a id="a-Ew"></a>何以故？<a id="a-Ex"></a>憍尸迦，<a id="a-Ey"></a>诸菩萨摩诃萨住此住中，<a id="a-Ez"></a>超诸声闻、<a id="a-F0"></a>独觉等地，<a id="a-F1"></a>证入菩萨正性离生，<a id="a-F2"></a>能速圆满一切佛法，<a id="a-F3"></a>永断烦恼习气相续，<a id="a-F4"></a>能疾证得一切智智，<a id="a-F5"></a>得名如来、<a id="a-F6"></a>应、<a id="a-F7"></a>正等觉，<a id="a-F8"></a>能常利乐一切有情。<a id="a-F9"></a>”</p>
  <p id="aFA">尔时，<a id="a-FB"></a>众中有无量无数三十三天，<a id="a-FC"></a>闻佛所说，<a id="a-FD"></a>踊跃欢喜，<a id="a-FE"></a>各取天上微妙香华，<a id="a-FF"></a>奉散如来及苾蒭众。<a id="a-FG"></a>是时，<a id="a-FH"></a>众内六百苾蒭从座而起，<a id="a-FI"></a>顶礼佛足，<a id="a-FJ"></a>偏覆左肩，<a id="a-FK"></a>右膝著地，<a id="a-FL"></a>曲躬恭敬，<a id="a-FM"></a>合掌向佛，<a id="a-FN"></a>瞻仰尊颜目不暂舍。<a id="a-FO"></a>佛神力故，<a id="a-FP"></a>各于掌中微妙香华自然盈满。<a id="a-FQ"></a>是苾蒭众欢喜踊跃，<a id="a-FR"></a>得未曾有，<a id="a-FS"></a>各持此华而散佛上及诸菩萨；<a id="a-FT"></a>既散华已，<a id="a-FU"></a>咸发愿言：<a id="a-FV"></a>“我等用斯胜善根力，<a id="a-FW"></a>愿常安住甚深般若波罗蜜多微妙行住，<a id="a-FX"></a>声闻、<a id="a-FY"></a>独觉所不能住，<a id="a-FZ"></a>速趣无上正等菩提，<a id="a-Fa"></a>超诸声闻、<a id="a-Fb"></a>独觉等地。<a id="a-Fc"></a>”</p>
  <p id="aFd">尔时，<a id="a-Fe"></a>世尊知苾蒭众增上意乐趣大菩提，<a id="a-Ff"></a>定不退转，<a id="a-Fg"></a>即便微笑。<a id="a-Fh"></a>如佛常法，<a id="a-Fi"></a>从其面门放种种光，<a id="a-Fj"></a>青黄赤白红紫碧绿金银颇胝，<a id="a-Fk"></a>遍照三千大千世界。<a id="a-Fl"></a>其光渐摄还绕佛身，<a id="a-Fm"></a>经三匝已从顶上入。</p>
  <p id="aFn">尔时，<a id="a-Fo"></a>庆喜既睹斯瑞，<a id="a-Fp"></a>欢喜踊跃，<a id="a-Fq"></a>即从座起，<a id="a-Fr"></a>礼佛合掌，<a id="a-Fs"></a>白言：<a id="a-Ft"></a>“世尊，<a id="a-Fu"></a>何因何缘现此微笑？<a id="a-Fv"></a>诸佛现笑非无因缘，<a id="a-Fw"></a>唯愿如来哀愍为说。<a id="a-Fx"></a>”</p>
  <p id="aFy">佛告庆喜：<a id="a-Fz"></a>“是苾蒭众，<a id="a-G0"></a>于未来世星喻劫中，<a id="a-G1"></a>当得作佛，<a id="a-G2"></a>同号散华如来、<a id="a-G3"></a>应、<a id="a-G4"></a>正等觉、<a id="a-G5"></a>明行圆满、<a id="a-G6"></a>善逝、<a id="a-G7"></a>世间解、<a id="a-G8"></a>无上丈夫、<a id="a-G9"></a>调御士、<a id="a-GA"></a>天人师、<a id="a-GB"></a>佛、<a id="a-GC"></a>薄伽梵。<a id="a-GD"></a>彼佛寿量、<a id="a-GE"></a>所居国土、<a id="a-GF"></a>苾蒭弟子，<a id="a-GG"></a>一切皆同。<a id="a-GH"></a>是诸如来、<a id="a-GI"></a>应、<a id="a-GJ"></a>正等觉，<a id="a-GK"></a>初生出家及成佛后，<a id="a-GL"></a>随所在处若昼若夜，<a id="a-GM"></a>常雨五色微妙香华。<a id="a-GN"></a>以是因缘故我微笑。<a id="a-GO"></a>是故，<a id="a-GP"></a>庆喜，<a id="a-GQ"></a>若菩萨摩诃萨欲得安住最胜住者，<a id="a-GR"></a>当行般若波罗蜜多。<a id="a-GS"></a>若菩萨摩诃萨欲得安住如来住者，<a id="a-GT"></a>当行般若波罗蜜多。</p>
  <p id="aGU">“庆喜当知，<a id="a-GV"></a>若善男子、<a id="a-GW"></a>善女人等，<a id="a-GX"></a>精勤修学甚深般若波罗蜜多；<a id="a-GY"></a>是善男子、<a id="a-GZ"></a>善女人等，<a id="a-Ga"></a>先世或从人中没已还生此处，<a id="a-Gb"></a>或从睹史多天上没来生人中。<a id="a-Gc"></a>彼于先世，<a id="a-Gd"></a>或在人间、<a id="a-Ge"></a>或居天上，<a id="a-Gf"></a>由曾广闻甚深般若波罗蜜多故，<a id="a-Gg"></a>于今世能勤修学甚深般若波罗蜜多。<a id="a-Gh"></a>庆喜当知，<a id="a-Gi"></a>如来现见若善男子、<a id="a-Gj"></a>善女人等能勤修学甚深般若波罗蜜多于身、<a id="a-Gk"></a>命、<a id="a-Gl"></a>财无所顾者，<a id="a-Gm"></a>定是菩萨摩诃萨也。</p>
 </body>
</html>