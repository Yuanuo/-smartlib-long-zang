<!doctype html>
<html id="z3IBT3J7o" data-ver="1146">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百八十三</h1>
  <h2 id="a2">第三分善现品第三之二</h2>
  <p id="a3">“如是，<a id="a-4"></a>善现，<a id="a-5"></a>诸菩萨摩诃萨修行般若波罗蜜多时，<a id="a-6"></a>于一切法应如实觉名假、<a id="a-7"></a>法假。</p>
  <p id="a8">“善现，<a id="a-9"></a>是菩萨摩诃萨于一切法名假、<a id="a-A"></a>法假如实觉已，<a id="a-B"></a>不取著色，<a id="a-C"></a>不取著受、<a id="a-D"></a>想、<a id="a-E"></a>行、<a id="a-F"></a>识；<a id="a-G"></a>不取著眼处、<a id="a-H"></a>色处，<a id="a-I"></a>不取著耳处、<a id="a-J"></a>声处，<a id="a-K"></a>不取著鼻处、<a id="a-L"></a>香处，<a id="a-M"></a>不取著舌处、<a id="a-N"></a>味处，<a id="a-O"></a>不取著身处、<a id="a-P"></a>触处，<a id="a-Q"></a>不取著意处、<a id="a-R"></a>法处；<a id="a-S"></a>不取著眼界、<a id="a-T"></a>色界、<a id="a-U"></a>眼识界及眼触、<a id="a-V"></a>眼触为缘所生诸受若乐若苦若不苦不乐，<a id="a-W"></a>不取著耳界、<a id="a-X"></a>声界、<a id="a-Y"></a>耳识界及耳触、<a id="a-Z"></a>耳触为缘所生诸受若乐若苦若不苦不乐，<a id="a-a"></a>不取著鼻界、<a id="a-b"></a>香界、<a id="a-c"></a>鼻识界及鼻触、<a id="a-d"></a>鼻触为缘所生诸受若乐若苦若不苦不乐，<a id="a-e"></a>不取著舌界、<a id="a-f"></a>味界、<a id="a-g"></a>舌识界及舌触、<a id="a-h"></a>舌触为缘所生诸受若乐若苦若不苦不乐，<a id="a-i"></a>不取著身界、<a id="a-j"></a>触界、<a id="a-k"></a>身识界及身触、<a id="a-l"></a>身触为缘所生诸受若乐若苦若不苦不乐，<a id="a-m"></a>不取著意界、<a id="a-n"></a>法界、<a id="a-o"></a>意识界及意触、<a id="a-p"></a>意触为缘所生诸受若乐若苦若不苦不乐；<a id="a-q"></a>不取著有为界，<a id="a-r"></a>不取著无为界；<a id="a-s"></a>不取著布施波罗蜜多，<a id="a-t"></a>不取著净戒、<a id="a-u"></a>安忍、<a id="a-v"></a>精进、<a id="a-w"></a>静虑、<a id="a-x"></a>般若波罗蜜多；<a id="a-y"></a>不取著名，<a id="a-z"></a>不取著相；<a id="a-10"></a>不取著菩萨身；<a id="a-11"></a>不取著肉眼，<a id="a-12"></a>不取著天眼、<a id="a-13"></a>慧眼、<a id="a-14"></a>法眼、<a id="a-15"></a>佛眼；<a id="a-16"></a>不取著智波罗蜜多，<a id="a-17"></a>不取著神通波罗蜜多；<a id="a-18"></a>不取著内空，<a id="a-19"></a>不取著外空、<a id="a-1A"></a>内外空、<a id="a-1B"></a>空空、<a id="a-1C"></a>大空、<a id="a-1D"></a>胜义空、<a id="a-1E"></a>有为空、<a id="a-1F"></a>无为空、<a id="a-1G"></a>毕竟空、<a id="a-1H"></a>无际空、<a id="a-1I"></a>散空、<a id="a-1J"></a>本性空、<a id="a-1K"></a>自相空、<a id="a-1L"></a>一切法空、<a id="a-1M"></a>无性空、<a id="a-1N"></a>无性自性空；<a id="a-1O"></a>不取著真如，<a id="a-1P"></a>不取著实际、<a id="a-1Q"></a>法界；<a id="a-1R"></a>不取著成熟有情，<a id="a-1S"></a>不取著严净佛土；<a id="a-1T"></a>不取著方便善巧。<a id="a-1U"></a>所以者何？<a id="a-1V"></a>善现，<a id="a-1W"></a>以一切法若能取著、<a id="a-1X"></a>若所取著、<a id="a-1Y"></a>若取著时、<a id="a-1Z"></a>若取著处皆无所有。</p>
  <p id="a1a">“如是，<a id="a-1b"></a>善现，<a id="a-1c"></a>诸菩萨摩诃萨于一切法无所取著修行般若波罗蜜多时，<a id="a-1d"></a>增长布施波罗蜜多，<a id="a-1e"></a>增长净戒、<a id="a-1f"></a>安忍、<a id="a-1g"></a>精进、<a id="a-1h"></a>静虑、<a id="a-1i"></a>般若波罗蜜多，<a id="a-1j"></a>趣入菩萨正决定位，<a id="a-1k"></a>能住菩萨不退转地，<a id="a-1l"></a>圆满菩萨殊胜神通；<a id="a-1m"></a>如是神通得圆满已，<a id="a-1n"></a>从一佛国至一佛国，<a id="a-1o"></a>供养恭敬、<a id="a-1p"></a>尊重赞叹诸佛世尊。<a id="a-1q"></a>为欲成熟诸有情故，<a id="a-1r"></a>为欲严净自佛土故，<a id="a-1s"></a>为见如来、<a id="a-1t"></a>应、<a id="a-1u"></a>正等觉，<a id="a-1v"></a>引发种种殊胜善根；<a id="a-1w"></a>既能引发胜善根已，<a id="a-1x"></a>随所乐闻诸佛正法皆得听受；<a id="a-1y"></a>既听受已，<a id="a-1z"></a>乃至安坐妙菩提座终不忘失，<a id="a-20"></a>所受法门亦无间断，<a id="a-21"></a>普于一切陀罗尼门、<a id="a-22"></a>三摩地门皆得自在。<a id="a-23"></a>如是，<a id="a-24"></a>善现，<a id="a-25"></a>诸菩萨摩诃萨修行般若波罗蜜多时，<a id="a-26"></a>于一切法能如实觉名假、<a id="a-27"></a>法假，<a id="a-28"></a>无所取著。</p>
  <p id="a29">“复次，<a id="a-2A"></a>善现，<a id="a-2B"></a>于意云何？<a id="a-2C"></a>言菩萨者，<a id="a-2D"></a>即色乃至识是菩萨耶？<a id="a-2E"></a>异色乃至识是菩萨耶？<a id="a-2F"></a>色乃至识中有菩萨耶？<a id="a-2G"></a>菩萨中有色乃至识耶？<a id="a-2H"></a>离色乃至识有菩萨耶？<a id="a-2I"></a>”</p>
  <p id="a2J">善现答言：<a id="a-2K"></a>“不也，<a id="a-2L"></a>世尊。<a id="a-2M"></a>”</p>
  <p id="a2N">“复次，<a id="a-2O"></a>善现，<a id="a-2P"></a>于意云何？<a id="a-2Q"></a>言菩萨者，<a id="a-2R"></a>即眼处乃至意处是菩萨耶？<a id="a-2S"></a>异眼处乃至意处是菩萨耶？<a id="a-2T"></a>眼处乃至意处中有菩萨耶？<a id="a-2U"></a>菩萨中有眼处乃至意处耶？<a id="a-2V"></a>离眼处乃至意处有菩萨耶？<a id="a-2W"></a>”</p>
  <p id="a2X">善现答言：<a id="a-2Y"></a>“不也，<a id="a-2Z"></a>世尊。<a id="a-2a"></a>”</p>
  <p id="a2b">“复次，<a id="a-2c"></a>善现，<a id="a-2d"></a>于意云何？<a id="a-2e"></a>言菩萨者，<a id="a-2f"></a>即色处乃至法处是菩萨耶？<a id="a-2g"></a>异色处乃至法处是菩萨耶？<a id="a-2h"></a>色处乃至法处中有菩萨耶？<a id="a-2i"></a>菩萨中有色处乃至法处耶？<a id="a-2j"></a>离色处乃至法处有菩萨耶？<a id="a-2k"></a>”</p>
  <p id="a2l">善现答言：<a id="a-2m"></a>“不也，<a id="a-2n"></a>世尊。<a id="a-2o"></a>”</p>
  <p id="a2p">“复次，<a id="a-2q"></a>善现，<a id="a-2r"></a>于意云何？<a id="a-2s"></a>言菩萨者，<a id="a-2t"></a>即眼界乃至意界是菩萨耶？<a id="a-2u"></a>异眼界乃至意界是菩萨耶？<a id="a-2v"></a>眼界乃至意界中有菩萨耶？<a id="a-2w"></a>菩萨中有眼界乃至意界耶？<a id="a-2x"></a>离眼界乃至意界有菩萨耶？<a id="a-2y"></a>”</p>
  <p id="a2z">善现答言：<a id="a-30"></a>“不也，<a id="a-31"></a>世尊。<a id="a-32"></a>”</p>
  <p id="a33">“复次，<a id="a-34"></a>善现，<a id="a-35"></a>于意云何？<a id="a-36"></a>言菩萨者，<a id="a-37"></a>即色界乃至法界是菩萨耶？<a id="a-38"></a>异色界乃至法界是菩萨耶？<a id="a-39"></a>色界乃至法界中有菩萨耶？<a id="a-3A"></a>菩萨中有色界乃至法界耶？<a id="a-3B"></a>离色界乃至法界有菩萨耶？<a id="a-3C"></a>”</p>
  <p id="a3D">善现答言：<a id="a-3E"></a>“不也，<a id="a-3F"></a>世尊。<a id="a-3G"></a>”</p>
  <p id="a3H">“复次，<a id="a-3I"></a>善现，<a id="a-3J"></a>于意云何？<a id="a-3K"></a>言菩萨者，<a id="a-3L"></a>即眼识界乃至意识界是菩萨耶？<a id="a-3M"></a>异眼识界乃至意识界是菩萨耶？<a id="a-3N"></a>眼识界乃至意识界中有菩萨耶？<a id="a-3O"></a>菩萨中有眼识界乃至意识界耶？<a id="a-3P"></a>离眼识界乃至意识界有菩萨耶？<a id="a-3Q"></a>”</p>
  <p id="a3R">善现答言：<a id="a-3S"></a>“不也，<a id="a-3T"></a>世尊。<a id="a-3U"></a>”</p>
  <p id="a3V">“复次，<a id="a-3W"></a>善现，<a id="a-3X"></a>于意云何？<a id="a-3Y"></a>言菩萨者，<a id="a-3Z"></a>即地界乃至识界是菩萨耶？<a id="a-3a"></a>异地界乃至识界是菩萨耶？<a id="a-3b"></a>地界乃至识界中有菩萨耶？<a id="a-3c"></a>菩萨中有地界乃至识界耶？<a id="a-3d"></a>离地界乃至识界有菩萨耶？<a id="a-3e"></a>”</p>
  <p id="a3f">善现答言：<a id="a-3g"></a>“不也，<a id="a-3h"></a>世尊。<a id="a-3i"></a>”</p>
  <p id="a3j">“复次，<a id="a-3k"></a>善现，<a id="a-3l"></a>于意云何？<a id="a-3m"></a>言菩萨者，<a id="a-3n"></a>即无明乃至老死是菩萨耶？<a id="a-3o"></a>异无明乃至老死是菩萨耶？<a id="a-3p"></a>无明乃至老死中有菩萨耶？<a id="a-3q"></a>菩萨中有无明乃至老死耶？<a id="a-3r"></a>离无明乃至老死有菩萨耶？<a id="a-3s"></a>”</p>
  <p id="a3t">善现答言：<a id="a-3u"></a>“不也，<a id="a-3v"></a>世尊。<a id="a-3w"></a>”</p>
  <p id="a3x">佛告善现：<a id="a-3y"></a>“汝观何义作如是言：<a id="a-3z"></a>即色等非菩萨，<a id="a-40"></a>异色等非菩萨，<a id="a-41"></a>非色等中有菩萨，<a id="a-42"></a>非菩萨中有色等，<a id="a-43"></a>非离色等有菩萨耶？<a id="a-44"></a>”</p>
  <p id="a45">善现答言：<a id="a-46"></a>“世尊，<a id="a-47"></a>若菩提、<a id="a-48"></a>若萨埵、<a id="a-49"></a>若色等，<a id="a-4A"></a>尚毕竟无所有不可得故，<a id="a-4B"></a>况有菩萨？<a id="a-4C"></a>此既非有，<a id="a-4D"></a>如何可言：<a id="a-4E"></a>即色等是菩萨，<a id="a-4F"></a>异色等是菩萨，<a id="a-4G"></a>色等中有菩萨，<a id="a-4H"></a>菩萨中有色等，<a id="a-4I"></a>离色等有菩萨？<a id="a-4J"></a>”</p>
  <p id="a4K">佛告善现：<a id="a-4L"></a>“善哉！<a id="a-4M"></a>善哉！<a id="a-4N"></a>如汝所说。<a id="a-4O"></a>善现当知，<a id="a-4P"></a>若菩提、<a id="a-4Q"></a>若萨埵、<a id="a-4R"></a>若色等不可得故，<a id="a-4S"></a>诸菩萨亦不可得。<a id="a-4T"></a>诸菩萨不可得故，<a id="a-4U"></a>所行般若波罗蜜多亦不可得。<a id="a-4V"></a>善现，<a id="a-4W"></a>诸菩萨摩诃萨修行般若波罗蜜多时，<a id="a-4X"></a>于此义中当勤修学。</p>
  <p id="a4Y">“复次，<a id="a-4Z"></a>善现，<a id="a-4a"></a>于意云何？<a id="a-4b"></a>即色乃至识真如是菩萨耶？<a id="a-4c"></a>异色乃至识真如是菩萨耶？<a id="a-4d"></a>色乃至识真如中有菩萨耶？<a id="a-4e"></a>菩萨中有色乃至识真如耶？<a id="a-4f"></a>离色乃至识真如有菩萨耶？<a id="a-4g"></a>”</p>
  <p id="a4h">善现答言：<a id="a-4i"></a>“不也，<a id="a-4j"></a>世尊。<a id="a-4k"></a>”</p>
  <p id="a4l">“复次，<a id="a-4m"></a>善现，<a id="a-4n"></a>于意云何？<a id="a-4o"></a>即眼处乃至意处真如是菩萨耶？<a id="a-4p"></a>异眼处乃至意处真如是菩萨耶？<a id="a-4q"></a>眼处乃至意处真如中有菩萨耶？<a id="a-4r"></a>菩萨中有眼处乃至意处真如耶？<a id="a-4s"></a>离眼处乃至意处真如有菩萨耶？<a id="a-4t"></a>”</p>
  <p id="a4u">善现答言：<a id="a-4v"></a>“不也，<a id="a-4w"></a>世尊。<a id="a-4x"></a>”</p>
  <p id="a4y">“复次，<a id="a-4z"></a>善现，<a id="a-50"></a>于意云何？<a id="a-51"></a>即色处乃至法处真如是菩萨耶？<a id="a-52"></a>异色处乃至法处真如是菩萨耶？<a id="a-53"></a>色处乃至法处真如中有菩萨耶？<a id="a-54"></a>菩萨中有色处乃至法处真如耶？<a id="a-55"></a>离色处乃至法处真如有菩萨耶？<a id="a-56"></a>”</p>
  <p id="a57">善现答言：<a id="a-58"></a>“不也，<a id="a-59"></a>世尊。<a id="a-5A"></a>”</p>
  <p id="a5B">“复次，<a id="a-5C"></a>善现，<a id="a-5D"></a>于意云何？<a id="a-5E"></a>即眼界乃至意界真如是菩萨耶？<a id="a-5F"></a>异眼界乃至意界真如是菩萨耶？<a id="a-5G"></a>眼界乃至意界真如中有菩萨耶？<a id="a-5H"></a>菩萨中有眼界乃至意界真如耶？<a id="a-5I"></a>离眼界乃至意界真如有菩萨耶？<a id="a-5J"></a>”</p>
  <p id="a5K">善现答言：<a id="a-5L"></a>“不也，<a id="a-5M"></a>世尊。<a id="a-5N"></a>”</p>
  <p id="a5O">“复次，<a id="a-5P"></a>善现，<a id="a-5Q"></a>于意云何？<a id="a-5R"></a>即色界乃至法界真如是菩萨耶？<a id="a-5S"></a>异色界乃至法界真如是菩萨耶？<a id="a-5T"></a>色界乃至法界真如中有菩萨耶？<a id="a-5U"></a>菩萨中有色界乃至法界真如耶？<a id="a-5V"></a>离色界乃至法界真如有菩萨耶？<a id="a-5W"></a>”</p>
  <p id="a5X">善现答言：<a id="a-5Y"></a>“不也，<a id="a-5Z"></a>世尊。<a id="a-5a"></a>”</p>
  <p id="a5b">“复次，<a id="a-5c"></a>善现，<a id="a-5d"></a>于意云何？<a id="a-5e"></a>即眼识界乃至意识界真如是菩萨耶？<a id="a-5f"></a>异眼识界乃至意识界真如是菩萨耶？<a id="a-5g"></a>眼识界乃至意识界真如中有菩萨耶？<a id="a-5h"></a>菩萨中有眼识界乃至意识界真如耶？<a id="a-5i"></a>离眼识界乃至意识界真如有菩萨耶？<a id="a-5j"></a>”</p>
  <p id="a5k">善现答言：<a id="a-5l"></a>“不也，<a id="a-5m"></a>世尊。<a id="a-5n"></a>”</p>
  <p id="a5o">“复次，<a id="a-5p"></a>善现，<a id="a-5q"></a>于意云何？<a id="a-5r"></a>即地界乃至识界真如是菩萨耶？<a id="a-5s"></a>异地界乃至识界真如是菩萨耶？<a id="a-5t"></a>地界乃至识界真如中有菩萨耶？<a id="a-5u"></a>菩萨中有地界乃至识界真如耶？<a id="a-5v"></a>离地界乃至识界真如有菩萨耶？<a id="a-5w"></a>”</p>
  <p id="a5x">善现答言：<a id="a-5y"></a>“不也，<a id="a-5z"></a>世尊。<a id="a-60"></a>”</p>
  <p id="a61">“复次，<a id="a-62"></a>善现，<a id="a-63"></a>于意云何？<a id="a-64"></a>即无明乃至老死真如是菩萨耶？<a id="a-65"></a>异无明乃至老死真如是菩萨耶？<a id="a-66"></a>无明乃至老死真如中有菩萨耶？<a id="a-67"></a>菩萨中有无明乃至老死真如耶？<a id="a-68"></a>离无明乃至老死真如有菩萨耶？<a id="a-69"></a>”</p>
  <p id="a6A">善现答言：<a id="a-6B"></a>“不也，<a id="a-6C"></a>世尊。<a id="a-6D"></a>”</p>
  <p id="a6E">佛告善现：<a id="a-6F"></a>“汝观何义作如是言：<a id="a-6G"></a>即色等真如非菩萨，<a id="a-6H"></a>异色等真如非菩萨，<a id="a-6I"></a>非色等真如中有菩萨，<a id="a-6J"></a>非菩萨中有色等真如，<a id="a-6K"></a>非离色等真如有菩萨耶？<a id="a-6L"></a>”</p>
  <p id="a6M">善现答言：<a id="a-6N"></a>“世尊，<a id="a-6O"></a>色等法尚毕竟无所有不可得故，<a id="a-6P"></a>况有色等真如？<a id="a-6Q"></a>此真如既非有，<a id="a-6R"></a>如何可言：<a id="a-6S"></a>即色等真如是菩萨，<a id="a-6T"></a>异色等真如是菩萨，<a id="a-6U"></a>色等真如中有菩萨，<a id="a-6V"></a>菩萨中有色等真如，<a id="a-6W"></a>离色等真如有菩萨？<a id="a-6X"></a>”</p>
  <p id="a6Y">佛告善现：<a id="a-6Z"></a>“善哉！<a id="a-6a"></a>善哉！<a id="a-6b"></a>如汝所说。<a id="a-6c"></a>善现当知，<a id="a-6d"></a>色等法不可得故，<a id="a-6e"></a>色等真如亦不可得，<a id="a-6f"></a>色等法及真如不可得故，<a id="a-6g"></a>诸菩萨亦不可得，<a id="a-6h"></a>诸菩萨不可得故，<a id="a-6i"></a>所行般若波罗蜜多亦不可得。<a id="a-6j"></a>善现，<a id="a-6k"></a>诸菩萨摩诃萨修行般若波罗蜜多时，<a id="a-6l"></a>于此义中当勤修学。</p>
  <p id="a6m">“复次，<a id="a-6n"></a>善现，<a id="a-6o"></a>于意云何？<a id="a-6p"></a>言菩萨者，<a id="a-6q"></a>色乃至识增语是菩萨耶？<a id="a-6r"></a>色乃至识若常若无常增语是菩萨耶？<a id="a-6s"></a>色乃至识若乐若苦增语是菩萨耶？<a id="a-6t"></a>色乃至识若我若无我增语是菩萨耶？<a id="a-6u"></a>色乃至识若净若不净增语是菩萨耶？<a id="a-6v"></a>色乃至识若空若不空增语是菩萨耶？<a id="a-6w"></a>色乃至识若有相若无相增语是菩萨耶？<a id="a-6x"></a>色乃至识若有愿若无愿增语是菩萨耶？<a id="a-6y"></a>色乃至识若寂静若不寂静增语是菩萨耶？<a id="a-6z"></a>色乃至识若远离若不远离增语是菩萨耶？<a id="a-70"></a>色乃至识若有为若无为增语是菩萨耶？<a id="a-71"></a>色乃至识若有漏若无漏增语是菩萨耶？<a id="a-72"></a>色乃至识若生若灭增语是菩萨耶？<a id="a-73"></a>色乃至识若善若非善增语是菩萨耶？<a id="a-74"></a>色乃至识若有罪若无罪增语是菩萨耶？<a id="a-75"></a>色乃至识若有烦恼若无烦恼增语是菩萨耶？<a id="a-76"></a>色乃至识若世间若出世间增语是菩萨耶？<a id="a-77"></a>色乃至识若杂染若清净增语是菩萨耶？<a id="a-78"></a>色乃至识若属生死若属涅槃增语是菩萨耶？<a id="a-79"></a>”</p>
  <p id="a7A">善现答言：<a id="a-7B"></a>“不也，<a id="a-7C"></a>世尊。<a id="a-7D"></a>”</p>
  <p id="a7E">“复次，<a id="a-7F"></a>善现，<a id="a-7G"></a>于意云何？<a id="a-7H"></a>言菩萨者，<a id="a-7I"></a>眼处乃至意处增语是菩萨耶？<a id="a-7J"></a>眼处乃至意处若常若无常增语是菩萨耶？<a id="a-7K"></a>眼处乃至意处若乐若苦增语是菩萨耶？<a id="a-7L"></a>眼处乃至意处若我若无我增语是菩萨耶？<a id="a-7M"></a>眼处乃至意处若净若不净增语是菩萨耶？<a id="a-7N"></a>眼处乃至意处若空若不空增语是菩萨耶？<a id="a-7O"></a>眼处乃至意处若有相若无相增语是菩萨耶？<a id="a-7P"></a>眼处乃至意处若有愿若无愿增语是菩萨耶？<a id="a-7Q"></a>眼处乃至意处若寂静若不寂静增语是菩萨耶？<a id="a-7R"></a>眼处乃至意处若远离若不远离增语是菩萨耶？<a id="a-7S"></a>眼处乃至意处若有为若无为增语是菩萨耶？<a id="a-7T"></a>眼处乃至意处若有漏若无漏增语是菩萨耶？<a id="a-7U"></a>眼处乃至意处若生若灭增语是菩萨耶？<a id="a-7V"></a>眼处乃至意处若善若非善增语是菩萨耶？<a id="a-7W"></a>眼处乃至意处若有罪若无罪增语是菩萨耶？<a id="a-7X"></a>眼处乃至意处若有烦恼若无烦恼增语是菩萨耶？<a id="a-7Y"></a>眼处乃至意处若世间若出世间增语是菩萨耶？<a id="a-7Z"></a>眼处乃至意处若杂染若清净增语是菩萨耶？<a id="a-7a"></a>眼处乃至意处若属生死若属涅槃增语是菩萨耶？<a id="a-7b"></a>”</p>
  <p id="a7c">善现答言：<a id="a-7d"></a>“不也，<a id="a-7e"></a>世尊。<a id="a-7f"></a>”</p>
  <p id="a7g">“复次，<a id="a-7h"></a>善现，<a id="a-7i"></a>于意云何？<a id="a-7j"></a>言菩萨者，<a id="a-7k"></a>色处乃至法处增语是菩萨耶？<a id="a-7l"></a>色处乃至法处若常若无常增语是菩萨耶？<a id="a-7m"></a>色处乃至法处若乐若苦增语是菩萨耶？<a id="a-7n"></a>色处乃至法处若我若无我增语是菩萨耶？<a id="a-7o"></a>色处乃至法处若净若不净增语是菩萨耶？<a id="a-7p"></a>色处乃至法处若空若不空增语是菩萨耶？<a id="a-7q"></a>色处乃至法处若有相若无相增语是菩萨耶？<a id="a-7r"></a>色处乃至法处若有愿若无愿增语是菩萨耶？<a id="a-7s"></a>色处乃至法处若寂静若不寂静增语是菩萨耶？<a id="a-7t"></a>色处乃至法处若远离若不远离增语是菩萨耶？<a id="a-7u"></a>色处乃至法处若有为若无为增语是菩萨耶？<a id="a-7v"></a>色处乃至法处若有漏若无漏增语是菩萨耶？<a id="a-7w"></a>色处乃至法处若生若灭增语是菩萨耶？<a id="a-7x"></a>色处乃至法处若善若非善增语是菩萨耶？<a id="a-7y"></a>色处乃至法处若有罪若无罪增语是菩萨耶？<a id="a-7z"></a>色处乃至法处若有烦恼若无烦恼增语是菩萨耶？<a id="a-80"></a>色处乃至法处若世间若出世间增语是菩萨耶？<a id="a-81"></a>色处乃至法处若杂染若清净增语是菩萨耶？<a id="a-82"></a>色处乃至法处若属生死若属涅槃增语是菩萨耶？<a id="a-83"></a>”</p>
  <p id="a84">善现答言：<a id="a-85"></a>“不也，<a id="a-86"></a>世尊。<a id="a-87"></a>”</p>
  <p id="a88">“复次，<a id="a-89"></a>善现，<a id="a-8A"></a>于意云何？<a id="a-8B"></a>言菩萨者，<a id="a-8C"></a>眼界乃至意界增语是菩萨耶？<a id="a-8D"></a>眼界乃至意界若常若无常增语是菩萨耶？<a id="a-8E"></a>眼界乃至意界若乐若苦增语是菩萨耶？<a id="a-8F"></a>眼界乃至意界若我若无我增语是菩萨耶？<a id="a-8G"></a>眼界乃至意界若净若不净增语是菩萨耶？<a id="a-8H"></a>眼界乃至意界若空若不空增语是菩萨耶？<a id="a-8I"></a>眼界乃至意界若有相若无相增语是菩萨耶？<a id="a-8J"></a>眼界乃至意界若有愿若无愿增语是菩萨耶？<a id="a-8K"></a>眼界乃至意界若寂静若不寂静增语是菩萨耶？<a id="a-8L"></a>眼界乃至意界若远离若不远离增语是菩萨耶？<a id="a-8M"></a>眼界乃至意界若有为若无为增语是菩萨耶？<a id="a-8N"></a>眼界乃至意界若有漏若无漏增语是菩萨耶？<a id="a-8O"></a>眼界乃至意界若生若灭增语是菩萨耶？<a id="a-8P"></a>眼界乃至意界若善若非善增语是菩萨耶？<a id="a-8Q"></a>眼界乃至意界若有罪若无罪增语是菩萨耶？<a id="a-8R"></a>眼界乃至意界若有烦恼若无烦恼增语是菩萨耶？<a id="a-8S"></a>眼界乃至意界若世间若出世间增语是菩萨耶？<a id="a-8T"></a>眼界乃至意界若杂染若清净增语是菩萨耶？<a id="a-8U"></a>眼界乃至意界若属生死若属涅槃增语是菩萨耶？<a id="a-8V"></a>”</p>
  <p id="a8W">善现答言：<a id="a-8X"></a>“不也，<a id="a-8Y"></a>世尊。<a id="a-8Z"></a>”</p>
  <p id="a8a">“复次，<a id="a-8b"></a>善现，<a id="a-8c"></a>于意云何？<a id="a-8d"></a>言菩萨者，<a id="a-8e"></a>色界乃至法界增语是菩萨耶？<a id="a-8f"></a>色界乃至法界若常若无常增语是菩萨耶？<a id="a-8g"></a>色界乃至法界若乐若苦增语是菩萨耶？<a id="a-8h"></a>色界乃至法界若我若无我增语是菩萨耶？<a id="a-8i"></a>色界乃至法界若净若不净增语是菩萨耶？<a id="a-8j"></a>色界乃至法界若空若不空增语是菩萨耶？<a id="a-8k"></a>色界乃至法界若有相若无相增语是菩萨耶？<a id="a-8l"></a>色界乃至法界若有愿若无愿增语是菩萨耶？<a id="a-8m"></a>色界乃至法界若寂静若不寂静增语是菩萨耶？<a id="a-8n"></a>色界乃至法界若远离若不远离增语是菩萨耶？<a id="a-8o"></a>色界乃至法界若有为若无为增语是菩萨耶？<a id="a-8p"></a>色界乃至法界若有漏若无漏增语是菩萨耶？<a id="a-8q"></a>色界乃至法界若生若灭增语是菩萨耶？<a id="a-8r"></a>色界乃至法界若善若非善增语是菩萨耶？<a id="a-8s"></a>色界乃至法界若有罪若无罪增语是菩萨耶？<a id="a-8t"></a>色界乃至法界若有烦恼若无烦恼增语是菩萨耶？<a id="a-8u"></a>色界乃至法界若世间若出世间增语是菩萨耶？<a id="a-8v"></a>色界乃至法界若杂染若清净增语是菩萨耶？<a id="a-8w"></a>色界乃至法界若属生死若属涅槃增语是菩萨耶？<a id="a-8x"></a>”</p>
  <p id="a8y">善现答言：<a id="a-8z"></a>“不也，<a id="a-90"></a>世尊。<a id="a-91"></a>”</p>
  <p id="a92">“复次，<a id="a-93"></a>善现，<a id="a-94"></a>于意云何？<a id="a-95"></a>言菩萨者，<a id="a-96"></a>眼识界乃至意识界增语是菩萨耶？<a id="a-97"></a>眼识界乃至意识界若常若无常增语是菩萨耶？<a id="a-98"></a>眼识界乃至意识界若乐若苦增语是菩萨耶？<a id="a-99"></a>眼识界乃至意识界若我若无我增语是菩萨耶？<a id="a-9A"></a>眼识界乃至意识界若净若不净增语是菩萨耶？<a id="a-9B"></a>眼识界乃至意识界若空若不空增语是菩萨耶？<a id="a-9C"></a>眼识界乃至意识界若有相若无相增语是菩萨耶？<a id="a-9D"></a>眼识界乃至意识界若有愿若无愿增语是菩萨耶？<a id="a-9E"></a>眼识界乃至意识界若寂静若不寂静增语是菩萨耶？<a id="a-9F"></a>眼识界乃至意识界若远离若不远离增语是菩萨耶？<a id="a-9G"></a>眼识界乃至意识界若有为若无为增语是菩萨耶？<a id="a-9H"></a>眼识界乃至意识界若有漏若无漏增语是菩萨耶？<a id="a-9I"></a>眼识界乃至意识界若生若灭增语是菩萨耶？<a id="a-9J"></a>眼识界乃至意识界若善若非善增语是菩萨耶？<a id="a-9K"></a>眼识界乃至意识界若有罪若无罪增语是菩萨耶？<a id="a-9L"></a>眼识界乃至意识界若有烦恼若无烦恼增语是菩萨耶？<a id="a-9M"></a>眼识界乃至意识界若世间若出世间增语是菩萨耶？<a id="a-9N"></a>眼识界乃至意识界若杂染若清净增语是菩萨耶？<a id="a-9O"></a>眼识界乃至意识界若属生死若属涅槃增语是菩萨耶？<a id="a-9P"></a>”</p>
  <p id="a9Q">善现答言：<a id="a-9R"></a>“不也，<a id="a-9S"></a>世尊。<a id="a-9T"></a>”</p>
  <p id="a9U">“复次，<a id="a-9V"></a>善现，<a id="a-9W"></a>于意云何？<a id="a-9X"></a>言菩萨者，<a id="a-9Y"></a>眼触乃至意触增语是菩萨耶？<a id="a-9Z"></a>眼触乃至意触若常若无常增语是菩萨耶？<a id="a-9a"></a>眼触乃至意触若乐若苦增语是菩萨耶？<a id="a-9b"></a>眼触乃至意触若我若无我增语是菩萨耶？<a id="a-9c"></a>眼触乃至意触若净若不净增语是菩萨耶？<a id="a-9d"></a>眼触乃至意触若空若不空增语是菩萨耶？<a id="a-9e"></a>眼触乃至意触若有相若无相增语是菩萨耶？<a id="a-9f"></a>眼触乃至意触若有愿若无愿增语是菩萨耶？<a id="a-9g"></a>眼触乃至意触若寂静若不寂静增语是菩萨耶？<a id="a-9h"></a>眼触乃至意触若远离若不远离增语是菩萨耶？<a id="a-9i"></a>眼触乃至意触若有为若无为增语是菩萨耶？<a id="a-9j"></a>眼触乃至意触若有漏若无漏增语是菩萨耶？<a id="a-9k"></a>眼触乃至意触若生若灭增语是菩萨耶？<a id="a-9l"></a>眼触乃至意触若善若非善增语是菩萨耶？<a id="a-9m"></a>眼触乃至意触若有罪若无罪增语是菩萨耶？<a id="a-9n"></a>眼触乃至意触若有烦恼若无烦恼增语是菩萨耶？<a id="a-9o"></a>眼触乃至意触若世间若出世间增语是菩萨耶？<a id="a-9p"></a>眼触乃至意触若杂染若清净增语是菩萨耶？<a id="a-9q"></a>眼触乃至意触若属生死若属涅槃增语是菩萨耶？<a id="a-9r"></a>”</p>
  <p id="a9s">善现答言：<a id="a-9t"></a>“不也，<a id="a-9u"></a>世尊。<a id="a-9v"></a>”</p>
  <p id="a9w">“复次，<a id="a-9x"></a>善现，<a id="a-9y"></a>于意云何？<a id="a-9z"></a>言菩萨者，<a id="a-A0"></a>眼触为缘所生诸受乃至意触为缘所生诸受增语是菩萨耶？<a id="a-A1"></a>眼触为缘所生诸受乃至意触为缘所生诸受若常若无常增语是菩萨耶？<a id="a-A2"></a>眼触为缘所生诸受乃至意触为缘所生诸受若乐若苦增语是菩萨耶？<a id="a-A3"></a>眼触为缘所生诸受乃至意触为缘所生诸受若我若无我增语是菩萨耶？<a id="a-A4"></a>眼触为缘所生诸受乃至意触为缘所生诸受若净若不净增语是菩萨耶？<a id="a-A5"></a>眼触为缘所生诸受乃至意触为缘所生诸受若空若不空增语是菩萨耶？<a id="a-A6"></a>眼触为缘所生诸受乃至意触为缘所生诸受若有相若无相增语是菩萨耶？<a id="a-A7"></a>眼触为缘所生诸受乃至意触为缘所生诸受若有愿若无愿增语是菩萨耶？<a id="a-A8"></a>眼触为缘所生诸受乃至意触为缘所生诸受若寂静若不寂静增语是菩萨耶？<a id="a-A9"></a>眼触为缘所生诸受乃至意触为缘所生诸受若远离若不远离增语是菩萨耶？<a id="a-AA"></a>眼触为缘所生诸受乃至意触为缘所生诸受若有为若无为增语是菩萨耶？<a id="a-AB"></a>眼触为缘所生诸受乃至意触为缘所生诸受若有漏若无漏增语是菩萨耶？<a id="a-AC"></a>眼触为缘所生诸受乃至意触为缘所生诸受若生若灭增语是菩萨耶？<a id="a-AD"></a>眼触为缘所生诸受乃至意触为缘所生诸受若善若非善增语是菩萨耶？<a id="a-AE"></a>眼触为缘所生诸受乃至意触为缘所生诸受若有罪若无罪增语是菩萨耶？<a id="a-AF"></a>眼触为缘所生诸受乃至意触为缘所生诸受若有烦恼若无烦恼增语是菩萨耶？<a id="a-AG"></a>眼触为缘所生诸受乃至意触为缘所生诸受若世间若出世间增语是菩萨耶？<a id="a-AH"></a>眼触为缘所生诸受乃至意触为缘所生诸受若杂染若清净增语是菩萨耶？<a id="a-AI"></a>眼触为缘所生诸受乃至意触为缘所生诸受若属生死若属涅槃增语是菩萨耶？<a id="a-AJ"></a>”</p>
  <p id="aAK">善现答言：<a id="a-AL"></a>“不也，<a id="a-AM"></a>世尊。<a id="a-AN"></a>”</p>
  <p id="aAO">“复次，<a id="a-AP"></a>善现，<a id="a-AQ"></a>于意云何？<a id="a-AR"></a>言菩萨者，<a id="a-AS"></a>地界乃至识界增语是菩萨耶？<a id="a-AT"></a>地界乃至识界若常若无常增语是菩萨耶？<a id="a-AU"></a>地界乃至识界若乐若苦增语是菩萨耶？<a id="a-AV"></a>地界乃至识界若我若无我增语是菩萨耶？<a id="a-AW"></a>地界乃至识界若净若不净增语是菩萨耶？<a id="a-AX"></a>地界乃至识界若空若不空增语是菩萨耶？<a id="a-AY"></a>地界乃至识界若有相若无相增语是菩萨耶？<a id="a-AZ"></a>地界乃至识界若有愿若无愿增语是菩萨耶？<a id="a-Aa"></a>地界乃至识界若寂静若不寂静增语是菩萨耶？<a id="a-Ab"></a>地界乃至识界若远离若不远离增语是菩萨耶？<a id="a-Ac"></a>地界乃至识界若有为若无为增语是菩萨耶？<a id="a-Ad"></a>地界乃至识界若有漏若无漏增语是菩萨耶？<a id="a-Ae"></a>地界乃至识界若生若灭增语是菩萨耶？<a id="a-Af"></a>地界乃至识界若善若非善增语是菩萨耶？<a id="a-Ag"></a>地界乃至识界若有罪若无罪增语是菩萨耶？<a id="a-Ah"></a>地界乃至识界若有烦恼若无烦恼增语是菩萨耶？<a id="a-Ai"></a>地界乃至识界若世间若出世间增语是菩萨耶？<a id="a-Aj"></a>地界乃至识界若杂染若清净增语是菩萨耶？<a id="a-Ak"></a>地界乃至识界若属生死若属涅槃增语是菩萨耶？<a id="a-Al"></a>”</p>
  <p id="aAm">善现答言：<a id="a-An"></a>“不也，<a id="a-Ao"></a>世尊。<a id="a-Ap"></a>”</p>
  <p id="aAq">“复次，<a id="a-Ar"></a>善现，<a id="a-As"></a>于意云何？<a id="a-At"></a>言菩萨者，<a id="a-Au"></a>无明乃至老死增语是菩萨耶？<a id="a-Av"></a>无明乃至老死若常若无常增语是菩萨耶？<a id="a-Aw"></a>无明乃至老死若乐若苦增语是菩萨耶？<a id="a-Ax"></a>无明乃至老死若我若无我增语是菩萨耶？<a id="a-Ay"></a>无明乃至老死若净若不净增语是菩萨耶？<a id="a-Az"></a>无明乃至老死若空若不空增语是菩萨耶？<a id="a-B0"></a>无明乃至老死若有相若无相增语是菩萨耶？<a id="a-B1"></a>无明乃至老死若有愿若无愿增语是菩萨耶？<a id="a-B2"></a>无明乃至老死若寂静若不寂静增语是菩萨耶？<a id="a-B3"></a>无明乃至老死若远离若不远离增语是菩萨耶？<a id="a-B4"></a>无明乃至老死若有为若无为增语是菩萨耶？<a id="a-B5"></a>无明乃至老死若有漏若无漏增语是菩萨耶？<a id="a-B6"></a>无明乃至老死若生若灭增语是菩萨耶？<a id="a-B7"></a>无明乃至老死若善若非善增语是菩萨耶？<a id="a-B8"></a>无明乃至老死若有罪若无罪增语是菩萨耶？<a id="a-B9"></a>无明乃至老死若有烦恼若无烦恼增语是菩萨耶？<a id="a-BA"></a>无明乃至老死若世间若出世间增语是菩萨耶？<a id="a-BB"></a>无明乃至老死若杂染若清净增语是菩萨耶？<a id="a-BC"></a>无明乃至老死若属生死若属涅槃增语是菩萨耶？<a id="a-BD"></a>”</p>
  <p id="aBE">善现答言：<a id="a-BF"></a>“不也，<a id="a-BG"></a>世尊。<a id="a-BH"></a>”</p>
  <p id="aBI">佛告善现：<a id="a-BJ"></a>“汝观何义作如是言：<a id="a-BK"></a>色等增语非菩萨？<a id="a-BL"></a>复观何义作如是言：<a id="a-BM"></a>色等法若常若无常增语、<a id="a-BN"></a>若乐若苦增语、<a id="a-BO"></a>若我若无我增语、<a id="a-BP"></a>若净若不净增语、<a id="a-BQ"></a>若空若不空增语、<a id="a-BR"></a>若有相若无相增语、<a id="a-BS"></a>若有愿若无愿增语、<a id="a-BT"></a>若寂静若不寂静增语、<a id="a-BU"></a>若远离若不远离增语、<a id="a-BV"></a>若有为若无为增语、<a id="a-BW"></a>若有漏若无漏增语、<a id="a-BX"></a>若生若灭增语、<a id="a-BY"></a>若善若非善增语、<a id="a-BZ"></a>若有罪若无罪增语、<a id="a-Ba"></a>若有烦恼若无烦恼增语、<a id="a-Bb"></a>若世间若出世间增语、<a id="a-Bc"></a>若杂染若清净增语、<a id="a-Bd"></a>若属生死若属涅槃增语非菩萨耶？<a id="a-Be"></a>”</p>
  <p id="aBf">善现答言：<a id="a-Bg"></a>“世尊，<a id="a-Bh"></a>色等法尚毕竟无所有不可得故，<a id="a-Bi"></a>况有色等增语？<a id="a-Bj"></a>此增语既非有，<a id="a-Bk"></a>如何可言色等增语是菩萨？<a id="a-Bl"></a>世尊，<a id="a-Bm"></a>色等法尚毕竟无所有不可得故，<a id="a-Bn"></a>况有色等若常若无常、<a id="a-Bo"></a>若乐若苦、<a id="a-Bp"></a>若我若无我、<a id="a-Bq"></a>若净若不净、<a id="a-Br"></a>若空若不空、<a id="a-Bs"></a>若有相若无相、<a id="a-Bt"></a>若有愿若无愿、<a id="a-Bu"></a>若寂静若不寂静、<a id="a-Bv"></a>若远离若不远离、<a id="a-Bw"></a>若有为若无为、<a id="a-Bx"></a>若有漏若无漏、<a id="a-By"></a>若生若灭、<a id="a-Bz"></a>若善若非善、<a id="a-C0"></a>若有罪若无罪、<a id="a-C1"></a>若有烦恼若无烦恼、<a id="a-C2"></a>若世间若出世间、<a id="a-C3"></a>若杂染若清净、<a id="a-C4"></a>若属生死若属涅槃？<a id="a-C5"></a>此既非有，<a id="a-C6"></a>况有色等法常无常增语，<a id="a-C7"></a>乃至属生死属涅槃增语？<a id="a-C8"></a>此增语既非有，<a id="a-C9"></a>如何可言：<a id="a-CA"></a>色等法常无常增语是菩萨，<a id="a-CB"></a>乃至属生死属涅槃增语是菩萨？<a id="a-CC"></a>”</p>
  <p id="aCD">佛告善现：<a id="a-CE"></a>“善哉！<a id="a-CF"></a>善哉！<a id="a-CG"></a>如汝所说。<a id="a-CH"></a>善现当知，<a id="a-CI"></a>色等法及常无常等不可得故，<a id="a-CJ"></a>色等法增语及常无常等增语亦不可得，<a id="a-CK"></a>法及增语不可得故，<a id="a-CL"></a>诸菩萨亦不可得，<a id="a-CM"></a>诸菩萨不可得故，<a id="a-CN"></a>所行般若波罗蜜多亦不可得。<a id="a-CO"></a>善现，<a id="a-CP"></a>诸菩萨摩诃萨修行般若波罗蜜多时，<a id="a-CQ"></a>于此义中当勤修学。</p>
  <p id="aCR">“复次，<a id="a-CS"></a>善现，<a id="a-CT"></a>汝先所言‘不见有法可名菩萨摩诃萨’者，<a id="a-CU"></a>如是，<a id="a-CV"></a>如是，<a id="a-CW"></a>如汝所说。<a id="a-CX"></a>善现当知，<a id="a-CY"></a>诸法不见法界，<a id="a-CZ"></a>法界不见诸法，<a id="a-Ca"></a>诸法不见诸法，<a id="a-Cb"></a>法界不见法界。<a id="a-Cc"></a>善现当知，<a id="a-Cd"></a>色界不见法界，<a id="a-Ce"></a>法界不见色界；<a id="a-Cf"></a>受、<a id="a-Cg"></a>想、<a id="a-Ch"></a>行、<a id="a-Ci"></a>识界不见法界，<a id="a-Cj"></a>法界不见受、<a id="a-Ck"></a>想、<a id="a-Cl"></a>行、<a id="a-Cm"></a>识界。<a id="a-Cn"></a>善现当知，<a id="a-Co"></a>眼界不见法界，<a id="a-Cp"></a>法界不见眼界；<a id="a-Cq"></a>耳、<a id="a-Cr"></a>鼻、<a id="a-Cs"></a>舌、<a id="a-Ct"></a>身、<a id="a-Cu"></a>意界不见法界，<a id="a-Cv"></a>法界不见耳、<a id="a-Cw"></a>鼻、<a id="a-Cx"></a>舌、<a id="a-Cy"></a>身、<a id="a-Cz"></a>意界。<a id="a-D0"></a>色界不见法界，<a id="a-D1"></a>法界不见色界；<a id="a-D2"></a>声、<a id="a-D3"></a>香、<a id="a-D4"></a>味、<a id="a-D5"></a>触、<a id="a-D6"></a>法界不见法界，<a id="a-D7"></a>法界不见声、<a id="a-D8"></a>香、<a id="a-D9"></a>味、<a id="a-DA"></a>触、<a id="a-DB"></a>法界。<a id="a-DC"></a>眼识界不见法界，<a id="a-DD"></a>法界不见眼识界；<a id="a-DE"></a>耳、<a id="a-DF"></a>鼻、<a id="a-DG"></a>舌、<a id="a-DH"></a>身、<a id="a-DI"></a>意识界不见法界，<a id="a-DJ"></a>法界不见耳、<a id="a-DK"></a>鼻、<a id="a-DL"></a>舌、<a id="a-DM"></a>身、<a id="a-DN"></a>意识界。<a id="a-DO"></a>善现当知，<a id="a-DP"></a>地界不见法界，<a id="a-DQ"></a>法界不见地界；<a id="a-DR"></a>水、<a id="a-DS"></a>火、<a id="a-DT"></a>风、<a id="a-DU"></a>空、<a id="a-DV"></a>识界不见法界，<a id="a-DW"></a>法界不见水、<a id="a-DX"></a>火、<a id="a-DY"></a>风、<a id="a-DZ"></a>空、<a id="a-Da"></a>识界。<a id="a-Db"></a>善现当知，<a id="a-Dc"></a>有为界不见无为界，<a id="a-Dd"></a>无为界不见有为界。<a id="a-De"></a>善现当知，<a id="a-Df"></a>非离有为界可施设无为界，<a id="a-Dg"></a>非离无为界可施设有为界。</p>
  <p id="aDh">“如是，<a id="a-Di"></a>善现，<a id="a-Dj"></a>诸菩萨摩诃萨修行般若波罗蜜多时，<a id="a-Dk"></a>于一切法都无所见；<a id="a-Dl"></a>无所见故，<a id="a-Dm"></a>其心不惊不恐不怖，<a id="a-Dn"></a>于一切法心不沉没亦不忧悔。<a id="a-Do"></a>所以者何？<a id="a-Dp"></a>善现，<a id="a-Dq"></a>是菩萨摩诃萨如是修行甚深般若波罗蜜多时，<a id="a-Dr"></a>不见色，<a id="a-Ds"></a>不见受、<a id="a-Dt"></a>想、<a id="a-Du"></a>行、<a id="a-Dv"></a>识；<a id="a-Dw"></a>不见眼处，<a id="a-Dx"></a>不见耳、<a id="a-Dy"></a>鼻、<a id="a-Dz"></a>舌、<a id="a-E0"></a>身、<a id="a-E1"></a>意处；<a id="a-E2"></a>不见色处，<a id="a-E3"></a>不见声、<a id="a-E4"></a>香、<a id="a-E5"></a>味、<a id="a-E6"></a>触、<a id="a-E7"></a>法处；<a id="a-E8"></a>不见眼界，<a id="a-E9"></a>不见耳、<a id="a-EA"></a>鼻、<a id="a-EB"></a>舌、<a id="a-EC"></a>身、<a id="a-ED"></a>意界；<a id="a-EE"></a>不见色界，<a id="a-EF"></a>不见声、<a id="a-EG"></a>香、<a id="a-EH"></a>味、<a id="a-EI"></a>触、<a id="a-EJ"></a>法界；<a id="a-EK"></a>不见眼识界，<a id="a-EL"></a>不见耳、<a id="a-EM"></a>鼻、<a id="a-EN"></a>舌、<a id="a-EO"></a>身、<a id="a-EP"></a>意识界；<a id="a-EQ"></a>不见地界，<a id="a-ER"></a>不见水、<a id="a-ES"></a>火、<a id="a-ET"></a>风、<a id="a-EU"></a>空、<a id="a-EV"></a>识界；<a id="a-EW"></a>不见无明，<a id="a-EX"></a>不见行、<a id="a-EY"></a>识、<a id="a-EZ"></a>名色、<a id="a-Ea"></a>六处、<a id="a-Eb"></a>触、<a id="a-Ec"></a>受、<a id="a-Ed"></a>爱、<a id="a-Ee"></a>取、<a id="a-Ef"></a>有、<a id="a-Eg"></a>生、<a id="a-Eh"></a>老死；<a id="a-Ei"></a>不见贪欲，<a id="a-Ej"></a>不见瞋恚、<a id="a-Ek"></a>愚痴；<a id="a-El"></a>不见我，<a id="a-Em"></a>不见有情、<a id="a-En"></a>命者、<a id="a-Eo"></a>生者、<a id="a-Ep"></a>养者、<a id="a-Eq"></a>士夫、<a id="a-Er"></a>补特伽罗、<a id="a-Es"></a>意生、<a id="a-Et"></a>儒童、<a id="a-Eu"></a>作者、<a id="a-Ev"></a>受者、<a id="a-Ew"></a>知者、<a id="a-Ex"></a>见者；<a id="a-Ey"></a>不见欲界，<a id="a-Ez"></a>不见色、<a id="a-F0"></a>无色界；<a id="a-F1"></a>不见声闻及声闻法，<a id="a-F2"></a>不见独觉及独觉法，<a id="a-F3"></a>不见菩萨及菩萨法，<a id="a-F4"></a>不见如来及如来法；<a id="a-F5"></a>不见菩提，<a id="a-F6"></a>不见涅槃。<a id="a-F7"></a>如是，<a id="a-F8"></a>善现，<a id="a-F9"></a>诸菩萨摩诃萨修行般若波罗蜜多时，<a id="a-FA"></a>于一切法都无所见；<a id="a-FB"></a>无所见时，<a id="a-FC"></a>其心不惊不恐不怖，<a id="a-FD"></a>于一切法心不沉没亦不忧悔。<a id="a-FE"></a>”</p>
  <p id="aFF">尔时，<a id="a-FG"></a>具寿善现白佛言：<a id="a-FH"></a>“世尊，<a id="a-FI"></a>诸菩萨摩诃萨修行般若波罗蜜多时，<a id="a-FJ"></a>何因缘故，<a id="a-FK"></a>于一切法心不沉没亦不忧悔？<a id="a-FL"></a>”</p>
  <p id="aFM">佛言：<a id="a-FN"></a>“善现，<a id="a-FO"></a>诸菩萨摩诃萨修行般若波罗蜜多时，<a id="a-FP"></a>普于一切心及心所无见无得，<a id="a-FQ"></a>由是因缘，<a id="a-FR"></a>于一切法心不沉没亦不忧悔。<a id="a-FS"></a>”</p>
  <p id="aFT">具寿善现复白佛言：<a id="a-FU"></a>“何因缘故，<a id="a-FV"></a>诸菩萨摩诃萨修行般若波罗蜜多时，<a id="a-FW"></a>于一切法其心不惊不恐不怖？<a id="a-FX"></a>”</p>
  <p id="aFY">佛言：<a id="a-FZ"></a>“善现，<a id="a-Fa"></a>诸菩萨摩诃萨修行般若波罗蜜多时，<a id="a-Fb"></a>普于一切意界及意识界无见无得。<a id="a-Fc"></a>如是，<a id="a-Fd"></a>善现，<a id="a-Fe"></a>诸菩萨摩诃萨修行般若波罗蜜多时，<a id="a-Ff"></a>于一切法其心不惊不恐不怖。</p>
  <p id="aFg">“复次，<a id="a-Fh"></a>善现，<a id="a-Fi"></a>诸菩萨摩诃萨于一切法无见无得，<a id="a-Fj"></a>应行般若波罗蜜多，<a id="a-Fk"></a>谓于色无见无得，<a id="a-Fl"></a>于受、<a id="a-Fm"></a>想、<a id="a-Fn"></a>行、<a id="a-Fo"></a>识无见无得；<a id="a-Fp"></a>于眼处无见无得，<a id="a-Fq"></a>于耳、<a id="a-Fr"></a>鼻、<a id="a-Fs"></a>舌、<a id="a-Ft"></a>身、<a id="a-Fu"></a>意处无见无得；<a id="a-Fv"></a>于色处无见无得，<a id="a-Fw"></a>于声、<a id="a-Fx"></a>香、<a id="a-Fy"></a>味、<a id="a-Fz"></a>触、<a id="a-G0"></a>法处无见无得；<a id="a-G1"></a>于眼界无见无得，<a id="a-G2"></a>于耳、<a id="a-G3"></a>鼻、<a id="a-G4"></a>舌、<a id="a-G5"></a>身、<a id="a-G6"></a>意界无见无得；<a id="a-G7"></a>于色界无见无得，<a id="a-G8"></a>于声、<a id="a-G9"></a>香、<a id="a-GA"></a>味、<a id="a-GB"></a>触、<a id="a-GC"></a>法界无见无得；<a id="a-GD"></a>于眼识界无见无得，<a id="a-GE"></a>于耳、<a id="a-GF"></a>鼻、<a id="a-GG"></a>舌、<a id="a-GH"></a>身、<a id="a-GI"></a>意识界无见无得；<a id="a-GJ"></a>于眼触无见无得，<a id="a-GK"></a>于耳、<a id="a-GL"></a>鼻、<a id="a-GM"></a>舌、<a id="a-GN"></a>身、<a id="a-GO"></a>意触无见无得；<a id="a-GP"></a>于眼触为缘所生诸受无见无得，<a id="a-GQ"></a>于耳、<a id="a-GR"></a>鼻、<a id="a-GS"></a>舌、<a id="a-GT"></a>身、<a id="a-GU"></a>意触为缘所生诸受无见无得；<a id="a-GV"></a>于地界无见无得，<a id="a-GW"></a>于水、<a id="a-GX"></a>火、<a id="a-GY"></a>风、<a id="a-GZ"></a>空、<a id="a-Ga"></a>识界无见无得；<a id="a-Gb"></a>于无明无见无得，<a id="a-Gc"></a>于行、<a id="a-Gd"></a>识、<a id="a-Ge"></a>名色、<a id="a-Gf"></a>六处、<a id="a-Gg"></a>触、<a id="a-Gh"></a>受、<a id="a-Gi"></a>爱、<a id="a-Gj"></a>取、<a id="a-Gk"></a>有、<a id="a-Gl"></a>生、<a id="a-Gm"></a>老死无见无得；<a id="a-Gn"></a>于布施波罗蜜多无见无得，<a id="a-Go"></a>于净戒、<a id="a-Gp"></a>安忍、<a id="a-Gq"></a>精进、<a id="a-Gr"></a>静虑、<a id="a-Gs"></a>般若波罗蜜多无见无得；<a id="a-Gt"></a>于内空无见无得，<a id="a-Gu"></a>于外空、<a id="a-Gv"></a>内外空、<a id="a-Gw"></a>空空、<a id="a-Gx"></a>大空、<a id="a-Gy"></a>胜义空、<a id="a-Gz"></a>有为空、<a id="a-H0"></a>无为空、<a id="a-H1"></a>毕竟空、<a id="a-H2"></a>无际空、<a id="a-H3"></a>散空、<a id="a-H4"></a>本性空、<a id="a-H5"></a>自相空、<a id="a-H6"></a>一切法空、<a id="a-H7"></a>无性空、<a id="a-H8"></a>无性自性空无见无得；<a id="a-H9"></a>于真如无见无得，<a id="a-HA"></a>于法界、<a id="a-HB"></a>法性、<a id="a-HC"></a>不虚妄性、<a id="a-HD"></a>不变异性、<a id="a-HE"></a>平等性、<a id="a-HF"></a>离生性、<a id="a-HG"></a>法定、<a id="a-HH"></a>法住、<a id="a-HI"></a>实际无见无得；<a id="a-HJ"></a>于四念住无见无得，<a id="a-HK"></a>于四正断、<a id="a-HL"></a>四神足、<a id="a-HM"></a>五根、<a id="a-HN"></a>五力、<a id="a-HO"></a>七等觉支、<a id="a-HP"></a>八圣道支无见无得；<a id="a-HQ"></a>于苦圣谛无见无得，<a id="a-HR"></a>于集、<a id="a-HS"></a>灭、<a id="a-HT"></a>道圣谛无见无得；<a id="a-HU"></a>于四静虑无见无得，<a id="a-HV"></a>于四无量、<a id="a-HW"></a>四无色定无见无得；<a id="a-HX"></a>于八解脱无见无得，<a id="a-HY"></a>于八胜处、<a id="a-HZ"></a>九次第定、<a id="a-Ha"></a>十遍处无见无得；<a id="a-Hb"></a>于空解脱门无见无得，<a id="a-Hc"></a>于无相、<a id="a-Hd"></a>无愿解脱门无见无得；<a id="a-He"></a>于一切陀罗尼门无见无得，<a id="a-Hf"></a>于一切三摩地门无见无得；<a id="a-Hg"></a>于极喜地无见无得，<a id="a-Hh"></a>于离垢地、<a id="a-Hi"></a>发光地、<a id="a-Hj"></a>焰慧地、<a id="a-Hk"></a>极难胜地、<a id="a-Hl"></a>现前地、<a id="a-Hm"></a>远行地、<a id="a-Hn"></a>不动地、<a id="a-Ho"></a>善慧地、<a id="a-Hp"></a>法云地无见无得；<a id="a-Hq"></a>于五眼无见无得，<a id="a-Hr"></a>于六神通无见无得；<a id="a-Hs"></a>于佛十力无见无得，<a id="a-Ht"></a>于四无所畏、<a id="a-Hu"></a>四无礙解、<a id="a-Hv"></a>大慈、<a id="a-Hw"></a>大悲、<a id="a-Hx"></a>大喜、<a id="a-Hy"></a>大舍、<a id="a-Hz"></a>十八佛不共法无见无得；<a id="a-I0"></a>于三十二大士相无见无得，<a id="a-I1"></a>于八十随好无见无得；<a id="a-I2"></a>于无忘失法无见无得，<a id="a-I3"></a>于恒住舍性无见无得；<a id="a-I4"></a>于一切智无见无得，<a id="a-I5"></a>于道相智、<a id="a-I6"></a>一切相智无见无得；<a id="a-I7"></a>于预流果无见无得，<a id="a-I8"></a>于一来、<a id="a-I9"></a>不还、<a id="a-IA"></a>阿罗汉果无见无得；<a id="a-IB"></a>于独觉菩提无见无得，<a id="a-IC"></a>于一切菩萨摩诃萨行无见无得，<a id="a-ID"></a>于诸佛无上正等菩提无见无得。<a id="a-IE"></a>如是，<a id="a-IF"></a>善现，<a id="a-IG"></a>诸菩萨摩诃萨于一切法无见无得，<a id="a-IH"></a>应行般若波罗蜜多。</p>
  <p id="aII">“复次，<a id="a-IJ"></a>善现，<a id="a-IK"></a>诸菩萨摩诃萨修行般若波罗蜜多时，<a id="a-IL"></a>于一切处及一切时，<a id="a-IM"></a>不得般若波罗蜜多，<a id="a-IN"></a>不得般若波罗蜜多名；<a id="a-IO"></a>不得菩萨摩诃萨，<a id="a-IP"></a>不得菩萨摩诃萨名。<a id="a-IQ"></a>善现，<a id="a-IR"></a>应如是教诫教授诸菩萨摩诃萨，<a id="a-IS"></a>令于般若波罗蜜多得至究竟。<a id="a-IT"></a>”</p>
 </body>
</html>