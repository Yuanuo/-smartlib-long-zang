<!doctype html>
<html id="z3IBSwy5H" data-ver="1871">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第三百二十八</h1>
  <h2 id="a2">初分巧方便品第五十之一</h2>
  <p id="a3">尔时，<a id="a-4"></a>具寿善现白佛言：<a id="a-5"></a>“世尊，<a id="a-6"></a>是不退转位菩萨摩诃萨成就广大胜功德聚。</p>
  <p id="a7">“世尊，<a id="a-8"></a>是不退转位菩萨摩诃萨成就无量胜功德聚。</p>
  <p id="a9">“世尊，<a id="a-A"></a>是不退转位菩萨摩诃萨成就无边胜功德聚。</p>
  <p id="aB">“世尊，<a id="a-C"></a>是不退转位菩萨摩诃萨成就无数不可思议胜功德聚。<a id="a-D"></a>”</p>
  <p id="aE">佛言：<a id="a-F"></a>“善现，<a id="a-G"></a>如是，<a id="a-H"></a>如是，<a id="a-I"></a>如汝所说，<a id="a-J"></a>是不退转位菩萨摩诃萨成就广大、<a id="a-K"></a>无量无边、<a id="a-L"></a>不可数、<a id="a-M"></a>难思议胜功德聚。<a id="a-N"></a>所以者何？<a id="a-O"></a>善现，<a id="a-P"></a>是菩萨摩诃萨已得广大、<a id="a-Q"></a>无量无边、<a id="a-R"></a>不可数、<a id="a-S"></a>难思议不共声闻及独觉智。<a id="a-T"></a>是菩萨摩诃萨住此智中，<a id="a-U"></a>引发殊胜四无礙解；<a id="a-V"></a>由此殊胜四无礙解，<a id="a-W"></a>世间天、<a id="a-X"></a>人、<a id="a-Y"></a>阿素洛等无能问难，<a id="a-Z"></a>令此菩萨智慧辩才至穷尽者。<a id="a-a"></a>”</p>
  <p id="ab">具寿善现复白佛言：<a id="a-c"></a>“世尊能如殑伽沙劫说不退转位菩萨摩诃萨诸行、<a id="a-d"></a>状、<a id="a-e"></a>相，<a id="a-f"></a>由此所说诸行、<a id="a-g"></a>状、<a id="a-h"></a>相，<a id="a-i"></a>显不退转位菩萨摩诃萨成就种种殊胜功德。<a id="a-j"></a>惟愿如来、<a id="a-k"></a>应、<a id="a-l"></a>正等觉，<a id="a-m"></a>复为菩萨说甚深处，<a id="a-n"></a>令诸菩萨安住其中，<a id="a-o"></a>能修布施波罗蜜多令速圆满，<a id="a-p"></a>能修净戒、<a id="a-q"></a>安忍、<a id="a-r"></a>精进、<a id="a-s"></a>静虑、<a id="a-t"></a>般若波罗蜜多令速圆满；<a id="a-u"></a>能住内空令速圆满，<a id="a-v"></a>能住外空、<a id="a-w"></a>内外空、<a id="a-x"></a>空空、<a id="a-y"></a>大空、<a id="a-z"></a>胜义空、<a id="a-10"></a>有为空、<a id="a-11"></a>无为空、<a id="a-12"></a>毕竟空、<a id="a-13"></a>无际空、<a id="a-14"></a>散空、<a id="a-15"></a>无变异空、<a id="a-16"></a>本性空、<a id="a-17"></a>自相空、<a id="a-18"></a>共相空、<a id="a-19"></a>一切法空、<a id="a-1A"></a>不可得空、<a id="a-1B"></a>无性空、<a id="a-1C"></a>自性空、<a id="a-1D"></a>无性自性空令速圆满；<a id="a-1E"></a>能住真如令速圆满，<a id="a-1F"></a>能住法界、<a id="a-1G"></a>法性、<a id="a-1H"></a>不虚妄性、<a id="a-1I"></a>不变异性、<a id="a-1J"></a>平等性、<a id="a-1K"></a>离生性、<a id="a-1L"></a>法定、<a id="a-1M"></a>法住、<a id="a-1N"></a>实际、<a id="a-1O"></a>虚空界、<a id="a-1P"></a>不思议界令速圆满；<a id="a-1Q"></a>能修四念住令速圆满，<a id="a-1R"></a>能修四正断、<a id="a-1S"></a>四神足、<a id="a-1T"></a>五根、<a id="a-1U"></a>五力、<a id="a-1V"></a>七等觉支、<a id="a-1W"></a>八圣道支令速圆满；<a id="a-1X"></a>能住苦圣谛令速圆满，<a id="a-1Y"></a>能住集、<a id="a-1Z"></a>灭、<a id="a-1a"></a>道圣谛令速圆满；<a id="a-1b"></a>能修四静虑令速圆满，<a id="a-1c"></a>能修四无量、<a id="a-1d"></a>四无色定令速圆满；<a id="a-1e"></a>能修八解脱令速圆满，<a id="a-1f"></a>能修八胜处、<a id="a-1g"></a>九次第定、<a id="a-1h"></a>十遍处令速圆满；<a id="a-1i"></a>能修空解脱门令速圆满，<a id="a-1j"></a>能修无相、<a id="a-1k"></a>无愿解脱门令速圆满；<a id="a-1l"></a>能修极喜地令速圆满，<a id="a-1m"></a>能修离垢地、<a id="a-1n"></a>发光地、<a id="a-1o"></a>焰慧地、<a id="a-1p"></a>极难胜地、<a id="a-1q"></a>现前地、<a id="a-1r"></a>远行地、<a id="a-1s"></a>不动地、<a id="a-1t"></a>善慧地、<a id="a-1u"></a>法云地令速圆满；<a id="a-1v"></a>能修五眼令速圆满，<a id="a-1w"></a>能修六神通令速圆满；<a id="a-1x"></a>能修三摩地门令速圆满，<a id="a-1y"></a>能修陀罗尼门令速圆满；<a id="a-1z"></a>能修佛十力令速圆满，<a id="a-20"></a>能修四无所畏、<a id="a-21"></a>四无礙解、<a id="a-22"></a>大慈、<a id="a-23"></a>大悲、<a id="a-24"></a>大喜、<a id="a-25"></a>大舍、<a id="a-26"></a>十八佛不共法令速圆满；<a id="a-27"></a>能修无忘失法令速圆满，<a id="a-28"></a>能修恒住舍性令速圆满；<a id="a-29"></a>能修一切智令速圆满，<a id="a-2A"></a>能修道相智、<a id="a-2B"></a>一切相智令速圆满。<a id="a-2C"></a>”</p>
  <p id="a2D">佛言：<a id="a-2E"></a>“善现，<a id="a-2F"></a>善哉！<a id="a-2G"></a>善哉！<a id="a-2H"></a>汝今乃能为诸菩萨问甚深处，<a id="a-2I"></a>令诸菩萨安住其中，<a id="a-2J"></a>修行功德令速圆满。<a id="a-2K"></a>善现，<a id="a-2L"></a>甚深处者，<a id="a-2M"></a>谓空、<a id="a-2N"></a>无相、<a id="a-2O"></a>无愿、<a id="a-2P"></a>无作、<a id="a-2Q"></a>无生、<a id="a-2R"></a>无灭、<a id="a-2S"></a>寂静、<a id="a-2T"></a>涅槃、<a id="a-2U"></a>真如、<a id="a-2V"></a>法界、<a id="a-2W"></a>法性、<a id="a-2X"></a>实际，<a id="a-2Y"></a>如是等法名甚深处。<a id="a-2Z"></a>善现，<a id="a-2a"></a>如是所说甚深处名，<a id="a-2b"></a>皆显涅槃为甚深处。<a id="a-2c"></a>”</p>
  <p id="a2d">时，<a id="a-2e"></a>具寿善现白佛言：<a id="a-2f"></a>“世尊，<a id="a-2g"></a>为但涅槃名甚深处，<a id="a-2h"></a>为诸余法亦名甚深？<a id="a-2i"></a>”</p>
  <p id="a2j">佛言：<a id="a-2k"></a>“善现，<a id="a-2l"></a>余一切法亦名甚深。</p>
  <p id="a2m">“善现，<a id="a-2n"></a>色亦名甚深，<a id="a-2o"></a>受、<a id="a-2p"></a>想、<a id="a-2q"></a>行、<a id="a-2r"></a>识亦名甚深。</p>
  <p id="a2s">“善现，<a id="a-2t"></a>眼处亦名甚深，<a id="a-2u"></a>耳、<a id="a-2v"></a>鼻、<a id="a-2w"></a>舌、<a id="a-2x"></a>身、<a id="a-2y"></a>意处亦名甚深。</p>
  <p id="a2z">“善现，<a id="a-30"></a>色处亦名甚深，<a id="a-31"></a>声、<a id="a-32"></a>香、<a id="a-33"></a>味、<a id="a-34"></a>触、<a id="a-35"></a>法处亦名甚深。</p>
  <p id="a36">“善现，<a id="a-37"></a>眼界亦名甚深，<a id="a-38"></a>耳、<a id="a-39"></a>鼻、<a id="a-3A"></a>舌、<a id="a-3B"></a>身、<a id="a-3C"></a>意界亦名甚深。</p>
  <p id="a3D">“善现，<a id="a-3E"></a>色界亦名甚深，<a id="a-3F"></a>声、<a id="a-3G"></a>香、<a id="a-3H"></a>味、<a id="a-3I"></a>触、<a id="a-3J"></a>法界亦名甚深。</p>
  <p id="a3K">“善现，<a id="a-3L"></a>眼识界亦名甚深，<a id="a-3M"></a>耳、<a id="a-3N"></a>鼻、<a id="a-3O"></a>舌、<a id="a-3P"></a>身、<a id="a-3Q"></a>意识界亦名甚深。</p>
  <p id="a3R">“善现，<a id="a-3S"></a>眼触亦名甚深，<a id="a-3T"></a>耳、<a id="a-3U"></a>鼻、<a id="a-3V"></a>舌、<a id="a-3W"></a>身、<a id="a-3X"></a>意触亦名甚深。</p>
  <p id="a3Y">“善现，<a id="a-3Z"></a>眼触为缘所生诸受亦名甚深，<a id="a-3a"></a>耳、<a id="a-3b"></a>鼻、<a id="a-3c"></a>舌、<a id="a-3d"></a>身、<a id="a-3e"></a>意触为缘所生诸受亦名甚深。</p>
  <p id="a3f">“善现，<a id="a-3g"></a>地界亦名甚深，<a id="a-3h"></a>水、<a id="a-3i"></a>火、<a id="a-3j"></a>风、<a id="a-3k"></a>空、<a id="a-3l"></a>识界亦名甚深。</p>
  <p id="a3m">“善现，<a id="a-3n"></a>无明亦名甚深，<a id="a-3o"></a>行、<a id="a-3p"></a>识、<a id="a-3q"></a>名色、<a id="a-3r"></a>六处、<a id="a-3s"></a>触、<a id="a-3t"></a>受、<a id="a-3u"></a>爱、<a id="a-3v"></a>取、<a id="a-3w"></a>有、<a id="a-3x"></a>生、<a id="a-3y"></a>老死愁叹苦忧恼亦名甚深。</p>
  <p id="a3z">“善现，<a id="a-40"></a>布施波罗蜜多亦名甚深，<a id="a-41"></a>净戒、<a id="a-42"></a>安忍、<a id="a-43"></a>精进、<a id="a-44"></a>静虑、<a id="a-45"></a>般若波罗蜜多亦名甚深。</p>
  <p id="a46">“善现，<a id="a-47"></a>内空亦名甚深，<a id="a-48"></a>外空、<a id="a-49"></a>内外空、<a id="a-4A"></a>空空、<a id="a-4B"></a>大空、<a id="a-4C"></a>胜义空、<a id="a-4D"></a>有为空、<a id="a-4E"></a>无为空、<a id="a-4F"></a>毕竟空、<a id="a-4G"></a>无际空、<a id="a-4H"></a>散空、<a id="a-4I"></a>无变异空、<a id="a-4J"></a>本性空、<a id="a-4K"></a>自相空、<a id="a-4L"></a>共相空、<a id="a-4M"></a>一切法空、<a id="a-4N"></a>不可得空、<a id="a-4O"></a>无性空、<a id="a-4P"></a>自性空、<a id="a-4Q"></a>无性自性空亦名甚深。</p>
  <p id="a4R">“善现，<a id="a-4S"></a>真如亦名甚深，<a id="a-4T"></a>法界、<a id="a-4U"></a>法性、<a id="a-4V"></a>不虚妄性、<a id="a-4W"></a>不变异性、<a id="a-4X"></a>平等性、<a id="a-4Y"></a>离生性、<a id="a-4Z"></a>法定、<a id="a-4a"></a>法住、<a id="a-4b"></a>实际、<a id="a-4c"></a>虚空界、<a id="a-4d"></a>不思议界亦名甚深。</p>
  <p id="a4e">“善现，<a id="a-4f"></a>四念住亦名甚深，<a id="a-4g"></a>四正断、<a id="a-4h"></a>四神足、<a id="a-4i"></a>五根、<a id="a-4j"></a>五力、<a id="a-4k"></a>七等觉支、<a id="a-4l"></a>八圣道支亦名甚深。</p>
  <p id="a4m">“善现，<a id="a-4n"></a>苦圣谛亦名甚深，<a id="a-4o"></a>集、<a id="a-4p"></a>灭、<a id="a-4q"></a>道圣谛亦名甚深。</p>
  <p id="a4r">“善现，<a id="a-4s"></a>四静虑亦名甚深，<a id="a-4t"></a>四无量、<a id="a-4u"></a>四无色定亦名甚深。</p>
  <p id="a4v">“善现，<a id="a-4w"></a>八解脱亦名甚深，<a id="a-4x"></a>八胜处、<a id="a-4y"></a>九次第定、<a id="a-4z"></a>十遍处亦名甚深。</p>
  <p id="a50">“善现，<a id="a-51"></a>空解脱门亦名甚深，<a id="a-52"></a>无相、<a id="a-53"></a>无愿解脱门亦名甚深。</p>
  <p id="a54">“善现，<a id="a-55"></a>极喜地亦名甚深，<a id="a-56"></a>离垢地、<a id="a-57"></a>发光地、<a id="a-58"></a>焰慧地、<a id="a-59"></a>极难胜地、<a id="a-5A"></a>现前地、<a id="a-5B"></a>远行地、<a id="a-5C"></a>不动地、<a id="a-5D"></a>善慧地、<a id="a-5E"></a>法云地亦名甚深。</p>
  <p id="a5F">“善现，<a id="a-5G"></a>五眼亦名甚深，<a id="a-5H"></a>六神通亦名甚深。</p>
  <p id="a5I">“善现，<a id="a-5J"></a>三摩地门亦名甚深，<a id="a-5K"></a>陀罗尼门亦名甚深。</p>
  <p id="a5L">“善现，<a id="a-5M"></a>佛十力亦名甚深，<a id="a-5N"></a>四无所畏、<a id="a-5O"></a>四无礙解、<a id="a-5P"></a>大慈、<a id="a-5Q"></a>大悲、<a id="a-5R"></a>大喜、<a id="a-5S"></a>大舍、<a id="a-5T"></a>十八佛不共法亦名甚深。</p>
  <p id="a5U">“善现，<a id="a-5V"></a>无忘失法亦名甚深，<a id="a-5W"></a>恒住舍性亦名甚深。</p>
  <p id="a5X">“善现，<a id="a-5Y"></a>预流果亦名甚深，<a id="a-5Z"></a>一来、<a id="a-5a"></a>不还、<a id="a-5b"></a>阿罗汉果亦名甚深。</p>
  <p id="a5c">“善现，<a id="a-5d"></a>独觉菩提亦名甚深。</p>
  <p id="a5e">“善现，<a id="a-5f"></a>一切智亦名甚深，<a id="a-5g"></a>道相智、<a id="a-5h"></a>一切相智亦名甚深。</p>
  <p id="a5i">“善现，<a id="a-5j"></a>一切菩萨摩诃萨行亦名甚深。</p>
  <p id="a5k">“善现，<a id="a-5l"></a>诸佛无上正等菩提亦名甚深。<a id="a-5m"></a>”</p>
  <p id="a5n">时，<a id="a-5o"></a>具寿善现白佛言：<a id="a-5p"></a>“世尊，<a id="a-5q"></a>云何色亦名甚深？<a id="a-5r"></a>云何受、<a id="a-5s"></a>想、<a id="a-5t"></a>行、<a id="a-5u"></a>识亦名甚深？</p>
  <p id="a5v">“世尊，<a id="a-5w"></a>云何眼处亦名甚深？<a id="a-5x"></a>云何耳、<a id="a-5y"></a>鼻、<a id="a-5z"></a>舌、<a id="a-60"></a>身、<a id="a-61"></a>意处亦名甚深？</p>
  <p id="a62">“世尊，<a id="a-63"></a>云何色处亦名甚深？<a id="a-64"></a>云何声、<a id="a-65"></a>香、<a id="a-66"></a>味、<a id="a-67"></a>触、<a id="a-68"></a>法处亦名甚深？</p>
  <p id="a69">“世尊，<a id="a-6A"></a>云何眼界亦名甚深？<a id="a-6B"></a>云何耳、<a id="a-6C"></a>鼻、<a id="a-6D"></a>舌、<a id="a-6E"></a>身、<a id="a-6F"></a>意界亦名甚深？</p>
  <p id="a6G">“世尊，<a id="a-6H"></a>云何色界亦名甚深？<a id="a-6I"></a>云何声、<a id="a-6J"></a>香、<a id="a-6K"></a>味、<a id="a-6L"></a>触、<a id="a-6M"></a>法界亦名甚深？</p>
  <p id="a6N">“世尊，<a id="a-6O"></a>云何眼识界亦名甚深？<a id="a-6P"></a>云何耳、<a id="a-6Q"></a>鼻、<a id="a-6R"></a>舌、<a id="a-6S"></a>身、<a id="a-6T"></a>意识界亦名甚深？</p>
  <p id="a6U">“世尊，<a id="a-6V"></a>云何眼触亦名甚深？<a id="a-6W"></a>云何耳、<a id="a-6X"></a>鼻、<a id="a-6Y"></a>舌、<a id="a-6Z"></a>身、<a id="a-6a"></a>意触亦名甚深？</p>
  <p id="a6b">“世尊，<a id="a-6c"></a>云何眼触为缘所生诸受亦名甚深？<a id="a-6d"></a>云何耳、<a id="a-6e"></a>鼻、<a id="a-6f"></a>舌、<a id="a-6g"></a>身、<a id="a-6h"></a>意触为缘所生诸受亦名甚深？</p>
  <p id="a6i">“世尊，<a id="a-6j"></a>云何地界亦名甚深？<a id="a-6k"></a>云何水、<a id="a-6l"></a>火、<a id="a-6m"></a>风、<a id="a-6n"></a>空、<a id="a-6o"></a>识界亦名甚深？</p>
  <p id="a6p">“世尊，<a id="a-6q"></a>云何无明亦名甚深？<a id="a-6r"></a>云何行、<a id="a-6s"></a>识、<a id="a-6t"></a>名色、<a id="a-6u"></a>六处、<a id="a-6v"></a>触、<a id="a-6w"></a>受、<a id="a-6x"></a>爱、<a id="a-6y"></a>取、<a id="a-6z"></a>有、<a id="a-70"></a>生、<a id="a-71"></a>老死愁叹苦忧恼亦名甚深？</p>
  <p id="a72">“世尊，<a id="a-73"></a>云何布施波罗蜜多亦名甚深，<a id="a-74"></a>云何净戒、<a id="a-75"></a>安忍、<a id="a-76"></a>精进、<a id="a-77"></a>静虑、<a id="a-78"></a>般若波罗蜜多亦名甚深？</p>
  <p id="a79">“世尊，<a id="a-7A"></a>云何内空亦名甚深？<a id="a-7B"></a>云何外空、<a id="a-7C"></a>内外空、<a id="a-7D"></a>空空、<a id="a-7E"></a>大空、<a id="a-7F"></a>胜义空、<a id="a-7G"></a>有为空、<a id="a-7H"></a>无为空、<a id="a-7I"></a>毕竟空、<a id="a-7J"></a>无际空、<a id="a-7K"></a>散空、<a id="a-7L"></a>无变异空、<a id="a-7M"></a>本性空、<a id="a-7N"></a>自相空、<a id="a-7O"></a>共相空、<a id="a-7P"></a>一切法空、<a id="a-7Q"></a>不可得空、<a id="a-7R"></a>无性空、<a id="a-7S"></a>自性空、<a id="a-7T"></a>无性自性空亦名甚深？</p>
  <p id="a7U">“世尊，<a id="a-7V"></a>云何真如亦名甚深？<a id="a-7W"></a>云何法界、<a id="a-7X"></a>法性、<a id="a-7Y"></a>不虚妄性、<a id="a-7Z"></a>不变异性、<a id="a-7a"></a>平等性、<a id="a-7b"></a>离生性、<a id="a-7c"></a>法定、<a id="a-7d"></a>法住、<a id="a-7e"></a>实际、<a id="a-7f"></a>虚空界、<a id="a-7g"></a>不思议界亦名甚深？</p>
  <p id="a7h">“世尊，<a id="a-7i"></a>云何四念住亦名甚深？<a id="a-7j"></a>云何四正断、<a id="a-7k"></a>四神足、<a id="a-7l"></a>五根、<a id="a-7m"></a>五力、<a id="a-7n"></a>七等觉支、<a id="a-7o"></a>八圣道支亦名甚深？</p>
  <p id="a7p">“世尊，<a id="a-7q"></a>云何苦圣谛亦名甚深？<a id="a-7r"></a>云何集、<a id="a-7s"></a>灭、<a id="a-7t"></a>道圣谛亦名甚深？</p>
  <p id="a7u">“世尊，<a id="a-7v"></a>云何四静虑亦名甚深？<a id="a-7w"></a>云何四无量、<a id="a-7x"></a>四无色定亦名甚深？</p>
  <p id="a7y">“世尊，<a id="a-7z"></a>云何八解脱亦名甚深？<a id="a-80"></a>云何八胜处、<a id="a-81"></a>九次第定、<a id="a-82"></a>十遍处亦名甚深？</p>
  <p id="a83">“世尊，<a id="a-84"></a>云何空解脱门亦名甚深？<a id="a-85"></a>云何无相、<a id="a-86"></a>无愿解脱门亦名甚深？</p>
  <p id="a87">“世尊，<a id="a-88"></a>云何极喜地亦名甚深？<a id="a-89"></a>云何离垢地、<a id="a-8A"></a>发光地、<a id="a-8B"></a>焰慧地、<a id="a-8C"></a>极难胜地、<a id="a-8D"></a>现前地、<a id="a-8E"></a>远行地、<a id="a-8F"></a>不动地、<a id="a-8G"></a>善慧地、<a id="a-8H"></a>法云地亦名甚深？</p>
  <p id="a8I">“世尊，<a id="a-8J"></a>云何五眼亦名甚深？<a id="a-8K"></a>云何六神通亦名甚深？</p>
  <p id="a8L">“世尊，<a id="a-8M"></a>云何三摩地门亦名甚深？<a id="a-8N"></a>云何陀罗尼门亦名甚深？</p>
  <p id="a8O">“世尊，<a id="a-8P"></a>云何佛十力亦名甚深？<a id="a-8Q"></a>云何四无所畏、<a id="a-8R"></a>四无礙解、<a id="a-8S"></a>大慈、<a id="a-8T"></a>大悲、<a id="a-8U"></a>大喜、<a id="a-8V"></a>大舍、<a id="a-8W"></a>十八佛不共法亦名甚深？</p>
  <p id="a8X">“世尊，<a id="a-8Y"></a>云何无忘失法亦名甚深？<a id="a-8Z"></a>云何恒住舍性亦名甚深？</p>
  <p id="a8a">“世尊，<a id="a-8b"></a>云何预流果亦名甚深？<a id="a-8c"></a>云何一来、<a id="a-8d"></a>不还、<a id="a-8e"></a>阿罗汉果亦名甚深？</p>
  <p id="a8f">“世尊，<a id="a-8g"></a>云何独觉菩提亦名甚深？</p>
  <p id="a8h">“世尊，<a id="a-8i"></a>云何一切菩萨摩诃萨行亦名甚深？</p>
  <p id="a8j">“世尊，<a id="a-8k"></a>云何诸佛无上正等菩提亦名甚深？<a id="a-8l"></a>”</p>
  <p id="a8m">佛言：<a id="a-8n"></a>“善现，<a id="a-8o"></a>色真如甚深故，<a id="a-8p"></a>色亦甚深；<a id="a-8q"></a>受、<a id="a-8r"></a>想、<a id="a-8s"></a>行、<a id="a-8t"></a>识真如甚深故，<a id="a-8u"></a>受、<a id="a-8v"></a>想、<a id="a-8w"></a>行、<a id="a-8x"></a>识亦甚深。</p>
  <p id="a8y">“善现，<a id="a-8z"></a>眼处真如甚深故，<a id="a-90"></a>眼处亦甚深；<a id="a-91"></a>耳、<a id="a-92"></a>鼻、<a id="a-93"></a>舌、<a id="a-94"></a>身、<a id="a-95"></a>意处真如甚深故，<a id="a-96"></a>耳、<a id="a-97"></a>鼻、<a id="a-98"></a>舌、<a id="a-99"></a>身、<a id="a-9A"></a>意处亦甚深。</p>
  <p id="a9B">“善现，<a id="a-9C"></a>色处真如甚深故，<a id="a-9D"></a>色处亦甚深；<a id="a-9E"></a>声、<a id="a-9F"></a>香、<a id="a-9G"></a>味、<a id="a-9H"></a>触、<a id="a-9I"></a>法处真如甚深故，<a id="a-9J"></a>声、<a id="a-9K"></a>香、<a id="a-9L"></a>味、<a id="a-9M"></a>触、<a id="a-9N"></a>法处亦甚深。</p>
  <p id="a9O">“善现，<a id="a-9P"></a>眼界真如甚深故，<a id="a-9Q"></a>眼界亦甚深；<a id="a-9R"></a>耳、<a id="a-9S"></a>鼻、<a id="a-9T"></a>舌、<a id="a-9U"></a>身、<a id="a-9V"></a>意界真如甚深故，<a id="a-9W"></a>耳、<a id="a-9X"></a>鼻、<a id="a-9Y"></a>舌、<a id="a-9Z"></a>身、<a id="a-9a"></a>意界亦甚深。</p>
  <p id="a9b">“善现，<a id="a-9c"></a>色界真如甚深故，<a id="a-9d"></a>色界亦甚深；<a id="a-9e"></a>声、<a id="a-9f"></a>香、<a id="a-9g"></a>味、<a id="a-9h"></a>触、<a id="a-9i"></a>法界真如甚深故，<a id="a-9j"></a>声、<a id="a-9k"></a>香、<a id="a-9l"></a>味、<a id="a-9m"></a>触、<a id="a-9n"></a>法界亦甚深。</p>
  <p id="a9o">“善现，<a id="a-9p"></a>眼识界真如甚深故，<a id="a-9q"></a>眼识界亦甚深；<a id="a-9r"></a>耳、<a id="a-9s"></a>鼻、<a id="a-9t"></a>舌、<a id="a-9u"></a>身、<a id="a-9v"></a>意识界真如甚深故，<a id="a-9w"></a>耳、<a id="a-9x"></a>鼻、<a id="a-9y"></a>舌、<a id="a-9z"></a>身、<a id="a-A0"></a>意识界亦甚深。</p>
  <p id="aA1">“善现，<a id="a-A2"></a>眼触真如甚深故，<a id="a-A3"></a>眼触亦甚深；<a id="a-A4"></a>耳、<a id="a-A5"></a>鼻、<a id="a-A6"></a>舌、<a id="a-A7"></a>身、<a id="a-A8"></a>意触真如甚深故，<a id="a-A9"></a>耳、<a id="a-AA"></a>鼻、<a id="a-AB"></a>舌、<a id="a-AC"></a>身、<a id="a-AD"></a>意触亦甚深。</p>
  <p id="aAE">“善现，<a id="a-AF"></a>眼触为缘所生诸受真如甚深故，<a id="a-AG"></a>眼触为缘所生诸受亦甚深；<a id="a-AH"></a>耳、<a id="a-AI"></a>鼻、<a id="a-AJ"></a>舌、<a id="a-AK"></a>身、<a id="a-AL"></a>意触为缘所生诸受真如甚深故，<a id="a-AM"></a>耳、<a id="a-AN"></a>鼻、<a id="a-AO"></a>舌、<a id="a-AP"></a>身、<a id="a-AQ"></a>意触为缘所生诸受亦甚深。</p>
  <p id="aAR">“善现，<a id="a-AS"></a>地界真如甚深故，<a id="a-AT"></a>地界亦甚深；<a id="a-AU"></a>水、<a id="a-AV"></a>火、<a id="a-AW"></a>风、<a id="a-AX"></a>空、<a id="a-AY"></a>识界真如甚深故，<a id="a-AZ"></a>水、<a id="a-Aa"></a>火、<a id="a-Ab"></a>风、<a id="a-Ac"></a>空、<a id="a-Ad"></a>识界亦甚深。</p>
  <p id="aAe">“善现，<a id="a-Af"></a>无明真如甚深故，<a id="a-Ag"></a>无明亦甚深；<a id="a-Ah"></a>行、<a id="a-Ai"></a>识、<a id="a-Aj"></a>名色、<a id="a-Ak"></a>六处、<a id="a-Al"></a>触、<a id="a-Am"></a>受、<a id="a-An"></a>爱、<a id="a-Ao"></a>取、<a id="a-Ap"></a>有、<a id="a-Aq"></a>生、<a id="a-Ar"></a>老死愁叹苦忧恼真如甚深故，<a id="a-As"></a>行、<a id="a-At"></a>识、<a id="a-Au"></a>名色、<a id="a-Av"></a>六处、<a id="a-Aw"></a>触、<a id="a-Ax"></a>受、<a id="a-Ay"></a>爱、<a id="a-Az"></a>取、<a id="a-B0"></a>有、<a id="a-B1"></a>生、<a id="a-B2"></a>老死愁叹苦忧恼亦甚深。</p>
  <p id="aB3">“善现，<a id="a-B4"></a>布施波罗蜜多真如甚深故，<a id="a-B5"></a>布施波罗蜜多亦甚深；<a id="a-B6"></a>净戒、<a id="a-B7"></a>安忍、<a id="a-B8"></a>精进、<a id="a-B9"></a>静虑、<a id="a-BA"></a>般若波罗蜜多真如甚深故，<a id="a-BB"></a>净戒、<a id="a-BC"></a>安忍、<a id="a-BD"></a>精进、<a id="a-BE"></a>静虑、<a id="a-BF"></a>般若波罗蜜多亦甚深。</p>
  <p id="aBG">“善现，<a id="a-BH"></a>内空真如甚深故，<a id="a-BI"></a>内空亦甚深；<a id="a-BJ"></a>外空、<a id="a-BK"></a>内外空、<a id="a-BL"></a>空空、<a id="a-BM"></a>大空、<a id="a-BN"></a>胜义空、<a id="a-BO"></a>有为空、<a id="a-BP"></a>无为空、<a id="a-BQ"></a>毕竟空、<a id="a-BR"></a>无际空、<a id="a-BS"></a>散空、<a id="a-BT"></a>无变异空、<a id="a-BU"></a>本性空、<a id="a-BV"></a>自相空、<a id="a-BW"></a>共相空、<a id="a-BX"></a>一切法空、<a id="a-BY"></a>不可得空、<a id="a-BZ"></a>无性空、<a id="a-Ba"></a>自性空、<a id="a-Bb"></a>无性自性空真如甚深故，<a id="a-Bc"></a>外空乃至无性自性空亦甚深。</p>
  <p id="aBd">“善现，<a id="a-Be"></a>真如真如甚深故，<a id="a-Bf"></a>真如亦甚深；<a id="a-Bg"></a>法界、<a id="a-Bh"></a>法性、<a id="a-Bi"></a>不虚妄性、<a id="a-Bj"></a>不变异性、<a id="a-Bk"></a>平等性、<a id="a-Bl"></a>离生性、<a id="a-Bm"></a>法定、<a id="a-Bn"></a>法住、<a id="a-Bo"></a>实际、<a id="a-Bp"></a>虚空界、<a id="a-Bq"></a>不思议界真如甚深故，<a id="a-Br"></a>法界乃至不思议界亦甚深。</p>
  <p id="aBs">“善现，<a id="a-Bt"></a>四念住真如甚深故，<a id="a-Bu"></a>四念住亦甚深；<a id="a-Bv"></a>四正断、<a id="a-Bw"></a>四神足、<a id="a-Bx"></a>五根、<a id="a-By"></a>五力、<a id="a-Bz"></a>七等觉支、<a id="a-C0"></a>八圣道支真如甚深故，<a id="a-C1"></a>四正断、<a id="a-C2"></a>四神足、<a id="a-C3"></a>五根、<a id="a-C4"></a>五力、<a id="a-C5"></a>七等觉支、<a id="a-C6"></a>八圣道支亦甚深。</p>
  <p id="aC7">“善现，<a id="a-C8"></a>苦圣谛真如甚深故，<a id="a-C9"></a>苦圣谛亦甚深；<a id="a-CA"></a>集、<a id="a-CB"></a>灭、<a id="a-CC"></a>道圣谛真如甚深故，<a id="a-CD"></a>集、<a id="a-CE"></a>灭、<a id="a-CF"></a>道圣谛亦甚深。</p>
  <p id="aCG">“善现，<a id="a-CH"></a>四静虑真如甚深故，<a id="a-CI"></a>四静虑亦甚深；<a id="a-CJ"></a>四无量、<a id="a-CK"></a>四无色定真如甚深故，<a id="a-CL"></a>四无量、<a id="a-CM"></a>四无色定亦甚深。</p>
  <p id="aCN">“善现，<a id="a-CO"></a>八解脱真如甚深故，<a id="a-CP"></a>八解脱亦甚深；<a id="a-CQ"></a>八胜处、<a id="a-CR"></a>九次第定、<a id="a-CS"></a>十遍处真如甚深故，<a id="a-CT"></a>八胜处、<a id="a-CU"></a>九次第定、<a id="a-CV"></a>十遍处亦甚深。</p>
  <p id="aCW">“善现，<a id="a-CX"></a>空解脱门真如甚深故，<a id="a-CY"></a>空解脱门亦甚深；<a id="a-CZ"></a>无相、<a id="a-Ca"></a>无愿解脱门真如甚深故，<a id="a-Cb"></a>无相、<a id="a-Cc"></a>无愿解脱门亦甚深。</p>
  <p id="aCd">“善现，<a id="a-Ce"></a>极喜地真如甚深故，<a id="a-Cf"></a>极喜地亦甚深；<a id="a-Cg"></a>离垢地、<a id="a-Ch"></a>发光地、<a id="a-Ci"></a>焰慧地、<a id="a-Cj"></a>极难胜地、<a id="a-Ck"></a>现前地、<a id="a-Cl"></a>远行地、<a id="a-Cm"></a>不动地、<a id="a-Cn"></a>善慧地、<a id="a-Co"></a>法云地真如甚深故，<a id="a-Cp"></a>离垢地乃至法云地亦甚深。</p>
  <p id="aCq">“善现，<a id="a-Cr"></a>五眼真如甚深故，<a id="a-Cs"></a>五眼亦甚深；<a id="a-Ct"></a>六神通真如甚深故，<a id="a-Cu"></a>六神通亦甚深。</p>
  <p id="aCv">“善现，<a id="a-Cw"></a>三摩地门真如甚深故，<a id="a-Cx"></a>三摩地门亦甚深；<a id="a-Cy"></a>陀罗尼门真如甚深故，<a id="a-Cz"></a>陀罗尼门亦甚深。</p>
  <p id="aD0">“善现，<a id="a-D1"></a>佛十力真如甚深故，<a id="a-D2"></a>佛十力亦甚深；<a id="a-D3"></a>四无所畏、<a id="a-D4"></a>四无礙解、<a id="a-D5"></a>大慈、<a id="a-D6"></a>大悲、<a id="a-D7"></a>大喜、<a id="a-D8"></a>大舍、<a id="a-D9"></a>十八佛不共法真如甚深故，<a id="a-DA"></a>四无所畏乃至十八佛不共法亦甚深。</p>
  <p id="aDB">“善现，<a id="a-DC"></a>无忘失法真如甚深故，<a id="a-DD"></a>无忘失法亦甚深；<a id="a-DE"></a>恒住舍性真如甚深故，<a id="a-DF"></a>恒住舍性亦甚深。</p>
  <p id="aDG">“善现，<a id="a-DH"></a>预流果真如甚深故，<a id="a-DI"></a>预流果亦甚深；<a id="a-DJ"></a>一来、<a id="a-DK"></a>不还、<a id="a-DL"></a>阿罗汉果真如甚深故，<a id="a-DM"></a>一来、<a id="a-DN"></a>不还、<a id="a-DO"></a>阿罗汉果亦甚深。</p>
  <p id="aDP">“善现，<a id="a-DQ"></a>独觉菩提真如甚深故，<a id="a-DR"></a>独觉菩提亦甚深。</p>
  <p id="aDS">“善现，<a id="a-DT"></a>一切智真如甚深故，<a id="a-DU"></a>一切智亦甚深；<a id="a-DV"></a>道相智、<a id="a-DW"></a>一切相智真如甚深故，<a id="a-DX"></a>道相智、<a id="a-DY"></a>一切相智亦甚深。</p>
  <p id="aDZ">“善现，<a id="a-Da"></a>一切菩萨摩诃萨行真如甚深故，<a id="a-Db"></a>一切菩萨摩诃萨行亦甚深。</p>
  <p id="aDc">“善现，<a id="a-Dd"></a>诸佛无上正等菩提真如甚深故，<a id="a-De"></a>诸佛无上正等菩提亦甚深。<a id="a-Df"></a>”</p>
  <p id="aDg">时，<a id="a-Dh"></a>具寿善现白佛言：<a id="a-Di"></a>“世尊，<a id="a-Dj"></a>云何色真如甚深？<a id="a-Dk"></a>云何受、<a id="a-Dl"></a>想、<a id="a-Dm"></a>行、<a id="a-Dn"></a>识真如甚深？</p>
  <p id="aDo">“世尊，<a id="a-Dp"></a>云何眼处真如甚深？<a id="a-Dq"></a>云何耳、<a id="a-Dr"></a>鼻、<a id="a-Ds"></a>舌、<a id="a-Dt"></a>身、<a id="a-Du"></a>意处真如甚深？</p>
  <p id="aDv">“世尊，<a id="a-Dw"></a>云何色处真如甚深？<a id="a-Dx"></a>云何声、<a id="a-Dy"></a>香、<a id="a-Dz"></a>味、<a id="a-E0"></a>触、<a id="a-E1"></a>法处真如甚深？</p>
  <p id="aE2">“世尊，<a id="a-E3"></a>云何眼界真如甚深？<a id="a-E4"></a>云何耳、<a id="a-E5"></a>鼻、<a id="a-E6"></a>舌、<a id="a-E7"></a>身、<a id="a-E8"></a>意界真如甚深？</p>
  <p id="aE9">“世尊，<a id="a-EA"></a>云何色界真如甚深？<a id="a-EB"></a>云何声、<a id="a-EC"></a>香、<a id="a-ED"></a>味、<a id="a-EE"></a>触、<a id="a-EF"></a>法界真如甚深？</p>
  <p id="aEG">“世尊，<a id="a-EH"></a>云何眼识界真如甚深？<a id="a-EI"></a>云何耳、<a id="a-EJ"></a>鼻、<a id="a-EK"></a>舌、<a id="a-EL"></a>身、<a id="a-EM"></a>意识界真如甚深？</p>
  <p id="aEN">“世尊，<a id="a-EO"></a>云何眼触真如甚深？<a id="a-EP"></a>云何耳、<a id="a-EQ"></a>鼻、<a id="a-ER"></a>舌、<a id="a-ES"></a>身、<a id="a-ET"></a>意触真如甚深？</p>
  <p id="aEU">“世尊，<a id="a-EV"></a>云何眼触为缘所生诸受真如甚深？<a id="a-EW"></a>云何耳、<a id="a-EX"></a>鼻、<a id="a-EY"></a>舌、<a id="a-EZ"></a>身、<a id="a-Ea"></a>意触为缘所生诸受真如甚深？</p>
  <p id="aEb">“世尊，<a id="a-Ec"></a>云何地界真如甚深？<a id="a-Ed"></a>云何水、<a id="a-Ee"></a>火、<a id="a-Ef"></a>风、<a id="a-Eg"></a>空、<a id="a-Eh"></a>识界真如甚深？</p>
  <p id="aEi">“世尊，<a id="a-Ej"></a>云何无明真如甚深？<a id="a-Ek"></a>云何行、<a id="a-El"></a>识、<a id="a-Em"></a>名色、<a id="a-En"></a>六处、<a id="a-Eo"></a>触、<a id="a-Ep"></a>受、<a id="a-Eq"></a>爱、<a id="a-Er"></a>取、<a id="a-Es"></a>有、<a id="a-Et"></a>生、<a id="a-Eu"></a>老死愁叹苦忧恼真如甚深？</p>
  <p id="aEv">“世尊，<a id="a-Ew"></a>云何布施波罗蜜多真如甚深？<a id="a-Ex"></a>云何净戒、<a id="a-Ey"></a>安忍、<a id="a-Ez"></a>精进、<a id="a-F0"></a>静虑、<a id="a-F1"></a>般若波罗蜜多真如甚深？</p>
  <p id="aF2">“世尊，<a id="a-F3"></a>云何内空真如甚深？<a id="a-F4"></a>云何外空、<a id="a-F5"></a>内外空、<a id="a-F6"></a>空空、<a id="a-F7"></a>大空、<a id="a-F8"></a>胜义空、<a id="a-F9"></a>有为空、<a id="a-FA"></a>无为空、<a id="a-FB"></a>毕竟空、<a id="a-FC"></a>无际空、<a id="a-FD"></a>散空、<a id="a-FE"></a>无变异空、<a id="a-FF"></a>本性空、<a id="a-FG"></a>自相空、<a id="a-FH"></a>共相空、<a id="a-FI"></a>一切法空、<a id="a-FJ"></a>不可得空、<a id="a-FK"></a>无性空、<a id="a-FL"></a>自性空、<a id="a-FM"></a>无性自性空真如甚深？</p>
  <p id="aFN">“世尊，<a id="a-FO"></a>云何真如真如甚深？<a id="a-FP"></a>云何法界、<a id="a-FQ"></a>法性、<a id="a-FR"></a>不虚妄性、<a id="a-FS"></a>不变异性、<a id="a-FT"></a>平等性、<a id="a-FU"></a>离生性、<a id="a-FV"></a>法定、<a id="a-FW"></a>法住、<a id="a-FX"></a>实际、<a id="a-FY"></a>虚空界、<a id="a-FZ"></a>不思议界真如甚深？</p>
  <p id="aFa">“世尊，<a id="a-Fb"></a>云何四念住真如甚深？<a id="a-Fc"></a>云何四正断、<a id="a-Fd"></a>四神足、<a id="a-Fe"></a>五根、<a id="a-Ff"></a>五力、<a id="a-Fg"></a>七等觉支、<a id="a-Fh"></a>八圣道支真如甚深？</p>
  <p id="aFi">“世尊，<a id="a-Fj"></a>云何苦圣谛真如甚深？<a id="a-Fk"></a>云何集、<a id="a-Fl"></a>灭、<a id="a-Fm"></a>道圣谛真如甚深？</p>
  <p id="aFn">“世尊，<a id="a-Fo"></a>云何四静虑真如甚深？<a id="a-Fp"></a>云何四无量、<a id="a-Fq"></a>四无色定真如甚深？</p>
  <p id="aFr">“世尊，<a id="a-Fs"></a>云何八解脱真如甚深？<a id="a-Ft"></a>云何八胜处、<a id="a-Fu"></a>九次第定、<a id="a-Fv"></a>十遍处真如甚深？</p>
  <p id="aFw">“世尊，<a id="a-Fx"></a>云何空解脱门真如甚深？<a id="a-Fy"></a>云何无相、<a id="a-Fz"></a>无愿解脱门真如甚深？</p>
  <p id="aG0">“世尊，<a id="a-G1"></a>云何极喜地真如甚深？<a id="a-G2"></a>云何离垢地、<a id="a-G3"></a>发光地、<a id="a-G4"></a>焰慧地、<a id="a-G5"></a>极难胜地、<a id="a-G6"></a>现前地、<a id="a-G7"></a>远行地、<a id="a-G8"></a>不动地、<a id="a-G9"></a>善慧地、<a id="a-GA"></a>法云地真如甚深？</p>
  <p id="aGB">“世尊，<a id="a-GC"></a>云何五眼真如甚深？<a id="a-GD"></a>云何六神通真如甚深？</p>
  <p id="aGE">“世尊，<a id="a-GF"></a>云何三摩地门真如甚深？<a id="a-GG"></a>云何陀罗尼门真如甚深？</p>
  <p id="aGH">“世尊，<a id="a-GI"></a>云何佛十力真如甚深？<a id="a-GJ"></a>云何四无所畏、<a id="a-GK"></a>四无礙解、<a id="a-GL"></a>大慈、<a id="a-GM"></a>大悲、<a id="a-GN"></a>大喜、<a id="a-GO"></a>大舍、<a id="a-GP"></a>十八佛不共法真如甚深？</p>
  <p id="aGQ">“世尊，<a id="a-GR"></a>云何无忘失法真如甚深？<a id="a-GS"></a>云何恒住舍性真如甚深？</p>
  <p id="aGT">“世尊，<a id="a-GU"></a>云何预流果真如甚深？<a id="a-GV"></a>云何一来、<a id="a-GW"></a>不还、<a id="a-GX"></a>阿罗汉果真如甚深？</p>
  <p id="aGY">“世尊，<a id="a-GZ"></a>云何独觉菩提真如甚深？</p>
  <p id="aGa">“世尊，<a id="a-Gb"></a>云何一切智真如甚深？<a id="a-Gc"></a>云何道相智、<a id="a-Gd"></a>一切相智真如甚深？</p>
  <p id="aGe">“世尊，<a id="a-Gf"></a>云何一切菩萨摩诃萨行真如甚深？</p>
  <p id="aGg">“世尊，<a id="a-Gh"></a>云何诸佛无上正等菩提真如甚深？<a id="a-Gi"></a>”</p>
  <p id="aGj">佛言：<a id="a-Gk"></a>“善现，<a id="a-Gl"></a>色真如，<a id="a-Gm"></a>非即色，<a id="a-Gn"></a>非离色，<a id="a-Go"></a>是故甚深；<a id="a-Gp"></a>受、<a id="a-Gq"></a>想、<a id="a-Gr"></a>行、<a id="a-Gs"></a>识真如，<a id="a-Gt"></a>非即受、<a id="a-Gu"></a>想、<a id="a-Gv"></a>行、<a id="a-Gw"></a>识，<a id="a-Gx"></a>非离受、<a id="a-Gy"></a>想、<a id="a-Gz"></a>行、<a id="a-H0"></a>识，<a id="a-H1"></a>是故甚深。</p>
  <p id="aH2">“善现，<a id="a-H3"></a>眼处真如，<a id="a-H4"></a>非即眼处，<a id="a-H5"></a>非离眼处，<a id="a-H6"></a>是故甚深；<a id="a-H7"></a>耳、<a id="a-H8"></a>鼻、<a id="a-H9"></a>舌、<a id="a-HA"></a>身、<a id="a-HB"></a>意处真如，<a id="a-HC"></a>非即耳、<a id="a-HD"></a>鼻、<a id="a-HE"></a>舌、<a id="a-HF"></a>身、<a id="a-HG"></a>意处，<a id="a-HH"></a>非离耳、<a id="a-HI"></a>鼻、<a id="a-HJ"></a>舌、<a id="a-HK"></a>身、<a id="a-HL"></a>意处，<a id="a-HM"></a>是故甚深。</p>
  <p id="aHN">“善现，<a id="a-HO"></a>色处真如，<a id="a-HP"></a>非即色处，<a id="a-HQ"></a>非离色处，<a id="a-HR"></a>是故甚深；<a id="a-HS"></a>声、<a id="a-HT"></a>香、<a id="a-HU"></a>味、<a id="a-HV"></a>触、<a id="a-HW"></a>法处真如，<a id="a-HX"></a>非即声、<a id="a-HY"></a>香、<a id="a-HZ"></a>味、<a id="a-Ha"></a>触、<a id="a-Hb"></a>法处，<a id="a-Hc"></a>非离声、<a id="a-Hd"></a>香、<a id="a-He"></a>味、<a id="a-Hf"></a>触、<a id="a-Hg"></a>法处，<a id="a-Hh"></a>是故甚深。</p>
  <p id="aHi">“善现，<a id="a-Hj"></a>眼界真如，<a id="a-Hk"></a>非即眼界，<a id="a-Hl"></a>非离眼界，<a id="a-Hm"></a>是故甚深；<a id="a-Hn"></a>耳、<a id="a-Ho"></a>鼻、<a id="a-Hp"></a>舌、<a id="a-Hq"></a>身、<a id="a-Hr"></a>意界真如，<a id="a-Hs"></a>非即耳、<a id="a-Ht"></a>鼻、<a id="a-Hu"></a>舌、<a id="a-Hv"></a>身、<a id="a-Hw"></a>意界，<a id="a-Hx"></a>非离耳、<a id="a-Hy"></a>鼻、<a id="a-Hz"></a>舌、<a id="a-I0"></a>身、<a id="a-I1"></a>意界，<a id="a-I2"></a>是故甚深。</p>
  <p id="aI3">“善现，<a id="a-I4"></a>色界真如，<a id="a-I5"></a>非即色界，<a id="a-I6"></a>非离色界，<a id="a-I7"></a>是故甚深；<a id="a-I8"></a>声、<a id="a-I9"></a>香、<a id="a-IA"></a>味、<a id="a-IB"></a>触、<a id="a-IC"></a>法界真如，<a id="a-ID"></a>非即声、<a id="a-IE"></a>香、<a id="a-IF"></a>味、<a id="a-IG"></a>触、<a id="a-IH"></a>法界，<a id="a-II"></a>非离声、<a id="a-IJ"></a>香、<a id="a-IK"></a>味、<a id="a-IL"></a>触、<a id="a-IM"></a>法界，<a id="a-IN"></a>是故甚深。</p>
  <p id="aIO">“善现，<a id="a-IP"></a>眼识界真如，<a id="a-IQ"></a>非即眼识界，<a id="a-IR"></a>非离眼识界，<a id="a-IS"></a>是故甚深；<a id="a-IT"></a>耳、<a id="a-IU"></a>鼻、<a id="a-IV"></a>舌、<a id="a-IW"></a>身、<a id="a-IX"></a>意识界真如，<a id="a-IY"></a>非即耳、<a id="a-IZ"></a>鼻、<a id="a-Ia"></a>舌、<a id="a-Ib"></a>身、<a id="a-Ic"></a>意识界，<a id="a-Id"></a>非离耳、<a id="a-Ie"></a>鼻、<a id="a-If"></a>舌、<a id="a-Ig"></a>身、<a id="a-Ih"></a>意识界，<a id="a-Ii"></a>是故甚深。</p>
  <p id="aIj">“善现，<a id="a-Ik"></a>眼触真如，<a id="a-Il"></a>非即眼触，<a id="a-Im"></a>非离眼触，<a id="a-In"></a>是故甚深；<a id="a-Io"></a>耳、<a id="a-Ip"></a>鼻、<a id="a-Iq"></a>舌、<a id="a-Ir"></a>身、<a id="a-Is"></a>意触真如，<a id="a-It"></a>非即耳、<a id="a-Iu"></a>鼻、<a id="a-Iv"></a>舌、<a id="a-Iw"></a>身、<a id="a-Ix"></a>意触，<a id="a-Iy"></a>非离耳、<a id="a-Iz"></a>鼻、<a id="a-J0"></a>舌、<a id="a-J1"></a>身、<a id="a-J2"></a>意触，<a id="a-J3"></a>是故甚深。</p>
  <p id="aJ4">“善现，<a id="a-J5"></a>眼触为缘所生诸受真如，<a id="a-J6"></a>非即眼触为缘所生诸受，<a id="a-J7"></a>非离眼触为缘所生诸受，<a id="a-J8"></a>是故甚深；<a id="a-J9"></a>耳、<a id="a-JA"></a>鼻、<a id="a-JB"></a>舌、<a id="a-JC"></a>身、<a id="a-JD"></a>意触为缘所生诸受真如，<a id="a-JE"></a>非即耳、<a id="a-JF"></a>鼻、<a id="a-JG"></a>舌、<a id="a-JH"></a>身、<a id="a-JI"></a>意触为缘所生诸受，<a id="a-JJ"></a>非离耳、<a id="a-JK"></a>鼻、<a id="a-JL"></a>舌、<a id="a-JM"></a>身、<a id="a-JN"></a>意触为缘所生诸受，<a id="a-JO"></a>是故甚深。</p>
  <p id="aJP">“善现，<a id="a-JQ"></a>地界真如，<a id="a-JR"></a>非即地界，<a id="a-JS"></a>非离地界，<a id="a-JT"></a>是故甚深；<a id="a-JU"></a>水、<a id="a-JV"></a>火、<a id="a-JW"></a>风、<a id="a-JX"></a>空、<a id="a-JY"></a>识界真如，<a id="a-JZ"></a>非即水、<a id="a-Ja"></a>火、<a id="a-Jb"></a>风、<a id="a-Jc"></a>空、<a id="a-Jd"></a>识界，<a id="a-Je"></a>非离、<a id="a-Jf"></a>水、<a id="a-Jg"></a>火、<a id="a-Jh"></a>风、<a id="a-Ji"></a>空、<a id="a-Jj"></a>识界，<a id="a-Jk"></a>是故甚深。</p>
  <p id="aJl">“善现，<a id="a-Jm"></a>无明真如，<a id="a-Jn"></a>非即无明，<a id="a-Jo"></a>非离无明，<a id="a-Jp"></a>是故甚深；<a id="a-Jq"></a>行、<a id="a-Jr"></a>识、<a id="a-Js"></a>名色、<a id="a-Jt"></a>六处、<a id="a-Ju"></a>触、<a id="a-Jv"></a>受、<a id="a-Jw"></a>爱、<a id="a-Jx"></a>取、<a id="a-Jy"></a>有、<a id="a-Jz"></a>生、<a id="a-K0"></a>老死愁叹苦忧恼真如，<a id="a-K1"></a>非即行乃至老死愁叹苦忧恼，<a id="a-K2"></a>非离行乃至老死愁叹苦忧恼，<a id="a-K3"></a>是故甚深。</p>
  <p id="aK4">“善现，<a id="a-K5"></a>布施波罗蜜多真如，<a id="a-K6"></a>非即布施波罗蜜多，<a id="a-K7"></a>非离布施波罗蜜多，<a id="a-K8"></a>是故甚深；<a id="a-K9"></a>净戒、<a id="a-KA"></a>安忍、<a id="a-KB"></a>精进、<a id="a-KC"></a>静虑、<a id="a-KD"></a>般若波罗蜜多真如，<a id="a-KE"></a>非即净戒、<a id="a-KF"></a>安忍、<a id="a-KG"></a>精进、<a id="a-KH"></a>静虑、<a id="a-KI"></a>般若波罗蜜多，<a id="a-KJ"></a>非离净戒、<a id="a-KK"></a>安忍、<a id="a-KL"></a>精进、<a id="a-KM"></a>静虑、<a id="a-KN"></a>般若波罗蜜多，<a id="a-KO"></a>是故甚深。</p>
  <p id="aKP">“善现，<a id="a-KQ"></a>内空真如，<a id="a-KR"></a>非即内空，<a id="a-KS"></a>非离内空，<a id="a-KT"></a>是故甚深；<a id="a-KU"></a>外空、<a id="a-KV"></a>内外空、<a id="a-KW"></a>空空、<a id="a-KX"></a>大空、<a id="a-KY"></a>胜义空、<a id="a-KZ"></a>有为空、<a id="a-Ka"></a>无为空、<a id="a-Kb"></a>毕竟空、<a id="a-Kc"></a>无际空、<a id="a-Kd"></a>散空、<a id="a-Ke"></a>无变异空、<a id="a-Kf"></a>本性空、<a id="a-Kg"></a>自相空、<a id="a-Kh"></a>共相空、<a id="a-Ki"></a>一切法空、<a id="a-Kj"></a>不可得空、<a id="a-Kk"></a>无性空、<a id="a-Kl"></a>自性空、<a id="a-Km"></a>无性自性空真如，<a id="a-Kn"></a>非即外空乃至无性自性空，<a id="a-Ko"></a>非离外空乃至无性自性空，<a id="a-Kp"></a>是故甚深。</p>
  <p id="aKq">“善现，<a id="a-Kr"></a>真如真如，<a id="a-Ks"></a>非即真如，<a id="a-Kt"></a>非离真如，<a id="a-Ku"></a>是故甚深；<a id="a-Kv"></a>法界、<a id="a-Kw"></a>法性、<a id="a-Kx"></a>不虚妄性、<a id="a-Ky"></a>不变异性、<a id="a-Kz"></a>平等性、<a id="a-L0"></a>离生性、<a id="a-L1"></a>法定、<a id="a-L2"></a>法住、<a id="a-L3"></a>实际、<a id="a-L4"></a>虚空界、<a id="a-L5"></a>不思议界真如，<a id="a-L6"></a>非即法界乃至不思议界，<a id="a-L7"></a>非离法界乃至不思议界，<a id="a-L8"></a>是故甚深。</p>
  <p id="aL9">“善现，<a id="a-LA"></a>四念住真如，<a id="a-LB"></a>非即四念住，<a id="a-LC"></a>非离四念住，<a id="a-LD"></a>是故甚深；<a id="a-LE"></a>四正断、<a id="a-LF"></a>四神足、<a id="a-LG"></a>五根、<a id="a-LH"></a>五力、<a id="a-LI"></a>七等觉支、<a id="a-LJ"></a>八圣道支真如，<a id="a-LK"></a>非即四正断乃至八圣道支，<a id="a-LL"></a>非离四正断乃至八圣道支，<a id="a-LM"></a>是故甚深。</p>
  <p id="aLN">“善现，<a id="a-LO"></a>苦圣谛真如，<a id="a-LP"></a>非即苦圣谛，<a id="a-LQ"></a>非离苦圣谛，<a id="a-LR"></a>是故甚深；<a id="a-LS"></a>集、<a id="a-LT"></a>灭、<a id="a-LU"></a>道圣谛真如，<a id="a-LV"></a>非即集、<a id="a-LW"></a>灭、<a id="a-LX"></a>道圣谛，<a id="a-LY"></a>非离集、<a id="a-LZ"></a>灭、<a id="a-La"></a>道圣谛，<a id="a-Lb"></a>是故甚深。</p>
  <p id="aLc">“善现，<a id="a-Ld"></a>四静虑真如，<a id="a-Le"></a>非即四静虑，<a id="a-Lf"></a>非离四静虑，<a id="a-Lg"></a>是故甚深；<a id="a-Lh"></a>四无量、<a id="a-Li"></a>四无色定真如，<a id="a-Lj"></a>非即四无量、<a id="a-Lk"></a>四无色定，<a id="a-Ll"></a>非离四无量、<a id="a-Lm"></a>四无色定，<a id="a-Ln"></a>是故甚深。</p>
  <p id="aLo">“善现，<a id="a-Lp"></a>八解脱真如，<a id="a-Lq"></a>非即八解脱，<a id="a-Lr"></a>非离八解脱，<a id="a-Ls"></a>是故甚深；<a id="a-Lt"></a>八胜处、<a id="a-Lu"></a>九次第定、<a id="a-Lv"></a>十遍处真如，<a id="a-Lw"></a>非即八胜处、<a id="a-Lx"></a>九次第定、<a id="a-Ly"></a>十遍处，<a id="a-Lz"></a>非离八胜处、<a id="a-M0"></a>九次第定、<a id="a-M1"></a>十遍处，<a id="a-M2"></a>是故甚深。</p>
  <p id="aM3">“善现，<a id="a-M4"></a>空解脱门真如，<a id="a-M5"></a>非即空解脱门，<a id="a-M6"></a>非离空解脱门，<a id="a-M7"></a>是故甚深，<a id="a-M8"></a>无相、<a id="a-M9"></a>无愿解脱门真如，<a id="a-MA"></a>非即无相、<a id="a-MB"></a>无愿解脱门，<a id="a-MC"></a>非离无相、<a id="a-MD"></a>无愿解脱门，<a id="a-ME"></a>是故甚深。</p>
  <p id="aMF">“善现，<a id="a-MG"></a>极喜地真如，<a id="a-MH"></a>非即极喜地，<a id="a-MI"></a>非离极喜地，<a id="a-MJ"></a>是故甚深；<a id="a-MK"></a>离垢地、<a id="a-ML"></a>发光地、<a id="a-MM"></a>焰慧地、<a id="a-MN"></a>极难胜地、<a id="a-MO"></a>现前地、<a id="a-MP"></a>远行地、<a id="a-MQ"></a>不动地、<a id="a-MR"></a>善慧地、<a id="a-MS"></a>法云地真如，<a id="a-MT"></a>非即离垢地乃至法云地，<a id="a-MU"></a>非离离垢地乃至法云地，<a id="a-MV"></a>是故甚深。</p>
  <p id="aMW">“善现，<a id="a-MX"></a>五眼真如，<a id="a-MY"></a>非即五眼，<a id="a-MZ"></a>非离五眼，<a id="a-Ma"></a>是故甚深；<a id="a-Mb"></a>六神通真如，<a id="a-Mc"></a>非即六神通，<a id="a-Md"></a>非离六神通，<a id="a-Me"></a>是故甚深。</p>
  <p id="aMf">“善现，<a id="a-Mg"></a>三摩地门真如，<a id="a-Mh"></a>非即三摩地门，<a id="a-Mi"></a>非离三摩地门，<a id="a-Mj"></a>是故甚深；<a id="a-Mk"></a>陀罗尼门真如，<a id="a-Ml"></a>非即陀罗尼门，<a id="a-Mm"></a>非离陀罗尼门，<a id="a-Mn"></a>是故甚深。</p>
  <p id="aMo">“善现，<a id="a-Mp"></a>佛十力真如，<a id="a-Mq"></a>非即佛十力，<a id="a-Mr"></a>非离佛十力，<a id="a-Ms"></a>是故甚深；<a id="a-Mt"></a>四无所畏、<a id="a-Mu"></a>四无礙解、<a id="a-Mv"></a>大慈、<a id="a-Mw"></a>大悲、<a id="a-Mx"></a>大喜、<a id="a-My"></a>大舍、<a id="a-Mz"></a>十八佛不共法真如，<a id="a-N0"></a>非即四无所畏乃至十八佛不共法，<a id="a-N1"></a>非离四无所畏乃至十八佛不共法，<a id="a-N2"></a>是故甚深。</p>
  <p id="aN3">“善现，<a id="a-N4"></a>无忘失法真如，<a id="a-N5"></a>非即无忘失法，<a id="a-N6"></a>非离无忘失法，<a id="a-N7"></a>是故甚深；<a id="a-N8"></a>恒住舍性真如，<a id="a-N9"></a>非即恒住舍性，<a id="a-NA"></a>非离恒住舍性，<a id="a-NB"></a>是故甚深。</p>
  <p id="aNC">“善现，<a id="a-ND"></a>预流果真如，<a id="a-NE"></a>非即预流果，<a id="a-NF"></a>非离预流果，<a id="a-NG"></a>是故甚深；<a id="a-NH"></a>一来、<a id="a-NI"></a>不还、<a id="a-NJ"></a>阿罗汉果真如，<a id="a-NK"></a>非即一来、<a id="a-NL"></a>不还、<a id="a-NM"></a>阿罗汉果，<a id="a-NN"></a>非离一来、<a id="a-NO"></a>不还、<a id="a-NP"></a>阿罗汉果，<a id="a-NQ"></a>是故甚深。</p>
  <p id="aNR">“善现，<a id="a-NS"></a>独觉菩提真如，<a id="a-NT"></a>非即独觉菩提，<a id="a-NU"></a>非离独觉菩提，<a id="a-NV"></a>是故甚深。</p>
  <p id="aNW">“善现，<a id="a-NX"></a>一切智真如，<a id="a-NY"></a>非即一切智，<a id="a-NZ"></a>非离一切智，<a id="a-Na"></a>是故甚深；<a id="a-Nb"></a>道相智、<a id="a-Nc"></a>一切相智真如，<a id="a-Nd"></a>非即道相智、<a id="a-Ne"></a>一切相智，<a id="a-Nf"></a>非离道相智、<a id="a-Ng"></a>一切相智，<a id="a-Nh"></a>是故甚深。</p>
  <p id="aNi">“善现，<a id="a-Nj"></a>一切菩萨摩诃萨行真如，<a id="a-Nk"></a>非即一切菩萨摩诃萨行，<a id="a-Nl"></a>非离一切菩萨摩诃萨行，<a id="a-Nm"></a>是故甚深。</p>
  <p id="aNn">“善现，<a id="a-No"></a>诸佛无上正等菩提真如，<a id="a-Np"></a>非即诸佛无上正等菩提，<a id="a-Nq"></a>非离诸佛无上正等菩提，<a id="a-Nr"></a>是故甚深。<a id="a-Ns"></a>”</p>
  <p id="aNt">尔时，<a id="a-Nu"></a>具寿善现白佛言：<a id="a-Nv"></a>“世尊甚奇微妙方便，<a id="a-Nw"></a>为不退转地菩萨摩诃萨遮遣诸色显示涅槃，<a id="a-Nx"></a>遮遣受、<a id="a-Ny"></a>想、<a id="a-Nz"></a>行、<a id="a-O0"></a>识显示涅槃。</p>
  <p id="aO1">“世尊甚奇微妙方便，<a id="a-O2"></a>为不退转地菩萨摩诃萨遮遣眼处显示涅槃，<a id="a-O3"></a>遮遣耳、<a id="a-O4"></a>鼻、<a id="a-O5"></a>舌、<a id="a-O6"></a>身、<a id="a-O7"></a>意处显示涅槃。</p>
  <p id="aO8">“世尊甚奇微妙方便，<a id="a-O9"></a>为不退转地菩萨摩诃萨遮遣色处显示涅槃，<a id="a-OA"></a>遮遣声、<a id="a-OB"></a>香、<a id="a-OC"></a>味、<a id="a-OD"></a>触、<a id="a-OE"></a>法处显示涅槃。</p>
  <p id="aOF">“世尊甚奇微妙方便，<a id="a-OG"></a>为不退转地菩萨摩诃萨遮遣眼界显示涅槃，<a id="a-OH"></a>遮遣耳、<a id="a-OI"></a>鼻、<a id="a-OJ"></a>舌、<a id="a-OK"></a>身、<a id="a-OL"></a>意界显示涅槃。</p>
  <p id="aOM">“世尊甚奇微妙方便，<a id="a-ON"></a>为不退转地菩萨摩诃萨遮遣色界显示涅槃，<a id="a-OO"></a>遮遣声、<a id="a-OP"></a>香、<a id="a-OQ"></a>味、<a id="a-OR"></a>触、<a id="a-OS"></a>法界显示涅槃。</p>
  <p id="aOT">“世尊甚奇微妙方便，<a id="a-OU"></a>为不退转地菩萨摩诃萨遮遣眼识界显示涅槃，<a id="a-OV"></a>遮遣耳、<a id="a-OW"></a>鼻、<a id="a-OX"></a>舌、<a id="a-OY"></a>身、<a id="a-OZ"></a>意识界显示涅槃。</p>
  <p id="aOa">“世尊甚奇微妙方便，<a id="a-Ob"></a>为不退转地菩萨摩诃萨遮遣眼触显示涅槃，<a id="a-Oc"></a>遮遣耳、<a id="a-Od"></a>鼻、<a id="a-Oe"></a>舌、<a id="a-Of"></a>身、<a id="a-Og"></a>意触显示涅槃。</p>
  <p id="aOh">“世尊甚奇微妙方便，<a id="a-Oi"></a>为不退转地菩萨摩诃萨遮遣眼触为缘所生诸受显示涅槃，<a id="a-Oj"></a>遮遣耳、<a id="a-Ok"></a>鼻、<a id="a-Ol"></a>舌、<a id="a-Om"></a>身、<a id="a-On"></a>意触为缘所生诸受显示涅槃。</p>
  <p id="aOo">“世尊甚奇微妙方便，<a id="a-Op"></a>为不退转地菩萨摩诃萨遮遣地界显示涅槃，<a id="a-Oq"></a>遮遣水、<a id="a-Or"></a>火、<a id="a-Os"></a>风、<a id="a-Ot"></a>空、<a id="a-Ou"></a>识界显示涅槃。</p>
  <p id="aOv">“世尊甚奇微妙方便，<a id="a-Ow"></a>为不退转地菩萨摩诃萨遮遣无明显示涅槃，<a id="a-Ox"></a>遮遣行、<a id="a-Oy"></a>识、<a id="a-Oz"></a>名色、<a id="a-P0"></a>六处、<a id="a-P1"></a>触、<a id="a-P2"></a>受、<a id="a-P3"></a>爱、<a id="a-P4"></a>取、<a id="a-P5"></a>有、<a id="a-P6"></a>生、<a id="a-P7"></a>老死愁叹苦忧恼显示涅槃。</p>
  <p id="aP8">“世尊甚奇微妙方便，<a id="a-P9"></a>为不退转地菩萨摩诃萨遮遣布施波罗蜜多显示涅槃，<a id="a-PA"></a>遮遣净戒、<a id="a-PB"></a>安忍、<a id="a-PC"></a>精进、<a id="a-PD"></a>静虑、<a id="a-PE"></a>般若波罗蜜多显示涅槃。</p>
  <p id="aPF">“世尊甚奇微妙方便，<a id="a-PG"></a>为不退转地菩萨摩诃萨遮遣内空显示涅槃，<a id="a-PH"></a>遮遣外空、<a id="a-PI"></a>内外空、<a id="a-PJ"></a>空空、<a id="a-PK"></a>大空、<a id="a-PL"></a>胜义空、<a id="a-PM"></a>有为空、<a id="a-PN"></a>无为空、<a id="a-PO"></a>毕竟空、<a id="a-PP"></a>无际空、<a id="a-PQ"></a>散空、<a id="a-PR"></a>无变异空、<a id="a-PS"></a>本性空、<a id="a-PT"></a>自相空、<a id="a-PU"></a>共相空、<a id="a-PV"></a>一切法空、<a id="a-PW"></a>不可得空、<a id="a-PX"></a>无性空、<a id="a-PY"></a>自性空、<a id="a-PZ"></a>无性自性空显示涅槃。</p>
  <p id="aPa">“世尊甚奇微妙方便，<a id="a-Pb"></a>为不退转地菩萨摩诃萨遮遣真如显示涅槃，<a id="a-Pc"></a>遮遣法界、<a id="a-Pd"></a>法性、<a id="a-Pe"></a>不虚妄性、<a id="a-Pf"></a>不变异性、<a id="a-Pg"></a>平等性、<a id="a-Ph"></a>离生性、<a id="a-Pi"></a>法定、<a id="a-Pj"></a>法住、<a id="a-Pk"></a>实际、<a id="a-Pl"></a>虚空界、<a id="a-Pm"></a>不思议界显示涅槃。</p>
  <p id="aPn">“世尊甚奇微妙方便，<a id="a-Po"></a>为不退转地菩萨摩诃萨遮遣四念住显示涅槃，<a id="a-Pp"></a>遮遣四正断、<a id="a-Pq"></a>四神足、<a id="a-Pr"></a>五根、<a id="a-Ps"></a>五力、<a id="a-Pt"></a>七等觉支、<a id="a-Pu"></a>八圣道支显示涅槃。</p>
  <p id="aPv">“世尊甚奇微妙方便，<a id="a-Pw"></a>为不退转地菩萨摩诃萨遮遣苦圣谛显示涅槃，<a id="a-Px"></a>遮遣集、<a id="a-Py"></a>灭、<a id="a-Pz"></a>道圣谛显示涅槃。</p>
  <p id="aQ0">“世尊甚奇微妙方便，<a id="a-Q1"></a>为不退转地菩萨摩诃萨遮遣四静虑显示涅槃，<a id="a-Q2"></a>遮遣四无量、<a id="a-Q3"></a>四无色定显示涅槃。</p>
  <p id="aQ4">“世尊甚奇微妙方便，<a id="a-Q5"></a>为不退转地菩萨摩诃萨遮遣八解脱显示涅槃，<a id="a-Q6"></a>遮遣八胜处、<a id="a-Q7"></a>九次第定、<a id="a-Q8"></a>十遍处显示涅槃。</p>
  <p id="aQ9">“世尊甚奇微妙方便，<a id="a-QA"></a>为不退转地菩萨摩诃萨遮遣空解脱门显示涅槃，<a id="a-QB"></a>遮遣无相、<a id="a-QC"></a>无愿解脱门显示涅槃。</p>
  <p id="aQD">“世尊甚奇微妙方便，<a id="a-QE"></a>为不退转地菩萨摩诃萨遮遣极喜地显示涅槃，<a id="a-QF"></a>遮遣离垢地、<a id="a-QG"></a>发光地、<a id="a-QH"></a>焰慧地、<a id="a-QI"></a>极难胜地、<a id="a-QJ"></a>现前地、<a id="a-QK"></a>远行地、<a id="a-QL"></a>不动地、<a id="a-QM"></a>善慧地、<a id="a-QN"></a>法云地显示涅槃。</p>
  <p id="aQO">“世尊甚奇微妙方便，<a id="a-QP"></a>为不退转地菩萨摩诃萨遮遣五眼显示涅槃，<a id="a-QQ"></a>遮遣六神通显示涅槃。</p>
  <p id="aQR">“世尊甚奇微妙方便，<a id="a-QS"></a>为不退转地菩萨摩诃萨遮遣三摩地门显示涅槃，<a id="a-QT"></a>遮遣陀罗尼门显示涅槃。</p>
  <p id="aQU">“世尊甚奇微妙方便，<a id="a-QV"></a>为不退转地菩萨摩诃萨遮遣佛十力显示涅槃，<a id="a-QW"></a>遮遣四无所畏、<a id="a-QX"></a>四无礙解、<a id="a-QY"></a>大慈、<a id="a-QZ"></a>大悲、<a id="a-Qa"></a>大喜、<a id="a-Qb"></a>大舍、<a id="a-Qc"></a>十八佛不共法显示涅槃。</p>
  <p id="aQd">“世尊甚奇微妙方便，<a id="a-Qe"></a>为不退转地菩萨摩诃萨遮遣无忘失法显示涅槃，<a id="a-Qf"></a>遮遣恒住舍性显示涅槃。</p>
  <p id="aQg">“世尊甚奇微妙方便，<a id="a-Qh"></a>为不退转地菩萨摩诃萨遮遣预流果显示涅槃，<a id="a-Qi"></a>遮遣一来、<a id="a-Qj"></a>不还、<a id="a-Qk"></a>阿罗汉果显示涅槃。</p>
  <p id="aQl">“世尊甚奇微妙方便，<a id="a-Qm"></a>为不退转地菩萨摩诃萨遮遣独觉菩提显示涅槃。</p>
  <p id="aQn">“世尊甚奇微妙方便，<a id="a-Qo"></a>为不退转地菩萨摩诃萨遮遣一切智显示涅槃，<a id="a-Qp"></a>遮遣道相智、<a id="a-Qq"></a>一切相智显示涅槃。</p>
  <p id="aQr">“世尊甚奇微妙方便，<a id="a-Qs"></a>为不退转地菩萨摩诃萨遮遣一切菩萨摩诃萨行显示涅槃。</p>
  <p id="aQt">“世尊甚奇微妙方便，<a id="a-Qu"></a>为不退转地菩萨摩诃萨遮遣诸佛无上正等菩提显示涅槃。</p>
  <p id="aQv">“世尊甚奇微妙方便，<a id="a-Qw"></a>为不退转地菩萨摩诃萨遮遣一切若世间若出世间、<a id="a-Qx"></a>若共若不共、<a id="a-Qy"></a>若有漏若无漏、<a id="a-Qz"></a>若有为若无为法显示涅槃。<a id="a-R0"></a>”</p>
  <p id="aR1">佛言：<a id="a-R2"></a>“善现，<a id="a-R3"></a>如是，<a id="a-R4"></a>如是，<a id="a-R5"></a>如汝所说：<a id="a-R6"></a>佛以甚奇微妙方便，<a id="a-R7"></a>为不退转地菩萨摩诃萨遮遣诸色显示涅槃，<a id="a-R8"></a>遮遣受、<a id="a-R9"></a>想、<a id="a-RA"></a>行、<a id="a-RB"></a>识显示涅槃。</p>
  <p id="aRC">“佛以甚奇微妙方便，<a id="a-RD"></a>为不退转地菩萨摩诃萨遮遣眼处显示涅槃，<a id="a-RE"></a>遮遣耳、<a id="a-RF"></a>鼻、<a id="a-RG"></a>舌、<a id="a-RH"></a>身、<a id="a-RI"></a>意处显示涅槃。</p>
  <p id="aRJ">“佛以甚奇微妙方便，<a id="a-RK"></a>为不退转地菩萨摩诃萨遮遣色处显示涅槃，<a id="a-RL"></a>遮遣声、<a id="a-RM"></a>香、<a id="a-RN"></a>味、<a id="a-RO"></a>触、<a id="a-RP"></a>法处显示涅槃。</p>
  <p id="aRQ">“佛以甚奇微妙方便，<a id="a-RR"></a>为不退转地菩萨摩诃萨遮遣眼界显示涅槃，<a id="a-RS"></a>遮遣耳、<a id="a-RT"></a>鼻、<a id="a-RU"></a>舌、<a id="a-RV"></a>身、<a id="a-RW"></a>意界显示涅槃。</p>
  <p id="aRX">“佛以甚奇微妙方便，<a id="a-RY"></a>为不退转地菩萨摩诃萨遮遣色界显示涅槃，<a id="a-RZ"></a>遮遣声、<a id="a-Ra"></a>香、<a id="a-Rb"></a>味、<a id="a-Rc"></a>触、<a id="a-Rd"></a>法界显示涅槃。</p>
  <p id="aRe">“佛以甚奇微妙方便，<a id="a-Rf"></a>为不退转地菩萨摩诃萨遮遣眼识界显示涅槃，<a id="a-Rg"></a>遮遣耳、<a id="a-Rh"></a>鼻、<a id="a-Ri"></a>舌、<a id="a-Rj"></a>身、<a id="a-Rk"></a>意识界显示涅槃。</p>
  <p id="aRl">“佛以甚奇微妙方便，<a id="a-Rm"></a>为不退转地菩萨摩诃萨遮遣眼触显示涅槃，<a id="a-Rn"></a>遮遣耳、<a id="a-Ro"></a>鼻、<a id="a-Rp"></a>舌、<a id="a-Rq"></a>身、<a id="a-Rr"></a>意触显示涅槃。</p>
  <p id="aRs">“佛以甚奇微妙方便，<a id="a-Rt"></a>为不退转地菩萨摩诃萨遮遣眼触为缘所生诸受显示涅槃，<a id="a-Ru"></a>遮遣耳、<a id="a-Rv"></a>鼻、<a id="a-Rw"></a>舌、<a id="a-Rx"></a>身、<a id="a-Ry"></a>意触为缘所生诸受显示涅槃。</p>
  <p id="aRz">“佛以甚奇微妙方便，<a id="a-S0"></a>为不退转地菩萨摩诃萨遮遣地界显示涅槃，<a id="a-S1"></a>遮遣水、<a id="a-S2"></a>火、<a id="a-S3"></a>风、<a id="a-S4"></a>空、<a id="a-S5"></a>识界显示涅槃。</p>
  <p id="aS6">“佛以甚奇微妙方便，<a id="a-S7"></a>为不退转地菩萨摩诃萨遮遣无明显示涅槃，<a id="a-S8"></a>遮遣行、<a id="a-S9"></a>识、<a id="a-SA"></a>名色、<a id="a-SB"></a>六处、<a id="a-SC"></a>触、<a id="a-SD"></a>受、<a id="a-SE"></a>爱、<a id="a-SF"></a>取、<a id="a-SG"></a>有、<a id="a-SH"></a>生、<a id="a-SI"></a>老死愁叹苦忧恼显示涅槃。</p>
  <p id="aSJ">“佛以甚奇微妙方便，<a id="a-SK"></a>为不退转地菩萨摩诃萨遮遣布施波罗蜜多显示涅槃，<a id="a-SL"></a>遮遣净戒、<a id="a-SM"></a>安忍、<a id="a-SN"></a>精进、<a id="a-SO"></a>静虑、<a id="a-SP"></a>般若波罗蜜多显示涅槃。</p>
  <p id="aSQ">“佛以甚奇微妙方便，<a id="a-SR"></a>为不退转地菩萨摩诃萨遮遣内空显示涅槃，<a id="a-SS"></a>遮遣外空、<a id="a-ST"></a>内外空、<a id="a-SU"></a>空空、<a id="a-SV"></a>大空、<a id="a-SW"></a>胜义空、<a id="a-SX"></a>有为空、<a id="a-SY"></a>无为空、<a id="a-SZ"></a>毕竟空、<a id="a-Sa"></a>无际空、<a id="a-Sb"></a>散空、<a id="a-Sc"></a>无变异空、<a id="a-Sd"></a>本性空、<a id="a-Se"></a>自相空、<a id="a-Sf"></a>共相空、<a id="a-Sg"></a>一切法空、<a id="a-Sh"></a>不可得空、<a id="a-Si"></a>无性空、<a id="a-Sj"></a>自性空、<a id="a-Sk"></a>无性自性空显示涅槃。</p>
  <p id="aSl">“佛以甚奇微妙方便，<a id="a-Sm"></a>为不退转地菩萨摩诃萨遮遣真如显示涅槃，<a id="a-Sn"></a>遮遣法界、<a id="a-So"></a>法性、<a id="a-Sp"></a>不虚妄性、<a id="a-Sq"></a>不变异性、<a id="a-Sr"></a>平等性、<a id="a-Ss"></a>离生性、<a id="a-St"></a>法定、<a id="a-Su"></a>法住、<a id="a-Sv"></a>实际、<a id="a-Sw"></a>虚空界、<a id="a-Sx"></a>不思议界显示涅槃。</p>
  <p id="aSy">“佛以甚奇微妙方便，<a id="a-Sz"></a>为不退转地菩萨摩诃萨遮遣四念住显示涅槃，<a id="a-T0"></a>遮遣四正断、<a id="a-T1"></a>四神足、<a id="a-T2"></a>五根、<a id="a-T3"></a>五力、<a id="a-T4"></a>七等觉支、<a id="a-T5"></a>八圣道支显示涅槃。</p>
  <p id="aT6">“佛以甚奇微妙方便，<a id="a-T7"></a>为不退转地菩萨摩诃萨遮遣苦圣谛显示涅槃，<a id="a-T8"></a>遮遣集、<a id="a-T9"></a>灭、<a id="a-TA"></a>道圣谛显示涅槃。</p>
  <p id="aTB">“佛以甚奇微妙方便，<a id="a-TC"></a>为不退转地菩萨摩诃萨遮遣四静虑显示涅槃，<a id="a-TD"></a>遮遣四无量、<a id="a-TE"></a>四无色定显示涅槃。</p>
  <p id="aTF">“佛以甚奇微妙方便，<a id="a-TG"></a>为不退转地菩萨摩诃萨遮遣八解脱显示涅槃，<a id="a-TH"></a>遮遣八胜处、<a id="a-TI"></a>九次第定、<a id="a-TJ"></a>十遍处显示涅槃。</p>
  <p id="aTK">“佛以甚奇微妙方便，<a id="a-TL"></a>为不退转地菩萨摩诃萨遮遣空解脱门显示涅槃，<a id="a-TM"></a>遮遣无相、<a id="a-TN"></a>无愿解脱门显示涅槃。</p>
  <p id="aTO">“佛以甚奇微妙方便，<a id="a-TP"></a>为不退转地菩萨摩诃萨遮遣极喜地显示涅槃，<a id="a-TQ"></a>遮遣离垢地、<a id="a-TR"></a>发光地、<a id="a-TS"></a>焰慧地、<a id="a-TT"></a>极难胜地、<a id="a-TU"></a>现前地、<a id="a-TV"></a>远行地、<a id="a-TW"></a>不动地、<a id="a-TX"></a>善慧地、<a id="a-TY"></a>法云地显示涅槃。</p>
  <p id="aTZ">“佛以甚奇微妙方便，<a id="a-Ta"></a>为不退转地菩萨摩诃萨遮遣五眼显示涅槃，<a id="a-Tb"></a>遮遣六神通显示涅槃。</p>
  <p id="aTc">“佛以甚奇微妙方便，<a id="a-Td"></a>为不退转地菩萨摩诃萨遮遣三摩地门显示涅槃，<a id="a-Te"></a>遮遣陀罗尼门显示涅槃。</p>
  <p id="aTf">“佛以甚奇微妙方便，<a id="a-Tg"></a>为不退转地菩萨摩诃萨遮遣佛十力显示涅槃，<a id="a-Th"></a>遮遣四无所畏、<a id="a-Ti"></a>四无礙解、<a id="a-Tj"></a>大慈、<a id="a-Tk"></a>大悲、<a id="a-Tl"></a>大喜、<a id="a-Tm"></a>大舍、<a id="a-Tn"></a>十八佛不共法显示涅槃。</p>
  <p id="aTo">“佛以甚奇微妙方便，<a id="a-Tp"></a>为不退转地菩萨摩诃萨遮遣无忘失法显示涅槃，<a id="a-Tq"></a>遮遣恒住舍性显示涅槃。</p>
  <p id="aTr">“佛以甚奇微妙方便，<a id="a-Ts"></a>为不退转地菩萨摩诃萨遮遣预流果显示涅槃，<a id="a-Tt"></a>遮遣一来、<a id="a-Tu"></a>不还、<a id="a-Tv"></a>阿罗汉果显示涅槃。</p>
  <p id="aTw">“佛以甚奇微妙方便，<a id="a-Tx"></a>为不退转地菩萨摩诃萨遮遣独觉菩提显示涅槃。</p>
  <p id="aTy">“佛以甚奇微妙方便，<a id="a-Tz"></a>为不退转地菩萨摩诃萨遮遣一切智显示涅槃，<a id="a-U0"></a>遮遣道相智、<a id="a-U1"></a>一切相智显示涅槃。</p>
  <p id="aU2">“佛以甚奇微妙方便，<a id="a-U3"></a>为不退转地菩萨摩诃萨遮遣一切菩萨摩诃萨行显示涅槃。</p>
  <p id="aU4">“佛以甚奇微妙方便，<a id="a-U5"></a>为不退转地菩萨摩诃萨遮遣诸佛无上正等菩提显示涅槃。</p>
  <p id="aU6">“佛以甚奇微妙方便，<a id="a-U7"></a>为不退转地菩萨摩诃萨遮遣一切若世间若出世间、<a id="a-U8"></a>若共若不共、<a id="a-U9"></a>若有漏若无漏、<a id="a-UA"></a>若有为若无为法显示涅槃。</p>
 </body>
</html>