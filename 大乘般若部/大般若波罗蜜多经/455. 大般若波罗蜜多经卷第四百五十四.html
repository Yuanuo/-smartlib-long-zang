<!doctype html>
<html id="z3IBT277K" data-ver="1517">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第四百五十四</h1>
  <h2 id="a2">第二分增上慢品第六十之三</h2>
  <p id="a3">“复次，<a id="a-4"></a>善现，<a id="a-5"></a>于意云何？<a id="a-6"></a>假使于此南赡部洲诸有情类皆得人身，<a id="a-7"></a>得人身已发心修学诸菩萨行，<a id="a-8"></a>皆证无上正等菩提；<a id="a-9"></a>有善男子、<a id="a-A"></a>善女人等，<a id="a-B"></a>尽其寿量以诸世间上妙乐具，<a id="a-C"></a>供养恭敬、<a id="a-D"></a>尊重赞叹此诸如来、<a id="a-E"></a>应、<a id="a-F"></a>正等觉，<a id="a-G"></a>复持如是所集善根，<a id="a-H"></a>与诸有情平等共有回向无上正等菩提。<a id="a-I"></a>是善男子、<a id="a-J"></a>善女人等，<a id="a-K"></a>由此因缘得福多不？<a id="a-L"></a>”</p>
  <p id="aM">善现对曰：<a id="a-N"></a>“甚多，<a id="a-O"></a>世尊！<a id="a-P"></a>”</p>
  <p id="aQ">佛告善现：<a id="a-R"></a>“若善男子、<a id="a-S"></a>善女人等，<a id="a-T"></a>于大众中宣说如是甚深般若波罗蜜多，<a id="a-U"></a>施设建立、<a id="a-V"></a>分别开示、<a id="a-W"></a>令其易了，<a id="a-X"></a>及住如是甚深般若波罗蜜多相应作意；<a id="a-Y"></a>此善男子、<a id="a-Z"></a>善女人等，<a id="a-a"></a>由是因缘所获功德，<a id="a-b"></a>甚多于前无量无数。</p>
  <p id="ac">“复次，<a id="a-d"></a>善现，<a id="a-e"></a>于意云何？<a id="a-f"></a>如是乃至假使三千大千世界诸有情类皆得人身，<a id="a-g"></a>得人身已发心修学诸菩萨行，<a id="a-h"></a>皆证无上正等菩提；<a id="a-i"></a>有善男子、<a id="a-j"></a>善女人等，<a id="a-k"></a>尽其寿量以诸世间上妙乐具，<a id="a-l"></a>供养恭敬、<a id="a-m"></a>尊重赞叹此诸如来、<a id="a-n"></a>应、<a id="a-o"></a>正等觉，<a id="a-p"></a>复持如是所集善根，<a id="a-q"></a>与诸有情平等共有回向无上正等菩提。<a id="a-r"></a>是善男子、<a id="a-s"></a>善女人等，<a id="a-t"></a>由此因缘得福多不？<a id="a-u"></a>”</p>
  <p id="av">善现对曰：<a id="a-w"></a>“甚多，<a id="a-x"></a>世尊！<a id="a-y"></a>”</p>
  <p id="az">佛告善现：<a id="a-10"></a>“若善男子、<a id="a-11"></a>善女人等，<a id="a-12"></a>于大众中宣说如是甚深般若波罗蜜多，<a id="a-13"></a>施设建立、<a id="a-14"></a>分别开示、<a id="a-15"></a>令其易了，<a id="a-16"></a>及住如是甚深般若波罗蜜多相应作意；<a id="a-17"></a>此善男子、<a id="a-18"></a>善女人等，<a id="a-19"></a>由是因缘所获功德，<a id="a-1A"></a>甚多于前无量无数。</p>
  <p id="a1B">“复次，<a id="a-1C"></a>善现，<a id="a-1D"></a>于意云何？<a id="a-1E"></a>假使于此南赡部洲诸有情类，<a id="a-1F"></a>非前非后皆得人身；<a id="a-1G"></a>有善男子、<a id="a-1H"></a>善女人等，<a id="a-1I"></a>方便教导皆令安住十善业道、<a id="a-1J"></a>或四静虑、<a id="a-1K"></a>或四无量、<a id="a-1L"></a>或四无色定、<a id="a-1M"></a>或五神通、<a id="a-1N"></a>或预流果、<a id="a-1O"></a>或一来果、<a id="a-1P"></a>或不还果、<a id="a-1Q"></a>或阿罗汉果、<a id="a-1R"></a>或独觉菩提、<a id="a-1S"></a>或复无上正等菩提，<a id="a-1T"></a>复持如是教导善根，<a id="a-1U"></a>与诸有情平等共有回向无上正等菩提。<a id="a-1V"></a>是善男子、<a id="a-1W"></a>善女人等，<a id="a-1X"></a>由此因缘得福多不？<a id="a-1Y"></a>”</p>
  <p id="a1Z">善现对曰：<a id="a-1a"></a>“甚多，<a id="a-1b"></a>世尊！<a id="a-1c"></a>”</p>
  <p id="a1d">佛告善现：<a id="a-1e"></a>“若善男子、<a id="a-1f"></a>善女人等，<a id="a-1g"></a>于大众中宣说如是甚深般若波罗蜜多，<a id="a-1h"></a>施设建立、<a id="a-1i"></a>分别开示、<a id="a-1j"></a>令其易了，<a id="a-1k"></a>及正安住一切智智相应作意；<a id="a-1l"></a>此善男子、<a id="a-1m"></a>善女人等，<a id="a-1n"></a>由是因缘所获功德，<a id="a-1o"></a>甚多于前无量无数。</p>
  <p id="a1p">“复次，<a id="a-1q"></a>善现，<a id="a-1r"></a>于意云何？<a id="a-1s"></a>如是乃至假使三千大千世界诸有情类，<a id="a-1t"></a>非前非后皆得人身；<a id="a-1u"></a>有善男子、<a id="a-1v"></a>善女人等，<a id="a-1w"></a>方便教导皆令安住十善业道、<a id="a-1x"></a>或四静虑、<a id="a-1y"></a>或四无量、<a id="a-1z"></a>或四无色定、<a id="a-20"></a>或五神通、<a id="a-21"></a>或预流果、<a id="a-22"></a>或一来果、<a id="a-23"></a>或不还果、<a id="a-24"></a>或阿罗汉果、<a id="a-25"></a>或独觉菩提、<a id="a-26"></a>或复无上正等菩提，<a id="a-27"></a>复持如是教导善根，<a id="a-28"></a>与诸有情平等共有回向无上正等菩提。<a id="a-29"></a>是善男子、<a id="a-2A"></a>善女人等，<a id="a-2B"></a>由此因缘得福多不？<a id="a-2C"></a>”</p>
  <p id="a2D">善现对曰：<a id="a-2E"></a>“甚多，<a id="a-2F"></a>世尊！<a id="a-2G"></a>”</p>
  <p id="a2H">佛告善现：<a id="a-2I"></a>“若善男子、<a id="a-2J"></a>善女人等，<a id="a-2K"></a>于大众中宣说如是甚深般若波罗蜜多，<a id="a-2L"></a>施设建立、<a id="a-2M"></a>分别开示、<a id="a-2N"></a>令其易了，<a id="a-2O"></a>及正安住一切智智相应作意；<a id="a-2P"></a>此善男子、<a id="a-2Q"></a>善女人等，<a id="a-2R"></a>由是因缘所获功德，<a id="a-2S"></a>甚多于前无量无数。</p>
  <p id="a2T">“善现，<a id="a-2U"></a>当知是菩萨摩诃萨，<a id="a-2V"></a>由此精进增上威力，<a id="a-2W"></a>到诸有情福田彼岸。<a id="a-2X"></a>所以者何？<a id="a-2Y"></a>是菩萨摩诃萨于法精进增上威力，<a id="a-2Z"></a>一切有情无能及者，<a id="a-2a"></a>唯除如来、<a id="a-2b"></a>应、<a id="a-2c"></a>正等觉。<a id="a-2d"></a>何以故？<a id="a-2e"></a>善现，<a id="a-2f"></a>是菩萨摩诃萨修行般若波罗蜜多，<a id="a-2g"></a>见诸有情无利乐者起大慈心，<a id="a-2h"></a>非诸声闻、<a id="a-2i"></a>独觉所得；<a id="a-2j"></a>见诸有情有衰苦者起大悲心，<a id="a-2k"></a>非诸声闻、<a id="a-2l"></a>独觉所得；<a id="a-2m"></a>见诸有情得利乐者起大喜心，<a id="a-2n"></a>非诸声闻、<a id="a-2o"></a>独觉所得；<a id="a-2p"></a>见诸有情离性离相起大舍心，<a id="a-2q"></a>非诸声闻、<a id="a-2r"></a>独觉所得。<a id="a-2s"></a>善现，<a id="a-2t"></a>是菩萨摩诃萨虽于有情平等发起大慈、<a id="a-2u"></a>大悲、<a id="a-2v"></a>大喜、<a id="a-2w"></a>大舍，<a id="a-2x"></a>而于一切无所执著，<a id="a-2y"></a>不同异生、<a id="a-2z"></a>声闻、<a id="a-30"></a>独觉随有所得起执著心。</p>
  <p id="a31">“善现，<a id="a-32"></a>是菩萨摩诃萨虽于有情平等发起慈、<a id="a-33"></a>悲、<a id="a-34"></a>喜、<a id="a-35"></a>舍，<a id="a-36"></a>然与舍心非恒共住，<a id="a-37"></a>常为饶益所化有情无暂舍故。<a id="a-38"></a>善现，<a id="a-39"></a>是菩萨摩诃萨修行般若波罗蜜多得大光明，<a id="a-3A"></a>谓得布施波罗蜜多大光明故，<a id="a-3B"></a>亦得净戒波罗蜜多大光明故，<a id="a-3C"></a>亦得安忍波罗蜜多大光明故，<a id="a-3D"></a>亦得精进波罗蜜多大光明故，<a id="a-3E"></a>亦得静虑波罗蜜多大光明故，<a id="a-3F"></a>亦得般若波罗蜜多大光明故。</p>
  <p id="a3G">“善现，<a id="a-3H"></a>是菩萨摩诃萨虽未证得一切智智，<a id="a-3I"></a>而于无上正等菩提得不退转，<a id="a-3J"></a>故至有情福田彼岸，<a id="a-3K"></a>堪受一切衣服、<a id="a-3L"></a>饮食、<a id="a-3M"></a>床座、<a id="a-3N"></a>医药诸资生具。<a id="a-3O"></a>善现，<a id="a-3P"></a>是菩萨摩诃萨恒住般若波罗蜜多相应作意，<a id="a-3Q"></a>故能毕竟报施主恩，<a id="a-3R"></a>亦能亲近一切智智。<a id="a-3S"></a>是故，<a id="a-3T"></a>善现，<a id="a-3U"></a>若菩萨摩诃萨欲不虚受国王、<a id="a-3V"></a>大臣及余有情所有信施，<a id="a-3W"></a>欲示有情真净道路，<a id="a-3X"></a>欲为有情作大明照，<a id="a-3Y"></a>欲脱有情三界牢狱，<a id="a-3Z"></a>欲施有情清净法眼，<a id="a-3a"></a>欲拔有情出生死海，<a id="a-3b"></a>欲与有情作大洲渚，<a id="a-3c"></a>欲惠有情究竟安乐，<a id="a-3d"></a>应常安住甚深般若波罗蜜多相应作意。</p>
  <p id="a3e">“善现，<a id="a-3f"></a>若菩萨摩诃萨能常安住甚深般若波罗蜜多相应作意，<a id="a-3g"></a>诸有所说皆说般若波罗蜜多相应之法；<a id="a-3h"></a>既说般若波罗蜜多相应法已，<a id="a-3i"></a>复能如理思惟般若波罗蜜多相应之法。<a id="a-3j"></a>善现，<a id="a-3k"></a>是菩萨摩诃萨恒住般若波罗蜜多相应作意，<a id="a-3l"></a>诸余作意于其中间无容暂起。</p>
  <p id="a3m">“善现，<a id="a-3n"></a>是菩萨摩诃萨昼夜精进，<a id="a-3o"></a>安住般若波罗蜜多相应作意无时暂舍。<a id="a-3p"></a>譬如有人先未曾有末尼珠宝，<a id="a-3q"></a>后时遇得，<a id="a-3r"></a>欢喜自庆；<a id="a-3s"></a>藏固不谨，<a id="a-3t"></a>遇缘还失，<a id="a-3u"></a>生大愁忧，<a id="a-3v"></a>常怀叹惜，<a id="a-3w"></a>未曾离念，<a id="a-3x"></a>思当何计还得此珠。<a id="a-3y"></a>彼人由是相应作意，<a id="a-3z"></a>缘此宝珠不离心首。<a id="a-40"></a>诸菩萨摩诃萨亦复如是，<a id="a-41"></a>恒时安住甚深般若波罗蜜多相应作意。<a id="a-42"></a>若离般若波罗蜜多相应作意，<a id="a-43"></a>则为丧失一切智智相应作意。<a id="a-44"></a>是故，<a id="a-45"></a>善现，<a id="a-46"></a>诸菩萨摩诃萨应常安住甚深般若波罗蜜多相应作意。<a id="a-47"></a>若常安住甚深般若波罗蜜多相应作意，<a id="a-48"></a>则不丧失一切智智相应作意。<a id="a-49"></a>”</p>
  <p id="a4A">尔时，<a id="a-4B"></a>具寿善现白佛言：<a id="a-4C"></a>“世尊，<a id="a-4D"></a>一切作意自性皆空，<a id="a-4E"></a>一切作意自性皆离，<a id="a-4F"></a>诸法亦尔。<a id="a-4G"></a>于一切法皆自性空、<a id="a-4H"></a>自性离中，<a id="a-4I"></a>若菩萨摩诃萨、<a id="a-4J"></a>若般若波罗蜜多、<a id="a-4K"></a>若一切智智、<a id="a-4L"></a>若诸作意皆不可得，<a id="a-4M"></a>云何如来、<a id="a-4N"></a>应、<a id="a-4O"></a>正等觉劝诸菩萨摩诃萨众，<a id="a-4P"></a>不离般若波罗蜜多相应作意，<a id="a-4Q"></a>亦令不离一切智智相应作意？<a id="a-4R"></a>”</p>
  <p id="a4S">佛告善现：<a id="a-4T"></a>“若菩萨摩诃萨知一切法、<a id="a-4U"></a>一切作意皆自性空、<a id="a-4V"></a>皆自性离，<a id="a-4W"></a>如是空、<a id="a-4X"></a>离非声闻作、<a id="a-4Y"></a>非独觉作、<a id="a-4Z"></a>非菩萨作、<a id="a-4a"></a>非如来作亦非余作，<a id="a-4b"></a>然一切法法定、<a id="a-4c"></a>法住、<a id="a-4d"></a>法性、<a id="a-4e"></a>法界、<a id="a-4f"></a>不虚妄性、<a id="a-4g"></a>不变异性、<a id="a-4h"></a>平等性、<a id="a-4i"></a>离生性、<a id="a-4j"></a>虚空界、<a id="a-4k"></a>真如、<a id="a-4l"></a>实际、<a id="a-4m"></a>不思议界，<a id="a-4n"></a>法尔常住。<a id="a-4o"></a>是菩萨摩诃萨即为不离甚深般若波罗蜜多相应作意，<a id="a-4p"></a>亦为不离一切智智相应作意。<a id="a-4q"></a>所以者何？<a id="a-4r"></a>甚深般若波罗蜜多、<a id="a-4s"></a>一切智智及诸作意皆自性空、<a id="a-4t"></a>皆自性离，<a id="a-4u"></a>如是空、<a id="a-4v"></a>离无增无减，<a id="a-4w"></a>能正通达名为不离。<a id="a-4x"></a>”</p>
  <p id="a4y">具寿善现复白佛言：<a id="a-4z"></a>“若深般若波罗蜜多亦自性空、<a id="a-50"></a>自性离者，<a id="a-51"></a>云何菩萨摩诃萨众修证般若波罗蜜多平等性已，<a id="a-52"></a>便得无上正等菩提？<a id="a-53"></a>”</p>
  <p id="a54">佛告善现：<a id="a-55"></a>“诸菩萨摩诃萨修证般若波罗蜜多平等性时，<a id="a-56"></a>非诸佛法有增有减，<a id="a-57"></a>亦非诸法法定、<a id="a-58"></a>法住、<a id="a-59"></a>法性、<a id="a-5A"></a>法界、<a id="a-5B"></a>不虚妄性、<a id="a-5C"></a>不变异性、<a id="a-5D"></a>平等性、<a id="a-5E"></a>离生性、<a id="a-5F"></a>虚空界、<a id="a-5G"></a>真如、<a id="a-5H"></a>实际、<a id="a-5I"></a>不思议界有增有减。<a id="a-5J"></a>何以故？<a id="a-5K"></a>甚深般若波罗蜜多非一、<a id="a-5L"></a>非二、<a id="a-5M"></a>非三、<a id="a-5N"></a>非四，<a id="a-5O"></a>亦非多故。<a id="a-5P"></a>善现，<a id="a-5Q"></a>若菩萨摩诃萨闻说如是甚深般若波罗蜜多，<a id="a-5R"></a>其心不惊、<a id="a-5S"></a>不恐、<a id="a-5T"></a>不怖、<a id="a-5U"></a>不沉、<a id="a-5V"></a>不没亦不生疑，<a id="a-5W"></a>是菩萨摩诃萨行深般若波罗蜜多已得究竟，<a id="a-5X"></a>安住菩萨不退转地，<a id="a-5Y"></a>疾证无上正等菩提，<a id="a-5Z"></a>普为有情作大饶益。<a id="a-5a"></a>”</p>
  <p id="a5b">尔时，<a id="a-5c"></a>具寿善现复白佛言：<a id="a-5d"></a>“世尊，<a id="a-5e"></a>为即深般若波罗蜜多空虚、<a id="a-5f"></a>非有、<a id="a-5g"></a>不自在性、<a id="a-5h"></a>不坚实性，<a id="a-5i"></a>能行深般若波罗蜜多不？<a id="a-5j"></a>”</p>
  <p id="a5k">“不尔，<a id="a-5l"></a>善现。<a id="a-5m"></a>”</p>
  <p id="a5n">“世尊，<a id="a-5o"></a>为离深般若波罗蜜多空虚、<a id="a-5p"></a>非有、<a id="a-5q"></a>不自在性、<a id="a-5r"></a>不坚实性有法可得，<a id="a-5s"></a>能行深般若波罗蜜多不？<a id="a-5t"></a>”</p>
  <p id="a5u">“不尔，<a id="a-5v"></a>善现。<a id="a-5w"></a>”</p>
  <p id="a5x">“世尊，<a id="a-5y"></a>为即深般若波罗蜜多，<a id="a-5z"></a>能行深般若波罗蜜多不？<a id="a-60"></a>”</p>
  <p id="a61">“不尔，<a id="a-62"></a>善现。<a id="a-63"></a>”</p>
  <p id="a64">“世尊，<a id="a-65"></a>为离深般若波罗蜜多有法可得，<a id="a-66"></a>能行深般若波罗蜜多不？<a id="a-67"></a>”</p>
  <p id="a68">“不尔，<a id="a-69"></a>善现。<a id="a-6A"></a>”</p>
  <p id="a6B">“世尊，<a id="a-6C"></a>为即空性能行空不？<a id="a-6D"></a>”</p>
  <p id="a6E">“不尔，<a id="a-6F"></a>善现。<a id="a-6G"></a>”</p>
  <p id="a6H">“世尊，<a id="a-6I"></a>为离空性有法可得，<a id="a-6J"></a>能行空不？<a id="a-6K"></a>”</p>
  <p id="a6L">“不尔，<a id="a-6M"></a>善现。<a id="a-6N"></a>”</p>
  <p id="a6O">“世尊，<a id="a-6P"></a>为即色、<a id="a-6Q"></a>受、<a id="a-6R"></a>想、<a id="a-6S"></a>行、<a id="a-6T"></a>识，<a id="a-6U"></a>能行深般若波罗蜜多不？<a id="a-6V"></a>”</p>
  <p id="a6W">“不尔，<a id="a-6X"></a>善现。<a id="a-6Y"></a>”</p>
  <p id="a6Z">“世尊，<a id="a-6a"></a>为离色、<a id="a-6b"></a>受、<a id="a-6c"></a>想、<a id="a-6d"></a>行、<a id="a-6e"></a>识有法可得，<a id="a-6f"></a>能行深般若波罗蜜多不？<a id="a-6g"></a>”</p>
  <p id="a6h">“不尔，<a id="a-6i"></a>善现。<a id="a-6j"></a>”</p>
  <p id="a6k">“世尊，<a id="a-6l"></a>为即眼处乃至意处，<a id="a-6m"></a>能行深般若波罗蜜多不？<a id="a-6n"></a>”</p>
  <p id="a6o">“不尔，<a id="a-6p"></a>善现。<a id="a-6q"></a>”</p>
  <p id="a6r">“世尊，<a id="a-6s"></a>为离眼处乃至意处有法可得，<a id="a-6t"></a>能行深般若波罗蜜多不？<a id="a-6u"></a>”</p>
  <p id="a6v">“不尔，<a id="a-6w"></a>善现。<a id="a-6x"></a>”</p>
  <p id="a6y">“世尊，<a id="a-6z"></a>为即色处乃至法处，<a id="a-70"></a>能行深般若波罗蜜多不？<a id="a-71"></a>”</p>
  <p id="a72">“不尔，<a id="a-73"></a>善现。<a id="a-74"></a>”</p>
  <p id="a75">“世尊，<a id="a-76"></a>为离色处乃至法处有法可得，<a id="a-77"></a>能行深般若波罗蜜多不？<a id="a-78"></a>”</p>
  <p id="a79">“不尔，<a id="a-7A"></a>善现。<a id="a-7B"></a>”</p>
  <p id="a7C">“世尊，<a id="a-7D"></a>为即眼界乃至意界，<a id="a-7E"></a>能行深般若波罗蜜多不？<a id="a-7F"></a>”</p>
  <p id="a7G">“不尔，<a id="a-7H"></a>善现。<a id="a-7I"></a>”</p>
  <p id="a7J">“世尊，<a id="a-7K"></a>为离眼界乃至意界有法可得，<a id="a-7L"></a>能行深般若波罗蜜多不？<a id="a-7M"></a>”</p>
  <p id="a7N">“不尔，<a id="a-7O"></a>善现。<a id="a-7P"></a>”</p>
  <p id="a7Q">“世尊，<a id="a-7R"></a>为即色界乃至法界，<a id="a-7S"></a>能行深般若波罗蜜多不？<a id="a-7T"></a>”</p>
  <p id="a7U">“不尔，<a id="a-7V"></a>善现。<a id="a-7W"></a>”</p>
  <p id="a7X">“世尊，<a id="a-7Y"></a>为离色界乃至法界有法可得，<a id="a-7Z"></a>能行深般若波罗蜜多不？<a id="a-7a"></a>”</p>
  <p id="a7b">“不尔，<a id="a-7c"></a>善现。<a id="a-7d"></a>”</p>
  <p id="a7e">“世尊，<a id="a-7f"></a>为即眼识界乃至意识界，<a id="a-7g"></a>能行深般若波罗蜜多不？<a id="a-7h"></a>”</p>
  <p id="a7i">“不尔，<a id="a-7j"></a>善现。<a id="a-7k"></a>”</p>
  <p id="a7l">“世尊，<a id="a-7m"></a>为离眼识界乃至意识界有法可得，<a id="a-7n"></a>能行深般若波罗蜜多不？<a id="a-7o"></a>”</p>
  <p id="a7p">“不尔，<a id="a-7q"></a>善现。<a id="a-7r"></a>”</p>
  <p id="a7s">“世尊，<a id="a-7t"></a>为即眼触乃至意触，<a id="a-7u"></a>能行深般若波罗蜜多不？<a id="a-7v"></a>”</p>
  <p id="a7w">“不尔，<a id="a-7x"></a>善现。<a id="a-7y"></a>”</p>
  <p id="a7z">“世尊，<a id="a-80"></a>为离眼触乃至意触有法可得，<a id="a-81"></a>能行深般若波罗蜜多不？<a id="a-82"></a>”</p>
  <p id="a83">“不尔，<a id="a-84"></a>善现。<a id="a-85"></a>”</p>
  <p id="a86">“世尊，<a id="a-87"></a>为即眼触为缘所生诸受乃至意触为缘所生诸受，<a id="a-88"></a>能行深般若波罗蜜多不？<a id="a-89"></a>”</p>
  <p id="a8A">“不尔，<a id="a-8B"></a>善现。<a id="a-8C"></a>”</p>
  <p id="a8D">“世尊，<a id="a-8E"></a>为离眼触为缘所生诸受乃至意触为缘所生诸受有法可得，<a id="a-8F"></a>能行深般若波罗蜜多不？<a id="a-8G"></a>”</p>
  <p id="a8H">“不尔，<a id="a-8I"></a>善现。<a id="a-8J"></a>”</p>
  <p id="a8K">“世尊，<a id="a-8L"></a>为即地界乃至识界，<a id="a-8M"></a>能行深般若波罗蜜多不？<a id="a-8N"></a>”</p>
  <p id="a8O">“不尔，<a id="a-8P"></a>善现。<a id="a-8Q"></a>”</p>
  <p id="a8R">“世尊，<a id="a-8S"></a>为离地界乃至识界有法可得，<a id="a-8T"></a>能行深般若波罗蜜多不？<a id="a-8U"></a>”</p>
  <p id="a8V">“不尔，<a id="a-8W"></a>善现。<a id="a-8X"></a>”</p>
  <p id="a8Y">“世尊，<a id="a-8Z"></a>为即因缘乃至增上缘，<a id="a-8a"></a>能行深般若波罗蜜多不？<a id="a-8b"></a>”</p>
  <p id="a8c">“不尔，<a id="a-8d"></a>善现。<a id="a-8e"></a>”</p>
  <p id="a8f">“世尊，<a id="a-8g"></a>为离因缘乃至增上缘有法可得，<a id="a-8h"></a>能行深般若波罗蜜多不？<a id="a-8i"></a>”</p>
  <p id="a8j">“不尔，<a id="a-8k"></a>善现。<a id="a-8l"></a>”</p>
  <p id="a8m">“世尊，<a id="a-8n"></a>为即无明乃至老死，<a id="a-8o"></a>能行深般若波罗蜜多不？<a id="a-8p"></a>”</p>
  <p id="a8q">“不尔，<a id="a-8r"></a>善现。<a id="a-8s"></a>”</p>
  <p id="a8t">“世尊，<a id="a-8u"></a>为离无明乃至老死有法可得，<a id="a-8v"></a>能行深般若波罗蜜多不？<a id="a-8w"></a>”</p>
  <p id="a8x">“不尔，<a id="a-8y"></a>善现。<a id="a-8z"></a>”</p>
  <p id="a90">“世尊，<a id="a-91"></a>为即布施波罗蜜多乃至般若波罗蜜多，<a id="a-92"></a>能行深般若波罗蜜多不？<a id="a-93"></a>”</p>
  <p id="a94">“不尔，<a id="a-95"></a>善现。<a id="a-96"></a>”</p>
  <p id="a97">“世尊，<a id="a-98"></a>为离布施波罗蜜多乃至般若波罗蜜多有法可得，<a id="a-99"></a>能行深般若波罗蜜多不？<a id="a-9A"></a>”</p>
  <p id="a9B">“不尔，<a id="a-9C"></a>善现。<a id="a-9D"></a>”</p>
  <p id="a9E">“世尊，<a id="a-9F"></a>为即内空乃至无性自性空，<a id="a-9G"></a>能行深般若波罗蜜多不？<a id="a-9H"></a>”</p>
  <p id="a9I">“不尔，<a id="a-9J"></a>善现。<a id="a-9K"></a>”</p>
  <p id="a9L">“世尊，<a id="a-9M"></a>为离内空乃至无性自性空有法可得，<a id="a-9N"></a>能行深般若波罗蜜多不？<a id="a-9O"></a>”</p>
  <p id="a9P">“不尔，<a id="a-9Q"></a>善现。<a id="a-9R"></a>”</p>
  <p id="a9S">“世尊，<a id="a-9T"></a>为即真如乃至不思议界，<a id="a-9U"></a>能行深般若波罗蜜多不？<a id="a-9V"></a>”</p>
  <p id="a9W">“不尔，<a id="a-9X"></a>善现。<a id="a-9Y"></a>”</p>
  <p id="a9Z">“世尊，<a id="a-9a"></a>为离真如乃至不思议界有法可得，<a id="a-9b"></a>能行深般若波罗蜜多不？<a id="a-9c"></a>”</p>
  <p id="a9d">“不尔，<a id="a-9e"></a>善现。<a id="a-9f"></a>”</p>
  <p id="a9g">“世尊，<a id="a-9h"></a>为即苦、<a id="a-9i"></a>集、<a id="a-9j"></a>灭、<a id="a-9k"></a>道圣谛，<a id="a-9l"></a>能行深般若波罗蜜多不？<a id="a-9m"></a>”</p>
  <p id="a9n">“不尔，<a id="a-9o"></a>善现。<a id="a-9p"></a>”</p>
  <p id="a9q">“世尊，<a id="a-9r"></a>为离苦、<a id="a-9s"></a>集、<a id="a-9t"></a>灭、<a id="a-9u"></a>道圣谛有法可得，<a id="a-9v"></a>能行深般若波罗蜜多不？<a id="a-9w"></a>”</p>
  <p id="a9x">“不尔，<a id="a-9y"></a>善现。<a id="a-9z"></a>”</p>
  <p id="aA0">“世尊，<a id="a-A1"></a>为即四静虑、<a id="a-A2"></a>四无量、<a id="a-A3"></a>四无色定，<a id="a-A4"></a>能行深般若波罗蜜多不？<a id="a-A5"></a>”</p>
  <p id="aA6">“不尔，<a id="a-A7"></a>善现。<a id="a-A8"></a>”</p>
  <p id="aA9">“世尊，<a id="a-AA"></a>为离四静虑、<a id="a-AB"></a>四无量、<a id="a-AC"></a>四无色定有法可得，<a id="a-AD"></a>能行深般若波罗蜜多不？<a id="a-AE"></a>”</p>
  <p id="aAF">“不尔，<a id="a-AG"></a>善现。<a id="a-AH"></a>”</p>
  <p id="aAI">“世尊，<a id="a-AJ"></a>为即八解脱乃至十遍处，<a id="a-AK"></a>能行深般若波罗蜜多不？<a id="a-AL"></a>”</p>
  <p id="aAM">“不尔，<a id="a-AN"></a>善现。<a id="a-AO"></a>”</p>
  <p id="aAP">“世尊，<a id="a-AQ"></a>为离八解脱乃至十遍处有法可得，<a id="a-AR"></a>能行深般若波罗蜜多不？<a id="a-AS"></a>”</p>
  <p id="aAT">“不尔，<a id="a-AU"></a>善现。<a id="a-AV"></a>”</p>
  <p id="aAW">“世尊，<a id="a-AX"></a>为即四念住乃至八圣道支，<a id="a-AY"></a>能行深般若波罗蜜多不？<a id="a-AZ"></a>”</p>
  <p id="aAa">“不尔，<a id="a-Ab"></a>善现。<a id="a-Ac"></a>”</p>
  <p id="aAd">“世尊，<a id="a-Ae"></a>为离四念住乃至八圣道支有法可得，<a id="a-Af"></a>能行深般若波罗蜜多不？<a id="a-Ag"></a>”</p>
  <p id="aAh">“不尔，<a id="a-Ai"></a>善现。<a id="a-Aj"></a>”</p>
  <p id="aAk">“世尊，<a id="a-Al"></a>为即空、<a id="a-Am"></a>无相、<a id="a-An"></a>无愿解脱门，<a id="a-Ao"></a>能行深般若波罗蜜多不？<a id="a-Ap"></a>”</p>
  <p id="aAq">“不尔，<a id="a-Ar"></a>善现。<a id="a-As"></a>”</p>
  <p id="aAt">“世尊，<a id="a-Au"></a>为离空、<a id="a-Av"></a>无相、<a id="a-Aw"></a>无愿解脱门有法可得，<a id="a-Ax"></a>能行深般若波罗蜜多不？<a id="a-Ay"></a>”</p>
  <p id="aAz">“不尔，<a id="a-B0"></a>善现。<a id="a-B1"></a>”</p>
  <p id="aB2">“世尊，<a id="a-B3"></a>为即净观地乃至如来地，<a id="a-B4"></a>能行深般若波罗蜜多不？<a id="a-B5"></a>”</p>
  <p id="aB6">“不尔，<a id="a-B7"></a>善现。<a id="a-B8"></a>”</p>
  <p id="aB9">“世尊，<a id="a-BA"></a>为离净观地乃至如来地有法可得，<a id="a-BB"></a>能行深般若波罗蜜多不？<a id="a-BC"></a>”</p>
  <p id="aBD">“不尔，<a id="a-BE"></a>善现。<a id="a-BF"></a>”</p>
  <p id="aBG">“世尊，<a id="a-BH"></a>为即极喜地乃至法云地，<a id="a-BI"></a>能行深般若波罗蜜多不？<a id="a-BJ"></a>”</p>
  <p id="aBK">“不尔，<a id="a-BL"></a>善现。<a id="a-BM"></a>”</p>
  <p id="aBN">“世尊，<a id="a-BO"></a>为离极喜地乃至法云地有法可得，<a id="a-BP"></a>能行深般若波罗蜜多不？<a id="a-BQ"></a>”</p>
  <p id="aBR">“不尔，<a id="a-BS"></a>善现。<a id="a-BT"></a>”</p>
  <p id="aBU">“世尊，<a id="a-BV"></a>为即一切陀罗尼门、<a id="a-BW"></a>三摩地门，<a id="a-BX"></a>能行深般若波罗蜜多不？<a id="a-BY"></a>”</p>
  <p id="aBZ">“不尔，<a id="a-Ba"></a>善现。<a id="a-Bb"></a>”</p>
  <p id="aBc">“世尊，<a id="a-Bd"></a>为离一切陀罗尼门、<a id="a-Be"></a>三摩地门有法可得，<a id="a-Bf"></a>能行深般若波罗蜜多不？<a id="a-Bg"></a>”</p>
  <p id="aBh">“不尔，<a id="a-Bi"></a>善现。<a id="a-Bj"></a>”</p>
  <p id="aBk">“世尊，<a id="a-Bl"></a>为即五眼、<a id="a-Bm"></a>六神通，<a id="a-Bn"></a>能行深般若波罗蜜多不？<a id="a-Bo"></a>”</p>
  <p id="aBp">“不尔，<a id="a-Bq"></a>善现。<a id="a-Br"></a>”</p>
  <p id="aBs">“世尊，<a id="a-Bt"></a>为离五眼、<a id="a-Bu"></a>六神通有法可得，<a id="a-Bv"></a>能行深般若波罗蜜多不？<a id="a-Bw"></a>”</p>
  <p id="aBx">“不尔，<a id="a-By"></a>善现。<a id="a-Bz"></a>”</p>
  <p id="aC0">“世尊，<a id="a-C1"></a>为即如来十力乃至十八佛不共法，<a id="a-C2"></a>能行深般若波罗蜜多不？<a id="a-C3"></a>”</p>
  <p id="aC4">“不尔，<a id="a-C5"></a>善现。<a id="a-C6"></a>”</p>
  <p id="aC7">“世尊，<a id="a-C8"></a>为离如来十力乃至十八佛不共法有法可得，<a id="a-C9"></a>能行深般若波罗蜜多不？<a id="a-CA"></a>”</p>
  <p id="aCB">“不尔，<a id="a-CC"></a>善现。<a id="a-CD"></a>”</p>
  <p id="aCE">“世尊，<a id="a-CF"></a>为即三十二相、<a id="a-CG"></a>八十随好，<a id="a-CH"></a>能行深般若波罗蜜多不？<a id="a-CI"></a>”</p>
  <p id="aCJ">“不尔，<a id="a-CK"></a>善现。<a id="a-CL"></a>”</p>
  <p id="aCM">“世尊，<a id="a-CN"></a>为离三十二相、<a id="a-CO"></a>八十随好有法可得，<a id="a-CP"></a>能行深般若波罗蜜多不？<a id="a-CQ"></a>”</p>
  <p id="aCR">“不尔，<a id="a-CS"></a>善现。<a id="a-CT"></a>”</p>
  <p id="aCU">“世尊，<a id="a-CV"></a>为即无忘失法、<a id="a-CW"></a>恒住舍性，<a id="a-CX"></a>能行深般若波罗蜜多不？<a id="a-CY"></a>”</p>
  <p id="aCZ">“不尔，<a id="a-Ca"></a>善现。<a id="a-Cb"></a>”</p>
  <p id="aCc">“世尊，<a id="a-Cd"></a>为离无忘失法、<a id="a-Ce"></a>恒住舍性有法可得，<a id="a-Cf"></a>能行深般若波罗蜜多不？<a id="a-Cg"></a>”</p>
  <p id="aCh">“不尔，<a id="a-Ci"></a>善现。<a id="a-Cj"></a>”</p>
  <p id="aCk">“世尊，<a id="a-Cl"></a>为即预流果乃至独觉菩提，<a id="a-Cm"></a>能行深般若波罗蜜多不？<a id="a-Cn"></a>”</p>
  <p id="aCo">“不尔，<a id="a-Cp"></a>善现。<a id="a-Cq"></a>”</p>
  <p id="aCr">“世尊，<a id="a-Cs"></a>为离预流果乃至独觉菩提有法可得，<a id="a-Ct"></a>能行深般若波罗蜜多不？<a id="a-Cu"></a>”</p>
  <p id="aCv">“不尔，<a id="a-Cw"></a>善现。<a id="a-Cx"></a>”</p>
  <p id="aCy">“世尊，<a id="a-Cz"></a>为即一切菩萨摩诃萨行、<a id="a-D0"></a>诸佛无上正等菩提，<a id="a-D1"></a>能行深般若波罗蜜多不？<a id="a-D2"></a>”</p>
  <p id="aD3">“不尔，<a id="a-D4"></a>善现。<a id="a-D5"></a>”</p>
  <p id="aD6">“世尊，<a id="a-D7"></a>为离一切菩萨摩诃萨行、<a id="a-D8"></a>诸佛无上正等菩提有法可得，<a id="a-D9"></a>能行深般若波罗蜜多不？<a id="a-DA"></a>”</p>
  <p id="aDB">“不尔，<a id="a-DC"></a>善现。<a id="a-DD"></a>”</p>
  <p id="aDE">“世尊，<a id="a-DF"></a>为即一切智、<a id="a-DG"></a>道相智、<a id="a-DH"></a>一切相智，<a id="a-DI"></a>能行深般若波罗蜜多不？<a id="a-DJ"></a>”</p>
  <p id="aDK">“不尔，<a id="a-DL"></a>善现。<a id="a-DM"></a>”</p>
  <p id="aDN">“世尊，<a id="a-DO"></a>为离一切智、<a id="a-DP"></a>道相智、<a id="a-DQ"></a>一切相智有法可得，<a id="a-DR"></a>能行深般若波罗蜜多不？<a id="a-DS"></a>”</p>
  <p id="aDT">“不尔，<a id="a-DU"></a>善现。<a id="a-DV"></a>”</p>
  <p id="aDW">“世尊，<a id="a-DX"></a>为即色、<a id="a-DY"></a>受、<a id="a-DZ"></a>想、<a id="a-Da"></a>行、<a id="a-Db"></a>识空虚、<a id="a-Dc"></a>非有、<a id="a-Dd"></a>不自在性、<a id="a-De"></a>不坚实性，<a id="a-Df"></a>能行深般若波罗蜜多不？<a id="a-Dg"></a>”</p>
  <p id="aDh">“不尔，<a id="a-Di"></a>善现。<a id="a-Dj"></a>”</p>
  <p id="aDk">“世尊，<a id="a-Dl"></a>为离色、<a id="a-Dm"></a>受、<a id="a-Dn"></a>想、<a id="a-Do"></a>行、<a id="a-Dp"></a>识空虚、<a id="a-Dq"></a>非有、<a id="a-Dr"></a>不自在性、<a id="a-Ds"></a>不坚实性有法可得，<a id="a-Dt"></a>能行深般若波罗蜜多不？<a id="a-Du"></a>”</p>
  <p id="aDv">“不尔，<a id="a-Dw"></a>善现。<a id="a-Dx"></a>”</p>
  <p id="aDy">“世尊，<a id="a-Dz"></a>如是乃至为即一切智、<a id="a-E0"></a>道相智、<a id="a-E1"></a>一切相智空虚、<a id="a-E2"></a>非有、<a id="a-E3"></a>不自在性、<a id="a-E4"></a>不坚实性，<a id="a-E5"></a>能行深般若波罗蜜多不？<a id="a-E6"></a>”</p>
  <p id="aE7">“不尔，<a id="a-E8"></a>善现。<a id="a-E9"></a>”</p>
  <p id="aEA">“世尊，<a id="a-EB"></a>为离一切智、<a id="a-EC"></a>道相智、<a id="a-ED"></a>一切相智空虚、<a id="a-EE"></a>非有、<a id="a-EF"></a>不自在性、<a id="a-EG"></a>不坚实性有法可得，<a id="a-EH"></a>能行深般若波罗蜜多不？<a id="a-EI"></a>”</p>
  <p id="aEJ">“不尔，<a id="a-EK"></a>善现。<a id="a-EL"></a>”</p>
  <p id="aEM">“世尊，<a id="a-EN"></a>为即色、<a id="a-EO"></a>受、<a id="a-EP"></a>想、<a id="a-EQ"></a>行、<a id="a-ER"></a>识真如、<a id="a-ES"></a>法界、<a id="a-ET"></a>法性、<a id="a-EU"></a>不虚妄性、<a id="a-EV"></a>不变异性、<a id="a-EW"></a>平等性、<a id="a-EX"></a>离生性、<a id="a-EY"></a>法定、<a id="a-EZ"></a>法住、<a id="a-Ea"></a>实际、<a id="a-Eb"></a>虚空界、<a id="a-Ec"></a>不思议界，<a id="a-Ed"></a>能行深般若波罗蜜多不？<a id="a-Ee"></a>”</p>
  <p id="aEf">“不尔，<a id="a-Eg"></a>善现。<a id="a-Eh"></a>”</p>
  <p id="aEi">“世尊，<a id="a-Ej"></a>为离色、<a id="a-Ek"></a>受、<a id="a-El"></a>想、<a id="a-Em"></a>行、<a id="a-En"></a>识真如、<a id="a-Eo"></a>法界、<a id="a-Ep"></a>法性、<a id="a-Eq"></a>不虚妄性、<a id="a-Er"></a>不变异性、<a id="a-Es"></a>平等性、<a id="a-Et"></a>离生性、<a id="a-Eu"></a>法定、<a id="a-Ev"></a>法住、<a id="a-Ew"></a>实际、<a id="a-Ex"></a>虚空界、<a id="a-Ey"></a>不思议界有法可得，<a id="a-Ez"></a>能行深般若波罗蜜多不？<a id="a-F0"></a>”</p>
  <p id="aF1">“不尔，<a id="a-F2"></a>善现。<a id="a-F3"></a>”</p>
  <p id="aF4">“世尊，<a id="a-F5"></a>如是乃至为即一切智、<a id="a-F6"></a>道相智、<a id="a-F7"></a>一切相智真如、<a id="a-F8"></a>法界、<a id="a-F9"></a>法性、<a id="a-FA"></a>不虚妄性、<a id="a-FB"></a>不变异性、<a id="a-FC"></a>平等性、<a id="a-FD"></a>离生性、<a id="a-FE"></a>法定、<a id="a-FF"></a>法住、<a id="a-FG"></a>实际、<a id="a-FH"></a>虚空界、<a id="a-FI"></a>不思议界，<a id="a-FJ"></a>能行深般若波罗蜜多不？<a id="a-FK"></a>”</p>
  <p id="aFL">“不尔，<a id="a-FM"></a>善现。<a id="a-FN"></a>”</p>
  <p id="aFO">“世尊，<a id="a-FP"></a>为离一切智、<a id="a-FQ"></a>道相智、<a id="a-FR"></a>一切相智真如、<a id="a-FS"></a>法界、<a id="a-FT"></a>法性、<a id="a-FU"></a>不虚妄性、<a id="a-FV"></a>不变异性、<a id="a-FW"></a>平等性、<a id="a-FX"></a>离生性、<a id="a-FY"></a>法定、<a id="a-FZ"></a>法住、<a id="a-Fa"></a>实际、<a id="a-Fb"></a>虚空界、<a id="a-Fc"></a>不思议界有法可得，<a id="a-Fd"></a>能行深般若波罗蜜多不？<a id="a-Fe"></a>”</p>
  <p id="aFf">“不尔，<a id="a-Fg"></a>善现。<a id="a-Fh"></a>”</p>
  <p id="aFi">“世尊，<a id="a-Fj"></a>若如是诸法皆不能行深般若波罗蜜多，<a id="a-Fk"></a>诸菩萨摩诃萨云何能行深般若波罗蜜多？<a id="a-Fl"></a>”</p>
  <p id="aFm">佛告善现：<a id="a-Fn"></a>“于意云何？<a id="a-Fo"></a>汝见有法能行深般若波罗蜜多不？<a id="a-Fp"></a>”</p>
  <p id="aFq">善现对曰：<a id="a-Fr"></a>“不也，<a id="a-Fs"></a>世尊。<a id="a-Ft"></a>”</p>
  <p id="aFu">佛告善现：<a id="a-Fv"></a>“于意云何？<a id="a-Fw"></a>汝见深般若波罗蜜多是菩萨摩诃萨所行处不？<a id="a-Fx"></a>”</p>
  <p id="aFy">善现对曰：<a id="a-Fz"></a>“不也，<a id="a-G0"></a>世尊。<a id="a-G1"></a>”</p>
  <p id="aG2">佛告善现：<a id="a-G3"></a>“于意云何？<a id="a-G4"></a>汝所不见法，<a id="a-G5"></a>是法可得不？<a id="a-G6"></a>”</p>
  <p id="aG7">善现对曰：<a id="a-G8"></a>“不也，<a id="a-G9"></a>世尊。<a id="a-GA"></a>”</p>
  <p id="aGB">佛告善现：<a id="a-GC"></a>“于意云何？<a id="a-GD"></a>不可得法有生灭不？<a id="a-GE"></a>”</p>
  <p id="aGF">善现对曰：<a id="a-GG"></a>“不也，<a id="a-GH"></a>世尊。<a id="a-GI"></a>”</p>
  <p id="aGJ">佛告善现：<a id="a-GK"></a>“如汝所见诸法法性，<a id="a-GL"></a>即是菩萨摩诃萨众无生法忍。<a id="a-GM"></a>若菩萨摩诃萨成就如是无生法忍，<a id="a-GN"></a>便为诸佛授与无上正等菩提不退转记。<a id="a-GO"></a>是菩萨摩诃萨于佛十力、<a id="a-GP"></a>四无所畏、<a id="a-GQ"></a>四无礙解、<a id="a-GR"></a>大慈、<a id="a-GS"></a>大悲、<a id="a-GT"></a>大喜、<a id="a-GU"></a>大舍及十八佛不共法等，<a id="a-GV"></a>无量无边殊胜功德，<a id="a-GW"></a>号能精进如实行者。<a id="a-GX"></a>若能如是精进修行，<a id="a-GY"></a>不得无上正等菩提、<a id="a-GZ"></a>一切相智、<a id="a-Ga"></a>大智、<a id="a-Gb"></a>妙智，<a id="a-Gc"></a>无有是处。<a id="a-Gd"></a>所以者何？<a id="a-Ge"></a>是菩萨摩诃萨既已证得无生法忍，<a id="a-Gf"></a>乃至无上正等菩提，<a id="a-Gg"></a>于所得法常无退减。<a id="a-Gh"></a>”</p>
  <p id="aGi">具寿善现复白佛言：<a id="a-Gj"></a>“世尊，<a id="a-Gk"></a>诸菩萨摩诃萨为以一切法无生性，<a id="a-Gl"></a>得佛无上正等菩提不退转记不？<a id="a-Gm"></a>”</p>
  <p id="aGn">“不尔，<a id="a-Go"></a>善现。<a id="a-Gp"></a>”</p>
  <p id="aGq">“世尊，<a id="a-Gr"></a>诸菩萨摩诃萨为以一切法生性，<a id="a-Gs"></a>得佛无上正等菩提不退转记不？<a id="a-Gt"></a>”</p>
  <p id="aGu">“不尔，<a id="a-Gv"></a>善现。<a id="a-Gw"></a>”</p>
  <p id="aGx">“世尊，<a id="a-Gy"></a>诸菩萨摩诃萨为以一切法生无生性，<a id="a-Gz"></a>得佛无上正等菩提不退转记不？<a id="a-H0"></a>”</p>
  <p id="aH1">“不尔，<a id="a-H2"></a>善现。<a id="a-H3"></a>”</p>
  <p id="aH4">“世尊，<a id="a-H5"></a>诸菩萨摩诃萨为以一切法非生非无生性，<a id="a-H6"></a>得佛无上正等菩提不退转记不？<a id="a-H7"></a>”</p>
  <p id="aH8">“不尔，<a id="a-H9"></a>善现。<a id="a-HA"></a>”</p>
  <p id="aHB">“世尊，<a id="a-HC"></a>若尔，<a id="a-HD"></a>云何诸菩萨摩诃萨，<a id="a-HE"></a>得佛无上正等菩提不退转记？<a id="a-HF"></a>”</p>
  <p id="aHG">佛告善现：<a id="a-HH"></a>“于意云何？<a id="a-HI"></a>汝见有法能得佛无上正等菩提不退转记不？<a id="a-HJ"></a>”</p>
  <p id="aHK">善现对曰：<a id="a-HL"></a>“不也，<a id="a-HM"></a>世尊。<a id="a-HN"></a>我不见有法能得佛无上正等菩提不退转记，<a id="a-HO"></a>亦不见法于佛无上正等菩提有能证者，<a id="a-HP"></a>证处、<a id="a-HQ"></a>证时及由此证皆不可得。<a id="a-HR"></a>”</p>
  <p id="aHS">佛告善现：<a id="a-HT"></a>“如是，<a id="a-HU"></a>如是，<a id="a-HV"></a>如汝所说。<a id="a-HW"></a>善现，<a id="a-HX"></a>若菩萨摩诃萨于一切法无所得时，<a id="a-HY"></a>不作是念：<a id="a-HZ"></a>‘我于无上正等菩提当能证得，<a id="a-Ha"></a>我用是法于如是时、<a id="a-Hb"></a>于如是处证得无上正等菩提。<a id="a-Hc"></a>’所以者何？<a id="a-Hd"></a>善现，<a id="a-He"></a>诸菩萨摩诃萨修行如是甚深般若波罗蜜多，<a id="a-Hf"></a>无如是等一切分别。<a id="a-Hg"></a>何以故？<a id="a-Hh"></a>善现，<a id="a-Hi"></a>甚深般若波罗蜜多，<a id="a-Hj"></a>一切分别皆远离故。<a id="a-Hk"></a>若起如是种种分别，<a id="a-Hl"></a>非行般若波罗蜜多。<a id="a-Hm"></a>”</p>
  <p data-pb></p>
  <h2 id="aHn">第二分同学品第六十一之一</h2>
  <p id="aHo">尔时，<a id="a-Hp"></a>天帝释白佛言：<a id="a-Hq"></a>“世尊，<a id="a-Hr"></a>如是般若波罗蜜多，<a id="a-Hs"></a>极为甚深，<a id="a-Ht"></a>难见难觉，<a id="a-Hu"></a>不可寻思，<a id="a-Hv"></a>过寻思境，<a id="a-Hw"></a>微密聪敏智者所证，<a id="a-Hx"></a>诸相分别毕竟离故。<a id="a-Hy"></a>世尊，<a id="a-Hz"></a>若善男子、<a id="a-I0"></a>善女人等，<a id="a-I1"></a>于此般若波罗蜜多甚深经典，<a id="a-I2"></a>常乐听闻、<a id="a-I3"></a>受持读诵、<a id="a-I4"></a>究竟通利、<a id="a-I5"></a>如理思惟、<a id="a-I6"></a>依教修行、<a id="a-I7"></a>为他正说，<a id="a-I8"></a>乃至无上正等菩提不杂诸余心、<a id="a-I9"></a>心所法，<a id="a-IA"></a>是善男子、<a id="a-IB"></a>善女人等非为成就少分善根，<a id="a-IC"></a>可于是中能办斯事。<a id="a-ID"></a>”</p>
  <p id="aIE">尔时，<a id="a-IF"></a>佛告天帝释言：<a id="a-IG"></a>“如是，<a id="a-IH"></a>如是，<a id="a-II"></a>如汝所说。<a id="a-IJ"></a>憍尸迦，<a id="a-IK"></a>若善男子、<a id="a-IL"></a>善女人等，<a id="a-IM"></a>于此般若波罗蜜多甚深经典，<a id="a-IN"></a>常乐听闻、<a id="a-IO"></a>受持读诵、<a id="a-IP"></a>究竟通利、<a id="a-IQ"></a>如理思惟、<a id="a-IR"></a>依教修行、<a id="a-IS"></a>为他正说，<a id="a-IT"></a>乃至无上正等菩提不杂诸余心、<a id="a-IU"></a>心所法；<a id="a-IV"></a>是善男子、<a id="a-IW"></a>善女人等必定成就广大善根，<a id="a-IX"></a>当于是中能办斯事。</p>
  <p id="aIY">“憍尸迦，<a id="a-IZ"></a>若善男子、<a id="a-Ia"></a>善女人等，<a id="a-Ib"></a>假使能劝此赡部洲乃至三千大千世界诸有情类，<a id="a-Ic"></a>皆令受行十善业道、<a id="a-Id"></a>若四静虑、<a id="a-Ie"></a>若四无量、<a id="a-If"></a>若四无色定、<a id="a-Ig"></a>若五神通等无量功德；<a id="a-Ih"></a>有善男子、<a id="a-Ii"></a>善女人等，<a id="a-Ij"></a>于此般若波罗蜜多甚深经典，<a id="a-Ik"></a>常乐听闻、<a id="a-Il"></a>受持读诵、<a id="a-Im"></a>究竟通利、<a id="a-In"></a>如理思惟、<a id="a-Io"></a>依教修行、<a id="a-Ip"></a>为他正说。<a id="a-Iq"></a>是善男子、<a id="a-Ir"></a>善女人等所获功德，<a id="a-Is"></a>胜前福聚百倍、<a id="a-It"></a>千倍乃至邬波尼杀昙倍。<a id="a-Iu"></a>”</p>
  <p id="aIv">尔时，<a id="a-Iw"></a>众中有一苾蒭，<a id="a-Ix"></a>语天帝释言：<a id="a-Iy"></a>“憍尸迦，<a id="a-Iz"></a>若善男子、<a id="a-J0"></a>善女人等，<a id="a-J1"></a>于此般若波罗蜜多甚深经典，<a id="a-J2"></a>摄心不乱、<a id="a-J3"></a>常乐听闻、<a id="a-J4"></a>受持读诵、<a id="a-J5"></a>究竟通利、<a id="a-J6"></a>如理思惟、<a id="a-J7"></a>依教修行、<a id="a-J8"></a>为他正说，<a id="a-J9"></a>乃至无上正等菩提不杂诸余心、<a id="a-JA"></a>心所法。<a id="a-JB"></a>是善男子、<a id="a-JC"></a>善女人等所获功德，<a id="a-JD"></a>胜赡部洲乃至三千大千世界诸有情类，<a id="a-JE"></a>皆共受行十善业道、<a id="a-JF"></a>若四静虑、<a id="a-JG"></a>若四无量、<a id="a-JH"></a>若四无色定、<a id="a-JI"></a>若五神通等无量功德。<a id="a-JJ"></a>”</p>
  <p id="aJK">天帝释言：<a id="a-JL"></a>“是善男子、<a id="a-JM"></a>善女人等，<a id="a-JN"></a>初发一念一切相智相应心时所获功德，<a id="a-JO"></a>已胜一切满赡部洲乃至三千大千世界诸有情类，<a id="a-JP"></a>皆共受行十善业道、<a id="a-JQ"></a>若四静虑、<a id="a-JR"></a>若四无量、<a id="a-JS"></a>若四无色定、<a id="a-JT"></a>若五神通等无量功德多百千倍，<a id="a-JU"></a>何况复能于此般若波罗蜜多甚深经典，<a id="a-JV"></a>摄心不乱、<a id="a-JW"></a>常乐听闻、<a id="a-JX"></a>受持读诵、<a id="a-JY"></a>究竟通利、<a id="a-JZ"></a>如理思惟、<a id="a-Ja"></a>依教修行、<a id="a-Jb"></a>为他正说，<a id="a-Jc"></a>乃至无上正等菩提不杂诸余心、<a id="a-Jd"></a>心所法，<a id="a-Je"></a>所获功德不可校量！</p>
  <p id="aJf">“苾蒭当知，<a id="a-Jg"></a>是善男子、<a id="a-Jh"></a>善女人等功德智慧，<a id="a-Ji"></a>非但胜彼满赡部洲乃至三千大千世界诸有情类，<a id="a-Jj"></a>皆共受行十善业道、<a id="a-Jk"></a>四静虑等无量功德，<a id="a-Jl"></a>亦胜一切世间天、<a id="a-Jm"></a>人、<a id="a-Jn"></a>阿素洛等所有功德。<a id="a-Jo"></a>所以者何？<a id="a-Jp"></a>是善男子、<a id="a-Jq"></a>善女人等，<a id="a-Jr"></a>速证无上正等菩提，<a id="a-Js"></a>饶益有情无边际故。</p>
  <p id="aJt">“苾蒭当知，<a id="a-Ju"></a>是善男子、<a id="a-Jv"></a>善女人等功德智慧，<a id="a-Jw"></a>非但胜于世间天、<a id="a-Jx"></a>人、<a id="a-Jy"></a>阿素洛等所有功德，<a id="a-Jz"></a>亦胜一切预流、<a id="a-K0"></a>一来、<a id="a-K1"></a>不还、<a id="a-K2"></a>阿罗汉、<a id="a-K3"></a>独觉所有功德。<a id="a-K4"></a>所以者何？<a id="a-K5"></a>是善男子、<a id="a-K6"></a>善女人等，<a id="a-K7"></a>速证无上正等菩提，<a id="a-K8"></a>饶益有情无边际故。</p>
  <p id="aK9">“苾蒭当知，<a id="a-KA"></a>是善男子、<a id="a-KB"></a>善女人等功德智慧，<a id="a-KC"></a>非但胜彼一切预流、<a id="a-KD"></a>一来、<a id="a-KE"></a>不还、<a id="a-KF"></a>阿罗汉、<a id="a-KG"></a>独觉所有功德，<a id="a-KH"></a>亦胜一切菩萨摩诃萨远离般若波罗蜜多方便善巧，<a id="a-KI"></a>修行布施、<a id="a-KJ"></a>净戒、<a id="a-KK"></a>安忍、<a id="a-KL"></a>精进、<a id="a-KM"></a>静虑、<a id="a-KN"></a>波罗蜜多，<a id="a-KO"></a>安住内空乃至无性自性空，<a id="a-KP"></a>安住真如乃至不思议界，<a id="a-KQ"></a>安住苦、<a id="a-KR"></a>集、<a id="a-KS"></a>灭、<a id="a-KT"></a>道圣谛，<a id="a-KU"></a>修行四静虑、<a id="a-KV"></a>四无量、<a id="a-KW"></a>四无色定，<a id="a-KX"></a>修行八解脱、<a id="a-KY"></a>八胜处、<a id="a-KZ"></a>九次第定、<a id="a-Ka"></a>十遍处，<a id="a-Kb"></a>修行四念住乃至八圣道支，<a id="a-Kc"></a>修行空、<a id="a-Kd"></a>无相、<a id="a-Ke"></a>无愿解脱门，<a id="a-Kf"></a>修行极喜地乃至法云地，<a id="a-Kg"></a>修行一切陀罗尼门、<a id="a-Kh"></a>三摩地门，<a id="a-Ki"></a>修行五眼、<a id="a-Kj"></a>六神通，<a id="a-Kk"></a>修行如来十力乃至十八佛不共法，<a id="a-Kl"></a>修行无忘失法、<a id="a-Km"></a>恒住舍性，<a id="a-Kn"></a>修行一切智、<a id="a-Ko"></a>道相智、<a id="a-Kp"></a>一切相智，<a id="a-Kq"></a>修行顺逆十二缘起观，<a id="a-Kr"></a>严净佛土，<a id="a-Ks"></a>成熟有情，<a id="a-Kt"></a>修诸菩萨摩诃萨行，<a id="a-Ku"></a>及修无上正等觉者所有功德。<a id="a-Kv"></a>何以故？<a id="a-Kw"></a>是善男子、<a id="a-Kx"></a>善女人等，<a id="a-Ky"></a>速证无上正等菩提，<a id="a-Kz"></a>饶益有情无边际故。</p>
  <p id="aL0">“苾蒭当知，<a id="a-L1"></a>是善男子、<a id="a-L2"></a>善女人等功德智慧，<a id="a-L3"></a>亦胜一切菩萨摩诃萨远离方便善巧，<a id="a-L4"></a>修行般若波罗蜜多者所有功德。<a id="a-L5"></a>何以故？<a id="a-L6"></a>是善男子、<a id="a-L7"></a>善女人等，<a id="a-L8"></a>速证无上正等菩提，<a id="a-L9"></a>饶益有情无边际故。</p>
  <p id="aLA">“苾蒭当知，<a id="a-LB"></a>是善男子、<a id="a-LC"></a>善女人等，<a id="a-LD"></a>即是菩萨摩诃萨。<a id="a-LE"></a>是菩萨摩诃萨如说修行甚深般若波罗蜜多故，<a id="a-LF"></a>不为一切世间天、<a id="a-LG"></a>人、<a id="a-LH"></a>阿素洛等及余菩萨、<a id="a-LI"></a>独觉、<a id="a-LJ"></a>声闻之所胜伏，<a id="a-LK"></a>能绍一切智智种性令不断绝，<a id="a-LL"></a>常不远离诸佛菩萨真胜善友，<a id="a-LM"></a>不久当坐妙菩提座，<a id="a-LN"></a>降伏一切恶魔眷属，<a id="a-LO"></a>证得无上正等菩提，<a id="a-LP"></a>拔诸有情生老病死，<a id="a-LQ"></a>令得究竟寂静安乐。</p>
  <p id="aLR">“苾蒭当知，<a id="a-LS"></a>是菩萨摩诃萨如说修行甚深般若波罗蜜多故，<a id="a-LT"></a>常学菩萨摩诃萨众所应学法，<a id="a-LU"></a>不学声闻及独觉等所应学法。</p>
  <p id="aLV">“苾蒭当知，<a id="a-LW"></a>是菩萨摩诃萨修行如是甚深般若波罗蜜多，<a id="a-LX"></a>常学菩萨摩诃萨众所应学故，<a id="a-LY"></a>护世四王领己天众来到其所，<a id="a-LZ"></a>供养恭敬、<a id="a-La"></a>尊重赞叹，<a id="a-Lb"></a>作如是言：<a id="a-Lc"></a>‘善哉！<a id="a-Ld"></a>大士，<a id="a-Le"></a>当速精进学诸菩萨摩诃萨众所应学法，<a id="a-Lf"></a>勿学声闻及独觉等所应学法。<a id="a-Lg"></a>若如是学，<a id="a-Lh"></a>疾当安坐妙菩提座，<a id="a-Li"></a>证得无上正等菩提。<a id="a-Lj"></a>如先如来、<a id="a-Lk"></a>应、<a id="a-Ll"></a>正等觉受四天王所奉四钵，<a id="a-Lm"></a>汝亦当受。<a id="a-Ln"></a>如昔护世四大天王奉上四钵，<a id="a-Lo"></a>我亦当奉。<a id="a-Lp"></a>’</p>
  <p id="aLq">“苾蒭当知，<a id="a-Lr"></a>是菩萨摩诃萨修行如是甚深般若波罗蜜多，<a id="a-Ls"></a>常学菩萨摩诃萨众所应学故，<a id="a-Lt"></a>我等天帝领己天众来到其所，<a id="a-Lu"></a>供养恭敬、<a id="a-Lv"></a>尊重赞叹，<a id="a-Lw"></a>作如是言：<a id="a-Lx"></a>‘善哉！<a id="a-Ly"></a>大士，<a id="a-Lz"></a>当速精进修诸菩萨摩诃萨众所应学法，<a id="a-M0"></a>勿学声闻及独觉等所应学法。<a id="a-M1"></a>若如是学，<a id="a-M2"></a>疾当安坐妙菩提座，<a id="a-M3"></a>证得无上正等菩提，<a id="a-M4"></a>转妙法轮度有情众。<a id="a-M5"></a>’</p>
  <p id="aM6">“苾蒭当知，<a id="a-M7"></a>是菩萨摩诃萨修行如是甚深般若波罗蜜多，<a id="a-M8"></a>常学菩萨摩诃萨众所应学故，<a id="a-M9"></a>妙时分天子领时分天众来到其所，<a id="a-MA"></a>供养恭敬、<a id="a-MB"></a>尊重赞叹，<a id="a-MC"></a>作如是言：<a id="a-MD"></a>‘善哉！<a id="a-ME"></a>大士，<a id="a-MF"></a>当速精进学诸菩萨摩诃萨众所应学法，<a id="a-MG"></a>勿学声闻及独觉等所应学法。<a id="a-MH"></a>若如是学，<a id="a-MI"></a>疾当安坐妙菩提座，<a id="a-MJ"></a>证得无上正等菩提，<a id="a-MK"></a>转妙法轮度有情众。<a id="a-ML"></a>’</p>
  <p id="aMM">“苾蒭当知，<a id="a-MN"></a>是菩萨摩诃萨修行如是甚深般若波罗蜜多，<a id="a-MO"></a>常学菩萨摩诃萨众所应学故，<a id="a-MP"></a>妙喜足天子领喜足天众来到其所，<a id="a-MQ"></a>供养恭敬、<a id="a-MR"></a>尊重赞叹，<a id="a-MS"></a>作如是言：<a id="a-MT"></a>‘善哉！<a id="a-MU"></a>大士，<a id="a-MV"></a>当速精进学诸菩萨摩诃萨众所应学法，<a id="a-MW"></a>勿学声闻及独觉等所应学法。<a id="a-MX"></a>若如是学，<a id="a-MY"></a>疾当安坐妙菩提座，<a id="a-MZ"></a>证得无上正等菩提，<a id="a-Ma"></a>转妙法轮度有情众。<a id="a-Mb"></a>’</p>
  <p id="aMc">“苾蒭当知，<a id="a-Md"></a>是菩萨摩诃萨修行如是甚深般若波罗蜜多，<a id="a-Me"></a>常学菩萨摩诃萨众所应学故，<a id="a-Mf"></a>乐变化天子领乐变化天众来到其所，<a id="a-Mg"></a>供养恭敬、<a id="a-Mh"></a>尊重赞叹，<a id="a-Mi"></a>作如是言：<a id="a-Mj"></a>‘善哉！<a id="a-Mk"></a>大士，<a id="a-Ml"></a>当速精进学诸菩萨摩诃萨众所应学法，<a id="a-Mm"></a>勿学声闻及独觉等所应学法。<a id="a-Mn"></a>若如是学，<a id="a-Mo"></a>疾当安坐妙菩提座，<a id="a-Mp"></a>证得无上正等菩提，<a id="a-Mq"></a>转妙法轮度有情众。<a id="a-Mr"></a>’</p>
  <p id="aMs">“苾蒭当知，<a id="a-Mt"></a>是菩萨摩诃萨修行如是甚深般若波罗蜜多，<a id="a-Mu"></a>常学菩萨摩诃萨众所应学故，<a id="a-Mv"></a>妙自在天子领他化自在天众来到其所，<a id="a-Mw"></a>供养恭敬、<a id="a-Mx"></a>尊重赞叹，<a id="a-My"></a>作如是言：<a id="a-Mz"></a>‘善哉！<a id="a-N0"></a>大士，<a id="a-N1"></a>当速精进学诸菩萨摩诃萨众所应学法，<a id="a-N2"></a>勿学声闻及独觉等所应学法。<a id="a-N3"></a>若如是学，<a id="a-N4"></a>疾当安坐妙菩提座，<a id="a-N5"></a>证得无上正等菩提，<a id="a-N6"></a>转妙法轮度有情众。<a id="a-N7"></a>’</p>
  <p id="aN8">“苾蒭当知，<a id="a-N9"></a>是菩萨摩诃萨修行如是甚深般若波罗蜜多，<a id="a-NA"></a>常学菩萨摩诃萨众所应学故，<a id="a-NB"></a>索诃界主大梵天王领梵众天——梵辅天、<a id="a-NC"></a>梵会天众来到其所，<a id="a-ND"></a>供养恭敬、<a id="a-NE"></a>尊重赞叹，<a id="a-NF"></a>作如是言：<a id="a-NG"></a>‘善哉！<a id="a-NH"></a>大士，<a id="a-NI"></a>当速精进学诸菩萨摩诃萨众所应学法，<a id="a-NJ"></a>勿学声闻及独觉等所应学法。<a id="a-NK"></a>若如是学，<a id="a-NL"></a>疾当安坐妙菩提座，<a id="a-NM"></a>证得无上正等菩提。<a id="a-NN"></a>我当往诣菩提树下，<a id="a-NO"></a>殷勤请转无上法轮，<a id="a-NP"></a>利乐无边诸有情众。<a id="a-NQ"></a>’</p>
  <p id="aNR">“苾蒭当知，<a id="a-NS"></a>是菩萨摩诃萨修行如是甚深般若波罗蜜多，<a id="a-NT"></a>常学菩萨摩诃萨众所应学故，<a id="a-NU"></a>极光净天与光天——少光天、<a id="a-NV"></a>无量光天众来到其所，<a id="a-NW"></a>供养恭敬、<a id="a-NX"></a>尊重赞叹；<a id="a-NY"></a>遍净天与净天——少净天、<a id="a-NZ"></a>无量净天众来到其所，<a id="a-Na"></a>供养恭敬、<a id="a-Nb"></a>尊重赞叹；<a id="a-Nc"></a>广果天与广天——少广天、<a id="a-Nd"></a>无量广天众来到其所，<a id="a-Ne"></a>供养恭敬、<a id="a-Nf"></a>尊重赞叹；<a id="a-Ng"></a>色究竟天与无烦天、<a id="a-Nh"></a>无热天、<a id="a-Ni"></a>善现天、<a id="a-Nj"></a>善见天众来到其所，<a id="a-Nk"></a>供养恭敬、<a id="a-Nl"></a>尊重赞叹，<a id="a-Nm"></a>各作是言：<a id="a-Nn"></a>‘善哉！<a id="a-No"></a>大士，<a id="a-Np"></a>当速精进学诸菩萨摩诃萨众所应学法，<a id="a-Nq"></a>勿学声闻及独觉等所应学法。<a id="a-Nr"></a>若如是学，<a id="a-Ns"></a>疾当安坐妙菩提座，<a id="a-Nt"></a>证得无上正等菩提，<a id="a-Nu"></a>转妙法轮度有情众。<a id="a-Nv"></a>’</p>
  <p id="aNw">“苾蒭当知，<a id="a-Nx"></a>是菩萨摩诃萨如说修行甚深般若波罗蜜多故，<a id="a-Ny"></a>一切如来、<a id="a-Nz"></a>应、<a id="a-O0"></a>正等觉及诸菩萨摩诃萨众，<a id="a-O1"></a>并诸天、<a id="a-O2"></a>龙、<a id="a-O3"></a>阿素洛等，<a id="a-O4"></a>常随护念。<a id="a-O5"></a>由此因缘，<a id="a-O6"></a>是菩萨摩诃萨，<a id="a-O7"></a>世间一切险难危厄、<a id="a-O8"></a>身心忧苦，<a id="a-O9"></a>皆不能害。</p>
  <p id="aOA">“苾蒭当知，<a id="a-OB"></a>是菩萨摩诃萨如说修行甚深般若波罗蜜多故，<a id="a-OC"></a>世间所有四大相违所起诸病，<a id="a-OD"></a>皆不侵恼。<a id="a-OE"></a>所谓眼病、<a id="a-OF"></a>耳病、<a id="a-OG"></a>鼻病、<a id="a-OH"></a>舌病、<a id="a-OI"></a>身病、<a id="a-OJ"></a>诸支节病，<a id="a-OK"></a>如是一切四百四病，<a id="a-OL"></a>皆于身中永无所有，<a id="a-OM"></a>唯除重业转现轻受。</p>
  <p id="aON">“苾蒭当知，<a id="a-OO"></a>是菩萨摩诃萨如说修行甚深般若波罗蜜多故，<a id="a-OP"></a>获如是等现世功德。<a id="a-OQ"></a>后世功德无量无边，<a id="a-OR"></a>诸佛世尊能知见觉。<a id="a-OS"></a>”</p>
 </body>
</html>