<!doctype html>
<html id="z3IBSoU1Z" data-ver="1095">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第九十八</h1>
  <h2 id="a2">初分求般若品第二十七之十</h2>
  <p id="a3">“憍尸迦，<a id="a-4"></a>菩萨摩诃萨所行般若波罗蜜多，<a id="a-5"></a>不应于独觉法性求，<a id="a-6"></a>不应于独觉向独觉果法性求；<a id="a-7"></a>不应离独觉法性求，<a id="a-8"></a>不应离独觉向独觉果法性求。<a id="a-9"></a>所以者何？<a id="a-A"></a>若独觉法性，<a id="a-B"></a>若独觉向独觉果法性，<a id="a-C"></a>若离独觉法性，<a id="a-D"></a>若离独觉向独觉果法性，<a id="a-E"></a>若菩萨摩诃萨，<a id="a-F"></a>若般若波罗蜜多，<a id="a-G"></a>若求如是，<a id="a-H"></a>一切皆非相应非不相应、<a id="a-I"></a>非有色非无色、<a id="a-J"></a>非有见非无见、<a id="a-K"></a>非有对非无对，<a id="a-L"></a>咸同一相，<a id="a-M"></a>所谓无相。<a id="a-N"></a>何以故？<a id="a-O"></a>憍尸迦，<a id="a-P"></a>菩萨摩诃萨所行般若波罗蜜多，<a id="a-Q"></a>非独觉法性，<a id="a-R"></a>非独觉向独觉果法性；<a id="a-S"></a>非离独觉法性，<a id="a-T"></a>非离独觉向独觉果法性。<a id="a-U"></a>所以者何？<a id="a-V"></a>如是一切皆无所有性不可得。<a id="a-W"></a>由无所有不可得故，<a id="a-X"></a>菩萨摩诃萨所行般若波罗蜜多，<a id="a-Y"></a>非独觉法性，<a id="a-Z"></a>非独觉向独觉果法性；<a id="a-a"></a>非离独觉法性，<a id="a-b"></a>非离独觉向独觉果法性。<a id="a-c"></a>是故菩萨摩诃萨所行般若波罗蜜多，<a id="a-d"></a>不应于独觉法性求，<a id="a-e"></a>不应于独觉向独觉果法性求；<a id="a-f"></a>不应离独觉法性求，<a id="a-g"></a>不应离独觉向独觉果法性求。</p>
  <p id="ah">“憍尸迦，<a id="a-i"></a>菩萨摩诃萨所行般若波罗蜜多，<a id="a-j"></a>不应于菩萨摩诃萨法性求，<a id="a-k"></a>不应于三藐三佛陀法性求；<a id="a-l"></a>不应离菩萨摩诃萨法性求，<a id="a-m"></a>不应离三藐三佛陀法性求。<a id="a-n"></a>所以者何？<a id="a-o"></a>若菩萨摩诃萨法性，<a id="a-p"></a>若三藐三佛陀法性，<a id="a-q"></a>若离菩萨摩诃萨法性，<a id="a-r"></a>若离三藐三佛陀法性，<a id="a-s"></a>若菩萨摩诃萨，<a id="a-t"></a>若般若波罗蜜多，<a id="a-u"></a>若求如是，<a id="a-v"></a>一切皆非相应非不相应，<a id="a-w"></a>非有色非无色、<a id="a-x"></a>非有见非无见、<a id="a-y"></a>非有对非无对，<a id="a-z"></a>咸同一相，<a id="a-10"></a>所谓无相。<a id="a-11"></a>何以故？<a id="a-12"></a>憍尸迦，<a id="a-13"></a>菩萨摩诃萨所行般若波罗蜜多，<a id="a-14"></a>非菩萨摩诃萨法性，<a id="a-15"></a>非三藐三佛陀法性；<a id="a-16"></a>非离菩萨摩诃萨法性，<a id="a-17"></a>非离三藐三佛陀法性。<a id="a-18"></a>所以者何？<a id="a-19"></a>如是一切皆无所有性不可得。<a id="a-1A"></a>由无所有不可得故，<a id="a-1B"></a>菩萨摩诃萨所行般若波罗蜜多，<a id="a-1C"></a>非菩萨摩诃萨法性，<a id="a-1D"></a>非三藐三佛陀法性；<a id="a-1E"></a>非离菩萨摩诃萨法性，<a id="a-1F"></a>非离三藐三佛陀法性。<a id="a-1G"></a>是故菩萨摩诃萨所行般若波罗蜜多，<a id="a-1H"></a>不应于菩萨摩诃萨法性求，<a id="a-1I"></a>不应于三藐三佛陀法性求；<a id="a-1J"></a>不应离菩萨摩诃萨法性求，<a id="a-1K"></a>不应离三藐三佛陀法性求。</p>
  <p id="a1L">“憍尸迦，<a id="a-1M"></a>菩萨摩诃萨所行般若波罗蜜多，<a id="a-1N"></a>不应于菩萨摩诃萨法法性求，<a id="a-1O"></a>不应于无上正等菩提法性求；<a id="a-1P"></a>不应离菩萨摩诃萨法法性求，<a id="a-1Q"></a>不应离无上正等菩提法性求。<a id="a-1R"></a>所以者何？<a id="a-1S"></a>若菩萨摩诃萨法法性，<a id="a-1T"></a>若无上正等菩提法性，<a id="a-1U"></a>若离菩萨摩诃萨法法性，<a id="a-1V"></a>若离无上正等菩提法性，<a id="a-1W"></a>若菩萨摩诃萨，<a id="a-1X"></a>若般若波罗蜜多，<a id="a-1Y"></a>若求如是，<a id="a-1Z"></a>一切皆非相应非不相应、<a id="a-1a"></a>非有色非无色、<a id="a-1b"></a>非有见非无见、<a id="a-1c"></a>非有对非无对，<a id="a-1d"></a>咸同一相，<a id="a-1e"></a>所谓无相。<a id="a-1f"></a>何以故？<a id="a-1g"></a>憍尸迦，<a id="a-1h"></a>菩萨摩诃萨所行般若波罗蜜多，<a id="a-1i"></a>非菩萨摩诃萨法法性，<a id="a-1j"></a>非无上正等菩提法性；<a id="a-1k"></a>非离菩萨摩诃萨法法性，<a id="a-1l"></a>非离无上正等菩提法性。<a id="a-1m"></a>所以者何？<a id="a-1n"></a>如是一切皆无所有性不可得。<a id="a-1o"></a>由无所有不可得故，<a id="a-1p"></a>菩萨摩诃萨所行般若波罗蜜多，<a id="a-1q"></a>非菩萨摩诃萨法法性，<a id="a-1r"></a>非无上正等菩提法性；<a id="a-1s"></a>非离菩萨摩诃萨法法性，<a id="a-1t"></a>非离无上正等菩提法性。<a id="a-1u"></a>是故菩萨摩诃萨所行般若波罗蜜多，<a id="a-1v"></a>不应于菩萨摩诃萨法法性求，<a id="a-1w"></a>不应于无上正等菩提法性求；<a id="a-1x"></a>不应离菩萨摩诃萨法法性求，<a id="a-1y"></a>不应离无上正等菩提法性求。</p>
  <p id="a1z">“憍尸迦，<a id="a-20"></a>菩萨摩诃萨所行般若波罗蜜多，<a id="a-21"></a>不应于声闻乘法性求，<a id="a-22"></a>不应于独觉乘、<a id="a-23"></a>无上乘法性求；<a id="a-24"></a>不应离声闻乘法性求，<a id="a-25"></a>不应离独觉乘、<a id="a-26"></a>无上乘法性求。<a id="a-27"></a>所以者何？<a id="a-28"></a>若声闻乘法性，<a id="a-29"></a>若独觉乘、<a id="a-2A"></a>无上乘法性，<a id="a-2B"></a>若离声闻乘法性，<a id="a-2C"></a>若离独觉乘、<a id="a-2D"></a>无上乘法性，<a id="a-2E"></a>若菩萨摩诃萨，<a id="a-2F"></a>若般若波罗蜜多，<a id="a-2G"></a>若求如是，<a id="a-2H"></a>一切皆非相应非不相应，<a id="a-2I"></a>非有色非无色、<a id="a-2J"></a>非有见非无见、<a id="a-2K"></a>非有对非无对，<a id="a-2L"></a>咸同一相，<a id="a-2M"></a>所谓无相。<a id="a-2N"></a>何以故？<a id="a-2O"></a>憍尸迦，<a id="a-2P"></a>菩萨摩诃萨所行般若波罗蜜多，<a id="a-2Q"></a>非声闻乘法性，<a id="a-2R"></a>非独觉乘、<a id="a-2S"></a>无上乘法性；<a id="a-2T"></a>非离声闻乘法性，<a id="a-2U"></a>非离独觉乘、<a id="a-2V"></a>无上乘法性。<a id="a-2W"></a>所以者何？<a id="a-2X"></a>如是一切皆无所有性不可得。<a id="a-2Y"></a>由无所有不可得故，<a id="a-2Z"></a>菩萨摩诃萨所行般若波罗蜜多，<a id="a-2a"></a>非声闻乘法性，<a id="a-2b"></a>非独觉乘、<a id="a-2c"></a>无上乘法性；<a id="a-2d"></a>非离声闻乘法性，<a id="a-2e"></a>非离独觉乘、<a id="a-2f"></a>无上乘法性。<a id="a-2g"></a>是故菩萨摩诃萨所行般若波罗蜜多，<a id="a-2h"></a>不应于声闻乘法性求，<a id="a-2i"></a>不应于独觉乘、<a id="a-2j"></a>无上乘法性求；<a id="a-2k"></a>不应离声闻乘法性求，<a id="a-2l"></a>不应离独觉乘、<a id="a-2m"></a>无上乘法性求。<a id="a-2n"></a>”</p>
  <p data-pb></p>
  <h2 id="a2o">初分叹众德品第二十八之一</h2>
  <p id="a2p">时，<a id="a-2q"></a>天帝释白善现言：<a id="a-2r"></a>“大德，<a id="a-2s"></a>菩萨摩诃萨所行般若波罗蜜多，<a id="a-2t"></a>是大波罗蜜多，<a id="a-2u"></a>是无量波罗蜜多，<a id="a-2v"></a>是无边波罗蜜多。<a id="a-2w"></a>诸预流者于此中学，<a id="a-2x"></a>得预流果；<a id="a-2y"></a>诸一来者于此中学，<a id="a-2z"></a>得一来果；<a id="a-30"></a>诸不还者于此中学，<a id="a-31"></a>得不还果；<a id="a-32"></a>诸阿罗汉于此中学，<a id="a-33"></a>得阿罗汉果；<a id="a-34"></a>诸独觉者于此中学，<a id="a-35"></a>得独觉菩提；<a id="a-36"></a>诸菩萨摩诃萨于此中学，<a id="a-37"></a>能成熟有情、<a id="a-38"></a>严净佛土，<a id="a-39"></a>证得无上正等菩提。<a id="a-3A"></a>”</p>
  <p id="a3B">善现告言：<a id="a-3C"></a>“如是，<a id="a-3D"></a>如是，<a id="a-3E"></a>如汝所说。<a id="a-3F"></a>憍尸迦，<a id="a-3G"></a>菩萨摩诃萨所行般若波罗蜜多，<a id="a-3H"></a>是大波罗蜜多，<a id="a-3I"></a>是无量波罗蜜多，<a id="a-3J"></a>是无边波罗蜜多。<a id="a-3K"></a>憍尸迦，<a id="a-3L"></a>若过去若现在若未来，<a id="a-3M"></a>诸预流者于此中学，<a id="a-3N"></a>得预流果；<a id="a-3O"></a>诸一来者于此中学，<a id="a-3P"></a>得一来果；<a id="a-3Q"></a>诸不还者于此中学，<a id="a-3R"></a>得不还果；<a id="a-3S"></a>诸阿罗汉于此中学，<a id="a-3T"></a>得阿罗汉果；<a id="a-3U"></a>诸独觉者于此中学，<a id="a-3V"></a>得独觉菩提；<a id="a-3W"></a>诸菩萨摩诃萨于此中学，<a id="a-3X"></a>能成熟有情、<a id="a-3Y"></a>严净佛土，<a id="a-3Z"></a>证得无上正等菩提。</p>
  <p id="a3a">“憍尸迦，<a id="a-3b"></a>色大故，<a id="a-3c"></a>菩萨摩诃萨所行般若波罗蜜多亦大；<a id="a-3d"></a>受、<a id="a-3e"></a>想、<a id="a-3f"></a>行、<a id="a-3g"></a>识大故，<a id="a-3h"></a>菩萨摩诃萨所行般若波罗蜜多亦大。<a id="a-3i"></a>所以者何？<a id="a-3j"></a>以色蕴等前、<a id="a-3k"></a>中、<a id="a-3l"></a>后际皆不可得故说为大，<a id="a-3m"></a>由彼大故，<a id="a-3n"></a>菩萨摩诃萨所行般若波罗蜜多亦说为大。</p>
  <p id="a3o">“憍尸迦，<a id="a-3p"></a>眼处大故，<a id="a-3q"></a>菩萨摩诃萨所行般若波罗蜜多亦大；<a id="a-3r"></a>耳、<a id="a-3s"></a>鼻、<a id="a-3t"></a>舌、<a id="a-3u"></a>身、<a id="a-3v"></a>意处大故，<a id="a-3w"></a>菩萨摩诃萨所行般若波罗蜜多亦大。<a id="a-3x"></a>所以者何？<a id="a-3y"></a>以眼处等前、<a id="a-3z"></a>中、<a id="a-40"></a>后际皆不可得故说为大，<a id="a-41"></a>由彼大故，<a id="a-42"></a>菩萨摩诃萨所行般若波罗蜜多亦说为大。</p>
  <p id="a43">“憍尸迦，<a id="a-44"></a>色处大故，<a id="a-45"></a>菩萨摩诃萨所行般若波罗蜜多亦大；<a id="a-46"></a>声、<a id="a-47"></a>香、<a id="a-48"></a>味、<a id="a-49"></a>触、<a id="a-4A"></a>法处大故，<a id="a-4B"></a>菩萨摩诃萨所行般若波罗蜜多亦大。<a id="a-4C"></a>所以者何？<a id="a-4D"></a>以色处等前、<a id="a-4E"></a>中、<a id="a-4F"></a>后际皆不可得故说为大，<a id="a-4G"></a>由彼大故，<a id="a-4H"></a>菩萨摩诃萨所行般若波罗蜜多亦说为大。</p>
  <p id="a4I">“憍尸迦，<a id="a-4J"></a>眼界大故，<a id="a-4K"></a>菩萨摩诃萨所行般若波罗蜜多亦大；<a id="a-4L"></a>色界、<a id="a-4M"></a>眼识界及眼触、<a id="a-4N"></a>眼触为缘所生诸受大故，<a id="a-4O"></a>菩萨摩诃萨所行般若波罗蜜多亦大。<a id="a-4P"></a>所以者何？<a id="a-4Q"></a>以眼界等前、<a id="a-4R"></a>中、<a id="a-4S"></a>后际皆不可得故说为大，<a id="a-4T"></a>由彼大故，<a id="a-4U"></a>菩萨摩诃萨所行般若波罗蜜多亦说为大。</p>
  <p id="a4V">“憍尸迦，<a id="a-4W"></a>耳界大故，<a id="a-4X"></a>菩萨摩诃萨所行般若波罗蜜多亦大；<a id="a-4Y"></a>声界、<a id="a-4Z"></a>耳识界及耳触、<a id="a-4a"></a>耳触为缘所生诸受大故，<a id="a-4b"></a>菩萨摩诃萨所行般若波罗蜜多亦大。<a id="a-4c"></a>所以者何？<a id="a-4d"></a>以耳界等前、<a id="a-4e"></a>中、<a id="a-4f"></a>后际皆不可得故说为大，<a id="a-4g"></a>由彼大故，<a id="a-4h"></a>菩萨摩诃萨所行般若波罗蜜多亦说为大。</p>
  <p id="a4i">“憍尸迦，<a id="a-4j"></a>鼻界大故，<a id="a-4k"></a>菩萨摩诃萨所行般若波罗蜜多亦大；<a id="a-4l"></a>香界、<a id="a-4m"></a>鼻识界及鼻触、<a id="a-4n"></a>鼻触为缘所生诸受大故，<a id="a-4o"></a>菩萨摩诃萨所行般若波罗蜜多亦大。<a id="a-4p"></a>所以者何？<a id="a-4q"></a>以鼻界等前、<a id="a-4r"></a>中、<a id="a-4s"></a>后际皆不可得故说为大，<a id="a-4t"></a>由彼大故，<a id="a-4u"></a>菩萨摩诃萨所行般若波罗蜜多亦说为大。</p>
  <p id="a4v">“憍尸迦，<a id="a-4w"></a>舌界大故，<a id="a-4x"></a>菩萨摩诃萨所行般若波罗蜜多亦大；<a id="a-4y"></a>味界、<a id="a-4z"></a>舌识界及舌触、<a id="a-50"></a>舌触为缘所生诸受大故，<a id="a-51"></a>菩萨摩诃萨所行般若波罗蜜多亦大。<a id="a-52"></a>所以者何？<a id="a-53"></a>以舌界等前、<a id="a-54"></a>中、<a id="a-55"></a>后际皆不可得故说为大，<a id="a-56"></a>由彼大故，<a id="a-57"></a>菩萨摩诃萨所行般若波罗蜜多亦说为大。</p>
  <p id="a58">“憍尸迦，<a id="a-59"></a>身界大故，<a id="a-5A"></a>菩萨摩诃萨所行般若波罗蜜多亦大；<a id="a-5B"></a>触界、<a id="a-5C"></a>身识界及身触、<a id="a-5D"></a>身触为缘所生诸受大故，<a id="a-5E"></a>菩萨摩诃萨所行般若波罗蜜多亦大。<a id="a-5F"></a>所以者何？<a id="a-5G"></a>以身界等前、<a id="a-5H"></a>中、<a id="a-5I"></a>后际皆不可得故说为大，<a id="a-5J"></a>由彼大故，<a id="a-5K"></a>菩萨摩诃萨所行般若波罗蜜多亦说为大。</p>
  <p id="a5L">“憍尸迦，<a id="a-5M"></a>意界大故，<a id="a-5N"></a>菩萨摩诃萨所行般若波罗蜜多亦大；<a id="a-5O"></a>法界、<a id="a-5P"></a>意识界及意触、<a id="a-5Q"></a>意触为缘所生诸受大故，<a id="a-5R"></a>菩萨摩诃萨所行般若波罗蜜多亦大。<a id="a-5S"></a>所以者何？<a id="a-5T"></a>以意界等前、<a id="a-5U"></a>中、<a id="a-5V"></a>后际皆不可得故说为大，<a id="a-5W"></a>由彼大故，<a id="a-5X"></a>菩萨摩诃萨所行般若波罗蜜多亦说为大。</p>
  <p id="a5Y">“憍尸迦，<a id="a-5Z"></a>地界大故，<a id="a-5a"></a>菩萨摩诃萨所行般若波罗蜜多亦大；<a id="a-5b"></a>水、<a id="a-5c"></a>火、<a id="a-5d"></a>风、<a id="a-5e"></a>空、<a id="a-5f"></a>识界大故，<a id="a-5g"></a>菩萨摩诃萨所行般若波罗蜜多亦大。<a id="a-5h"></a>所以者何？<a id="a-5i"></a>以地界等前、<a id="a-5j"></a>中、<a id="a-5k"></a>后际皆不可得故说为大，<a id="a-5l"></a>由彼大故，<a id="a-5m"></a>菩萨摩诃萨所行般若波罗蜜多亦说为大。</p>
  <p id="a5n">“憍尸迦，<a id="a-5o"></a>苦圣谛大故，<a id="a-5p"></a>菩萨摩诃萨所行般若波罗蜜多亦大；<a id="a-5q"></a>集、<a id="a-5r"></a>灭、<a id="a-5s"></a>道圣谛大故，<a id="a-5t"></a>菩萨摩诃萨所行般若波罗蜜多亦大。<a id="a-5u"></a>所以者何？<a id="a-5v"></a>以苦圣谛等前、<a id="a-5w"></a>中、<a id="a-5x"></a>后际皆不可得故说为大，<a id="a-5y"></a>由彼大故，<a id="a-5z"></a>菩萨摩诃萨所行般若波罗蜜多亦说为大。</p>
  <p id="a60">“憍尸迦，<a id="a-61"></a>无明大故，<a id="a-62"></a>菩萨摩诃萨所行般若波罗蜜多亦大；<a id="a-63"></a>行、<a id="a-64"></a>识、<a id="a-65"></a>名色、<a id="a-66"></a>六处、<a id="a-67"></a>触、<a id="a-68"></a>受、<a id="a-69"></a>爱、<a id="a-6A"></a>取、<a id="a-6B"></a>有、<a id="a-6C"></a>生、<a id="a-6D"></a>老死愁叹苦忧恼大故，<a id="a-6E"></a>菩萨摩诃萨所行般若波罗蜜多亦大。<a id="a-6F"></a>所以者何？<a id="a-6G"></a>以无明等前、<a id="a-6H"></a>中、<a id="a-6I"></a>后际皆不可得故说为大，<a id="a-6J"></a>由彼大故，<a id="a-6K"></a>菩萨摩诃萨所行般若波罗蜜多亦说为大。</p>
  <p id="a6L">“憍尸迦，<a id="a-6M"></a>内空大故，<a id="a-6N"></a>菩萨摩诃萨所行般若波罗蜜多亦大；<a id="a-6O"></a>外空、<a id="a-6P"></a>内外空、<a id="a-6Q"></a>空空、<a id="a-6R"></a>大空、<a id="a-6S"></a>胜义空、<a id="a-6T"></a>有为空、<a id="a-6U"></a>无为空、<a id="a-6V"></a>毕竟空、<a id="a-6W"></a>无际空、<a id="a-6X"></a>散空、<a id="a-6Y"></a>无变异空、<a id="a-6Z"></a>本性空、<a id="a-6a"></a>自相空、<a id="a-6b"></a>共相空、<a id="a-6c"></a>一切法空、<a id="a-6d"></a>不可得空、<a id="a-6e"></a>无性空、<a id="a-6f"></a>自性空、<a id="a-6g"></a>无性自性空大故，<a id="a-6h"></a>菩萨摩诃萨所行般若波罗蜜多亦大。<a id="a-6i"></a>所以者何？<a id="a-6j"></a>以内空等前、<a id="a-6k"></a>中、<a id="a-6l"></a>后际皆不可得故说为大，<a id="a-6m"></a>由彼大故，<a id="a-6n"></a>菩萨摩诃萨所行般若波罗蜜多亦说为大。</p>
  <p id="a6o">“憍尸迦，<a id="a-6p"></a>真如大故，<a id="a-6q"></a>菩萨摩诃萨所行般若波罗蜜多亦大；<a id="a-6r"></a>法界、<a id="a-6s"></a>法性、<a id="a-6t"></a>不虚妄性、<a id="a-6u"></a>不变异性、<a id="a-6v"></a>平等性、<a id="a-6w"></a>离生性、<a id="a-6x"></a>法定、<a id="a-6y"></a>法住、<a id="a-6z"></a>实际、<a id="a-70"></a>虚空界、<a id="a-71"></a>不思议界大故，<a id="a-72"></a>菩萨摩诃萨所行般若波罗蜜多亦大。<a id="a-73"></a>所以者何？<a id="a-74"></a>以真如等前、<a id="a-75"></a>中、<a id="a-76"></a>后际皆不可得故说为大，<a id="a-77"></a>由彼大故，<a id="a-78"></a>菩萨摩诃萨所行般若波罗蜜多亦说为大。</p>
  <p id="a79">“憍尸迦，<a id="a-7A"></a>布施波罗蜜多大故，<a id="a-7B"></a>菩萨摩诃萨所行般若波罗蜜多亦大；<a id="a-7C"></a>净戒、<a id="a-7D"></a>安忍、<a id="a-7E"></a>精进、<a id="a-7F"></a>静虑、<a id="a-7G"></a>般若波罗蜜多大故，<a id="a-7H"></a>菩萨摩诃萨所行般若波罗蜜多亦大。<a id="a-7I"></a>所以者何？<a id="a-7J"></a>以布施波罗蜜多等前、<a id="a-7K"></a>中、<a id="a-7L"></a>后际皆不可得故说为大，<a id="a-7M"></a>由彼大故，<a id="a-7N"></a>菩萨摩诃萨所行般若波罗蜜多亦说为大。</p>
  <p id="a7O">“憍尸迦，<a id="a-7P"></a>四静虑大故，<a id="a-7Q"></a>菩萨摩诃萨所行般若波罗蜜多亦大；<a id="a-7R"></a>四无量、<a id="a-7S"></a>四无色定大故，<a id="a-7T"></a>菩萨摩诃萨所行般若波罗蜜多亦大。<a id="a-7U"></a>所以者何？<a id="a-7V"></a>以四静虑等前、<a id="a-7W"></a>中、<a id="a-7X"></a>后际皆不可得故说为大，<a id="a-7Y"></a>由彼大故，<a id="a-7Z"></a>菩萨摩诃萨所行般若波罗蜜多亦说为大。</p>
  <p id="a7a">“憍尸迦，<a id="a-7b"></a>八解脱大故，<a id="a-7c"></a>菩萨摩诃萨所行般若波罗蜜多亦大；<a id="a-7d"></a>八胜处、<a id="a-7e"></a>九次第定、<a id="a-7f"></a>十遍处大故，<a id="a-7g"></a>菩萨摩诃萨所行般若波罗蜜多亦大。<a id="a-7h"></a>所以者何？<a id="a-7i"></a>以八解脱等前、<a id="a-7j"></a>中、<a id="a-7k"></a>后际皆不可得故说为大，<a id="a-7l"></a>由彼大故，<a id="a-7m"></a>菩萨摩诃萨所行般若波罗蜜多亦说为大。</p>
  <p id="a7n">“憍尸迦，<a id="a-7o"></a>四念住大故，<a id="a-7p"></a>菩萨摩诃萨所行般若波罗蜜多亦大；<a id="a-7q"></a>四正断、<a id="a-7r"></a>四神足、<a id="a-7s"></a>五根、<a id="a-7t"></a>五力、<a id="a-7u"></a>七等觉支、<a id="a-7v"></a>八圣道支大故，<a id="a-7w"></a>菩萨摩诃萨所行般若波罗蜜多亦大。<a id="a-7x"></a>所以者何？<a id="a-7y"></a>以四念住等前、<a id="a-7z"></a>中、<a id="a-80"></a>后际皆不可得故说为大，<a id="a-81"></a>由彼大故，<a id="a-82"></a>菩萨摩诃萨所行般若波罗蜜多亦说为大。</p>
  <p id="a83">“憍尸迦，<a id="a-84"></a>空解脱门大故，<a id="a-85"></a>菩萨摩诃萨所行般若波罗蜜多亦大；<a id="a-86"></a>无相、<a id="a-87"></a>无愿解脱门大故，<a id="a-88"></a>菩萨摩诃萨所行般若波罗蜜多亦大。<a id="a-89"></a>所以者何？<a id="a-8A"></a>以空解脱门等前、<a id="a-8B"></a>中、<a id="a-8C"></a>后际皆不可得故说为大，<a id="a-8D"></a>由彼大故，<a id="a-8E"></a>菩萨摩诃萨所行般若波罗蜜多亦说为大。</p>
  <p id="a8F">“憍尸迦，<a id="a-8G"></a>五眼大故，<a id="a-8H"></a>菩萨摩诃萨所行般若波罗蜜多亦大；<a id="a-8I"></a>六神通大故，<a id="a-8J"></a>菩萨摩诃萨所行般若波罗蜜多亦大。<a id="a-8K"></a>所以者何？<a id="a-8L"></a>以五眼等前、<a id="a-8M"></a>中、<a id="a-8N"></a>后际皆不可得故说为大，<a id="a-8O"></a>由彼大故，<a id="a-8P"></a>菩萨摩诃萨所行般若波罗蜜多亦说为大。</p>
  <p id="a8Q">“憍尸迦，<a id="a-8R"></a>佛十力大故，<a id="a-8S"></a>菩萨摩诃萨所行般若波罗蜜多亦大；<a id="a-8T"></a>四无所畏、<a id="a-8U"></a>四无礙解、<a id="a-8V"></a>大慈、<a id="a-8W"></a>大悲、<a id="a-8X"></a>大喜、<a id="a-8Y"></a>大舍、<a id="a-8Z"></a>十八佛不共法大故，<a id="a-8a"></a>菩萨摩诃萨所行般若波罗蜜多亦大。<a id="a-8b"></a>所以者何？<a id="a-8c"></a>以佛十力等前、<a id="a-8d"></a>中、<a id="a-8e"></a>后际皆不可得故说为大，<a id="a-8f"></a>由彼大故，<a id="a-8g"></a>菩萨摩诃萨所行般若波罗蜜多亦说为大。</p>
  <p id="a8h">“憍尸迦，<a id="a-8i"></a>无忘失法大故，<a id="a-8j"></a>菩萨摩诃萨所行般若波罗蜜多亦大；<a id="a-8k"></a>恒住舍性大故，<a id="a-8l"></a>菩萨摩诃萨所行般若波罗蜜多亦大。<a id="a-8m"></a>所以者何？<a id="a-8n"></a>以无忘失法等前、<a id="a-8o"></a>中、<a id="a-8p"></a>后际皆不可得故说为大，<a id="a-8q"></a>由彼大故，<a id="a-8r"></a>菩萨摩诃萨所行般若波罗蜜多亦说为大。</p>
  <p id="a8s">“憍尸迦，<a id="a-8t"></a>一切智大故，<a id="a-8u"></a>菩萨摩诃萨所行般若波罗蜜多亦大；<a id="a-8v"></a>道相智、<a id="a-8w"></a>一切相智大故，<a id="a-8x"></a>菩萨摩诃萨所行般若波罗蜜多亦大。<a id="a-8y"></a>所以者何？<a id="a-8z"></a>以一切智等前、<a id="a-90"></a>中、<a id="a-91"></a>后际皆不可得故说为大，<a id="a-92"></a>由彼大故，<a id="a-93"></a>菩萨摩诃萨所行般若波罗蜜多亦说为大。</p>
  <p id="a94">“憍尸迦，<a id="a-95"></a>一切陀罗尼门大故，<a id="a-96"></a>菩萨摩诃萨所行般若波罗蜜多亦大；<a id="a-97"></a>一切三摩地门大故，<a id="a-98"></a>菩萨摩诃萨所行般若波罗蜜多亦大。<a id="a-99"></a>所以者何？<a id="a-9A"></a>以一切陀罗尼门等前、<a id="a-9B"></a>中、<a id="a-9C"></a>后际皆不可得故说为大，<a id="a-9D"></a>由彼大故，<a id="a-9E"></a>菩萨摩诃萨所行般若波罗蜜多亦说为大。</p>
  <p id="a9F">“憍尸迦，<a id="a-9G"></a>预流大故，<a id="a-9H"></a>菩萨摩诃萨所行般若波罗蜜多亦大；<a id="a-9I"></a>一来、<a id="a-9J"></a>不还、<a id="a-9K"></a>阿罗汉大故，<a id="a-9L"></a>菩萨摩诃萨所行般若波罗蜜多亦大。<a id="a-9M"></a>所以者何？<a id="a-9N"></a>以预流等前、<a id="a-9O"></a>中、<a id="a-9P"></a>后际皆不可得故说为大，<a id="a-9Q"></a>由彼大故，<a id="a-9R"></a>菩萨摩诃萨所行般若波罗蜜多亦说为大。</p>
  <p id="a9S">“憍尸迦，<a id="a-9T"></a>预流向预流果大故，<a id="a-9U"></a>菩萨摩诃萨所行般若波罗蜜多亦大；<a id="a-9V"></a>一来向一来果、<a id="a-9W"></a>不还向不还果、<a id="a-9X"></a>阿罗汉向阿罗汉果大故，<a id="a-9Y"></a>菩萨摩诃萨所行般若波罗蜜多亦大。<a id="a-9Z"></a>所以者何？<a id="a-9a"></a>以预流向预流果等前、<a id="a-9b"></a>中、<a id="a-9c"></a>后际皆不可得故说为大，<a id="a-9d"></a>由彼大故，<a id="a-9e"></a>菩萨摩诃萨所行般若波罗蜜多亦说为大。</p>
  <p id="a9f">“憍尸迦，<a id="a-9g"></a>独觉大故，<a id="a-9h"></a>菩萨摩诃萨所行般若波罗蜜多亦大；<a id="a-9i"></a>独觉向独觉果大故，<a id="a-9j"></a>菩萨摩诃萨所行般若波罗蜜多亦大。<a id="a-9k"></a>所以者何？<a id="a-9l"></a>以独觉等前、<a id="a-9m"></a>中、<a id="a-9n"></a>后际皆不可得故说为大，<a id="a-9o"></a>由彼大故，<a id="a-9p"></a>菩萨摩诃萨所行般若波罗蜜多亦说为大。</p>
  <p id="a9q">“憍尸迦，<a id="a-9r"></a>菩萨摩诃萨大故，<a id="a-9s"></a>菩萨摩诃萨所行般若波罗蜜多亦大；<a id="a-9t"></a>三藐三佛陀大故，<a id="a-9u"></a>菩萨摩诃萨所行般若波罗蜜多亦大。<a id="a-9v"></a>所以者何？<a id="a-9w"></a>以菩萨摩诃萨等前、<a id="a-9x"></a>中、<a id="a-9y"></a>后际皆不可得故说为大，<a id="a-9z"></a>由彼大故，<a id="a-A0"></a>菩萨摩诃萨所行般若波罗蜜多亦说为大。</p>
  <p id="aA1">“憍尸迦，<a id="a-A2"></a>菩萨摩诃萨法大故，<a id="a-A3"></a>菩萨摩诃萨所行般若波罗蜜多亦大；<a id="a-A4"></a>无上正等菩提大故，<a id="a-A5"></a>菩萨摩诃萨所行般若波罗蜜多亦大。<a id="a-A6"></a>所以者何？<a id="a-A7"></a>以菩萨摩诃萨法等前、<a id="a-A8"></a>中、<a id="a-A9"></a>后际皆不可得故说为大，<a id="a-AA"></a>由彼大故，<a id="a-AB"></a>菩萨摩诃萨所行般若波罗蜜多亦说为大。</p>
  <p id="aAC">“憍尸迦，<a id="a-AD"></a>声闻乘大故，<a id="a-AE"></a>菩萨摩诃萨所行般若波罗蜜多亦大；<a id="a-AF"></a>独觉乘、<a id="a-AG"></a>无上乘大故，<a id="a-AH"></a>菩萨摩诃萨所行般若波罗蜜多亦大。<a id="a-AI"></a>所以者何？<a id="a-AJ"></a>以声闻乘等前、<a id="a-AK"></a>中、<a id="a-AL"></a>后际皆不可得故说为大，<a id="a-AM"></a>由彼大故，<a id="a-AN"></a>菩萨摩诃萨所行般若波罗蜜多亦说为大。</p>
  <p id="aAO">“憍尸迦，<a id="a-AP"></a>由此缘故我作是说：<a id="a-AQ"></a>色等大故，<a id="a-AR"></a>菩萨摩诃萨所行般若波罗蜜多亦大。</p>
  <p id="aAS">“憍尸迦，<a id="a-AT"></a>色无量故，<a id="a-AU"></a>菩萨摩诃萨所行般若波罗蜜多亦无量；<a id="a-AV"></a>受、<a id="a-AW"></a>想、<a id="a-AX"></a>行、<a id="a-AY"></a>识无量故，<a id="a-AZ"></a>菩萨摩诃萨所行般若波罗蜜多亦无量。<a id="a-Aa"></a>所以者何？<a id="a-Ab"></a>以色蕴等量不可得故说无量。<a id="a-Ac"></a>憍尸迦，<a id="a-Ad"></a>譬如虚空量不可得，<a id="a-Ae"></a>色蕴等亦如是量不可得。<a id="a-Af"></a>憍尸迦，<a id="a-Ag"></a>虚空无量故，<a id="a-Ah"></a>色蕴等亦无量。<a id="a-Ai"></a>色蕴等无量故，<a id="a-Aj"></a>菩萨摩诃萨所行般若波罗蜜多亦无量。</p>
  <p id="aAk">“憍尸迦，<a id="a-Al"></a>眼处无量故，<a id="a-Am"></a>菩萨摩诃萨所行般若波罗蜜多亦无量；<a id="a-An"></a>耳、<a id="a-Ao"></a>鼻、<a id="a-Ap"></a>舌、<a id="a-Aq"></a>身、<a id="a-Ar"></a>意处无量故，<a id="a-As"></a>菩萨摩诃萨所行般若波罗蜜多亦无量。<a id="a-At"></a>所以者何？<a id="a-Au"></a>以眼处等量不可得故说无量。<a id="a-Av"></a>憍尸迦，<a id="a-Aw"></a>譬如虚空量不可得，<a id="a-Ax"></a>眼处等亦如是量不可得。<a id="a-Ay"></a>憍尸迦，<a id="a-Az"></a>虚空无量故，<a id="a-B0"></a>眼处等亦无量。<a id="a-B1"></a>眼处等无量故，<a id="a-B2"></a>菩萨摩诃萨所行般若波罗蜜多亦无量。</p>
  <p id="aB3">“憍尸迦，<a id="a-B4"></a>色处无量故，<a id="a-B5"></a>菩萨摩诃萨所行般若波罗蜜多亦无量；<a id="a-B6"></a>声、<a id="a-B7"></a>香、<a id="a-B8"></a>味、<a id="a-B9"></a>触、<a id="a-BA"></a>法处无量故，<a id="a-BB"></a>菩萨摩诃萨所行般若波罗蜜多亦无量。<a id="a-BC"></a>所以者何？<a id="a-BD"></a>以色处等量不可得故说无量。<a id="a-BE"></a>憍尸迦，<a id="a-BF"></a>譬如虚空量不可得，<a id="a-BG"></a>色处等亦如是量不可得。<a id="a-BH"></a>憍尸迦，<a id="a-BI"></a>虚空无量故，<a id="a-BJ"></a>色处等亦无量。<a id="a-BK"></a>色处等无量故，<a id="a-BL"></a>菩萨摩诃萨所行般若波罗蜜多亦无量。</p>
  <p id="aBM">“憍尸迦，<a id="a-BN"></a>眼界无量故，<a id="a-BO"></a>菩萨摩诃萨所行般若波罗蜜多亦无量；<a id="a-BP"></a>色界、<a id="a-BQ"></a>眼识界及眼触、<a id="a-BR"></a>眼触为缘所生诸受无量故，<a id="a-BS"></a>菩萨摩诃萨所行般若波罗蜜多亦无量。<a id="a-BT"></a>所以者何？<a id="a-BU"></a>以眼界等量不可得故说无量。<a id="a-BV"></a>憍尸迦，<a id="a-BW"></a>譬如虚空量不可得，<a id="a-BX"></a>眼界等亦如是量不可得。<a id="a-BY"></a>憍尸迦，<a id="a-BZ"></a>虚空无量故，<a id="a-Ba"></a>眼界等亦无量。<a id="a-Bb"></a>眼界等无量故，<a id="a-Bc"></a>菩萨摩诃萨所行般若波罗蜜多亦无量。</p>
  <p id="aBd">“憍尸迦，<a id="a-Be"></a>耳界无量故，<a id="a-Bf"></a>菩萨摩诃萨所行般若波罗蜜多亦无量；<a id="a-Bg"></a>声界、<a id="a-Bh"></a>耳识界及耳触、<a id="a-Bi"></a>耳触为缘所生诸受无量故，<a id="a-Bj"></a>菩萨摩诃萨所行般若波罗蜜多亦无量。<a id="a-Bk"></a>所以者何？<a id="a-Bl"></a>以耳界等量不可得故说无量。<a id="a-Bm"></a>憍尸迦，<a id="a-Bn"></a>譬如虚空量不可得，<a id="a-Bo"></a>耳界等亦如是量不可得。<a id="a-Bp"></a>憍尸迦，<a id="a-Bq"></a>虚空无量故，<a id="a-Br"></a>耳界等亦无量。<a id="a-Bs"></a>耳界等无量故，<a id="a-Bt"></a>菩萨摩诃萨所行般若波罗蜜多亦无量。</p>
  <p id="aBu">“憍尸迦，<a id="a-Bv"></a>鼻界无量故，<a id="a-Bw"></a>菩萨摩诃萨所行般若波罗蜜多亦无量；<a id="a-Bx"></a>香界、<a id="a-By"></a>鼻识界及鼻触、<a id="a-Bz"></a>鼻触为缘所生诸受无量故，<a id="a-C0"></a>菩萨摩诃萨所行般若波罗蜜多亦无量。<a id="a-C1"></a>所以者何？<a id="a-C2"></a>以鼻界等量不可得故说无量。<a id="a-C3"></a>憍尸迦，<a id="a-C4"></a>譬如虚空量不可得，<a id="a-C5"></a>鼻界等亦如是量不可得。<a id="a-C6"></a>憍尸迦，<a id="a-C7"></a>虚空无量故，<a id="a-C8"></a>鼻界等亦无量。<a id="a-C9"></a>鼻界等无量故，<a id="a-CA"></a>菩萨摩诃萨所行般若波罗蜜多亦无量。</p>
  <p id="aCB">“憍尸迦，<a id="a-CC"></a>舌界无量故，<a id="a-CD"></a>菩萨摩诃萨所行般若波罗蜜多亦无量；<a id="a-CE"></a>味界、<a id="a-CF"></a>舌识界及舌触、<a id="a-CG"></a>舌触为缘所生诸受无量故，<a id="a-CH"></a>菩萨摩诃萨所行般若波罗蜜多亦无量。<a id="a-CI"></a>所以者何？<a id="a-CJ"></a>以舌界等量不可得故说无量。<a id="a-CK"></a>憍尸迦，<a id="a-CL"></a>譬如虚空量不可得，<a id="a-CM"></a>舌界等亦如是量不可得。<a id="a-CN"></a>憍尸迦，<a id="a-CO"></a>虚空无量故，<a id="a-CP"></a>舌界等亦无量。<a id="a-CQ"></a>舌界等无量故，<a id="a-CR"></a>菩萨摩诃萨所行般若波罗蜜多亦无量。</p>
  <p id="aCS">“憍尸迦，<a id="a-CT"></a>身界无量故，<a id="a-CU"></a>菩萨摩诃萨所行般若波罗蜜多亦无量；<a id="a-CV"></a>触界、<a id="a-CW"></a>身识界及身触、<a id="a-CX"></a>身触为缘所生诸受无量故，<a id="a-CY"></a>菩萨摩诃萨所行般若波罗蜜多亦无量。<a id="a-CZ"></a>所以者何？<a id="a-Ca"></a>以身界等量不可得故说无量。<a id="a-Cb"></a>憍尸迦，<a id="a-Cc"></a>譬如虚空量不可得，<a id="a-Cd"></a>身界等亦如是量不可得。<a id="a-Ce"></a>憍尸迦，<a id="a-Cf"></a>虚空无量故，<a id="a-Cg"></a>身界等亦无量。<a id="a-Ch"></a>身界等无量故，<a id="a-Ci"></a>菩萨摩诃萨所行般若波罗蜜多亦无量。</p>
  <p id="aCj">“憍尸迦，<a id="a-Ck"></a>意界无量故，<a id="a-Cl"></a>菩萨摩诃萨所行般若波罗蜜多亦无量；<a id="a-Cm"></a>法界、<a id="a-Cn"></a>意识界及意触、<a id="a-Co"></a>意触为缘所生诸受无量故，<a id="a-Cp"></a>菩萨摩诃萨所行般若波罗蜜多亦无量。<a id="a-Cq"></a>所以者何？<a id="a-Cr"></a>以意界等量不可得故说无量。<a id="a-Cs"></a>憍尸迦，<a id="a-Ct"></a>譬如虚空量不可得，<a id="a-Cu"></a>意界等亦如是量不可得。<a id="a-Cv"></a>憍尸迦，<a id="a-Cw"></a>虚空无量故，<a id="a-Cx"></a>意界等亦无量。<a id="a-Cy"></a>意界等无量故，<a id="a-Cz"></a>菩萨摩诃萨所行般若波罗蜜多亦无量。</p>
  <p id="aD0">“憍尸迦，<a id="a-D1"></a>地界等无量故，<a id="a-D2"></a>菩萨摩诃萨所行般若波罗蜜多亦无量；<a id="a-D3"></a>水、<a id="a-D4"></a>火、<a id="a-D5"></a>风、<a id="a-D6"></a>空、<a id="a-D7"></a>识界无量故，<a id="a-D8"></a>菩萨摩诃萨所行般若波罗蜜多亦无量。<a id="a-D9"></a>所以者何？<a id="a-DA"></a>以地界等量不可得故说无量。<a id="a-DB"></a>憍尸迦，<a id="a-DC"></a>譬如虚空量不可得，<a id="a-DD"></a>地界等亦如是量不可得。<a id="a-DE"></a>憍尸迦，<a id="a-DF"></a>虚空无量故，<a id="a-DG"></a>地界等亦无量。<a id="a-DH"></a>地界等无量故，<a id="a-DI"></a>菩萨摩诃萨所行般若波罗蜜多亦无量。</p>
  <p id="aDJ">“憍尸迦，<a id="a-DK"></a>苦圣谛无量故，<a id="a-DL"></a>菩萨摩诃萨所行般若波罗蜜多亦无量；<a id="a-DM"></a>集、<a id="a-DN"></a>灭、<a id="a-DO"></a>道圣谛无量故，<a id="a-DP"></a>菩萨摩诃萨所行般若波罗蜜多亦无量。<a id="a-DQ"></a>所以者何？<a id="a-DR"></a>以苦圣谛等量不可得故说无量。<a id="a-DS"></a>憍尸迦，<a id="a-DT"></a>譬如虚空量不可得，<a id="a-DU"></a>苦圣谛等亦如是量不可得。<a id="a-DV"></a>憍尸迦，<a id="a-DW"></a>虚空无量故，<a id="a-DX"></a>苦圣谛等亦无量。<a id="a-DY"></a>苦圣谛等无量故，<a id="a-DZ"></a>菩萨摩诃萨所行般若波罗蜜多亦无量。</p>
  <p id="aDa">“憍尸迦，<a id="a-Db"></a>无明无量故，<a id="a-Dc"></a>菩萨摩诃萨所行般若波罗蜜多亦无量；<a id="a-Dd"></a>行、<a id="a-De"></a>识、<a id="a-Df"></a>名色、<a id="a-Dg"></a>六处、<a id="a-Dh"></a>触、<a id="a-Di"></a>受、<a id="a-Dj"></a>爱、<a id="a-Dk"></a>取、<a id="a-Dl"></a>有、<a id="a-Dm"></a>生、<a id="a-Dn"></a>老死愁叹苦忧恼无量故，<a id="a-Do"></a>菩萨摩诃萨所行般若波罗蜜多亦无量。<a id="a-Dp"></a>所以者何？<a id="a-Dq"></a>以无明等量不可得故说无量。<a id="a-Dr"></a>憍尸迦，<a id="a-Ds"></a>譬如虚空量不可得，<a id="a-Dt"></a>无明等亦如是量不可得。<a id="a-Du"></a>憍尸迦，<a id="a-Dv"></a>虚空无量故，<a id="a-Dw"></a>无明等亦无量。<a id="a-Dx"></a>无明等无量故，<a id="a-Dy"></a>菩萨摩诃萨所行般若波罗蜜多亦无量。</p>
  <p id="aDz">“憍尸迦，<a id="a-E0"></a>内空无量故，<a id="a-E1"></a>菩萨摩诃萨所行般若波罗蜜多亦无量；<a id="a-E2"></a>外空、<a id="a-E3"></a>内外空、<a id="a-E4"></a>空空、<a id="a-E5"></a>大空、<a id="a-E6"></a>胜义空、<a id="a-E7"></a>有为空、<a id="a-E8"></a>无为空、<a id="a-E9"></a>毕竟空、<a id="a-EA"></a>无际空、<a id="a-EB"></a>散空、<a id="a-EC"></a>无变异空、<a id="a-ED"></a>本性空、<a id="a-EE"></a>自相空、<a id="a-EF"></a>共相空、<a id="a-EG"></a>一切法空、<a id="a-EH"></a>不可得空、<a id="a-EI"></a>无性空、<a id="a-EJ"></a>自性空、<a id="a-EK"></a>无性自性空无量故，<a id="a-EL"></a>菩萨摩诃萨所行般若波罗蜜多亦无量。<a id="a-EM"></a>所以者何？<a id="a-EN"></a>以内空等量不可得故说无量。<a id="a-EO"></a>憍尸迦，<a id="a-EP"></a>譬如虚空量不可得，<a id="a-EQ"></a>内空等亦如是量不可得。<a id="a-ER"></a>憍尸迦，<a id="a-ES"></a>虚空无量故，<a id="a-ET"></a>内空等亦无量。<a id="a-EU"></a>内空等无量故，<a id="a-EV"></a>菩萨摩诃萨所行般若波罗蜜多亦无量。</p>
  <p id="aEW">“憍尸迦，<a id="a-EX"></a>真如无量故，<a id="a-EY"></a>菩萨摩诃萨所行般若波罗蜜多亦无量；<a id="a-EZ"></a>法界、<a id="a-Ea"></a>法性、<a id="a-Eb"></a>不虚妄性、<a id="a-Ec"></a>不变异性、<a id="a-Ed"></a>平等性、<a id="a-Ee"></a>离生性、<a id="a-Ef"></a>法定、<a id="a-Eg"></a>法住、<a id="a-Eh"></a>实际、<a id="a-Ei"></a>虚空界、<a id="a-Ej"></a>不思议界无量故，<a id="a-Ek"></a>菩萨摩诃萨所行般若波罗蜜多亦无量。<a id="a-El"></a>所以者何？<a id="a-Em"></a>以真如等量不可得故说无量。<a id="a-En"></a>憍尸迦，<a id="a-Eo"></a>譬如虚空量不可得，<a id="a-Ep"></a>真如等亦如是量不可得。<a id="a-Eq"></a>憍尸迦，<a id="a-Er"></a>虚空无量故，<a id="a-Es"></a>真如等亦无量。<a id="a-Et"></a>真如等无量故，<a id="a-Eu"></a>菩萨摩诃萨所行般若波罗蜜多亦无量。</p>
  <p id="aEv">“憍尸迦，<a id="a-Ew"></a>布施波罗蜜多无量故，<a id="a-Ex"></a>菩萨摩诃萨所行般若波罗蜜多亦无量；<a id="a-Ey"></a>净戒、<a id="a-Ez"></a>安忍、<a id="a-F0"></a>精进、<a id="a-F1"></a>静虑、<a id="a-F2"></a>般若波罗蜜多无量故，<a id="a-F3"></a>菩萨摩诃萨所行般若波罗蜜多亦无量。<a id="a-F4"></a>所以者何？<a id="a-F5"></a>以布施波罗蜜多等量不可得故说无量。<a id="a-F6"></a>憍尸迦，<a id="a-F7"></a>譬如虚空量不可得，<a id="a-F8"></a>布施波罗蜜多等亦如是量不可得。<a id="a-F9"></a>憍尸迦，<a id="a-FA"></a>虚空无量故，<a id="a-FB"></a>布施波罗蜜多等亦无量。<a id="a-FC"></a>布施波罗蜜多等无量故，<a id="a-FD"></a>菩萨摩诃萨所行般若波罗蜜多亦无量。</p>
  <p id="aFE">“憍尸迦，<a id="a-FF"></a>四静虑无量故，<a id="a-FG"></a>菩萨摩诃萨所行般若波罗蜜多亦无量；<a id="a-FH"></a>四无量、<a id="a-FI"></a>四无色定无量故，<a id="a-FJ"></a>菩萨摩诃萨所行般若波罗蜜多亦无量。<a id="a-FK"></a>所以者何？<a id="a-FL"></a>以四静虑等量不可得故说无量。<a id="a-FM"></a>憍尸迦，<a id="a-FN"></a>譬如虚空量不可得，<a id="a-FO"></a>四静虑等亦如是量不可得。<a id="a-FP"></a>憍尸迦，<a id="a-FQ"></a>虚空无量故，<a id="a-FR"></a>四静虑等亦无量。<a id="a-FS"></a>四静虑等无量故，<a id="a-FT"></a>菩萨摩诃萨所行般若波罗蜜多亦无量。</p>
  <p id="aFU">“憍尸迦，<a id="a-FV"></a>八解脱无量故，<a id="a-FW"></a>菩萨摩诃萨所行般若波罗蜜多亦无量；<a id="a-FX"></a>八胜处、<a id="a-FY"></a>九次第定、<a id="a-FZ"></a>十遍处无量故，<a id="a-Fa"></a>菩萨摩诃萨所行般若波罗蜜多亦无量。<a id="a-Fb"></a>所以者何？<a id="a-Fc"></a>以八解脱等量不可得故说无量。<a id="a-Fd"></a>憍尸迦，<a id="a-Fe"></a>譬如虚空量不可得，<a id="a-Ff"></a>八解脱等亦如是量不可得。<a id="a-Fg"></a>憍尸迦，<a id="a-Fh"></a>虚空无量故，<a id="a-Fi"></a>八解脱等亦无量。<a id="a-Fj"></a>八解脱等无量故，<a id="a-Fk"></a>菩萨摩诃萨所行般若波罗蜜多亦无量。</p>
  <p id="aFl">“憍尸迦，<a id="a-Fm"></a>四念住无量故，<a id="a-Fn"></a>菩萨摩诃萨所行般若波罗蜜多亦无量；<a id="a-Fo"></a>四正断、<a id="a-Fp"></a>四神足、<a id="a-Fq"></a>五根、<a id="a-Fr"></a>五力、<a id="a-Fs"></a>七等觉支、<a id="a-Ft"></a>八圣道支无量故，<a id="a-Fu"></a>菩萨摩诃萨所行般若波罗蜜多亦无量。<a id="a-Fv"></a>所以者何？<a id="a-Fw"></a>以四念住等量不可得故说无量。<a id="a-Fx"></a>憍尸迦，<a id="a-Fy"></a>譬如虚空量不可得，<a id="a-Fz"></a>四念住等亦如是量不可得。<a id="a-G0"></a>憍尸迦，<a id="a-G1"></a>虚空无量故，<a id="a-G2"></a>四念住等亦无量。<a id="a-G3"></a>四念住等无量故，<a id="a-G4"></a>菩萨摩诃萨所行般若波罗蜜多亦无量。</p>
  <p id="aG5">“憍尸迦，<a id="a-G6"></a>空解脱门无量故，<a id="a-G7"></a>菩萨摩诃萨所行般若波罗蜜多亦无量；<a id="a-G8"></a>无相、<a id="a-G9"></a>无愿解脱门无量故，<a id="a-GA"></a>菩萨摩诃萨所行般若波罗蜜多亦无量。<a id="a-GB"></a>所以者何？<a id="a-GC"></a>以空解脱门等量不可得故说无量。<a id="a-GD"></a>憍尸迦，<a id="a-GE"></a>譬如虚空量不可得，<a id="a-GF"></a>空解脱门等亦如是量不可得。<a id="a-GG"></a>憍尸迦，<a id="a-GH"></a>虚空无量故，<a id="a-GI"></a>空解脱门等亦无量。<a id="a-GJ"></a>空解脱门等无量故，<a id="a-GK"></a>菩萨摩诃萨所行般若波罗蜜多亦无量。</p>
  <p id="aGL">“憍尸迦，<a id="a-GM"></a>五眼无量故，<a id="a-GN"></a>菩萨摩诃萨所行般若波罗蜜多亦无量；<a id="a-GO"></a>六神通无量故，<a id="a-GP"></a>菩萨摩诃萨所行般若波罗蜜多亦无量。<a id="a-GQ"></a>所以者何？<a id="a-GR"></a>以五眼等量不可得故说无量。<a id="a-GS"></a>憍尸迦，<a id="a-GT"></a>譬如虚空量不可得，<a id="a-GU"></a>五眼等亦如是量不可得。<a id="a-GV"></a>憍尸迦，<a id="a-GW"></a>虚空无量故，<a id="a-GX"></a>五眼等亦无量。<a id="a-GY"></a>五眼等无量故，<a id="a-GZ"></a>菩萨摩诃萨所行般若波罗蜜多亦无量。</p>
  <p id="aGa">“憍尸迦，<a id="a-Gb"></a>佛十力无量故，<a id="a-Gc"></a>菩萨摩诃萨所行般若波罗蜜多亦无量；<a id="a-Gd"></a>四无所畏、<a id="a-Ge"></a>四无礙解、<a id="a-Gf"></a>大慈、<a id="a-Gg"></a>大悲、<a id="a-Gh"></a>大喜、<a id="a-Gi"></a>大舍、<a id="a-Gj"></a>十八佛不共法无量故，<a id="a-Gk"></a>菩萨摩诃萨所行般若波罗蜜多亦无量。<a id="a-Gl"></a>所以者何？<a id="a-Gm"></a>以佛十力等量不可得故说无量。<a id="a-Gn"></a>憍尸迦，<a id="a-Go"></a>譬如虚空量不可得，<a id="a-Gp"></a>佛十力等亦如是量不可得。<a id="a-Gq"></a>憍尸迦，<a id="a-Gr"></a>虚空无量故，<a id="a-Gs"></a>佛十力等亦无量。<a id="a-Gt"></a>佛十力等无量故，<a id="a-Gu"></a>菩萨摩诃萨所行般若波罗蜜多亦无量。</p>
  <p id="aGv">“憍尸迦，<a id="a-Gw"></a>无忘失法无量故，<a id="a-Gx"></a>菩萨摩诃萨所行般若波罗蜜多亦无量；<a id="a-Gy"></a>恒住舍性无量故，<a id="a-Gz"></a>菩萨摩诃萨所行般若波罗蜜多亦无量。<a id="a-H0"></a>所以者何？<a id="a-H1"></a>以无忘失法等量不可得故说无量。<a id="a-H2"></a>憍尸迦，<a id="a-H3"></a>譬如虚空量不可得，<a id="a-H4"></a>无忘失法等亦如是量不可得。<a id="a-H5"></a>憍尸迦，<a id="a-H6"></a>虚空无量故，<a id="a-H7"></a>无忘失法等亦无量。<a id="a-H8"></a>无忘失法等无量故，<a id="a-H9"></a>菩萨摩诃萨所行般若波罗蜜多亦无量。</p>
  <p id="aHA">“憍尸迦，<a id="a-HB"></a>一切智无量故，<a id="a-HC"></a>菩萨摩诃萨所行般若波罗蜜多亦无量；<a id="a-HD"></a>道相智、<a id="a-HE"></a>一切相智无量故，<a id="a-HF"></a>菩萨摩诃萨所行般若波罗蜜多亦无量。<a id="a-HG"></a>所以者何？<a id="a-HH"></a>以一切智等量不可得故说无量。<a id="a-HI"></a>憍尸迦，<a id="a-HJ"></a>譬如虚空量不可得，<a id="a-HK"></a>一切智等亦如是量不可得。<a id="a-HL"></a>憍尸迦，<a id="a-HM"></a>虚空无量故，<a id="a-HN"></a>一切智等亦无量。<a id="a-HO"></a>一切智等无量故，<a id="a-HP"></a>菩萨摩诃萨所行般若波罗蜜多亦无量。</p>
  <p id="aHQ">“憍尸迦，<a id="a-HR"></a>一切陀罗尼门无量故，<a id="a-HS"></a>菩萨摩诃萨所行般若波罗蜜多亦无量；<a id="a-HT"></a>一切三摩地门无量故，<a id="a-HU"></a>菩萨摩诃萨所行般若波罗蜜多亦无量。<a id="a-HV"></a>所以者何？<a id="a-HW"></a>以一切陀罗尼门等量不可得故说无量。<a id="a-HX"></a>憍尸迦，<a id="a-HY"></a>譬如虚空量不可得，<a id="a-HZ"></a>一切陀罗尼门等亦如是量不可得。<a id="a-Ha"></a>憍尸迦，<a id="a-Hb"></a>虚空无量故，<a id="a-Hc"></a>一切陀罗尼门等亦无量。<a id="a-Hd"></a>一切陀罗尼门等无量故，<a id="a-He"></a>菩萨摩诃萨所行般若波罗蜜多亦无量。</p>
 </body>
</html>