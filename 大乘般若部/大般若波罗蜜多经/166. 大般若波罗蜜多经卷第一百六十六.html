<!doctype html>
<html id="z3IBSqs2f" data-ver="1481">
 <head>
  <meta charset="utf-8">
  <meta author="玄奘">
  <meta library="龙藏">
  <meta catalog="大乘般若部">
  <meta period="唐">
 </head>
 <body>
  <h1 id="a1">大般若波罗蜜多经卷第一百六十六</h1>
  <h2 id="a2">初分校量功德品第三十之六十四</h2>
  <p id="a3">“复次，<a id="a-4"></a>憍尸迦，<a id="a-5"></a>置赡部洲、<a id="a-6"></a>东胜身洲、<a id="a-7"></a>西牛货洲诸有情类，<a id="a-8"></a>若善男子、<a id="a-9"></a>善女人等，<a id="a-A"></a>教赡部洲、<a id="a-B"></a>东胜身洲、<a id="a-C"></a>西牛货洲、<a id="a-D"></a>北俱卢洲诸有情类皆令住不还果。<a id="a-E"></a>于意云何？<a id="a-F"></a>是善男子、<a id="a-G"></a>善女人等，<a id="a-H"></a>由此因缘得福多不？<a id="a-I"></a>”</p>
  <p id="aJ">天帝释言：<a id="a-K"></a>“甚多，<a id="a-L"></a>世尊！<a id="a-M"></a>甚多，<a id="a-N"></a>善逝！<a id="a-O"></a>”</p>
  <p id="aP">佛言：<a id="a-Q"></a>“憍尸迦，<a id="a-R"></a>若善男子、<a id="a-S"></a>善女人等，<a id="a-T"></a>于此般若波罗蜜多，<a id="a-U"></a>以无量门巧妙文义为他广说，<a id="a-V"></a>宣示开演、<a id="a-W"></a>显了解释，<a id="a-X"></a>分别义趣令其易解，<a id="a-Y"></a>复作是言：<a id="a-Z"></a>‘来！<a id="a-a"></a>善男子，<a id="a-b"></a>汝当于此甚深般若波罗蜜多，<a id="a-c"></a>至心听闻、<a id="a-d"></a>受持读诵、<a id="a-e"></a>令善通利、<a id="a-f"></a>如理思惟，<a id="a-g"></a>随此法门应勤修学。<a id="a-h"></a>’是善男子、<a id="a-i"></a>善女人等，<a id="a-j"></a>所获功德甚多于前。<a id="a-k"></a>何以故？<a id="a-l"></a>憍尸迦，<a id="a-m"></a>一切不还及不还果，<a id="a-n"></a>皆是般若波罗蜜多所流出故。</p>
  <p id="ao">“复次，<a id="a-p"></a>憍尸迦，<a id="a-q"></a>置四大洲诸有情类，<a id="a-r"></a>若善男子、<a id="a-s"></a>善女人等，<a id="a-t"></a>教小千界诸有情类皆令住不还果。<a id="a-u"></a>于意云何？<a id="a-v"></a>是善男子、<a id="a-w"></a>善女人等，<a id="a-x"></a>由此因缘得福多不？<a id="a-y"></a>”</p>
  <p id="az">天帝释言：<a id="a-10"></a>“甚多，<a id="a-11"></a>世尊！<a id="a-12"></a>甚多，<a id="a-13"></a>善逝！<a id="a-14"></a>”</p>
  <p id="a15">佛言：<a id="a-16"></a>“憍尸迦，<a id="a-17"></a>若善男子、<a id="a-18"></a>善女人等，<a id="a-19"></a>于此般若波罗蜜多，<a id="a-1A"></a>以无量门巧妙文义为他广说，<a id="a-1B"></a>宣示开演、<a id="a-1C"></a>显了解释，<a id="a-1D"></a>分别义趣令其易解，<a id="a-1E"></a>复作是言：<a id="a-1F"></a>‘来！<a id="a-1G"></a>善男子，<a id="a-1H"></a>汝当于此甚深般若波罗蜜多，<a id="a-1I"></a>至心听闻、<a id="a-1J"></a>受持读诵、<a id="a-1K"></a>令善通利、<a id="a-1L"></a>如理思惟，<a id="a-1M"></a>随此法门应勤修学。<a id="a-1N"></a>’是善男子、<a id="a-1O"></a>善女人等，<a id="a-1P"></a>所获功德甚多于前。<a id="a-1Q"></a>何以故？<a id="a-1R"></a>憍尸迦，<a id="a-1S"></a>一切不还及不还果，<a id="a-1T"></a>皆是般若波罗蜜多所流出故。</p>
  <p id="a1U">“复次，<a id="a-1V"></a>憍尸迦，<a id="a-1W"></a>置小千界诸有情类，<a id="a-1X"></a>若善男子、<a id="a-1Y"></a>善女人等，<a id="a-1Z"></a>教中千界诸有情类皆令住不还果。<a id="a-1a"></a>于意云何？<a id="a-1b"></a>是善男子、<a id="a-1c"></a>善女人等，<a id="a-1d"></a>由此因缘得福多不？<a id="a-1e"></a>”</p>
  <p id="a1f">天帝释言：<a id="a-1g"></a>“甚多，<a id="a-1h"></a>世尊！<a id="a-1i"></a>甚多，<a id="a-1j"></a>善逝！<a id="a-1k"></a>”</p>
  <p id="a1l">佛言：<a id="a-1m"></a>“憍尸迦，<a id="a-1n"></a>若善男子、<a id="a-1o"></a>善女人等，<a id="a-1p"></a>于此般若波罗蜜多，<a id="a-1q"></a>以无量门巧妙文义为他广说，<a id="a-1r"></a>宣示开演、<a id="a-1s"></a>显了解释，<a id="a-1t"></a>分别义趣令其易解，<a id="a-1u"></a>复作是言：<a id="a-1v"></a>‘来！<a id="a-1w"></a>善男子，<a id="a-1x"></a>汝当于此甚深般若波罗蜜多，<a id="a-1y"></a>至心听闻、<a id="a-1z"></a>受持读诵、<a id="a-20"></a>令善通利、<a id="a-21"></a>如理思惟，<a id="a-22"></a>随此法门应勤修学。<a id="a-23"></a>’是善男子、<a id="a-24"></a>善女人等，<a id="a-25"></a>所获功德甚多于前。<a id="a-26"></a>何以故？<a id="a-27"></a>憍尸迦，<a id="a-28"></a>一切不还及不还果，<a id="a-29"></a>皆是般若波罗蜜多所流出故。</p>
  <p id="a2A">“复次，<a id="a-2B"></a>憍尸迦，<a id="a-2C"></a>置中千界诸有情类，<a id="a-2D"></a>若善男子、<a id="a-2E"></a>善女人等，<a id="a-2F"></a>教化三千大千世界诸有情类皆令住不还果。<a id="a-2G"></a>于意云何？<a id="a-2H"></a>是善男子、<a id="a-2I"></a>善女人等，<a id="a-2J"></a>由此因缘得福多不？<a id="a-2K"></a>”</p>
  <p id="a2L">天帝释言：<a id="a-2M"></a>“甚多，<a id="a-2N"></a>世尊！<a id="a-2O"></a>甚多，<a id="a-2P"></a>善逝！<a id="a-2Q"></a>”</p>
  <p id="a2R">佛言：<a id="a-2S"></a>“憍尸迦，<a id="a-2T"></a>若善男子、<a id="a-2U"></a>善女人等，<a id="a-2V"></a>于此般若波罗蜜多，<a id="a-2W"></a>以无量门巧妙文义为他广说，<a id="a-2X"></a>宣示开演、<a id="a-2Y"></a>显了解释，<a id="a-2Z"></a>分别义趣令其易解，<a id="a-2a"></a>复作是言：<a id="a-2b"></a>‘来！<a id="a-2c"></a>善男子，<a id="a-2d"></a>汝当于此甚深般若波罗蜜多，<a id="a-2e"></a>至心听闻、<a id="a-2f"></a>受持读诵、<a id="a-2g"></a>令善通利、<a id="a-2h"></a>如理思惟，<a id="a-2i"></a>随此法门应勤修学。<a id="a-2j"></a>’是善男子、<a id="a-2k"></a>善女人等，<a id="a-2l"></a>所获功德甚多于前。<a id="a-2m"></a>何以故？<a id="a-2n"></a>憍尸迦，<a id="a-2o"></a>一切不还及不还果，<a id="a-2p"></a>皆是般若波罗蜜多所流出故。</p>
  <p id="a2q">“复次，<a id="a-2r"></a>憍尸迦，<a id="a-2s"></a>置此三千大千世界诸有情类，<a id="a-2t"></a>若善男子、<a id="a-2u"></a>善女人等，<a id="a-2v"></a>教化十方各如殑伽沙等世界诸有情类皆令住不还果。<a id="a-2w"></a>于意云何？<a id="a-2x"></a>是善男子、<a id="a-2y"></a>善女人等，<a id="a-2z"></a>由此因缘得福多不？<a id="a-30"></a>”</p>
  <p id="a31">天帝释言：<a id="a-32"></a>“甚多，<a id="a-33"></a>世尊！<a id="a-34"></a>甚多，<a id="a-35"></a>善逝！<a id="a-36"></a>”</p>
  <p id="a37">佛言：<a id="a-38"></a>“憍尸迦，<a id="a-39"></a>若善男子、<a id="a-3A"></a>善女人等，<a id="a-3B"></a>于此般若波罗蜜多，<a id="a-3C"></a>以无量门巧妙文义为他广说，<a id="a-3D"></a>宣示开演、<a id="a-3E"></a>显了解释，<a id="a-3F"></a>分别义趣令其易解，<a id="a-3G"></a>复作是言：<a id="a-3H"></a>‘来！<a id="a-3I"></a>善男子，<a id="a-3J"></a>汝当于此甚深般若波罗蜜多，<a id="a-3K"></a>至心听闻、<a id="a-3L"></a>受持读诵、<a id="a-3M"></a>令善通利、<a id="a-3N"></a>如理思惟，<a id="a-3O"></a>随此法门应勤修学。<a id="a-3P"></a>’是善男子、<a id="a-3Q"></a>善女人等，<a id="a-3R"></a>所获功德甚多于前。<a id="a-3S"></a>何以故？<a id="a-3T"></a>憍尸迦，<a id="a-3U"></a>一切不还及不还果，<a id="a-3V"></a>皆是般若波罗蜜多所流出故。</p>
  <p id="a3W">“复次，<a id="a-3X"></a>憍尸迦，<a id="a-3Y"></a>置此十方各如殑伽沙等世界诸有情类，<a id="a-3Z"></a>若善男子、<a id="a-3a"></a>善女人等，<a id="a-3b"></a>教化十方一切世界诸有情类皆令住不还果。<a id="a-3c"></a>于意云何？<a id="a-3d"></a>是善男子、<a id="a-3e"></a>善女人等，<a id="a-3f"></a>由此因缘得福多不？<a id="a-3g"></a>”</p>
  <p id="a3h">天帝释言：<a id="a-3i"></a>“甚多，<a id="a-3j"></a>世尊！<a id="a-3k"></a>甚多，<a id="a-3l"></a>善逝！<a id="a-3m"></a>”</p>
  <p id="a3n">佛言：<a id="a-3o"></a>“憍尸迦，<a id="a-3p"></a>若善男子、<a id="a-3q"></a>善女人等，<a id="a-3r"></a>于此般若波罗蜜多，<a id="a-3s"></a>以无量门巧妙文义为他广说，<a id="a-3t"></a>宣示开演、<a id="a-3u"></a>显了解释，<a id="a-3v"></a>分别义趣令其易解，<a id="a-3w"></a>复作是言：<a id="a-3x"></a>‘来！<a id="a-3y"></a>善男子，<a id="a-3z"></a>汝当于此甚深般若波罗蜜多，<a id="a-40"></a>至心听闻、<a id="a-41"></a>受持读诵、<a id="a-42"></a>令善通利、<a id="a-43"></a>如理思惟，<a id="a-44"></a>随此法门应勤修学。<a id="a-45"></a>’是善男子、<a id="a-46"></a>善女人等，<a id="a-47"></a>所获功德甚多于前。<a id="a-48"></a>何以故？<a id="a-49"></a>憍尸迦，<a id="a-4A"></a>一切不还及不还果，<a id="a-4B"></a>皆是般若波罗蜜多所流出故。</p>
  <p id="a4C">“复次，<a id="a-4D"></a>憍尸迦，<a id="a-4E"></a>若善男子、<a id="a-4F"></a>善女人等，<a id="a-4G"></a>教赡部洲诸有情类皆令安住阿罗汉果。<a id="a-4H"></a>于意云何？<a id="a-4I"></a>是善男子、<a id="a-4J"></a>善女人等，<a id="a-4K"></a>由此因缘得福多不？<a id="a-4L"></a>”</p>
  <p id="a4M">天帝释言：<a id="a-4N"></a>“甚多，<a id="a-4O"></a>世尊！<a id="a-4P"></a>甚多，<a id="a-4Q"></a>善逝！<a id="a-4R"></a>”</p>
  <p id="a4S">佛言：<a id="a-4T"></a>“憍尸迦，<a id="a-4U"></a>若善男子、<a id="a-4V"></a>善女人等，<a id="a-4W"></a>于此般若波罗蜜多，<a id="a-4X"></a>以无量门巧妙文义为他广说，<a id="a-4Y"></a>宣示开演、<a id="a-4Z"></a>显了解释，<a id="a-4a"></a>分别义趣令其易解，<a id="a-4b"></a>复作是言：<a id="a-4c"></a>‘来！<a id="a-4d"></a>善男子，<a id="a-4e"></a>汝当于此甚深般若波罗蜜多，<a id="a-4f"></a>至心听闻、<a id="a-4g"></a>受持读诵、<a id="a-4h"></a>令善通利、<a id="a-4i"></a>如理思惟，<a id="a-4j"></a>随此法门应勤修学。<a id="a-4k"></a>’是善男子、<a id="a-4l"></a>善女人等，<a id="a-4m"></a>所获功德甚多于前。<a id="a-4n"></a>何以故？<a id="a-4o"></a>憍尸迦，<a id="a-4p"></a>诸阿罗汉、<a id="a-4q"></a>阿罗汉果，<a id="a-4r"></a>皆是般若波罗蜜多所流出故。</p>
  <p id="a4s">“复次，<a id="a-4t"></a>憍尸迦，<a id="a-4u"></a>置赡部洲诸有情类，<a id="a-4v"></a>若善男子、<a id="a-4w"></a>善女人等，<a id="a-4x"></a>教赡部洲、<a id="a-4y"></a>东胜身洲诸有情类皆令安住阿罗汉果。<a id="a-4z"></a>于意云何？<a id="a-50"></a>是善男子、<a id="a-51"></a>善女人等，<a id="a-52"></a>由此因缘得福多不？<a id="a-53"></a>”</p>
  <p id="a54">天帝释言：<a id="a-55"></a>“甚多，<a id="a-56"></a>世尊！<a id="a-57"></a>甚多，<a id="a-58"></a>善逝！<a id="a-59"></a>”</p>
  <p id="a5A">佛言：<a id="a-5B"></a>“憍尸迦，<a id="a-5C"></a>若善男子、<a id="a-5D"></a>善女人等，<a id="a-5E"></a>于此般若波罗蜜多，<a id="a-5F"></a>以无量门巧妙文义为他广说，<a id="a-5G"></a>宣示开演、<a id="a-5H"></a>显了解释，<a id="a-5I"></a>分别义趣令其易解，<a id="a-5J"></a>复作是言：<a id="a-5K"></a>‘来！<a id="a-5L"></a>善男子，<a id="a-5M"></a>汝当于此甚深般若波罗蜜多，<a id="a-5N"></a>至心听闻、<a id="a-5O"></a>受持读诵、<a id="a-5P"></a>令善通利、<a id="a-5Q"></a>如理思惟，<a id="a-5R"></a>随此法门应勤修学。<a id="a-5S"></a>’是善男子、<a id="a-5T"></a>善女人等，<a id="a-5U"></a>所获功德甚多于前。<a id="a-5V"></a>何以故？<a id="a-5W"></a>憍尸迦，<a id="a-5X"></a>诸阿罗汉、<a id="a-5Y"></a>阿罗汉果，<a id="a-5Z"></a>皆是般若波罗蜜多所流出故。</p>
  <p id="a5a">“复次，<a id="a-5b"></a>憍尸迦，<a id="a-5c"></a>置赡部洲、<a id="a-5d"></a>东胜身洲诸有情类，<a id="a-5e"></a>若善男子、<a id="a-5f"></a>善女人等，<a id="a-5g"></a>教赡部洲、<a id="a-5h"></a>东胜身洲、<a id="a-5i"></a>西牛货洲诸有情类皆令安住阿罗汉果。<a id="a-5j"></a>于意云何？<a id="a-5k"></a>是善男子、<a id="a-5l"></a>善女人等，<a id="a-5m"></a>由此因缘得福多不？<a id="a-5n"></a>”</p>
  <p id="a5o">天帝释言：<a id="a-5p"></a>“甚多，<a id="a-5q"></a>世尊！<a id="a-5r"></a>甚多，<a id="a-5s"></a>善逝！<a id="a-5t"></a>”</p>
  <p id="a5u">佛言：<a id="a-5v"></a>“憍尸迦，<a id="a-5w"></a>若善男子、<a id="a-5x"></a>善女人等，<a id="a-5y"></a>于此般若波罗蜜多，<a id="a-5z"></a>以无量门巧妙文义为他广说，<a id="a-60"></a>宣示开演、<a id="a-61"></a>显了解释，<a id="a-62"></a>分别义趣令其易解，<a id="a-63"></a>复作是言：<a id="a-64"></a>‘来！<a id="a-65"></a>善男子，<a id="a-66"></a>汝当于此甚深般若波罗蜜多，<a id="a-67"></a>至心听闻、<a id="a-68"></a>受持读诵、<a id="a-69"></a>令善通利、<a id="a-6A"></a>如理思惟，<a id="a-6B"></a>随此法门应勤修学。<a id="a-6C"></a>’是善男子、<a id="a-6D"></a>善女人等，<a id="a-6E"></a>所获功德甚多于前。<a id="a-6F"></a>何以故？<a id="a-6G"></a>憍尸迦，<a id="a-6H"></a>诸阿罗汉、<a id="a-6I"></a>阿罗汉果，<a id="a-6J"></a>皆是般若波罗蜜多所流出故。</p>
  <p id="a6K">“复次，<a id="a-6L"></a>憍尸迦，<a id="a-6M"></a>置赡部洲、<a id="a-6N"></a>东胜身洲、<a id="a-6O"></a>西牛货洲诸有情类，<a id="a-6P"></a>若善男子、<a id="a-6Q"></a>善女人等，<a id="a-6R"></a>教赡部洲、<a id="a-6S"></a>东胜身洲、<a id="a-6T"></a>西牛货洲、<a id="a-6U"></a>北俱卢洲诸有情类皆令安住阿罗汉果。<a id="a-6V"></a>于意云何？<a id="a-6W"></a>是善男子、<a id="a-6X"></a>善女人等，<a id="a-6Y"></a>由此因缘得福多不？<a id="a-6Z"></a>”</p>
  <p id="a6a">天帝释言：<a id="a-6b"></a>“甚多，<a id="a-6c"></a>世尊！<a id="a-6d"></a>甚多，<a id="a-6e"></a>善逝！<a id="a-6f"></a>”</p>
  <p id="a6g">佛言：<a id="a-6h"></a>“憍尸迦，<a id="a-6i"></a>若善男子、<a id="a-6j"></a>善女人等，<a id="a-6k"></a>于此般若波罗蜜多，<a id="a-6l"></a>以无量门巧妙文义为他广说，<a id="a-6m"></a>宣示开演、<a id="a-6n"></a>显了解释，<a id="a-6o"></a>分别义趣令其易解，<a id="a-6p"></a>复作是言：<a id="a-6q"></a>‘来！<a id="a-6r"></a>善男子，<a id="a-6s"></a>汝当于此甚深般若波罗蜜多，<a id="a-6t"></a>至心听闻、<a id="a-6u"></a>受持读诵、<a id="a-6v"></a>令善通利、<a id="a-6w"></a>如理思惟，<a id="a-6x"></a>随此法门应勤修学。<a id="a-6y"></a>’是善男子、<a id="a-6z"></a>善女人等，<a id="a-70"></a>所获功德甚多于前。<a id="a-71"></a>何以故？<a id="a-72"></a>憍尸迦，<a id="a-73"></a>诸阿罗汉、<a id="a-74"></a>阿罗汉果，<a id="a-75"></a>皆是般若波罗蜜多所流出故。</p>
  <p id="a76">“复次，<a id="a-77"></a>憍尸迦，<a id="a-78"></a>置四大洲诸有情类，<a id="a-79"></a>若善男子、<a id="a-7A"></a>善女人等，<a id="a-7B"></a>教小千界诸有情类皆令安住阿罗汉果。<a id="a-7C"></a>于意云何？<a id="a-7D"></a>是善男子、<a id="a-7E"></a>善女人等，<a id="a-7F"></a>由此因缘得福多不？<a id="a-7G"></a>”</p>
  <p id="a7H">天帝释言：<a id="a-7I"></a>“甚多，<a id="a-7J"></a>世尊！<a id="a-7K"></a>甚多，<a id="a-7L"></a>善逝！<a id="a-7M"></a>”</p>
  <p id="a7N">佛言：<a id="a-7O"></a>“憍尸迦，<a id="a-7P"></a>若善男子、<a id="a-7Q"></a>善女人等，<a id="a-7R"></a>于此般若波罗蜜多，<a id="a-7S"></a>以无量门巧妙文义为他广说，<a id="a-7T"></a>宣示开演、<a id="a-7U"></a>显了解释，<a id="a-7V"></a>分别义趣令其易解，<a id="a-7W"></a>复作是言：<a id="a-7X"></a>‘来！<a id="a-7Y"></a>善男子，<a id="a-7Z"></a>汝当于此甚深般若波罗蜜多，<a id="a-7a"></a>至心听闻、<a id="a-7b"></a>受持读诵、<a id="a-7c"></a>令善通利、<a id="a-7d"></a>如理思惟，<a id="a-7e"></a>随此法门应勤修学。<a id="a-7f"></a>’是善男子、<a id="a-7g"></a>善女人等，<a id="a-7h"></a>所获功德甚多于前。<a id="a-7i"></a>何以故？<a id="a-7j"></a>憍尸迦，<a id="a-7k"></a>诸阿罗汉、<a id="a-7l"></a>阿罗汉果，<a id="a-7m"></a>皆是般若波罗蜜多所流出故。</p>
  <p id="a7n">“复次，<a id="a-7o"></a>憍尸迦，<a id="a-7p"></a>置小千界诸有情类，<a id="a-7q"></a>若善男子、<a id="a-7r"></a>善女人等，<a id="a-7s"></a>教中千界诸有情类皆令安住阿罗汉果。<a id="a-7t"></a>于意云何？<a id="a-7u"></a>是善男子、<a id="a-7v"></a>善女人等，<a id="a-7w"></a>由此因缘得福多不？<a id="a-7x"></a>”</p>
  <p id="a7y">天帝释言：<a id="a-7z"></a>“甚多，<a id="a-80"></a>世尊！<a id="a-81"></a>甚多，<a id="a-82"></a>善逝！<a id="a-83"></a>”</p>
  <p id="a84">佛言：<a id="a-85"></a>“憍尸迦，<a id="a-86"></a>若善男子、<a id="a-87"></a>善女人等，<a id="a-88"></a>于此般若波罗蜜多，<a id="a-89"></a>以无量门巧妙文义为他广说，<a id="a-8A"></a>宣示开演、<a id="a-8B"></a>显了解释，<a id="a-8C"></a>分别义趣令其易解，<a id="a-8D"></a>复作是言：<a id="a-8E"></a>‘来！<a id="a-8F"></a>善男子，<a id="a-8G"></a>汝当于此甚深般若波罗蜜多，<a id="a-8H"></a>至心听闻、<a id="a-8I"></a>受持读诵、<a id="a-8J"></a>令善通利、<a id="a-8K"></a>如理思惟，<a id="a-8L"></a>随此法门应勤修学。<a id="a-8M"></a>’是善男子、<a id="a-8N"></a>善女人等，<a id="a-8O"></a>所获功德甚多于前。<a id="a-8P"></a>何以故？<a id="a-8Q"></a>憍尸迦，<a id="a-8R"></a>诸阿罗汉、<a id="a-8S"></a>阿罗汉果，<a id="a-8T"></a>皆是般若波罗蜜多所流出故。</p>
  <p id="a8U">“复次，<a id="a-8V"></a>憍尸迦，<a id="a-8W"></a>置中千界诸有情类，<a id="a-8X"></a>若善男子、<a id="a-8Y"></a>善女人等，<a id="a-8Z"></a>教化三千大千世界诸有情类皆令安住阿罗汉果。<a id="a-8a"></a>于意云何？<a id="a-8b"></a>是善男子、<a id="a-8c"></a>善女人等，<a id="a-8d"></a>由此因缘得福多不？<a id="a-8e"></a>”</p>
  <p id="a8f">天帝释言：<a id="a-8g"></a>“甚多，<a id="a-8h"></a>世尊！<a id="a-8i"></a>甚多，<a id="a-8j"></a>善逝！<a id="a-8k"></a>”</p>
  <p id="a8l">佛言：<a id="a-8m"></a>“憍尸迦，<a id="a-8n"></a>若善男子、<a id="a-8o"></a>善女人等，<a id="a-8p"></a>于此般若波罗蜜多，<a id="a-8q"></a>以无量门巧妙文义为他广说，<a id="a-8r"></a>宣示开演、<a id="a-8s"></a>显了解释，<a id="a-8t"></a>分别义趣令其易解，<a id="a-8u"></a>复作是言：<a id="a-8v"></a>‘来！<a id="a-8w"></a>善男子，<a id="a-8x"></a>汝当于此甚深般若波罗蜜多，<a id="a-8y"></a>至心听闻、<a id="a-8z"></a>受持读诵、<a id="a-90"></a>令善通利、<a id="a-91"></a>如理思惟，<a id="a-92"></a>随此法门应勤修学。<a id="a-93"></a>’是善男子、<a id="a-94"></a>善女人等，<a id="a-95"></a>所获功德甚多于前。<a id="a-96"></a>何以故？<a id="a-97"></a>憍尸迦，<a id="a-98"></a>诸阿罗汉、<a id="a-99"></a>阿罗汉果，<a id="a-9A"></a>皆是般若波罗蜜多所流出故。</p>
  <p id="a9B">“复次，<a id="a-9C"></a>憍尸迦，<a id="a-9D"></a>置此三千大千世界诸有情类，<a id="a-9E"></a>若善男子、<a id="a-9F"></a>善女人等，<a id="a-9G"></a>教化十方各如殑伽沙等世界诸有情类皆令安住阿罗汉果。<a id="a-9H"></a>于意云何？<a id="a-9I"></a>是善男子、<a id="a-9J"></a>善女人等，<a id="a-9K"></a>由此因缘得福多不？<a id="a-9L"></a>”</p>
  <p id="a9M">天帝释言：<a id="a-9N"></a>“甚多，<a id="a-9O"></a>世尊！<a id="a-9P"></a>甚多，<a id="a-9Q"></a>善逝！<a id="a-9R"></a>”</p>
  <p id="a9S">佛言：<a id="a-9T"></a>“憍尸迦，<a id="a-9U"></a>若善男子、<a id="a-9V"></a>善女人等，<a id="a-9W"></a>于此般若波罗蜜多，<a id="a-9X"></a>以无量门巧妙文义为他广说，<a id="a-9Y"></a>宣示开演、<a id="a-9Z"></a>显了解释，<a id="a-9a"></a>分别义趣令其易解，<a id="a-9b"></a>复作是言：<a id="a-9c"></a>‘来！<a id="a-9d"></a>善男子，<a id="a-9e"></a>汝当于此甚深般若波罗蜜多，<a id="a-9f"></a>至心听闻、<a id="a-9g"></a>受持读诵、<a id="a-9h"></a>令善通利、<a id="a-9i"></a>如理思惟，<a id="a-9j"></a>随此法门应勤修学。<a id="a-9k"></a>’是善男子、<a id="a-9l"></a>善女人等，<a id="a-9m"></a>所获功德甚多于前。<a id="a-9n"></a>何以故？<a id="a-9o"></a>憍尸迦，<a id="a-9p"></a>诸阿罗汉、<a id="a-9q"></a>阿罗汉果，<a id="a-9r"></a>皆是般若波罗蜜多所流出故。</p>
  <p id="a9s">“复次，<a id="a-9t"></a>憍尸迦，<a id="a-9u"></a>置此十方各如殑伽沙等世界诸有情类，<a id="a-9v"></a>若善男子、<a id="a-9w"></a>善女人等，<a id="a-9x"></a>教化十方一切世界诸有情类皆令安住阿罗汉果。<a id="a-9y"></a>于意云何？<a id="a-9z"></a>是善男子、<a id="a-A0"></a>善女人等，<a id="a-A1"></a>由此因缘得福多不？<a id="a-A2"></a>”</p>
  <p id="aA3">天帝释言：<a id="a-A4"></a>“甚多，<a id="a-A5"></a>世尊！<a id="a-A6"></a>甚多，<a id="a-A7"></a>善逝！<a id="a-A8"></a>”</p>
  <p id="aA9">佛言：<a id="a-AA"></a>“憍尸迦，<a id="a-AB"></a>若善男子、<a id="a-AC"></a>善女人等，<a id="a-AD"></a>于此般若波罗蜜多，<a id="a-AE"></a>以无量门巧妙文义为他广说，<a id="a-AF"></a>宣示开演、<a id="a-AG"></a>显了解释，<a id="a-AH"></a>分别义趣令其易解，<a id="a-AI"></a>复作是言：<a id="a-AJ"></a>‘来！<a id="a-AK"></a>善男子，<a id="a-AL"></a>汝当于此甚深般若波罗蜜多，<a id="a-AM"></a>至心听闻、<a id="a-AN"></a>受持读诵、<a id="a-AO"></a>令善通利、<a id="a-AP"></a>如理思惟，<a id="a-AQ"></a>随此法门应勤修学。<a id="a-AR"></a>’是善男子、<a id="a-AS"></a>善女人等，<a id="a-AT"></a>所获功德甚多于前。<a id="a-AU"></a>何以故？<a id="a-AV"></a>憍尸迦，<a id="a-AW"></a>诸阿罗汉、<a id="a-AX"></a>阿罗汉果，<a id="a-AY"></a>皆是般若波罗蜜多所流出故。</p>
  <p id="aAZ">“复次，<a id="a-Aa"></a>憍尸迦，<a id="a-Ab"></a>若善男子、<a id="a-Ac"></a>善女人等，<a id="a-Ad"></a>教赡部洲诸有情类皆令安住独觉菩提。<a id="a-Ae"></a>于意云何？<a id="a-Af"></a>是善男子、<a id="a-Ag"></a>善女人等，<a id="a-Ah"></a>由此因缘得福多不？<a id="a-Ai"></a>”</p>
  <p id="aAj">天帝释言：<a id="a-Ak"></a>“甚多，<a id="a-Al"></a>世尊！<a id="a-Am"></a>甚多，<a id="a-An"></a>善逝！<a id="a-Ao"></a>”</p>
  <p id="aAp">佛言：<a id="a-Aq"></a>“憍尸迦，<a id="a-Ar"></a>若善男子、<a id="a-As"></a>善女人等，<a id="a-At"></a>于此般若波罗蜜多，<a id="a-Au"></a>以无量门巧妙文义为他广说，<a id="a-Av"></a>宣示开演、<a id="a-Aw"></a>显了解释，<a id="a-Ax"></a>分别义趣令其易解，<a id="a-Ay"></a>复作是言：<a id="a-Az"></a>‘来！<a id="a-B0"></a>善男子，<a id="a-B1"></a>汝当于此甚深般若波罗蜜多，<a id="a-B2"></a>至心听闻、<a id="a-B3"></a>受持读诵、<a id="a-B4"></a>令善通利、<a id="a-B5"></a>如理思惟，<a id="a-B6"></a>随此法门应勤修学。<a id="a-B7"></a>’是善男子、<a id="a-B8"></a>善女人等，<a id="a-B9"></a>所获功德甚多于前。<a id="a-BA"></a>何以故？<a id="a-BB"></a>憍尸迦，<a id="a-BC"></a>一切独觉、<a id="a-BD"></a>独觉菩提，<a id="a-BE"></a>皆是般若波罗蜜多所流出故。</p>
  <p id="aBF">“复次，<a id="a-BG"></a>憍尸迦，<a id="a-BH"></a>置赡部洲诸有情类，<a id="a-BI"></a>若善男子、<a id="a-BJ"></a>善女人等，<a id="a-BK"></a>教赡部洲、<a id="a-BL"></a>东胜身洲诸有情类皆令安住独觉菩提。<a id="a-BM"></a>于意云何？<a id="a-BN"></a>是善男子、<a id="a-BO"></a>善女人等，<a id="a-BP"></a>由此因缘得福多不？<a id="a-BQ"></a>”</p>
  <p id="aBR">天帝释言：<a id="a-BS"></a>“甚多，<a id="a-BT"></a>世尊！<a id="a-BU"></a>甚多，<a id="a-BV"></a>善逝！<a id="a-BW"></a>”</p>
  <p id="aBX">佛言：<a id="a-BY"></a>“憍尸迦，<a id="a-BZ"></a>若善男子、<a id="a-Ba"></a>善女人等，<a id="a-Bb"></a>于此般若波罗蜜多，<a id="a-Bc"></a>以无量门巧妙文义为他广说，<a id="a-Bd"></a>宣示开演、<a id="a-Be"></a>显了解释，<a id="a-Bf"></a>分别义趣令其易解，<a id="a-Bg"></a>复作是言：<a id="a-Bh"></a>‘来！<a id="a-Bi"></a>善男子，<a id="a-Bj"></a>汝当于此甚深般若波罗蜜多，<a id="a-Bk"></a>至心听闻、<a id="a-Bl"></a>受持读诵、<a id="a-Bm"></a>令善通利、<a id="a-Bn"></a>如理思惟，<a id="a-Bo"></a>随此法门应勤修学。<a id="a-Bp"></a>’是善男子、<a id="a-Bq"></a>善女人等，<a id="a-Br"></a>所获功德甚多于前。<a id="a-Bs"></a>何以故？<a id="a-Bt"></a>憍尸迦，<a id="a-Bu"></a>一切独觉、<a id="a-Bv"></a>独觉菩提，<a id="a-Bw"></a>皆是般若波罗蜜多所流出故。</p>
  <p id="aBx">“复次，<a id="a-By"></a>憍尸迦，<a id="a-Bz"></a>置赡部洲、<a id="a-C0"></a>东胜身洲诸有情类，<a id="a-C1"></a>若善男子、<a id="a-C2"></a>善女人等，<a id="a-C3"></a>教赡部洲、<a id="a-C4"></a>东胜身洲、<a id="a-C5"></a>西牛货洲诸有情类皆令安住独觉菩提。<a id="a-C6"></a>于意云何？<a id="a-C7"></a>是善男子、<a id="a-C8"></a>善女人等，<a id="a-C9"></a>由此因缘得福多不？<a id="a-CA"></a>”</p>
  <p id="aCB">天帝释言：<a id="a-CC"></a>“甚多，<a id="a-CD"></a>世尊！<a id="a-CE"></a>甚多，<a id="a-CF"></a>善逝！<a id="a-CG"></a>”</p>
  <p id="aCH">佛言：<a id="a-CI"></a>“憍尸迦，<a id="a-CJ"></a>若善男子、<a id="a-CK"></a>善女人等，<a id="a-CL"></a>于此般若波罗蜜多，<a id="a-CM"></a>以无量门巧妙文义为他广说，<a id="a-CN"></a>宣示开演、<a id="a-CO"></a>显了解释，<a id="a-CP"></a>分别义趣令其易解，<a id="a-CQ"></a>复作是言：<a id="a-CR"></a>‘来！<a id="a-CS"></a>善男子，<a id="a-CT"></a>汝当于此甚深般若波罗蜜多，<a id="a-CU"></a>至心听闻、<a id="a-CV"></a>受持读诵、<a id="a-CW"></a>令善通利、<a id="a-CX"></a>如理思惟，<a id="a-CY"></a>随此法门应勤修学。<a id="a-CZ"></a>’是善男子、<a id="a-Ca"></a>善女人等，<a id="a-Cb"></a>所获功德甚多于前。<a id="a-Cc"></a>何以故？<a id="a-Cd"></a>憍尸迦，<a id="a-Ce"></a>一切独觉、<a id="a-Cf"></a>独觉菩提，<a id="a-Cg"></a>皆是般若波罗蜜多所流出故。</p>
  <p id="aCh">“复次，<a id="a-Ci"></a>憍尸迦，<a id="a-Cj"></a>置赡部洲、<a id="a-Ck"></a>东胜身洲、<a id="a-Cl"></a>西牛货洲诸有情类，<a id="a-Cm"></a>若善男子、<a id="a-Cn"></a>善女人等，<a id="a-Co"></a>教赡部洲、<a id="a-Cp"></a>东胜身洲、<a id="a-Cq"></a>西牛货洲、<a id="a-Cr"></a>北俱卢洲诸有情类皆令安住独觉菩提。<a id="a-Cs"></a>于意云何？<a id="a-Ct"></a>是善男子、<a id="a-Cu"></a>善女人等，<a id="a-Cv"></a>由此因缘得福多不？<a id="a-Cw"></a>”</p>
  <p id="aCx">天帝释言：<a id="a-Cy"></a>“甚多，<a id="a-Cz"></a>世尊！<a id="a-D0"></a>甚多，<a id="a-D1"></a>善逝！<a id="a-D2"></a>”</p>
  <p id="aD3">佛言：<a id="a-D4"></a>“憍尸迦，<a id="a-D5"></a>若善男子、<a id="a-D6"></a>善女人等，<a id="a-D7"></a>于此般若波罗蜜多，<a id="a-D8"></a>以无量门巧妙文义为他广说，<a id="a-D9"></a>宣示开演、<a id="a-DA"></a>显了解释，<a id="a-DB"></a>分别义趣令其易解，<a id="a-DC"></a>复作是言：<a id="a-DD"></a>‘来！<a id="a-DE"></a>善男子，<a id="a-DF"></a>汝当于此甚深般若波罗蜜多，<a id="a-DG"></a>至心听闻、<a id="a-DH"></a>受持读诵、<a id="a-DI"></a>令善通利、<a id="a-DJ"></a>如理思惟，<a id="a-DK"></a>随此法门应勤修学。<a id="a-DL"></a>’是善男子、<a id="a-DM"></a>善女人等，<a id="a-DN"></a>所获功德甚多于前。<a id="a-DO"></a>何以故？<a id="a-DP"></a>憍尸迦，<a id="a-DQ"></a>一切独觉、<a id="a-DR"></a>独觉菩提，<a id="a-DS"></a>皆是般若波罗蜜多所流出故。</p>
  <p id="aDT">“复次，<a id="a-DU"></a>憍尸迦，<a id="a-DV"></a>置四大洲诸有情类，<a id="a-DW"></a>若善男子、<a id="a-DX"></a>善女人等，<a id="a-DY"></a>教小千界诸有情类皆令安住独觉菩提。<a id="a-DZ"></a>于意云何？<a id="a-Da"></a>是善男子、<a id="a-Db"></a>善女人等，<a id="a-Dc"></a>由此因缘得福多不？<a id="a-Dd"></a>”</p>
  <p id="aDe">天帝释言：<a id="a-Df"></a>“甚多，<a id="a-Dg"></a>世尊！<a id="a-Dh"></a>甚多，<a id="a-Di"></a>善逝！<a id="a-Dj"></a>”</p>
  <p id="aDk">佛言：<a id="a-Dl"></a>“憍尸迦，<a id="a-Dm"></a>若善男子、<a id="a-Dn"></a>善女人等，<a id="a-Do"></a>于此般若波罗蜜多，<a id="a-Dp"></a>以无量门巧妙文义为他广说，<a id="a-Dq"></a>宣示开演、<a id="a-Dr"></a>显了解释，<a id="a-Ds"></a>分别义趣令其易解，<a id="a-Dt"></a>复作是言：<a id="a-Du"></a>‘来！<a id="a-Dv"></a>善男子，<a id="a-Dw"></a>汝当于此甚深般若波罗蜜多，<a id="a-Dx"></a>至心听闻、<a id="a-Dy"></a>受持读诵、<a id="a-Dz"></a>令善通利、<a id="a-E0"></a>如理思惟，<a id="a-E1"></a>随此法门应勤修学。<a id="a-E2"></a>’是善男子、<a id="a-E3"></a>善女人等，<a id="a-E4"></a>所获功德甚多于前。<a id="a-E5"></a>何以故？<a id="a-E6"></a>憍尸迦，<a id="a-E7"></a>一切独觉、<a id="a-E8"></a>独觉菩提，<a id="a-E9"></a>皆是般若波罗蜜多所流出故。</p>
  <p id="aEA">“复次，<a id="a-EB"></a>憍尸迦，<a id="a-EC"></a>置小千界诸有情类，<a id="a-ED"></a>若善男子、<a id="a-EE"></a>善女人等，<a id="a-EF"></a>教中千界诸有情类皆令安住独觉菩提。<a id="a-EG"></a>于意云何？<a id="a-EH"></a>是善男子、<a id="a-EI"></a>善女人等，<a id="a-EJ"></a>由此因缘得福多不？<a id="a-EK"></a>”</p>
  <p id="aEL">天帝释言：<a id="a-EM"></a>“甚多，<a id="a-EN"></a>世尊！<a id="a-EO"></a>甚多，<a id="a-EP"></a>善逝！<a id="a-EQ"></a>”</p>
  <p id="aER">佛言：<a id="a-ES"></a>“憍尸迦，<a id="a-ET"></a>若善男子、<a id="a-EU"></a>善女人等，<a id="a-EV"></a>于此般若波罗蜜多，<a id="a-EW"></a>以无量门巧妙文义为他广说，<a id="a-EX"></a>宣示开演、<a id="a-EY"></a>显了解释，<a id="a-EZ"></a>分别义趣令其易解，<a id="a-Ea"></a>复作是言：<a id="a-Eb"></a>‘来！<a id="a-Ec"></a>善男子，<a id="a-Ed"></a>汝当于此甚深般若波罗蜜多，<a id="a-Ee"></a>至心听闻、<a id="a-Ef"></a>受持读诵、<a id="a-Eg"></a>令善通利、<a id="a-Eh"></a>如理思惟，<a id="a-Ei"></a>随此法门应勤修学。<a id="a-Ej"></a>’是善男子、<a id="a-Ek"></a>善女人等，<a id="a-El"></a>所获功德甚多于前。<a id="a-Em"></a>何以故？<a id="a-En"></a>憍尸迦，<a id="a-Eo"></a>一切独觉、<a id="a-Ep"></a>独觉菩提，<a id="a-Eq"></a>皆是般若波罗蜜多所流出故。</p>
  <p id="aEr">“复次，<a id="a-Es"></a>憍尸迦，<a id="a-Et"></a>置中千界诸有情类，<a id="a-Eu"></a>若善男子、<a id="a-Ev"></a>善女人等，<a id="a-Ew"></a>教化三千大千世界诸有情类皆令安住独觉菩提。<a id="a-Ex"></a>于意云何？<a id="a-Ey"></a>是善男子、<a id="a-Ez"></a>善女人等，<a id="a-F0"></a>由此因缘得福多不？<a id="a-F1"></a>”</p>
  <p id="aF2">天帝释言：<a id="a-F3"></a>“甚多，<a id="a-F4"></a>世尊！<a id="a-F5"></a>甚多，<a id="a-F6"></a>善逝！<a id="a-F7"></a>”</p>
  <p id="aF8">佛言：<a id="a-F9"></a>“憍尸迦，<a id="a-FA"></a>若善男子、<a id="a-FB"></a>善女人等，<a id="a-FC"></a>于此般若波罗蜜多，<a id="a-FD"></a>以无量门巧妙文义为他广说，<a id="a-FE"></a>宣示开演、<a id="a-FF"></a>显了解释，<a id="a-FG"></a>分别义趣令其易解，<a id="a-FH"></a>复作是言：<a id="a-FI"></a>‘来！<a id="a-FJ"></a>善男子，<a id="a-FK"></a>汝当于此甚深般若波罗蜜多，<a id="a-FL"></a>至心听闻、<a id="a-FM"></a>受持读诵、<a id="a-FN"></a>令善通利、<a id="a-FO"></a>如理思惟，<a id="a-FP"></a>随此法门应勤修学。<a id="a-FQ"></a>’是善男子、<a id="a-FR"></a>善女人等，<a id="a-FS"></a>所获功德甚多于前。<a id="a-FT"></a>何以故？<a id="a-FU"></a>憍尸迦，<a id="a-FV"></a>一切独觉、<a id="a-FW"></a>独觉菩提，<a id="a-FX"></a>皆是般若波罗蜜多所流出故。</p>
  <p id="aFY">“复次，<a id="a-FZ"></a>憍尸迦，<a id="a-Fa"></a>置此三千大千世界，<a id="a-Fb"></a>若善男子、<a id="a-Fc"></a>善女人等，<a id="a-Fd"></a>教化十方各如殑伽沙等世界诸有情类皆令安住独觉菩提。<a id="a-Fe"></a>于意云何？<a id="a-Ff"></a>是善男子、<a id="a-Fg"></a>善女人等，<a id="a-Fh"></a>由此因缘得福多不？<a id="a-Fi"></a>”</p>
  <p id="aFj">天帝释言：<a id="a-Fk"></a>“甚多，<a id="a-Fl"></a>世尊！<a id="a-Fm"></a>甚多，<a id="a-Fn"></a>善逝！<a id="a-Fo"></a>”</p>
  <p id="aFp">佛言：<a id="a-Fq"></a>“憍尸迦，<a id="a-Fr"></a>若善男子、<a id="a-Fs"></a>善女人等，<a id="a-Ft"></a>于此般若波罗蜜多，<a id="a-Fu"></a>以无量门巧妙文义为他广说，<a id="a-Fv"></a>宣示开演、<a id="a-Fw"></a>显了解释，<a id="a-Fx"></a>分别义趣令其易解，<a id="a-Fy"></a>复作是言：<a id="a-Fz"></a>‘来！<a id="a-G0"></a>善男子，<a id="a-G1"></a>汝当于此甚深般若波罗蜜多，<a id="a-G2"></a>至心听闻、<a id="a-G3"></a>受持读诵、<a id="a-G4"></a>令善通利、<a id="a-G5"></a>如理思惟，<a id="a-G6"></a>随此法门应勤修学。<a id="a-G7"></a>’是善男子、<a id="a-G8"></a>善女人等，<a id="a-G9"></a>所获功德甚多于前。<a id="a-GA"></a>何以故？<a id="a-GB"></a>憍尸迦，<a id="a-GC"></a>一切独觉、<a id="a-GD"></a>独觉菩提，<a id="a-GE"></a>皆是般若波罗蜜多所流出故。</p>
  <p id="aGF">“复次，<a id="a-GG"></a>憍尸迦，<a id="a-GH"></a>置此十方各如殑伽沙等世界诸有情类，<a id="a-GI"></a>若善男子、<a id="a-GJ"></a>善女人等，<a id="a-GK"></a>教化十方一切世界诸有情类皆令安住独觉菩提。<a id="a-GL"></a>于意云何？<a id="a-GM"></a>是善男子、<a id="a-GN"></a>善女人等，<a id="a-GO"></a>由此因缘得福多不？<a id="a-GP"></a>”</p>
  <p id="aGQ">天帝释言：<a id="a-GR"></a>“甚多，<a id="a-GS"></a>世尊！<a id="a-GT"></a>甚多，<a id="a-GU"></a>善逝！<a id="a-GV"></a>”</p>
  <p id="aGW">佛言：<a id="a-GX"></a>“憍尸迦，<a id="a-GY"></a>若善男子、<a id="a-GZ"></a>善女人等，<a id="a-Ga"></a>于此般若波罗蜜多，<a id="a-Gb"></a>以无量门巧妙文义为他广说，<a id="a-Gc"></a>宣示开演、<a id="a-Gd"></a>显了解释，<a id="a-Ge"></a>分别义趣令其易解，<a id="a-Gf"></a>复作是言：<a id="a-Gg"></a>‘来！<a id="a-Gh"></a>善男子，<a id="a-Gi"></a>汝当于此甚深般若波罗蜜多，<a id="a-Gj"></a>至心听闻、<a id="a-Gk"></a>受持读诵、<a id="a-Gl"></a>令善通利、<a id="a-Gm"></a>如理思惟，<a id="a-Gn"></a>随此法门应勤修学。<a id="a-Go"></a>’是善男子、<a id="a-Gp"></a>善女人等，<a id="a-Gq"></a>所获功德甚多于前。<a id="a-Gr"></a>何以故？<a id="a-Gs"></a>憍尸迦，<a id="a-Gt"></a>一切独觉、<a id="a-Gu"></a>独觉菩提，<a id="a-Gv"></a>皆是般若波罗蜜多所流出故。</p>
  <p id="aGw">“复次，<a id="a-Gx"></a>憍尸迦，<a id="a-Gy"></a>若善男子、<a id="a-Gz"></a>善女人等，<a id="a-H0"></a>教赡部洲诸有情类皆发无上正等觉心。<a id="a-H1"></a>于意云何？<a id="a-H2"></a>是善男子、<a id="a-H3"></a>善女人等，<a id="a-H4"></a>由此因缘得福多不？<a id="a-H5"></a>”</p>
  <p id="aH6">天帝释言：<a id="a-H7"></a>“甚多，<a id="a-H8"></a>世尊！<a id="a-H9"></a>甚多，<a id="a-HA"></a>善逝！<a id="a-HB"></a>”</p>
  <p id="aHC">佛言：<a id="a-HD"></a>“憍尸迦，<a id="a-HE"></a>若善男子、<a id="a-HF"></a>善女人等，<a id="a-HG"></a>于此般若波罗蜜多，<a id="a-HH"></a>以无量门巧妙文义为他广说，<a id="a-HI"></a>宣示开演、<a id="a-HJ"></a>显了解释，<a id="a-HK"></a>分别义趣令其易解，<a id="a-HL"></a>复作是言：<a id="a-HM"></a>‘来！<a id="a-HN"></a>善男子，<a id="a-HO"></a>汝当于此甚深般若波罗蜜多，<a id="a-HP"></a>至心听闻、<a id="a-HQ"></a>受持读诵、<a id="a-HR"></a>令善通利、<a id="a-HS"></a>如理思惟，<a id="a-HT"></a>随此般若波罗蜜多所说法门应正信解，<a id="a-HU"></a>若正信解则能修学如是般若波罗蜜多，<a id="a-HV"></a>若能修学如是般若波罗蜜多则能证得一切智法，<a id="a-HW"></a>若能证得一切智法则修般若波罗蜜多增益圆满，<a id="a-HX"></a>若修般若波罗蜜多增益圆满便证无上正等菩提。<a id="a-HY"></a>’憍尸迦，<a id="a-HZ"></a>是善男子、<a id="a-Ha"></a>善女人等，<a id="a-Hb"></a>所获功德甚多于前。<a id="a-Hc"></a>何以故？<a id="a-Hd"></a>憍尸迦，<a id="a-He"></a>一切初发阿耨多罗三藐三菩提心菩萨摩诃萨，<a id="a-Hf"></a>皆是般若波罗蜜多所流出故。</p>
  <p id="aHg">“复次，<a id="a-Hh"></a>憍尸迦，<a id="a-Hi"></a>置赡部洲诸有情类，<a id="a-Hj"></a>若善男子、<a id="a-Hk"></a>善女人等，<a id="a-Hl"></a>教赡部洲、<a id="a-Hm"></a>东胜身洲诸有情类皆发无上正等觉心。<a id="a-Hn"></a>于意云何？<a id="a-Ho"></a>是善男子、<a id="a-Hp"></a>善女人等，<a id="a-Hq"></a>由此因缘得福多不？<a id="a-Hr"></a>”</p>
  <p id="aHs">天帝释言：<a id="a-Ht"></a>“甚多，<a id="a-Hu"></a>世尊！<a id="a-Hv"></a>甚多，<a id="a-Hw"></a>善逝！<a id="a-Hx"></a>”</p>
  <p id="aHy">佛言：<a id="a-Hz"></a>“憍尸迦，<a id="a-I0"></a>若善男子、<a id="a-I1"></a>善女人等，<a id="a-I2"></a>于此般若波罗蜜多，<a id="a-I3"></a>以无量门巧妙文义为他广说，<a id="a-I4"></a>宣示开演、<a id="a-I5"></a>显了解释，<a id="a-I6"></a>分别义趣令其易解，<a id="a-I7"></a>复作是言：<a id="a-I8"></a>‘来！<a id="a-I9"></a>善男子，<a id="a-IA"></a>汝当于此甚深般若波罗蜜多，<a id="a-IB"></a>至心听闻、<a id="a-IC"></a>受持读诵、<a id="a-ID"></a>令善通利、<a id="a-IE"></a>如理思惟，<a id="a-IF"></a>随此般若波罗蜜多所说法门应正信解，<a id="a-IG"></a>若正信解则能修学如是般若波罗蜜多，<a id="a-IH"></a>若能修学如是般若波罗蜜多则能证得一切智法，<a id="a-II"></a>若能证得一切智法则修般若波罗蜜多增益圆满，<a id="a-IJ"></a>若修般若波罗蜜多增益圆满便证无上正等菩提。<a id="a-IK"></a>’憍尸迦，<a id="a-IL"></a>是善男子、<a id="a-IM"></a>善女人等，<a id="a-IN"></a>所获功德甚多于前。<a id="a-IO"></a>何以故？<a id="a-IP"></a>憍尸迦，<a id="a-IQ"></a>一切初发阿耨多罗三藐三菩提心菩萨摩诃萨，<a id="a-IR"></a>皆是般若波罗蜜多所流出故。</p>
  <p id="aIS">“复次，<a id="a-IT"></a>憍尸迦，<a id="a-IU"></a>置赡部洲、<a id="a-IV"></a>东胜身洲诸有情类，<a id="a-IW"></a>若善男子、<a id="a-IX"></a>善女人等，<a id="a-IY"></a>教赡部洲、<a id="a-IZ"></a>东胜身洲、<a id="a-Ia"></a>西牛货洲诸有情类皆发无上正等觉心。<a id="a-Ib"></a>于意云何？<a id="a-Ic"></a>是善男子、<a id="a-Id"></a>善女人等，<a id="a-Ie"></a>由此因缘得福多不？<a id="a-If"></a>”</p>
  <p id="aIg">天帝释言：<a id="a-Ih"></a>“甚多，<a id="a-Ii"></a>世尊！<a id="a-Ij"></a>甚多，<a id="a-Ik"></a>善逝！<a id="a-Il"></a>”</p>
  <p id="aIm">佛言：<a id="a-In"></a>“憍尸迦，<a id="a-Io"></a>若善男子、<a id="a-Ip"></a>善女人等，<a id="a-Iq"></a>于此般若波罗蜜多，<a id="a-Ir"></a>以无量门巧妙文义为他广说，<a id="a-Is"></a>宣示开演、<a id="a-It"></a>显了解释，<a id="a-Iu"></a>分别义趣令其易解，<a id="a-Iv"></a>复作是言：<a id="a-Iw"></a>‘来！<a id="a-Ix"></a>善男子，<a id="a-Iy"></a>汝当于此甚深般若波罗蜜多，<a id="a-Iz"></a>至心听闻、<a id="a-J0"></a>受持读诵、<a id="a-J1"></a>令善通利、<a id="a-J2"></a>如理思惟，<a id="a-J3"></a>随此般若波罗蜜多所说法门应正信解，<a id="a-J4"></a>若正信解则能修学如是般若波罗蜜多，<a id="a-J5"></a>若能修学如是般若波罗蜜多则能证得一切智法，<a id="a-J6"></a>若能证得一切智法则修般若波罗蜜多增益圆满，<a id="a-J7"></a>若修般若波罗蜜多增益圆满便证无上正等菩提。<a id="a-J8"></a>’憍尸迦，<a id="a-J9"></a>是善男子、<a id="a-JA"></a>善女人等，<a id="a-JB"></a>所获功德甚多于前。<a id="a-JC"></a>何以故？<a id="a-JD"></a>憍尸迦，<a id="a-JE"></a>一切初发阿耨多罗三藐三菩提心菩萨摩诃萨，<a id="a-JF"></a>皆是般若波罗蜜多所流出故。</p>
  <p id="aJG">“复次，<a id="a-JH"></a>憍尸迦，<a id="a-JI"></a>置赡部洲、<a id="a-JJ"></a>东胜身洲、<a id="a-JK"></a>西牛货洲诸有情类，<a id="a-JL"></a>若善男子、<a id="a-JM"></a>善女人等，<a id="a-JN"></a>教赡部洲、<a id="a-JO"></a>东胜身洲、<a id="a-JP"></a>西牛货洲、<a id="a-JQ"></a>北俱卢洲诸有情类皆发无上正等觉心。<a id="a-JR"></a>于意云何？<a id="a-JS"></a>是善男子、<a id="a-JT"></a>善女人等，<a id="a-JU"></a>由此因缘得福多不？<a id="a-JV"></a>”</p>
  <p id="aJW">天帝释言：<a id="a-JX"></a>“甚多，<a id="a-JY"></a>世尊！<a id="a-JZ"></a>甚多，<a id="a-Ja"></a>善逝！<a id="a-Jb"></a>”</p>
  <p id="aJc">佛言：<a id="a-Jd"></a>“憍尸迦，<a id="a-Je"></a>若善男子、<a id="a-Jf"></a>善女人等，<a id="a-Jg"></a>于此般若波罗蜜多，<a id="a-Jh"></a>以无量门巧妙文义为他广说，<a id="a-Ji"></a>宣示开演、<a id="a-Jj"></a>显了解释，<a id="a-Jk"></a>分别义趣令其易解，<a id="a-Jl"></a>复作是言：<a id="a-Jm"></a>‘来！<a id="a-Jn"></a>善男子，<a id="a-Jo"></a>汝当于此甚深般若波罗蜜多，<a id="a-Jp"></a>至心听闻、<a id="a-Jq"></a>受持读诵、<a id="a-Jr"></a>令善通利、<a id="a-Js"></a>如理思惟，<a id="a-Jt"></a>随此般若波罗蜜多所说法门应正信解，<a id="a-Ju"></a>若正信解则能修学如是般若波罗蜜多，<a id="a-Jv"></a>若能修学如是般若波罗蜜多则能证得一切智法，<a id="a-Jw"></a>若能证得一切智法则修般若波罗蜜多增益圆满，<a id="a-Jx"></a>若修般若波罗蜜多增益圆满便证无上正等菩提。<a id="a-Jy"></a>’憍尸迦，<a id="a-Jz"></a>是善男子、<a id="a-K0"></a>善女人等，<a id="a-K1"></a>所获功德甚多于前。<a id="a-K2"></a>何以故？<a id="a-K3"></a>憍尸迦，<a id="a-K4"></a>一切初发阿耨多罗三藐三菩提心菩萨摩诃萨，<a id="a-K5"></a>皆是般若波罗蜜多所流出故。</p>
  <p id="aK6">“复次，<a id="a-K7"></a>憍尸迦，<a id="a-K8"></a>置四大洲诸有情类，<a id="a-K9"></a>若善男子、<a id="a-KA"></a>善女人等，<a id="a-KB"></a>教小千界诸有情类皆发无上正等觉心。<a id="a-KC"></a>于意云何？<a id="a-KD"></a>是善男子、<a id="a-KE"></a>善女人等，<a id="a-KF"></a>由此因缘得福多不？<a id="a-KG"></a>”</p>
  <p id="aKH">天帝释言：<a id="a-KI"></a>“甚多，<a id="a-KJ"></a>世尊！<a id="a-KK"></a>甚多，<a id="a-KL"></a>善逝！<a id="a-KM"></a>”</p>
  <p id="aKN">佛言：<a id="a-KO"></a>“憍尸迦，<a id="a-KP"></a>若善男子、<a id="a-KQ"></a>善女人等，<a id="a-KR"></a>于此般若波罗蜜多，<a id="a-KS"></a>以无量门巧妙文义为他广说，<a id="a-KT"></a>宣示开演、<a id="a-KU"></a>显了解释，<a id="a-KV"></a>分别义趣令其易解，<a id="a-KW"></a>复作是言：<a id="a-KX"></a>‘来！<a id="a-KY"></a>善男子，<a id="a-KZ"></a>汝当于此甚深般若波罗蜜多，<a id="a-Ka"></a>至心听闻、<a id="a-Kb"></a>受持读诵、<a id="a-Kc"></a>令善通利、<a id="a-Kd"></a>如理思惟，<a id="a-Ke"></a>随此般若波罗蜜多所说法门应正信解，<a id="a-Kf"></a>若正信解则能修学如是般若波罗蜜多，<a id="a-Kg"></a>若能修学如是般若波罗蜜多则能证得一切智法，<a id="a-Kh"></a>若能证得一切智法则修般若波罗蜜多增益圆满，<a id="a-Ki"></a>若修般若波罗蜜多增益圆满便证无上正等菩提。<a id="a-Kj"></a>’憍尸迦，<a id="a-Kk"></a>是善男子、<a id="a-Kl"></a>善女人等，<a id="a-Km"></a>所获功德甚多于前。<a id="a-Kn"></a>何以故？<a id="a-Ko"></a>憍尸迦，<a id="a-Kp"></a>一切初发阿耨多罗三藐三菩提心菩萨摩诃萨，<a id="a-Kq"></a>皆是般若波罗蜜多所流出故。</p>
  <p id="aKr">“复次，<a id="a-Ks"></a>憍尸迦，<a id="a-Kt"></a>置小千界诸有情类，<a id="a-Ku"></a>若善男子、<a id="a-Kv"></a>善女人等，<a id="a-Kw"></a>教中千界诸有情类皆发无上正等觉心。<a id="a-Kx"></a>于意云何？<a id="a-Ky"></a>是善男子、<a id="a-Kz"></a>善女人等，<a id="a-L0"></a>由此因缘得福多不？<a id="a-L1"></a>”</p>
  <p id="aL2">天帝释言：<a id="a-L3"></a>“甚多，<a id="a-L4"></a>世尊！<a id="a-L5"></a>甚多，<a id="a-L6"></a>善逝！<a id="a-L7"></a>”</p>
  <p id="aL8">佛言：<a id="a-L9"></a>“憍尸迦，<a id="a-LA"></a>若善男子、<a id="a-LB"></a>善女人等，<a id="a-LC"></a>于此般若波罗蜜多，<a id="a-LD"></a>以无量门巧妙文义为他广说，<a id="a-LE"></a>宣示开演、<a id="a-LF"></a>显了解释，<a id="a-LG"></a>分别义趣令其易解，<a id="a-LH"></a>复作是言：<a id="a-LI"></a>‘来！<a id="a-LJ"></a>善男子，<a id="a-LK"></a>汝当于此甚深般若波罗蜜多，<a id="a-LL"></a>至心听闻、<a id="a-LM"></a>受持读诵、<a id="a-LN"></a>令善通利、<a id="a-LO"></a>如理思惟，<a id="a-LP"></a>随此般若波罗蜜多所说法门应正信解，<a id="a-LQ"></a>若正信解则能修学如是般若波罗蜜多，<a id="a-LR"></a>若能修学如是般若波罗蜜多则能证得一切智法，<a id="a-LS"></a>若能证得一切智法则修般若波罗蜜多增益圆满，<a id="a-LT"></a>若修般若波罗蜜多增益圆满便证无上正等菩提。<a id="a-LU"></a>’憍尸迦，<a id="a-LV"></a>是善男子、<a id="a-LW"></a>善女人等，<a id="a-LX"></a>所获功德甚多于前。<a id="a-LY"></a>何以故？<a id="a-LZ"></a>憍尸迦，<a id="a-La"></a>一切初发阿耨多罗三藐三菩提心菩萨摩诃萨，<a id="a-Lb"></a>皆是般若波罗蜜多所流出故。</p>
  <p id="aLc">“复次，<a id="a-Ld"></a>憍尸迦，<a id="a-Le"></a>置中千界诸有情类，<a id="a-Lf"></a>若善男子、<a id="a-Lg"></a>善女人等，<a id="a-Lh"></a>教化三千大千世界诸有情类皆发无上正等觉心。<a id="a-Li"></a>于意云何？<a id="a-Lj"></a>是善男子、<a id="a-Lk"></a>善女人等，<a id="a-Ll"></a>由此因缘得福多不？<a id="a-Lm"></a>”</p>
  <p id="aLn">天帝释言：<a id="a-Lo"></a>“甚多，<a id="a-Lp"></a>世尊！<a id="a-Lq"></a>甚多，<a id="a-Lr"></a>善逝！<a id="a-Ls"></a>”</p>
  <p id="aLt">佛言：<a id="a-Lu"></a>“憍尸迦，<a id="a-Lv"></a>若善男子、<a id="a-Lw"></a>善女人等，<a id="a-Lx"></a>于此般若波罗蜜多，<a id="a-Ly"></a>以无量门巧妙文义为他广说，<a id="a-Lz"></a>宣示开演、<a id="a-M0"></a>显了解释，<a id="a-M1"></a>分别义趣令其易解，<a id="a-M2"></a>复作是言：<a id="a-M3"></a>‘来！<a id="a-M4"></a>善男子，<a id="a-M5"></a>汝当于此甚深般若波罗蜜多，<a id="a-M6"></a>至心听闻、<a id="a-M7"></a>受持读诵、<a id="a-M8"></a>令善通利、<a id="a-M9"></a>如理思惟，<a id="a-MA"></a>随此般若波罗蜜多所说法门应正信解，<a id="a-MB"></a>若正信解则能修学如是般若波罗蜜多，<a id="a-MC"></a>若能修学如是般若波罗蜜多则能证得一切智法，<a id="a-MD"></a>若能证得一切智法则修般若波罗蜜多增益圆满，<a id="a-ME"></a>若修般若波罗蜜多增益圆满便证无上正等菩提。<a id="a-MF"></a>’憍尸迦，<a id="a-MG"></a>是善男子、<a id="a-MH"></a>善女人等，<a id="a-MI"></a>所获功德甚多于前。<a id="a-MJ"></a>何以故？<a id="a-MK"></a>憍尸迦，<a id="a-ML"></a>一切初发阿耨多罗三藐三菩提心菩萨摩诃萨，<a id="a-MM"></a>皆是般若波罗蜜多所流出故。</p>
  <p id="aMN">“复次，<a id="a-MO"></a>憍尸迦，<a id="a-MP"></a>置此三千大千世界诸有情类，<a id="a-MQ"></a>若善男子、<a id="a-MR"></a>善女人等，<a id="a-MS"></a>教化十方各如殑伽沙等世界诸有情类皆发无上正等觉心。<a id="a-MT"></a>于意云何？<a id="a-MU"></a>是善男子、<a id="a-MV"></a>善女人等，<a id="a-MW"></a>由此因缘得福多不？<a id="a-MX"></a>”</p>
  <p id="aMY">天帝释言：<a id="a-MZ"></a>“甚多，<a id="a-Ma"></a>世尊！<a id="a-Mb"></a>甚多，<a id="a-Mc"></a>善逝！<a id="a-Md"></a>”</p>
  <p id="aMe">佛言：<a id="a-Mf"></a>“憍尸迦，<a id="a-Mg"></a>若善男子、<a id="a-Mh"></a>善女人等，<a id="a-Mi"></a>于此般若波罗蜜多，<a id="a-Mj"></a>以无量门巧妙文义为他广说，<a id="a-Mk"></a>宣示开演、<a id="a-Ml"></a>显了解释，<a id="a-Mm"></a>分别义趣令其易解，<a id="a-Mn"></a>复作是言：<a id="a-Mo"></a>‘来！<a id="a-Mp"></a>善男子，<a id="a-Mq"></a>汝当于此甚深般若波罗蜜多，<a id="a-Mr"></a>至心听闻、<a id="a-Ms"></a>受持读诵、<a id="a-Mt"></a>令善通利、<a id="a-Mu"></a>如理思惟，<a id="a-Mv"></a>随此般若波罗蜜多所说法门应正信解，<a id="a-Mw"></a>若正信解则能修学如是般若波罗蜜多，<a id="a-Mx"></a>若能修学如是般若波罗蜜多则能证得一切智法，<a id="a-My"></a>若能证得一切智法则修般若波罗蜜多增益圆满，<a id="a-Mz"></a>若修般若波罗蜜多增益圆满便证无上正等菩提。<a id="a-N0"></a>’憍尸迦，<a id="a-N1"></a>是善男子、<a id="a-N2"></a>善女人等，<a id="a-N3"></a>所获功德甚多于前。<a id="a-N4"></a>何以故？<a id="a-N5"></a>憍尸迦，<a id="a-N6"></a>一切初发阿耨多罗三藐三菩提心菩萨摩诃萨，<a id="a-N7"></a>皆是般若波罗蜜多所流出故。</p>
  <p id="aN8">“复次，<a id="a-N9"></a>憍尸迦，<a id="a-NA"></a>置此十方各如殑伽沙等世界诸有情类，<a id="a-NB"></a>若善男子、<a id="a-NC"></a>善女人等，<a id="a-ND"></a>教化十方一切世界诸有情类皆发无上正等觉心。<a id="a-NE"></a>于意云何？<a id="a-NF"></a>是善男子、<a id="a-NG"></a>善女人等，<a id="a-NH"></a>由此因缘得福多不？<a id="a-NI"></a>”</p>
  <p id="aNJ">天帝释言：<a id="a-NK"></a>“甚多，<a id="a-NL"></a>世尊！<a id="a-NM"></a>甚多，<a id="a-NN"></a>善逝！<a id="a-NO"></a>”</p>
  <p id="aNP">佛言：<a id="a-NQ"></a>“憍尸迦，<a id="a-NR"></a>若善男子、<a id="a-NS"></a>善女人等，<a id="a-NT"></a>于此般若波罗蜜多，<a id="a-NU"></a>以无量门巧妙文义为他广说，<a id="a-NV"></a>宣示开演、<a id="a-NW"></a>显了解释，<a id="a-NX"></a>分别义趣令其易解，<a id="a-NY"></a>复作是言：<a id="a-NZ"></a>‘来！<a id="a-Na"></a>善男子，<a id="a-Nb"></a>汝当于此甚深般若波罗蜜多，<a id="a-Nc"></a>至心听闻、<a id="a-Nd"></a>受持读诵、<a id="a-Ne"></a>令善通利、<a id="a-Nf"></a>如理思惟，<a id="a-Ng"></a>随此般若波罗蜜多所说法门应正信解，<a id="a-Nh"></a>若正信解则能修学如是般若波罗蜜多，<a id="a-Ni"></a>若能修学如是般若波罗蜜多则能证得一切智法，<a id="a-Nj"></a>若能证得一切智法则修般若波罗蜜多增益圆满，<a id="a-Nk"></a>若修般若波罗蜜多增益圆满便证无上正等菩提。<a id="a-Nl"></a>’憍尸迦，<a id="a-Nm"></a>是善男子、<a id="a-Nn"></a>善女人等，<a id="a-No"></a>所获功德甚多于前。<a id="a-Np"></a>何以故？<a id="a-Nq"></a>憍尸迦，<a id="a-Nr"></a>一切初发阿耨多罗三藐三菩提心菩萨摩诃萨，<a id="a-Ns"></a>皆是般若波罗蜜多所流出故。</p>
 </body>
</html>