<!doctype html>
<html id="z3IBTZgJx" data-ver="1277">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘涅槃部">
  <meta period="北凉">
 </head>
 <body>
  <h1 id="a1">大般涅槃经卷第十六</h1>
  <h2 id="a2">梵行品第八之三</h2>
  <p id="a3">“复次，<a id="a-4"></a>善男子，<a id="a-5"></a>舍卫城中，<a id="a-6"></a>有婆罗门女，<a id="a-7"></a>姓婆私咤，<a id="a-8"></a>唯有一子，<a id="a-9"></a>爱之甚重，<a id="a-A"></a>遇病命终。<a id="a-B"></a>尔时，<a id="a-C"></a>女人愁毒入心，<a id="a-D"></a>狂乱失性，<a id="a-E"></a>裸身无耻，<a id="a-F"></a>游行四衢，<a id="a-G"></a>啼哭失声，<a id="a-H"></a>唱言：<a id="a-I"></a>‘子！<a id="a-J"></a>子！<a id="a-K"></a>汝何处去？<a id="a-L"></a>’周遍城邑无有疲已。<a id="a-M"></a>而是女人已于先佛植众德本。<a id="a-N"></a>善男子，<a id="a-O"></a>我于是女起慈愍心。<a id="a-P"></a>是时女人即得见我，<a id="a-Q"></a>便生子想还得本心，<a id="a-R"></a>前抱我身，<a id="a-S"></a>呜唼我口。<a id="a-T"></a>我时即告侍者阿难：<a id="a-U"></a>‘汝可持衣与是女人。<a id="a-V"></a>’既与衣已，<a id="a-W"></a>便为种种说诸法要。<a id="a-X"></a>是女闻法，<a id="a-Y"></a>欢喜踊跃，<a id="a-Z"></a>发阿耨多罗三藐三菩提心。<a id="a-a"></a>善男子，<a id="a-b"></a>我于尔时实非彼子，<a id="a-c"></a>彼非我母，<a id="a-d"></a>亦无抱持。<a id="a-e"></a>善男子，<a id="a-f"></a>当知皆是慈善根力，<a id="a-g"></a>令彼女人见如是事。</p>
  <p id="ah">“复次，<a id="a-i"></a>善男子，<a id="a-j"></a>波罗奈城有优婆夷，<a id="a-k"></a>字曰摩诃斯那达多，<a id="a-l"></a>已于过去无量先佛种诸善根。<a id="a-m"></a>是优婆夷夏九十日，<a id="a-n"></a>请命众僧奉施医药。<a id="a-o"></a>是时众中有一比丘身婴重病，<a id="a-p"></a>良医诊之当须肉药。<a id="a-q"></a>若得肉者，<a id="a-r"></a>病则可除；<a id="a-s"></a>若不得肉，<a id="a-t"></a>命将不全。<a id="a-u"></a>时优婆夷闻医此言，<a id="a-v"></a>寻持黄金遍至市廛，<a id="a-w"></a>唱如是言：<a id="a-x"></a>‘谁有肉卖？<a id="a-y"></a>吾以金买。<a id="a-z"></a>若有肉者，<a id="a-10"></a>当等与金。<a id="a-11"></a>’周遍城市，<a id="a-12"></a>求不能得。<a id="a-13"></a>是优婆夷寻自取刀割其髀肉，<a id="a-14"></a>切以为臛，<a id="a-15"></a>下种种香，<a id="a-16"></a>送病比丘。<a id="a-17"></a>比丘服已，<a id="a-18"></a>病即得差。<a id="a-19"></a>是优婆夷患疮苦恼不能堪忍，<a id="a-1A"></a>即发声言：<a id="a-1B"></a>‘南无佛陀！<a id="a-1C"></a>南无佛陀！<a id="a-1D"></a>’我于尔时在舍卫城闻其音声，<a id="a-1E"></a>于是女人起大慈心。<a id="a-1F"></a>是女寻见我持良药涂其疮上，<a id="a-1G"></a>还合如本。<a id="a-1H"></a>我即为其种种说法，<a id="a-1I"></a>闻法欢喜，<a id="a-1J"></a>发阿耨多罗三藐三菩提心。<a id="a-1K"></a>善男子，<a id="a-1L"></a>我于尔时，<a id="a-1M"></a>实不往至波罗奈城持药涂是优婆夷疮。<a id="a-1N"></a>善男子，<a id="a-1O"></a>当知皆是慈善根力，<a id="a-1P"></a>令彼女人见如是事。</p>
  <p id="a1Q">“复次，<a id="a-1R"></a>善男子，<a id="a-1S"></a>调达恶人贪不知足，<a id="a-1T"></a>多服酥故，<a id="a-1U"></a>头痛腹痛，<a id="a-1V"></a>受大苦恼，<a id="a-1W"></a>不能堪忍，<a id="a-1X"></a>发如是言：<a id="a-1Y"></a>‘南无佛陀！<a id="a-1Z"></a>南无佛陀！<a id="a-1a"></a>’我时住在优禅尼城，<a id="a-1b"></a>闻其音声即生慈心。<a id="a-1c"></a>尔时，<a id="a-1d"></a>调达寻便见我往至其所，<a id="a-1e"></a>手摩头腹，<a id="a-1f"></a>授与盐汤而令服之，<a id="a-1g"></a>服已平复。<a id="a-1h"></a>善男子，<a id="a-1i"></a>我实不往调婆达所，<a id="a-1j"></a>摩其头腹，<a id="a-1k"></a>授汤令服。<a id="a-1l"></a>善男子，<a id="a-1m"></a>当知皆是慈善根力，<a id="a-1n"></a>令调婆达见如是事。</p>
  <p id="a1o">“复次，<a id="a-1p"></a>善男子，<a id="a-1q"></a>憍萨罗国有诸群贼，<a id="a-1r"></a>其数五百，<a id="a-1s"></a>群党抄劫为害滋甚。<a id="a-1t"></a>波斯匿王患其纵暴，<a id="a-1u"></a>遣兵伺捕，<a id="a-1v"></a>得已挑目，<a id="a-1w"></a>遂著黑闇丛林之下。<a id="a-1x"></a>是诸群贼已于先佛植众德本，<a id="a-1y"></a>既失目已受大苦恼，<a id="a-1z"></a>各作是言：<a id="a-20"></a>‘南无佛陀！<a id="a-21"></a>南无佛陀！<a id="a-22"></a>我等今者无有救护。<a id="a-23"></a>’啼哭号啕。<a id="a-24"></a>我时住在祇洹精舍，<a id="a-25"></a>闻其音声即生慈心，<a id="a-26"></a>时有凉风吹香山中，<a id="a-27"></a>种种香药满其眼眶，<a id="a-28"></a>寻还得眼如本不异。<a id="a-29"></a>诸贼开眼即见如来，<a id="a-2A"></a>住立其前而为说法。<a id="a-2B"></a>贼闻法已，<a id="a-2C"></a>发阿耨多罗三藐三菩提心。<a id="a-2D"></a>善男子，<a id="a-2E"></a>我于尔时，<a id="a-2F"></a>实不作风吹香山中种种香药，<a id="a-2G"></a>住其人前而为说法。<a id="a-2H"></a>善男子，<a id="a-2I"></a>当知皆是慈善根力，<a id="a-2J"></a>令彼群贼见如是事。</p>
  <p id="a2K">“复次，<a id="a-2L"></a>善男子，<a id="a-2M"></a>琉璃太子以愚痴故，<a id="a-2N"></a>废其父王，<a id="a-2O"></a>自立为主。<a id="a-2P"></a>复念宿嫌，<a id="a-2Q"></a>多害释种，<a id="a-2R"></a>取万二千释种诸女，<a id="a-2S"></a>刖劓耳鼻，<a id="a-2T"></a>断截手足，<a id="a-2U"></a>推之坑堑。<a id="a-2V"></a>时诸女人身受苦恼，<a id="a-2W"></a>作如是言：<a id="a-2X"></a>‘南无佛陀！<a id="a-2Y"></a>南无佛陀！<a id="a-2Z"></a>我等今者无有救护。<a id="a-2a"></a>’复大号啕。<a id="a-2b"></a>是诸女人已于先佛种诸善根。<a id="a-2c"></a>我于尔时在竹林中，<a id="a-2d"></a>闻其音声即起慈心。<a id="a-2e"></a>诸女尔时见我来至迦毗罗城，<a id="a-2f"></a>以水洗疮，<a id="a-2g"></a>以药傅之，<a id="a-2h"></a>苦痛寻除，<a id="a-2i"></a>耳鼻手足还复如本。<a id="a-2j"></a>我时即为略说法要，<a id="a-2k"></a>悉令俱发阿耨多罗三藐三菩提心，<a id="a-2l"></a>即于大爱道比丘尼所出家，<a id="a-2m"></a>受具足戒。<a id="a-2n"></a>善男子，<a id="a-2o"></a>如来尔时，<a id="a-2p"></a>实不往至迦毗罗城，<a id="a-2q"></a>以水洗疮，<a id="a-2r"></a>傅药止苦。<a id="a-2s"></a>善男子，<a id="a-2t"></a>当知皆是慈善根力，<a id="a-2u"></a>令彼女人见如是事。<a id="a-2v"></a>悲喜之心亦复如是。</p>
  <p id="a2w">“善男子，<a id="a-2x"></a>以是义故，<a id="a-2y"></a>菩萨摩诃萨修慈思惟，<a id="a-2z"></a>即是真实，<a id="a-30"></a>非虚妄也。<a id="a-31"></a>善男子，<a id="a-32"></a>夫无量者不可思议，<a id="a-33"></a>菩萨所行不可思议，<a id="a-34"></a>诸佛所行亦不可思议，<a id="a-35"></a>是大乘典《大涅槃经》亦不可思议。</p>
  <p id="a36">“复次，<a id="a-37"></a>善男子，<a id="a-38"></a>菩萨摩诃萨修慈悲喜已，<a id="a-39"></a>得住极爱一子之地。<a id="a-3A"></a>善男子，<a id="a-3B"></a>云何是地名曰极爱？<a id="a-3C"></a>复名一子？<a id="a-3D"></a>善男子，<a id="a-3E"></a>譬如父母见子安隐，<a id="a-3F"></a>心大欢喜；<a id="a-3G"></a>菩萨摩诃萨住是地中亦复如是，<a id="a-3H"></a>视诸众生同于一子，<a id="a-3I"></a>见修善者生大欢喜，<a id="a-3J"></a>是故此地名曰极爱。</p>
  <p id="a3K">“善男子，<a id="a-3L"></a>譬如父母见子遇患，<a id="a-3M"></a>心生苦恼，<a id="a-3N"></a>愍之愁毒，<a id="a-3O"></a>初无舍离；<a id="a-3P"></a>菩萨摩诃萨住是地中亦复如是，<a id="a-3Q"></a>见诸众生为烦恼病之所缠切，<a id="a-3R"></a>心生愁恼，<a id="a-3S"></a>忧念如子，<a id="a-3T"></a>身诸毛孔血皆流出，<a id="a-3U"></a>是故此地名为一子。</p>
  <p id="a3V">“善男子，<a id="a-3W"></a>如人小时，<a id="a-3X"></a>拾取土块、<a id="a-3Y"></a>粪秽、<a id="a-3Z"></a>瓦石、<a id="a-3a"></a>枯骨、<a id="a-3b"></a>木枝置于口中，<a id="a-3c"></a>父母见已，<a id="a-3d"></a>恐为其患，<a id="a-3e"></a>左手捉头，<a id="a-3f"></a>右手挑出；<a id="a-3g"></a>菩萨摩诃萨住是地中亦复如是，<a id="a-3h"></a>见诸众生法身未增，<a id="a-3i"></a>或行身口意业不善，<a id="a-3j"></a>菩萨见已，<a id="a-3k"></a>则以智手拔之令出，<a id="a-3l"></a>不欲令彼流转生死受诸苦恼，<a id="a-3m"></a>是故此地复名一子。</p>
  <p id="a3n">“善男子，<a id="a-3o"></a>譬如父母所爱之子舍而终亡，<a id="a-3p"></a>父母愁恼，<a id="a-3q"></a>愿与并命；<a id="a-3r"></a>菩萨亦尔，<a id="a-3s"></a>见一阐提堕于地狱，<a id="a-3t"></a>亦愿与俱生地狱中。<a id="a-3u"></a>何以故？<a id="a-3v"></a>是一阐提若受苦时，<a id="a-3w"></a>或生一念改悔之心，<a id="a-3x"></a>我即当为说种种法，<a id="a-3y"></a>令彼得生一念善根，<a id="a-3z"></a>是故此地复名一子。</p>
  <p id="a40">“善男子，<a id="a-41"></a>譬如父母唯有一子，<a id="a-42"></a>其子睡寤行住坐卧，<a id="a-43"></a>心常念之，<a id="a-44"></a>若有罪咎，<a id="a-45"></a>善言诱喻，<a id="a-46"></a>不加其恶；<a id="a-47"></a>菩萨摩诃萨亦复如是，<a id="a-48"></a>见诸众生若堕地狱、<a id="a-49"></a>畜生、<a id="a-4A"></a>饿鬼，<a id="a-4B"></a>或人天中，<a id="a-4C"></a>造作善恶，<a id="a-4D"></a>心常念之，<a id="a-4E"></a>初不放舍，<a id="a-4F"></a>若行诸恶，<a id="a-4G"></a>终不生瞋，<a id="a-4H"></a>以恶加之，<a id="a-4I"></a>是故此地复名一子。<a id="a-4J"></a>”</p>
  <p id="a4K">迦葉菩萨白佛言：<a id="a-4L"></a>“世尊，<a id="a-4M"></a>如佛所说，<a id="a-4N"></a>其言秘密，<a id="a-4O"></a>我今智浅，<a id="a-4P"></a>云何能解？<a id="a-4Q"></a>若诸菩萨住一子地能如是者，<a id="a-4R"></a>云何如来昔为国王行菩萨时，<a id="a-4S"></a>断绝尔所婆罗门命？<a id="a-4T"></a>若得此地，<a id="a-4U"></a>则应护念。<a id="a-4V"></a>若不得者，<a id="a-4W"></a>复何因缘不堕地狱？<a id="a-4X"></a>若使等视一切众生同于子想如罗睺罗，<a id="a-4Y"></a>何故复向提婆达多说如是言：<a id="a-4Z"></a>‘痴人无羞，<a id="a-4a"></a>食人涕唾。<a id="a-4b"></a>’令彼闻已，<a id="a-4c"></a>生于瞋恨，<a id="a-4d"></a>起不善心出佛身血。<a id="a-4e"></a>提婆达多造是恶已，<a id="a-4f"></a>如来复记当堕地狱一劫受罪。<a id="a-4g"></a>世尊，<a id="a-4h"></a>如是之言，<a id="a-4i"></a>云何于义不相违背？</p>
  <p id="a4j">“世尊，<a id="a-4k"></a>须菩提者，<a id="a-4l"></a>住虚空地，<a id="a-4m"></a>凡欲入城求乞饮食要先观人。<a id="a-4n"></a>若有于己生嫌嫉心则止不行，<a id="a-4o"></a>乃至极饥犹不行乞。<a id="a-4p"></a>何以故？<a id="a-4q"></a>是须菩提常作是念：<a id="a-4r"></a>‘我忆往昔，<a id="a-4s"></a>于福田所生一恶念，<a id="a-4t"></a>由是因缘堕大地狱受种种苦。<a id="a-4u"></a>我今宁饥，<a id="a-4v"></a>终日不食，<a id="a-4w"></a>终不令彼于我起嫌，<a id="a-4x"></a>堕于地狱受苦恼也。<a id="a-4y"></a>’复作是念：<a id="a-4z"></a>‘若有众生嫌我立者，<a id="a-50"></a>我当终日端坐不起。<a id="a-51"></a>若有众生嫌我坐者，<a id="a-52"></a>我当终日立不移处。<a id="a-53"></a>行卧亦尔。<a id="a-54"></a>’是须菩提护众生故尚起是心，<a id="a-55"></a>何况菩萨！<a id="a-56"></a>菩萨若得一子地者，<a id="a-57"></a>何缘如来出是粗言，<a id="a-58"></a>使诸众生起重恶心？<a id="a-59"></a>”</p>
  <p id="a5A">“善男子，<a id="a-5B"></a>汝今不应作如是难言，<a id="a-5C"></a>佛如来为诸众生作烦恼因缘。<a id="a-5D"></a>善男子，<a id="a-5E"></a>假使蚊嘴能尽海底，<a id="a-5F"></a>如来终不为诸众生作烦恼因缘。<a id="a-5G"></a>善男子，<a id="a-5H"></a>假令大地悉为非色，<a id="a-5I"></a>水为坚相，<a id="a-5J"></a>火为冷相，<a id="a-5K"></a>风为住相，<a id="a-5L"></a>三宝佛性及以虚空作无常相，<a id="a-5M"></a>如来终不为诸众生作烦恼因缘。<a id="a-5N"></a>善男子，<a id="a-5O"></a>假使毁犯四重禁罪及一阐提、<a id="a-5P"></a>谤正法者，<a id="a-5Q"></a>现身得成十力、<a id="a-5R"></a>无畏、<a id="a-5S"></a>三十二相、<a id="a-5T"></a>八十种好，<a id="a-5U"></a>如来终不为诸众生作烦恼因缘。<a id="a-5V"></a>善男子，<a id="a-5W"></a>假使声闻、<a id="a-5X"></a>辟支佛等常住不变，<a id="a-5Y"></a>如来终不为诸众生作烦恼因缘。<a id="a-5Z"></a>善男子，<a id="a-5a"></a>假使十住诸菩萨等犯四重禁、<a id="a-5b"></a>作一阐提、<a id="a-5c"></a>诽谤正法，<a id="a-5d"></a>如来终不为诸众生作烦恼因缘。<a id="a-5e"></a>善男子，<a id="a-5f"></a>假使一切无量众生丧灭佛性，<a id="a-5g"></a>如来究竟入般涅槃，<a id="a-5h"></a>如来终不为诸众生作烦恼因缘。<a id="a-5i"></a>善男子，<a id="a-5j"></a>假使掷罥能系缚风，<a id="a-5k"></a>齿能破铁，<a id="a-5l"></a>爪坏须弥，<a id="a-5m"></a>如来终不为诸众生作烦恼因缘。<a id="a-5n"></a>宁与毒蛇同共一处，<a id="a-5o"></a>内其两手饿师子口，<a id="a-5p"></a>佉陀罗炭用洗浴身，<a id="a-5q"></a>不应发言：<a id="a-5r"></a>‘如来世尊为诸众生作烦恼因缘。<a id="a-5s"></a>’善男子，<a id="a-5t"></a>如来真实，<a id="a-5u"></a>能为众生断除烦恼，<a id="a-5v"></a>终不为作烦恼因也。</p>
  <p id="a5w">“善男子，<a id="a-5x"></a>如汝所言，<a id="a-5y"></a>如来往昔杀婆罗门者。<a id="a-5z"></a>善男子，<a id="a-60"></a>菩萨摩诃萨乃至蚁子尚不故杀，<a id="a-61"></a>况婆罗门？<a id="a-62"></a>菩萨常作种种方便，<a id="a-63"></a>惠施众生无量寿命。<a id="a-64"></a>善男子，<a id="a-65"></a>夫施食者则为施命；<a id="a-66"></a>菩萨摩诃萨行檀波罗蜜时，<a id="a-67"></a>常施众生无量寿命。<a id="a-68"></a>善男子，<a id="a-69"></a>修不杀戒得寿命长；<a id="a-6A"></a>菩萨摩诃萨行尸波罗蜜时，<a id="a-6B"></a>则为施与一切众生无量寿命。<a id="a-6C"></a>善男子，<a id="a-6D"></a>慎口无过得寿命长；<a id="a-6E"></a>菩萨摩诃萨行羼提波罗蜜时，<a id="a-6F"></a>常劝众生莫生怨想、<a id="a-6G"></a>推直于人、<a id="a-6H"></a>引曲向己，<a id="a-6I"></a>无所诤讼得寿命长，<a id="a-6J"></a>是故菩萨行羼提波罗蜜时，<a id="a-6K"></a>已施众生无量寿命。<a id="a-6L"></a>善男子，<a id="a-6M"></a>精勤修善得寿命长；<a id="a-6N"></a>菩萨摩诃萨行毗梨耶波罗蜜时，<a id="a-6O"></a>常劝众生勤修善法，<a id="a-6P"></a>众生行已得无量寿命，<a id="a-6Q"></a>是故菩萨行毗梨耶波罗蜜时，<a id="a-6R"></a>已施众生无量寿命。<a id="a-6S"></a>善男子，<a id="a-6T"></a>修摄心者得寿命长；<a id="a-6U"></a>菩萨摩诃萨行禅波罗蜜时，<a id="a-6V"></a>劝诸众生修平等心，<a id="a-6W"></a>众生行已得寿命长，<a id="a-6X"></a>是故菩萨行禅波罗蜜时，<a id="a-6Y"></a>已施众生无量寿命。<a id="a-6Z"></a>善男子，<a id="a-6a"></a>于诸善法不放逸者得寿命长；<a id="a-6b"></a>菩萨摩诃萨行般若波罗蜜时，<a id="a-6c"></a>劝诸众生于诸善法不生放逸，<a id="a-6d"></a>众生行已，<a id="a-6e"></a>以是因缘得寿命长，<a id="a-6f"></a>是故菩萨行般若波罗蜜时，<a id="a-6g"></a>已施众生无量寿命。<a id="a-6h"></a>善男子，<a id="a-6i"></a>以是义故，<a id="a-6j"></a>菩萨摩诃萨于诸众生终无夺命。</p>
  <p id="a6k">“善男子，<a id="a-6l"></a>汝向所问，<a id="a-6m"></a>杀婆罗门时，<a id="a-6n"></a>得是地不？<a id="a-6o"></a>善男子，<a id="a-6p"></a>时我已得，<a id="a-6q"></a>以爱念故断其命根，<a id="a-6r"></a>非恶心也。<a id="a-6s"></a>善男子，<a id="a-6t"></a>譬如父母唯有一子，<a id="a-6u"></a>爱之甚重，<a id="a-6v"></a>犯官宪制，<a id="a-6w"></a>是时父母以怖畏故若摈若杀，<a id="a-6x"></a>虽复摈杀，<a id="a-6y"></a>无有恶心；<a id="a-6z"></a>菩萨摩诃萨为护正法亦复如是，<a id="a-70"></a>若有众生谤大乘者，<a id="a-71"></a>即以鞭挞，<a id="a-72"></a>苦加治之，<a id="a-73"></a>或夺其命，<a id="a-74"></a>欲令改往，<a id="a-75"></a>遵修善法。<a id="a-76"></a>菩萨常当作是思惟：<a id="a-77"></a>‘以何因缘能令众生发起信心，<a id="a-78"></a>随其方便要当为之。<a id="a-79"></a>’诸婆罗门命终之后生阿鼻地狱，<a id="a-7A"></a>要有三念：<a id="a-7B"></a>一者、<a id="a-7C"></a>自念我从何处而来生此，<a id="a-7D"></a>即便自知从人道中来；<a id="a-7E"></a>二者、<a id="a-7F"></a>自念我今所生为是何处，<a id="a-7G"></a>即便自知是阿鼻狱；<a id="a-7H"></a>三者、<a id="a-7I"></a>自念乘何业缘而来生此，<a id="a-7J"></a>即便自知乘谤方等大乘经典不信因缘，<a id="a-7K"></a>为国主所杀而来生此。<a id="a-7L"></a>念是事已，<a id="a-7M"></a>即于大乘方等经典生信敬心，<a id="a-7N"></a>寻时命终生甘露鼓如来世界，<a id="a-7O"></a>于彼寿命具足十劫。<a id="a-7P"></a>善男子，<a id="a-7Q"></a>以是义故我于往昔乃与是人十劫寿命，<a id="a-7R"></a>云何名杀？</p>
  <p id="a7S">“善男子，<a id="a-7T"></a>有人掘地、<a id="a-7U"></a>刈草、<a id="a-7V"></a>斫树、<a id="a-7W"></a>斩截死尸、<a id="a-7X"></a>骂詈鞭挞，<a id="a-7Y"></a>以是业缘，<a id="a-7Z"></a>堕地狱不？<a id="a-7a"></a>”</p>
  <p id="a7b">迦葉菩萨白佛言：<a id="a-7c"></a>“世尊，<a id="a-7d"></a>如我解佛所说义者，<a id="a-7e"></a>应堕地狱。<a id="a-7f"></a>何以故？<a id="a-7g"></a>如佛昔为声闻说法：<a id="a-7h"></a>‘汝诸比丘，<a id="a-7i"></a>于余焦木莫生恶心。<a id="a-7j"></a>何以故？<a id="a-7k"></a>一切众生因恶心故堕于地狱。<a id="a-7l"></a>’”</p>
  <p id="a7m">尔时，<a id="a-7n"></a>佛赞迦葉菩萨：<a id="a-7o"></a>“善哉！<a id="a-7p"></a>善哉！<a id="a-7q"></a>如汝所说，<a id="a-7r"></a>应善受持。<a id="a-7s"></a>善男子，<a id="a-7t"></a>若因恶心堕地狱者，<a id="a-7u"></a>菩萨尔时实无恶心。<a id="a-7v"></a>何以故？<a id="a-7w"></a>菩萨摩诃萨于一切众生，<a id="a-7x"></a>乃至虫蚁，<a id="a-7y"></a>悉生怜愍利益心故。<a id="a-7z"></a>所以者何？<a id="a-80"></a>善知因缘诸方便故，<a id="a-81"></a>以方便力欲令众生种诸善根。<a id="a-82"></a>善男子，<a id="a-83"></a>以是义故，<a id="a-84"></a>我于尔时，<a id="a-85"></a>以善方便，<a id="a-86"></a>虽夺其命而非恶心。</p>
  <p id="a87">“善男子，<a id="a-88"></a>婆罗门法，<a id="a-89"></a>若杀蚁子满足十车，<a id="a-8A"></a>无有罪报。<a id="a-8B"></a>蚊、<a id="a-8C"></a>虻、<a id="a-8D"></a>蚤、<a id="a-8E"></a>虱、<a id="a-8F"></a>猫、<a id="a-8G"></a>狸、<a id="a-8H"></a>师子、<a id="a-8I"></a>虎、<a id="a-8J"></a>狼、<a id="a-8K"></a>熊、<a id="a-8L"></a>罴，<a id="a-8M"></a>诸恶虫兽，<a id="a-8N"></a>及余能为众生害者，<a id="a-8O"></a>杀满十车，<a id="a-8P"></a>鬼、<a id="a-8Q"></a>神、<a id="a-8R"></a>罗刹、<a id="a-8S"></a>拘盘茶、<a id="a-8T"></a>迦罗、<a id="a-8U"></a>富单那颠狂干枯诸鬼神等，<a id="a-8V"></a>能为众生作娆害者，<a id="a-8W"></a>有夺其命，<a id="a-8X"></a>悉无罪报。<a id="a-8Y"></a>若杀恶人则有罪报，<a id="a-8Z"></a>杀已不悔则堕饿鬼。<a id="a-8a"></a>若能忏悔，<a id="a-8b"></a>三日断食，<a id="a-8c"></a>其罪消灭无有遗余。<a id="a-8d"></a>若杀和尚，<a id="a-8e"></a>害其父母、<a id="a-8f"></a>女人及牛，<a id="a-8g"></a>无数千年在地狱中。</p>
  <p id="a8h">“善男子，<a id="a-8i"></a>佛及菩萨知杀有三，<a id="a-8j"></a>谓下中上。<a id="a-8k"></a>下者，<a id="a-8l"></a>蚁子乃至一切畜生，<a id="a-8m"></a>唯除菩萨示现生者。<a id="a-8n"></a>善男子，<a id="a-8o"></a>菩萨摩诃萨以愿因缘示受畜生，<a id="a-8p"></a>是名下杀。<a id="a-8q"></a>以下杀因缘，<a id="a-8r"></a>堕于地狱、<a id="a-8s"></a>畜生、<a id="a-8t"></a>饿鬼，<a id="a-8u"></a>具受下苦。<a id="a-8v"></a>何以故？<a id="a-8w"></a>是诸畜生有微善根，<a id="a-8x"></a>是故杀者具受罪报，<a id="a-8y"></a>是名下杀。<a id="a-8z"></a>中杀者，<a id="a-90"></a>从凡夫人至阿那含，<a id="a-91"></a>是名为中。<a id="a-92"></a>以是业因，<a id="a-93"></a>堕于地狱、<a id="a-94"></a>畜生、<a id="a-95"></a>饿鬼，<a id="a-96"></a>具受中苦，<a id="a-97"></a>是名中杀。<a id="a-98"></a>上杀者，<a id="a-99"></a>父母乃至阿罗汉、<a id="a-9A"></a>辟支佛、<a id="a-9B"></a>毕定菩萨，<a id="a-9C"></a>是名为上。<a id="a-9D"></a>以是业因缘故，<a id="a-9E"></a>堕于阿鼻大地狱中，<a id="a-9F"></a>具受上苦，<a id="a-9G"></a>是名上杀。<a id="a-9H"></a>善男子，<a id="a-9I"></a>若有能杀一阐提者，<a id="a-9J"></a>则不堕此三种杀中。<a id="a-9K"></a>善男子，<a id="a-9L"></a>彼诸婆罗门等一切皆是一阐提也。<a id="a-9M"></a>譬如掘地、<a id="a-9N"></a>刈草、<a id="a-9O"></a>斫树、<a id="a-9P"></a>斩截死尸、<a id="a-9Q"></a>骂詈鞭挞无有罪报；<a id="a-9R"></a>杀一阐提亦复如是，<a id="a-9S"></a>无有罪报。<a id="a-9T"></a>何以故？<a id="a-9U"></a>诸婆罗门乃至无有信等五根，<a id="a-9V"></a>是故虽杀不堕地狱。</p>
  <p id="a9W">“善男子，<a id="a-9X"></a>汝先所言，<a id="a-9Y"></a>如来何故骂提婆达多痴人食唾？<a id="a-9Z"></a>汝亦不应作如是问。<a id="a-9a"></a>何以故？<a id="a-9b"></a>诸佛世尊凡所发言不可思议。<a id="a-9c"></a>善男子，<a id="a-9d"></a>或有实语为世所爱，<a id="a-9e"></a>非时非法，<a id="a-9f"></a>不为利益，<a id="a-9g"></a>如是之言我终不说。<a id="a-9h"></a>善男子，<a id="a-9i"></a>或复有言粗犷虚妄，<a id="a-9j"></a>非时非法，<a id="a-9k"></a>闻者不爱，<a id="a-9l"></a>不能利益，<a id="a-9m"></a>我亦不说。<a id="a-9n"></a>善男子，<a id="a-9o"></a>若有语言，<a id="a-9p"></a>虽复粗犷，<a id="a-9q"></a>真实不虚，<a id="a-9r"></a>是时是法，<a id="a-9s"></a>能为一切众生利益，<a id="a-9t"></a>闻虽不悦，<a id="a-9u"></a>我要说之。<a id="a-9v"></a>何以故？<a id="a-9w"></a>诸佛世尊应正遍知知方便故。</p>
  <p id="a9x">“善男子，<a id="a-9y"></a>如我一时游彼圹野聚落丛树。<a id="a-9z"></a>在其林下，<a id="a-A0"></a>有一鬼神即名圹野，<a id="a-A1"></a>纯食肉血，<a id="a-A2"></a>多杀众生，<a id="a-A3"></a>复于其聚日食一人。<a id="a-A4"></a>善男子，<a id="a-A5"></a>我于尔时为彼鬼神广说法要，<a id="a-A6"></a>然彼暴恶愚痴无智不受教法，<a id="a-A7"></a>我即化身为大力鬼，<a id="a-A8"></a>动其宫殿令不安所。<a id="a-A9"></a>彼鬼于时将其眷属出其宫殿，<a id="a-AA"></a>欲来拒逆。<a id="a-AB"></a>鬼见我时即失心念，<a id="a-AC"></a>惶怖躄地，<a id="a-AD"></a>迷闷断绝犹如死人。<a id="a-AE"></a>我以慈愍手摩其身，<a id="a-AF"></a>即还起坐，<a id="a-AG"></a>作如是言：<a id="a-AH"></a>‘快哉！<a id="a-AI"></a>今日还得身命。<a id="a-AJ"></a>是大神王具大威德，<a id="a-AK"></a>有慈愍心赦我愆咎。<a id="a-AL"></a>’即于我所生善信心。<a id="a-AM"></a>我即还复如来之身，<a id="a-AN"></a>复更为说种种法要，<a id="a-AO"></a>令彼鬼神受不杀戒。<a id="a-AP"></a>即于是日圹野村中，<a id="a-AQ"></a>有一长者次应当死，<a id="a-AR"></a>村人已送付彼鬼神，<a id="a-AS"></a>鬼神得已即以施我。<a id="a-AT"></a>我既受已，<a id="a-AU"></a>便为长者更立名字，<a id="a-AV"></a>名手长者。<a id="a-AW"></a>尔时，<a id="a-AX"></a>彼鬼即白我言：<a id="a-AY"></a>‘世尊，<a id="a-AZ"></a>我及眷属，<a id="a-Aa"></a>唯仰血肉以自存活，<a id="a-Ab"></a>今以戒故，<a id="a-Ac"></a>当云何活？<a id="a-Ad"></a>’我即答言：<a id="a-Ae"></a>‘从今当敕声闻弟子，<a id="a-Af"></a>随有修行佛法之处，<a id="a-Ag"></a>悉当令其施汝饮食。<a id="a-Ah"></a>’善男子，<a id="a-Ai"></a>以是因缘为诸比丘制如是戒：<a id="a-Aj"></a>‘汝等从今常当施彼圹野鬼食。<a id="a-Ak"></a>若有住处不能施者，<a id="a-Al"></a>当知是辈非我弟子，<a id="a-Am"></a>即是天魔徒党眷属。<a id="a-An"></a>’善男子，<a id="a-Ao"></a>如来为欲调伏众生故，<a id="a-Ap"></a>示如是种种方便，<a id="a-Aq"></a>非故令彼生怖畏也。</p>
  <p id="aAr">“善男子，<a id="a-As"></a>我亦以木打护法鬼。<a id="a-At"></a>又于一时在一山上，<a id="a-Au"></a>推羊头鬼令堕山下。<a id="a-Av"></a>复于树头扑护猕猴鬼，<a id="a-Aw"></a>令护财象见五师子，<a id="a-Ax"></a>使金刚神怖萨遮尼揵，<a id="a-Ay"></a>亦以针刺箭毛鬼身。<a id="a-Az"></a>虽作如是，<a id="a-B0"></a>亦不令彼诸鬼神等有灭没者，<a id="a-B1"></a>直欲令彼安住正法故，<a id="a-B2"></a>示如是种种方便。<a id="a-B3"></a>善男子，<a id="a-B4"></a>我于尔时实不骂辱提婆达多，<a id="a-B5"></a>提婆达多亦不愚痴食人涕唾，<a id="a-B6"></a>亦不生于恶趣之中阿鼻地狱受罪一劫，<a id="a-B7"></a>亦不坏僧、<a id="a-B8"></a>出佛身血，<a id="a-B9"></a>亦不违犯四重之罪、<a id="a-BA"></a>诽谤正法大乘经典，<a id="a-BB"></a>非一阐提，<a id="a-BC"></a>亦非声闻、<a id="a-BD"></a>辟支佛也。<a id="a-BE"></a>善男子，<a id="a-BF"></a>提婆达多者，<a id="a-BG"></a>实非声闻、<a id="a-BH"></a>缘觉境界，<a id="a-BI"></a>唯是诸佛之所知见。<a id="a-BJ"></a>善男子，<a id="a-BK"></a>是故汝今不应难言：<a id="a-BL"></a>‘如来何缘呵责骂辱提婆达多？<a id="a-BM"></a>’汝于诸佛所有境界，<a id="a-BN"></a>不应如是生于疑网。<a id="a-BO"></a>”</p>
  <p id="aBP">迦葉菩萨白佛言：<a id="a-BQ"></a>“世尊，<a id="a-BR"></a>譬如甘蔗，<a id="a-BS"></a>数数煎煮得种种味；<a id="a-BT"></a>我亦如是，<a id="a-BU"></a>从佛数闻多得法味，<a id="a-BV"></a>所谓出家味、<a id="a-BW"></a>离欲味、<a id="a-BX"></a>寂灭味、<a id="a-BY"></a>道味。<a id="a-BZ"></a>世尊，<a id="a-Ba"></a>譬如真金，<a id="a-Bb"></a>数数烧打，<a id="a-Bc"></a>融消炼治，<a id="a-Bd"></a>转更明净调和柔软，<a id="a-Be"></a>光色微妙，<a id="a-Bf"></a>其价难量，<a id="a-Bg"></a>然后乃为人天宝重。<a id="a-Bh"></a>世尊，<a id="a-Bi"></a>如来亦尔，<a id="a-Bj"></a>郑重咨问，<a id="a-Bk"></a>则得闻见甚深之义，<a id="a-Bl"></a>令深行者受持奉修，<a id="a-Bm"></a>无量众生发阿耨多罗三藐三菩提心，<a id="a-Bn"></a>然后为诸人天所宗恭敬供养。<a id="a-Bo"></a>”</p>
  <p id="aBp">尔时，<a id="a-Bq"></a>佛赞迦葉菩萨：<a id="a-Br"></a>“善哉！<a id="a-Bs"></a>善哉！<a id="a-Bt"></a>菩萨摩诃萨为欲利益诸众生故，<a id="a-Bu"></a>咨启如来如是深义。<a id="a-Bv"></a>善男子，<a id="a-Bw"></a>以是义故，<a id="a-Bx"></a>我随汝意，<a id="a-By"></a>说于大乘方等甚深秘密之法，<a id="a-Bz"></a>所谓极爱如一子地。<a id="a-C0"></a>”</p>
  <p id="aC1">迦葉菩萨白佛言：<a id="a-C2"></a>“世尊，<a id="a-C3"></a>若诸菩萨修慈悲喜得一子地者，<a id="a-C4"></a>修舍心时，<a id="a-C5"></a>复得何地？<a id="a-C6"></a>”</p>
  <p id="aC7">佛言：<a id="a-C8"></a>“善哉！<a id="a-C9"></a>善哉！<a id="a-CA"></a>善男子，<a id="a-CB"></a>汝善知时，<a id="a-CC"></a>知我欲说，<a id="a-CD"></a>汝则咨问。<a id="a-CE"></a>菩萨摩诃萨修舍心时，<a id="a-CF"></a>则得住于空平等地如须菩提。<a id="a-CG"></a>善男子，<a id="a-CH"></a>菩萨摩诃萨住空平等地，<a id="a-CI"></a>则不见有父母、<a id="a-CJ"></a>兄弟、<a id="a-CK"></a>姊妹、<a id="a-CL"></a>儿息、<a id="a-CM"></a>亲族、<a id="a-CN"></a>知识、<a id="a-CO"></a>怨憎中人，<a id="a-CP"></a>乃至不见阴、<a id="a-CQ"></a>界、<a id="a-CR"></a>诸入、<a id="a-CS"></a>众生、<a id="a-CT"></a>寿命。<a id="a-CU"></a>善男子，<a id="a-CV"></a>譬如虚空无有父母、<a id="a-CW"></a>兄弟、<a id="a-CX"></a>妻子，<a id="a-CY"></a>乃至无有众生、<a id="a-CZ"></a>寿命；<a id="a-Ca"></a>一切诸法亦复如是，<a id="a-Cb"></a>无有父母乃至寿命。<a id="a-Cc"></a>菩萨摩诃萨见一切法亦复如是，<a id="a-Cd"></a>其心平等如彼虚空。<a id="a-Ce"></a>何以故？<a id="a-Cf"></a>善能修习诸空法故。<a id="a-Cg"></a>”</p>
  <p id="aCh">迦葉菩萨白佛言：<a id="a-Ci"></a>“世尊，<a id="a-Cj"></a>云何名空？<a id="a-Ck"></a>”</p>
  <p id="aCl">“善男子，<a id="a-Cm"></a>空者，<a id="a-Cn"></a>所谓内空、<a id="a-Co"></a>外空、<a id="a-Cp"></a>内外空、<a id="a-Cq"></a>有为空、<a id="a-Cr"></a>无为空、<a id="a-Cs"></a>无始空、<a id="a-Ct"></a>性空、<a id="a-Cu"></a>无所有空、<a id="a-Cv"></a>第一义空、<a id="a-Cw"></a>空空、<a id="a-Cx"></a>大空。</p>
  <p id="aCy">“菩萨摩诃萨云何观于内空？<a id="a-Cz"></a>是菩萨摩诃萨观内法空，<a id="a-D0"></a>是内法空谓无父母、<a id="a-D1"></a>怨亲中人、<a id="a-D2"></a>众生、<a id="a-D3"></a>寿命、<a id="a-D4"></a>常乐我净、<a id="a-D5"></a>如来法僧、<a id="a-D6"></a>所有财物。<a id="a-D7"></a>是内法中虽有佛性，<a id="a-D8"></a>而是佛性非内非外。<a id="a-D9"></a>所以者何？<a id="a-DA"></a>佛性常住无变易故。<a id="a-DB"></a>是名菩萨摩诃萨观于内空。<a id="a-DC"></a>外空者，<a id="a-DD"></a>亦复如是，<a id="a-DE"></a>无有内法。<a id="a-DF"></a>内外空者亦复如是。<a id="a-DG"></a>善男子，<a id="a-DH"></a>唯有如来、<a id="a-DI"></a>法、<a id="a-DJ"></a>僧、<a id="a-DK"></a>佛性不在二空。<a id="a-DL"></a>何以故？<a id="a-DM"></a>如是四法常乐我净，<a id="a-DN"></a>是故四法不名为空。<a id="a-DO"></a>是名内外俱空。</p>
  <p id="aDP">“善男子，<a id="a-DQ"></a>有为空者，<a id="a-DR"></a>有为之法悉皆是空，<a id="a-DS"></a>所谓内空、<a id="a-DT"></a>外空、<a id="a-DU"></a>内外空、<a id="a-DV"></a>常乐我净空、<a id="a-DW"></a>众生寿命如来法僧第一义空。<a id="a-DX"></a>是中佛性非有为法，<a id="a-DY"></a>是故佛性非有为法空。<a id="a-DZ"></a>是名有为空。</p>
  <p id="aDa">“善男子，<a id="a-Db"></a>云何菩萨摩诃萨观无为空？<a id="a-Dc"></a>是无为法悉皆是空，<a id="a-Dd"></a>所谓无常、<a id="a-De"></a>苦、<a id="a-Df"></a>不净、<a id="a-Dg"></a>无我、<a id="a-Dh"></a>阴、<a id="a-Di"></a>界、<a id="a-Dj"></a>入、<a id="a-Dk"></a>众生寿命相、<a id="a-Dl"></a>有为、<a id="a-Dm"></a>有漏、<a id="a-Dn"></a>内法、<a id="a-Do"></a>外法。<a id="a-Dp"></a>无为法中佛等四法，<a id="a-Dq"></a>非有为非无为，<a id="a-Dr"></a>性是善故非无为，<a id="a-Ds"></a>性常住故非有为。<a id="a-Dt"></a>是名菩萨观无为空。</p>
  <p id="aDu">“云何菩萨摩诃萨观无始空？<a id="a-Dv"></a>是菩萨摩诃萨见生死无始皆悉空寂。<a id="a-Dw"></a>所谓空者，<a id="a-Dx"></a>常乐我净皆悉空寂无有变易，<a id="a-Dy"></a>众生、<a id="a-Dz"></a>寿命、<a id="a-E0"></a>三宝、<a id="a-E1"></a>佛性及无为法。<a id="a-E2"></a>是名菩萨观无始空。</p>
  <p id="aE3">“云何菩萨观于性空？<a id="a-E4"></a>是菩萨摩诃萨观一切法本性皆空。<a id="a-E5"></a>谓阴、<a id="a-E6"></a>界、<a id="a-E7"></a>入、<a id="a-E8"></a>常无常、<a id="a-E9"></a>苦乐、<a id="a-EA"></a>净不净、<a id="a-EB"></a>我无我，<a id="a-EC"></a>观如是等一切诸法不见本性。<a id="a-ED"></a>是名菩萨摩诃萨观于性空。</p>
  <p id="aEE">“云何菩萨摩诃萨观无所有空？<a id="a-EF"></a>如人无子言舍宅空，<a id="a-EG"></a>毕竟观空无有亲爱。<a id="a-EH"></a>愚痴之人言诸方空，<a id="a-EI"></a>贫穷之人言一切空，<a id="a-EJ"></a>如是所计或空或非空。<a id="a-EK"></a>菩萨观时，<a id="a-EL"></a>如贫穷人一切皆空。<a id="a-EM"></a>是名菩萨摩诃萨观无所有空。</p>
  <p id="aEN">“云何菩萨摩诃萨观第一义空？<a id="a-EO"></a>善男子，<a id="a-EP"></a>菩萨摩诃萨观第一义时，<a id="a-EQ"></a>是眼生时无所从来，<a id="a-ER"></a>及其灭时去无所至，<a id="a-ES"></a>本无今有，<a id="a-ET"></a>已有还无，<a id="a-EU"></a>推其实性，<a id="a-EV"></a>无眼无主。<a id="a-EW"></a>如眼无性，<a id="a-EX"></a>一切诸法亦复如是。<a id="a-EY"></a>何等名为第一义空？<a id="a-EZ"></a>有业有报，<a id="a-Ea"></a>不见作者，<a id="a-Eb"></a>如是空法名第一义空。<a id="a-Ec"></a>是名菩萨摩诃萨观第一义空。</p>
  <p id="aEd">“云何菩萨摩诃萨观于空空？<a id="a-Ee"></a>是空空中，<a id="a-Ef"></a>乃是声闻、<a id="a-Eg"></a>辟支佛等所迷没处。<a id="a-Eh"></a>善男子，<a id="a-Ei"></a>是有是无，<a id="a-Ej"></a>是名空空；<a id="a-Ek"></a>是是非是，<a id="a-El"></a>是名空空。<a id="a-Em"></a>善男子，<a id="a-En"></a>十住菩萨尚于是中通达少分犹如微尘，<a id="a-Eo"></a>况复余人！<a id="a-Ep"></a>善男子，<a id="a-Eq"></a>如是空空，<a id="a-Er"></a>亦不同于声闻所得空空三昧。<a id="a-Es"></a>是名菩萨观于空空。</p>
  <p id="aEt">“善男子，<a id="a-Eu"></a>云何菩萨摩诃萨观于大空？<a id="a-Ev"></a>善男子，<a id="a-Ew"></a>言大空者，<a id="a-Ex"></a>谓般若波罗蜜。<a id="a-Ey"></a>是名大空。</p>
  <p id="aEz">“善男子，<a id="a-F0"></a>菩萨摩诃萨得如是空门，<a id="a-F1"></a>则得住于虚空等地。<a id="a-F2"></a>善男子，<a id="a-F3"></a>我今于是大众之中说如是等诸空义时，<a id="a-F4"></a>有十恒河沙等菩萨摩诃萨，<a id="a-F5"></a>即得住于虚空等地。<a id="a-F6"></a>善男子，<a id="a-F7"></a>菩萨摩诃萨住是地已，<a id="a-F8"></a>于一切法中无有滞碍系缚拘执，<a id="a-F9"></a>心无迷闷。<a id="a-FA"></a>以是义故，<a id="a-FB"></a>名虚空等地。<a id="a-FC"></a>善男子，<a id="a-FD"></a>譬如虚空，<a id="a-FE"></a>于可爱色不生贪著，<a id="a-FF"></a>不爱色中不生瞋恚；<a id="a-FG"></a>菩萨摩诃萨住是地中亦复如是，<a id="a-FH"></a>于好恶色心无贪恚。<a id="a-FI"></a>善男子，<a id="a-FJ"></a>譬如虚空广大无对，<a id="a-FK"></a>悉能容受一切诸法；<a id="a-FL"></a>菩萨摩诃萨住是地中亦复如是，<a id="a-FM"></a>广大无对，<a id="a-FN"></a>悉能容受一切诸法。<a id="a-FO"></a>以是义故，<a id="a-FP"></a>复得名为虚空等地。</p>
  <p id="aFQ">“善男子，<a id="a-FR"></a>菩萨摩诃萨住是地中，<a id="a-FS"></a>于一切法亦见亦知。<a id="a-FT"></a>若行、<a id="a-FU"></a>若缘、<a id="a-FV"></a>若性、<a id="a-FW"></a>若相、<a id="a-FX"></a>若因、<a id="a-FY"></a>若缘、<a id="a-FZ"></a>若众生心、<a id="a-Fa"></a>若根、<a id="a-Fb"></a>若禅定、<a id="a-Fc"></a>若乘、<a id="a-Fd"></a>若善知识、<a id="a-Fe"></a>若持禁戒、<a id="a-Ff"></a>若所施，<a id="a-Fg"></a>如是等法一切知见。<a id="a-Fh"></a>复次，<a id="a-Fi"></a>善男子，<a id="a-Fj"></a>菩萨摩诃萨住是地中知而不见。<a id="a-Fk"></a>云何为知？<a id="a-Fl"></a>知自饿法，<a id="a-Fm"></a>投渊赴火，<a id="a-Fn"></a>自坠高岩，<a id="a-Fo"></a>常翘一脚，<a id="a-Fp"></a>五热炙身，<a id="a-Fq"></a>常卧灰土、<a id="a-Fr"></a>棘刺、<a id="a-Fs"></a>编椽、<a id="a-Ft"></a>树叶、<a id="a-Fu"></a>恶草、<a id="a-Fv"></a>牛粪之上，<a id="a-Fw"></a>衣粗麻衣、<a id="a-Fx"></a>冢间所弃粪扫氀褐钦婆罗衣、<a id="a-Fy"></a>獐鹿皮革、<a id="a-Fz"></a>刍草衣裳，<a id="a-G0"></a>茹菜啖草、<a id="a-G1"></a>藕根、<a id="a-G2"></a>油滓、<a id="a-G3"></a>牛粪、<a id="a-G4"></a>根果；<a id="a-G5"></a>若行乞食限从一家，<a id="a-G6"></a>主若言无即便舍去，<a id="a-G7"></a>设复还唤终不回顾；<a id="a-G8"></a>不食盐肉五种牛味，<a id="a-G9"></a>常所饮服糠汁沸汤；<a id="a-GA"></a>受持牛戒、<a id="a-GB"></a>狗鸡雉戒，<a id="a-GC"></a>以灰涂身，<a id="a-GD"></a>长发为相；<a id="a-GE"></a>以羊祠时，<a id="a-GF"></a>先咒后杀；<a id="a-GG"></a>四月事火，<a id="a-GH"></a>七日服风；<a id="a-GI"></a>百千亿华供养诸天，<a id="a-GJ"></a>诸所欲愿因此成就。<a id="a-GK"></a>如是等法，<a id="a-GL"></a>能为无上解脱因者，<a id="a-GM"></a>无有是处。<a id="a-GN"></a>是名为知。<a id="a-GO"></a>云何不见？<a id="a-GP"></a>菩萨摩诃萨不见一人行如是法得正解脱，<a id="a-GQ"></a>是名不见。</p>
  <p id="aGR">“复次，<a id="a-GS"></a>善男子，<a id="a-GT"></a>菩萨摩诃萨亦见亦知。<a id="a-GU"></a>何等为见？<a id="a-GV"></a>见诸众生行是邪法必堕地狱，<a id="a-GW"></a>是名为见。<a id="a-GX"></a>云何为知？<a id="a-GY"></a>知诸众生从地狱出生于人中，<a id="a-GZ"></a>若能修行檀波罗蜜，<a id="a-Ga"></a>乃至具足诸波罗蜜，<a id="a-Gb"></a>是人必得入正解脱，<a id="a-Gc"></a>是名为知。</p>
  <p id="aGd">“复次，<a id="a-Ge"></a>善男子，<a id="a-Gf"></a>菩萨摩诃萨复有亦见亦知。<a id="a-Gg"></a>云何为见？<a id="a-Gh"></a>见常无常、<a id="a-Gi"></a>苦乐、<a id="a-Gj"></a>净不净、<a id="a-Gk"></a>我无我，<a id="a-Gl"></a>是名为见。<a id="a-Gm"></a>云何为知？<a id="a-Gn"></a>知诸如来定不毕竟入于涅槃，<a id="a-Go"></a>知如来身金刚无坏，<a id="a-Gp"></a>非是烦恼所成就身，<a id="a-Gq"></a>又非臭秽腐败之身，<a id="a-Gr"></a>亦复能知一切众生悉有佛性，<a id="a-Gs"></a>是名为知。</p>
  <p id="aGt">“复次，<a id="a-Gu"></a>善男子，<a id="a-Gv"></a>菩萨摩诃萨复有亦知亦见。<a id="a-Gw"></a>云何为知？<a id="a-Gx"></a>知是众生信心成就，<a id="a-Gy"></a>知是众生求于大乘，<a id="a-Gz"></a>是人顺流，<a id="a-H0"></a>是人逆流，<a id="a-H1"></a>是人正住，<a id="a-H2"></a>知是众生已到彼岸。<a id="a-H3"></a>顺流者谓凡夫人，<a id="a-H4"></a>逆流者从须陀洹乃至缘觉，<a id="a-H5"></a>正住者诸菩萨等，<a id="a-H6"></a>到彼岸者所谓如来应正遍知。<a id="a-H7"></a>是名为知。<a id="a-H8"></a>云何为见？<a id="a-H9"></a>菩萨摩诃萨住于大乘大涅槃典修梵行心，<a id="a-HA"></a>以净天眼见诸众生造身口意三业不善，<a id="a-HB"></a>堕于地狱、<a id="a-HC"></a>畜生、<a id="a-HD"></a>饿鬼；<a id="a-HE"></a>见诸众生修善业者，<a id="a-HF"></a>命终当生天上人中；<a id="a-HG"></a>见诸众生从闇入闇，<a id="a-HH"></a>有诸众生从闇入明，<a id="a-HI"></a>有诸众生从明入闇，<a id="a-HJ"></a>有诸众生从明入明。<a id="a-HK"></a>是名为见。</p>
  <p id="aHL">“复次，<a id="a-HM"></a>善男子，<a id="a-HN"></a>菩萨摩诃萨复有亦知亦见。<a id="a-HO"></a>菩萨摩诃萨知诸众生修身、<a id="a-HP"></a>修戒、<a id="a-HQ"></a>修心、<a id="a-HR"></a>修慧。<a id="a-HS"></a>是人今世恶业成就，<a id="a-HT"></a>或因贪欲、<a id="a-HU"></a>瞋恚、<a id="a-HV"></a>愚痴，<a id="a-HW"></a>是业必应地狱受报；<a id="a-HX"></a>是人直以修身、<a id="a-HY"></a>修戒、<a id="a-HZ"></a>修心、<a id="a-Ha"></a>修慧，<a id="a-Hb"></a>现世轻受不堕地狱。<a id="a-Hc"></a>云何是业能得现报？<a id="a-Hd"></a>忏悔发露所有诸恶，<a id="a-He"></a>既悔之后更不敢作，<a id="a-Hf"></a>惭愧成就故，<a id="a-Hg"></a>供养三宝故，<a id="a-Hh"></a>常自呵责故。<a id="a-Hi"></a>是人以是善业因缘不堕地狱现世受报，<a id="a-Hj"></a>所谓头痛、<a id="a-Hk"></a>目痛、<a id="a-Hl"></a>腹痛、<a id="a-Hm"></a>背痛、<a id="a-Hn"></a>横罗死殃、<a id="a-Ho"></a>呵责骂辱、<a id="a-Hp"></a>鞭杖闭系、<a id="a-Hq"></a>饥饿困苦，<a id="a-Hr"></a>受如是等现世轻报。<a id="a-Hs"></a>是名为知。<a id="a-Ht"></a>云何为见？<a id="a-Hu"></a>菩萨摩诃萨见如是人不能修习身戒心慧，<a id="a-Hv"></a>造少恶业，<a id="a-Hw"></a>此业因缘应现受报；<a id="a-Hx"></a>是人少恶不能忏悔，<a id="a-Hy"></a>不自呵责，<a id="a-Hz"></a>不生惭愧，<a id="a-I0"></a>无有怖惧，<a id="a-I1"></a>是业增长地狱受报。<a id="a-I2"></a>是名为见。</p>
  <p id="aI3">“复有知而不见。<a id="a-I4"></a>云何知而不见？<a id="a-I5"></a>知诸众生皆有佛性，<a id="a-I6"></a>为诸烦恼之所覆蔽不能得见，<a id="a-I7"></a>是名知而不见。</p>
  <p id="aI8">“复有知而少见。<a id="a-I9"></a>十住菩萨摩诃萨等知诸众生皆有佛性见不明了，<a id="a-IA"></a>犹如闇夜所见不了。</p>
  <p id="aIB">“复有亦见亦知，<a id="a-IC"></a>所谓诸佛如来亦见亦知。</p>
  <p id="aID">“复有亦见亦知、<a id="a-IE"></a>不见不知。<a id="a-IF"></a>亦见亦知者，<a id="a-IG"></a>所谓世间文字言语、<a id="a-IH"></a>男女、<a id="a-II"></a>车乘、<a id="a-IJ"></a>瓶瓮、<a id="a-IK"></a>舍宅、<a id="a-IL"></a>城邑、<a id="a-IM"></a>衣裳、<a id="a-IN"></a>饮食、<a id="a-IO"></a>山河园林、<a id="a-IP"></a>众生寿命，<a id="a-IQ"></a>是名亦知亦见。<a id="a-IR"></a>云何不见不知？<a id="a-IS"></a>圣人所有微密之语，<a id="a-IT"></a>无有男女乃至园林，<a id="a-IU"></a>是名不见不知。</p>
  <p id="aIV">“复有知而不见。<a id="a-IW"></a>知所惠施，<a id="a-IX"></a>知所供处，<a id="a-IY"></a>知于受者，<a id="a-IZ"></a>知因果报，<a id="a-Ia"></a>是名为知；<a id="a-Ib"></a>云何不见？<a id="a-Ic"></a>不见所施供处、<a id="a-Id"></a>受者及以果报，<a id="a-Ie"></a>是名不见。</p>
  <p id="aIf">“菩萨摩诃萨知有八种，<a id="a-Ig"></a>即是如来五眼所知。<a id="a-Ih"></a>”</p>
  <p id="aIi">迦葉菩萨白佛言：<a id="a-Ij"></a>“世尊，<a id="a-Ik"></a>菩萨摩诃萨能如是知，<a id="a-Il"></a>得何等利？<a id="a-Im"></a>”</p>
  <p id="aIn">佛言：<a id="a-Io"></a>“善男子，<a id="a-Ip"></a>菩萨摩诃萨能如是知，<a id="a-Iq"></a>得四无碍：<a id="a-Ir"></a>法无碍、<a id="a-Is"></a>义无碍、<a id="a-It"></a>辞无碍、<a id="a-Iu"></a>乐说无碍。<a id="a-Iv"></a>法无碍者，<a id="a-Iw"></a>知一切法及法名字。<a id="a-Ix"></a>义无碍者，<a id="a-Iy"></a>知一切法所有诸义，<a id="a-Iz"></a>能随诸法所立名字而为作义。<a id="a-J0"></a>辞无碍者，<a id="a-J1"></a>随字论、<a id="a-J2"></a>正音论、<a id="a-J3"></a>阐陀论、<a id="a-J4"></a>世辩论。<a id="a-J5"></a>乐说无碍者，<a id="a-J6"></a>所谓菩萨摩诃萨凡所演说无有障碍，<a id="a-J7"></a>不可动转，<a id="a-J8"></a>无所畏省，<a id="a-J9"></a>难可摧伏。<a id="a-JA"></a>善男子，<a id="a-JB"></a>是名菩萨能如是见知，<a id="a-JC"></a>即得如是四无碍智。</p>
  <p id="aJD">“复次，<a id="a-JE"></a>善男子，<a id="a-JF"></a>法无碍者，<a id="a-JG"></a>菩萨摩诃萨遍知声闻、<a id="a-JH"></a>缘觉、<a id="a-JI"></a>菩萨、<a id="a-JJ"></a>诸佛之法。<a id="a-JK"></a>义无碍者，<a id="a-JL"></a>乘虽有三，<a id="a-JM"></a>知其归一，<a id="a-JN"></a>终不谓有差别之相。<a id="a-JO"></a>辞无碍者，<a id="a-JP"></a>菩萨摩诃萨于一法中作种种名，<a id="a-JQ"></a>经无量劫说不可尽；<a id="a-JR"></a>声闻、<a id="a-JS"></a>缘觉能作是说，<a id="a-JT"></a>无有是处。<a id="a-JU"></a>乐说无碍者，<a id="a-JV"></a>菩萨摩诃萨于无量劫为诸众生演说诸法，<a id="a-JW"></a>若名若义种种异说不可穷尽。</p>
  <p id="aJX">“复次，<a id="a-JY"></a>善男子，<a id="a-JZ"></a>法无碍者，<a id="a-Ja"></a>菩萨摩诃萨虽知诸法而不取著。<a id="a-Jb"></a>义无碍者，<a id="a-Jc"></a>菩萨摩诃萨虽知诸义而亦不著。<a id="a-Jd"></a>辞无碍者，<a id="a-Je"></a>菩萨摩诃萨虽知名字亦不取著。<a id="a-Jf"></a>乐说无碍者，<a id="a-Jg"></a>菩萨摩诃萨虽知乐说如是最上而亦不著。<a id="a-Jh"></a>何以故？<a id="a-Ji"></a>善男子，<a id="a-Jj"></a>若取著者，<a id="a-Jk"></a>不名菩萨。<a id="a-Jl"></a>”</p>
  <p id="aJm">迦葉菩萨复白佛言：<a id="a-Jn"></a>“世尊，<a id="a-Jo"></a>若不取著则不知法，<a id="a-Jp"></a>若知法者则是取著，<a id="a-Jq"></a>若知不著则无所知，<a id="a-Jr"></a>云何如来说言知法而不取著？<a id="a-Js"></a>”</p>
  <p id="aJt">佛言：<a id="a-Ju"></a>“善男子，<a id="a-Jv"></a>夫取著者不名无碍，<a id="a-Jw"></a>无所取著乃名无碍。<a id="a-Jx"></a>善男子，<a id="a-Jy"></a>是故一切诸菩萨等有取著者则无无碍，<a id="a-Jz"></a>若无无碍不名菩萨，<a id="a-K0"></a>当知是人名为凡夫。<a id="a-K1"></a>何故取著名为凡夫？<a id="a-K2"></a>一切凡夫取著于色乃至著识，<a id="a-K3"></a>以著色故则生贪心，<a id="a-K4"></a>生贪心故为色系缚，<a id="a-K5"></a>乃至为识之所系缚，<a id="a-K6"></a>以系缚故则不得免生老病死忧悲大苦一切烦恼，<a id="a-K7"></a>是故取著名为凡夫。<a id="a-K8"></a>以是义故，<a id="a-K9"></a>一切凡夫无四无碍。</p>
  <p id="aKA">“善男子，<a id="a-KB"></a>菩萨摩诃萨已于无量阿僧祇劫知见法相，<a id="a-KC"></a>以知见故则知其义，<a id="a-KD"></a>以见法相及知义故，<a id="a-KE"></a>而于色中不生系著，<a id="a-KF"></a>乃至识中亦复如是。<a id="a-KG"></a>以不著故，<a id="a-KH"></a>菩萨于色不生贪心，<a id="a-KI"></a>乃至识中亦不生贪；<a id="a-KJ"></a>以无贪故，<a id="a-KK"></a>则不为色之所系缚，<a id="a-KL"></a>乃至不为识之所缚；<a id="a-KM"></a>以不缚故，<a id="a-KN"></a>则得脱于生老病死忧悲大苦一切烦恼。<a id="a-KO"></a>以是义故，<a id="a-KP"></a>一切菩萨得四无碍。</p>
  <p id="aKQ">“善男子，<a id="a-KR"></a>以是因缘，<a id="a-KS"></a>我为弟子十二部中说系著者名为魔缚，<a id="a-KT"></a>若不著者则脱魔缚。<a id="a-KU"></a>譬如世间有罪之人为王所缚，<a id="a-KV"></a>无罪之人王不能缚；<a id="a-KW"></a>菩萨摩诃萨亦复如是，<a id="a-KX"></a>有系著者为魔所缚，<a id="a-KY"></a>无系著者魔不能缚。<a id="a-KZ"></a>以是义故，<a id="a-Ka"></a>菩萨摩诃萨而无所著。</p>
 </body>
</html>