<!doctype html>
<html id="z3IBTZRJr" data-ver="1527">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘涅槃部">
  <meta period="北凉">
 </head>
 <body>
  <h1 id="a1">大般涅槃经卷第十</h1>
  <h2 id="a2">如来性品第四之七</h2>
  <p id="a3">“善男子，<a id="a-4"></a>如来密语，<a id="a-5"></a>甚深难解。<a id="a-6"></a>譬如大王告诸群臣：<a id="a-7"></a>‘先陀婆来。<a id="a-8"></a>’先陀婆者，<a id="a-9"></a>一名四实：<a id="a-A"></a>一者、<a id="a-B"></a>盐，<a id="a-C"></a>二者、<a id="a-D"></a>器，<a id="a-E"></a>三者、<a id="a-F"></a>水，<a id="a-G"></a>四者、<a id="a-H"></a>马。<a id="a-I"></a>如是四法皆同此名，<a id="a-J"></a>有智之臣善知此名：<a id="a-K"></a>若王洗时，<a id="a-L"></a>索先陀婆，<a id="a-M"></a>即便奉水；<a id="a-N"></a>若王食时，<a id="a-O"></a>索先陀婆，<a id="a-P"></a>即便奉盐；<a id="a-Q"></a>若王食已，<a id="a-R"></a>将欲饮浆，<a id="a-S"></a>索先陀婆，<a id="a-T"></a>即便奉器；<a id="a-U"></a>若王欲游，<a id="a-V"></a>索先陀婆，<a id="a-W"></a>即便奉马。<a id="a-X"></a>如是智臣善解大王四种密语。<a id="a-Y"></a>是大乘经亦复如是有四无常，<a id="a-Z"></a>大乘智臣应当善知：<a id="a-a"></a>若佛出世，<a id="a-b"></a>为众生说如来涅槃，<a id="a-c"></a>智臣当知，<a id="a-d"></a>此是如来为计常者说无常相，<a id="a-e"></a>欲令比丘修无常想；<a id="a-f"></a>或复说言正法当灭，<a id="a-g"></a>智臣应知，<a id="a-h"></a>此是如来为计乐者说于苦相，<a id="a-i"></a>欲令比丘多修苦想；<a id="a-j"></a>或复说言，<a id="a-k"></a>我今病苦，<a id="a-l"></a>众僧破坏，<a id="a-m"></a>智臣当知，<a id="a-n"></a>此是如来为计我者说无我相，<a id="a-o"></a>欲令比丘修无我想；<a id="a-p"></a>或复说言，<a id="a-q"></a>所谓空者是正解脱，<a id="a-r"></a>智臣当知，<a id="a-s"></a>此是如来说正解脱无二十五有，<a id="a-t"></a>欲令比丘修学空想。<a id="a-u"></a>以是义故，<a id="a-v"></a>是正解脱则名为空，<a id="a-w"></a>亦名不动。<a id="a-x"></a>谓不动者，<a id="a-y"></a>是解脱中无有苦故，<a id="a-z"></a>是故不动。<a id="a-10"></a>是正解脱为无有相，<a id="a-11"></a>谓无相者，<a id="a-12"></a>无有色声香味触等，<a id="a-13"></a>故名无相。<a id="a-14"></a>是正解脱常不变易，<a id="a-15"></a>是解脱中无有无常热恼变易，<a id="a-16"></a>是故解脱名曰常住，<a id="a-17"></a>不变清凉。<a id="a-18"></a>或复说言，<a id="a-19"></a>一切众生有如来性，<a id="a-1A"></a>智臣当知，<a id="a-1B"></a>此是如来说于常法，<a id="a-1C"></a>欲令比丘修正常法。<a id="a-1D"></a>是诸比丘若能如是随顺学者，<a id="a-1E"></a>当知是人真我弟子，<a id="a-1F"></a>善知如来微密之藏，<a id="a-1G"></a>如彼大王智慧之臣善知王意。<a id="a-1H"></a>善男子，<a id="a-1I"></a>如是大王亦有如是密语之法，<a id="a-1J"></a>何况如来而当无耶？<a id="a-1K"></a>善男子，<a id="a-1L"></a>是故如来微密之教难可得知，<a id="a-1M"></a>唯有智者乃能解我甚深佛法，<a id="a-1N"></a>非是世间凡夫品类所能信也！</p>
  <p id="a1O">“复次，<a id="a-1P"></a>善男子，<a id="a-1Q"></a>如波罗奢树、<a id="a-1R"></a>迦尼迦树、<a id="a-1S"></a>阿叔迦树，<a id="a-1T"></a>值天亢旱，<a id="a-1U"></a>不生华实，<a id="a-1V"></a>及余水陆所生之物皆悉枯悴，<a id="a-1W"></a>无有润泽不能增长，<a id="a-1X"></a>一切诸药无复势力。<a id="a-1Y"></a>善男子，<a id="a-1Z"></a>是大乘典《大涅槃经》亦复如是，<a id="a-1a"></a>于我灭后，<a id="a-1b"></a>有诸众生不能恭敬，<a id="a-1c"></a>无有威德。<a id="a-1d"></a>何以故？<a id="a-1e"></a>是诸众生不知如来微密藏故。<a id="a-1f"></a>所以者何？<a id="a-1g"></a>以是众生薄福德故。</p>
  <p id="a1h">“复次，<a id="a-1i"></a>善男子，<a id="a-1j"></a>如来正法将欲灭尽，<a id="a-1k"></a>尔时多有行恶比丘，<a id="a-1l"></a>不知如来微密之藏，<a id="a-1m"></a>懒堕懈怠，<a id="a-1n"></a>不能读诵宣扬分别如来正法，<a id="a-1o"></a>譬如痴贼，<a id="a-1p"></a>弃舍真宝，<a id="a-1q"></a>担负草芅，<a id="a-1r"></a>不解如来微密藏故，<a id="a-1s"></a>于是经中懈怠不勤。<a id="a-1t"></a>哀哉大险，<a id="a-1u"></a>当来之世甚可怖畏！<a id="a-1v"></a>苦哉众生，<a id="a-1w"></a>不勤听受是大乘典《大涅槃经》！<a id="a-1x"></a>唯诸菩萨摩诃萨等，<a id="a-1y"></a>能于是经取真实义，<a id="a-1z"></a>不著文字，<a id="a-20"></a>随顺不逆为众生说。</p>
  <p id="a21">“复次，<a id="a-22"></a>善男子，<a id="a-23"></a>如牧牛女，<a id="a-24"></a>为欲卖乳，<a id="a-25"></a>贪多利故，<a id="a-26"></a>加二分水转卖与余牧牛女人；<a id="a-27"></a>彼女得已，<a id="a-28"></a>复加二分，<a id="a-29"></a>转复卖与近城女人；<a id="a-2A"></a>得已复加二分，<a id="a-2B"></a>转复卖与城中女人；<a id="a-2C"></a>彼女得已，<a id="a-2D"></a>复加二分，<a id="a-2E"></a>诣市卖之。<a id="a-2F"></a>时有一人为子纳妇，<a id="a-2G"></a>当须好乳以瞻宾客，<a id="a-2H"></a>至市欲买。<a id="a-2I"></a>是卖乳者多索价数，<a id="a-2J"></a>是人答言：<a id="a-2K"></a>‘汝乳多水，<a id="a-2L"></a>不值尔许。<a id="a-2M"></a>正值我今瞻待宾客，<a id="a-2N"></a>是故当取。<a id="a-2O"></a>’取已还家，<a id="a-2P"></a>煮用作糜，<a id="a-2Q"></a>都无乳味。<a id="a-2R"></a>虽复无味，<a id="a-2S"></a>于苦味中千倍为胜。<a id="a-2T"></a>何以故？<a id="a-2U"></a>乳之为味，<a id="a-2V"></a>诸味中最。<a id="a-2W"></a>善男子，<a id="a-2X"></a>我涅槃后，<a id="a-2Y"></a>正法未灭余八十年，<a id="a-2Z"></a>尔时是经于阎浮提当广流布。<a id="a-2a"></a>是时当有诸恶比丘，<a id="a-2b"></a>抄略是经，<a id="a-2c"></a>分作多分，<a id="a-2d"></a>能灭正法色香美味。<a id="a-2e"></a>是诸恶人虽复诵读如是经典，<a id="a-2f"></a>灭除如来深密要义，<a id="a-2g"></a>安置世间庄严文饰无义之语，<a id="a-2h"></a>抄前著后，<a id="a-2i"></a>抄后著前，<a id="a-2j"></a>前后著中，<a id="a-2k"></a>中著前后。<a id="a-2l"></a>当知如是诸恶比丘是魔伴侣，<a id="a-2m"></a>受畜一切不净之物，<a id="a-2n"></a>而言如来悉听我畜。<a id="a-2o"></a>如牧牛女多加水乳，<a id="a-2p"></a>诸恶比丘亦复如是，<a id="a-2q"></a>杂以世语，<a id="a-2r"></a>错定是经，<a id="a-2s"></a>令多众生不得正说、<a id="a-2t"></a>正写、<a id="a-2u"></a>正取、<a id="a-2v"></a>尊重赞叹、<a id="a-2w"></a>供养恭敬。<a id="a-2x"></a>是恶比丘为利养故，<a id="a-2y"></a>不能广宣流布是经，<a id="a-2z"></a>所可分流少不足言。<a id="a-30"></a>如彼牧牛贫穷女人展转卖乳，<a id="a-31"></a>乃至成糜而无乳味；<a id="a-32"></a>是大乘典《大涅槃经》亦复如是，<a id="a-33"></a>展转薄淡无有气味。<a id="a-34"></a>虽无气味，<a id="a-35"></a>犹胜余经足一千倍，<a id="a-36"></a>如彼乳味于诸苦味为千倍胜。<a id="a-37"></a>何以故？<a id="a-38"></a>是大乘典《大涅槃经》，<a id="a-39"></a>于声闻经最为上首，<a id="a-3A"></a>喻如牛乳，<a id="a-3B"></a>味中最胜，<a id="a-3C"></a>以是义故，<a id="a-3D"></a>名大涅槃。</p>
  <p id="a3E">“复次，<a id="a-3F"></a>善男子，<a id="a-3G"></a>若善男子、<a id="a-3H"></a>善女人等，<a id="a-3I"></a>无有不求男子身者。<a id="a-3J"></a>何以故？<a id="a-3K"></a>一切女人皆是众恶之所住处。<a id="a-3L"></a>复次，<a id="a-3M"></a>善男子，<a id="a-3N"></a>如蚊子尿不能令此大地润洽，<a id="a-3O"></a>其女人者淫欲难满亦复如是。<a id="a-3P"></a>譬如大地一切作丸如葶苈子，<a id="a-3Q"></a>如是等男与一女人共为欲事犹不能足。<a id="a-3R"></a>假使男子数如恒沙，<a id="a-3S"></a>与一女人共为欲事犹不能足。<a id="a-3T"></a>善男子，<a id="a-3U"></a>譬如大海，<a id="a-3V"></a>一切天雨百川众流皆悉投注，<a id="a-3W"></a>而彼大海未曾满足；<a id="a-3X"></a>女人之法亦复如是，<a id="a-3Y"></a>假使一切悉为男者，<a id="a-3Z"></a>与一女人共为欲事，<a id="a-3a"></a>而亦不足。<a id="a-3b"></a>复次，<a id="a-3c"></a>善男子，<a id="a-3d"></a>如阿叔迦树、<a id="a-3e"></a>波咤罗树、<a id="a-3f"></a>迦尼迦树，<a id="a-3g"></a>春华开敷，<a id="a-3h"></a>有蜂唼取色香细味不知厌足；<a id="a-3i"></a>女人欲男，<a id="a-3j"></a>亦复如是，<a id="a-3k"></a>不知厌足。<a id="a-3l"></a>善男子，<a id="a-3m"></a>以是义故，<a id="a-3n"></a>诸善男子、<a id="a-3o"></a>善女人等听是大乘《大涅槃经》，<a id="a-3p"></a>常应呵责女人之相，<a id="a-3q"></a>求于男子。<a id="a-3r"></a>何以故？<a id="a-3s"></a>是大经典有丈夫相，<a id="a-3t"></a>所谓佛性。<a id="a-3u"></a>若人不知是佛性者则无男相。<a id="a-3v"></a>所以者何？<a id="a-3w"></a>不能自知有佛性故。<a id="a-3x"></a>若有不能知佛性者，<a id="a-3y"></a>我说是等名为女人。<a id="a-3z"></a>若能自知有佛性者，<a id="a-40"></a>我说是人为丈夫相。<a id="a-41"></a>若有女人能知自身定有佛性，<a id="a-42"></a>当知是等即为男子。<a id="a-43"></a>善男子，<a id="a-44"></a>是大乘典《大涅槃经》，<a id="a-45"></a>无量无边不可思议功德之聚。<a id="a-46"></a>何以故？<a id="a-47"></a>以说如来秘密藏故。<a id="a-48"></a>是故善男子、<a id="a-49"></a>善女人，<a id="a-4A"></a>若欲速知如来密藏，<a id="a-4B"></a>应当方便勤修此经。<a id="a-4C"></a>”</p>
  <p id="a4D">迦葉菩萨白佛言：<a id="a-4E"></a>“世尊，<a id="a-4F"></a>如是，<a id="a-4G"></a>如是，<a id="a-4H"></a>如佛所说。<a id="a-4I"></a>我今已有丈夫之相，<a id="a-4J"></a>得入如来微密藏故。<a id="a-4K"></a>如来今日始觉悟我，<a id="a-4L"></a>因是即得决定通达。<a id="a-4M"></a>”</p>
  <p id="a4N">佛言：<a id="a-4O"></a>“善哉！<a id="a-4P"></a>善哉！<a id="a-4Q"></a>善男子，<a id="a-4R"></a>汝今随顺世间之法而作是说。<a id="a-4S"></a>”</p>
  <p id="a4T">迦葉复言：<a id="a-4U"></a>“我不随顺世间法也。<a id="a-4V"></a>”</p>
  <p id="a4W">佛赞迦葉：<a id="a-4X"></a>“善哉！<a id="a-4Y"></a>善哉！<a id="a-4Z"></a>汝今所知无上法味，<a id="a-4a"></a>甚深难知而能得知，<a id="a-4b"></a>如蜂采味，<a id="a-4c"></a>汝亦如是。<a id="a-4d"></a>复次，<a id="a-4e"></a>善男子，<a id="a-4f"></a>如蚊子泽不能令此大地沾洽，<a id="a-4g"></a>当来之世是经流布亦复如是，<a id="a-4h"></a>如彼蚊泽。<a id="a-4i"></a>正法欲灭，<a id="a-4j"></a>是经先当没于此地，<a id="a-4k"></a>当知即是正法衰相。</p>
  <p id="a4l">“复次，<a id="a-4m"></a>善男子，<a id="a-4n"></a>譬如过夏，<a id="a-4o"></a>初月名秋，<a id="a-4p"></a>秋雨连注；<a id="a-4q"></a>此大乘典《大涅槃经》亦复如是，<a id="a-4r"></a>为于南方诸菩萨故，<a id="a-4s"></a>当广流布降注法雨弥满其处。<a id="a-4t"></a>正法欲灭，<a id="a-4u"></a>当至罽宾，<a id="a-4v"></a>具足无缺潜没地中。<a id="a-4w"></a>或有信者，<a id="a-4x"></a>或不信者，<a id="a-4y"></a>如是大乘方等经典甘露法味悉没于地。<a id="a-4z"></a>是经没已，<a id="a-50"></a>一切诸余大乘经典皆悉灭没。<a id="a-51"></a>若得是经具足无缺，<a id="a-52"></a>人中象王诸菩萨等当知，<a id="a-53"></a>如来无上正法将灭不久。<a id="a-54"></a>”</p>
  <p id="a55">尔时，<a id="a-56"></a>文殊师利白佛言：<a id="a-57"></a>“世尊，<a id="a-58"></a>今此纯陀犹有疑心，<a id="a-59"></a>唯愿如来重为分别，<a id="a-5A"></a>令得除断。<a id="a-5B"></a>”</p>
  <p id="a5C">佛言：<a id="a-5D"></a>“善男子，<a id="a-5E"></a>云何疑心？<a id="a-5F"></a>汝当说之，<a id="a-5G"></a>当为除断。<a id="a-5H"></a>”</p>
  <p id="a5I">文殊师利言：<a id="a-5J"></a>“纯陀心疑如来常住，<a id="a-5K"></a>以得知见佛性力故。<a id="a-5L"></a>若见佛性而为常者，<a id="a-5M"></a>本未见时应是无常。<a id="a-5N"></a>若本无常，<a id="a-5O"></a>后亦应尔。<a id="a-5P"></a>何以故？<a id="a-5Q"></a>如世间物，<a id="a-5R"></a>本无今有，<a id="a-5S"></a>已有还无，<a id="a-5T"></a>如是等物悉是无常。<a id="a-5U"></a>以是义故，<a id="a-5V"></a>诸佛、<a id="a-5W"></a>菩萨、<a id="a-5X"></a>声闻、<a id="a-5Y"></a>缘觉无有差别。<a id="a-5Z"></a>”</p>
  <p id="a5a">尔时，<a id="a-5b"></a>世尊即说偈言：</p>
  <p id="a5c">“本有今无，<a id="a-5d"></a>本无今有，</p>
  <p id="a5e">三世有法，<a id="a-5f"></a>无有是处。</p>
  <p id="a5g">“善男子，<a id="a-5h"></a>以是义故，<a id="a-5i"></a>诸佛、<a id="a-5j"></a>菩萨、<a id="a-5k"></a>声闻、<a id="a-5l"></a>缘觉，<a id="a-5m"></a>亦有差别，<a id="a-5n"></a>亦无差别。<a id="a-5o"></a>”</p>
  <p id="a5p">文殊师利赞言：<a id="a-5q"></a>“善哉！<a id="a-5r"></a>诚如圣教，<a id="a-5s"></a>我今始解诸佛、<a id="a-5t"></a>菩萨、<a id="a-5u"></a>声闻、<a id="a-5v"></a>缘觉，<a id="a-5w"></a>亦有差别，<a id="a-5x"></a>亦无差别。<a id="a-5y"></a>”</p>
  <p id="a5z">迦葉菩萨白佛言：<a id="a-60"></a>“世尊，<a id="a-61"></a>如来所说，<a id="a-62"></a>诸佛、<a id="a-63"></a>菩萨、<a id="a-64"></a>声闻、<a id="a-65"></a>缘觉性无差别。<a id="a-66"></a>唯愿如来分别广说，<a id="a-67"></a>利益安乐一切众生。<a id="a-68"></a>”</p>
  <p id="a69">佛言：<a id="a-6A"></a>“善男子，<a id="a-6B"></a>谛听！<a id="a-6C"></a>谛听！<a id="a-6D"></a>当为汝说。</p>
  <p id="a6E">“善男子，<a id="a-6F"></a>譬如长者，<a id="a-6G"></a>若长者子，<a id="a-6H"></a>多畜乳牛有种种色，<a id="a-6I"></a>常令一人守护将养。<a id="a-6J"></a>是人有时为祠祀故，<a id="a-6K"></a>尽构诸牛著一器中，<a id="a-6L"></a>见其乳色同一白色，<a id="a-6M"></a>寻便惊怪：<a id="a-6N"></a>‘牛色各异，<a id="a-6O"></a>其乳云何皆同一色？<a id="a-6P"></a>’是人思惟：<a id="a-6Q"></a>‘如此一切，<a id="a-6R"></a>皆是众生业报因缘令乳色一。<a id="a-6S"></a>’善男子，<a id="a-6T"></a>声闻、<a id="a-6U"></a>缘觉、<a id="a-6V"></a>菩萨亦尔，<a id="a-6W"></a>同一佛性犹如彼乳。<a id="a-6X"></a>所以者何？<a id="a-6Y"></a>同尽漏故。<a id="a-6Z"></a>而诸众生言佛、<a id="a-6a"></a>菩萨、<a id="a-6b"></a>声闻、<a id="a-6c"></a>缘觉而有差别，<a id="a-6d"></a>有诸声闻凡夫之人，<a id="a-6e"></a>疑于三乘云何无别？<a id="a-6f"></a>是诸众生久后自解一切三乘同一佛性，<a id="a-6g"></a>犹如彼人悟解乳相由业因缘。</p>
  <p id="a6h">“复次，<a id="a-6i"></a>善男子，<a id="a-6j"></a>譬如金矿，<a id="a-6k"></a>淘炼滓秽，<a id="a-6l"></a>然后消融成金之后价值无量。<a id="a-6m"></a>善男子，<a id="a-6n"></a>声闻、<a id="a-6o"></a>缘觉、<a id="a-6p"></a>菩萨亦尔，<a id="a-6q"></a>皆得成就同一佛性。<a id="a-6r"></a>何以故？<a id="a-6s"></a>除烦恼故，<a id="a-6t"></a>如彼金矿除诸滓秽。<a id="a-6u"></a>以是义故，<a id="a-6v"></a>一切众生同一佛性无有差别。<a id="a-6w"></a>以其先闻如来密藏，<a id="a-6x"></a>后成佛时自然得知，<a id="a-6y"></a>如彼长者知乳一相。<a id="a-6z"></a>何以故？<a id="a-70"></a>以断无量亿烦恼故。<a id="a-71"></a>”</p>
  <p id="a72">迦葉菩萨白佛言：<a id="a-73"></a>“世尊，<a id="a-74"></a>若一切众生有佛性者，<a id="a-75"></a>佛与众生有何差别？<a id="a-76"></a>如是说者多有过咎。<a id="a-77"></a>若诸众生皆有佛性，<a id="a-78"></a>何因缘故，<a id="a-79"></a>舍利弗等以小涅槃而般涅槃？<a id="a-7A"></a>缘觉之人于中涅槃而般涅槃？<a id="a-7B"></a>菩萨之人于大涅槃而般涅槃？<a id="a-7C"></a>如是等人若同佛性，<a id="a-7D"></a>何故不同如来涅槃而般涅槃？<a id="a-7E"></a>”</p>
  <p id="a7F">“善男子，<a id="a-7G"></a>诸佛世尊所得涅槃，<a id="a-7H"></a>非诸声闻、<a id="a-7I"></a>缘觉所得。<a id="a-7J"></a>以是义故，<a id="a-7K"></a>大般涅槃名为善有。<a id="a-7L"></a>世若无佛，<a id="a-7M"></a>非无二乘得二涅槃。<a id="a-7N"></a>”</p>
  <p id="a7O">迦葉复言：<a id="a-7P"></a>“是义云何？<a id="a-7Q"></a>”</p>
  <p id="a7R">佛言：<a id="a-7S"></a>“无量无边阿僧祇劫，<a id="a-7T"></a>乃有一佛出现于世开示三乘。<a id="a-7U"></a>善男子，<a id="a-7V"></a>如汝所言，<a id="a-7W"></a>菩萨、<a id="a-7X"></a>二乘无差别者，<a id="a-7Y"></a>我先于此如来密藏大涅槃中已说其义：<a id="a-7Z"></a>诸阿罗汉无有善有。<a id="a-7a"></a>何以故？<a id="a-7b"></a>诸阿罗汉悉当得是大涅槃故。<a id="a-7c"></a>以是义故，<a id="a-7d"></a>大般涅槃有毕竟乐，<a id="a-7e"></a>是故名为大般涅槃。<a id="a-7f"></a>”</p>
  <p id="a7g">迦葉言：<a id="a-7h"></a>“如佛说者，<a id="a-7i"></a>我今始知差别之义、<a id="a-7j"></a>无差别义。<a id="a-7k"></a>何以故？<a id="a-7l"></a>一切菩萨、<a id="a-7m"></a>声闻、<a id="a-7n"></a>缘觉未来之世皆当归于大般涅槃，<a id="a-7o"></a>譬如众流归于大海，<a id="a-7p"></a>是故声闻、<a id="a-7q"></a>缘觉之人悉名为常，<a id="a-7r"></a>非是无常。<a id="a-7s"></a>以是义故，<a id="a-7t"></a>亦有差别，<a id="a-7u"></a>亦无差别。<a id="a-7v"></a>”</p>
  <p id="a7w">迦葉言：<a id="a-7x"></a>“云何性差别？<a id="a-7y"></a>”</p>
  <p id="a7z">佛言：<a id="a-80"></a>“善男子，<a id="a-81"></a>声闻如乳，<a id="a-82"></a>缘觉如酪，<a id="a-83"></a>菩萨之人如生熟酥，<a id="a-84"></a>诸佛世尊犹如醍醐。<a id="a-85"></a>以是义故，<a id="a-86"></a>大涅槃中说四种性而有差别。<a id="a-87"></a>”</p>
  <p id="a88">迦葉复言：<a id="a-89"></a>“一切众生性相云何？<a id="a-8A"></a>”</p>
  <p id="a8B">“佛言：<a id="a-8C"></a>“善男子，<a id="a-8D"></a>如牛新生，<a id="a-8E"></a>乳血未别，<a id="a-8F"></a>凡夫之性杂诸烦恼亦复如是。<a id="a-8G"></a>”</p>
  <p id="a8H">迦葉复言：<a id="a-8I"></a>“拘尸那城有旃陀罗，<a id="a-8J"></a>名曰欢喜，<a id="a-8K"></a>佛记是人，<a id="a-8L"></a>由一发心，<a id="a-8M"></a>当于此界千佛数中速成无上正真之道。<a id="a-8N"></a>以何等故，<a id="a-8O"></a>如来不记尊者舍利弗、<a id="a-8P"></a>目揵连等速成佛道？<a id="a-8Q"></a>”</p>
  <p id="a8R">佛言：<a id="a-8S"></a>“善男子，<a id="a-8T"></a>或有声闻、<a id="a-8U"></a>缘觉、<a id="a-8V"></a>菩萨作誓愿言：<a id="a-8W"></a>‘我当久久护持正法，<a id="a-8X"></a>然后乃成无上佛道。<a id="a-8Y"></a>’以发速愿故与速记。</p>
  <p id="a8Z">“复次，<a id="a-8a"></a>善男子，<a id="a-8b"></a>譬如商人有无价宝，<a id="a-8c"></a>诣市卖之，<a id="a-8d"></a>愚人见之不识轻笑。<a id="a-8e"></a>宝主唱言：<a id="a-8f"></a>‘我此宝珠价值无数。<a id="a-8g"></a>’闻已复笑，<a id="a-8h"></a>各各相谓：<a id="a-8i"></a>‘此非真宝，<a id="a-8j"></a>是玻黎珠。<a id="a-8k"></a>’善男子，<a id="a-8l"></a>声闻、<a id="a-8m"></a>缘觉亦复如是，<a id="a-8n"></a>若闻速记，<a id="a-8o"></a>则便懈怠轻笑薄贱，<a id="a-8p"></a>如彼愚人不识真宝。<a id="a-8q"></a>于未来世有诸比丘，<a id="a-8r"></a>不能翘勤修习善法，<a id="a-8s"></a>贫穷困苦饥饿所逼，<a id="a-8t"></a>因是出家长养其身，<a id="a-8u"></a>心志轻躁，<a id="a-8v"></a>邪命谄曲，<a id="a-8w"></a>若闻如来授诸声闻速疾记者，<a id="a-8x"></a>便当大笑轻慢毁呰，<a id="a-8y"></a>当知是等即是破戒，<a id="a-8z"></a>自言已得过人之法。<a id="a-90"></a>以是义故，<a id="a-91"></a>随发速愿故与速记，<a id="a-92"></a>护正法者为授远记。<a id="a-93"></a>”</p>
  <p id="a94">迦葉菩萨复白佛言：<a id="a-95"></a>“世尊，<a id="a-96"></a>菩萨摩诃萨云何当得不坏眷属？<a id="a-97"></a>”</p>
  <p id="a98">佛告迦葉：<a id="a-99"></a>“若诸菩萨勤加精进欲护正法，<a id="a-9A"></a>以是因缘，<a id="a-9B"></a>所得眷属不可沮坏。<a id="a-9C"></a>”</p>
  <p id="a9D">迦葉菩萨复白佛言：<a id="a-9E"></a>“世尊，<a id="a-9F"></a>何因缘故，<a id="a-9G"></a>众生得此唇口干焦？<a id="a-9H"></a>”</p>
  <p id="a9I">佛告迦葉：<a id="a-9J"></a>“若有不识三宝常存，<a id="a-9K"></a>以是因缘唇口干焦。<a id="a-9L"></a>如人口爽，<a id="a-9M"></a>不知甜、<a id="a-9N"></a>苦、<a id="a-9O"></a>辛、<a id="a-9P"></a>醋、<a id="a-9Q"></a>醎、<a id="a-9R"></a>淡六味差别。<a id="a-9S"></a>一切众生愚痴无智，<a id="a-9T"></a>不识三宝是常住法，<a id="a-9U"></a>是故名为唇口干焦。</p>
  <p id="a9V">“复次，<a id="a-9W"></a>善男子，<a id="a-9X"></a>若有众生不知如来是常住者，<a id="a-9Y"></a>当知是人则为生盲。<a id="a-9Z"></a>若知如来是常住者，<a id="a-9a"></a>如是之人虽有肉眼，<a id="a-9b"></a>我说是等名为天眼。</p>
  <p id="a9c">“复次，<a id="a-9d"></a>善男子，<a id="a-9e"></a>若有能知如来是常，<a id="a-9f"></a>当知是人久已修习如是经典，<a id="a-9g"></a>我说是等亦名天眼。<a id="a-9h"></a>虽有天眼而不能知如来是常，<a id="a-9i"></a>我说斯等名为肉眼，<a id="a-9j"></a>是人乃至不识自身手脚支节，<a id="a-9k"></a>亦复不能令他识知，<a id="a-9l"></a>以是义故名为肉眼。</p>
  <p id="a9m">“复次，<a id="a-9n"></a>善男子，<a id="a-9o"></a>如来常为一切众生而作父母。<a id="a-9p"></a>所以者何？<a id="a-9q"></a>一切众生种种形类，<a id="a-9r"></a>二足、<a id="a-9s"></a>四足、<a id="a-9t"></a>多足、<a id="a-9u"></a>无足，<a id="a-9v"></a>佛以一音而为说法，<a id="a-9w"></a>彼彼异类各自得解，<a id="a-9x"></a>各各叹言：<a id="a-9y"></a>‘如来今日为我说法。<a id="a-9z"></a>’以是义故名为父母。</p>
  <p id="aA0">“复次，<a id="a-A1"></a>善男子，<a id="a-A2"></a>如人生子始十六月，<a id="a-A3"></a>虽复语，<a id="a-A4"></a>未可解了，<a id="a-A5"></a>而彼父母欲教其语，<a id="a-A6"></a>先同其音渐渐教之，<a id="a-A7"></a>是父母语可不正耶？<a id="a-A8"></a>”</p>
  <p id="aA9">“不也，<a id="a-AA"></a>世尊。<a id="a-AB"></a>”</p>
  <p id="aAC">“善男子，<a id="a-AD"></a>诸佛如来亦复如是，<a id="a-AE"></a>随诸众生种种音声而为说法，<a id="a-AF"></a>为令安住于正法故，<a id="a-AG"></a>随所应见而为示现种种形像。<a id="a-AH"></a>如来如是同彼语言，<a id="a-AI"></a>可不正耶？<a id="a-AJ"></a>”</p>
  <p id="aAK">“不也，<a id="a-AL"></a>世尊。<a id="a-AM"></a>何以故？<a id="a-AN"></a>如来所说如师子吼，<a id="a-AO"></a>随顺世间种种音声而为众生叹说妙法。<a id="a-AP"></a>”</p>
  <p data-pb></p>
  <h2 id="aAQ">一切大众所问品第五之一</h2>
  <p id="aAR">尔时，<a id="a-AS"></a>世尊从其面门放种种色，<a id="a-AT"></a>青黄赤白红紫光明，<a id="a-AU"></a>照纯陀身。<a id="a-AV"></a>纯陀遇已，<a id="a-AW"></a>与诸眷属持诸肴膳疾往佛所，<a id="a-AX"></a>欲奉如来及比丘僧最后供养，<a id="a-AY"></a>种种器物，<a id="a-AZ"></a>充满具足，<a id="a-Aa"></a>持至佛前。</p>
  <p id="aAb">尔时，<a id="a-Ac"></a>有大威德天人而遮其前，<a id="a-Ad"></a>周匝围绕谓纯陀言：<a id="a-Ae"></a>“且住！<a id="a-Af"></a>纯陀，<a id="a-Ag"></a>勿便奉施。<a id="a-Ah"></a>”当尔之时，<a id="a-Ai"></a>如来复放无量无边种种光明，<a id="a-Aj"></a>诸天大众遇斯光已，<a id="a-Ak"></a>寻听纯陀前至佛所奉其所施。</p>
  <p id="aAl">尔时，<a id="a-Am"></a>天人及诸众生，<a id="a-An"></a>各各自取所持供养至于佛前，<a id="a-Ao"></a>长跪白佛：<a id="a-Ap"></a>“唯愿如来，<a id="a-Aq"></a>听诸比丘受此饮食。<a id="a-Ar"></a>”时诸比丘知是时故，<a id="a-As"></a>执持衣钵，<a id="a-At"></a>一心安详。</p>
  <p id="aAu">尔时，<a id="a-Av"></a>纯陀为佛及僧布置种种师子宝座，<a id="a-Aw"></a>悬缯幡盖，<a id="a-Ax"></a>华香璎珞。</p>
  <p id="aAy">尔时，<a id="a-Az"></a>三千大千世界庄严微妙，<a id="a-B0"></a>犹如西方安乐国土。</p>
  <p id="aB1">尔时，<a id="a-B2"></a>纯陀住于佛前，<a id="a-B3"></a>忧悲怅怏，<a id="a-B4"></a>重白佛言：<a id="a-B5"></a>“唯愿如来，<a id="a-B6"></a>犹见哀愍，<a id="a-B7"></a>住寿一劫若减一劫。<a id="a-B8"></a>”</p>
  <p id="aB9">佛告纯陀：<a id="a-BA"></a>“汝欲令我久住世者，<a id="a-BB"></a>宜当速奉最后具足檀波罗蜜。<a id="a-BC"></a>”</p>
  <p id="aBD">尔时，<a id="a-BE"></a>一切菩萨摩诃萨，<a id="a-BF"></a>天人杂类异口同音，<a id="a-BG"></a>唱如是言：<a id="a-BH"></a>“奇哉！<a id="a-BI"></a>纯陀，<a id="a-BJ"></a>成大福德，<a id="a-BK"></a>能令如来受取最后无上供养。<a id="a-BL"></a>而我等辈无福所致，<a id="a-BM"></a>所说供具则为唐捐。<a id="a-BN"></a>”</p>
  <p id="aBO">尔时，<a id="a-BP"></a>世尊欲令一切众望满足，<a id="a-BQ"></a>于自身上一一毛孔化无量佛，<a id="a-BR"></a>一一诸佛各有无量诸比丘僧，<a id="a-BS"></a>是诸世尊及无量众悉皆示现受其供养，<a id="a-BT"></a>释迦如来自受纯陀所奉设者。</p>
  <p id="aBU">尔时，<a id="a-BV"></a>纯陀所持粳粮成熟之食，<a id="a-BW"></a>摩伽陀国满足八斛，<a id="a-BX"></a>以佛神力皆悉充足一切大会。</p>
  <p id="aBY">尔时，<a id="a-BZ"></a>纯陀见是事已，<a id="a-Ba"></a>心生欢喜，<a id="a-Bb"></a>踊跃无量，<a id="a-Bc"></a>一切大众亦复如是。</p>
  <p id="aBd">尔时，<a id="a-Be"></a>大众承佛圣旨，<a id="a-Bf"></a>各作是念：<a id="a-Bg"></a>“如来今已受我等施，<a id="a-Bh"></a>不久便当入于涅槃。<a id="a-Bi"></a>”作是念已，<a id="a-Bj"></a>心生悲喜。</p>
  <p id="aBk">尔时，<a id="a-Bl"></a>树林其地狭小，<a id="a-Bm"></a>以佛神力如针锋处皆有无量诸佛，<a id="a-Bn"></a>世尊及其眷属等坐而食，<a id="a-Bo"></a>所食之物亦无差别。<a id="a-Bp"></a>是时，<a id="a-Bq"></a>天、<a id="a-Br"></a>人、<a id="a-Bs"></a>阿修罗等啼泣悲叹，<a id="a-Bt"></a>而作是言：<a id="a-Bu"></a>“如来今日已受我等最后供养，<a id="a-Bv"></a>受供养已当般涅槃，<a id="a-Bw"></a>我等当复更供养谁？<a id="a-Bx"></a>我今永离无上调御，<a id="a-By"></a>盲无眼目。<a id="a-Bz"></a>”</p>
  <p id="aC0">尔时，<a id="a-C1"></a>世尊为欲慰喻一切大众，<a id="a-C2"></a>而说偈言：</p>
  <p id="aC3">“汝等莫悲叹，<a id="a-C4"></a>诸佛法应尔。</p>
  <p id="aC5">我入于涅槃，<a id="a-C6"></a>已经无量劫，</p>
  <p id="aC7">常受最胜乐，<a id="a-C8"></a>永处安隐处。</p>
  <p id="aC9">汝今至心听，<a id="a-CA"></a>我当说涅槃，</p>
  <p id="aCB">我已离食想，<a id="a-CC"></a>终无饥渴患。</p>
  <p id="aCD">我今当为汝，<a id="a-CE"></a>说其随顺愿，</p>
  <p id="aCF">令诸一切众，<a id="a-CG"></a>咸得安隐乐。</p>
  <p id="aCH">汝闻应修行，<a id="a-CI"></a>诸佛法常住，</p>
  <p id="aCJ">假使乌角鵄，<a id="a-CK"></a>同共一树栖，</p>
  <p id="aCL">犹如亲兄弟，<a id="a-CM"></a>尔乃永涅槃。</p>
  <p id="aCN">如来视一切，<a id="a-CO"></a>犹如罗睺罗，</p>
  <p id="aCP">常为众生尊，<a id="a-CQ"></a>云何永涅槃？</p>
  <p id="aCR">假使蛇鼠狼，<a id="a-CS"></a>同处一穴游，</p>
  <p id="aCT">相爱如兄弟，<a id="a-CU"></a>尔乃永涅槃，</p>
  <p id="aCV">如来视一切，<a id="a-CW"></a>犹如罗睺罗，</p>
  <p id="aCX">常为众生尊，<a id="a-CY"></a>云何永涅槃？</p>
  <p id="aCZ">假使七叶华，<a id="a-Ca"></a>转为婆师香，</p>
  <p id="aCb">迦留迦果树，<a id="a-Cc"></a>转为镇头果。</p>
  <p id="aCd">如来视一切，<a id="a-Ce"></a>犹如罗睺罗，</p>
  <p id="aCf">云何舍慈悲，<a id="a-Cg"></a>永入于涅槃？</p>
  <p id="aCh">假使一阐提，<a id="a-Ci"></a>现身成佛道，</p>
  <p id="aCj">永处第一乐，<a id="a-Ck"></a>尔乃入涅槃。</p>
  <p id="aCl">如来视一切，<a id="a-Cm"></a>皆如罗睺罗，</p>
  <p id="aCn">云何舍慈悲，<a id="a-Co"></a>永入于涅槃？</p>
  <p id="aCp">假使一切众，<a id="a-Cq"></a>一时成佛道，</p>
  <p id="aCr">远离诸过患，<a id="a-Cs"></a>尔乃入涅槃。</p>
  <p id="aCt">如来视一切，<a id="a-Cu"></a>皆如罗睺罗，</p>
  <p id="aCv">云何舍慈悲，<a id="a-Cw"></a>永入于涅槃？</p>
  <p id="aCx">假使蚊子尿，<a id="a-Cy"></a>浸坏于大地，</p>
  <p id="aCz">诸山及百川，<a id="a-D0"></a>大海悉盈满，</p>
  <p id="aD1">若有如是事，<a id="a-D2"></a>尔乃入涅槃。</p>
  <p id="aD3">悲心视一切，<a id="a-D4"></a>皆如罗睺罗，</p>
  <p id="aD5">常为众生尊，<a id="a-D6"></a>云何永涅槃？</p>
  <p id="aD7">以是故汝等，<a id="a-D8"></a>应深乐正法，</p>
  <p id="aD9">不应生忧恼，<a id="a-DA"></a>号泣而啼哭。</p>
  <p id="aDB">若欲自正行，<a id="a-DC"></a>应修如来常，</p>
  <p id="aDD">当观如是法，<a id="a-DE"></a>长存不变易。</p>
  <p id="aDF">复应生是念，<a id="a-DG"></a>三宝皆常住，</p>
  <p id="aDH">是则获大护，<a id="a-DI"></a>如咒枯生果。</p>
  <p id="aDJ">是名为三宝，<a id="a-DK"></a>四众应善听，</p>
  <p id="aDL">闻已应欢喜，<a id="a-DM"></a>即发菩提心。</p>
  <p id="aDN">若能计三宝，<a id="a-DO"></a>常住同真谛，</p>
  <p id="aDP">此则是诸佛，<a id="a-DQ"></a>最上之誓愿。</p>
  <p id="aDR">“若有比丘、<a id="a-DS"></a>比丘尼、<a id="a-DT"></a>优婆塞、<a id="a-DU"></a>优婆夷能以如来最上誓愿而发愿者，<a id="a-DV"></a>当知是人无有愚痴，<a id="a-DW"></a>堪受供养。<a id="a-DX"></a>以此愿力功德果报，<a id="a-DY"></a>于世最胜如阿罗汉。<a id="a-DZ"></a>若有不能如是观了三宝常者，<a id="a-Da"></a>是旃陀罗。<a id="a-Db"></a>若有能知三宝常住实法因缘，<a id="a-Dc"></a>离苦安乐，<a id="a-Dd"></a>无有娆害能留难者。<a id="a-De"></a>”</p>
  <p id="aDf">尔时，<a id="a-Dg"></a>人天大众、<a id="a-Dh"></a>阿修罗等闻是法已，<a id="a-Di"></a>心生欢喜踊跃无量。<a id="a-Dj"></a>其心调柔，<a id="a-Dk"></a>善灭诸盖，<a id="a-Dl"></a>心无高下，<a id="a-Dm"></a>威德清净，<a id="a-Dn"></a>颜貌怡悦，<a id="a-Do"></a>知佛常住。<a id="a-Dp"></a>是故施设诸天供养，<a id="a-Dq"></a>散种种华、<a id="a-Dr"></a>末香、<a id="a-Ds"></a>涂香，<a id="a-Dt"></a>鼓天伎乐，<a id="a-Du"></a>以供养佛。</p>
  <p id="aDv">尔时，<a id="a-Dw"></a>佛告迦葉菩萨言：<a id="a-Dx"></a>“善男子，<a id="a-Dy"></a>汝见是众希有事不？<a id="a-Dz"></a>”</p>
  <p id="aE0">迦葉答言：<a id="a-E1"></a>“已见，<a id="a-E2"></a>世尊。<a id="a-E3"></a>见诸如来无量无边，<a id="a-E4"></a>不可称计，<a id="a-E5"></a>受诸大众人天所奉饭食供养。<a id="a-E6"></a>又见诸佛其身姝大，<a id="a-E7"></a>所坐之处如一针锋，<a id="a-E8"></a>多众围绕不相障碍。<a id="a-E9"></a>复见大众悉发誓愿说十三偈，<a id="a-EA"></a>亦知大众各心念言：<a id="a-EB"></a>‘如来今者独受我供。<a id="a-EC"></a>’假使纯陀所奉饭食碎如微尘，<a id="a-ED"></a>一尘一佛犹不周遍，<a id="a-EE"></a>以佛神力悉皆充足一切大众。<a id="a-EF"></a>唯诸菩萨摩诃萨及文殊师利法王子等，<a id="a-EG"></a>能知如是希有事耳，<a id="a-EH"></a>悉是如来方便示现。<a id="a-EI"></a>声闻大众及阿修罗等，<a id="a-EJ"></a>皆知如来是常住法。<a id="a-EK"></a>”</p>
  <p id="aEL">尔时，<a id="a-EM"></a>世尊告纯陀言：<a id="a-EN"></a>“汝今所见，<a id="a-EO"></a>为是希有奇特事不？<a id="a-EP"></a>”</p>
  <p id="aEQ">“实尔，<a id="a-ER"></a>世尊。<a id="a-ES"></a>我先所见无量诸佛三十二相、<a id="a-ET"></a>八十种好庄严其身。<a id="a-EU"></a>今悉见为菩萨摩诃萨体貌瓖异，<a id="a-EV"></a>姝大殊妙。<a id="a-EW"></a>唯见佛身喻如药树，<a id="a-EX"></a>为诸菩萨摩诃萨等之所围绕。<a id="a-EY"></a>”</p>
  <p id="aEZ">佛告纯陀：<a id="a-Ea"></a>“汝先所见无量佛者，<a id="a-Eb"></a>是我所化，<a id="a-Ec"></a>为欲利益一切众生令得欢喜。<a id="a-Ed"></a>如是菩萨摩诃萨等所可修行不可思议，<a id="a-Ee"></a>能作无量诸佛之事。<a id="a-Ef"></a>纯陀，<a id="a-Eg"></a>汝今皆已成就菩萨摩诃萨行，<a id="a-Eh"></a>得住十地，<a id="a-Ei"></a>菩萨所行具足成办。<a id="a-Ej"></a>”</p>
  <p id="aEk">迦葉菩萨白佛言：<a id="a-El"></a>“世尊，<a id="a-Em"></a>如是，<a id="a-En"></a>如是，<a id="a-Eo"></a>如佛所说。<a id="a-Ep"></a>纯陀所修，<a id="a-Eq"></a>成菩萨行，<a id="a-Er"></a>我亦随喜。<a id="a-Es"></a>今者如来欲为未来无量众生作大明故，<a id="a-Et"></a>说是大乘《大涅槃经》。<a id="a-Eu"></a>世尊，<a id="a-Ev"></a>一切契经说有余义、<a id="a-Ew"></a>无余义耶？<a id="a-Ex"></a>”</p>
  <p id="aEy">“善男子，<a id="a-Ez"></a>我所说者，<a id="a-F0"></a>亦有余义，<a id="a-F1"></a>亦无余义。<a id="a-F2"></a>”</p>
  <p id="aF3">纯陀白佛言：<a id="a-F4"></a>“世尊，<a id="a-F5"></a>如佛所说：</p>
  <p id="aF6">“所有之物，<a id="a-F7"></a>布施一切，</p>
  <p id="aF8">唯可赞叹，<a id="a-F9"></a>无可亏损。</p>
  <p id="aFA">“世尊，<a id="a-FB"></a>是义云何？<a id="a-FC"></a>持戒、<a id="a-FD"></a>毁戒，<a id="a-FE"></a>有何差别？<a id="a-FF"></a>”</p>
  <p id="aFG">佛言：<a id="a-FH"></a>“唯除一人，<a id="a-FI"></a>余一切施皆可赞叹。<a id="a-FJ"></a>”</p>
  <p id="aFK">纯陀问言：<a id="a-FL"></a>“云何名为唯除一人？<a id="a-FM"></a>”</p>
  <p id="aFN">佛言：<a id="a-FO"></a>“如此经中所说破戒。<a id="a-FP"></a>”</p>
  <p id="aFQ">纯陀复言：<a id="a-FR"></a>“我今未解，<a id="a-FS"></a>唯愿说之。<a id="a-FT"></a>”</p>
  <p id="aFU">佛言纯陀言：<a id="a-FV"></a>“破戒者，<a id="a-FW"></a>谓一阐提。<a id="a-FX"></a>其余在所一切布施皆可赞叹，<a id="a-FY"></a>获大果报。<a id="a-FZ"></a>”</p>
  <p id="aFa">纯陀复问：<a id="a-Fb"></a>“一阐提者，<a id="a-Fc"></a>其义云何？<a id="a-Fd"></a>”</p>
  <p id="aFe">佛言：<a id="a-Ff"></a>“纯陀，<a id="a-Fg"></a>若有比丘及比丘尼、<a id="a-Fh"></a>优婆塞、<a id="a-Fi"></a>优婆夷，<a id="a-Fj"></a>发粗恶言诽谤正法，<a id="a-Fk"></a>造是重业，<a id="a-Fl"></a>永不改悔，<a id="a-Fm"></a>心无惭愧，<a id="a-Fn"></a>如是等人名为趣向一阐提道。<a id="a-Fo"></a>若犯四重、<a id="a-Fp"></a>作五逆罪，<a id="a-Fq"></a>自知定犯如是重事，<a id="a-Fr"></a>而心初无怖畏惭愧，<a id="a-Fs"></a>不肯发露，<a id="a-Ft"></a>于佛正法永无护惜建立之心，<a id="a-Fu"></a>毁呰轻贱，<a id="a-Fv"></a>言多过咎，<a id="a-Fw"></a>如是等人亦名趣向一阐提道。<a id="a-Fx"></a>若复说言无佛法僧，<a id="a-Fy"></a>如是等人亦名趣向一阐提道。<a id="a-Fz"></a>唯除如此一阐提辈，<a id="a-G0"></a>施其余者一切赞叹。<a id="a-G1"></a>”</p>
  <p id="aG2">尔时，<a id="a-G3"></a>纯陀复白佛言：<a id="a-G4"></a>“世尊，<a id="a-G5"></a>所言破戒，<a id="a-G6"></a>其义云何？<a id="a-G7"></a>”</p>
  <p id="aG8">答言：<a id="a-G9"></a>“纯陀，<a id="a-GA"></a>若犯四重及五逆罪、<a id="a-GB"></a>诽谤正法，<a id="a-GC"></a>如是等人名为破戒。<a id="a-GD"></a>”</p>
  <p id="aGE">纯陀复问：<a id="a-GF"></a>“如是破戒可拔济不？<a id="a-GG"></a>”</p>
  <p id="aGH">答言：<a id="a-GI"></a>“纯陀，<a id="a-GJ"></a>有因缘故，<a id="a-GK"></a>则可拔济。<a id="a-GL"></a>若被法服，<a id="a-GM"></a>犹未舍远，<a id="a-GN"></a>其心常怀惭愧恐怖而自考责：<a id="a-GO"></a>‘咄哉！<a id="a-GP"></a>何为犯斯重罪？<a id="a-GQ"></a>何期怪哉！<a id="a-GR"></a>造斯苦业？<a id="a-GS"></a>’其心改悔，<a id="a-GT"></a>生护法心，<a id="a-GU"></a>欲建正法，<a id="a-GV"></a>‘有护法者，<a id="a-GW"></a>我当供养。<a id="a-GX"></a>若有读诵大乘典者，<a id="a-GY"></a>我当咨问受持读诵。<a id="a-GZ"></a>既通利已，<a id="a-Ga"></a>复当为他分别广说。<a id="a-Gb"></a>’我说是人不为破戒。<a id="a-Gc"></a>何以故？<a id="a-Gd"></a>善男子，<a id="a-Ge"></a>譬如日出，<a id="a-Gf"></a>能除一切尘翳闇冥；<a id="a-Gg"></a>是大涅槃微妙经典出兴于世，<a id="a-Gh"></a>亦复如是，<a id="a-Gi"></a>能除众生无量劫中所作众罪，<a id="a-Gj"></a>是故此经说护正法得大果报，<a id="a-Gk"></a>拔济破戒。<a id="a-Gl"></a>若有毁谤是正法者，<a id="a-Gm"></a>能自改悔，<a id="a-Gn"></a>还归于法，<a id="a-Go"></a>自念所作一切不善，<a id="a-Gp"></a>如人自害，<a id="a-Gq"></a>心生恐怖惊惧惭愧，<a id="a-Gr"></a>除此正法更无救护，<a id="a-Gs"></a>是故应当还归正法。<a id="a-Gt"></a>若能如是如说归依，<a id="a-Gu"></a>布施是人得福无量，<a id="a-Gv"></a>亦名世间应受供养。<a id="a-Gw"></a>若犯如上恶业之罪，<a id="a-Gx"></a>若经一月或十五日，<a id="a-Gy"></a>不生归依发露之心。<a id="a-Gz"></a>若施是人，<a id="a-H0"></a>果报甚少。<a id="a-H1"></a>犯五逆者亦复如是，<a id="a-H2"></a>能生悔心，<a id="a-H3"></a>内怀惭愧：<a id="a-H4"></a>‘今我所作不善之业，<a id="a-H5"></a>甚为大苦！<a id="a-H6"></a>我当建立护持正法。<a id="a-H7"></a>’是则不名五逆罪也。<a id="a-H8"></a>若施是人，<a id="a-H9"></a>得福无量。<a id="a-HA"></a>犯逆罪已，<a id="a-HB"></a>不生护法归依之心，<a id="a-HC"></a>有施是者，<a id="a-HD"></a>福不足言。</p>
  <p id="aHE">“又善男子，<a id="a-HF"></a>犯重罪者，<a id="a-HG"></a>汝今谛听，<a id="a-HH"></a>我当为汝分别广说。<a id="a-HI"></a>应生是心，<a id="a-HJ"></a>谓正法者，<a id="a-HK"></a>即是如来微密之藏，<a id="a-HL"></a>是故我当护持建立。<a id="a-HM"></a>施是人者，<a id="a-HN"></a>得胜果报。<a id="a-HO"></a>善男子，<a id="a-HP"></a>譬如女人，<a id="a-HQ"></a>怀妊垂产，<a id="a-HR"></a>值国荒乱，<a id="a-HS"></a>逃至他土，<a id="a-HT"></a>在一天庙，<a id="a-HU"></a>即便生产，<a id="a-HV"></a>闻其旧邦安隐丰熟，<a id="a-HW"></a>携将其子欲还本土。<a id="a-HX"></a>中路值河，<a id="a-HY"></a>水涨暴急，<a id="a-HZ"></a>荷负是儿，<a id="a-Ha"></a>不能得渡，<a id="a-Hb"></a>即自念言：<a id="a-Hc"></a>‘我今宁与一处并命终，<a id="a-Hd"></a>不舍弃而独渡也。<a id="a-He"></a>’念已母子俱共没命，<a id="a-Hf"></a>命终之后寻生天中，<a id="a-Hg"></a>以慈念子欲令得渡，<a id="a-Hh"></a>而是女人本性弊恶，<a id="a-Hi"></a>以爱子故得生天中。<a id="a-Hj"></a>犯四重禁、<a id="a-Hk"></a>五无间罪，<a id="a-Hl"></a>生护法心亦复如是，<a id="a-Hm"></a>虽复先为不善之业，<a id="a-Hn"></a>以护法故得为世间无上福田，<a id="a-Ho"></a>是护法者有如是等无量果报。<a id="a-Hp"></a>”</p>
  <p id="aHq">纯陀复言：<a id="a-Hr"></a>“世尊，<a id="a-Hs"></a>若一阐提能自改悔，<a id="a-Ht"></a>恭敬供养赞叹三宝，<a id="a-Hu"></a>施如是人得大果报不？<a id="a-Hv"></a>”</p>
  <p id="aHw">佛言：<a id="a-Hx"></a>“善男子，<a id="a-Hy"></a>汝今不应作如是说。<a id="a-Hz"></a>善男子，<a id="a-I0"></a>譬如有人食庵罗果，<a id="a-I1"></a>吐核置地，<a id="a-I2"></a>而复念言：<a id="a-I3"></a>‘是果核中应有甘味。<a id="a-I4"></a>’即复还取，<a id="a-I5"></a>破而尝之，<a id="a-I6"></a>其味极苦，<a id="a-I7"></a>心生悔恨，<a id="a-I8"></a>恐失果种即还收拾，<a id="a-I9"></a>种之于地，<a id="a-IA"></a>勤加修治，<a id="a-IB"></a>以酥油乳随时溉灌。<a id="a-IC"></a>于意云何？<a id="a-ID"></a>宁可生不？<a id="a-IE"></a>”</p>
  <p id="aIF">“不也，<a id="a-IG"></a>世尊。<a id="a-IH"></a>假使天降无上甘雨，<a id="a-II"></a>犹亦不生。<a id="a-IJ"></a>”</p>
  <p id="aIK">“善男子，<a id="a-IL"></a>彼一阐提亦复如是，<a id="a-IM"></a>烧燃善根，<a id="a-IN"></a>当于何处而得除罪？<a id="a-IO"></a>善男子，<a id="a-IP"></a>若生善心，<a id="a-IQ"></a>是则不名一阐提也。<a id="a-IR"></a>善男子，<a id="a-IS"></a>以是义故，<a id="a-IT"></a>一切所施所得果报非无差别。<a id="a-IU"></a>何以故？<a id="a-IV"></a>施诸声闻所得报异，<a id="a-IW"></a>施辟支佛得报亦异，<a id="a-IX"></a>唯施如来获无上果。<a id="a-IY"></a>是故说言一切所施非无差别。<a id="a-IZ"></a>”</p>
  <p id="aIa">纯陀复言：<a id="a-Ib"></a>“何故如来而说此偈？<a id="a-Ic"></a>”</p>
  <p id="aId">佛言：<a id="a-Ie"></a>“纯陀，<a id="a-If"></a>有因缘故，<a id="a-Ig"></a>我说此偈。<a id="a-Ih"></a>王舍城中有优婆塞，<a id="a-Ii"></a>心无净信，<a id="a-Ij"></a>奉事尼揵，<a id="a-Ik"></a>而来问我布施之义，<a id="a-Il"></a>以是因缘故说斯偈。<a id="a-Im"></a>亦为菩萨摩诃萨等说秘密藏义。<a id="a-In"></a>如斯偈者，<a id="a-Io"></a>其义云何？<a id="a-Ip"></a>一切者，<a id="a-Iq"></a>少分一切。<a id="a-Ir"></a>当知菩萨摩诃萨，<a id="a-Is"></a>人中之雄，<a id="a-It"></a>摄取持戒，<a id="a-Iu"></a>施其所须，<a id="a-Iv"></a>舍弃破戒如除稊稗。</p>
  <p id="aIw">“复次，<a id="a-Ix"></a>善男子，<a id="a-Iy"></a>如我昔日所说偈言：</p>
  <p id="aIz">“一切江河，<a id="a-J0"></a>必有回曲，</p>
  <p id="aJ1">一切丛林，<a id="a-J2"></a>必名树木，</p>
  <p id="aJ3">一切女人，<a id="a-J4"></a>必怀谄曲，</p>
  <p id="aJ5">一切自在，<a id="a-J6"></a>必受安乐。<a id="a-J7"></a>”</p>
  <p id="aJ8">尔时，<a id="a-J9"></a>文殊师利菩萨摩诃萨，<a id="a-JA"></a>即从座起，<a id="a-JB"></a>偏袒右臂，<a id="a-JC"></a>右膝著地，<a id="a-JD"></a>前礼佛足而说偈言：</p>
  <p id="aJE">“非一切河，<a id="a-JF"></a>必有回曲，</p>
  <p id="aJG">非一切林，<a id="a-JH"></a>悉名树木，</p>
  <p id="aJI">非一切女，<a id="a-JJ"></a>必怀谄曲，</p>
  <p id="aJK">一切自在，<a id="a-JL"></a>不必受乐。</p>
  <p id="aJM">“佛所说偈，<a id="a-JN"></a>其义有余，<a id="a-JO"></a>唯垂哀愍说其因缘。<a id="a-JP"></a>何以故？<a id="a-JQ"></a>世尊，<a id="a-JR"></a>于此三千大千世界，<a id="a-JS"></a>有渚名拘耶尼，<a id="a-JT"></a>其渚有河端直不曲，<a id="a-JU"></a>名娑婆耶，<a id="a-JV"></a>喻如绳墨直入西海。<a id="a-JW"></a>如是河相，<a id="a-JX"></a>于余经中佛未曾说。<a id="a-JY"></a>唯愿如来，<a id="a-JZ"></a>因此方等阿含经中说有余义，<a id="a-Ja"></a>令诸菩萨深解是义。<a id="a-Jb"></a>世尊，<a id="a-Jc"></a>譬如有人先识金矿，<a id="a-Jd"></a>后不识金；<a id="a-Je"></a>如来亦尔，<a id="a-Jf"></a>尽知法已，<a id="a-Jg"></a>而所演说有余不尽。<a id="a-Jh"></a>如来虽作如是余说，<a id="a-Ji"></a>应当方便解其意趣。<a id="a-Jj"></a>一切丛林必是树木，<a id="a-Jk"></a>是亦有余。<a id="a-Jl"></a>何以故？<a id="a-Jm"></a>种种金银琉璃宝树，<a id="a-Jn"></a>是亦名林。<a id="a-Jo"></a>一切女人，<a id="a-Jp"></a>必怀谄曲，<a id="a-Jq"></a>是亦有余。<a id="a-Jr"></a>何以故？<a id="a-Js"></a>亦有女人善持禁戒，<a id="a-Jt"></a>功德成就有大慈悲。<a id="a-Ju"></a>一切自在，<a id="a-Jv"></a>必受乐者，<a id="a-Jw"></a>是亦有余。<a id="a-Jx"></a>何以故？<a id="a-Jy"></a>有自在者，<a id="a-Jz"></a>转轮圣帝，<a id="a-K0"></a>如来法王，<a id="a-K1"></a>不属死魔，<a id="a-K2"></a>不可灭尽。<a id="a-K3"></a>梵释诸天虽得自在，<a id="a-K4"></a>悉是无常。<a id="a-K5"></a>若得常住无变易者，<a id="a-K6"></a>乃名自在，<a id="a-K7"></a>所谓大乘大般涅槃。<a id="a-K8"></a>”</p>
  <p id="aK9">佛言：<a id="a-KA"></a>“善男子，<a id="a-KB"></a>汝今善得乐说之辩，<a id="a-KC"></a>且止谛听！<a id="a-KD"></a>文殊师利，<a id="a-KE"></a>譬如长者身婴病苦，<a id="a-KF"></a>良医诊之，<a id="a-KG"></a>为合膏药。<a id="a-KH"></a>是时病者贪欲多服，<a id="a-KI"></a>医语之言：<a id="a-KJ"></a>‘若能消者，<a id="a-KK"></a>则可多服。<a id="a-KL"></a>汝今体羸，<a id="a-KM"></a>不应多服。<a id="a-KN"></a>当知是膏，<a id="a-KO"></a>亦名甘露，<a id="a-KP"></a>亦名毒药。<a id="a-KQ"></a>若多服不消，<a id="a-KR"></a>则名为毒。<a id="a-KS"></a>’善男子，<a id="a-KT"></a>汝今勿谓是医所说违失义理，<a id="a-KU"></a>丧膏力势。<a id="a-KV"></a>善男子，<a id="a-KW"></a>如来亦尔，<a id="a-KX"></a>为诸国王、<a id="a-KY"></a>后妃、<a id="a-KZ"></a>太子、<a id="a-Ka"></a>王子、<a id="a-Kb"></a>大臣，<a id="a-Kc"></a>因波斯匿王、<a id="a-Kd"></a>王子、<a id="a-Ke"></a>后妃憍慢心故，<a id="a-Kf"></a>为欲调伏示现恐怖如彼良医，<a id="a-Kg"></a>故说偈言：</p>
  <p id="aKh">“一切江河，<a id="a-Ki"></a>必有回曲，</p>
  <p id="aKj">一切丛林，<a id="a-Kk"></a>必名树木，</p>
  <p id="aKl">一切女人，<a id="a-Km"></a>必怀谄曲，</p>
  <p id="aKn">一切自在，<a id="a-Ko"></a>必受安乐。</p>
  <p id="aKp">“文殊师利，<a id="a-Kq"></a>汝今当知，<a id="a-Kr"></a>如来所说无有漏失。<a id="a-Ks"></a>如此大地可令反复，<a id="a-Kt"></a>如来之言终无漏失。<a id="a-Ku"></a>以是义故，<a id="a-Kv"></a>如来所说一切有余。<a id="a-Kw"></a>”</p>
  <p id="aKx">尔时，<a id="a-Ky"></a>佛赞文殊师利：<a id="a-Kz"></a>“善哉！<a id="a-L0"></a>善哉！<a id="a-L1"></a>善男子，<a id="a-L2"></a>汝已久知如是之义，<a id="a-L3"></a>愍哀一切，<a id="a-L4"></a>欲令众生得智慧故，<a id="a-L5"></a>广问如来如是偈义。<a id="a-L6"></a>”</p>
  <p id="aL7">尔时，<a id="a-L8"></a>文殊师利法王之子，<a id="a-L9"></a>复于佛前而说偈言：</p>
  <p id="aLA">“于他言语，<a id="a-LB"></a>随顺不逆，</p>
  <p id="aLC">亦不观他，<a id="a-LD"></a>作以不作。</p>
  <p id="aLE">但自观身，<a id="a-LF"></a>善不善行。</p>
  <p id="aLG">“世尊如是说此法药，<a id="a-LH"></a>非为正说。<a id="a-LI"></a>于他语言随顺不逆者，<a id="a-LJ"></a>唯愿如来垂哀正说。<a id="a-LK"></a>何以故？<a id="a-LL"></a>世尊常说，<a id="a-LM"></a>一切外学九十五种皆趣恶道，<a id="a-LN"></a>声闻弟子皆向正路。<a id="a-LO"></a>若护禁戒，<a id="a-LP"></a>摄持威仪，<a id="a-LQ"></a>安慎诸根，<a id="a-LR"></a>如是等人深乐大法，<a id="a-LS"></a>趣向善道。<a id="a-LT"></a>如来何故于九部中见有毁他则便呵责？<a id="a-LU"></a>如是偈义，<a id="a-LV"></a>为何所趣？<a id="a-LW"></a>”</p>
  <p id="aLX">佛告文殊师利：<a id="a-LY"></a>“善男子，<a id="a-LZ"></a>我说此偈亦不尽为一切众生，<a id="a-La"></a>尔时唯为阿阇世王。<a id="a-Lb"></a>诸佛世尊若无因缘终不逆说，<a id="a-Lc"></a>有因缘故乃说之耳。<a id="a-Ld"></a>善男子，<a id="a-Le"></a>阿阇世王害其父已，<a id="a-Lf"></a>来至我所欲折伏我，<a id="a-Lg"></a>作如是问：<a id="a-Lh"></a>‘云何世尊有一切智、<a id="a-Li"></a>非一切智耶？<a id="a-Lj"></a>若一切智，<a id="a-Lk"></a>调达往昔无量世中常怀恶心，<a id="a-Ll"></a>随逐如来欲为杀害，<a id="a-Lm"></a>云何如来听其出家？<a id="a-Ln"></a>’善男子，<a id="a-Lo"></a>以是因缘，<a id="a-Lp"></a>我为是王而说此偈：</p>
  <p id="aLq">“于他语言，<a id="a-Lr"></a>随顺不逆，</p>
  <p id="aLs">亦不观他，<a id="a-Lt"></a>作以不作。</p>
  <p id="aLu">但自观身，<a id="a-Lv"></a>善不善行。</p>
  <p id="aLw">“佛告大王：<a id="a-Lx"></a>‘汝今害父，<a id="a-Ly"></a>已作逆罪最重无间，<a id="a-Lz"></a>应当发露以求清净，<a id="a-M0"></a>何缘乃更见他过咎？<a id="a-M1"></a>’善男子，<a id="a-M2"></a>以是义故，<a id="a-M3"></a>我为彼王而说是偈。<a id="a-M4"></a>复次，<a id="a-M5"></a>善男子，<a id="a-M6"></a>亦为护持不毁禁戒成就威仪见他过者，<a id="a-M7"></a>而说是偈。<a id="a-M8"></a>若复有人受他教诲，<a id="a-M9"></a>远离众恶，<a id="a-MA"></a>复教他人令远众恶，<a id="a-MB"></a>如是之人则我弟子。<a id="a-MC"></a>”</p>
  <p id="aMD">尔时，<a id="a-ME"></a>世尊为文殊师利而说偈言：</p>
  <p id="aMF">“一切畏刀杖，<a id="a-MG"></a>无不爱寿命，</p>
  <p id="aMH">恕己可为喻，<a id="a-MI"></a>勿杀勿行杖。<a id="a-MJ"></a>”</p>
  <p id="aMK">尔时，<a id="a-ML"></a>文殊师利复于佛前而说偈言：</p>
  <p id="aMM">“非一切畏杖，<a id="a-MN"></a>非一切爱命，</p>
  <p id="aMO">恕己可为喻，<a id="a-MP"></a>勤作善方便。</p>
  <p id="aMQ">“如来，<a id="a-MR"></a>说是法句之义，<a id="a-MS"></a>亦是未尽。<a id="a-MT"></a>何以故？<a id="a-MU"></a>如阿罗汉，<a id="a-MV"></a>转轮圣王、<a id="a-MW"></a>玉女象马、<a id="a-MX"></a>主藏大臣，<a id="a-MY"></a>若诸天人及阿修罗执持利剑能害之者，<a id="a-MZ"></a>无有是处。<a id="a-Ma"></a>勇士、<a id="a-Mb"></a>烈女、<a id="a-Mc"></a>马王、<a id="a-Md"></a>兽王，<a id="a-Me"></a>持戒比丘虽复对至而不恐怖。<a id="a-Mf"></a>以是义故，<a id="a-Mg"></a>如来说偈亦是有余。<a id="a-Mh"></a>若言恕己可为喻者，<a id="a-Mi"></a>是亦有余。<a id="a-Mj"></a>何以故？<a id="a-Mk"></a>若使罗汉以己喻彼，<a id="a-Ml"></a>则有我想及以命想；<a id="a-Mm"></a>若有我想及以命想则应拥护，<a id="a-Mn"></a>凡夫亦应见阿罗汉悉是行人；<a id="a-Mo"></a>若如是者即是邪见；<a id="a-Mp"></a>若有邪见，<a id="a-Mq"></a>命终之时即应生于阿鼻地狱。<a id="a-Mr"></a>又复罗汉设于众生生害心者，<a id="a-Ms"></a>无有是处。<a id="a-Mt"></a>无量众生亦复无能害罗汉者。<a id="a-Mu"></a>”</p>
  <p id="aMv">佛言：<a id="a-Mw"></a>“善男子，<a id="a-Mx"></a>言我想者，<a id="a-My"></a>谓于众生生大悲心无杀害想，<a id="a-Mz"></a>谓阿罗汉平等之心。<a id="a-N0"></a>勿谓世尊无有因缘而逆说也。<a id="a-N1"></a>昔日于此王舍城中有大猎师，<a id="a-N2"></a>多杀群鹿，<a id="a-N3"></a>请我食肉。<a id="a-N4"></a>我于是时虽受彼请，<a id="a-N5"></a>于诸众生生慈悲心如罗睺罗，<a id="a-N6"></a>而说偈言：</p>
  <p id="aN7">“当令汝长寿，<a id="a-N8"></a>久久住于世，</p>
  <p id="aN9">受持不害法，<a id="a-NA"></a>犹如诸佛寿。</p>
  <p id="aNB">“是故我说是偈：</p>
  <p id="aNC">“一切畏刀杖，<a id="a-ND"></a>无不爱寿命，</p>
  <p id="aNE">恕己可为喻，<a id="a-NF"></a>勿杀勿行杖。<a id="a-NG"></a>”</p>
  <p id="aNH">佛言：<a id="a-NI"></a>“善哉！<a id="a-NJ"></a>善哉！<a id="a-NK"></a>文殊师利，<a id="a-NL"></a>为诸菩萨摩诃萨故，<a id="a-NM"></a>咨问如来如是密教。<a id="a-NN"></a>”</p>
  <p id="aNO">尔时，<a id="a-NP"></a>文殊师利复说是偈：</p>
  <p id="aNQ">“云何敬父母，<a id="a-NR"></a>随顺而尊重？</p>
  <p id="aNS">云何修此法，<a id="a-NT"></a>堕于无间狱？<a id="a-NU"></a>”</p>
  <p id="aNV">于是如来复以偈答文殊师利：</p>
  <p id="aNW">“若以贪爱母，<a id="a-NX"></a>无明以为父，</p>
  <p id="aNY">随顺尊重是，<a id="a-NZ"></a>则堕无间狱。<a id="a-Na"></a>”</p>
  <p id="aNb">尔时，<a id="a-Nc"></a>如来复为文殊师利菩萨重说偈言：</p>
  <p id="aNd">“一切属他，<a id="a-Ne"></a>则名为苦，</p>
  <p id="aNf">一切由己，<a id="a-Ng"></a>自在安乐。</p>
  <p id="aNh">一切憍慢，<a id="a-Ni"></a>势极暴恶，</p>
  <p id="aNj">贤善之人，<a id="a-Nk"></a>一切爱念。<a id="a-Nl"></a>”</p>
  <p id="aNm">尔时，<a id="a-Nn"></a>文殊师利菩萨摩诃萨白佛言：<a id="a-No"></a>“世尊，<a id="a-Np"></a>如来所说是亦不尽，<a id="a-Nq"></a>唯愿如来复垂哀愍说其因缘。<a id="a-Nr"></a>何以故？<a id="a-Ns"></a>如长者子从师学时，<a id="a-Nt"></a>为属师不？<a id="a-Nu"></a>若属师者，<a id="a-Nv"></a>义不成就；<a id="a-Nw"></a>若不属者，<a id="a-Nx"></a>亦不成就；<a id="a-Ny"></a>若得自在，<a id="a-Nz"></a>亦不成就。<a id="a-O0"></a>是故如来所说有余。<a id="a-O1"></a>复次，<a id="a-O2"></a>世尊，<a id="a-O3"></a>譬如王子无所综习，<a id="a-O4"></a>触事不成，<a id="a-O5"></a>是亦自在，<a id="a-O6"></a>愚闇常苦。<a id="a-O7"></a>如是王子若言自在，<a id="a-O8"></a>义亦不成；<a id="a-O9"></a>若言属他，<a id="a-OA"></a>义亦不成。<a id="a-OB"></a>以是义故，<a id="a-OC"></a>佛所说义名为有余。<a id="a-OD"></a>是故一切属他，<a id="a-OE"></a>不必受苦；<a id="a-OF"></a>一切自在，<a id="a-OG"></a>不必受乐。<a id="a-OH"></a>一切憍慢，<a id="a-OI"></a>势极暴恶，<a id="a-OJ"></a>是亦有余。<a id="a-OK"></a>世尊，<a id="a-OL"></a>如诸烈女憍慢心故出家学道，<a id="a-OM"></a>护持禁戒，<a id="a-ON"></a>威仪成就，<a id="a-OO"></a>守摄诸根不令驰散，<a id="a-OP"></a>是故一切憍慢之结不必暴恶。<a id="a-OQ"></a>贤善之人，<a id="a-OR"></a>一切爱念，<a id="a-OS"></a>是亦有余。<a id="a-OT"></a>如人内犯四重禁已，<a id="a-OU"></a>不舍法服坚持威仪，<a id="a-OV"></a>护持法者见已不爱，<a id="a-OW"></a>是人命终必堕地狱。<a id="a-OX"></a>若有贤人犯重禁已，<a id="a-OY"></a>护法见之即驱令出，<a id="a-OZ"></a>罢道还俗。<a id="a-Oa"></a>以是义故，<a id="a-Ob"></a>一切贤善何必悉爱？<a id="a-Oc"></a>”</p>
 </body>
</html>