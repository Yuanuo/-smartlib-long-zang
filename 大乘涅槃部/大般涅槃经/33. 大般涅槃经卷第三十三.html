<!doctype html>
<html id="z3IBTaEKE" data-ver="1594">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘涅槃部">
  <meta period="北凉">
 </head>
 <body>
  <h1 id="a1">大般涅槃经卷第三十三</h1>
  <h2 id="a2">师子吼菩萨品第十一之七</h2>
  <p id="a3">师子吼言：<a id="a-4"></a>“世尊，<a id="a-5"></a>若言如来不生不灭名为深者，<a id="a-6"></a>一切众生有四种生——卵生、<a id="a-7"></a>胎生、<a id="a-8"></a>湿生、<a id="a-9"></a>化生。<a id="a-A"></a>是四种生，<a id="a-B"></a>人中具有。<a id="a-C"></a>如施婆罗比丘、<a id="a-D"></a>优婆施婆罗比丘、<a id="a-E"></a>弥迦罗长者母、<a id="a-F"></a>尼拘陀长者母、<a id="a-G"></a>半阇罗长者母，<a id="a-H"></a>各五百子同于卵生，<a id="a-I"></a>当知人中则有卵生。<a id="a-J"></a>湿生者如佛所说，<a id="a-K"></a>我于往昔作菩萨时，<a id="a-L"></a>作顶生王及手生王；<a id="a-M"></a>如今所说，<a id="a-N"></a>庵罗树女、<a id="a-O"></a>迦不多树女，<a id="a-P"></a>当知人中则有湿生。<a id="a-Q"></a>劫初之时，<a id="a-R"></a>一切众生皆悉化生。<a id="a-S"></a>如来世尊得八自在，<a id="a-T"></a>何因缘故不化生耶？<a id="a-U"></a>”</p>
  <p id="aV">佛言：<a id="a-W"></a>“善男子，<a id="a-X"></a>一切众生四生所生，<a id="a-Y"></a>得圣法已，<a id="a-Z"></a>不得如本卵生、<a id="a-a"></a>湿生。<a id="a-b"></a>善男子，<a id="a-c"></a>劫初众生皆悉化生，<a id="a-d"></a>当尔之时佛不出世。<a id="a-e"></a>善男子，<a id="a-f"></a>若有众生遇病苦时，<a id="a-g"></a>须医须药；<a id="a-h"></a>劫初之时众生化生，<a id="a-i"></a>虽有烦恼，<a id="a-j"></a>其病未发，<a id="a-k"></a>是故如来不出其世。<a id="a-l"></a>劫初众生身心非器，<a id="a-m"></a>是故如来不出其世。<a id="a-n"></a>善男子，<a id="a-o"></a>如来世尊所有事业胜诸众生，<a id="a-p"></a>所谓种姓、<a id="a-q"></a>眷属、<a id="a-r"></a>父母，<a id="a-s"></a>以殊胜故，<a id="a-t"></a>凡所说法，<a id="a-u"></a>人皆信受，<a id="a-v"></a>是故如来不受化生。<a id="a-w"></a>善男子，<a id="a-x"></a>一切众生父作子业，<a id="a-y"></a>子作父业，<a id="a-z"></a>如来世尊若受化身则无父母，<a id="a-10"></a>若无父母，<a id="a-11"></a>云何能令一切众生作诸善业？<a id="a-12"></a>是故如来不受化身。<a id="a-13"></a>善男子，<a id="a-14"></a>佛正法中有二种护：<a id="a-15"></a>一者、<a id="a-16"></a>内，<a id="a-17"></a>二者、<a id="a-18"></a>外。<a id="a-19"></a>内护者所谓戒禁，<a id="a-1A"></a>外护者族亲眷属。<a id="a-1B"></a>若佛如来受化身者则无外护，<a id="a-1C"></a>是故如来不受化身。<a id="a-1D"></a>善男子，<a id="a-1E"></a>有人恃姓而生憍慢，<a id="a-1F"></a>如来为欲破如是慢故，<a id="a-1G"></a>生在贵姓，<a id="a-1H"></a>不受化身。<a id="a-1I"></a>善男子，<a id="a-1J"></a>如来世尊有真父母，<a id="a-1K"></a>父名净饭，<a id="a-1L"></a>母名摩耶，<a id="a-1M"></a>而诸众生犹言是幻，<a id="a-1N"></a>云何当受化生之身？<a id="a-1O"></a>若受化身，<a id="a-1P"></a>云何得有碎身舍利？<a id="a-1Q"></a>如来为益众生福德故碎其身而令供养，<a id="a-1R"></a>是故如来不受化身。<a id="a-1S"></a>一切诸佛悉无化生，<a id="a-1T"></a>云何独令我受化身？<a id="a-1U"></a>”</p>
  <p id="a1V">尔时，<a id="a-1W"></a>师子吼菩萨合掌长跪，<a id="a-1X"></a>右膝著地，<a id="a-1Y"></a>以偈赞佛:</p>
  <p id="a1Z">“如来无量功德聚，<a id="a-1a"></a>我今不能广宣说，</p>
  <p id="a1b">今为众生演一分，<a id="a-1c"></a>唯愿哀愍听我说。</p>
  <p id="a1d">众生无明闇中行，<a id="a-1e"></a>具受无边百种苦，</p>
  <p id="a1f">世尊能令远离之，<a id="a-1g"></a>是故世称为大悲。</p>
  <p id="a1h">众生往返生死绳，<a id="a-1i"></a>放逸迷荒无安乐，</p>
  <p id="a1j">如来能施众安乐，<a id="a-1k"></a>是故永断生死绳。</p>
  <p id="a1l">佛能施众安乐故，<a id="a-1m"></a>自于已乐不贪乐，</p>
  <p id="a1n">为诸众生修苦行，<a id="a-1o"></a>是故世间兴供养。</p>
  <p id="a1p">见他受苦身战动，<a id="a-1q"></a>处在地狱不觉痛，</p>
  <p id="a1r">为诸众生受大苦，<a id="a-1s"></a>是故无胜无有量。</p>
  <p id="a1t">如来为众修苦行，<a id="a-1u"></a>成就具足满六度，</p>
  <p id="a1v">心处邪风不倾动，<a id="a-1w"></a>是故能胜世大士。</p>
  <p id="a1x">众生常欲得安乐，<a id="a-1y"></a>而不知修安乐因，</p>
  <p id="a1z">如来能教令修习，<a id="a-20"></a>犹如慈父爱一子。</p>
  <p id="a21">佛见众生烦恼患，<a id="a-22"></a>心苦如母念病子，</p>
  <p id="a23">常思离病诸方便，<a id="a-24"></a>是故此身系属他。</p>
  <p id="a25">一切众生行诸苦，<a id="a-26"></a>其心颠倒以为乐，</p>
  <p id="a27">如来演说真苦乐，<a id="a-28"></a>是故称号为大悲。</p>
  <p id="a29">世间皆处无明[穀-禾+卵]，<a id="a-2A"></a>无有智嘴能破之，</p>
  <p id="a2B">如来智嘴能啄坏，<a id="a-2C"></a>是故名为最大子。</p>
  <p id="a2D">不为三世所摄持，<a id="a-2E"></a>无有名字及假号，</p>
  <p id="a2F">觉知涅槃甚深义，<a id="a-2G"></a>是故称佛为大觉。</p>
  <p id="a2H">有河洄澓没众生，<a id="a-2I"></a>无明所盲不知出，</p>
  <p id="a2J">如来自渡能渡彼，<a id="a-2K"></a>是故称佛大船师。</p>
  <p id="a2L">能知一切诸因果，<a id="a-2M"></a>亦复通达尽灭道，</p>
  <p id="a2N">常施众生病苦药，<a id="a-2O"></a>是故世称大医王。</p>
  <p id="a2P">外道邪见说苦行，<a id="a-2Q"></a>因是能得无上乐，</p>
  <p id="a2R">如来演说真乐行，<a id="a-2S"></a>能令众生受快乐。</p>
  <p id="a2T">如来世尊破邪道，<a id="a-2U"></a>开示众生正真路，</p>
  <p id="a2V">行是道者得安乐，<a id="a-2W"></a>是故称佛为导师。</p>
  <p id="a2X">非自非他之所作，<a id="a-2Y"></a>亦非共作无因作，</p>
  <p id="a2Z">如来所说苦受事，<a id="a-2a"></a>胜于一切诸外道。</p>
  <p id="a2b">成就具足戒定慧，<a id="a-2c"></a>亦以此法教众生，</p>
  <p id="a2d">以法施时无妒吝，<a id="a-2e"></a>是故称佛无缘悲。</p>
  <p id="a2f">无所造作无因缘，<a id="a-2g"></a>获得无因无果报，</p>
  <p id="a2h">是故一切诸智者，<a id="a-2i"></a>称说如来不求报。</p>
  <p id="a2j">常共世间放逸行，<a id="a-2k"></a>而身不为放逸污，</p>
  <p id="a2l">是故名为不思议，<a id="a-2m"></a>世间八法不能污。</p>
  <p id="a2n">如来世尊无怨亲，<a id="a-2o"></a>是故其心常平等，</p>
  <p id="a2p">我师子吼赞大悲，<a id="a-2q"></a>能吼无量师子吼。</p>
  <p data-pb></p>
  <h2 id="a2r">迦葉菩萨品第十二之一</h2>
  <p id="a2s">迦葉菩萨白佛言：<a id="a-2t"></a>“世尊，<a id="a-2u"></a>如来怜愍一切众生，<a id="a-2v"></a>不调能调，<a id="a-2w"></a>不净能净，<a id="a-2x"></a>无归依者能作归依，<a id="a-2y"></a>未解脱者能令解脱，<a id="a-2z"></a>得八自在，<a id="a-30"></a>为大医师，<a id="a-31"></a>作大药王。<a id="a-32"></a>善星比丘是佛菩萨时子，<a id="a-33"></a>出家之后受持读诵分别解说十二部经，<a id="a-34"></a>坏欲界结获得四禅，<a id="a-35"></a>云何如来记说善星是一阐提、<a id="a-36"></a>厮下之人、<a id="a-37"></a>地狱劫住、<a id="a-38"></a>不可治人？<a id="a-39"></a>如来何故不先为其演说正法，<a id="a-3A"></a>后为菩萨？<a id="a-3B"></a>如来世尊若不能救善星比丘，<a id="a-3C"></a>云何得名有大慈愍、<a id="a-3D"></a>有大方便？<a id="a-3E"></a>“</p>
  <p id="a3F">佛言：<a id="a-3G"></a>“善男子，<a id="a-3H"></a>譬如父母唯有三子：<a id="a-3I"></a>其一子者，<a id="a-3J"></a>有信顺心，<a id="a-3K"></a>恭敬父母，<a id="a-3L"></a>利根智慧，<a id="a-3M"></a>于世间事能速了知。<a id="a-3N"></a>其第二子，<a id="a-3O"></a>不敬父母，<a id="a-3P"></a>无信顺心，<a id="a-3Q"></a>利根智慧，<a id="a-3R"></a>于世间事能速了知。<a id="a-3S"></a>其第三子，<a id="a-3T"></a>不敬父母，<a id="a-3U"></a>无信顺心，<a id="a-3V"></a>钝根无智。<a id="a-3W"></a>父母若欲教告之时，<a id="a-3X"></a>应先教谁？<a id="a-3Y"></a>先亲爱谁？<a id="a-3Z"></a>当先教谁知世间事？<a id="a-3a"></a>”</p>
  <p id="a3b">迦葉菩萨白佛言：<a id="a-3c"></a>“世尊，<a id="a-3d"></a>应先教授有信顺心，<a id="a-3e"></a>恭敬父母，<a id="a-3f"></a>利根智慧，<a id="a-3g"></a>知世事者。<a id="a-3h"></a>其次第二，<a id="a-3i"></a>乃及第三。<a id="a-3j"></a>而彼二子虽无信心、<a id="a-3k"></a>恭敬之心，<a id="a-3l"></a>为愍念故，<a id="a-3m"></a>次复教之。<a id="a-3n"></a>”</p>
  <p id="a3o">“善男子，<a id="a-3p"></a>如来亦尔。<a id="a-3q"></a>其三子者，<a id="a-3r"></a>初喻菩萨，<a id="a-3s"></a>中喻声闻，<a id="a-3t"></a>后喻一阐提。<a id="a-3u"></a>如十二部经修多罗中微细之义，<a id="a-3v"></a>我先已为诸菩萨说；<a id="a-3w"></a>浅近之义，<a id="a-3x"></a>为声闻说；<a id="a-3y"></a>世间之义，<a id="a-3z"></a>为一阐提、<a id="a-40"></a>五逆罪说，<a id="a-41"></a>现在世中虽无利益，<a id="a-42"></a>以怜愍故，<a id="a-43"></a>为生后世诸善种子。<a id="a-44"></a>善男子，<a id="a-45"></a>如三种田：<a id="a-46"></a>一者、<a id="a-47"></a>渠流便易，<a id="a-48"></a>无诸沙卤、<a id="a-49"></a>瓦石、<a id="a-4A"></a>棘刺，<a id="a-4B"></a>种一得百；<a id="a-4C"></a>二者、<a id="a-4D"></a>虽无沙卤、<a id="a-4E"></a>瓦石、<a id="a-4F"></a>棘刺，<a id="a-4G"></a>渠流险难，<a id="a-4H"></a>收实减半；<a id="a-4I"></a>三者、<a id="a-4J"></a>渠流险难，<a id="a-4K"></a>多诸沙卤、<a id="a-4L"></a>瓦石、<a id="a-4M"></a>棘刺，<a id="a-4N"></a>种一得一，<a id="a-4O"></a>为藁草故。<a id="a-4P"></a>善男子，<a id="a-4Q"></a>农夫春月，<a id="a-4R"></a>先种何田？<a id="a-4S"></a>”</p>
  <p id="a4T">“世尊，<a id="a-4U"></a>先种初田，<a id="a-4V"></a>次第二田，<a id="a-4W"></a>后及第三。<a id="a-4X"></a>初喻菩萨，<a id="a-4Y"></a>次喻声闻，<a id="a-4Z"></a>后喻一阐提。<a id="a-4a"></a>”</p>
  <p id="a4b">“善男子，<a id="a-4c"></a>譬如三罂：<a id="a-4d"></a>一者、<a id="a-4e"></a>完，<a id="a-4f"></a>二者、<a id="a-4g"></a>漏，<a id="a-4h"></a>三者、<a id="a-4i"></a>破。<a id="a-4j"></a>若欲盛置乳酪水酥，<a id="a-4k"></a>先用何者？<a id="a-4l"></a>”</p>
  <p id="a4m">“世尊，<a id="a-4n"></a>应用完者，<a id="a-4o"></a>次用漏者，<a id="a-4p"></a>后及破者。<a id="a-4q"></a>其完净者喻菩萨僧，<a id="a-4r"></a>漏喻声闻，<a id="a-4s"></a>破喻一阐提。<a id="a-4t"></a>”</p>
  <p id="a4u">“善男子，<a id="a-4v"></a>如三病人俱至医所：<a id="a-4w"></a>一者、<a id="a-4x"></a>易治，<a id="a-4y"></a>二者、<a id="a-4z"></a>难治，<a id="a-50"></a>三者、<a id="a-51"></a>不可治。<a id="a-52"></a>善男子，<a id="a-53"></a>医若治者，<a id="a-54"></a>当先治谁？<a id="a-55"></a>”</p>
  <p id="a56">“世尊，<a id="a-57"></a>应先治易，<a id="a-58"></a>次及第二，<a id="a-59"></a>后及第三。<a id="a-5A"></a>何以故？<a id="a-5B"></a>为亲属故。<a id="a-5C"></a>其易治者喻菩萨僧；<a id="a-5D"></a>其难治者喻声闻僧；<a id="a-5E"></a>不可治者喻一阐提，<a id="a-5F"></a>现在世中虽无善果，<a id="a-5G"></a>以怜愍故，<a id="a-5H"></a>为种后世诸善子故。<a id="a-5I"></a>”</p>
  <p id="a5J">“善男子，<a id="a-5K"></a>譬如大王有三种马：<a id="a-5L"></a>一者、<a id="a-5M"></a>调壮大力；<a id="a-5N"></a>二者、<a id="a-5O"></a>不调，<a id="a-5P"></a>齿壮大力；<a id="a-5Q"></a>三者、<a id="a-5R"></a>不调，<a id="a-5S"></a>羸老无力。<a id="a-5T"></a>王若乘者，<a id="a-5U"></a>当先乘谁？<a id="a-5V"></a>”</p>
  <p id="a5W">“世尊，<a id="a-5X"></a>应当先乘调壮大力，<a id="a-5Y"></a>次用第二，<a id="a-5Z"></a>后用第三。<a id="a-5a"></a>”</p>
  <p id="a5b">“善男子，<a id="a-5c"></a>调壮大力喻菩萨僧；<a id="a-5d"></a>其第二者喻声闻僧；<a id="a-5e"></a>其第三者喻一阐提，<a id="a-5f"></a>现在世中虽无利益，<a id="a-5g"></a>以怜愍故，<a id="a-5h"></a>为种后世诸善种子。<a id="a-5i"></a>善男子，<a id="a-5j"></a>如大施时有三人来：<a id="a-5k"></a>一者、<a id="a-5l"></a>贵族，<a id="a-5m"></a>聪明持戒；<a id="a-5n"></a>二者、<a id="a-5o"></a>中姓，<a id="a-5p"></a>钝根持戒；<a id="a-5q"></a>三者、<a id="a-5r"></a>下姓，<a id="a-5s"></a>钝根毁戒。<a id="a-5t"></a>善男子，<a id="a-5u"></a>是大施主应先施谁？<a id="a-5v"></a>”</p>
  <p id="a5w">“世尊，<a id="a-5x"></a>应先施于贵姓之子，<a id="a-5y"></a>利根持戒，<a id="a-5z"></a>次及第二，<a id="a-60"></a>后及第三。<a id="a-61"></a>其第一者喻菩萨僧，<a id="a-62"></a>其第二者喻声闻僧，<a id="a-63"></a>其第三者喻一阐提。<a id="a-64"></a>”</p>
  <p id="a65">“善男子，<a id="a-66"></a>如大狮子，<a id="a-67"></a>杀香象时皆尽其力，<a id="a-68"></a>杀兔亦尔，<a id="a-69"></a>不生轻想。<a id="a-6A"></a>诸佛如来亦复如是，<a id="a-6B"></a>为诸菩萨及一阐提，<a id="a-6C"></a>演说法时，<a id="a-6D"></a>功用无二。</p>
  <p id="a6E">“善男子，<a id="a-6F"></a>我于一时住王舍城，<a id="a-6G"></a>善星比丘为我给使。<a id="a-6H"></a>我于初夜为天帝释演说法要，<a id="a-6I"></a>弟子法应后师眠卧。<a id="a-6J"></a>尔时，<a id="a-6K"></a>善星以我久坐，<a id="a-6L"></a>心生恶念。<a id="a-6M"></a>时王舍城小男小女若啼不止，<a id="a-6N"></a>父母则语：<a id="a-6O"></a>‘汝若不止，<a id="a-6P"></a>当将汝付薄拘罗鬼。<a id="a-6Q"></a>’尔时，<a id="a-6R"></a>善星反被拘执而语我言：<a id="a-6S"></a>‘速入禅室，<a id="a-6T"></a>薄拘罗来。<a id="a-6U"></a>’我言：<a id="a-6V"></a>‘痴人，<a id="a-6W"></a>汝常不闻如来世尊无所畏耶？<a id="a-6X"></a>’尔时，<a id="a-6Y"></a>帝释即语我言：<a id="a-6Z"></a>‘世尊，<a id="a-6a"></a>如是人等亦复得入佛法中耶？<a id="a-6b"></a>’我即语言：<a id="a-6c"></a>‘憍尸迦，<a id="a-6d"></a>如是人者得入佛法，<a id="a-6e"></a>亦有佛性，<a id="a-6f"></a>当得阿耨多罗三藐三菩提。<a id="a-6g"></a>’我虽为是善星说法，<a id="a-6h"></a>而彼都无信受之心。</p>
  <p id="a6i">“善男子，<a id="a-6j"></a>我于一时在迦尸国尸婆富罗城，<a id="a-6k"></a>善星比丘为我给使。<a id="a-6l"></a>我时欲入彼城乞食，<a id="a-6m"></a>无量众生虚心渴仰欲见我迹，<a id="a-6n"></a>善星比丘寻随我后而毁灭之，<a id="a-6o"></a>既不能灭而令众生生不善心。<a id="a-6p"></a>我入城已，<a id="a-6q"></a>于酒家舍见一尼乾，<a id="a-6r"></a>蜷脊蹲地，<a id="a-6s"></a>飡食酒糟。<a id="a-6t"></a>善星比丘见已而言：<a id="a-6u"></a>‘世尊，<a id="a-6v"></a>世间若有阿罗汉者，<a id="a-6w"></a>是人最胜。<a id="a-6x"></a>何以故？<a id="a-6y"></a>是人所说无因无果。<a id="a-6z"></a>’我言：<a id="a-70"></a>‘痴人，<a id="a-71"></a>汝常不闻阿罗汉者，<a id="a-72"></a>不饮酒、<a id="a-73"></a>不害人、<a id="a-74"></a>不欺诳、<a id="a-75"></a>不偷盗、<a id="a-76"></a>不淫妷。<a id="a-77"></a>是人杀害父母，<a id="a-78"></a>食啖酒糟，<a id="a-79"></a>云何而言是阿罗汉？<a id="a-7A"></a>是人舍身必定当堕阿鼻地狱。<a id="a-7B"></a>阿罗汉者永断三恶，<a id="a-7C"></a>云何而言是阿罗汉？<a id="a-7D"></a>’善星即言：<a id="a-7E"></a>‘四大之性犹可转易，<a id="a-7F"></a>欲令是人必堕阿鼻，<a id="a-7G"></a>无有是处。<a id="a-7H"></a>’我言：<a id="a-7I"></a>‘痴人，<a id="a-7J"></a>汝常不闻诸佛如来诚言无二？<a id="a-7K"></a>’我虽为是善星说法，<a id="a-7L"></a>而彼绝无信受之心。</p>
  <p id="a7M">“善男子，<a id="a-7N"></a>我于一时与善星比丘住王舍城。<a id="a-7O"></a>尔时，<a id="a-7P"></a>城中有一尼乾名曰苦得，<a id="a-7Q"></a>常作是言：<a id="a-7R"></a>‘众生烦恼无因无缘，<a id="a-7S"></a>众生解脱亦无因缘。<a id="a-7T"></a>’善星比丘复作是言：<a id="a-7U"></a>‘世尊，<a id="a-7V"></a>世间若有阿罗汉者，<a id="a-7W"></a>苦得为上。<a id="a-7X"></a>’我言：<a id="a-7Y"></a>‘痴人，<a id="a-7Z"></a>苦得尼乾实非罗汉，<a id="a-7a"></a>不能解了阿罗汉道。<a id="a-7b"></a>’善星复言：<a id="a-7c"></a>‘何因缘故，<a id="a-7d"></a>阿罗汉人于阿罗汉而生嫉妒？<a id="a-7e"></a>’我言：<a id="a-7f"></a>‘痴人，<a id="a-7g"></a>我于罗汉不生嫉妒，<a id="a-7h"></a>而汝自生恶邪见耳！<a id="a-7i"></a>若言苦得是罗汉者，<a id="a-7j"></a>却后七日当患宿食腹痛而死，<a id="a-7k"></a>死已生于食吐鬼中，<a id="a-7l"></a>其同学辈当舆其尸，<a id="a-7m"></a>置寒林中。<a id="a-7n"></a>’尔时，<a id="a-7o"></a>善星即往苦得尼乾子所语言：<a id="a-7p"></a>‘长老，<a id="a-7q"></a>汝今知不？<a id="a-7r"></a>沙门瞿昙记汝七日当患宿食腹痛而死，<a id="a-7s"></a>死已生于食吐鬼中，<a id="a-7t"></a>同学同师当舆汝尸置寒林中。<a id="a-7u"></a>长老，<a id="a-7v"></a>好善思惟，<a id="a-7w"></a>作诸方便，<a id="a-7x"></a>当令瞿昙堕妄语中。<a id="a-7y"></a>’尔时，<a id="a-7z"></a>苦得闻是语已即便断食，<a id="a-80"></a>从初一日乃至六日满七日已便食黑蜜，<a id="a-81"></a>食黑蜜已复饮冷水，<a id="a-82"></a>饮冷水已腹痛而终，<a id="a-83"></a>终已同学舆其尸丧置寒林中，<a id="a-84"></a>即受食吐饿鬼之形在其尸边。<a id="a-85"></a>善星比丘闻是事已至寒林中，<a id="a-86"></a>见苦得身受食吐形，<a id="a-87"></a>在其尸边蜷脊蹲地。<a id="a-88"></a>善星语言：<a id="a-89"></a>‘大德死耶？<a id="a-8A"></a>’苦得答言：<a id="a-8B"></a>‘我已死矣。<a id="a-8C"></a>’‘云何死耶？<a id="a-8D"></a>’答言：<a id="a-8E"></a>‘因腹痛死。<a id="a-8F"></a>’‘谁出汝尸？<a id="a-8G"></a>’答言：<a id="a-8H"></a>‘同学。<a id="a-8I"></a>’‘出置何处？<a id="a-8J"></a>’答言：<a id="a-8K"></a>‘痴人，<a id="a-8L"></a>汝今不识是寒林耶？<a id="a-8M"></a>’‘得何等身？<a id="a-8N"></a>’答言：<a id="a-8O"></a>‘我得食吐鬼身。<a id="a-8P"></a>善星谛听，<a id="a-8Q"></a>如来善语、<a id="a-8R"></a>真语、<a id="a-8S"></a>时语、<a id="a-8T"></a>义语、<a id="a-8U"></a>法语。<a id="a-8V"></a>善星，<a id="a-8W"></a>如来口出如是实语，<a id="a-8X"></a>汝于尔时，<a id="a-8Y"></a>云何不信？<a id="a-8Z"></a>若有众生不信如来真实语者，<a id="a-8a"></a>彼亦当受如我此身。<a id="a-8b"></a>’尔时，<a id="a-8c"></a>善星即还我所，<a id="a-8d"></a>作如是言：<a id="a-8e"></a>‘世尊，<a id="a-8f"></a>苦得尼乾命终之后生三十三天。<a id="a-8g"></a>’我言：<a id="a-8h"></a>‘痴人，<a id="a-8i"></a>阿罗汉者无有生处，<a id="a-8j"></a>云何而言苦得生于三十三天？<a id="a-8k"></a>’‘世尊，<a id="a-8l"></a>实如所言，<a id="a-8m"></a>苦得尼乾实不生于三十三天，<a id="a-8n"></a>今受食吐饿鬼之身。<a id="a-8o"></a>’我言：<a id="a-8p"></a>‘痴人，<a id="a-8q"></a>诸佛如来诚言无二。<a id="a-8r"></a>若言如来有二言者，<a id="a-8s"></a>无有是处。<a id="a-8t"></a>’善星即言：<a id="a-8u"></a>‘如来尔时虽作是说，<a id="a-8v"></a>我于是事都不生信。<a id="a-8w"></a>’善男子，<a id="a-8x"></a>我亦常为善星比丘说真实法，<a id="a-8y"></a>而彼绝无信受之心。</p>
  <p id="a8z">“善男子，<a id="a-90"></a>善星比丘虽复读诵十二部经获得四禅，<a id="a-91"></a>乃至不解一偈一句一字之义。<a id="a-92"></a>亲近恶友退失四禅，<a id="a-93"></a>失四禅已生恶邪见，<a id="a-94"></a>作如是说：<a id="a-95"></a>‘无佛、<a id="a-96"></a>无法、<a id="a-97"></a>无有涅槃。<a id="a-98"></a>沙门瞿昙善知相法，<a id="a-99"></a>是故能得知他人心。<a id="a-9A"></a>’我于尔时告善星言：<a id="a-9B"></a>‘我所说法初中后善，<a id="a-9C"></a>其言巧妙，<a id="a-9D"></a>字义真正，<a id="a-9E"></a>所说无杂，<a id="a-9F"></a>具足成就清净梵行。<a id="a-9G"></a>’善星比丘复作是言：<a id="a-9H"></a>‘如来虽复为我说法，<a id="a-9I"></a>而我真实谓无因果。<a id="a-9J"></a>’善男子，<a id="a-9K"></a>汝若不信如是事者，<a id="a-9L"></a>善星比丘今者近在尼连禅河，<a id="a-9M"></a>可共往问。<a id="a-9N"></a>”</p>
  <p id="a9O">尔时，<a id="a-9P"></a>如来即与迦葉往善星所，<a id="a-9Q"></a>善星比丘遥见如来，<a id="a-9R"></a>见已即生恶邪之心，<a id="a-9S"></a>以恶心故，<a id="a-9T"></a>生身陷入堕阿鼻狱。</p>
  <p id="a9U">“善男子，<a id="a-9V"></a>善星比丘虽入佛法无量宝聚，<a id="a-9W"></a>空无所获，<a id="a-9X"></a>乃至不得一法之利，<a id="a-9Y"></a>以放逸故，<a id="a-9Z"></a>恶知识故。<a id="a-9a"></a>譬如有人虽入大海，<a id="a-9b"></a>多见众宝而无所得，<a id="a-9c"></a>以放逸故。<a id="a-9d"></a>又如入海，<a id="a-9e"></a>虽见宝聚，<a id="a-9f"></a>自戮而死，<a id="a-9g"></a>或为罗刹恶鬼所杀。<a id="a-9h"></a>善星比丘亦复如是，<a id="a-9i"></a>入佛法已，<a id="a-9j"></a>为恶知识罗刹大鬼之所杀害。<a id="a-9k"></a>善男子，<a id="a-9l"></a>是故如来以怜愍故，<a id="a-9m"></a>常说善星多诸放逸。<a id="a-9n"></a>善男子，<a id="a-9o"></a>若本贫穷，<a id="a-9p"></a>于是人所虽生怜愍，<a id="a-9q"></a>其心则薄；<a id="a-9r"></a>若本巨富，<a id="a-9s"></a>后失财物，<a id="a-9t"></a>于是人所生于怜愍，<a id="a-9u"></a>其心则厚。<a id="a-9v"></a>善星比丘亦复如是，<a id="a-9w"></a>受持读诵十二部经获得四禅，<a id="a-9x"></a>然后退失甚可怜愍。<a id="a-9y"></a>是故我说善星比丘多诸放逸，<a id="a-9z"></a>多放逸故断诸善根。<a id="a-A0"></a>我诸弟子有见闻者，<a id="a-A1"></a>于是人所无不生于重怜愍心，<a id="a-A2"></a>如初巨富后失财者。<a id="a-A3"></a>我于多年常与善星共相随逐，<a id="a-A4"></a>而彼自生恶邪之心，<a id="a-A5"></a>以恶邪故不舍恶见。</p>
  <p id="aA6">“善男子，<a id="a-A7"></a>我从昔来，<a id="a-A8"></a>见是善星有少善根如毛发许，<a id="a-A9"></a>终不记彼断绝善根，<a id="a-AA"></a>是一阐提、<a id="a-AB"></a>厮下之人、<a id="a-AC"></a>地狱劫住。<a id="a-AD"></a>以其宣说无因无果、<a id="a-AE"></a>无有作业，<a id="a-AF"></a>尔乃记彼永断善根，<a id="a-AG"></a>是一阐提、<a id="a-AH"></a>厮下之人、<a id="a-AI"></a>地狱劫住。<a id="a-AJ"></a>善男子，<a id="a-AK"></a>譬如有人没圊厕中，<a id="a-AL"></a>有善知识以手挠之，<a id="a-AM"></a>若得首发便欲拔出，<a id="a-AN"></a>久求不得，<a id="a-AO"></a>尔乃息意；<a id="a-AP"></a>我亦如是，<a id="a-AQ"></a>求觅善星微少善根便欲拔济，<a id="a-AR"></a>终日求之，<a id="a-AS"></a>乃至不得如毛发许，<a id="a-AT"></a>是故不得拔其地狱。<a id="a-AU"></a>”</p>
  <p id="aAV">迦葉菩萨言：<a id="a-AW"></a>“世尊，<a id="a-AX"></a>如来何故记彼当堕阿鼻地狱？<a id="a-AY"></a>”</p>
  <p id="aAZ">“善男子，<a id="a-Aa"></a>善星比丘多有眷属，<a id="a-Ab"></a>皆谓善星是阿罗汉，<a id="a-Ac"></a>是得道果。<a id="a-Ad"></a>我欲坏彼恶邪心故，<a id="a-Ae"></a>记彼善星以放逸故堕于地狱。<a id="a-Af"></a>善男子，<a id="a-Ag"></a>汝今当知如来所说真实无二。<a id="a-Ah"></a>何以故？<a id="a-Ai"></a>若佛所记当堕地狱，<a id="a-Aj"></a>若不堕者，<a id="a-Ak"></a>无有是处。<a id="a-Al"></a>声闻、<a id="a-Am"></a>缘觉所记莂者，<a id="a-An"></a>则有二种，<a id="a-Ao"></a>或虚或实。<a id="a-Ap"></a>如目揵连在摩伽陀国遍告诸人，<a id="a-Aq"></a>却后七日天当降雨，<a id="a-Ar"></a>时竟不雨；<a id="a-As"></a>复记牸牛当生白犊，<a id="a-At"></a>及其产时，<a id="a-Au"></a>乃产驳犊；<a id="a-Av"></a>记生男者，<a id="a-Aw"></a>后乃产女。<a id="a-Ax"></a>善男子，<a id="a-Ay"></a>善星比丘常为无量诸众生等，<a id="a-Az"></a>宣说一切无善恶果，<a id="a-B0"></a>尔时永断一切善根，<a id="a-B1"></a>乃至无有如毛发许。<a id="a-B2"></a>善男子，<a id="a-B3"></a>我久知是善星比丘当断善根，<a id="a-B4"></a>犹故共住满二十年畜养共行。<a id="a-B5"></a>我若远弃不近左右，<a id="a-B6"></a>是人当教无量众生造作恶业。<a id="a-B7"></a>是名如来第五解力。<a id="a-B8"></a>”</p>
  <p id="aB9">“世尊，<a id="a-BA"></a>一阐提辈以何因缘无有善法？<a id="a-BB"></a>”</p>
  <p id="aBC">“善男子，<a id="a-BD"></a>一阐提辈断善根故。<a id="a-BE"></a>众生悉有信等五根，<a id="a-BF"></a>而一阐提辈永断灭故。<a id="a-BG"></a>以是义故，<a id="a-BH"></a>杀害蚁子犹得杀罪，<a id="a-BI"></a>杀一阐提无有杀罪。<a id="a-BJ"></a>”</p>
  <p id="aBK">“世尊，<a id="a-BL"></a>一阐提者终无善法，<a id="a-BM"></a>是故名为一阐提耶？<a id="a-BN"></a>”</p>
  <p id="aBO">佛言：<a id="a-BP"></a>“如是，<a id="a-BQ"></a>如是。<a id="a-BR"></a>”</p>
  <p id="aBS">“世尊，<a id="a-BT"></a>一切众生有三种善，<a id="a-BU"></a>所谓过去、<a id="a-BV"></a>未来、<a id="a-BW"></a>现在。<a id="a-BX"></a>一阐提辈亦不能断未来善法，<a id="a-BY"></a>云何说言断诸善法名一阐提耶？<a id="a-BZ"></a>”</p>
  <p id="aBa">“善男子，<a id="a-Bb"></a>断有二种：<a id="a-Bc"></a>一者、<a id="a-Bd"></a>现在灭，<a id="a-Be"></a>二者、<a id="a-Bf"></a>现在障于未来。<a id="a-Bg"></a>一阐提辈具足二断，<a id="a-Bh"></a>是故我言断诸善根。<a id="a-Bi"></a>善男子，<a id="a-Bj"></a>譬如有人没圊厕中，<a id="a-Bk"></a>唯有一发毛头未没，<a id="a-Bl"></a>虽复一发毛头未没，<a id="a-Bm"></a>而一毛头不能胜身；<a id="a-Bn"></a>一阐提辈亦复如是，<a id="a-Bo"></a>虽未来世当有善根，<a id="a-Bp"></a>而不能救地狱之苦，<a id="a-Bq"></a>未来之世虽可救拔，<a id="a-Br"></a>现在之世无如之何，<a id="a-Bs"></a>是故名为不可救济。<a id="a-Bt"></a>以佛性因缘则可得救。<a id="a-Bu"></a>佛性者，<a id="a-Bv"></a>非过去、<a id="a-Bw"></a>非未来、<a id="a-Bx"></a>非现在，<a id="a-By"></a>是故佛性不可得断。<a id="a-Bz"></a>如朽败子不能生芽，<a id="a-C0"></a>一阐提辈亦复如是。<a id="a-C1"></a>”</p>
  <p id="aC2">“世尊，<a id="a-C3"></a>一阐提辈不断佛性，<a id="a-C4"></a>佛性亦善，<a id="a-C5"></a>云何说言断一切善？<a id="a-C6"></a>”</p>
  <p id="aC7">“善男子，<a id="a-C8"></a>若诸众生现在世中有佛性者，<a id="a-C9"></a>则不得名一阐提也。<a id="a-CA"></a>如世间中众生我性，<a id="a-CB"></a>佛性是常，<a id="a-CC"></a>三世不摄，<a id="a-CD"></a>三世若摄名为无常。<a id="a-CE"></a>佛性未来以当见故，<a id="a-CF"></a>故言众生悉有佛性。<a id="a-CG"></a>以是义故，<a id="a-CH"></a>十住菩萨具足庄严，<a id="a-CI"></a>乃得少见。<a id="a-CJ"></a>”</p>
  <p id="aCK">迦葉菩萨言：<a id="a-CL"></a>“世尊，<a id="a-CM"></a>佛性者常犹如虚空，<a id="a-CN"></a>何故如来说言未来？<a id="a-CO"></a>如来若言一阐提辈无善法者，<a id="a-CP"></a>一阐提辈于其同学、<a id="a-CQ"></a>同师，<a id="a-CR"></a>父母、<a id="a-CS"></a>亲族、<a id="a-CT"></a>妻子，<a id="a-CU"></a>岂当不生爱念心耶？<a id="a-CV"></a>如其生者，<a id="a-CW"></a>非是善乎？<a id="a-CX"></a>”</p>
  <p id="aCY">佛言：<a id="a-CZ"></a>“善哉！<a id="a-Ca"></a>善哉！<a id="a-Cb"></a>善男子，<a id="a-Cc"></a>快发斯问。<a id="a-Cd"></a>佛性者犹如虚空，<a id="a-Ce"></a>非过去、<a id="a-Cf"></a>非未来、<a id="a-Cg"></a>非现在。<a id="a-Ch"></a>一切众生有三种身，<a id="a-Ci"></a>所谓过去、<a id="a-Cj"></a>未来、<a id="a-Ck"></a>现在。<a id="a-Cl"></a>众生未来具足庄严清净之身得见佛性，<a id="a-Cm"></a>是故我言佛性未来。<a id="a-Cn"></a>善男子，<a id="a-Co"></a>我为众生或时说因为果，<a id="a-Cp"></a>或时说果为因，<a id="a-Cq"></a>是故经中说命为食，<a id="a-Cr"></a>见色为触，<a id="a-Cs"></a>未来身净故说佛性。<a id="a-Ct"></a>”</p>
  <p id="aCu">“世尊，<a id="a-Cv"></a>如佛所说义如是者，<a id="a-Cw"></a>何故说言一切众生悉有佛性？<a id="a-Cx"></a>”</p>
  <p id="aCy">“善男子，<a id="a-Cz"></a>众生佛性，<a id="a-D0"></a>虽现在无不可言无；<a id="a-D1"></a>如虚空性，<a id="a-D2"></a>虽无现在不得言无。<a id="a-D3"></a>一切众生虽复无常，<a id="a-D4"></a>而是佛性常住无变。<a id="a-D5"></a>是故我于此经中说，<a id="a-D6"></a>众生佛性非内非外，<a id="a-D7"></a>犹如虚空非内非外。<a id="a-D8"></a>如其虚空有内外者，<a id="a-D9"></a>虚空不名为一为常，<a id="a-DA"></a>亦不得言一切处有。<a id="a-DB"></a>虚空虽复非内非外，<a id="a-DC"></a>而诸众生悉皆有之，<a id="a-DD"></a>众生佛性亦复如是。<a id="a-DE"></a>如汝所言，<a id="a-DF"></a>一阐提辈有善法者，<a id="a-DG"></a>是义不然。<a id="a-DH"></a>何以故？<a id="a-DI"></a>一阐提辈若有身业、<a id="a-DJ"></a>口业、<a id="a-DK"></a>意业、<a id="a-DL"></a>取业、<a id="a-DM"></a>求业、<a id="a-DN"></a>施业、<a id="a-DO"></a>解业，<a id="a-DP"></a>如是等业悉是邪业。<a id="a-DQ"></a>何以故？<a id="a-DR"></a>不求因果故。<a id="a-DS"></a>善男子，<a id="a-DT"></a>如呵梨勒果，<a id="a-DU"></a>根茎枝叶华实悉苦，<a id="a-DV"></a>一阐提业亦复如是。</p>
  <p id="aDW">“善男子，<a id="a-DX"></a>如来具足知诸根力，<a id="a-DY"></a>是故善能分别众生上中下根，<a id="a-DZ"></a>能知是人转下作中，<a id="a-Da"></a>能知是人转中作上，<a id="a-Db"></a>能知是人转上作中，<a id="a-Dc"></a>能知是人转中作下，<a id="a-Dd"></a>是故当知众生根性无有决定。<a id="a-De"></a>以无定故，<a id="a-Df"></a>或断善根，<a id="a-Dg"></a>断已还生。<a id="a-Dh"></a>若诸众生根性定者，<a id="a-Di"></a>终不先断，<a id="a-Dj"></a>断已复生，<a id="a-Dk"></a>亦不应说一阐提辈堕于地狱，<a id="a-Dl"></a>寿命一劫。<a id="a-Dm"></a>善男子，<a id="a-Dn"></a>是故如来说，<a id="a-Do"></a>一切法无有定相。<a id="a-Dp"></a>”</p>
  <p id="aDq">迦葉菩萨白佛言：<a id="a-Dr"></a>“世尊，<a id="a-Ds"></a>如来具足知诸根力，<a id="a-Dt"></a>定知善星当断善根，<a id="a-Du"></a>以何因缘听其出家？<a id="a-Dv"></a>”</p>
  <p id="aDw">佛言：<a id="a-Dx"></a>“善男子，<a id="a-Dy"></a>我于往昔初出家时，<a id="a-Dz"></a>吾弟难陀，<a id="a-E0"></a>从弟阿难、<a id="a-E1"></a>调婆达多，<a id="a-E2"></a>子罗睺罗，<a id="a-E3"></a>如是等辈皆悉随我出家修道。<a id="a-E4"></a>我若不听善星出家，<a id="a-E5"></a>其人次当得绍王位，<a id="a-E6"></a>其力自在当坏佛法，<a id="a-E7"></a>以是因缘，<a id="a-E8"></a>我便听其出家修道。<a id="a-E9"></a>善男子，<a id="a-EA"></a>善星比丘若不出家，<a id="a-EB"></a>亦断善根于无量世都无利益。<a id="a-EC"></a>今出家已，<a id="a-ED"></a>虽断善根能受持戒，<a id="a-EE"></a>供养恭敬耆旧长宿有德之人，<a id="a-EF"></a>修习初禅乃至四禅，<a id="a-EG"></a>是名善因。<a id="a-EH"></a>如是善因能生善法，<a id="a-EI"></a>善法既生能修习道，<a id="a-EJ"></a>既修习道当得阿耨多罗三藐三菩提，<a id="a-EK"></a>是故我听善星出家。<a id="a-EL"></a>善男子，<a id="a-EM"></a>若我不听善星比丘出家受戒，<a id="a-EN"></a>则不得称我为如来具足十力。</p>
  <p id="aEO">“善男子，<a id="a-EP"></a>佛观众生具足善法及不善法。<a id="a-EQ"></a>是人虽具如是二法，<a id="a-ER"></a>不久能断一切善根具不善根。<a id="a-ES"></a>何以故？<a id="a-ET"></a>如是众生不亲善友，<a id="a-EU"></a>不听正法，<a id="a-EV"></a>不善思惟，<a id="a-EW"></a>不如法行，<a id="a-EX"></a>以是因缘，<a id="a-EY"></a>能断善根具不善根。<a id="a-EZ"></a>善男子，<a id="a-Ea"></a>如来复知是人现世若未来世少壮老时，<a id="a-Eb"></a>当近善友听受正法苦集灭道，<a id="a-Ec"></a>尔时则能还生善根。<a id="a-Ed"></a>善男子，<a id="a-Ee"></a>譬如有泉去村不远，<a id="a-Ef"></a>其水甘美具八功德，<a id="a-Eg"></a>有人热渴欲往泉所，<a id="a-Eh"></a>边有智者观是渴人，<a id="a-Ei"></a>必定无疑当至水所。<a id="a-Ej"></a>何以故？<a id="a-Ek"></a>无异路故。<a id="a-El"></a>如来世尊观诸众生亦复如是。<a id="a-Em"></a>是故如来名为具足知诸根力。<a id="a-En"></a>”</p>
  <p id="aEo">尔时，<a id="a-Ep"></a>世尊取地少土，<a id="a-Eq"></a>置之爪上，<a id="a-Er"></a>告迦葉言：<a id="a-Es"></a>“是土多耶？<a id="a-Et"></a>十方世界地土多乎？<a id="a-Eu"></a>”</p>
  <p id="aEv">迦葉菩萨白佛言：<a id="a-Ew"></a>“世尊，<a id="a-Ex"></a>爪上土者，<a id="a-Ey"></a>不比十方所有土也。<a id="a-Ez"></a>”</p>
  <p id="aF0">“善男子，<a id="a-F1"></a>有人舍身还得人身，<a id="a-F2"></a>舍三恶身得受人身，<a id="a-F3"></a>诸根完具生于中国，<a id="a-F4"></a>具足正信能修习道，<a id="a-F5"></a>修习道已能得解脱，<a id="a-F6"></a>得解脱已能入涅槃，<a id="a-F7"></a>如爪上土；<a id="a-F8"></a>舍人身已得三恶身，<a id="a-F9"></a>舍三恶身得三恶身，<a id="a-FA"></a>诸根不具生于边地，<a id="a-FB"></a>信邪倒见修习邪道，<a id="a-FC"></a>不得解脱常乐涅槃，<a id="a-FD"></a>如十方界所有地土。<a id="a-FE"></a>善男子，<a id="a-FF"></a>护持禁戒精勤不懈，<a id="a-FG"></a>不犯四重，<a id="a-FH"></a>不作五逆，<a id="a-FI"></a>不用僧鬘物，<a id="a-FJ"></a>不作一阐提，<a id="a-FK"></a>不断善根，<a id="a-FL"></a>信如是等涅槃经典，<a id="a-FM"></a>如爪上土；<a id="a-FN"></a>毁戒懈怠，<a id="a-FO"></a>犯四重禁，<a id="a-FP"></a>作五逆罪，<a id="a-FQ"></a>用僧鬘物，<a id="a-FR"></a>作一阐提，<a id="a-FS"></a>断诸善根，<a id="a-FT"></a>不信是经，<a id="a-FU"></a>如十方界所有地土。<a id="a-FV"></a>善男子，<a id="a-FW"></a>如来善知众生如是上中下根，<a id="a-FX"></a>是故称佛具知根力。<a id="a-FY"></a>”</p>
  <p id="aFZ">迦葉菩萨白佛言：<a id="a-Fa"></a>“世尊，<a id="a-Fb"></a>如来具足是知根力，<a id="a-Fc"></a>是故能知一切众生上中下根利钝差别，<a id="a-Fd"></a>知现在世众生诸根，<a id="a-Fe"></a>亦知未来众生诸根。<a id="a-Ff"></a>如是众生于佛灭后作如是说：<a id="a-Fg"></a>如来毕竟入于涅槃，<a id="a-Fh"></a>或不毕竟入于涅槃；<a id="a-Fi"></a>或说有我，<a id="a-Fj"></a>或说无我；<a id="a-Fk"></a>或有中阴，<a id="a-Fl"></a>或无中阴；<a id="a-Fm"></a>或说有退，<a id="a-Fn"></a>或说无退；<a id="a-Fo"></a>或言如来身是有为，<a id="a-Fp"></a>或言如来身是无为；<a id="a-Fq"></a>或有说言十二因缘是有为法，<a id="a-Fr"></a>或说因缘是无为法；<a id="a-Fs"></a>或说心是有常，<a id="a-Ft"></a>或说心是无常；<a id="a-Fu"></a>或有说言，<a id="a-Fv"></a>受五欲乐能障圣道，<a id="a-Fw"></a>或说不遮；<a id="a-Fx"></a>或说世第一法唯是欲界，<a id="a-Fy"></a>或说三界；<a id="a-Fz"></a>或说布施唯是意业，<a id="a-G0"></a>或有说言即是五阴；<a id="a-G1"></a>或有说言有三无为，<a id="a-G2"></a>或有说言无三无为；<a id="a-G3"></a>复有说言或有造色，<a id="a-G4"></a>复有说言或无造色；<a id="a-G5"></a>或有说言有无作色，<a id="a-G6"></a>或有说言无无作色；<a id="a-G7"></a>或有说言有心数法，<a id="a-G8"></a>或有说言无心数法；<a id="a-G9"></a>或有说言有五种有，<a id="a-GA"></a>或有说言有六种有；<a id="a-GB"></a>或有说言八戒斋法，<a id="a-GC"></a>优婆塞戒具足受得，<a id="a-GD"></a>或有说言不具受得；<a id="a-GE"></a>或说比丘犯四重已，<a id="a-GF"></a>比丘戒在，<a id="a-GG"></a>或说不在；<a id="a-GH"></a>或有说言须陀洹人、<a id="a-GI"></a>斯陀含人、<a id="a-GJ"></a>阿那含人、<a id="a-GK"></a>阿罗汉人皆得佛道，<a id="a-GL"></a>或言不得；<a id="a-GM"></a>或说佛性即众生有，<a id="a-GN"></a>或说佛性离众生有；<a id="a-GO"></a>或有说言犯四重禁、<a id="a-GP"></a>作五逆罪、<a id="a-GQ"></a>一阐提等皆有佛性，<a id="a-GR"></a>或说言无；<a id="a-GS"></a>或有说言有十方佛，<a id="a-GT"></a>或有说言无十方佛。<a id="a-GU"></a>如其如来具足成就知根力者，<a id="a-GV"></a>何故今日不决定说？<a id="a-GW"></a>”</p>
  <p id="aGX">佛告迦葉菩萨：<a id="a-GY"></a>“善男子，<a id="a-GZ"></a>如是之义非眼识知，<a id="a-Ga"></a>乃至非意识知，<a id="a-Gb"></a>乃是智慧之所能知。<a id="a-Gc"></a>若有智者，<a id="a-Gd"></a>我于是人终不作二，<a id="a-Ge"></a>是亦谓我不作二说。<a id="a-Gf"></a>于无智者作不定说，<a id="a-Gg"></a>而是无智亦复谓我作不定说。<a id="a-Gh"></a>善男子，<a id="a-Gi"></a>如来所有一切善行，<a id="a-Gj"></a>悉为调伏诸众生故。<a id="a-Gk"></a>譬如医王，<a id="a-Gl"></a>所有医方，<a id="a-Gm"></a>悉为疗治一切病苦。</p>
  <p id="aGn">“善男子，<a id="a-Go"></a>如来世尊为国土故，<a id="a-Gp"></a>为时节故，<a id="a-Gq"></a>为他语故，<a id="a-Gr"></a>为诸人故，<a id="a-Gs"></a>为众根故，<a id="a-Gt"></a>于一法中作二种说，<a id="a-Gu"></a>于一名法说无量名，<a id="a-Gv"></a>于一义中说无量名，<a id="a-Gw"></a>于无量义说无量名。<a id="a-Gx"></a>云何一名说无量名？<a id="a-Gy"></a>犹如涅槃，<a id="a-Gz"></a>亦名涅槃，<a id="a-H0"></a>亦名无生，<a id="a-H1"></a>亦名无出，<a id="a-H2"></a>亦名无作，<a id="a-H3"></a>亦名无为，<a id="a-H4"></a>亦名归依，<a id="a-H5"></a>亦名窟宅，<a id="a-H6"></a>亦名解脱，<a id="a-H7"></a>亦名光明，<a id="a-H8"></a>亦名灯明，<a id="a-H9"></a>亦名彼岸，<a id="a-HA"></a>亦名无畏，<a id="a-HB"></a>亦名无退，<a id="a-HC"></a>亦名安处，<a id="a-HD"></a>亦名寂静，<a id="a-HE"></a>亦名无相，<a id="a-HF"></a>亦名无二，<a id="a-HG"></a>亦名一行，<a id="a-HH"></a>亦名清凉，<a id="a-HI"></a>亦名无闇，<a id="a-HJ"></a>亦名无碍，<a id="a-HK"></a>亦名无诤，<a id="a-HL"></a>亦名无浊，<a id="a-HM"></a>亦名广大，<a id="a-HN"></a>亦名甘露，<a id="a-HO"></a>亦名吉祥，<a id="a-HP"></a>是名一名作无量名。<a id="a-HQ"></a>云何一义说无量名？<a id="a-HR"></a>犹如帝释，<a id="a-HS"></a>亦名帝释，<a id="a-HT"></a>亦名憍尸迦，<a id="a-HU"></a>亦名婆蹉婆，<a id="a-HV"></a>亦名富兰陀罗，<a id="a-HW"></a>亦名摩佉婆，<a id="a-HX"></a>亦名因陀罗，<a id="a-HY"></a>亦名千眼，<a id="a-HZ"></a>亦名舍脂夫，<a id="a-Ha"></a>亦名金刚，<a id="a-Hb"></a>亦名宝顶，<a id="a-Hc"></a>亦名宝幢，<a id="a-Hd"></a>是名一义说无量名。<a id="a-He"></a>云何于无量义说无量名？<a id="a-Hf"></a>如佛如来亦名如来，<a id="a-Hg"></a>义异名异亦名阿罗呵，<a id="a-Hh"></a>义异名异亦名三藐三佛陀，<a id="a-Hi"></a>义异名异亦名船师，<a id="a-Hj"></a>亦名导师，<a id="a-Hk"></a>亦名正觉，<a id="a-Hl"></a>亦名明行足，<a id="a-Hm"></a>亦名大师子王，<a id="a-Hn"></a>亦名沙门，<a id="a-Ho"></a>亦名婆罗门，<a id="a-Hp"></a>亦名寂静，<a id="a-Hq"></a>亦名施主，<a id="a-Hr"></a>亦名到彼岸，<a id="a-Hs"></a>亦名大医王，<a id="a-Ht"></a>亦名大象王，<a id="a-Hu"></a>亦名大龙王，<a id="a-Hv"></a>亦名施眼，<a id="a-Hw"></a>亦名大力士，<a id="a-Hx"></a>亦名大无畏，<a id="a-Hy"></a>亦名宝聚，<a id="a-Hz"></a>亦名商主，<a id="a-I0"></a>亦名得脱，<a id="a-I1"></a>亦名大丈夫，<a id="a-I2"></a>亦名天人师，<a id="a-I3"></a>亦名大分陀利，<a id="a-I4"></a>亦名独无等侣，<a id="a-I5"></a>亦名大福田，<a id="a-I6"></a>亦名大智慧海，<a id="a-I7"></a>亦名无相，<a id="a-I8"></a>亦名具足八智，<a id="a-I9"></a>如是一切义异名异。<a id="a-IA"></a>善男子，<a id="a-IB"></a>是名无量义中说无量名。<a id="a-IC"></a>复有一义说无量名，<a id="a-ID"></a>所谓如阴，<a id="a-IE"></a>亦名为阴，<a id="a-IF"></a>亦名颠倒，<a id="a-IG"></a>亦名为谛，<a id="a-IH"></a>亦名四念处，<a id="a-II"></a>亦名四食，<a id="a-IJ"></a>亦名四识住处，<a id="a-IK"></a>亦名为有，<a id="a-IL"></a>亦名为道，<a id="a-IM"></a>亦名为时，<a id="a-IN"></a>亦名众生，<a id="a-IO"></a>亦名为世，<a id="a-IP"></a>亦名第一义，<a id="a-IQ"></a>亦名三修谓身、<a id="a-IR"></a>戒、<a id="a-IS"></a>心，<a id="a-IT"></a>亦名因果，<a id="a-IU"></a>亦名烦恼，<a id="a-IV"></a>亦名解脱，<a id="a-IW"></a>亦名十二因缘，<a id="a-IX"></a>亦名声闻、<a id="a-IY"></a>辟支佛，<a id="a-IZ"></a>亦名地狱、<a id="a-Ia"></a>饿鬼、<a id="a-Ib"></a>畜生、<a id="a-Ic"></a>人、<a id="a-Id"></a>天，<a id="a-Ie"></a>亦名过去、<a id="a-If"></a>现在、<a id="a-Ig"></a>未来，<a id="a-Ih"></a>是名一义说无量名。</p>
  <p id="aIi">“善男子，<a id="a-Ij"></a>如来世尊为众生故，<a id="a-Ik"></a>广中说略，<a id="a-Il"></a>略中说广，<a id="a-Im"></a>第一义谛说为世谛，<a id="a-In"></a>说世谛法为第一义谛。<a id="a-Io"></a>云何名为广中说略？<a id="a-Ip"></a>如告比丘：<a id="a-Iq"></a>‘我今宣说十二因缘。<a id="a-Ir"></a>云何名为十二因缘？<a id="a-Is"></a>所谓因果。<a id="a-It"></a>’云何名为略中说广？<a id="a-Iu"></a>如告比丘：<a id="a-Iv"></a>‘我今宣说苦集灭道：<a id="a-Iw"></a>苦者所谓无量诸苦，<a id="a-Ix"></a>集者所谓无量烦恼，<a id="a-Iy"></a>灭者所谓无量解脱，<a id="a-Iz"></a>道者所谓无量方便。<a id="a-J0"></a>’云何名为第一义谛说为世谛？<a id="a-J1"></a>如告比丘：<a id="a-J2"></a>‘吾今此身有老病死。<a id="a-J3"></a>’云何名为世谛说为第一义谛？<a id="a-J4"></a>如告憍陈如：<a id="a-J5"></a>‘汝得法故，<a id="a-J6"></a>名阿若憍陈如。<a id="a-J7"></a>’是故随人、<a id="a-J8"></a>随意、<a id="a-J9"></a>随时，<a id="a-JA"></a>故名如来知诸根力。<a id="a-JB"></a>善男子，<a id="a-JC"></a>我若当于如是等义作定说者，<a id="a-JD"></a>则不得称我为如来具知根力。</p>
  <p id="aJE">“善男子，<a id="a-JF"></a>有智之人当知香象所负，<a id="a-JG"></a>非驴所胜。<a id="a-JH"></a>一切众生所行无量，<a id="a-JI"></a>是故如来种种为说无量之法。<a id="a-JJ"></a>何以故？<a id="a-JK"></a>众生多有诸烦恼故。<a id="a-JL"></a>若使如来说于一行，<a id="a-JM"></a>不名如来具足成就知诸根力。<a id="a-JN"></a>是故我于余经中说，<a id="a-JO"></a>五种众生不应还为说五种法，<a id="a-JP"></a>为不信者不赞正信，<a id="a-JQ"></a>为毁禁者不赞持戒，<a id="a-JR"></a>为悭贪者不赞布施，<a id="a-JS"></a>为懈怠者不赞多闻，<a id="a-JT"></a>为愚痴者不赞智慧。<a id="a-JU"></a>何以故？<a id="a-JV"></a>智者若为是五种人说是五事，<a id="a-JW"></a>当知说者不得具足知诸根力，<a id="a-JX"></a>亦不得名怜愍众生。<a id="a-JY"></a>何以故？<a id="a-JZ"></a>是五种人闻是事已，<a id="a-Ja"></a>生不信心、<a id="a-Jb"></a>恶心、<a id="a-Jc"></a>瞋心，<a id="a-Jd"></a>以是因缘于无量世受苦果报，<a id="a-Je"></a>是故不名怜愍众生具知根力。<a id="a-Jf"></a>是故我先于余经中告舍利弗：<a id="a-Jg"></a>‘汝慎无为利根之人广说法语，<a id="a-Jh"></a>钝根之人略说法也。<a id="a-Ji"></a>’舍利弗言：<a id="a-Jj"></a>‘世尊，<a id="a-Jk"></a>我但为怜愍故说，<a id="a-Jl"></a>非是具足根力故说。<a id="a-Jm"></a>’善男子，<a id="a-Jn"></a>广略说法，<a id="a-Jo"></a>是佛境界，<a id="a-Jp"></a>非诸声闻、<a id="a-Jq"></a>缘觉所知。</p>
  <p id="aJr">“善男子，<a id="a-Js"></a>如汝所言，<a id="a-Jt"></a>佛涅槃后，<a id="a-Ju"></a>诸弟子等各异说者，<a id="a-Jv"></a>是人皆以颠倒因缘不得正见，<a id="a-Jw"></a>是故不能自利利他。<a id="a-Jx"></a>善男子，<a id="a-Jy"></a>是诸众生非唯一性、<a id="a-Jz"></a>一行、<a id="a-K0"></a>一根、<a id="a-K1"></a>一种国土、<a id="a-K2"></a>一善知识，<a id="a-K3"></a>是故如来为彼种种宣说法要。<a id="a-K4"></a>以是因缘，<a id="a-K5"></a>十方三世诸佛如来，<a id="a-K6"></a>为众生故开示演说十二部经。<a id="a-K7"></a>善男子，<a id="a-K8"></a>如来说是十二部经，<a id="a-K9"></a>非为自利，<a id="a-KA"></a>但为利他，<a id="a-KB"></a>是故如来第五力者名为解力。<a id="a-KC"></a>是二力故，<a id="a-KD"></a>如来深知是人现在能断善根，<a id="a-KE"></a>是人后世能断善根，<a id="a-KF"></a>是人现在能得解脱，<a id="a-KG"></a>是人后世能得解脱，<a id="a-KH"></a>是故如来名无上力士。<a id="a-KI"></a>”</p>
  <p id="aKJ">“善男子，<a id="a-KK"></a>若言如来毕竟涅槃、<a id="a-KL"></a>不毕竟涅槃，<a id="a-KM"></a>是人不解如来意故作如是说。<a id="a-KN"></a>善男子，<a id="a-KO"></a>是香山中有诸仙人五万三千，<a id="a-KP"></a>皆于过去迦葉佛所修诸功德未得正道，<a id="a-KQ"></a>亲近诸佛听受正法。<a id="a-KR"></a>如来欲为如是人故，<a id="a-KS"></a>告阿难言：<a id="a-KT"></a>‘过三月已，<a id="a-KU"></a>吾当涅槃。<a id="a-KV"></a>’诸天闻已，<a id="a-KW"></a>其声展转乃至香山，<a id="a-KX"></a>诸仙闻已即生悔心，<a id="a-KY"></a>作如是言：<a id="a-KZ"></a>‘云何我等得生人中不亲近佛？<a id="a-Ka"></a>诸佛如来出世甚难如优昙华，<a id="a-Kb"></a>我今当往至世尊所听受正法。<a id="a-Kc"></a>’善男子，<a id="a-Kd"></a>尔时，<a id="a-Ke"></a>五万三千诸仙即来我所，<a id="a-Kf"></a>我时即为如应说法：<a id="a-Kg"></a>‘诸大士，<a id="a-Kh"></a>色是无常。<a id="a-Ki"></a>何以故？<a id="a-Kj"></a>色之因缘是无常故。<a id="a-Kk"></a>无常因生，<a id="a-Kl"></a>色云何常？<a id="a-Km"></a>乃至识亦如是。<a id="a-Kn"></a>’尔时，<a id="a-Ko"></a>诸仙闻是法已，<a id="a-Kp"></a>即时获得阿罗汉果。</p>
  <p id="aKq">“善男子，<a id="a-Kr"></a>拘尸那竭有诸力士三十万人，<a id="a-Ks"></a>无所系属，<a id="a-Kt"></a>自恃憍恣色力命财狂醉乱心。<a id="a-Ku"></a>善男子，<a id="a-Kv"></a>我为调伏诸力士故，<a id="a-Kw"></a>告目连言：<a id="a-Kx"></a>‘汝当调伏如是力士。<a id="a-Ky"></a>’时目揵连敬顺我教，<a id="a-Kz"></a>于五年中种种教化，<a id="a-L0"></a>乃至不能令一力士受法调伏。<a id="a-L1"></a>是故我复为彼力士告阿难言：<a id="a-L2"></a>‘过三月已，<a id="a-L3"></a>吾当涅槃。<a id="a-L4"></a>’善男子，<a id="a-L5"></a>时诸力士闻是语已，<a id="a-L6"></a>相与集聚平治道路。<a id="a-L7"></a>过三月已，<a id="a-L8"></a>我时便从毗舍离国至拘尸那城，<a id="a-L9"></a>中路遥见诸力士辈，<a id="a-LA"></a>即自化身为沙门像往力士所，<a id="a-LB"></a>作如是言：<a id="a-LC"></a>‘诸童子，<a id="a-LD"></a>作何事耶？<a id="a-LE"></a>’力士闻已，<a id="a-LF"></a>皆生瞋恨，<a id="a-LG"></a>作如是言：<a id="a-LH"></a>‘沙门，<a id="a-LI"></a>汝今云何谓我等辈为童子耶？<a id="a-LJ"></a>’我时语言：<a id="a-LK"></a>‘汝今大众三十万人，<a id="a-LL"></a>尽其身力，<a id="a-LM"></a>不能移此微末小石，<a id="a-LN"></a>云何不名为童子乎？<a id="a-LO"></a>’诸力士言：<a id="a-LP"></a>‘汝若谓我为童子者，<a id="a-LQ"></a>当知汝即是大人也。<a id="a-LR"></a>’善男子，<a id="a-LS"></a>我于尔时，<a id="a-LT"></a>以足二指掘出此石。<a id="a-LU"></a>是诸力士见是事已，<a id="a-LV"></a>即于已身生轻劣想，<a id="a-LW"></a>复作是言：<a id="a-LX"></a>‘沙门，<a id="a-LY"></a>汝今复能移徙此石，<a id="a-LZ"></a>令出道不？<a id="a-La"></a>’我言：<a id="a-Lb"></a>‘童子，<a id="a-Lc"></a>何因缘故严治此道？<a id="a-Ld"></a>’诸力士言：<a id="a-Le"></a>‘沙门，<a id="a-Lf"></a>汝不知耶？<a id="a-Lg"></a>释迦如来当由此路至娑罗林入于涅槃，<a id="a-Lh"></a>以是因缘我等平治。<a id="a-Li"></a>’我时赞言：<a id="a-Lj"></a>‘善哉！<a id="a-Lk"></a>善哉！<a id="a-Ll"></a>童子，<a id="a-Lm"></a>汝等已发如是善心，<a id="a-Ln"></a>吾当为汝除去此石。<a id="a-Lo"></a>’我时以手举掷大石，<a id="a-Lp"></a>高至阿迦尼咤。<a id="a-Lq"></a>时诸力士见石在空，<a id="a-Lr"></a>皆生惊怖，<a id="a-Ls"></a>寻欲四散。<a id="a-Lt"></a>我复告言：<a id="a-Lu"></a>‘诸力士等，<a id="a-Lv"></a>汝今不应生恐怖心各欲散去。<a id="a-Lw"></a>’诸力士言：<a id="a-Lx"></a>‘沙门，<a id="a-Ly"></a>若能救护我者，<a id="a-Lz"></a>我当安住。<a id="a-M0"></a>’尔时，<a id="a-M1"></a>我复以手接石置之右掌。<a id="a-M2"></a>力士见已心生欢喜，<a id="a-M3"></a>复作是言：<a id="a-M4"></a>‘沙门，<a id="a-M5"></a>是石常耶？<a id="a-M6"></a>是无常乎？<a id="a-M7"></a>’我于尔时以口吹之，<a id="a-M8"></a>石即散坏犹如微尘。<a id="a-M9"></a>力士见已唱言：<a id="a-MA"></a>‘沙门，<a id="a-MB"></a>是石无常。<a id="a-MC"></a>’即生愧心而自考责：<a id="a-MD"></a>‘云何我等恃怙自在色力命财而生憍慢？<a id="a-ME"></a>’我知其心即舍化身，<a id="a-MF"></a>还复本形而为说法。<a id="a-MG"></a>力士见已，<a id="a-MH"></a>一切皆发菩提之心。</p>
  <p id="aMI">“善男子，<a id="a-MJ"></a>拘尸那竭有一工巧，<a id="a-MK"></a>名曰纯陀。<a id="a-ML"></a>是人先于迦葉佛所发大誓愿：<a id="a-MM"></a>‘释迦如来入涅槃时，<a id="a-MN"></a>我当最后奉施饮食。<a id="a-MO"></a>’是故我于毗舍离国，<a id="a-MP"></a>顾命比丘优婆摩那：<a id="a-MQ"></a>‘善男子，<a id="a-MR"></a>过三月已，<a id="a-MS"></a>吾当于彼拘尸那竭娑罗双树入般涅槃，<a id="a-MT"></a>汝可往告纯陀令知。<a id="a-MU"></a>’</p>
  <p id="aMV">“善男子，<a id="a-MW"></a>王舍城中有五通仙，<a id="a-MX"></a>名须跋陀，<a id="a-MY"></a>年百二十，<a id="a-MZ"></a>常自称是一切智人，<a id="a-Ma"></a>生大憍慢，<a id="a-Mb"></a>已于过去无量佛所种诸善根。<a id="a-Mc"></a>我亦为欲调伏彼故，<a id="a-Md"></a>告阿难言：<a id="a-Me"></a>‘过三月已，<a id="a-Mf"></a>吾当涅槃。<a id="a-Mg"></a>须跋闻已，<a id="a-Mh"></a>当来我所生信敬心，<a id="a-Mi"></a>我当为彼说种种法。<a id="a-Mj"></a>其人闻已当得尽漏。<a id="a-Mk"></a>’</p>
  <p id="aMl">“善男子，<a id="a-Mm"></a>罗阅耆王频婆娑罗，<a id="a-Mn"></a>其王太子名曰善见，<a id="a-Mo"></a>业因缘故生恶逆心，<a id="a-Mp"></a>欲害其父而不得便。<a id="a-Mq"></a>尔时，<a id="a-Mr"></a>恶人提婆达多亦因过去业因缘故，<a id="a-Ms"></a>复于我所生不善心欲害于我，<a id="a-Mt"></a>即修五通不久获得，<a id="a-Mu"></a>与善见太子共为亲厚。<a id="a-Mv"></a>为太子故现作种种神通之事，<a id="a-Mw"></a>从非门出，<a id="a-Mx"></a>从门而入，<a id="a-My"></a>从门而出，<a id="a-Mz"></a>非门而入，<a id="a-N0"></a>或时示现象马牛羊男女之身。<a id="a-N1"></a>善见太子见已，<a id="a-N2"></a>即生爱心、<a id="a-N3"></a>喜心、<a id="a-N4"></a>敬信之心，<a id="a-N5"></a>为是事故，<a id="a-N6"></a>严设种种供养之具而供养之，<a id="a-N7"></a>又复白言：<a id="a-N8"></a>‘大师圣人，<a id="a-N9"></a>我今欲见曼陀罗华。<a id="a-NA"></a>’时调婆达多即便往至三十三天，<a id="a-NB"></a>从彼天人而求索之，<a id="a-NC"></a>其福尽故都无与者。<a id="a-ND"></a>既不得华，<a id="a-NE"></a>作是思惟：<a id="a-NF"></a>‘曼陀罗树无我、<a id="a-NG"></a>我所，<a id="a-NH"></a>我若自取，<a id="a-NI"></a>当有何罪？<a id="a-NJ"></a>’即前欲取便失神通，<a id="a-NK"></a>还见己身在王舍城，<a id="a-NL"></a>心生惭愧，<a id="a-NM"></a>不能复见善见太子。<a id="a-NN"></a>复作是念：<a id="a-NO"></a>‘我今当往至如来所求索大众，<a id="a-NP"></a>佛若听者，<a id="a-NQ"></a>我当随意教诏敕使舍利弗等。<a id="a-NR"></a>’尔时，<a id="a-NS"></a>提婆达多便来我所，<a id="a-NT"></a>作如是言：<a id="a-NU"></a>‘唯愿如来，<a id="a-NV"></a>以此大众付嘱于我，<a id="a-NW"></a>我当种种说法教化令其调伏。<a id="a-NX"></a>’我言：<a id="a-NY"></a>‘痴人，<a id="a-NZ"></a>舍利弗等，<a id="a-Na"></a>聪明大智，<a id="a-Nb"></a>世所信伏，<a id="a-Nc"></a>我犹不以大众付嘱，<a id="a-Nd"></a>况汝痴人食唾者乎？<a id="a-Ne"></a>’时提婆达复于我所倍生恶心，<a id="a-Nf"></a>作如是言：<a id="a-Ng"></a>‘瞿昙，<a id="a-Nh"></a>汝今虽复调伏大众，<a id="a-Ni"></a>势亦不久，<a id="a-Nj"></a>当见磨灭。<a id="a-Nk"></a>’作是语已，<a id="a-Nl"></a>大地即时六返震动。<a id="a-Nm"></a>提婆达多寻时躄地，<a id="a-Nn"></a>于其身边出大暴风，<a id="a-No"></a>吹诸尘土而污坌之。<a id="a-Np"></a>提婆达多见恶相已，<a id="a-Nq"></a>复作是言：<a id="a-Nr"></a>‘若我此身现世必入阿鼻地狱，<a id="a-Ns"></a>我要当报如是大怨。<a id="a-Nt"></a>’时提婆达多寻起往至善见太子所，<a id="a-Nu"></a>善见见已即问：<a id="a-Nv"></a>‘圣人，<a id="a-Nw"></a>何故颜容憔悴，<a id="a-Nx"></a>有忧色耶？<a id="a-Ny"></a>’提婆达言：<a id="a-Nz"></a>‘我常如是，<a id="a-O0"></a>汝不知乎？<a id="a-O1"></a>’善见答言：<a id="a-O2"></a>‘愿说其意，<a id="a-O3"></a>何因缘尔？<a id="a-O4"></a>’提婆达言：<a id="a-O5"></a>‘我今与汝极成亲爱，<a id="a-O6"></a>外人骂汝，<a id="a-O7"></a>以为非理，<a id="a-O8"></a>我闻是事，<a id="a-O9"></a>岂得不忧？<a id="a-OA"></a>’善见太子复作是言：<a id="a-OB"></a>‘国人云何骂辱于我？<a id="a-OC"></a>’提婆达言：<a id="a-OD"></a>‘国人骂汝为未生怨。<a id="a-OE"></a>’善见复言：<a id="a-OF"></a>‘何故名我为未生怨？<a id="a-OG"></a>谁作此名？<a id="a-OH"></a>’提婆达言：<a id="a-OI"></a>‘汝未生时，<a id="a-OJ"></a>一切相师皆作是言，<a id="a-OK"></a>是儿生已当杀其父，<a id="a-OL"></a>是故外人皆悉号汝为未生怨。<a id="a-OM"></a>一切内人护汝心故，<a id="a-ON"></a>谓为善见。<a id="a-OO"></a>韦提夫人闻是语已，<a id="a-OP"></a>既生汝身，<a id="a-OQ"></a>于高楼上弃之于地，<a id="a-OR"></a>坏汝一指，<a id="a-OS"></a>以是因缘，<a id="a-OT"></a>人复号汝为婆罗留枝。<a id="a-OU"></a>我闻是已，<a id="a-OV"></a>心生愁愦，<a id="a-OW"></a>而复不能向汝说之。<a id="a-OX"></a>’提婆达多以如是等种种恶事教令杀父：<a id="a-OY"></a>‘若汝杀父，<a id="a-OZ"></a>我亦能杀瞿昙沙门。<a id="a-Oa"></a>’善见太子问一大臣，<a id="a-Ob"></a>名曰雨行：<a id="a-Oc"></a>‘大王何故为我立字作未生怨？<a id="a-Od"></a>’大臣即为说其本末，<a id="a-Oe"></a>如提婆达所说无异。<a id="a-Of"></a>善见闻已，<a id="a-Og"></a>即与大臣收其父王，<a id="a-Oh"></a>闭之城外，<a id="a-Oi"></a>以四种兵而守卫之。<a id="a-Oj"></a>韦提夫人闻是事已即至王所，<a id="a-Ok"></a>诸守王人遮不听入。<a id="a-Ol"></a>尔时，<a id="a-Om"></a>夫人生瞋恚心，<a id="a-On"></a>便呵骂之。<a id="a-Oo"></a>时诸守人即告太子：<a id="a-Op"></a>‘大王，<a id="a-Oq"></a>夫人欲得往见父王，<a id="a-Or"></a>不审听不？<a id="a-Os"></a>’善见闻已，<a id="a-Ot"></a>复生瞋嫌，<a id="a-Ou"></a>即往母所，<a id="a-Ov"></a>前牵母发，<a id="a-Ow"></a>拔刀欲斫。<a id="a-Ox"></a>尔时，<a id="a-Oy"></a>耆婆白言：<a id="a-Oz"></a>‘大王，<a id="a-P0"></a>有国已来，<a id="a-P1"></a>罪虽极重不及女人，<a id="a-P2"></a>况所生母？<a id="a-P3"></a>’善见太子闻是语已，<a id="a-P4"></a>为耆婆故即便放舍，<a id="a-P5"></a>遮断父王衣服、<a id="a-P6"></a>卧具、<a id="a-P7"></a>饮食、<a id="a-P8"></a>汤药，<a id="a-P9"></a>过七日已，<a id="a-PA"></a>王命便终。<a id="a-PB"></a>善见太子见父丧已，<a id="a-PC"></a>方生悔心，<a id="a-PD"></a>雨行大臣复以种种恶邪之法而为说之：<a id="a-PE"></a>‘大王，<a id="a-PF"></a>一切业行都无有罪，<a id="a-PG"></a>何故今者而生悔心？<a id="a-PH"></a>’耆婆复言：<a id="a-PI"></a>‘大王，<a id="a-PJ"></a>当知如是业者罪兼二种：<a id="a-PK"></a>一者、<a id="a-PL"></a>杀害父王，<a id="a-PM"></a>二者、<a id="a-PN"></a>杀须陀洹。<a id="a-PO"></a>如是罪者，<a id="a-PP"></a>除佛更无能除灭者。<a id="a-PQ"></a>’善见王言：<a id="a-PR"></a>‘如来清净无有秽浊，<a id="a-PS"></a>我等罪人云何得见？<a id="a-PT"></a>’善男子，<a id="a-PU"></a>我知是事，<a id="a-PV"></a>故告阿难：<a id="a-PW"></a>‘过三月已，<a id="a-PX"></a>吾当涅槃。<a id="a-PY"></a>善见闻已即来我所，<a id="a-PZ"></a>我为说法，<a id="a-Pa"></a>重罪得薄，<a id="a-Pb"></a>获无根信。<a id="a-Pc"></a>’善男子，<a id="a-Pd"></a>我诸弟子闻是说已，<a id="a-Pe"></a>不解我意，<a id="a-Pf"></a>故作是言：<a id="a-Pg"></a>‘如来定说毕竟涅槃。<a id="a-Ph"></a>’</p>
 </body>
</html>