<!doctype html>
<html id="z3IBTZXJt" data-ver="1607">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘涅槃部">
  <meta period="北凉">
 </head>
 <body>
  <h1 id="a1">大般涅槃经卷第十二</h1>
  <h2 id="a2">圣行品第七之二</h2>
  <p id="a3">“复次，<a id="a-4"></a>善男子，<a id="a-5"></a>菩萨摩诃萨圣行者，<a id="a-6"></a>观察是身，<a id="a-7"></a>从头至足，<a id="a-8"></a>其中唯有发毛爪齿、<a id="a-9"></a>不净垢秽、<a id="a-A"></a>皮肉筋骨、<a id="a-B"></a>脾肾心肺、<a id="a-C"></a>肝胆肠胃、<a id="a-D"></a>生熟二藏、<a id="a-E"></a>大小便利、<a id="a-F"></a>涕唾目泪、<a id="a-G"></a>肪膏脑膜、<a id="a-H"></a>骨髓脓血、<a id="a-I"></a>脑胲诸脉。<a id="a-J"></a>菩萨如是专念观时：<a id="a-K"></a>‘谁有是我？<a id="a-L"></a>我为属谁？<a id="a-M"></a>住在何处？<a id="a-N"></a>谁属于我？<a id="a-O"></a>’复作是念：<a id="a-P"></a>‘骨是我耶？<a id="a-Q"></a>离骨是耶？<a id="a-R"></a>’菩萨尔时，<a id="a-S"></a>除去皮肉，<a id="a-T"></a>唯观白骨，<a id="a-U"></a>复作是念：<a id="a-V"></a>‘骨色相异，<a id="a-W"></a>所谓青黄赤白及以鸽色，<a id="a-X"></a>如是骨相亦复非我。<a id="a-Y"></a>何以故？<a id="a-Z"></a>我者亦非青黄赤白及以鸽色。<a id="a-a"></a>’菩萨系心作是观时，<a id="a-b"></a>即得断除一切色欲。</p>
  <p id="ac">“复作是念：<a id="a-d"></a>‘如是骨者从因缘生。<a id="a-e"></a>依因足骨以拄踝骨，<a id="a-f"></a>依因踝骨以拄[跳-兆+尃]骨，<a id="a-g"></a>依因[跳-兆+尃]骨以拄膝骨，<a id="a-h"></a>依因膝骨以拄髀骨，<a id="a-i"></a>依因髀骨以拄臗骨，<a id="a-j"></a>依因臗骨以拄腰骨，<a id="a-k"></a>依因腰骨以拄脊骨，<a id="a-l"></a>依因脊骨以拄肋骨。<a id="a-m"></a>复因脊骨上拄项骨，<a id="a-n"></a>依因项骨以拄颔骨，<a id="a-o"></a>依因颔骨以拄牙齿，<a id="a-p"></a>上有髑髅。<a id="a-q"></a>复因项骨以拄膊骨，<a id="a-r"></a>依因膊骨以拄臂骨，<a id="a-s"></a>依因臂骨以拄腕骨，<a id="a-t"></a>依因腕骨以拄掌骨，<a id="a-u"></a>依因掌骨以拄指骨。<a id="a-v"></a>’菩萨摩诃萨如是观时，<a id="a-w"></a>身所有骨一切分离，<a id="a-x"></a>得是观已，<a id="a-y"></a>即断三欲：<a id="a-z"></a>一、<a id="a-10"></a>形貌欲，<a id="a-11"></a>二、<a id="a-12"></a>姿态欲，<a id="a-13"></a>三、<a id="a-14"></a>细触欲。</p>
  <p id="a15">“菩萨摩诃萨观青骨时，<a id="a-16"></a>见此大地，<a id="a-17"></a>东西南北、<a id="a-18"></a>四维、<a id="a-19"></a>上下悉皆青相。<a id="a-1A"></a>如青色观，<a id="a-1B"></a>黄白鸽色亦复如是。<a id="a-1C"></a>菩萨摩诃萨作是观时，<a id="a-1D"></a>眉间即出青黄赤白鸽等色光。<a id="a-1E"></a>是菩萨于是一一诸光明中见有佛像，<a id="a-1F"></a>见已即问：<a id="a-1G"></a>‘如此身者，<a id="a-1H"></a>不净因缘和合共成，<a id="a-1I"></a>云何而得坐起行住、<a id="a-1J"></a>屈伸俯仰、<a id="a-1K"></a>视瞬喘息、<a id="a-1L"></a>悲泣喜笑？<a id="a-1M"></a>此中无主，<a id="a-1N"></a>谁使之然？<a id="a-1O"></a>’作是问已，<a id="a-1P"></a>光中诸佛忽然不现。<a id="a-1Q"></a>复作是念：<a id="a-1R"></a>‘或识是我，<a id="a-1S"></a>故使诸佛不为我说。<a id="a-1T"></a>’复观此识，<a id="a-1U"></a>次第生灭犹如流水，<a id="a-1V"></a>亦复非我。<a id="a-1W"></a>复作是念：<a id="a-1X"></a>‘若识非我，<a id="a-1Y"></a>出息入息或能是我？<a id="a-1Z"></a>’复作是念：<a id="a-1a"></a>‘是出入息直是风性，<a id="a-1b"></a>而是风性乃是四大，<a id="a-1c"></a>四大之中，<a id="a-1d"></a>何者是我？<a id="a-1e"></a>地性非我，<a id="a-1f"></a>水火风性，<a id="a-1g"></a>亦复非我。<a id="a-1h"></a>’复作是念：<a id="a-1i"></a>‘此身一切悉无有我，<a id="a-1j"></a>唯有心风，<a id="a-1k"></a>因缘和合，<a id="a-1l"></a>示现种种所作事业。<a id="a-1m"></a>譬如咒力幻术所作，<a id="a-1n"></a>亦如箜篌随意出声。<a id="a-1o"></a>是故此身如是不净，<a id="a-1p"></a>假众因缘和合共成，<a id="a-1q"></a>而于何处生此贪欲？<a id="a-1r"></a>若被骂辱，<a id="a-1s"></a>复于何处而生瞋恚？<a id="a-1t"></a>而我此身三十六物不净臭秽，<a id="a-1u"></a>何处当有受骂辱者？<a id="a-1v"></a>’若闻其骂，<a id="a-1w"></a>即便思惟：<a id="a-1x"></a>‘以何音声而见骂耶？<a id="a-1y"></a>一一音声不能见骂，<a id="a-1z"></a>若一不能，<a id="a-20"></a>多亦不能，<a id="a-21"></a>以是义故，<a id="a-22"></a>不应生瞋。<a id="a-23"></a>’若他来打，<a id="a-24"></a>亦应思惟：<a id="a-25"></a>‘如是打者，<a id="a-26"></a>从何而生？<a id="a-27"></a>’复作是念：<a id="a-28"></a>‘因手刀杖及以我身故得名打。<a id="a-29"></a>我今何缘横瞋于他？<a id="a-2A"></a>乃是我身自招此咎，<a id="a-2B"></a>以我受是五阴身故。<a id="a-2C"></a>譬如因的则有箭中，<a id="a-2D"></a>我身亦尔，<a id="a-2E"></a>有身有打。<a id="a-2F"></a>我若不忍，<a id="a-2G"></a>心则散乱；<a id="a-2H"></a>心若散乱，<a id="a-2I"></a>则失正念；<a id="a-2J"></a>若失正念，<a id="a-2K"></a>则不能观善不善义；<a id="a-2L"></a>若不能观善不善义，<a id="a-2M"></a>则行恶法；<a id="a-2N"></a>恶法因缘，<a id="a-2O"></a>则堕地狱、<a id="a-2P"></a>畜生、<a id="a-2Q"></a>饿鬼。<a id="a-2R"></a>’菩萨尔时作是观已，<a id="a-2S"></a>得四念处；<a id="a-2T"></a>得四念处已，<a id="a-2U"></a>则得住于堪忍地中。<a id="a-2V"></a>菩萨摩诃萨住是地已，<a id="a-2W"></a>则能堪忍贪欲恚痴，<a id="a-2X"></a>亦能堪忍寒热饥渴、<a id="a-2Y"></a>蚊虻蚤虱、<a id="a-2Z"></a>暴风恶触、<a id="a-2a"></a>种种疾疫、<a id="a-2b"></a>恶口骂詈、<a id="a-2c"></a>挝打楚挞，<a id="a-2d"></a>身心苦恼一切能忍，<a id="a-2e"></a>是故名为住堪忍地。<a id="a-2f"></a>”</p>
  <p id="a2g">迦葉菩萨摩诃萨白佛言：<a id="a-2h"></a>“世尊，<a id="a-2i"></a>菩萨未得住不动地净持戒时，<a id="a-2j"></a>颇有因缘得破戒不？<a id="a-2k"></a>”</p>
  <p id="a2l">“善男子，<a id="a-2m"></a>有菩萨未得住不动地，<a id="a-2n"></a>有因缘故可得破戒。<a id="a-2o"></a>”</p>
  <p id="a2p">迦葉敬诺：<a id="a-2q"></a>“何者是耶？<a id="a-2r"></a>”</p>
  <p id="a2s">佛言：<a id="a-2t"></a>“迦葉，<a id="a-2u"></a>若有菩萨知以破戒因缘，<a id="a-2v"></a>则能令人受持爱乐大乘经典，<a id="a-2w"></a>又能令其读诵通利，<a id="a-2x"></a>书写经卷，<a id="a-2y"></a>广为他说，<a id="a-2z"></a>不退转于阿耨多罗三藐三菩提，<a id="a-30"></a>为如是故故得破戒。<a id="a-31"></a>菩萨尔时应作是念：<a id="a-32"></a>‘我宁一劫若减一劫，<a id="a-33"></a>堕于阿鼻地狱受罪，<a id="a-34"></a>要必当令如是之人不退转于阿耨多罗三藐三菩提。<a id="a-35"></a>’迦葉，<a id="a-36"></a>以是因缘，<a id="a-37"></a>菩萨摩诃萨得毁净戒。<a id="a-38"></a>”</p>
  <p id="a39">尔时，<a id="a-3A"></a>文殊师利菩萨摩诃萨白佛言：<a id="a-3B"></a>“世尊，<a id="a-3C"></a>若有菩萨摄取护持如是之人，<a id="a-3D"></a>令不退于菩提之心，<a id="a-3E"></a>为是毁戒，<a id="a-3F"></a>若堕阿鼻，<a id="a-3G"></a>无有是处。<a id="a-3H"></a>”</p>
  <p id="a3I">尔时，<a id="a-3J"></a>佛赞文殊师利：<a id="a-3K"></a>“善哉！<a id="a-3L"></a>善哉！<a id="a-3M"></a>如汝所说。<a id="a-3N"></a>我念往昔于此阎浮提作大国王，<a id="a-3O"></a>名曰仙预，<a id="a-3P"></a>爱念敬重大乘经典，<a id="a-3Q"></a>其心纯善，<a id="a-3R"></a>无有粗恶嫉妒悭吝，<a id="a-3S"></a>口常宣说爱语善语，<a id="a-3T"></a>身常摄护贫穷孤独，<a id="a-3U"></a>布施精进无有休废。<a id="a-3V"></a>时世无佛、<a id="a-3W"></a>声闻、<a id="a-3X"></a>缘觉。<a id="a-3Y"></a>我于尔时爱乐大乘方等经典，<a id="a-3Z"></a>十二年中事婆罗门供给所须。<a id="a-3a"></a>过十二年施安已讫，<a id="a-3b"></a>即作是言：<a id="a-3c"></a>‘师等今应发阿耨多罗三藐三菩提心。<a id="a-3d"></a>’婆罗门言：<a id="a-3e"></a>‘大王，<a id="a-3f"></a>菩提之性是无所有，<a id="a-3g"></a>大乘经典亦复如是。<a id="a-3h"></a>大王云何乃令人物同于虚空？<a id="a-3i"></a>’善男子，<a id="a-3j"></a>我于尔时心重大乘，<a id="a-3k"></a>闻婆罗门诽谤方等，<a id="a-3l"></a>闻已即时断其命根。<a id="a-3m"></a>善男子，<a id="a-3n"></a>以是因缘，<a id="a-3o"></a>从是已来不堕地狱。<a id="a-3p"></a>善男子，<a id="a-3q"></a>拥护摄持大乘经典，<a id="a-3r"></a>乃有如是无量势力。</p>
  <p id="a3s">“复次，<a id="a-3t"></a>迦葉，<a id="a-3u"></a>又有圣行，<a id="a-3v"></a>所谓四圣谛，<a id="a-3w"></a>苦、<a id="a-3x"></a>集、<a id="a-3y"></a>灭、<a id="a-3z"></a>道，<a id="a-40"></a>是名四圣谛。<a id="a-41"></a>迦葉，<a id="a-42"></a>苦者逼迫相，<a id="a-43"></a>集者能生长相，<a id="a-44"></a>灭者寂灭相，<a id="a-45"></a>道者大乘相。<a id="a-46"></a>复次，<a id="a-47"></a>善男子，<a id="a-48"></a>苦者现相，<a id="a-49"></a>集者转相，<a id="a-4A"></a>灭者除相，<a id="a-4B"></a>道者能除相。<a id="a-4C"></a>复次，<a id="a-4D"></a>善男子，<a id="a-4E"></a>苦者有三相：<a id="a-4F"></a>苦苦相、<a id="a-4G"></a>行苦相、<a id="a-4H"></a>坏苦相；<a id="a-4I"></a>集者，<a id="a-4J"></a>二十五有；<a id="a-4K"></a>灭者，<a id="a-4L"></a>灭二十五有；<a id="a-4M"></a>道者，<a id="a-4N"></a>修戒、<a id="a-4O"></a>定、<a id="a-4P"></a>慧。<a id="a-4Q"></a>复次，<a id="a-4R"></a>善男子，<a id="a-4S"></a>有漏法者有二种，<a id="a-4T"></a>有因有果。<a id="a-4U"></a>无漏法者亦有二种，<a id="a-4V"></a>有因有果。<a id="a-4W"></a>有漏果者，<a id="a-4X"></a>是则名苦；<a id="a-4Y"></a>有漏因者，<a id="a-4Z"></a>则名为集；<a id="a-4a"></a>无漏果者，<a id="a-4b"></a>则名为灭；<a id="a-4c"></a>无漏因者，<a id="a-4d"></a>则名为道。</p>
  <p id="a4e">“复次，<a id="a-4f"></a>善男子，<a id="a-4g"></a>八相名苦，<a id="a-4h"></a>所谓生苦、<a id="a-4i"></a>老苦、<a id="a-4j"></a>病苦、<a id="a-4k"></a>死苦、<a id="a-4l"></a>爱别离苦、<a id="a-4m"></a>怨憎会苦、<a id="a-4n"></a>求不得苦、<a id="a-4o"></a>五盛阴苦；<a id="a-4p"></a>能生如是八苦法者，<a id="a-4q"></a>是名为集；<a id="a-4r"></a>无有如是八法之处，<a id="a-4s"></a>是名为灭；<a id="a-4t"></a>十力、<a id="a-4u"></a>四无所畏、<a id="a-4v"></a>三念处、<a id="a-4w"></a>大悲，<a id="a-4x"></a>是名为道。</p>
  <p id="a4y">“善男子，<a id="a-4z"></a>生者出相，<a id="a-50"></a>所谓五种：<a id="a-51"></a>一者、<a id="a-52"></a>初出，<a id="a-53"></a>二者、<a id="a-54"></a>至终，<a id="a-55"></a>三者、<a id="a-56"></a>增长，<a id="a-57"></a>四者、<a id="a-58"></a>出胎，<a id="a-59"></a>五者、<a id="a-5A"></a>种类生。</p>
  <p id="a5B">“何等为老？<a id="a-5C"></a>老有二种：<a id="a-5D"></a>一、<a id="a-5E"></a>念念老，<a id="a-5F"></a>二、<a id="a-5G"></a>终身老。<a id="a-5H"></a>复有二种：<a id="a-5I"></a>一、<a id="a-5J"></a>增长老，<a id="a-5K"></a>二、<a id="a-5L"></a>灭坏老。<a id="a-5M"></a>是名为老。</p>
  <p id="a5N">“云何为病？<a id="a-5O"></a>病谓四大毒蛇互不调适，<a id="a-5P"></a>亦有二种：<a id="a-5Q"></a>一者、<a id="a-5R"></a>身病，<a id="a-5S"></a>二者、<a id="a-5T"></a>心病。<a id="a-5U"></a>身病有五：<a id="a-5V"></a>一者、<a id="a-5W"></a>因水，<a id="a-5X"></a>二者、<a id="a-5Y"></a>因风，<a id="a-5Z"></a>三者、<a id="a-5a"></a>因热，<a id="a-5b"></a>四者、<a id="a-5c"></a>杂病，<a id="a-5d"></a>五者、<a id="a-5e"></a>客病。<a id="a-5f"></a>客病有四：<a id="a-5g"></a>一者、<a id="a-5h"></a>非分强作，<a id="a-5i"></a>二者、<a id="a-5j"></a>忘误堕落，<a id="a-5k"></a>三者、<a id="a-5l"></a>刀杖瓦石，<a id="a-5m"></a>四者、<a id="a-5n"></a>鬼魅所著。<a id="a-5o"></a>心病亦有四种：<a id="a-5p"></a>一者、<a id="a-5q"></a>踊跃，<a id="a-5r"></a>二者、<a id="a-5s"></a>恐怖，<a id="a-5t"></a>三者、<a id="a-5u"></a>忧愁，<a id="a-5v"></a>四者、<a id="a-5w"></a>愚痴。<a id="a-5x"></a>复次，<a id="a-5y"></a>善男子，<a id="a-5z"></a>身心之病，<a id="a-60"></a>凡有三种。<a id="a-61"></a>何等为三？<a id="a-62"></a>一者、<a id="a-63"></a>业报，<a id="a-64"></a>二者、<a id="a-65"></a>不得远离恶对，<a id="a-66"></a>三者、<a id="a-67"></a>时节代谢。<a id="a-68"></a>生如是等因缘、<a id="a-69"></a>名字、<a id="a-6A"></a>受分别病。<a id="a-6B"></a>因缘者，<a id="a-6C"></a>风等诸病；<a id="a-6D"></a>名字者，<a id="a-6E"></a>心闷肺胀、<a id="a-6F"></a>上气咳逆、<a id="a-6G"></a>心惊下痢；<a id="a-6H"></a>受分别者，<a id="a-6I"></a>头痛、<a id="a-6J"></a>目痛、<a id="a-6K"></a>手足等痛。<a id="a-6L"></a>是名为病。</p>
  <p id="a6M">“何等为死？<a id="a-6N"></a>死者，<a id="a-6O"></a>舍所受身。<a id="a-6P"></a>舍所受身亦有二种：<a id="a-6Q"></a>一、<a id="a-6R"></a>命尽死，<a id="a-6S"></a>二、<a id="a-6T"></a>外缘死。<a id="a-6U"></a>命尽死者亦有三种：<a id="a-6V"></a>一者、<a id="a-6W"></a>命尽非是福尽，<a id="a-6X"></a>二者、<a id="a-6Y"></a>福尽非是命尽，<a id="a-6Z"></a>三者、<a id="a-6a"></a>福命俱尽。<a id="a-6b"></a>外缘死者复有三种：<a id="a-6c"></a>一者、<a id="a-6d"></a>非分自害死，<a id="a-6e"></a>二者、<a id="a-6f"></a>横为他死，<a id="a-6g"></a>三者、<a id="a-6h"></a>俱死。<a id="a-6i"></a>又有三种死：<a id="a-6j"></a>一、<a id="a-6k"></a>放逸死，<a id="a-6l"></a>二、<a id="a-6m"></a>破戒死，<a id="a-6n"></a>三、<a id="a-6o"></a>坏命根死。<a id="a-6p"></a>何等名为放逸死？<a id="a-6q"></a>若有诽谤大乘方等般若波罗蜜，<a id="a-6r"></a>是名放逸死。<a id="a-6s"></a>何等名为破戒死耶？<a id="a-6t"></a>毁犯去来现在诸佛所制禁戒，<a id="a-6u"></a>是名破戒死。<a id="a-6v"></a>何等名为坏命根死？<a id="a-6w"></a>舍五阴身，<a id="a-6x"></a>是名坏命根死。<a id="a-6y"></a>如是名曰死为大苦。</p>
  <p id="a6z">“何等名为爱别离苦？<a id="a-70"></a>所爱之物破坏离散。<a id="a-71"></a>所爱之物破坏离散亦有二种：<a id="a-72"></a>一者、<a id="a-73"></a>人中五阴坏，<a id="a-74"></a>二者、<a id="a-75"></a>天中五阴坏。<a id="a-76"></a>如是人天所爱五阴分别校计有无量种，<a id="a-77"></a>是名爱别离苦。</p>
  <p id="a78">“何等名为怨憎会苦？<a id="a-79"></a>所不爱者而共聚集。<a id="a-7A"></a>所不爱者而共聚集复有三种，<a id="a-7B"></a>所谓地狱、<a id="a-7C"></a>饿鬼、<a id="a-7D"></a>畜生。<a id="a-7E"></a>如是三趣分别校计有无量种，<a id="a-7F"></a>如是则名怨憎会苦。</p>
  <p id="a7G">“何等名为求不得苦？<a id="a-7H"></a>求不得苦复有二种：<a id="a-7I"></a>一者、<a id="a-7J"></a>所希望处求不能得，<a id="a-7K"></a>二者、<a id="a-7L"></a>多役功力不得果报。<a id="a-7M"></a>如是则名求不得苦。</p>
  <p id="a7N">“何等名为五盛阴苦？<a id="a-7O"></a>五盛阴苦者，<a id="a-7P"></a>生苦、<a id="a-7Q"></a>老苦、<a id="a-7R"></a>病苦、<a id="a-7S"></a>死苦、<a id="a-7T"></a>爱别离苦、<a id="a-7U"></a>怨憎贪苦、<a id="a-7V"></a>求不得苦，<a id="a-7W"></a>是故名为五盛阴苦。</p>
  <p id="a7X">“迦葉，<a id="a-7Y"></a>生之根本，<a id="a-7Z"></a>凡有如是七种之苦，<a id="a-7a"></a>老苦乃至五盛阴苦。<a id="a-7b"></a>迦葉，<a id="a-7c"></a>夫衰老者，<a id="a-7d"></a>非一切有。<a id="a-7e"></a>佛及诸天，<a id="a-7f"></a>一向定无。<a id="a-7g"></a>人中不定，<a id="a-7h"></a>或有或无。<a id="a-7i"></a>迦葉，<a id="a-7j"></a>三界受身，<a id="a-7k"></a>无不有生，<a id="a-7l"></a>老不必定，<a id="a-7m"></a>是故一切生为根本。<a id="a-7n"></a>迦葉，<a id="a-7o"></a>世间众生颠倒覆心，<a id="a-7p"></a>贪著生相，<a id="a-7q"></a>厌患老死。<a id="a-7r"></a>迦葉，<a id="a-7s"></a>菩萨不尔，<a id="a-7t"></a>观其初生，<a id="a-7u"></a>已见过患。</p>
  <p id="a7v">“迦葉，<a id="a-7w"></a>如有女人入于他舍。<a id="a-7x"></a>是女端正颜貌瓌丽，<a id="a-7y"></a>以好璎珞庄严其身。<a id="a-7z"></a>主人见已，<a id="a-80"></a>即便问言：<a id="a-81"></a>‘汝字何等，<a id="a-82"></a>系属于谁？<a id="a-83"></a>’女人答言：<a id="a-84"></a>‘我身即是功德大天。<a id="a-85"></a>’主人问言：<a id="a-86"></a>‘汝所至处，<a id="a-87"></a>为何所作？<a id="a-88"></a>’女人答言：<a id="a-89"></a>‘我所至处，<a id="a-8A"></a>能与种种金、<a id="a-8B"></a>银、<a id="a-8C"></a>琉璃、<a id="a-8D"></a>玻瓈、<a id="a-8E"></a>真珠、<a id="a-8F"></a>珊瑚、<a id="a-8G"></a>琥珀、<a id="a-8H"></a>车渠、<a id="a-8I"></a>玛瑙、<a id="a-8J"></a>象马车乘、<a id="a-8K"></a>奴婢仆使。<a id="a-8L"></a>’主人闻已，<a id="a-8M"></a>心生欢喜踊跃无量：<a id="a-8N"></a>‘我今福德故令汝来至我舍宅。<a id="a-8O"></a>’即便烧香，<a id="a-8P"></a>散华供养，<a id="a-8Q"></a>恭敬礼拜。<a id="a-8R"></a>复于门外更见一女，<a id="a-8S"></a>其形丑陋，<a id="a-8T"></a>衣裳弊坏，<a id="a-8U"></a>多诸垢腻，<a id="a-8V"></a>皮肤皴裂，<a id="a-8W"></a>其色艾白。<a id="a-8X"></a>见已问言：<a id="a-8Y"></a>‘汝字何等，<a id="a-8Z"></a>系属谁家？<a id="a-8a"></a>’女人答言：<a id="a-8b"></a>‘我字黑闇。<a id="a-8c"></a>’复问：<a id="a-8d"></a>‘何故名为黑闇？<a id="a-8e"></a>’女人答言：<a id="a-8f"></a>‘我所行处，<a id="a-8g"></a>能令其家所有财宝一切衰耗。<a id="a-8h"></a>’主人闻已，<a id="a-8i"></a>即持利刀，<a id="a-8j"></a>作如是言：<a id="a-8k"></a>‘汝若不去，<a id="a-8l"></a>当断汝命。<a id="a-8m"></a>’女人答言：<a id="a-8n"></a>‘汝甚愚痴，<a id="a-8o"></a>无有智慧。<a id="a-8p"></a>’主人问言：<a id="a-8q"></a>‘何故名我痴无智慧？<a id="a-8r"></a>’女人答言：<a id="a-8s"></a>‘汝舍中者即是我姊，<a id="a-8t"></a>我常与姊进止共俱。<a id="a-8u"></a>汝若驱我，<a id="a-8v"></a>亦当驱彼。<a id="a-8w"></a>’主人还入，<a id="a-8x"></a>问功德天：<a id="a-8y"></a>‘外有一女，<a id="a-8z"></a>云是汝妹，<a id="a-90"></a>实为是不？<a id="a-91"></a>’功德天言：<a id="a-92"></a>‘实是我妹。<a id="a-93"></a>我与此妹行住共俱，<a id="a-94"></a>未曾相离。<a id="a-95"></a>随所住处，<a id="a-96"></a>我常作好，<a id="a-97"></a>彼常作恶；<a id="a-98"></a>我常利益，<a id="a-99"></a>彼常作衰。<a id="a-9A"></a>若爱我者，<a id="a-9B"></a>亦应爱彼；<a id="a-9C"></a>若见恭敬，<a id="a-9D"></a>亦应敬彼。<a id="a-9E"></a>’主人即言：<a id="a-9F"></a>‘若有如是好恶事者，<a id="a-9G"></a>我俱不用，<a id="a-9H"></a>各随意去。<a id="a-9I"></a>’是时二女俱共相将，<a id="a-9J"></a>还其所止。<a id="a-9K"></a>尔时，<a id="a-9L"></a>主人见其还去，<a id="a-9M"></a>心生欢喜，<a id="a-9N"></a>踊跃无量。<a id="a-9O"></a>是时，<a id="a-9P"></a>二女复共相随至一贫家。<a id="a-9Q"></a>贫人见已，<a id="a-9R"></a>心生欢喜，<a id="a-9S"></a>即请之言：<a id="a-9T"></a>‘从今已去，<a id="a-9U"></a>愿汝二人，<a id="a-9V"></a>常住我家。<a id="a-9W"></a>’功德天言：<a id="a-9X"></a>‘我等先以为他所驱，<a id="a-9Y"></a>汝复何缘俱请我住？<a id="a-9Z"></a>’贫人答言：<a id="a-9a"></a>‘汝今念我，<a id="a-9b"></a>我以汝故复当敬彼，<a id="a-9c"></a>是故俱请令住我家。<a id="a-9d"></a>’迦葉，<a id="a-9e"></a>菩萨摩诃萨亦复如是，<a id="a-9f"></a>不愿生天，<a id="a-9g"></a>以生当有老病死故，<a id="a-9h"></a>是以俱弃曾无爱心。<a id="a-9i"></a>凡夫愚人不知老病死等过患，<a id="a-9j"></a>是故贪受生死二法。</p>
  <p id="a9k">“复次，<a id="a-9l"></a>迦葉，<a id="a-9m"></a>如婆罗门幼稚童子，<a id="a-9n"></a>为饥所逼，<a id="a-9o"></a>见人粪中有庵罗果即便取之。<a id="a-9p"></a>有智见已，<a id="a-9q"></a>呵责之言：<a id="a-9r"></a>‘汝婆罗门，<a id="a-9s"></a>种姓清净，<a id="a-9t"></a>何故取是粪中秽果？<a id="a-9u"></a>’童子闻已，<a id="a-9v"></a>赧然有愧，<a id="a-9w"></a>即答之言：<a id="a-9x"></a>‘我实不食，<a id="a-9y"></a>为欲洗净，<a id="a-9z"></a>还弃舍之。<a id="a-A0"></a>’智者语言：<a id="a-A1"></a>‘汝大愚痴，<a id="a-A2"></a>若还弃者，<a id="a-A3"></a>本不应取。<a id="a-A4"></a>’善男子，<a id="a-A5"></a>菩萨摩诃萨亦复如是，<a id="a-A6"></a>于此生分不受不舍，<a id="a-A7"></a>如彼智者呵责童子。<a id="a-A8"></a>凡夫之人欣生恶死，<a id="a-A9"></a>如彼童子取果还弃。</p>
  <p id="aAA">“复次，<a id="a-AB"></a>迦葉，<a id="a-AC"></a>譬如四衢道头，<a id="a-AD"></a>有人器盛满食，<a id="a-AE"></a>色香味具而欲卖之。<a id="a-AF"></a>有人远来，<a id="a-AG"></a>饥虚羸乏，<a id="a-AH"></a>见其饭食，<a id="a-AI"></a>色香味具，<a id="a-AJ"></a>即指之言：<a id="a-AK"></a>‘此是何物？<a id="a-AL"></a>’食主答言：<a id="a-AM"></a>‘此是上食，<a id="a-AN"></a>色香味具。<a id="a-AO"></a>若食此食，<a id="a-AP"></a>得色得力，<a id="a-AQ"></a>能除饥渴，<a id="a-AR"></a>得见诸天；<a id="a-AS"></a>唯有一患，<a id="a-AT"></a>所谓命终。<a id="a-AU"></a>’是人闻已，<a id="a-AV"></a>即作是念：<a id="a-AW"></a>‘我今不用色、<a id="a-AX"></a>力、<a id="a-AY"></a>见天，<a id="a-AZ"></a>亦不用死。<a id="a-Aa"></a>’即作是言：<a id="a-Ab"></a>‘食是食已若命终者，<a id="a-Ac"></a>汝今何用于此卖之？<a id="a-Ad"></a>’食主答言：<a id="a-Ae"></a>‘有智之人终不肯买。<a id="a-Af"></a>唯有愚人，<a id="a-Ag"></a>不知是事，<a id="a-Ah"></a>多与我价，<a id="a-Ai"></a>贪而食之。<a id="a-Aj"></a>’善男子，<a id="a-Ak"></a>菩萨摩诃萨亦复如是，<a id="a-Al"></a>不愿生天、<a id="a-Am"></a>得色、<a id="a-An"></a>得力、<a id="a-Ao"></a>见于诸天。<a id="a-Ap"></a>何以故？<a id="a-Aq"></a>以其不免诸苦恼故。<a id="a-Ar"></a>凡夫愚痴，<a id="a-As"></a>随有生处皆悉贪爱，<a id="a-At"></a>以其不见老病死故。</p>
  <p id="aAu">“复次，<a id="a-Av"></a>善男子，<a id="a-Aw"></a>譬如毒树，<a id="a-Ax"></a>根亦能杀，<a id="a-Ay"></a>茎亦能杀，<a id="a-Az"></a>皮华果实悉亦能杀。<a id="a-B0"></a>善男子，<a id="a-B1"></a>二十五有受生之处，<a id="a-B2"></a>所受五阴亦复如是，<a id="a-B3"></a>一切能杀。</p>
  <p id="aB4">“复次，<a id="a-B5"></a>迦葉，<a id="a-B6"></a>譬如粪秽，<a id="a-B7"></a>多少俱臭。<a id="a-B8"></a>善男子，<a id="a-B9"></a>生亦如是，<a id="a-BA"></a>设寿八万下至十岁，<a id="a-BB"></a>俱亦受苦。</p>
  <p id="aBC">“复次，<a id="a-BD"></a>迦葉，<a id="a-BE"></a>譬如崄岸，<a id="a-BF"></a>上有草覆，<a id="a-BG"></a>于彼岸边多有甘露，<a id="a-BH"></a>若有食者，<a id="a-BI"></a>寿天千年，<a id="a-BJ"></a>永除诸病，<a id="a-BK"></a>安隐快乐。<a id="a-BL"></a>凡夫愚人贪其味故，<a id="a-BM"></a>不知其下有大深坑，<a id="a-BN"></a>即前欲取，<a id="a-BO"></a>不觉脚跌，<a id="a-BP"></a>堕坑而死；<a id="a-BQ"></a>智者知已，<a id="a-BR"></a>舍离远去。<a id="a-BS"></a>善男子，<a id="a-BT"></a>菩萨摩诃萨亦复如是，<a id="a-BU"></a>尚不欲受天上妙食，<a id="a-BV"></a>况复人中？<a id="a-BW"></a>凡夫之人乃于地狱吞啖铁丸，<a id="a-BX"></a>况复人天上妙肴馔而不能食？</p>
  <p id="aBY">“迦葉，<a id="a-BZ"></a>以如是喻，<a id="a-Ba"></a>及余无量无边譬喻，<a id="a-Bb"></a>当知是生实为大苦。</p>
  <p id="aBc">“迦葉，<a id="a-Bd"></a>是名菩萨摩诃萨住于大乘《大涅槃经》观于生苦。</p>
  <p id="aBe">“迦葉，<a id="a-Bf"></a>云何菩萨摩诃萨于是大乘《大涅槃经》观于老苦？<a id="a-Bg"></a>老者，<a id="a-Bh"></a>能为咳逆上气，<a id="a-Bi"></a>能坏勇力、<a id="a-Bj"></a>忆念进持、<a id="a-Bk"></a>盛年快乐、<a id="a-Bl"></a>憍慢贡高、<a id="a-Bm"></a>安隐自恣，<a id="a-Bn"></a>能作背偻、<a id="a-Bo"></a>懈怠懒惰，<a id="a-Bp"></a>为他所轻。</p>
  <p id="aBq">“迦葉，<a id="a-Br"></a>譬如池水，<a id="a-Bs"></a>莲华满中，<a id="a-Bt"></a>开敷鲜荣，<a id="a-Bu"></a>甚可爱乐，<a id="a-Bv"></a>值天降雹，<a id="a-Bw"></a>悉皆破坏。<a id="a-Bx"></a>善男子，<a id="a-By"></a>老亦如是，<a id="a-Bz"></a>悉能破坏盛壮好色。</p>
  <p id="aC0">“复次，<a id="a-C1"></a>迦葉，<a id="a-C2"></a>譬如国王，<a id="a-C3"></a>有一智臣善知兵法，<a id="a-C4"></a>有敌国王，<a id="a-C5"></a>拒逆不顺，<a id="a-C6"></a>王遣此臣，<a id="a-C7"></a>往讨伐之，<a id="a-C8"></a>即便擒获，<a id="a-C9"></a>将来诣王；<a id="a-CA"></a>老亦如是，<a id="a-CB"></a>擒获壮色，<a id="a-CC"></a>将付死王。</p>
  <p id="aCD">“复次，<a id="a-CE"></a>迦葉，<a id="a-CF"></a>譬如折轴无所复用；<a id="a-CG"></a>老亦如是，<a id="a-CH"></a>无所复用。</p>
  <p id="aCI">“复次，<a id="a-CJ"></a>迦葉，<a id="a-CK"></a>如大富家，<a id="a-CL"></a>多有财宝、<a id="a-CM"></a>金银琉璃、<a id="a-CN"></a>珊瑚、<a id="a-CO"></a>琥珀、<a id="a-CP"></a>车渠、<a id="a-CQ"></a>玛瑙，<a id="a-CR"></a>有诸怨贼若入其家，<a id="a-CS"></a>即能劫夺悉令空尽。<a id="a-CT"></a>善男子，<a id="a-CU"></a>盛年好色亦复如是，<a id="a-CV"></a>常为老贼之所劫夺。</p>
  <p id="aCW">“复次，<a id="a-CX"></a>迦葉，<a id="a-CY"></a>譬如贫人，<a id="a-CZ"></a>贪著上膳细软衣裳，<a id="a-Ca"></a>虽复希望而不能得。<a id="a-Cb"></a>善男子，<a id="a-Cc"></a>老亦如是，<a id="a-Cd"></a>虽有贪心欲受富乐，<a id="a-Ce"></a>五欲自恣而不能得。</p>
  <p id="aCf">“复次，<a id="a-Cg"></a>迦葉，<a id="a-Ch"></a>如陆地龟，<a id="a-Ci"></a>心常念水。<a id="a-Cj"></a>善男子，<a id="a-Ck"></a>人亦如是，<a id="a-Cl"></a>既为衰老之所干枯，<a id="a-Cm"></a>心常忆念壮时所受五欲之乐。</p>
  <p id="aCn">“复次，<a id="a-Co"></a>迦葉，<a id="a-Cp"></a>犹如秋月所有莲华，<a id="a-Cq"></a>皆为一切之所乐见，<a id="a-Cr"></a>及其萎黄，<a id="a-Cs"></a>人所恶贱。<a id="a-Ct"></a>善男子，<a id="a-Cu"></a>盛年壮色亦复如是，<a id="a-Cv"></a>悉为一切之所爱乐，<a id="a-Cw"></a>及其老至，<a id="a-Cx"></a>众所恶贱。</p>
  <p id="aCy">“复次，<a id="a-Cz"></a>迦葉，<a id="a-D0"></a>譬如甘蔗，<a id="a-D1"></a>既被压已，<a id="a-D2"></a>滓无复味。<a id="a-D3"></a>善男子，<a id="a-D4"></a>壮年盛色亦复如是，<a id="a-D5"></a>既被老压，<a id="a-D6"></a>无三种味：<a id="a-D7"></a>一、<a id="a-D8"></a>出家味，<a id="a-D9"></a>二、<a id="a-DA"></a>读诵味，<a id="a-DB"></a>三、<a id="a-DC"></a>坐禅味。</p>
  <p id="aDD">“复次，<a id="a-DE"></a>迦葉，<a id="a-DF"></a>譬如满月，<a id="a-DG"></a>夜多光明，<a id="a-DH"></a>昼则不尔。<a id="a-DI"></a>善男子，<a id="a-DJ"></a>人亦如是，<a id="a-DK"></a>壮则端严形貌瓌玮，<a id="a-DL"></a>老则衰羸形神枯顇。</p>
  <p id="aDM">“复次，<a id="a-DN"></a>迦葉，<a id="a-DO"></a>譬如有王，<a id="a-DP"></a>常以正，<a id="a-DQ"></a>治于国土，<a id="a-DR"></a>真实无曲，<a id="a-DS"></a>慈悲好施。<a id="a-DT"></a>时为敌国之所破坏，<a id="a-DU"></a>流离逃迸，<a id="a-DV"></a>遂至他土。<a id="a-DW"></a>他土人民，<a id="a-DX"></a>见已生于怜愍之心，<a id="a-DY"></a>咸作是言：<a id="a-DZ"></a>‘大王往日正法治国，<a id="a-Da"></a>不枉万姓，<a id="a-Db"></a>如何一旦流离至此？<a id="a-Dc"></a>’善男子，<a id="a-Dd"></a>人亦如是，<a id="a-De"></a>既为衰老所坏败已，<a id="a-Df"></a>常赞壮时所行事业。</p>
  <p id="aDg">“复次，<a id="a-Dh"></a>迦葉，<a id="a-Di"></a>譬如灯炷，<a id="a-Dj"></a>唯赖膏油，<a id="a-Dk"></a>膏油既尽，<a id="a-Dl"></a>势不久停。<a id="a-Dm"></a>善男子，<a id="a-Dn"></a>人亦如是，<a id="a-Do"></a>唯赖壮膏，<a id="a-Dp"></a>壮膏既尽，<a id="a-Dq"></a>衰老之炷，<a id="a-Dr"></a>何得久停？</p>
  <p id="aDs">“复次，<a id="a-Dt"></a>迦葉，<a id="a-Du"></a>譬如枯河，<a id="a-Dv"></a>不能利益人及非人、<a id="a-Dw"></a>飞鸟走兽。<a id="a-Dx"></a>善男子，<a id="a-Dy"></a>人亦如是，<a id="a-Dz"></a>为老所枯，<a id="a-E0"></a>不能利益一切作业。</p>
  <p id="aE1">“复次，<a id="a-E2"></a>迦葉，<a id="a-E3"></a>譬如河岸临峻之树，<a id="a-E4"></a>若遇暴风必当颠坠。<a id="a-E5"></a>善男子，<a id="a-E6"></a>人亦如是，<a id="a-E7"></a>临老险岸，<a id="a-E8"></a>死风既至，<a id="a-E9"></a>势不得住。</p>
  <p id="aEA">“复次，<a id="a-EB"></a>迦葉，<a id="a-EC"></a>如车轴折，<a id="a-ED"></a>不任重载。<a id="a-EE"></a>善男子，<a id="a-EF"></a>老亦如是，<a id="a-EG"></a>不能咨受一切善法。</p>
  <p id="aEH">“复次，<a id="a-EI"></a>迦葉，<a id="a-EJ"></a>譬如婴儿，<a id="a-EK"></a>为人所轻。<a id="a-EL"></a>善男子，<a id="a-EM"></a>老亦如是，<a id="a-EN"></a>常为一切之所轻毁。</p>
  <p id="aEO">“迦葉，<a id="a-EP"></a>以是等喻，<a id="a-EQ"></a>及余无量无边譬喻，<a id="a-ER"></a>当知是老，<a id="a-ES"></a>实为大苦。</p>
  <p id="aET">“迦葉，<a id="a-EU"></a>是名菩萨摩诃萨修行大乘《大涅槃经》观于老苦。</p>
  <p id="aEV">“迦葉，<a id="a-EW"></a>云何菩萨摩诃萨修行大乘《大涅槃经》观于病苦？<a id="a-EX"></a>所谓病者，<a id="a-EY"></a>能坏一切安隐乐事，<a id="a-EZ"></a>譬如雹雨，<a id="a-Ea"></a>伤坏谷苗。</p>
  <p id="aEb">“复次，<a id="a-Ec"></a>迦葉，<a id="a-Ed"></a>如人有怨，<a id="a-Ee"></a>心常忧愁而怀恐怖。<a id="a-Ef"></a>善男子，<a id="a-Eg"></a>一切众生，<a id="a-Eh"></a>亦复如是，<a id="a-Ei"></a>常畏病苦，<a id="a-Ej"></a>心怀愁忧。</p>
  <p id="aEk">“复次，<a id="a-El"></a>迦葉，<a id="a-Em"></a>譬如有人形貌端正，<a id="a-En"></a>为王夫人欲心所爱，<a id="a-Eo"></a>遣使逼唤与共交通。<a id="a-Ep"></a>时王捕得，<a id="a-Eq"></a>即便使人挑其一目，<a id="a-Er"></a>截其一耳，<a id="a-Es"></a>断一手足。<a id="a-Et"></a>是人尔时形容改异，<a id="a-Eu"></a>人所恶贱。<a id="a-Ev"></a>善男子，<a id="a-Ew"></a>人亦如是，<a id="a-Ex"></a>虽复身体耳目具足，<a id="a-Ey"></a>既为病苦所缠逼已，<a id="a-Ez"></a>则为众人之所恶贱。</p>
  <p id="aF0">“复次，<a id="a-F1"></a>迦葉，<a id="a-F2"></a>如芭蕉树、<a id="a-F3"></a>竹苇、<a id="a-F4"></a>芦、<a id="a-F5"></a>骡，<a id="a-F6"></a>有子则死。<a id="a-F7"></a>善男子，<a id="a-F8"></a>人亦如是，<a id="a-F9"></a>有病则死。</p>
  <p id="aFA">“复次，<a id="a-FB"></a>迦葉，<a id="a-FC"></a>如转轮王，<a id="a-FD"></a>主兵大臣常在前导，<a id="a-FE"></a>王随后行；<a id="a-FF"></a>亦如鱼王、<a id="a-FG"></a>蚁王、<a id="a-FH"></a>蠃王、<a id="a-FI"></a>牛王、<a id="a-FJ"></a>商主，<a id="a-FK"></a>在前行时，<a id="a-FL"></a>如是诸众悉皆随从无舍离者。<a id="a-FM"></a>善男子，<a id="a-FN"></a>死转轮王亦复如是，<a id="a-FO"></a>常随病臣，<a id="a-FP"></a>不相舍离。<a id="a-FQ"></a>鱼、<a id="a-FR"></a>蚁、<a id="a-FS"></a>蠃、<a id="a-FT"></a>牛、<a id="a-FU"></a>商主、<a id="a-FV"></a>病王亦复如是，<a id="a-FW"></a>常为死众之所随逐。</p>
  <p id="aFX">“迦葉，<a id="a-FY"></a>病因缘者，<a id="a-FZ"></a>所谓苦恼愁忧、<a id="a-Fa"></a>悲叹、<a id="a-Fb"></a>身心不安，<a id="a-Fc"></a>或为怨贼之所逼害，<a id="a-Fd"></a>破坏浮囊，<a id="a-Fe"></a>拨撤桥梁，<a id="a-Ff"></a>亦能劫夺正念根本，<a id="a-Fg"></a>复能破坏盛壮好色力势安乐除舍惭愧，<a id="a-Fh"></a>能为身心焦热炽然。<a id="a-Fi"></a>以是等喻，<a id="a-Fj"></a>及余无量无边譬喻，<a id="a-Fk"></a>当知病苦，<a id="a-Fl"></a>是为大苦。</p>
  <p id="aFm">“迦葉，<a id="a-Fn"></a>是名菩萨摩诃萨修行大乘《大涅槃经》观于病苦。</p>
  <p id="aFo">“迦葉，<a id="a-Fp"></a>云何菩萨摩诃萨修行大乘《大涅槃经》观于死苦？<a id="a-Fq"></a>所谓死者，<a id="a-Fr"></a>能烧灭故。</p>
  <p id="aFs">“迦葉，<a id="a-Ft"></a>如火灾起，<a id="a-Fu"></a>能烧一切，<a id="a-Fv"></a>唯除二禅，<a id="a-Fw"></a>力不至故。<a id="a-Fx"></a>善男子，<a id="a-Fy"></a>死火亦尔，<a id="a-Fz"></a>能烧一切，<a id="a-G0"></a>唯除菩萨住于大乘大般涅槃，<a id="a-G1"></a>势不及故。</p>
  <p id="aG2">“复次，<a id="a-G3"></a>迦葉，<a id="a-G4"></a>如水灾起，<a id="a-G5"></a>一切漂没，<a id="a-G6"></a>唯除三禅，<a id="a-G7"></a>力不至故。<a id="a-G8"></a>善男子，<a id="a-G9"></a>死水亦尔，<a id="a-GA"></a>漂没一切，<a id="a-GB"></a>唯除菩萨住于大乘大般涅槃。</p>
  <p id="aGC">“复次，<a id="a-GD"></a>迦葉，<a id="a-GE"></a>如风灾起，<a id="a-GF"></a>能吹一切，<a id="a-GG"></a>悉令散灭，<a id="a-GH"></a>唯除四禅，<a id="a-GI"></a>力不至故。<a id="a-GJ"></a>善男子，<a id="a-GK"></a>死风亦尔，<a id="a-GL"></a>悉能吹灭一切所有，<a id="a-GM"></a>唯除菩萨住于大乘大般涅槃。<a id="a-GN"></a>”</p>
  <p id="aGO">迦葉菩萨白佛言：<a id="a-GP"></a>“世尊，<a id="a-GQ"></a>彼第四禅，<a id="a-GR"></a>以何因缘，<a id="a-GS"></a>风不能吹，<a id="a-GT"></a>水不能漂，<a id="a-GU"></a>火不能烧？<a id="a-GV"></a>”</p>
  <p id="aGW">佛告迦葉：<a id="a-GX"></a>“善男子，<a id="a-GY"></a>彼第四禅，<a id="a-GZ"></a>内外过患，<a id="a-Ga"></a>一切无故。<a id="a-Gb"></a>善男子，<a id="a-Gc"></a>初禅过患，<a id="a-Gd"></a>内有觉观，<a id="a-Ge"></a>外有火灾；<a id="a-Gf"></a>二禅过患，<a id="a-Gg"></a>内有欢喜，<a id="a-Gh"></a>外有水灾；<a id="a-Gi"></a>三禅过患，<a id="a-Gj"></a>内有喘息，<a id="a-Gk"></a>外有风灾。<a id="a-Gl"></a>善男子，<a id="a-Gm"></a>彼第四禅，<a id="a-Gn"></a>内外过患，<a id="a-Go"></a>一切俱无，<a id="a-Gp"></a>是故诸灾不能及之。<a id="a-Gq"></a>善男子，<a id="a-Gr"></a>菩萨摩诃萨亦复如是，<a id="a-Gs"></a>安住大乘大般涅槃，<a id="a-Gt"></a>内外过患一切皆尽，<a id="a-Gu"></a>是故死王不能及之。</p>
  <p id="aGv">“复次，<a id="a-Gw"></a>善男子，<a id="a-Gx"></a>如金翅鸟，<a id="a-Gy"></a>能啖能消一切龙、<a id="a-Gz"></a>鱼、<a id="a-H0"></a>金银等宝，<a id="a-H1"></a>唯除金刚不能令消。<a id="a-H2"></a>善男子，<a id="a-H3"></a>死金翅鸟亦复如是，<a id="a-H4"></a>能啖能消一切众生，<a id="a-H5"></a>唯不能消住于大乘大般涅槃菩萨摩诃萨。</p>
  <p id="aH6">“复次，<a id="a-H7"></a>迦葉，<a id="a-H8"></a>譬如河岸所有草木，<a id="a-H9"></a>大水瀑涨，<a id="a-HA"></a>悉随漂流入于大海，<a id="a-HB"></a>唯除杨柳，<a id="a-HC"></a>以其软故。<a id="a-HD"></a>善男子，<a id="a-HE"></a>一切众生亦复如是，<a id="a-HF"></a>悉皆随流入于死海，<a id="a-HG"></a>唯除菩萨住于大乘大般涅槃。</p>
  <p id="aHH">“复次，<a id="a-HI"></a>迦葉，<a id="a-HJ"></a>如那罗延，<a id="a-HK"></a>悉能摧伏一切力士，<a id="a-HL"></a>唯除大风。<a id="a-HM"></a>何以故？<a id="a-HN"></a>以无碍故。<a id="a-HO"></a>善男子，<a id="a-HP"></a>死那罗延亦复如是，<a id="a-HQ"></a>悉能摧伏一切众生，<a id="a-HR"></a>唯除菩萨住于大乘大般涅槃。<a id="a-HS"></a>何以故？<a id="a-HT"></a>以无碍故。</p>
  <p id="aHU">“复次，<a id="a-HV"></a>迦葉，<a id="a-HW"></a>譬如有人，<a id="a-HX"></a>于怨憎中诈现亲善，<a id="a-HY"></a>常相追逐如影随形，<a id="a-HZ"></a>伺求其便而欲杀之。<a id="a-Ha"></a>彼怨谨慎，<a id="a-Hb"></a>坚牢自备，<a id="a-Hc"></a>故使是人不能得杀。<a id="a-Hd"></a>善男子，<a id="a-He"></a>死怨亦尔，<a id="a-Hf"></a>常伺众生而欲杀之，<a id="a-Hg"></a>唯不能杀住于大乘大般涅槃菩萨摩诃萨。<a id="a-Hh"></a>何以故？<a id="a-Hi"></a>以是菩萨不放逸故。</p>
  <p id="aHj">“复次，<a id="a-Hk"></a>迦葉，<a id="a-Hl"></a>譬如卒降金刚瀑雨，<a id="a-Hm"></a>悉坏药木、<a id="a-Hn"></a>诸树山林、<a id="a-Ho"></a>土沙瓦石、<a id="a-Hp"></a>金银琉璃一切之物，<a id="a-Hq"></a>唯不能坏金刚真宝。<a id="a-Hr"></a>善男子，<a id="a-Hs"></a>金刚死雨亦复如是，<a id="a-Ht"></a>悉能破坏一切众生，<a id="a-Hu"></a>唯除金刚菩萨住于大乘大般涅槃。</p>
  <p id="aHv">“复次，<a id="a-Hw"></a>迦葉，<a id="a-Hx"></a>如金翅鸟，<a id="a-Hy"></a>能啖诸龙，<a id="a-Hz"></a>唯不能啖受三归者。<a id="a-I0"></a>善男子，<a id="a-I1"></a>死金翅鸟亦复如是，<a id="a-I2"></a>能啖一切无量众生，<a id="a-I3"></a>唯除菩萨住三定者。<a id="a-I4"></a>何谓三定？<a id="a-I5"></a>空无相愿。</p>
  <p id="aI6">“复次，<a id="a-I7"></a>迦葉，<a id="a-I8"></a>如摩罗毒蛇，<a id="a-I9"></a>凡所触螫，<a id="a-IA"></a>虽有良咒、<a id="a-IB"></a>上妙好药，<a id="a-IC"></a>无如之何，<a id="a-ID"></a>唯阿竭多星咒，<a id="a-IE"></a>能令除愈。<a id="a-IF"></a>善男子，<a id="a-IG"></a>死毒所螫亦复如是，<a id="a-IH"></a>一切医方，<a id="a-II"></a>无如之何，<a id="a-IJ"></a>唯除菩萨住于大乘大般涅槃咒。</p>
  <p id="aIK">“复次，<a id="a-IL"></a>迦葉，<a id="a-IM"></a>譬如有人，<a id="a-IN"></a>为王所瞋，<a id="a-IO"></a>其人若能以软善语，<a id="a-IP"></a>贡上财宝便可得脱。<a id="a-IQ"></a>善男子，<a id="a-IR"></a>死王不尔，<a id="a-IS"></a>虽以软语、<a id="a-IT"></a>钱财珍宝而贡上之，<a id="a-IU"></a>亦不得脱。</p>
  <p id="aIV">“善男子，<a id="a-IW"></a>夫死者，<a id="a-IX"></a>于崄难处无有资粮，<a id="a-IY"></a>去处悬远而无伴侣，<a id="a-IZ"></a>昼夜常行不知边际，<a id="a-Ia"></a>深邃幽闇无有灯明，<a id="a-Ib"></a>入无门户而有处所，<a id="a-Ic"></a>虽无痛处不可疗治，<a id="a-Id"></a>往无遮止到不得脱，<a id="a-Ie"></a>无所破坏见者愁毒，<a id="a-If"></a>非是恶色而令人怖，<a id="a-Ig"></a>敷在身边不可觉知。</p>
  <p id="aIh">“迦葉，<a id="a-Ii"></a>以是等喻，<a id="a-Ij"></a>及余无量无边譬喻，<a id="a-Ik"></a>当知是死真为大苦。</p>
  <p id="aIl">“迦葉，<a id="a-Im"></a>是名菩萨摩诃萨修行大乘《大涅槃经》观于死苦。</p>
  <p id="aIn">“迦葉，<a id="a-Io"></a>云何菩萨摩诃萨，<a id="a-Ip"></a>住于大乘《大涅槃经》观爱别离苦？<a id="a-Iq"></a>爱别离苦能为一切众苦根本，<a id="a-Ir"></a>如说偈言：</p>
  <p id="aIs">“因爱生忧，<a id="a-It"></a>因爱生怖。</p>
  <p id="aIu">若离于爱，<a id="a-Iv"></a>何忧何怖？</p>
  <p id="aIw">“爱因缘故，<a id="a-Ix"></a>则生忧苦；<a id="a-Iy"></a>以忧苦故，<a id="a-Iz"></a>则令众生生于衰老爱别离苦，<a id="a-J0"></a>所谓命终。<a id="a-J1"></a>善男子，<a id="a-J2"></a>以别离故，<a id="a-J3"></a>能生种种微细诸苦，<a id="a-J4"></a>今当为汝分别显示。</p>
  <p id="aJ5">“善男子，<a id="a-J6"></a>过去之世，<a id="a-J7"></a>人寿无量，<a id="a-J8"></a>时世有王，<a id="a-J9"></a>名为善住。<a id="a-JA"></a>其王尔时，<a id="a-JB"></a>为童子身、<a id="a-JC"></a>太子治事及登王位，<a id="a-JD"></a>各八万四千岁。<a id="a-JE"></a>时王顶上生一肉疱，<a id="a-JF"></a>其疱柔软如兜罗绵、<a id="a-JG"></a>细软劫贝，<a id="a-JH"></a>渐渐增长不以为患。<a id="a-JI"></a>足满十月，<a id="a-JJ"></a>疱即开剖，<a id="a-JK"></a>生一童子，<a id="a-JL"></a>其形端正，<a id="a-JM"></a>奇异少双，<a id="a-JN"></a>色像分明，<a id="a-JO"></a>人中第一。<a id="a-JP"></a>父王欢喜，<a id="a-JQ"></a>字之顶生。<a id="a-JR"></a>时善住王因以国事委付顶生，<a id="a-JS"></a>弃舍宫殿、<a id="a-JT"></a>妻子、<a id="a-JU"></a>眷属，<a id="a-JV"></a>入山学道满八万四千岁。</p>
  <p id="aJW">“尔时，<a id="a-JX"></a>顶生于十五日，<a id="a-JY"></a>处在高楼沐浴受斋。<a id="a-JZ"></a>即时东方有金轮宝，<a id="a-Ja"></a>其轮千辐，<a id="a-Jb"></a>毂辋具足，<a id="a-Jc"></a>非工匠造，<a id="a-Jd"></a>自然成就而来应之。<a id="a-Je"></a>顶生大王即作是念：<a id="a-Jf"></a>‘我昔曾闻五通仙说，<a id="a-Jg"></a>若刹利王于十五日，<a id="a-Jh"></a>处在高楼，<a id="a-Ji"></a>沐浴受斋，<a id="a-Jj"></a>若有金轮千辐不减，<a id="a-Jk"></a>毂辋具足，<a id="a-Jl"></a>非工匠造，<a id="a-Jm"></a>自然成就，<a id="a-Jn"></a>而来应者，<a id="a-Jo"></a>当知是王即当得作转轮圣帝。<a id="a-Jp"></a>’复作是念：<a id="a-Jq"></a>‘我今当试。<a id="a-Jr"></a>’即以左手擎此轮宝，<a id="a-Js"></a>右执香炉，<a id="a-Jt"></a>右膝著地而发誓言：<a id="a-Ju"></a>‘是金轮宝若实不虚，<a id="a-Jv"></a>应如过去转轮圣王所行道去。<a id="a-Jw"></a>’作是誓已，<a id="a-Jx"></a>是金轮宝飞升虚空遍十方已，<a id="a-Jy"></a>还来住在顶生左手。<a id="a-Jz"></a>尔时，<a id="a-K0"></a>顶生心生欢喜，<a id="a-K1"></a>踊跃无量，<a id="a-K2"></a>复作是言：<a id="a-K3"></a>‘我今定当作转轮王。<a id="a-K4"></a>’</p>
  <p id="aK5">“其后不久，<a id="a-K6"></a>复有象宝，<a id="a-K7"></a>状貌端严，<a id="a-K8"></a>如白莲华，<a id="a-K9"></a>七支拄地。<a id="a-KA"></a>顶生见已，<a id="a-KB"></a>复作是念：<a id="a-KC"></a>‘我昔曾闻五通仙说，<a id="a-KD"></a>若转轮王于十五日，<a id="a-KE"></a>处在高楼，<a id="a-KF"></a>沐浴受斋，<a id="a-KG"></a>若有象宝，<a id="a-KH"></a>状貌端严，<a id="a-KI"></a>如白莲华，<a id="a-KJ"></a>七支拄地而来应者，<a id="a-KK"></a>当知是王即是圣王。<a id="a-KL"></a>’复作是念：<a id="a-KM"></a>‘我今当试。<a id="a-KN"></a>’即擎香炉，<a id="a-KO"></a>右膝著地而发誓言：<a id="a-KP"></a>‘是白象宝若实不虚，<a id="a-KQ"></a>应如过去转轮圣王所行道去。<a id="a-KR"></a>’作是誓已，<a id="a-KS"></a>是白象宝从旦至夕周遍八方，<a id="a-KT"></a>尽大海际，<a id="a-KU"></a>还住本处。<a id="a-KV"></a>尔时，<a id="a-KW"></a>顶生心大欢喜，<a id="a-KX"></a>踊跃无量，<a id="a-KY"></a>复作是言：<a id="a-KZ"></a>‘我今定是转轮圣王。<a id="a-Ka"></a>’</p>
  <p id="aKb">“其后不久，<a id="a-Kc"></a>次有马宝，<a id="a-Kd"></a>其色绀炎，<a id="a-Ke"></a>髦尾金色。<a id="a-Kf"></a>顶生见已，<a id="a-Kg"></a>复作是念：<a id="a-Kh"></a>‘我昔曾闻五通仙说，<a id="a-Ki"></a>若转轮王于十五日，<a id="a-Kj"></a>处在高楼，<a id="a-Kk"></a>沐浴受斋，<a id="a-Kl"></a>若有马宝，<a id="a-Km"></a>其色绀艳，<a id="a-Kn"></a>髦尾金色而来应者，<a id="a-Ko"></a>当知是王即是圣王。<a id="a-Kp"></a>’复作是念：<a id="a-Kq"></a>‘我今当试。<a id="a-Kr"></a>’即执香炉，<a id="a-Ks"></a>右膝著地而发誓言：<a id="a-Kt"></a>‘是绀马宝若实不虚，<a id="a-Ku"></a>应如过去转轮圣王所行道去。<a id="a-Kv"></a>’作是誓己，<a id="a-Kw"></a>是绀马宝从旦至夕周遍八方，<a id="a-Kx"></a>尽大海际，<a id="a-Ky"></a>还住本处。<a id="a-Kz"></a>尔时，<a id="a-L0"></a>顶生心大欢喜，<a id="a-L1"></a>踊跃无量，<a id="a-L2"></a>复作是言：<a id="a-L3"></a>‘我今定是转轮圣王。<a id="a-L4"></a>’</p>
  <p id="aL5">“其后不久，<a id="a-L6"></a>复有女宝，<a id="a-L7"></a>形容端正，<a id="a-L8"></a>微妙第一，<a id="a-L9"></a>不长不短，<a id="a-LA"></a>不白不黑；<a id="a-LB"></a>身诸毛孔出栴檀香；<a id="a-LC"></a>口气香洁如青莲华；<a id="a-LD"></a>其目远视见一由旬，<a id="a-LE"></a>耳闻鼻嗅亦复如是；<a id="a-LF"></a>其舌广大出能覆面，<a id="a-LG"></a>形色细薄如亦铜叶；<a id="a-LH"></a>心聪睿哲有大智慧，<a id="a-LI"></a>于诸众生常有软语。<a id="a-LJ"></a>是女以手触王衣时，<a id="a-LK"></a>即知王身安乐病患，<a id="a-LL"></a>亦知王心所缘之处。<a id="a-LM"></a>尔时，<a id="a-LN"></a>顶生复作是念：<a id="a-LO"></a>‘若有女人能知王心，<a id="a-LP"></a>即是女宝。<a id="a-LQ"></a>’</p>
  <p id="aLR">“其后不久，<a id="a-LS"></a>于王宫内，<a id="a-LT"></a>自然而有宝摩尼珠，<a id="a-LU"></a>纯青琉璃，<a id="a-LV"></a>大如人脾，<a id="a-LW"></a>能于闇中照一由旬。<a id="a-LX"></a>若天降雨，<a id="a-LY"></a>渧如车轴，<a id="a-LZ"></a>是珠力能作盖遍覆足一由旬，<a id="a-La"></a>遮此大雨不令下过。<a id="a-Lb"></a>尔时，<a id="a-Lc"></a>顶生复作是念：<a id="a-Ld"></a>‘若转轮王得是宝珠，<a id="a-Le"></a>必是圣王。<a id="a-Lf"></a>’</p>
  <p id="aLg">“其后不久，<a id="a-Lh"></a>有主藏臣自然而出，<a id="a-Li"></a>多饶财宝，<a id="a-Lj"></a>巨富无量，<a id="a-Lk"></a>库藏盈溢无所乏少。<a id="a-Ll"></a>报得眼根，<a id="a-Lm"></a>力能彻见一切地中所有伏藏，<a id="a-Ln"></a>随王所念，<a id="a-Lo"></a>皆能办之。<a id="a-Lp"></a>尔时，<a id="a-Lq"></a>顶生复欲试之，<a id="a-Lr"></a>即共乘船入于大海，<a id="a-Ls"></a>告藏臣言：<a id="a-Lt"></a>‘我今欲得珍异之宝。<a id="a-Lu"></a>’藏臣闻已，<a id="a-Lv"></a>即以两手挠大海水，<a id="a-Lw"></a>时十指头出十宝藏，<a id="a-Lx"></a>以奉圣王而白王言：<a id="a-Ly"></a>‘大王所须，<a id="a-Lz"></a>随意用之，<a id="a-M0"></a>其余在者，<a id="a-M1"></a>当投大海。<a id="a-M2"></a>’尔时，<a id="a-M3"></a>顶生心大欢喜，<a id="a-M4"></a>踊跃无量，<a id="a-M5"></a>复作念言：<a id="a-M6"></a>‘我今定是转轮圣王。<a id="a-M7"></a>’</p>
  <p id="aM8">“其后不久，<a id="a-M9"></a>有主兵臣自然而出，<a id="a-MA"></a>勇健猛略策谋第一，<a id="a-MB"></a>善知四兵，<a id="a-MC"></a>若任斗者则现圣王，<a id="a-MD"></a>若不任者退不令现，<a id="a-ME"></a>未摧伏者能令摧伏，<a id="a-MF"></a>已摧伏者力能守护。<a id="a-MG"></a>尔时，<a id="a-MH"></a>顶生复作是念：<a id="a-MI"></a>‘若转轮王得是兵宝，<a id="a-MJ"></a>当知定是转轮圣王。<a id="a-MK"></a>’</p>
  <p id="aML">“尔时，<a id="a-MM"></a>顶生转轮圣帝告诸大臣：<a id="a-MN"></a>‘汝等当知，<a id="a-MO"></a>此阎浮提，<a id="a-MP"></a>安隐丰乐。<a id="a-MQ"></a>然我今已七宝成就，<a id="a-MR"></a>千子具足，<a id="a-MS"></a>更何所为？<a id="a-MT"></a>’诸臣答言：<a id="a-MU"></a>‘唯然，<a id="a-MV"></a>大王，<a id="a-MW"></a>东弗婆提犹未归德，<a id="a-MX"></a>王应往讨。<a id="a-MY"></a>’尔时，<a id="a-MZ"></a>圣王与其七宝一切营从，<a id="a-Ma"></a>飞空而往东弗婆提。<a id="a-Mb"></a>彼土人民欢喜归化。<a id="a-Mc"></a>复告大臣：<a id="a-Md"></a>‘我阎浮提及弗婆提，<a id="a-Me"></a>安隐丰乐，<a id="a-Mf"></a>人民炽盛，<a id="a-Mg"></a>悉来归化，<a id="a-Mh"></a>七宝成就，<a id="a-Mi"></a>千子具足，<a id="a-Mj"></a>复何所为？<a id="a-Mk"></a>’诸臣答言：<a id="a-Ml"></a>‘唯然，<a id="a-Mm"></a>大王，<a id="a-Mn"></a>西瞿陀尼犹未归德。<a id="a-Mo"></a>’尔时，<a id="a-Mp"></a>圣王复与七宝一切营从，<a id="a-Mq"></a>飞空而往西瞿陀尼。<a id="a-Mr"></a>王既至彼，<a id="a-Ms"></a>彼土人民亦复归化。<a id="a-Mt"></a>复告大臣：<a id="a-Mu"></a>‘我阎浮提及弗婆提，<a id="a-Mv"></a>此瞿陀尼，<a id="a-Mw"></a>安隐丰乐，<a id="a-Mx"></a>人民炽盛，<a id="a-My"></a>咸以归化，<a id="a-Mz"></a>七宝成就，<a id="a-N0"></a>千子具足，<a id="a-N1"></a>复何所为？<a id="a-N2"></a>’诸臣答言：<a id="a-N3"></a>‘唯然，<a id="a-N4"></a>大王，<a id="a-N5"></a>北郁单越犹未归化。<a id="a-N6"></a>’尔时，<a id="a-N7"></a>圣王复与七宝一切营从，<a id="a-N8"></a>飞空而往北郁单越。<a id="a-N9"></a>王既至彼，<a id="a-NA"></a>彼土人民欢喜归德。<a id="a-NB"></a>复告大臣：<a id="a-NC"></a>‘我四天下，<a id="a-ND"></a>安隐丰乐，<a id="a-NE"></a>人民炽盛，<a id="a-NF"></a>咸已归德，<a id="a-NG"></a>七宝成就，<a id="a-NH"></a>千子具足，<a id="a-NI"></a>更何所为？<a id="a-NJ"></a>’诸臣答言：<a id="a-NK"></a>‘唯然，<a id="a-NL"></a>圣王，<a id="a-NM"></a>三十三天，<a id="a-NN"></a>寿命极长，<a id="a-NO"></a>安隐快乐。<a id="a-NP"></a>彼天身形端严无比，<a id="a-NQ"></a>所居宫殿床榻卧具悉是七宝，<a id="a-NR"></a>自恃天福未来归化，<a id="a-NS"></a>今可往讨，<a id="a-NT"></a>令其摧伏。<a id="a-NU"></a>’尔时，<a id="a-NV"></a>圣王复与七宝一切营从，<a id="a-NW"></a>飞腾虚空上忉利天。<a id="a-NX"></a>见有一树，<a id="a-NY"></a>其色青绿。<a id="a-NZ"></a>圣王见已，<a id="a-Na"></a>即问大臣：<a id="a-Nb"></a>‘此是何色？<a id="a-Nc"></a>’大臣答言：<a id="a-Nd"></a>‘此是波利质多罗树。<a id="a-Ne"></a>忉利诸天，<a id="a-Nf"></a>夏三月日，<a id="a-Ng"></a>常于其下娱乐受乐。<a id="a-Nh"></a>’复见白色犹如白云，<a id="a-Ni"></a>复问大臣：<a id="a-Nj"></a>‘彼是何色？<a id="a-Nk"></a>’大臣答言：<a id="a-Nl"></a>‘是善法堂，<a id="a-Nm"></a>忉利诸天常集其中，<a id="a-Nn"></a>论人天事。<a id="a-No"></a>’于是天主释提桓因，<a id="a-Np"></a>知顶生王已来在外，<a id="a-Nq"></a>即出迎逆，<a id="a-Nr"></a>见已执手，<a id="a-Ns"></a>升善法堂分座而坐。<a id="a-Nt"></a>彼时二王形容相貌等无差别，<a id="a-Nu"></a>唯有视眴为别异耳。<a id="a-Nv"></a>是时圣王即生念言：<a id="a-Nw"></a>‘我今宁可退彼王位，<a id="a-Nx"></a>即住其中为天王不？<a id="a-Ny"></a>’</p>
  <p id="aNz">“善男子，<a id="a-O0"></a>尔时帝释受持读诵大乘经典，<a id="a-O1"></a>开示分别，<a id="a-O2"></a>为他演说，<a id="a-O3"></a>唯于深义未尽通达。<a id="a-O4"></a>以是读诵受持分别为他广说因缘力故，<a id="a-O5"></a>有大威德。<a id="a-O6"></a>善男子，<a id="a-O7"></a>而是顶生于此帝释生恶心已，<a id="a-O8"></a>即便堕落还阎浮提，<a id="a-O9"></a>与所爱念人天离别生大苦恼，<a id="a-OA"></a>复遇恶病即便命终。<a id="a-OB"></a>尔时，<a id="a-OC"></a>帝释，<a id="a-OD"></a>迦葉佛是；<a id="a-OE"></a>转轮圣王，<a id="a-OF"></a>则我身是。<a id="a-OG"></a>善男子，<a id="a-OH"></a>当知如是爱别离者，<a id="a-OI"></a>极为大苦。<a id="a-OJ"></a>善男子，<a id="a-OK"></a>菩萨摩诃萨尚忆过去如是等辈爱别离苦，<a id="a-OL"></a>何况菩萨住于大乘《大涅槃经》，<a id="a-OM"></a>而当不观现在之世爱别离苦？</p>
  <p id="aON">“善男子，<a id="a-OO"></a>云何菩萨摩诃萨修行大乘《大涅槃经》观怨憎会苦？<a id="a-OP"></a>善男子，<a id="a-OQ"></a>是菩萨摩诃萨，<a id="a-OR"></a>观于地狱、<a id="a-OS"></a>畜生、<a id="a-OT"></a>饿鬼、<a id="a-OU"></a>人中、<a id="a-OV"></a>天上，<a id="a-OW"></a>皆有如是怨憎会苦。<a id="a-OX"></a>譬如人观牢狱系闭枷锁杻械以为大苦；<a id="a-OY"></a>菩萨摩诃萨亦复如是，<a id="a-OZ"></a>观于五道一切受生，<a id="a-Oa"></a>悉是怨憎合会大苦。<a id="a-Ob"></a>复次，<a id="a-Oc"></a>善男子，<a id="a-Od"></a>譬如有人，<a id="a-Oe"></a>常畏怨家枷锁杻械，<a id="a-Of"></a>舍离父母、<a id="a-Og"></a>妻子、<a id="a-Oh"></a>眷属、<a id="a-Oi"></a>珍宝产业而远逃避。<a id="a-Oj"></a>善男子，<a id="a-Ok"></a>菩萨摩诃萨亦复如是，<a id="a-Ol"></a>怖畏生死，<a id="a-Om"></a>具足修行六波罗蜜入于涅槃。<a id="a-On"></a>迦葉，<a id="a-Oo"></a>是名菩萨摩诃萨修行大乘大般涅槃观怨憎会苦。</p>
  <p id="aOp">“善男子，<a id="a-Oq"></a>云何菩萨修行大乘大般涅槃观求不得苦？<a id="a-Or"></a>求者，<a id="a-Os"></a>一切尽求。<a id="a-Ot"></a>尽求者有二种：<a id="a-Ou"></a>一、<a id="a-Ov"></a>求善法，<a id="a-Ow"></a>二、<a id="a-Ox"></a>求不善法。<a id="a-Oy"></a>善法未得苦，<a id="a-Oz"></a>恶法未离苦。<a id="a-P0"></a>是则略说五盛阴苦。</p>
  <p id="aP1">“迦葉，<a id="a-P2"></a>是名苦谛。<a id="a-P3"></a>”</p>
  <p id="aP4">尔时，<a id="a-P5"></a>迦葉菩萨摩诃萨白佛言：<a id="a-P6"></a>“世尊，<a id="a-P7"></a>如佛所说，<a id="a-P8"></a>五盛阴苦，<a id="a-P9"></a>是义不然。<a id="a-PA"></a>何以故？<a id="a-PB"></a>如佛往昔告释摩男：<a id="a-PC"></a>‘若色苦者，<a id="a-PD"></a>一切众生不应求色。<a id="a-PE"></a>若有求者，<a id="a-PF"></a>则不名苦。<a id="a-PG"></a>’如佛告诸比丘：<a id="a-PH"></a>‘有三种受：<a id="a-PI"></a>苦受、<a id="a-PJ"></a>乐受、<a id="a-PK"></a>不苦不乐受。<a id="a-PL"></a>’如佛先为诸比丘说：<a id="a-PM"></a>‘若有人能修行善法，<a id="a-PN"></a>则得受乐。<a id="a-PO"></a>’又如佛说：<a id="a-PP"></a>‘于善道中，<a id="a-PQ"></a>六触受乐，<a id="a-PR"></a>眼见好色，<a id="a-PS"></a>是则为乐，<a id="a-PT"></a>耳鼻舌身意思好法亦复如是。<a id="a-PU"></a>’如佛说偈：</p>
  <p id="aPV">‘持戒则为乐，<a id="a-PW"></a>身不受众苦，</p>
  <p id="aPX">睡眠得安隐，<a id="a-PY"></a>寤则心欢喜。</p>
  <p id="aPZ">若受衣食时，<a id="a-Pa"></a>诵习而经行，</p>
  <p id="aPb">独处于山林，<a id="a-Pc"></a>如是为最乐。</p>
  <p id="aPd">若能于众生，<a id="a-Pe"></a>昼夜常修慈，</p>
  <p id="aPf">因是得常乐，<a id="a-Pg"></a>以不恼他故。</p>
  <p id="aPh">少欲知足乐，<a id="a-Pi"></a>多闻分别乐，</p>
  <p id="aPj">无著阿罗汉，<a id="a-Pk"></a>亦名为受乐。</p>
  <p id="aPl">菩萨摩诃萨，<a id="a-Pm"></a>毕竟到彼岸，</p>
  <p id="aPn">所作众事办，<a id="a-Po"></a>是名为最乐。</p>
  <p id="aPp">“世尊，<a id="a-Pq"></a>如诸经中所说乐相，<a id="a-Pr"></a>其义如是。<a id="a-Ps"></a>如佛今说，<a id="a-Pt"></a>云何当与此义相应？<a id="a-Pu"></a>”</p>
 </body>
</html>