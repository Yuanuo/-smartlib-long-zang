<!doctype html>
<html id="z3IBTaRKK" data-ver="1613">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘涅槃部">
  <meta period="北凉">
 </head>
 <body>
  <h1 id="a1">大般涅槃经卷第三十九</h1>
  <h2 id="a2">憍陈如品第十三之二</h2>
  <p id="a3">复有梵志姓婆私吒，<a id="a-4"></a>复作是言：<a id="a-5"></a>“瞿昙所说涅槃常耶？<a id="a-6"></a>”</p>
  <p id="a7">“如是，<a id="a-8"></a>梵志。<a id="a-9"></a>”</p>
  <p id="aA">婆私吒言：<a id="a-B"></a>“瞿昙将不说无烦恼为涅槃耶？<a id="a-C"></a>”</p>
  <p id="aD">“如是，<a id="a-E"></a>梵志。<a id="a-F"></a>”</p>
  <p id="aG">婆私吒言：<a id="a-H"></a>“瞿昙，<a id="a-I"></a>世间四种名之为无：<a id="a-J"></a>一者、<a id="a-K"></a>未出之法名之为无，<a id="a-L"></a>如瓶未出泥时，<a id="a-M"></a>名为无瓶；<a id="a-N"></a>二者、<a id="a-O"></a>已灭之法名之为无，<a id="a-P"></a>如瓶坏已，<a id="a-Q"></a>名为无瓶；<a id="a-R"></a>三者、<a id="a-S"></a>异相互无名之为无，<a id="a-T"></a>如牛中无马，<a id="a-U"></a>马中无牛；<a id="a-V"></a>四者、<a id="a-W"></a>毕竟无故名之为无，<a id="a-X"></a>如龟毛兔角。<a id="a-Y"></a>瞿昙若以除烦恼已名涅槃者，<a id="a-Z"></a>涅槃即无，<a id="a-a"></a>若是无者，<a id="a-b"></a>云何言有常乐我净？<a id="a-c"></a>”</p>
  <p id="ad">佛言：<a id="a-e"></a>“善男子，<a id="a-f"></a>如是涅槃，<a id="a-g"></a>非是先无同泥时瓶，<a id="a-h"></a>亦非灭无同瓶坏无，<a id="a-i"></a>亦非毕竟无如龟毛兔角，<a id="a-j"></a>同于异无。<a id="a-k"></a>善男子，<a id="a-l"></a>如汝所言，<a id="a-m"></a>虽牛中无马，<a id="a-n"></a>不可说言牛亦是无；<a id="a-o"></a>虽马中无牛，<a id="a-p"></a>亦不可说马亦是无。<a id="a-q"></a>涅槃亦尔，<a id="a-r"></a>烦恼中无涅槃，<a id="a-s"></a>涅槃中无烦恼，<a id="a-t"></a>是故名为异相互无。<a id="a-u"></a>”</p>
  <p id="av">婆私吒言：<a id="a-w"></a>“瞿昙若以异无为涅槃者，<a id="a-x"></a>夫异无者无常乐我净，<a id="a-y"></a>瞿昙云何说言涅槃常乐我净？<a id="a-z"></a>”</p>
  <p id="a10">佛言：<a id="a-11"></a>“善男子，<a id="a-12"></a>如汝所说，<a id="a-13"></a>是异无者有三种无：<a id="a-14"></a>牛马悉是先无后有，<a id="a-15"></a>是名先无；<a id="a-16"></a>已有还无，<a id="a-17"></a>是名坏无；<a id="a-18"></a>异相无者，<a id="a-19"></a>如汝所说。<a id="a-1A"></a>善男子，<a id="a-1B"></a>是三种无，<a id="a-1C"></a>涅槃中无，<a id="a-1D"></a>是故涅槃常乐我净。<a id="a-1E"></a>如世病人：<a id="a-1F"></a>一者、<a id="a-1G"></a>热病，<a id="a-1H"></a>二者、<a id="a-1I"></a>风病，<a id="a-1J"></a>三者、<a id="a-1K"></a>冷病。<a id="a-1L"></a>是三种病，<a id="a-1M"></a>三药能治。<a id="a-1N"></a>有热病者，<a id="a-1O"></a>酥能治之；<a id="a-1P"></a>有风病者，<a id="a-1Q"></a>油能治之；<a id="a-1R"></a>有冷病者，<a id="a-1S"></a>蜜能治之。<a id="a-1T"></a>是三种药能治如是三种恶病。<a id="a-1U"></a>善男子，<a id="a-1V"></a>风中无油，<a id="a-1W"></a>油中无风，<a id="a-1X"></a>乃至蜜中无冷，<a id="a-1Y"></a>冷中无蜜，<a id="a-1Z"></a>是故能治。<a id="a-1a"></a>一切众生亦复如是，<a id="a-1b"></a>有三种病：<a id="a-1c"></a>一者、<a id="a-1d"></a>贪，<a id="a-1e"></a>二者、<a id="a-1f"></a>瞋，<a id="a-1g"></a>三者、<a id="a-1h"></a>痴。<a id="a-1i"></a>如是三病有三种药，<a id="a-1j"></a>不净观者能为贪药，<a id="a-1k"></a>慈心观者能为瞋药，<a id="a-1l"></a>观因缘智能为痴药。<a id="a-1m"></a>善男子，<a id="a-1n"></a>为除贪故作非贪观，<a id="a-1o"></a>为除瞋故作非瞋观，<a id="a-1p"></a>为除痴故作非痴观。<a id="a-1q"></a>三种病中无三种药，<a id="a-1r"></a>三种药中无三种病。<a id="a-1s"></a>善男子，<a id="a-1t"></a>三种病中无三药故，<a id="a-1u"></a>无常、<a id="a-1v"></a>无我、<a id="a-1w"></a>无乐、<a id="a-1x"></a>无净；<a id="a-1y"></a>三种药中无三种病，<a id="a-1z"></a>是故得称常乐我净。<a id="a-20"></a>”</p>
  <p id="a21">婆私吒言：<a id="a-22"></a>“世尊，<a id="a-23"></a>如来为我说常无常，<a id="a-24"></a>云何为常？<a id="a-25"></a>云何无常？<a id="a-26"></a>”</p>
  <p id="a27">佛言：<a id="a-28"></a>“善男子，<a id="a-29"></a>色是无常，<a id="a-2A"></a>解脱色常；<a id="a-2B"></a>乃至识是无常，<a id="a-2C"></a>解脱识常。<a id="a-2D"></a>善男子，<a id="a-2E"></a>若有善男子、<a id="a-2F"></a>善女人，<a id="a-2G"></a>若观色乃至识是无常者，<a id="a-2H"></a>当知是人获得常法。<a id="a-2I"></a>”</p>
  <p id="a2J">婆私吒言：<a id="a-2K"></a>“世尊，<a id="a-2L"></a>我今已知常无常法。<a id="a-2M"></a>”</p>
  <p id="a2N">佛言：<a id="a-2O"></a>“善男子，<a id="a-2P"></a>汝云何知常无常法？<a id="a-2Q"></a>”</p>
  <p id="a2R">婆私吒言：<a id="a-2S"></a>“世尊，<a id="a-2T"></a>我今知我色是无常，<a id="a-2U"></a>得解脱常，<a id="a-2V"></a>乃至识亦如是。<a id="a-2W"></a>”</p>
  <p id="a2X">佛言：<a id="a-2Y"></a>“善男子，<a id="a-2Z"></a>汝今善哉！<a id="a-2a"></a>已报是身。<a id="a-2b"></a>”告憍陈如：<a id="a-2c"></a>“是婆私吒，<a id="a-2d"></a>已证阿罗汉果，<a id="a-2e"></a>汝可施其三衣钵器。<a id="a-2f"></a>”</p>
  <p id="a2g">时憍陈如如佛所敕，<a id="a-2h"></a>施其衣钵。<a id="a-2i"></a>时婆私吒受衣钵已，<a id="a-2j"></a>作如是言：<a id="a-2k"></a>“大德憍陈如，<a id="a-2l"></a>我今因是弊恶之身得善果报。<a id="a-2m"></a>唯愿大德，<a id="a-2n"></a>为我屈意，<a id="a-2o"></a>至世尊所，<a id="a-2p"></a>具宣我心。<a id="a-2q"></a>我既恶人，<a id="a-2r"></a>触犯如来称瞿昙姓，<a id="a-2s"></a>唯愿为我忏悔此罪。<a id="a-2t"></a>我亦不能久住毒身，<a id="a-2u"></a>今入涅槃。<a id="a-2v"></a>”</p>
  <p id="a2w">时憍陈如即往佛所，<a id="a-2x"></a>作如是言：<a id="a-2y"></a>“世尊，<a id="a-2z"></a>婆私吒比丘生惭愧心，<a id="a-30"></a>自言顽嚚，<a id="a-31"></a>触犯如来称瞿昙姓，<a id="a-32"></a>不能久住是毒蛇身，<a id="a-33"></a>今欲灭身，<a id="a-34"></a>寄我忏悔。<a id="a-35"></a>”</p>
  <p id="a36">佛言：<a id="a-37"></a>“憍陈如，<a id="a-38"></a>婆私吒比丘已于过去无量佛所成就善根。<a id="a-39"></a>今受我语如法而住，<a id="a-3A"></a>如法住故获得正果，<a id="a-3B"></a>汝等应当供养其身。<a id="a-3C"></a>”</p>
  <p id="a3D">尔时，<a id="a-3E"></a>憍陈如从佛闻已，<a id="a-3F"></a>还其身所而设供养。</p>
  <p id="a3G">时婆私吒于焚身时作种种神足。<a id="a-3H"></a>诸外道辈见是事已，<a id="a-3I"></a>高声唱言：<a id="a-3J"></a>“是婆私吒已得瞿昙沙门咒术，<a id="a-3K"></a>是人不久复当胜彼瞿昙沙门。<a id="a-3L"></a>”</p>
  <p id="a3M">尔时，<a id="a-3N"></a>众中复有梵志，<a id="a-3O"></a>名曰先尼，<a id="a-3P"></a>复作是言：<a id="a-3Q"></a>“瞿昙，<a id="a-3R"></a>有我耶？<a id="a-3S"></a>”如来默然。</p>
  <p id="a3T">“瞿昙，<a id="a-3U"></a>无我耶？<a id="a-3V"></a>”如来默然。</p>
  <p id="a3W">第二、<a id="a-3X"></a>第三亦如是问，<a id="a-3Y"></a>佛皆默然。</p>
  <p id="a3Z">先尼言：<a id="a-3a"></a>“瞿昙，<a id="a-3b"></a>若一切众生有我、<a id="a-3c"></a>遍一切处、<a id="a-3d"></a>是一作者，<a id="a-3e"></a>瞿昙何故默然不答？<a id="a-3f"></a>”</p>
  <p id="a3g">佛言：<a id="a-3h"></a>“先尼，<a id="a-3i"></a>汝说是我遍一切处耶？<a id="a-3j"></a>”</p>
  <p id="a3k">先尼答言：<a id="a-3l"></a>“瞿昙，<a id="a-3m"></a>不但我说，<a id="a-3n"></a>一切智人亦如是说。<a id="a-3o"></a>”</p>
  <p id="a3p">佛言：<a id="a-3q"></a>“善男子，<a id="a-3r"></a>若我周遍一切处者，<a id="a-3s"></a>应当五道一时受报。<a id="a-3t"></a>若有五道一时受报，<a id="a-3u"></a>汝等梵志何因缘故，<a id="a-3v"></a>不造众恶为遮地狱，<a id="a-3w"></a>修诸善法为受天身？<a id="a-3x"></a>”</p>
  <p id="a3y">先尼言：<a id="a-3z"></a>“瞿昙，<a id="a-40"></a>我法中我，<a id="a-41"></a>则有二种：<a id="a-42"></a>一、<a id="a-43"></a>作身我，<a id="a-44"></a>二者、<a id="a-45"></a>常身我。<a id="a-46"></a>为作身我，<a id="a-47"></a>修离恶法不入地狱，<a id="a-48"></a>修诸善法生于天上。<a id="a-49"></a>”</p>
  <p id="a4A">佛言：<a id="a-4B"></a>“善男子，<a id="a-4C"></a>如汝说我遍一切处，<a id="a-4D"></a>如是我者若作身中，<a id="a-4E"></a>当知无常。<a id="a-4F"></a>若作身无，<a id="a-4G"></a>云何言遍？<a id="a-4H"></a>”</p>
  <p id="a4I">“瞿昙，<a id="a-4J"></a>我所立我，<a id="a-4K"></a>亦在作中，<a id="a-4L"></a>亦是常法。<a id="a-4M"></a>瞿昙，<a id="a-4N"></a>如人失火烧舍宅时，<a id="a-4O"></a>其主出去，<a id="a-4P"></a>不可说言舍宅被烧、<a id="a-4Q"></a>主亦被烧；<a id="a-4R"></a>我法亦尔，<a id="a-4S"></a>而此作身虽是无常，<a id="a-4T"></a>当无常时我则出去，<a id="a-4U"></a>是故我我亦遍亦常。<a id="a-4V"></a>”</p>
  <p id="a4W">佛言：<a id="a-4X"></a>“善男子，<a id="a-4Y"></a>如汝说我亦遍亦常，<a id="a-4Z"></a>是义不然。<a id="a-4a"></a>何以故？<a id="a-4b"></a>遍有二种：<a id="a-4c"></a>一者、<a id="a-4d"></a>常，<a id="a-4e"></a>二者、<a id="a-4f"></a>无常。<a id="a-4g"></a>复有二种：<a id="a-4h"></a>一、<a id="a-4i"></a>色，<a id="a-4j"></a>二、<a id="a-4k"></a>无色。<a id="a-4l"></a>是故若言一切有者，<a id="a-4m"></a>亦常亦无常，<a id="a-4n"></a>亦色亦无色。<a id="a-4o"></a>若言舍主得出不名无常，<a id="a-4p"></a>是义不然。<a id="a-4q"></a>何以故？<a id="a-4r"></a>舍不名主，<a id="a-4s"></a>主不名舍，<a id="a-4t"></a>异烧异出故得如是。<a id="a-4u"></a>我则不尔，<a id="a-4v"></a>何以故？<a id="a-4w"></a>我即是色，<a id="a-4x"></a>色即是我，<a id="a-4y"></a>无色即我，<a id="a-4z"></a>我即无色，<a id="a-50"></a>云何而言色无常时我则得出？<a id="a-51"></a>善男子，<a id="a-52"></a>汝意若谓一切众生同一我者，<a id="a-53"></a>如是即违世出世法。<a id="a-54"></a>何以故？<a id="a-55"></a>世间法名父子母女，<a id="a-56"></a>若我是一，<a id="a-57"></a>父即是子，<a id="a-58"></a>子即是父，<a id="a-59"></a>母即是女，<a id="a-5A"></a>女即是母，<a id="a-5B"></a>怨即是亲，<a id="a-5C"></a>亲即是怨，<a id="a-5D"></a>此即是彼，<a id="a-5E"></a>彼即是此。<a id="a-5F"></a>是故若说一切众生同一我者，<a id="a-5G"></a>是即违背世出世法。<a id="a-5H"></a>”</p>
  <p id="a5I">先尼言：<a id="a-5J"></a>“我亦不说一切众生同于一我，<a id="a-5K"></a>乃说一人各有一我。<a id="a-5L"></a>”</p>
  <p id="a5M">佛言：<a id="a-5N"></a>“善男子，<a id="a-5O"></a>若言一人各有一我，<a id="a-5P"></a>是为多我，<a id="a-5Q"></a>是义不然。<a id="a-5R"></a>何以故？<a id="a-5S"></a>如汝先说我遍一切，<a id="a-5T"></a>若遍一切，<a id="a-5U"></a>一切众生业根应同，<a id="a-5V"></a>天得见时佛得亦见，<a id="a-5W"></a>天得作时佛得亦作，<a id="a-5X"></a>天得闻时佛得亦闻，<a id="a-5Y"></a>一切诸法皆亦如是。<a id="a-5Z"></a>若天得见非佛得见者，<a id="a-5a"></a>不应说我遍一切处。<a id="a-5b"></a>若不遍者，<a id="a-5c"></a>是即无常。<a id="a-5d"></a>”</p>
  <p id="a5e">先尼言：<a id="a-5f"></a>“瞿昙，<a id="a-5g"></a>一切众生我遍一切，<a id="a-5h"></a>法与非法不遍一切。<a id="a-5i"></a>以是义故，<a id="a-5j"></a>佛得作异，<a id="a-5k"></a>天得作异。<a id="a-5l"></a>是故瞿昙不应说言，<a id="a-5m"></a>佛得见时，<a id="a-5n"></a>天得应见；<a id="a-5o"></a>佛得闻时，<a id="a-5p"></a>天得应闻。<a id="a-5q"></a>”</p>
  <p id="a5r">佛言：<a id="a-5s"></a>“善男子，<a id="a-5t"></a>法与非法非业作耶？<a id="a-5u"></a>”</p>
  <p id="a5v">先尼言：<a id="a-5w"></a>“瞿昙，<a id="a-5x"></a>是业所作。<a id="a-5y"></a>”</p>
  <p id="a5z">佛言：<a id="a-60"></a>“善男子，<a id="a-61"></a>若法非法是业作者，<a id="a-62"></a>即是同法，<a id="a-63"></a>云何言异？<a id="a-64"></a>何以故？<a id="a-65"></a>佛得业处有天得我，<a id="a-66"></a>天得业处有佛得我，<a id="a-67"></a>是故佛得作时天得亦作，<a id="a-68"></a>法与非法亦应如是。<a id="a-69"></a>善男子，<a id="a-6A"></a>是故一切众生法与非法若如是者，<a id="a-6B"></a>所得果报亦应不异。<a id="a-6C"></a>善男子，<a id="a-6D"></a>从子出果，<a id="a-6E"></a>是子终不思惟分别：<a id="a-6F"></a>‘我唯当作婆罗门果，<a id="a-6G"></a>不与刹利、<a id="a-6H"></a>毗舍、<a id="a-6I"></a>首陀而作果也。<a id="a-6J"></a>’何以故？<a id="a-6K"></a>从子出果，<a id="a-6L"></a>终不障碍如是四姓。<a id="a-6M"></a>法与非法亦复如是，<a id="a-6N"></a>不能分别：<a id="a-6O"></a>‘我唯当与佛得作果，<a id="a-6P"></a>不与天得作果；<a id="a-6Q"></a>作天得果，<a id="a-6R"></a>不作佛得果。<a id="a-6S"></a>’何以故？<a id="a-6T"></a>业平等故。<a id="a-6U"></a>”</p>
  <p id="a6V">先尼言：<a id="a-6W"></a>“瞿昙，<a id="a-6X"></a>譬如一室有百千灯，<a id="a-6Y"></a>炷虽有异，<a id="a-6Z"></a>明则无差。<a id="a-6a"></a>灯炷别异，<a id="a-6b"></a>喻法非法；<a id="a-6c"></a>其明无差，<a id="a-6d"></a>喻众生我。<a id="a-6e"></a>”</p>
  <p id="a6f">佛言：<a id="a-6g"></a>“善男子，<a id="a-6h"></a>汝说灯明以喻我者，<a id="a-6i"></a>是义不然。<a id="a-6j"></a>何以故？<a id="a-6k"></a>室异灯异，<a id="a-6l"></a>是灯光明亦在炷边，<a id="a-6m"></a>亦遍室中。<a id="a-6n"></a>汝所言我若如是者，<a id="a-6o"></a>法非法边俱应有我，<a id="a-6p"></a>我中亦应有法非法。<a id="a-6q"></a>若法非法无有我者，<a id="a-6r"></a>不得说言遍一切处。<a id="a-6s"></a>若俱有者，<a id="a-6t"></a>何得复以炷明为喻？<a id="a-6u"></a>善男子，<a id="a-6v"></a>汝意若谓炷之与明真实别异，<a id="a-6w"></a>何因缘故，<a id="a-6x"></a>炷增明盛，<a id="a-6y"></a>炷枯明灭？<a id="a-6z"></a>是故不应以法非法喻于灯炷，<a id="a-70"></a>光明无差喻于我也。<a id="a-71"></a>何以故？<a id="a-72"></a>法、<a id="a-73"></a>非法、<a id="a-74"></a>我，<a id="a-75"></a>三事即一。<a id="a-76"></a>”</p>
  <p id="a77">先尼言：<a id="a-78"></a>“瞿昙，<a id="a-79"></a>汝引灯喻，<a id="a-7A"></a>是事不吉。<a id="a-7B"></a>何以故？<a id="a-7C"></a>灯喻若吉，<a id="a-7D"></a>我已先引。<a id="a-7E"></a>如其不吉，<a id="a-7F"></a>何故复说？<a id="a-7G"></a>”</p>
  <p id="a7H">“善男子，<a id="a-7I"></a>我所引喻都亦不作吉，<a id="a-7J"></a>以不吉随汝意说。<a id="a-7K"></a>是喻亦说离炷有明，<a id="a-7L"></a>即炷有明。<a id="a-7M"></a>汝心不等，<a id="a-7N"></a>故说灯炷喻法、<a id="a-7O"></a>非法，<a id="a-7P"></a>明则喻我。<a id="a-7Q"></a>是故责汝，<a id="a-7R"></a>炷即是明，<a id="a-7S"></a>离炷有明；<a id="a-7T"></a>法即有我，<a id="a-7U"></a>我即有法，<a id="a-7V"></a>非法即我，<a id="a-7W"></a>我即非法。<a id="a-7X"></a>汝今何故，<a id="a-7Y"></a>但受一边，<a id="a-7Z"></a>不受一边？<a id="a-7a"></a>如是喻者于汝不吉，<a id="a-7b"></a>是故我今还以破汝。<a id="a-7c"></a>善男子，<a id="a-7d"></a>如是喻者即是非喻，<a id="a-7e"></a>是非喻故于我则吉，<a id="a-7f"></a>于汝不吉。<a id="a-7g"></a>善男子，<a id="a-7h"></a>汝意若谓若我不吉，<a id="a-7i"></a>汝亦不吉，<a id="a-7j"></a>是义不然。<a id="a-7k"></a>何以故？<a id="a-7l"></a>见世间人自刀自害，<a id="a-7m"></a>自作他用，<a id="a-7n"></a>汝所引喻亦复如是，<a id="a-7o"></a>于我则吉，<a id="a-7p"></a>于汝不吉。<a id="a-7q"></a>”</p>
  <p id="a7r">先尼言：<a id="a-7s"></a>“瞿昙，<a id="a-7t"></a>汝先责我心不平等，<a id="a-7u"></a>今汝所说亦不平等。<a id="a-7v"></a>何以故？<a id="a-7w"></a>瞿昙，<a id="a-7x"></a>今者以吉向己，<a id="a-7y"></a>不吉向我，<a id="a-7z"></a>以是推之，<a id="a-80"></a>真是不平。<a id="a-81"></a>”</p>
  <p id="a82">佛言：<a id="a-83"></a>“善男子，<a id="a-84"></a>如我不平能破汝不平，<a id="a-85"></a>是故汝平、<a id="a-86"></a>我之不平即是吉也。<a id="a-87"></a>我之不平破汝不平，<a id="a-88"></a>令汝得平，<a id="a-89"></a>即是我平。<a id="a-8A"></a>何以故？<a id="a-8B"></a>同诸圣人得平等故。<a id="a-8C"></a>”</p>
  <p id="a8D">先尼言：<a id="a-8E"></a>“瞿昙，<a id="a-8F"></a>我常是平，<a id="a-8G"></a>汝云何言坏我不平？<a id="a-8H"></a>一切众生平等有我，<a id="a-8I"></a>云何言我是不平耶？<a id="a-8J"></a>”</p>
  <p id="a8K">“善男子，<a id="a-8L"></a>汝亦说言，<a id="a-8M"></a>当受地狱，<a id="a-8N"></a>当受饿鬼，<a id="a-8O"></a>当受畜生，<a id="a-8P"></a>当受人、<a id="a-8Q"></a>天。<a id="a-8R"></a>我若先遍五道中者，<a id="a-8S"></a>云何方言当受诸趣？<a id="a-8T"></a>汝亦说言，<a id="a-8U"></a>父母和合然后生子。<a id="a-8V"></a>若子先有，<a id="a-8W"></a>云何复言和合已有？<a id="a-8X"></a>是故一人有五趣身，<a id="a-8Y"></a>若是五处先有身者，<a id="a-8Z"></a>何因缘故为身造业？<a id="a-8a"></a>是故不平。<a id="a-8b"></a>善男子，<a id="a-8c"></a>汝意若谓我是作者，<a id="a-8d"></a>是义不然。<a id="a-8e"></a>何以故？<a id="a-8f"></a>若我作者，<a id="a-8g"></a>何因缘故自作苦事？<a id="a-8h"></a>然今众生实有受苦，<a id="a-8i"></a>是故当知我非作者。<a id="a-8j"></a>若言是苦非我所作不从因生，<a id="a-8k"></a>一切诸法亦当如是不从因生，<a id="a-8l"></a>何因缘故说我作耶？<a id="a-8m"></a>善男子，<a id="a-8n"></a>众生苦乐实从因缘，<a id="a-8o"></a>如是苦乐能作忧喜，<a id="a-8p"></a>忧时无喜，<a id="a-8q"></a>喜时无忧，<a id="a-8r"></a>或喜或忧，<a id="a-8s"></a>智人云何说是常耶？<a id="a-8t"></a>善男子，<a id="a-8u"></a>汝说我常。<a id="a-8v"></a>若是常者，<a id="a-8w"></a>云何说有十时别异？<a id="a-8x"></a>常法不应有歌罗逻时乃至老时，<a id="a-8y"></a>虚空常法尚无一时，<a id="a-8z"></a>况有十时？<a id="a-90"></a>善男子，<a id="a-91"></a>我者非是歌罗逻时乃至老时，<a id="a-92"></a>云何说有十时别异？<a id="a-93"></a>善男子，<a id="a-94"></a>若我作者，<a id="a-95"></a>是我亦有盛时衰时，<a id="a-96"></a>众生亦有盛时衰时，<a id="a-97"></a>若我尔者云何是常？<a id="a-98"></a>善男子，<a id="a-99"></a>我若作者，<a id="a-9A"></a>云何一人有利有钝？<a id="a-9B"></a>善男子，<a id="a-9C"></a>我若作者，<a id="a-9D"></a>是我能作身业、<a id="a-9E"></a>口业。<a id="a-9F"></a>身业、<a id="a-9G"></a>口业若是我所作者，<a id="a-9H"></a>云何口说无有我耶？<a id="a-9I"></a>云何自疑有耶？<a id="a-9J"></a>无耶？<a id="a-9K"></a>善男子，<a id="a-9L"></a>汝意若谓离眼有见，<a id="a-9M"></a>是义不然。<a id="a-9N"></a>何以故？<a id="a-9O"></a>若离眼已别有见者，<a id="a-9P"></a>何须此眼？<a id="a-9Q"></a>乃至身根亦复如是。<a id="a-9R"></a>汝意若谓我虽能见，<a id="a-9S"></a>要因眼见，<a id="a-9T"></a>是亦不然。<a id="a-9U"></a>何以故？<a id="a-9V"></a>如有人言：<a id="a-9W"></a>‘须曼那华能烧大村。<a id="a-9X"></a>云何能烧？<a id="a-9Y"></a>因火能烧。<a id="a-9Z"></a>’汝立我见，<a id="a-9a"></a>亦复如是。<a id="a-9b"></a>”</p>
  <p id="a9c">先尼言：<a id="a-9d"></a>“瞿昙，<a id="a-9e"></a>如人执镰则能刈草，<a id="a-9f"></a>我因五根见闻至触亦复如是。<a id="a-9g"></a>”</p>
  <p id="a9h">“善男子，<a id="a-9i"></a>人镰各异，<a id="a-9j"></a>是故执镰能有所作。<a id="a-9k"></a>离根之外更无别我，<a id="a-9l"></a>云何说言我因诸根能有所作？<a id="a-9m"></a>善男子，<a id="a-9n"></a>汝意若谓执镰能刈，<a id="a-9o"></a>我亦如是，<a id="a-9p"></a>是我有手耶？<a id="a-9q"></a>为无手乎？<a id="a-9r"></a>若有手者，<a id="a-9s"></a>何不自执？<a id="a-9t"></a>若无手者，<a id="a-9u"></a>云何说言我是作者？<a id="a-9v"></a>善男子，<a id="a-9w"></a>能刈草者即是镰也，<a id="a-9x"></a>非我非人。<a id="a-9y"></a>若我人能，<a id="a-9z"></a>何故因镰？<a id="a-A0"></a>善男子，<a id="a-A1"></a>人有二业：<a id="a-A2"></a>一则执草，<a id="a-A3"></a>二则执镰。<a id="a-A4"></a>是镰唯有能断之功。<a id="a-A5"></a>众生见法亦复如是，<a id="a-A6"></a>眼能见色从和合生。<a id="a-A7"></a>若从因缘和合见者，<a id="a-A8"></a>智人云何说言有我？<a id="a-A9"></a>善男子，<a id="a-AA"></a>汝意若谓身作我受，<a id="a-AB"></a>是义不然。<a id="a-AC"></a>何以故？<a id="a-AD"></a>世间不见天得作业，<a id="a-AE"></a>佛得受果。<a id="a-AF"></a>若言不是身作，<a id="a-AG"></a>我非因受，<a id="a-AH"></a>汝等何故从于因缘求解脱耶？<a id="a-AI"></a>汝先是身非因缘生，<a id="a-AJ"></a>得解脱已，<a id="a-AK"></a>亦应非因而更生身。<a id="a-AL"></a>如身，<a id="a-AM"></a>一切烦恼亦应如是。<a id="a-AN"></a>”</p>
  <p id="aAO">先尼言：<a id="a-AP"></a>“瞿昙，<a id="a-AQ"></a>我有二种：<a id="a-AR"></a>一者、<a id="a-AS"></a>有知，<a id="a-AT"></a>二者、<a id="a-AU"></a>无知。<a id="a-AV"></a>无知之我能得于身，<a id="a-AW"></a>有知之我能舍离身。<a id="a-AX"></a>犹如坏瓶，<a id="a-AY"></a>既被烧已，<a id="a-AZ"></a>失于本色更不复生；<a id="a-Aa"></a>智者烦恼亦复如是，<a id="a-Ab"></a>既灭坏已终不更生。<a id="a-Ac"></a>”</p>
  <p id="aAd">佛言：<a id="a-Ae"></a>“善男子，<a id="a-Af"></a>所言知者，<a id="a-Ag"></a>智慧知耶？<a id="a-Ah"></a>我能知乎？<a id="a-Ai"></a>若智慧知，<a id="a-Aj"></a>何故说言我是知耶？<a id="a-Ak"></a>若我知者，<a id="a-Al"></a>何故方便更求于智？<a id="a-Am"></a>汝意若谓我因智知，<a id="a-An"></a>同华喻坏。<a id="a-Ao"></a>善男子，<a id="a-Ap"></a>譬如刺树，<a id="a-Aq"></a>性自能刺，<a id="a-Ar"></a>不得说言树执刺刺；<a id="a-As"></a>智亦如是，<a id="a-At"></a>智自能知，<a id="a-Au"></a>云何说言我执智知？<a id="a-Av"></a>善男子，<a id="a-Aw"></a>如汝法中，<a id="a-Ax"></a>我得解脱，<a id="a-Ay"></a>无知我得，<a id="a-Az"></a>知我得耶？<a id="a-B0"></a>若无知得，<a id="a-B1"></a>当知犹故具足烦恼。<a id="a-B2"></a>若知得者，<a id="a-B3"></a>当知已有五情诸根。<a id="a-B4"></a>何以故？<a id="a-B5"></a>离根之外别更无知。<a id="a-B6"></a>若具诸根，<a id="a-B7"></a>云何复名得解脱耶？<a id="a-B8"></a>若言是我其性清净离于五根，<a id="a-B9"></a>云何说言遍五道有？<a id="a-BA"></a>以何因缘为解脱故修诸善法？<a id="a-BB"></a>善男子，<a id="a-BC"></a>譬如有人拔虚空刺，<a id="a-BD"></a>汝亦如是。<a id="a-BE"></a>我若清净，<a id="a-BF"></a>云何复言断诸烦恼？<a id="a-BG"></a>汝意若谓不从因缘获得解脱，<a id="a-BH"></a>一切畜生何故不得？<a id="a-BI"></a>”</p>
  <p id="aBJ">先尼言：<a id="a-BK"></a>“瞿昙，<a id="a-BL"></a>若无我者，<a id="a-BM"></a>谁能忆念？<a id="a-BN"></a>”</p>
  <p id="aBO">佛告先尼：<a id="a-BP"></a>“若有我者，<a id="a-BQ"></a>何缘复忘？<a id="a-BR"></a>善男子，<a id="a-BS"></a>若念是我者，<a id="a-BT"></a>何因缘故，<a id="a-BU"></a>念于恶念，<a id="a-BV"></a>念所不念，<a id="a-BW"></a>不念所念？<a id="a-BX"></a>”</p>
  <p id="aBY">先尼复言：<a id="a-BZ"></a>“瞿昙，<a id="a-Ba"></a>若无我者，<a id="a-Bb"></a>谁见谁闻？<a id="a-Bc"></a>”</p>
  <p id="aBd">佛言：<a id="a-Be"></a>“善男子，<a id="a-Bf"></a>内有六入，<a id="a-Bg"></a>外有六尘，<a id="a-Bh"></a>内外和合生六种识，<a id="a-Bi"></a>是六种识因缘得名。<a id="a-Bj"></a>善男子，<a id="a-Bk"></a>譬如一火，<a id="a-Bl"></a>因木得故名为木火，<a id="a-Bm"></a>因草得故名为草火，<a id="a-Bn"></a>因糠得故名为糠火，<a id="a-Bo"></a>因牛粪得名牛粪火；<a id="a-Bp"></a>众生意识亦复如是，<a id="a-Bq"></a>因眼、<a id="a-Br"></a>因色、<a id="a-Bs"></a>因明、<a id="a-Bt"></a>因欲名为眼识。<a id="a-Bu"></a>善男子，<a id="a-Bv"></a>如是眼识，<a id="a-Bw"></a>不在眼中乃至欲中，<a id="a-Bx"></a>四事和合故生是识，<a id="a-By"></a>乃至意识亦复如是。<a id="a-Bz"></a>若是因缘和合故生，<a id="a-C0"></a>智不应说见即是我乃至触即是我。<a id="a-C1"></a>善男子，<a id="a-C2"></a>是故我说眼识乃至意识，<a id="a-C3"></a>一切诸法即是幻也。<a id="a-C4"></a>云何如幻？<a id="a-C5"></a>本无今有，<a id="a-C6"></a>已有还无。<a id="a-C7"></a>善男子，<a id="a-C8"></a>譬如酥面、<a id="a-C9"></a>蜜、<a id="a-CA"></a>姜、<a id="a-CB"></a>胡椒、<a id="a-CC"></a>荜茇、<a id="a-CD"></a>蒲萄、<a id="a-CE"></a>胡桃、<a id="a-CF"></a>石榴、<a id="a-CG"></a>桵子，<a id="a-CH"></a>如是和合名欢喜丸，<a id="a-CI"></a>离是和合无欢喜丸；<a id="a-CJ"></a>内外六入是名众生、<a id="a-CK"></a>我人、<a id="a-CL"></a>士夫，<a id="a-CM"></a>离内外入无别众生、<a id="a-CN"></a>我人、<a id="a-CO"></a>士夫。<a id="a-CP"></a>”</p>
  <p id="aCQ">先尼言：<a id="a-CR"></a>“瞿昙，<a id="a-CS"></a>若无我者，<a id="a-CT"></a>云何说言我见、<a id="a-CU"></a>我闻、<a id="a-CV"></a>我苦、<a id="a-CW"></a>我乐、<a id="a-CX"></a>我忧、<a id="a-CY"></a>我喜？<a id="a-CZ"></a>”</p>
  <p id="aCa">佛言：<a id="a-Cb"></a>“善男子，<a id="a-Cc"></a>若言我见我闻名有我者，<a id="a-Cd"></a>何因缘故世间复言，<a id="a-Ce"></a>汝所作罪，<a id="a-Cf"></a>非我见闻？<a id="a-Cg"></a>善男子，<a id="a-Ch"></a>譬如四兵和合名军，<a id="a-Ci"></a>如是四兵不名为一，<a id="a-Cj"></a>而亦说言我军勇健，<a id="a-Ck"></a>我军胜彼；<a id="a-Cl"></a>是内外入和合所作亦复如是，<a id="a-Cm"></a>虽不是一，<a id="a-Cn"></a>亦得说言我作、<a id="a-Co"></a>我受、<a id="a-Cp"></a>我见、<a id="a-Cq"></a>我闻、<a id="a-Cr"></a>我苦、<a id="a-Cs"></a>我乐。<a id="a-Ct"></a>”</p>
  <p id="aCu">先尼言：<a id="a-Cv"></a>“瞿昙，<a id="a-Cw"></a>如汝所言，<a id="a-Cx"></a>内外和合，<a id="a-Cy"></a>谁出声言我作我受？<a id="a-Cz"></a>”</p>
  <p id="aD0">佛言：<a id="a-D1"></a>“先尼，<a id="a-D2"></a>从爱无明因缘生业，<a id="a-D3"></a>从业生有，<a id="a-D4"></a>从有出生无量心数，<a id="a-D5"></a>心生觉观，<a id="a-D6"></a>觉观动风，<a id="a-D7"></a>风随心触喉舌齿唇，<a id="a-D8"></a>众生想倒声出说言我作、<a id="a-D9"></a>我受、<a id="a-DA"></a>我见、<a id="a-DB"></a>我闻。<a id="a-DC"></a>善男子，<a id="a-DD"></a>如幢头铃，<a id="a-DE"></a>风因缘故便出音声。<a id="a-DF"></a>风大声大，<a id="a-DG"></a>风小声小，<a id="a-DH"></a>无有作者。<a id="a-DI"></a>善男子，<a id="a-DJ"></a>譬如热铁，<a id="a-DK"></a>投之水中出种种声，<a id="a-DL"></a>是中真实无有作者。<a id="a-DM"></a>善男子，<a id="a-DN"></a>凡夫不能思惟分别如是事故，<a id="a-DO"></a>说言有我及有我所、<a id="a-DP"></a>我作、<a id="a-DQ"></a>我受。<a id="a-DR"></a>”</p>
  <p id="aDS">先尼言：<a id="a-DT"></a>“如瞿昙说无我、<a id="a-DU"></a>我所，<a id="a-DV"></a>何缘复说常乐我净？<a id="a-DW"></a>”</p>
  <p id="aDX">佛言：<a id="a-DY"></a>“善男子，<a id="a-DZ"></a>我亦不说内外六入及六识意常乐我净，<a id="a-Da"></a>我乃宣说灭内外入所生六识名之为常，<a id="a-Db"></a>以是常故名之为我，<a id="a-Dc"></a>有常我故名之为乐，<a id="a-Dd"></a>常我乐故名之为净。<a id="a-De"></a>善男子，<a id="a-Df"></a>众生厌苦断是苦因，<a id="a-Dg"></a>自在远离是名为我，<a id="a-Dh"></a>以是因缘，<a id="a-Di"></a>我今宣说常乐我净。<a id="a-Dj"></a>”</p>
  <p id="aDk">先尼言：<a id="a-Dl"></a>“世尊，<a id="a-Dm"></a>唯愿大慈为我宣说，<a id="a-Dn"></a>我当云何获得如是常乐我净？<a id="a-Do"></a>”</p>
  <p id="aDp">佛言：<a id="a-Dq"></a>“善男子，<a id="a-Dr"></a>一切世间从本已来，<a id="a-Ds"></a>具足大慢、<a id="a-Dt"></a>能增长慢，<a id="a-Du"></a>亦复造作慢因、<a id="a-Dv"></a>慢业，<a id="a-Dw"></a>是故今者受慢果报，<a id="a-Dx"></a>不能远离一切烦恼得常乐我净。<a id="a-Dy"></a>若诸众生欲得远离一切烦恼，<a id="a-Dz"></a>先当离慢。<a id="a-E0"></a>”</p>
  <p id="aE1">先尼言：<a id="a-E2"></a>“世尊，<a id="a-E3"></a>如是，<a id="a-E4"></a>如是，<a id="a-E5"></a>诚如圣教。<a id="a-E6"></a>我先有慢，<a id="a-E7"></a>因慢因缘故称如来尔瞿昙姓。<a id="a-E8"></a>我今已离如是大慢，<a id="a-E9"></a>是故诚心启请求法，<a id="a-EA"></a>云何当得常乐我净？<a id="a-EB"></a>”</p>
  <p id="aEC">佛言：<a id="a-ED"></a>“善男子，<a id="a-EE"></a>谛听！<a id="a-EF"></a>谛听！<a id="a-EG"></a>今当为汝分别解说。<a id="a-EH"></a>善男子，<a id="a-EI"></a>若能非自、<a id="a-EJ"></a>非他、<a id="a-EK"></a>非众生者，<a id="a-EL"></a>远离是法。<a id="a-EM"></a>”</p>
  <p id="aEN">先尼言：<a id="a-EO"></a>“世尊，<a id="a-EP"></a>我已知解得正法眼。<a id="a-EQ"></a>”</p>
  <p id="aER">佛言：<a id="a-ES"></a>“善男子，<a id="a-ET"></a>汝云何言知已解已得正法眼？<a id="a-EU"></a>”</p>
  <p id="aEV">“世尊，<a id="a-EW"></a>所言色者，<a id="a-EX"></a>非自、<a id="a-EY"></a>非他、<a id="a-EZ"></a>非诸众生，<a id="a-Ea"></a>乃至识亦复如是。<a id="a-Eb"></a>我如是观，<a id="a-Ec"></a>得正法眼。<a id="a-Ed"></a>世尊，<a id="a-Ee"></a>我今甚乐出家修道，<a id="a-Ef"></a>愿见听许。<a id="a-Eg"></a>”</p>
  <p id="aEh">佛言：<a id="a-Ei"></a>“善来比丘。<a id="a-Ej"></a>”即时具足清净梵行，<a id="a-Ek"></a>证阿罗汉果。</p>
  <p id="aEl">外道众中复有梵志，<a id="a-Em"></a>姓迦葉氏，<a id="a-En"></a>复作是言：<a id="a-Eo"></a>“瞿昙，<a id="a-Ep"></a>身即是命，<a id="a-Eq"></a>身异命异。<a id="a-Er"></a>”如来默然。<a id="a-Es"></a>第二、<a id="a-Et"></a>第三亦复如是。</p>
  <p id="aEu">梵志复言：<a id="a-Ev"></a>“瞿昙，<a id="a-Ew"></a>若人舍身，<a id="a-Ex"></a>未得后身，<a id="a-Ey"></a>于其中间岂可不名身异命异？<a id="a-Ez"></a>若是异者，<a id="a-F0"></a>瞿昙何故默然不答？<a id="a-F1"></a>”</p>
  <p id="aF2">“善男子，<a id="a-F3"></a>我说身命，<a id="a-F4"></a>皆从因缘，<a id="a-F5"></a>非不因缘。<a id="a-F6"></a>如身命，<a id="a-F7"></a>一切法亦如是。<a id="a-F8"></a>”</p>
  <p id="aF9">梵志复言：<a id="a-FA"></a>“瞿昙，<a id="a-FB"></a>我见世间有法不从因缘。<a id="a-FC"></a>”</p>
  <p id="aFD">佛言：<a id="a-FE"></a>“梵志，<a id="a-FF"></a>汝云何见世间有法不从因缘？<a id="a-FG"></a>”</p>
  <p id="aFH">梵志言：<a id="a-FI"></a>“我见大火焚烧榛木，<a id="a-FJ"></a>风吹绝焰堕在余处，<a id="a-FK"></a>是岂不名无因缘耶？<a id="a-FL"></a>”</p>
  <p id="aFM">佛言：<a id="a-FN"></a>“善男子，<a id="a-FO"></a>我说是火亦从因生，<a id="a-FP"></a>非不从因。<a id="a-FQ"></a>”</p>
  <p id="aFR">梵志言：<a id="a-FS"></a>“瞿昙，<a id="a-FT"></a>绝焰去时不因薪炭，<a id="a-FU"></a>云何而言因于因缘？<a id="a-FV"></a>”</p>
  <p id="aFW">佛言：<a id="a-FX"></a>“善男子，<a id="a-FY"></a>虽无薪炭，<a id="a-FZ"></a>因风而去，<a id="a-Fa"></a>风因缘故，<a id="a-Fb"></a>其焰不灭。<a id="a-Fc"></a>”</p>
  <p id="aFd">“瞿昙，<a id="a-Fe"></a>若人舍身，<a id="a-Ff"></a>未得后身，<a id="a-Fg"></a>中间寿命，<a id="a-Fh"></a>谁为因缘？<a id="a-Fi"></a>”</p>
  <p id="aFj">佛言：<a id="a-Fk"></a>“梵志，<a id="a-Fl"></a>无明与爱而为因缘。<a id="a-Fm"></a>是无明、<a id="a-Fn"></a>爱二因缘故，<a id="a-Fo"></a>寿命得住。<a id="a-Fp"></a>善男子，<a id="a-Fq"></a>有因缘故，<a id="a-Fr"></a>身即是命，<a id="a-Fs"></a>命即是身；<a id="a-Ft"></a>有因缘故，<a id="a-Fu"></a>身异命异。<a id="a-Fv"></a>智者不应一向而说身异命异。<a id="a-Fw"></a>”</p>
  <p id="aFx">梵志言：<a id="a-Fy"></a>“世尊，<a id="a-Fz"></a>唯愿为我分别解说，<a id="a-G0"></a>令我了了得知因果。<a id="a-G1"></a>”</p>
  <p id="aG2">佛言：<a id="a-G3"></a>“梵志，<a id="a-G4"></a>因即五阴，<a id="a-G5"></a>果亦五阴。<a id="a-G6"></a>善男子，<a id="a-G7"></a>若有众生不燃火者，<a id="a-G8"></a>是则无烟。<a id="a-G9"></a>”</p>
  <p id="aGA">梵志言：<a id="a-GB"></a>“世尊，<a id="a-GC"></a>我已知已，<a id="a-GD"></a>我已解已。<a id="a-GE"></a>”</p>
  <p id="aGF">佛言：<a id="a-GG"></a>“善男子，<a id="a-GH"></a>汝云何知？<a id="a-GI"></a>汝云何解？<a id="a-GJ"></a>”</p>
  <p id="aGK">“世尊，<a id="a-GL"></a>火即烦恼，<a id="a-GM"></a>能于地狱、<a id="a-GN"></a>饿鬼、<a id="a-GO"></a>畜生、<a id="a-GP"></a>人、<a id="a-GQ"></a>天烧燃。<a id="a-GR"></a>烟者即是烦恼果报，<a id="a-GS"></a>无常不净，<a id="a-GT"></a>臭秽可恶，<a id="a-GU"></a>是故名烟。<a id="a-GV"></a>若有众生不作烦恼，<a id="a-GW"></a>是人则无烦恼果报。<a id="a-GX"></a>是故如来说，<a id="a-GY"></a>不燃火则无有烟。<a id="a-GZ"></a>世尊，<a id="a-Ga"></a>我已正见，<a id="a-Gb"></a>唯愿慈矜，<a id="a-Gc"></a>听我出家。<a id="a-Gd"></a>”</p>
  <p id="aGe">尔时，<a id="a-Gf"></a>世尊告憍陈如：<a id="a-Gg"></a>“听是梵志出家受戒。<a id="a-Gh"></a>”</p>
  <p id="aGi">时憍陈如受佛敕已，<a id="a-Gj"></a>和合众僧，<a id="a-Gk"></a>听其出家，<a id="a-Gl"></a>受具足戒。<a id="a-Gm"></a>经五日已，<a id="a-Gn"></a>得阿罗汉果。</p>
  <p id="aGo">外道众中复有梵志，<a id="a-Gp"></a>名曰富那，<a id="a-Gq"></a>复作是言：<a id="a-Gr"></a>“瞿昙，<a id="a-Gs"></a>汝见世间是常法已，<a id="a-Gt"></a>说言常耶？<a id="a-Gu"></a>如是义者，<a id="a-Gv"></a>实耶？<a id="a-Gw"></a>虚耶？<a id="a-Gx"></a>常、<a id="a-Gy"></a>无常、<a id="a-Gz"></a>亦常无常、<a id="a-H0"></a>非常非无常，<a id="a-H1"></a>有边、<a id="a-H2"></a>无边、<a id="a-H3"></a>亦有边亦无边、<a id="a-H4"></a>非有边非无边，<a id="a-H5"></a>是身是命、<a id="a-H6"></a>身异命异，<a id="a-H7"></a>如来灭后如去、<a id="a-H8"></a>不如去、<a id="a-H9"></a>亦如去不如去、<a id="a-HA"></a>非如去非不如去？<a id="a-HB"></a>”</p>
  <p id="aHC">佛言：<a id="a-HD"></a>“富那，<a id="a-HE"></a>我不说世间常、<a id="a-HF"></a>虚、<a id="a-HG"></a>实，<a id="a-HH"></a>无常、<a id="a-HI"></a>亦常无常、<a id="a-HJ"></a>非常非无常，<a id="a-HK"></a>有边、<a id="a-HL"></a>无边、<a id="a-HM"></a>亦有边无边、<a id="a-HN"></a>非有边非无边，<a id="a-HO"></a>是身是命、<a id="a-HP"></a>身异命异，<a id="a-HQ"></a>如来灭后如去、<a id="a-HR"></a>不如去、<a id="a-HS"></a>亦如去不如去、<a id="a-HT"></a>非如去非不如去。<a id="a-HU"></a>”</p>
  <p id="aHV">富那复言：<a id="a-HW"></a>“瞿昙，<a id="a-HX"></a>今者见何罪过不作是说？<a id="a-HY"></a>”</p>
  <p id="aHZ">佛言：<a id="a-Ha"></a>“富那，<a id="a-Hb"></a>若有人说世间是常，<a id="a-Hc"></a>唯此为实，<a id="a-Hd"></a>余妄语者，<a id="a-He"></a>是名为见。<a id="a-Hf"></a>见所见处，<a id="a-Hg"></a>是名见行，<a id="a-Hh"></a>是名见业，<a id="a-Hi"></a>是名见著，<a id="a-Hj"></a>是名见缚，<a id="a-Hk"></a>是名见苦，<a id="a-Hl"></a>是名见取，<a id="a-Hm"></a>是名见怖，<a id="a-Hn"></a>是名见热，<a id="a-Ho"></a>是名见缠。<a id="a-Hp"></a>富那，<a id="a-Hq"></a>凡夫之人为见所缠，<a id="a-Hr"></a>不能远离生老病死，<a id="a-Hs"></a>回流六趣受无量苦，<a id="a-Ht"></a>乃至非如去非不如去亦复如是。<a id="a-Hu"></a>富那，<a id="a-Hv"></a>我见是见有如是过，<a id="a-Hw"></a>是故不著，<a id="a-Hx"></a>不为人说。<a id="a-Hy"></a>”</p>
  <p id="aHz">“瞿昙，<a id="a-I0"></a>若见如是罪过不著不说，<a id="a-I1"></a>瞿昙今者何见何著何所宣说？<a id="a-I2"></a>”</p>
  <p id="aI3">佛言：<a id="a-I4"></a>“善男子，<a id="a-I5"></a>夫见著者名生死法，<a id="a-I6"></a>如来已离生死法故，<a id="a-I7"></a>是故不著。<a id="a-I8"></a>善男子，<a id="a-I9"></a>如来名为能见能说，<a id="a-IA"></a>不名为著。<a id="a-IB"></a>”</p>
  <p id="aIC">“瞿昙，<a id="a-ID"></a>云何能见？<a id="a-IE"></a>云何能说？<a id="a-IF"></a>”</p>
  <p id="aIG">佛言：<a id="a-IH"></a>“善男子，<a id="a-II"></a>我能明见苦集灭道，<a id="a-IJ"></a>分别宣说如是四谛。<a id="a-IK"></a>我见如是故能远离一切见、<a id="a-IL"></a>一切爱、<a id="a-IM"></a>一切流、<a id="a-IN"></a>一切慢，<a id="a-IO"></a>是故我具清净梵行，<a id="a-IP"></a>无上寂静获得常身，<a id="a-IQ"></a>是身亦非东西南北。<a id="a-IR"></a>”</p>
  <p id="aIS">富那言：<a id="a-IT"></a>“瞿昙，<a id="a-IU"></a>何因缘故，<a id="a-IV"></a>常身非是东西南北？<a id="a-IW"></a>”</p>
  <p id="aIX">佛言：<a id="a-IY"></a>“善男子，<a id="a-IZ"></a>我今问汝，<a id="a-Ia"></a>随汝意答。<a id="a-Ib"></a>于意云何？<a id="a-Ic"></a>善男子，<a id="a-Id"></a>如于汝前燃大火聚，<a id="a-Ie"></a>当其燃时，<a id="a-If"></a>汝知燃不？<a id="a-Ig"></a>”</p>
  <p id="aIh">“如是，<a id="a-Ii"></a>瞿昙。<a id="a-Ij"></a>”</p>
  <p id="aIk">“是火灭时，<a id="a-Il"></a>汝知灭不？<a id="a-Im"></a>”</p>
  <p id="aIn">“如是，<a id="a-Io"></a>瞿昙。<a id="a-Ip"></a>”</p>
  <p id="aIq">“富那，<a id="a-Ir"></a>若有人问：<a id="a-Is"></a>‘汝前火聚，<a id="a-It"></a>燃从何来？<a id="a-Iu"></a>灭何所至？<a id="a-Iv"></a>’当云何答？<a id="a-Iw"></a>”</p>
  <p id="aIx">“瞿昙，<a id="a-Iy"></a>若有问者，<a id="a-Iz"></a>我当答言：<a id="a-J0"></a>‘是火生时，<a id="a-J1"></a>赖于众缘，<a id="a-J2"></a>本缘已尽，<a id="a-J3"></a>新缘未至，<a id="a-J4"></a>是火则灭。<a id="a-J5"></a>’”</p>
  <p id="aJ6">“若复有问：<a id="a-J7"></a>‘是火灭已，<a id="a-J8"></a>至何方面？<a id="a-J9"></a>’复云何答？<a id="a-JA"></a>”</p>
  <p id="aJB">“瞿昙，<a id="a-JC"></a>我当答言：<a id="a-JD"></a>‘缘尽故灭，<a id="a-JE"></a>不至方所。<a id="a-JF"></a>’”</p>
  <p id="aJG">“善男子，<a id="a-JH"></a>如来亦尔。<a id="a-JI"></a>若有无常色乃至无常识因爱故燃，<a id="a-JJ"></a>燃者即受二十五有，<a id="a-JK"></a>是故燃时可说是火东西南北；<a id="a-JL"></a>现在爱灭，<a id="a-JM"></a>二十五有果报不燃，<a id="a-JN"></a>以不燃故不可说有东西南北。<a id="a-JO"></a>善男子，<a id="a-JP"></a>如来已灭无常之色至无常识，<a id="a-JQ"></a>是故身常。<a id="a-JR"></a>身若是常，<a id="a-JS"></a>不得说有东西南北。<a id="a-JT"></a>”</p>
  <p id="aJU">富那言：<a id="a-JV"></a>“请说一喻，<a id="a-JW"></a>唯愿听采。<a id="a-JX"></a>”</p>
  <p id="aJY">佛言：<a id="a-JZ"></a>“善哉！<a id="a-Ja"></a>善哉！<a id="a-Jb"></a>随意说之。<a id="a-Jc"></a>”</p>
  <p id="aJd">“世尊，<a id="a-Je"></a>如大村外有娑罗林，<a id="a-Jf"></a>中有一树，<a id="a-Jg"></a>先林而生足一百年。<a id="a-Jh"></a>是时林主，<a id="a-Ji"></a>灌之以水随时修治，<a id="a-Jj"></a>其树陈朽，<a id="a-Jk"></a>皮肤枝叶悉皆脱落，<a id="a-Jl"></a>唯贞实在。<a id="a-Jm"></a>如来亦尔，<a id="a-Jn"></a>所有陈故悉已除尽，<a id="a-Jo"></a>唯有一切真实法在。<a id="a-Jp"></a>世尊，<a id="a-Jq"></a>我今甚乐，<a id="a-Jr"></a>出家修道。<a id="a-Js"></a>”</p>
  <p id="aJt">佛言：<a id="a-Ju"></a>“善来比丘。<a id="a-Jv"></a>”说是语已，<a id="a-Jw"></a>即时出家，<a id="a-Jx"></a>漏尽证得阿罗汉果。</p>
  <p id="aJy">复有梵志，<a id="a-Jz"></a>名曰清净，<a id="a-K0"></a>作如是言：<a id="a-K1"></a>“瞿昙，<a id="a-K2"></a>一切众生不知何法，<a id="a-K3"></a>见世间常、<a id="a-K4"></a>无常、<a id="a-K5"></a>亦常无常、<a id="a-K6"></a>非有常非无常，<a id="a-K7"></a>乃至非如去、<a id="a-K8"></a>非不如去？<a id="a-K9"></a>”</p>
  <p id="aKA">佛言：<a id="a-KB"></a>“善男子，<a id="a-KC"></a>不知色故，<a id="a-KD"></a>乃至不知识故，<a id="a-KE"></a>见世间常乃至非如去、<a id="a-KF"></a>非不如去。<a id="a-KG"></a>”</p>
  <p id="aKH">梵志言：<a id="a-KI"></a>“瞿昙，<a id="a-KJ"></a>众生知何法故，<a id="a-KK"></a>不见世间常，<a id="a-KL"></a>乃至非如去、<a id="a-KM"></a>非不如去？<a id="a-KN"></a>”</p>
  <p id="aKO">佛言：<a id="a-KP"></a>“善男子，<a id="a-KQ"></a>知色故乃至知识故，<a id="a-KR"></a>不见世间常乃至非如去、<a id="a-KS"></a>非不如去。<a id="a-KT"></a>”</p>
  <p id="aKU">梵志言：<a id="a-KV"></a>“世尊，<a id="a-KW"></a>唯愿为我分别解说世间常无常。<a id="a-KX"></a>”</p>
  <p id="aKY">佛言：<a id="a-KZ"></a>“善男子，<a id="a-Ka"></a>若人舍故，<a id="a-Kb"></a>不造新业，<a id="a-Kc"></a>是人能知常与无常。<a id="a-Kd"></a>”</p>
  <p id="aKe">梵志言：<a id="a-Kf"></a>“世尊，<a id="a-Kg"></a>我已知见。<a id="a-Kh"></a>”</p>
  <p id="aKi">佛言：<a id="a-Kj"></a>“善男子，<a id="a-Kk"></a>汝云何见？<a id="a-Kl"></a>汝云何知？<a id="a-Km"></a>”</p>
  <p id="aKn">“世尊，<a id="a-Ko"></a>故名无明与爱，<a id="a-Kp"></a>新名取有。<a id="a-Kq"></a>若人远离是无明、<a id="a-Kr"></a>爱，<a id="a-Ks"></a>不作取有，<a id="a-Kt"></a>是人真实知常无常。<a id="a-Ku"></a>我今已得正法净眼归依三宝，<a id="a-Kv"></a>唯愿如来听我出家。<a id="a-Kw"></a>”</p>
  <p id="aKx">佛告憍陈如：<a id="a-Ky"></a>“听是梵志出家受戒。<a id="a-Kz"></a>”</p>
  <p id="aL0">时憍陈如受佛敕已，<a id="a-L1"></a>将至僧中为作羯磨令得出家，<a id="a-L2"></a>十五日后诸漏永尽得阿罗汉果。</p>
  <p id="aL3">犊子梵志复作是言：<a id="a-L4"></a>“瞿昙，<a id="a-L5"></a>我今欲问，<a id="a-L6"></a>能见听不？<a id="a-L7"></a>”如来默然。<a id="a-L8"></a>第二、<a id="a-L9"></a>第三亦复如是。</p>
  <p id="aLA">犊子复言：<a id="a-LB"></a>“瞿昙，<a id="a-LC"></a>我久与汝共为亲友。<a id="a-LD"></a>汝之与我，<a id="a-LE"></a>义无有二。<a id="a-LF"></a>我欲咨问，<a id="a-LG"></a>何故默然？<a id="a-LH"></a>”</p>
  <p id="aLI">尔时，<a id="a-LJ"></a>世尊作是思惟：<a id="a-LK"></a>“如是梵志，<a id="a-LL"></a>其性儒雅，<a id="a-LM"></a>纯善质直，<a id="a-LN"></a>常为知故而来咨启，<a id="a-LO"></a>不为恼乱。<a id="a-LP"></a>彼若问者，<a id="a-LQ"></a>当随意答。<a id="a-LR"></a>”佛言：<a id="a-LS"></a>“犊子，<a id="a-LT"></a>善哉！<a id="a-LU"></a>善哉！<a id="a-LV"></a>随所疑问，<a id="a-LW"></a>吾当答之。<a id="a-LX"></a>”</p>
  <p id="aLY">犊子言：<a id="a-LZ"></a>“瞿昙，<a id="a-La"></a>世有善耶？<a id="a-Lb"></a>”</p>
  <p id="aLc">“如是，<a id="a-Ld"></a>梵志。<a id="a-Le"></a>”</p>
  <p id="aLf">“有不善耶？<a id="a-Lg"></a>”</p>
  <p id="aLh">“如是，<a id="a-Li"></a>梵志。<a id="a-Lj"></a>”</p>
  <p id="aLk">“瞿昙，<a id="a-Ll"></a>愿为我说，<a id="a-Lm"></a>令我得知善不善法。<a id="a-Ln"></a>”</p>
  <p id="aLo">佛言：<a id="a-Lp"></a>“善男子，<a id="a-Lq"></a>我能分别广说其义，<a id="a-Lr"></a>今当为汝简略说之。<a id="a-Ls"></a>善男子，<a id="a-Lt"></a>欲名不善，<a id="a-Lu"></a>解脱欲者名之为善，<a id="a-Lv"></a>瞋恚、<a id="a-Lw"></a>愚痴亦复如是；<a id="a-Lx"></a>杀名不善，<a id="a-Ly"></a>不杀名善，<a id="a-Lz"></a>乃至邪见亦复如是。<a id="a-M0"></a>善男子，<a id="a-M1"></a>我今为汝已说三种善不善法，<a id="a-M2"></a>及说十种善不善法。<a id="a-M3"></a>若我弟子能作如是分别三种善不善法，<a id="a-M4"></a>乃至十种善不善法，<a id="a-M5"></a>当知是人能尽贪欲、<a id="a-M6"></a>瞋恚、<a id="a-M7"></a>愚痴、<a id="a-M8"></a>一切诸漏，<a id="a-M9"></a>断一切有。<a id="a-MA"></a>”</p>
  <p id="aMB">梵志言：<a id="a-MC"></a>“瞿昙，<a id="a-MD"></a>是佛法中，<a id="a-ME"></a>颇有一比丘能尽如是贪欲、<a id="a-MF"></a>瞋、<a id="a-MG"></a>痴、<a id="a-MH"></a>一切诸漏、<a id="a-MI"></a>一切有不？<a id="a-MJ"></a>”</p>
  <p id="aMK">佛言：<a id="a-ML"></a>“善男子，<a id="a-MM"></a>是佛法中非一二三乃至五百，<a id="a-MN"></a>乃有无量诸比丘等，<a id="a-MO"></a>能尽如是贪欲、<a id="a-MP"></a>恚、<a id="a-MQ"></a>痴、<a id="a-MR"></a>一切诸漏、<a id="a-MS"></a>一切诸有。<a id="a-MT"></a>”</p>
  <p id="aMU">“瞿昙，<a id="a-MV"></a>置一比丘，<a id="a-MW"></a>是佛法中颇有一比丘尼，<a id="a-MX"></a>能尽如是贪欲、<a id="a-MY"></a>瞋、<a id="a-MZ"></a>痴、<a id="a-Ma"></a>一切诸漏、<a id="a-Mb"></a>一切有不？<a id="a-Mc"></a>”</p>
  <p id="aMd">佛言：<a id="a-Me"></a>“善男子，<a id="a-Mf"></a>是佛法中非一二三乃至五百，<a id="a-Mg"></a>乃有无量诸比丘尼，<a id="a-Mh"></a>能断如是贪欲、<a id="a-Mi"></a>瞋、<a id="a-Mj"></a>痴、<a id="a-Mk"></a>一切诸漏、<a id="a-Ml"></a>一切诸有。<a id="a-Mm"></a>”</p>
  <p id="aMn">犊子言：<a id="a-Mo"></a>“瞿昙，<a id="a-Mp"></a>置一比丘、<a id="a-Mq"></a>一比丘尼，<a id="a-Mr"></a>是佛法中颇有一优婆塞，<a id="a-Ms"></a>持戒精勤，<a id="a-Mt"></a>梵行清净，<a id="a-Mu"></a>度疑彼岸，<a id="a-Mv"></a>断于疑网不？<a id="a-Mw"></a>”</p>
  <p id="aMx">佛言：<a id="a-My"></a>“善男子，<a id="a-Mz"></a>我佛法中非一二三乃至五百，<a id="a-N0"></a>乃有无量诸优婆塞，<a id="a-N1"></a>持戒精勤，<a id="a-N2"></a>梵行清净，<a id="a-N3"></a>断五下结，<a id="a-N4"></a>得阿那含，<a id="a-N5"></a>度疑彼岸，<a id="a-N6"></a>断于疑网。<a id="a-N7"></a>”</p>
  <p id="aN8">犊子言：<a id="a-N9"></a>“瞿昙，<a id="a-NA"></a>置一比丘、<a id="a-NB"></a>一比丘尼、<a id="a-NC"></a>一优婆塞，<a id="a-ND"></a>是佛法中颇有一优婆夷，<a id="a-NE"></a>持戒精勤，<a id="a-NF"></a>梵行清净，<a id="a-NG"></a>度疑彼岸，<a id="a-NH"></a>断疑网不？<a id="a-NI"></a>”</p>
  <p id="aNJ">佛言：<a id="a-NK"></a>“善男子，<a id="a-NL"></a>我佛法中非一二三乃至五百，<a id="a-NM"></a>乃有无量诸优婆夷，<a id="a-NN"></a>持戒精勤，<a id="a-NO"></a>梵行清净，<a id="a-NP"></a>断五下结，<a id="a-NQ"></a>得阿那含，<a id="a-NR"></a>度疑彼岸，<a id="a-NS"></a>断于疑网。<a id="a-NT"></a>”</p>
  <p id="aNU">犊子言：<a id="a-NV"></a>“瞿昙，<a id="a-NW"></a>置一比丘、<a id="a-NX"></a>一比丘尼尽一切漏；<a id="a-NY"></a>一优婆塞、<a id="a-NZ"></a>一优婆夷持戒精勤，<a id="a-Na"></a>梵行清净，<a id="a-Nb"></a>断于疑网。<a id="a-Nc"></a>是佛法中颇有优婆塞，<a id="a-Nd"></a>受五欲乐，<a id="a-Ne"></a>心无疑网不？<a id="a-Nf"></a>”</p>
  <p id="aNg">佛言：<a id="a-Nh"></a>“善男子，<a id="a-Ni"></a>是佛法中非一二三乃至五百，<a id="a-Nj"></a>乃有无量诸优婆塞，<a id="a-Nk"></a>断于三结得须陀洹，<a id="a-Nl"></a>薄贪恚痴得斯陀含。<a id="a-Nm"></a>如优婆塞，<a id="a-Nn"></a>优婆夷亦如是。<a id="a-No"></a>”</p>
  <p id="aNp">“世尊，<a id="a-Nq"></a>我于今者乐说譬喻。<a id="a-Nr"></a>”</p>
  <p id="aNs">佛言：<a id="a-Nt"></a>“善哉，<a id="a-Nu"></a>乐说便说。<a id="a-Nv"></a>”</p>
  <p id="aNw">“世尊，<a id="a-Nx"></a>譬如难陀、<a id="a-Ny"></a>婆难陀龙王等降大雨，<a id="a-Nz"></a>如来法雨亦复如是，<a id="a-O0"></a>平等雨于优婆塞、<a id="a-O1"></a>优婆夷。<a id="a-O2"></a>世尊，<a id="a-O3"></a>若诸外道欲来出家，<a id="a-O4"></a>不审如来几月试之？<a id="a-O5"></a>”</p>
  <p id="aO6">佛言：<a id="a-O7"></a>“善男子，<a id="a-O8"></a>皆四月试，<a id="a-O9"></a>不必一种。<a id="a-OA"></a>”</p>
  <p id="aOB">“世尊，<a id="a-OC"></a>若不一种，<a id="a-OD"></a>唯愿大慈听我出家。<a id="a-OE"></a>”</p>
  <p id="aOF">尔时，<a id="a-OG"></a>世尊告憍陈如：<a id="a-OH"></a>“听是犊子出家受戒。<a id="a-OI"></a>”</p>
  <p id="aOJ">时憍陈如受佛敕已，<a id="a-OK"></a>立众僧中为作羯磨，<a id="a-OL"></a>于出家后满十五日得须陀洹果。<a id="a-OM"></a>既得果已，<a id="a-ON"></a>复作是念：<a id="a-OO"></a>“若有智慧从学得者，<a id="a-OP"></a>我今已得堪任见佛。<a id="a-OQ"></a>”即往佛所，<a id="a-OR"></a>头面作礼，<a id="a-OS"></a>修敬已毕，<a id="a-OT"></a>却住一面，<a id="a-OU"></a>白佛言：<a id="a-OV"></a>“世尊，<a id="a-OW"></a>诸有智慧从学得者，<a id="a-OX"></a>我今已得。<a id="a-OY"></a>唯愿为我重分别说，<a id="a-OZ"></a>令我获得无学智慧。<a id="a-Oa"></a>”</p>
  <p id="aOb">佛言：<a id="a-Oc"></a>“善男子，<a id="a-Od"></a>汝勤精进，<a id="a-Oe"></a>修习二法：<a id="a-Of"></a>一、<a id="a-Og"></a>奢摩他，<a id="a-Oh"></a>二、<a id="a-Oi"></a>毗婆舍那。<a id="a-Oj"></a>善男子，<a id="a-Ok"></a>若有比丘欲得须陀洹果，<a id="a-Ol"></a>亦当勤修如是二法。<a id="a-Om"></a>若复欲得斯陀含果、<a id="a-On"></a>阿那含果、<a id="a-Oo"></a>阿罗汉果，<a id="a-Op"></a>亦当修习如是二法。<a id="a-Oq"></a>善男子，<a id="a-Or"></a>若有比丘欲得四禅、<a id="a-Os"></a>四无量心、<a id="a-Ot"></a>六神通、<a id="a-Ou"></a>八背舍、<a id="a-Ov"></a>八胜处、<a id="a-Ow"></a>无诤智、<a id="a-Ox"></a>顶智、<a id="a-Oy"></a>毕竟智、<a id="a-Oz"></a>四无碍智、<a id="a-P0"></a>金刚三昧、<a id="a-P1"></a>尽智、<a id="a-P2"></a>无生智，<a id="a-P3"></a>亦当修习如是二法。<a id="a-P4"></a>善男子，<a id="a-P5"></a>若欲得十住地、<a id="a-P6"></a>无生法忍、<a id="a-P7"></a>无相法忍、<a id="a-P8"></a>不可思议法忍、<a id="a-P9"></a>圣行、<a id="a-PA"></a>梵行、<a id="a-PB"></a>天行、<a id="a-PC"></a>菩萨行、<a id="a-PD"></a>虚空三昧、<a id="a-PE"></a>智印三昧、<a id="a-PF"></a>空无相无作三昧、<a id="a-PG"></a>地三昧、<a id="a-PH"></a>不退三昧、<a id="a-PI"></a>首楞严三昧、<a id="a-PJ"></a>金刚三昧、<a id="a-PK"></a>阿耨多罗三藐三菩提佛行，<a id="a-PL"></a>亦当修习如是二法。<a id="a-PM"></a>”</p>
  <p id="aPN">犊子闻已，<a id="a-PO"></a>礼拜而出，<a id="a-PP"></a>在娑罗林中修是二法，<a id="a-PQ"></a>不久即得阿罗汉果。</p>
  <p id="aPR">是时复有无量比丘欲往佛所，<a id="a-PS"></a>犊子见已，<a id="a-PT"></a>问言：<a id="a-PU"></a>“大德，<a id="a-PV"></a>欲何所至？<a id="a-PW"></a>”</p>
  <p id="aPX">诸比丘言：<a id="a-PY"></a>“欲往佛所。<a id="a-PZ"></a>”</p>
  <p id="aPa">犊子复言：<a id="a-Pb"></a>“诸大德，<a id="a-Pc"></a>若至佛所，<a id="a-Pd"></a>愿为宣启：<a id="a-Pe"></a>‘犊子梵志修二法已，<a id="a-Pf"></a>得无学智。<a id="a-Pg"></a>今报佛恩，<a id="a-Ph"></a>入般涅槃。<a id="a-Pi"></a>’”</p>
  <p id="aPj">时诸比丘至佛所已，<a id="a-Pk"></a>白佛言：<a id="a-Pl"></a>“世尊，<a id="a-Pm"></a>犊子比丘寄我等语：<a id="a-Pn"></a>‘世尊，<a id="a-Po"></a>犊子梵志修习二法，<a id="a-Pp"></a>得无学智。<a id="a-Pq"></a>今报佛恩，<a id="a-Pr"></a>入于涅槃。<a id="a-Ps"></a>’”</p>
  <p id="aPt">佛言：<a id="a-Pu"></a>“善男子，<a id="a-Pv"></a>犊子梵志得阿罗汉果，<a id="a-Pw"></a>汝等可往供养其身。<a id="a-Px"></a>”</p>
  <p id="aPy">时诸比丘受佛敕已，<a id="a-Pz"></a>还其尸所，<a id="a-Q0"></a>大设供养。</p>
 </body>
</html>