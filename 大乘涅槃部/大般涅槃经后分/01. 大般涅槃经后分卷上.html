<!doctype html>
<html id="z3IBTcGKx" data-ver="1813">
 <head>
  <meta charset="utf-8">
  <meta author="若那跋陀罗">
  <meta library="龙藏">
  <meta catalog="大乘涅槃部">
  <meta period="唐">
 </head>
 <body>
  <h1 id="a1">大般涅槃经后分卷上</h1>
  <h2 id="a2">憍陈如品之末</h2>
  <p id="a3">尔时，<a id="a-4"></a>须跋陀罗从佛闻说大般涅槃甚深妙法，<a id="a-5"></a>而得法眼，<a id="a-6"></a>见法清净，<a id="a-7"></a>爱护正法，<a id="a-8"></a>已舍邪见，<a id="a-9"></a>于佛法中深信坚固，<a id="a-A"></a>即从如来欲求出家。</p>
  <p id="aB">佛言：<a id="a-C"></a>“善哉！<a id="a-D"></a>善哉！<a id="a-E"></a>须跋陀罗，<a id="a-F"></a>善来比丘，<a id="a-G"></a>悦可圣心，<a id="a-H"></a>善入佛道。<a id="a-I"></a>”</p>
  <p id="aJ">于是须跋陀罗欢喜踊跃，<a id="a-K"></a>忻庆无量，<a id="a-L"></a>即时须发自落而作沙门。<a id="a-M"></a>法性智水灌注心源，<a id="a-N"></a>无复缚著，<a id="a-O"></a>漏尽意解，<a id="a-P"></a>得罗汉果。</p>
  <p id="aQ">须跋陀罗既证果已，<a id="a-R"></a>即前佛所，<a id="a-S"></a>瞻仰尊颜，<a id="a-T"></a>头面礼足，<a id="a-U"></a>偏袒右肩，<a id="a-V"></a>右膝著地，<a id="a-W"></a>长跪合掌，<a id="a-X"></a>悲喜交流，<a id="a-Y"></a>深自悔责在昔罪咎，<a id="a-Z"></a>而白佛言：<a id="a-a"></a>“世尊，<a id="a-b"></a>恨我毒身，<a id="a-c"></a>久劫已来，<a id="a-d"></a>常相欺惑，<a id="a-e"></a>令我长没无明邪见，<a id="a-f"></a>沦溺三界外道法中。<a id="a-g"></a>痛哉！<a id="a-h"></a>苦哉！<a id="a-i"></a>为害滋甚！<a id="a-j"></a>今大喜庆，<a id="a-k"></a>蒙如来恩，<a id="a-l"></a>得入正法。<a id="a-m"></a>世尊智能大海，<a id="a-n"></a>慈愍无量，<a id="a-o"></a>窃自惟忖，<a id="a-p"></a>累劫碎躯，<a id="a-q"></a>未能报此须臾之恩。<a id="a-r"></a>”</p>
  <p id="as">须跋陀罗说是语已，<a id="a-t"></a>悲泣流泪，<a id="a-u"></a>不能自裁，<a id="a-v"></a>复白佛言：<a id="a-w"></a>“世尊，<a id="a-x"></a>我年老迈，<a id="a-y"></a>余命无几，<a id="a-z"></a>未脱众苦，<a id="a-10"></a>行苦迁逼，<a id="a-11"></a>唯愿世尊少住教诫，<a id="a-12"></a>哀愍救护，<a id="a-13"></a>莫般涅槃。<a id="a-14"></a>”</p>
  <p id="a15">尔时，<a id="a-16"></a>世尊默然不许。</p>
  <p id="a17">须跋陀罗不果所请，<a id="a-18"></a>愁忧热恼，<a id="a-19"></a>高声唱曰：<a id="a-1A"></a>“苦哉！<a id="a-1B"></a>苦哉！<a id="a-1C"></a>世间虚空！<a id="a-1D"></a>世间虚空！<a id="a-1E"></a>如何于今大怖即至，<a id="a-1F"></a>热恼流行。<a id="a-1G"></a>哀哉！<a id="a-1H"></a>哀哉！<a id="a-1I"></a>众生福尽，<a id="a-1J"></a>正慧眼灭。<a id="a-1K"></a>”复更流泪，<a id="a-1L"></a>悲号哽咽，<a id="a-1M"></a>遍体血现，<a id="a-1N"></a>发声大哭，<a id="a-1O"></a>于如来前举身投地，<a id="a-1P"></a>慌乱浊心，<a id="a-1Q"></a>昏迷闷绝，<a id="a-1R"></a>久乃苏醒，<a id="a-1S"></a>涕泪哽咽，<a id="a-1T"></a>而白佛言：<a id="a-1U"></a>“世尊，<a id="a-1V"></a>我今不忍见于如来入般涅槃，<a id="a-1W"></a>中心痛切，<a id="a-1X"></a>难任裁抑。<a id="a-1Y"></a>我自何能，<a id="a-1Z"></a>与此坏器毒身共住？<a id="a-1a"></a>今前宁可先自速灭，<a id="a-1b"></a>唯愿世尊，<a id="a-1c"></a>后当涅槃。<a id="a-1d"></a>”</p>
  <p id="a1e">尔时，<a id="a-1f"></a>须跋陀罗说是语已，<a id="a-1g"></a>悲恋哽咽，<a id="a-1h"></a>于是时顷，<a id="a-1i"></a>即入涅槃。</p>
  <p id="a1j">尔时，<a id="a-1k"></a>不可说不可说无数亿恒河沙诸大菩萨、<a id="a-1l"></a>比丘、<a id="a-1m"></a>比丘尼，<a id="a-1n"></a>一切世间天、<a id="a-1o"></a>人、<a id="a-1p"></a>阿修罗等，<a id="a-1q"></a>同声唱言：<a id="a-1r"></a>“苦哉！<a id="a-1s"></a>苦哉！<a id="a-1t"></a>如何正觉一旦舍离，<a id="a-1u"></a>无主无归，<a id="a-1v"></a>无依无趣。<a id="a-1w"></a>”追思恋慕，<a id="a-1x"></a>悲感号泣，<a id="a-1y"></a>互相执手，<a id="a-1z"></a>捶胸闷绝，<a id="a-20"></a>迷失诸方，<a id="a-21"></a>哀恸三千大千世界。</p>
  <p id="a22">尔时，<a id="a-23"></a>世尊出八种声，<a id="a-24"></a>普告大众：<a id="a-25"></a>“莫大号哭，<a id="a-26"></a>犹如婴儿！<a id="a-27"></a>各相裁抑，<a id="a-28"></a>勿自乱心。<a id="a-29"></a>汝等于此行苦生死大海，<a id="a-2A"></a>勤修净心，<a id="a-2B"></a>莫失念慧，<a id="a-2C"></a>疾求正智，<a id="a-2D"></a>速出诸有。<a id="a-2E"></a>三界受身，<a id="a-2F"></a>苦轮无际，<a id="a-2G"></a>无明郎主，<a id="a-2H"></a>恩爱魔王，<a id="a-2I"></a>役使身心策为僮仆，<a id="a-2J"></a>遍缘境界造生死业，<a id="a-2K"></a>贪恚狂痴念念伤害，<a id="a-2L"></a>无量劫来常受苦恼，<a id="a-2M"></a>何有智者不反斯源？<a id="a-2N"></a>汝等当知，<a id="a-2O"></a>我旷劫来已入大寂，<a id="a-2P"></a>无阴、<a id="a-2Q"></a>界、<a id="a-2R"></a>入，<a id="a-2S"></a>永断诸有，<a id="a-2T"></a>金刚宝藏，<a id="a-2U"></a>常乐我净。<a id="a-2V"></a>我今于此显难思议，<a id="a-2W"></a>现方便力入大涅槃示同世法，<a id="a-2X"></a>欲令众生知身如电生恋慕心。<a id="a-2Y"></a>生死瀑河漂流速疾，<a id="a-2Z"></a>诸行轮转，<a id="a-2a"></a>法应如是。<a id="a-2b"></a>如来涅槃，<a id="a-2c"></a>甚深甚深，<a id="a-2d"></a>不可思议，<a id="a-2e"></a>乃是诸佛菩萨境界，<a id="a-2f"></a>非诸声闻、<a id="a-2g"></a>缘觉所知。<a id="a-2h"></a>”</p>
  <p id="a2i">佛复告诸大众：<a id="a-2j"></a>“是须跋陀罗，<a id="a-2k"></a>已曾供养恒河沙佛，<a id="a-2l"></a>于诸佛所深种善根。<a id="a-2m"></a>以本愿力，<a id="a-2n"></a>常在尼乾外道法中出家修行；<a id="a-2o"></a>以方便慧，<a id="a-2p"></a>诱进邪见失道众生令入正智。<a id="a-2q"></a>须跋陀罗乘本愿力，<a id="a-2r"></a>今得遇我最后涅槃得闻正法，<a id="a-2s"></a>既闻正法得罗汉果，<a id="a-2t"></a>既得果已复入涅槃。<a id="a-2u"></a>自我得道度阿若憍陈如，<a id="a-2v"></a>最后涅槃度须跋陀罗，<a id="a-2w"></a>吾事究竟，<a id="a-2x"></a>无复施为。<a id="a-2y"></a>设我久住，<a id="a-2z"></a>无异今也。<a id="a-30"></a>”</p>
  <p id="a31">尔时，<a id="a-32"></a>世尊说是语已，<a id="a-33"></a>即嘘长叹，<a id="a-34"></a>唱言：<a id="a-35"></a>“善哉！<a id="a-36"></a>善哉！<a id="a-37"></a>须跋陀罗为报佛恩，<a id="a-38"></a>汝等大众，<a id="a-39"></a>应当供养其尸，<a id="a-3A"></a>安立塔庙。<a id="a-3B"></a>”</p>
  <p id="a3C">尔时，<a id="a-3D"></a>大众惆怅惨结，<a id="a-3E"></a>掩泪裁抑，<a id="a-3F"></a>即依佛教，<a id="a-3G"></a>以香木酥油荼毗其尸。<a id="a-3H"></a>须跋陀罗当焚尸时，<a id="a-3I"></a>即于火中放大光明，<a id="a-3J"></a>现十八变，<a id="a-3K"></a>身上出水，<a id="a-3L"></a>身下出火，<a id="a-3M"></a>右胁出火，<a id="a-3N"></a>左胁出水，<a id="a-3O"></a>小复现大，<a id="a-3P"></a>大复现小，<a id="a-3Q"></a>满虚空中。<a id="a-3R"></a>尔时，<a id="a-3S"></a>无量大众及诸外道邪见众生，<a id="a-3T"></a>发菩提心，<a id="a-3U"></a>得入正见。<a id="a-3V"></a>须跋陀罗现神变已，<a id="a-3W"></a>还复火中，<a id="a-3X"></a>荼毗已讫。<a id="a-3Y"></a>是时大众悲感伤悼，<a id="a-3Z"></a>收取舍利，<a id="a-3a"></a>起塔供养。</p>
  <p data-pb></p>
  <h2 id="a3b">遗教品第一</h2>
  <p id="a3c">尔时，<a id="a-3d"></a>佛告阿难普及大众：<a id="a-3e"></a>“吾灭度后，<a id="a-3f"></a>汝等四众，<a id="a-3g"></a>当勤护持我大涅槃。<a id="a-3h"></a>我于无量万亿阿僧祇劫，<a id="a-3i"></a>修此难得大涅槃法，<a id="a-3j"></a>今已显说。<a id="a-3k"></a>汝等当知，<a id="a-3l"></a>此大涅槃，<a id="a-3m"></a>乃是十方三世一切诸佛金刚宝藏，<a id="a-3n"></a>常乐我净，<a id="a-3o"></a>周圆无缺。<a id="a-3p"></a>一切诸佛于此涅槃而般涅槃，<a id="a-3q"></a>最后究竟，<a id="a-3r"></a>理极无遗。<a id="a-3s"></a>诸佛于此放舍身命，<a id="a-3t"></a>故名涅槃。<a id="a-3u"></a>汝等欲得决定真报佛恩，<a id="a-3v"></a>疾得菩提，<a id="a-3w"></a>诸佛摩顶，<a id="a-3x"></a>世世所生不失正念，<a id="a-3y"></a>十方诸佛常现其前，<a id="a-3z"></a>昼夜守护，<a id="a-40"></a>令一切众得出世法，<a id="a-41"></a>当勤修习此涅槃典。<a id="a-42"></a>”</p>
  <p id="a43">佛复告阿难：<a id="a-44"></a>“吾未成佛，<a id="a-45"></a>示入郁头蓝弗外道法中，<a id="a-46"></a>修学四禅八定，<a id="a-47"></a>受行其教。<a id="a-48"></a>吾成佛来，<a id="a-49"></a>毁呰其法，<a id="a-4A"></a>渐渐诱进，<a id="a-4B"></a>最后须跋陀罗皆入佛道。<a id="a-4C"></a>如来以大智炬烧邪见幢，<a id="a-4D"></a>如干草叶投大火焰。</p>
  <p id="a4E">“阿难，<a id="a-4F"></a>今我亲戚诸释种子，<a id="a-4G"></a>吾甚忧念。<a id="a-4H"></a>我涅槃后，<a id="a-4I"></a>汝当精勤，<a id="a-4J"></a>以善教诫我诸眷属，<a id="a-4K"></a>授与妙法，<a id="a-4L"></a>深心诲诱：<a id="a-4M"></a>勿得调戏放逸散心，<a id="a-4N"></a>入诸境界受行邪法；<a id="a-4O"></a>未脱三界世间痛苦，<a id="a-4P"></a>早求出离于此五浊爱欲之中，<a id="a-4Q"></a>应生忧畏无救护想；<a id="a-4R"></a>一失人身，<a id="a-4S"></a>难可追复，<a id="a-4T"></a>毕此一形常须警察，<a id="a-4U"></a>无常大鬼情求难脱；<a id="a-4V"></a>怜愍众生，<a id="a-4W"></a>莫相杀害，<a id="a-4X"></a>乃至蠢动应施无畏，<a id="a-4Y"></a>身业清净常生妙土，<a id="a-4Z"></a>口业清净离诸过恶，<a id="a-4a"></a>莫食肉，<a id="a-4b"></a>莫饮酒，<a id="a-4c"></a>调伏心蛇，<a id="a-4d"></a>令入道果；<a id="a-4e"></a>深思行业善恶之报如影随形，<a id="a-4f"></a>三世因果循环不失，<a id="a-4g"></a>此生空过，<a id="a-4h"></a>后悔无追。<a id="a-4i"></a>涅槃时至，<a id="a-4j"></a>示教如是。<a id="a-4k"></a>”</p>
  <p id="a4l">尔时，<a id="a-4m"></a>阿难闻佛语已，<a id="a-4n"></a>身心战动，<a id="a-4o"></a>情识忙然，<a id="a-4p"></a>悲哽喑咽，<a id="a-4q"></a>深没忧海，<a id="a-4r"></a>举体迷闷，<a id="a-4s"></a>昏乱浊心，<a id="a-4t"></a>投如来前，<a id="a-4u"></a>犹如死人。</p>
  <p id="a4v">尔时，<a id="a-4w"></a>阿泥楼豆安慰阿难，<a id="a-4x"></a>轻其愁心而语之言：<a id="a-4y"></a>“咄哉！<a id="a-4z"></a>何为愁苦？<a id="a-50"></a>如来涅槃时至，<a id="a-51"></a>今日虽有，<a id="a-52"></a>明旦则无。<a id="a-53"></a>汝依我语，<a id="a-54"></a>咨启如来如是四问：<a id="a-55"></a>佛涅槃后，<a id="a-56"></a>六群比丘，<a id="a-57"></a>行污他家，<a id="a-58"></a>恶性车匿，<a id="a-59"></a>云何共住，<a id="a-5A"></a>而得示教？<a id="a-5B"></a>如来在世，<a id="a-5C"></a>以佛为师，<a id="a-5D"></a>世尊灭后，<a id="a-5E"></a>以何为师？<a id="a-5F"></a>若佛在世，<a id="a-5G"></a>依佛而住，<a id="a-5H"></a>如来既灭，<a id="a-5I"></a>依何而住？<a id="a-5J"></a>如来灭后，<a id="a-5K"></a>结集法藏，<a id="a-5L"></a>一切经初，<a id="a-5M"></a>安何等语？<a id="a-5N"></a>”</p>
  <p id="a5O">尔时，<a id="a-5P"></a>阿难如从梦中，<a id="a-5Q"></a>闻阿泥楼豆安慰其心，<a id="a-5R"></a>令致四问，<a id="a-5S"></a>渐得醒悟，<a id="a-5T"></a>哀不自胜，<a id="a-5U"></a>具陈上问而以白佛。</p>
  <p id="a5V">佛告阿难：<a id="a-5W"></a>“何为忧苦悲哀乃尔？<a id="a-5X"></a>诸佛化周，<a id="a-5Y"></a>施为已讫，<a id="a-5Z"></a>法归是处。<a id="a-5a"></a>善哉！<a id="a-5b"></a>善哉！<a id="a-5c"></a>阿难，<a id="a-5d"></a>汝致四问，<a id="a-5e"></a>为最后问，<a id="a-5f"></a>能大利益一切世间。<a id="a-5g"></a>汝等谛听，<a id="a-5h"></a>善思念之。<a id="a-5i"></a>”</p>
  <p id="a5j">“唯然，<a id="a-5k"></a>世尊，<a id="a-5l"></a>愿乐欲闻。<a id="a-5m"></a>”</p>
  <p id="a5n">佛告阿难：<a id="a-5o"></a>“如汝所问，<a id="a-5p"></a>佛涅槃后，<a id="a-5q"></a>六群比丘，<a id="a-5r"></a>恶性车匿，<a id="a-5s"></a>行污他家，<a id="a-5t"></a>云何共住，<a id="a-5u"></a>而得示教？<a id="a-5v"></a>阿难，<a id="a-5w"></a>车匿比丘，<a id="a-5x"></a>其性鄙恶，<a id="a-5y"></a>我涅槃后渐当调伏，<a id="a-5z"></a>其心柔和舍本恶性。<a id="a-60"></a>阿难，<a id="a-61"></a>我弟难陀具极重欲，<a id="a-62"></a>其性鄙恶。<a id="a-63"></a>如来以善方便示教利喜，<a id="a-64"></a>知其根性，<a id="a-65"></a>以般若慧为说十二因缘，<a id="a-66"></a>所谓无明缘行，<a id="a-67"></a>行缘识，<a id="a-68"></a>乃至老死忧悲苦恼，<a id="a-69"></a>皆是无明。<a id="a-6A"></a>憎爱丛林，<a id="a-6B"></a>一切行苦，<a id="a-6C"></a>弥满三界，<a id="a-6D"></a>遍流六道，<a id="a-6E"></a>大苦根本，<a id="a-6F"></a>无明所起。<a id="a-6G"></a>以般若慧，<a id="a-6H"></a>示以性净，<a id="a-6I"></a>谛观根本，<a id="a-6J"></a>即断诸有过患无明，<a id="a-6K"></a>根本灭故无明灭，<a id="a-6L"></a>无明灭则行灭，<a id="a-6M"></a>乃至老死忧悲苦恼皆灭。<a id="a-6N"></a>得此观时，<a id="a-6O"></a>摄心定住即入三昧，<a id="a-6P"></a>以三昧力得入初禅，<a id="a-6Q"></a>渐渐次第入第四禅。<a id="a-6R"></a>继心正念，<a id="a-6S"></a>如是修习，<a id="a-6T"></a>然后自当得证上果离三界苦。<a id="a-6U"></a>阿难，<a id="a-6V"></a>尔时难陀比丘深生信心，<a id="a-6W"></a>依我教法勤心修习，<a id="a-6X"></a>不久即得阿罗汉果。</p>
  <p id="a6Y">“阿难，<a id="a-6Z"></a>我涅槃后，<a id="a-6a"></a>汝当依我教法正观，<a id="a-6b"></a>教示六群车匿比丘，<a id="a-6c"></a>深心依此清净正法，<a id="a-6d"></a>不久自当得证上果。<a id="a-6e"></a>阿难，<a id="a-6f"></a>当知皆因无明增长三界生死大树。<a id="a-6g"></a>飘没爱河，<a id="a-6h"></a>众苦长夜，<a id="a-6i"></a>黑暗崖下绕生死柱，<a id="a-6j"></a>六识为枝，<a id="a-6k"></a>妄念为本。<a id="a-6l"></a>无明波浪，<a id="a-6m"></a>心识策使，<a id="a-6n"></a>游戏六尘，<a id="a-6o"></a>种苦恼芽，<a id="a-6p"></a>无能制者自在如王。<a id="a-6q"></a>是故我言，<a id="a-6r"></a>无明郎主念念伤害，<a id="a-6s"></a>众生不觉轮转生死。<a id="a-6t"></a>阿难，<a id="a-6u"></a>一切众生为此无明起诸爱结。<a id="a-6v"></a>我见覆蔽八万四千烦恼郎主，<a id="a-6w"></a>役使其身，<a id="a-6x"></a>身心破裂，<a id="a-6y"></a>不得自在。<a id="a-6z"></a>阿难，<a id="a-70"></a>无明若灭，<a id="a-71"></a>三界都尽，<a id="a-72"></a>以是因缘，<a id="a-73"></a>名出世人。<a id="a-74"></a>阿难，<a id="a-75"></a>若能谛观十二因缘，<a id="a-76"></a>究竟无我，<a id="a-77"></a>深入本净，<a id="a-78"></a>即能远离三界大火。<a id="a-79"></a>阿难，<a id="a-7A"></a>如来是真语者，<a id="a-7B"></a>说诚实言最后付嘱，<a id="a-7C"></a>汝当修行。</p>
  <p id="a7D">“阿难，<a id="a-7E"></a>如汝所问，<a id="a-7F"></a>佛去世后，<a id="a-7G"></a>以何为师者？<a id="a-7H"></a>阿难，<a id="a-7I"></a>尸波罗蜜戒，<a id="a-7J"></a>是汝大师，<a id="a-7K"></a>依之修行，<a id="a-7L"></a>能得出世甚深定慧。</p>
  <p id="a7M">“阿难，<a id="a-7N"></a>如汝所问，<a id="a-7O"></a>佛涅槃后，<a id="a-7P"></a>依何住者？<a id="a-7Q"></a>阿难，<a id="a-7R"></a>依四念处，<a id="a-7S"></a>严心而住。<a id="a-7T"></a>观身性相，<a id="a-7U"></a>同于虚空，<a id="a-7V"></a>名身念处；<a id="a-7W"></a>观受不在内外，<a id="a-7X"></a>不住中间，<a id="a-7Y"></a>名受念处；<a id="a-7Z"></a>观心但有名字，<a id="a-7a"></a>名字性离，<a id="a-7b"></a>名心念处；<a id="a-7c"></a>观法不得善法，<a id="a-7d"></a>不得不善法，<a id="a-7e"></a>名法念处。<a id="a-7f"></a>阿难，<a id="a-7g"></a>一切行者，<a id="a-7h"></a>应当依此四念处住。</p>
  <p id="a7i">“阿难，<a id="a-7j"></a>如汝所问，<a id="a-7k"></a>如来灭后，<a id="a-7l"></a>结集法藏，<a id="a-7m"></a>一切经初，<a id="a-7n"></a>安何等语者？<a id="a-7o"></a>阿难，<a id="a-7p"></a>如来灭后，<a id="a-7q"></a>结集法藏，<a id="a-7r"></a>一切经初，<a id="a-7s"></a>当安：<a id="a-7t"></a>‘如是我闻：<a id="a-7u"></a>一时，<a id="a-7v"></a>佛住某方某处，<a id="a-7w"></a>与诸四众而说是经。<a id="a-7x"></a>’”</p>
  <p id="a7y">尔时，<a id="a-7z"></a>阿难复白佛言：<a id="a-80"></a>“若佛在世，<a id="a-81"></a>若涅槃后，<a id="a-82"></a>有信心檀越，<a id="a-83"></a>以金银、<a id="a-84"></a>七宝、<a id="a-85"></a>一切乐具奉施如来，<a id="a-86"></a>云何举置？<a id="a-87"></a>”</p>
  <p id="a88">佛告阿难：<a id="a-89"></a>“若佛现在，<a id="a-8A"></a>所施佛物，<a id="a-8B"></a>僧众应知。<a id="a-8C"></a>若佛灭后，<a id="a-8D"></a>一切信心所施佛物，<a id="a-8E"></a>应用造佛形像，<a id="a-8F"></a>及造佛衣、<a id="a-8G"></a>七宝幡盖，<a id="a-8H"></a>买诸香油、<a id="a-8I"></a>宝华以供养佛。<a id="a-8J"></a>除供养佛，<a id="a-8K"></a>余不得用，<a id="a-8L"></a>用者即犯盗佛物罪。<a id="a-8M"></a>”</p>
  <p id="a8N">阿难复白佛言：<a id="a-8O"></a>“若佛现在，<a id="a-8P"></a>若复有人，<a id="a-8Q"></a>以金银、<a id="a-8R"></a>七宝、<a id="a-8S"></a>房舍殿堂、<a id="a-8T"></a>妻子奴婢、<a id="a-8U"></a>衣服饮食、<a id="a-8V"></a>一切乐具，<a id="a-8W"></a>深心恭敬礼拜供养如来。<a id="a-8X"></a>佛涅槃后，<a id="a-8Y"></a>若复有人，<a id="a-8Z"></a>以金银、<a id="a-8a"></a>七宝、<a id="a-8b"></a>妻妾奴婢、<a id="a-8c"></a>衣服饮食、<a id="a-8d"></a>一切乐具，<a id="a-8e"></a>供养如来形像，<a id="a-8f"></a>深心恭敬，<a id="a-8g"></a>礼拜供养。<a id="a-8h"></a>世尊，<a id="a-8i"></a>如是二人深心供养所得福德，<a id="a-8j"></a>何者为多？<a id="a-8k"></a>”</p>
  <p id="a8l">佛告阿难：<a id="a-8m"></a>“如是二人，<a id="a-8n"></a>皆以深心供养，<a id="a-8o"></a>所得福德，<a id="a-8p"></a>其福无异。<a id="a-8q"></a>何以故？<a id="a-8r"></a>虽佛灭后，<a id="a-8s"></a>法身常存，<a id="a-8t"></a>是以深心供养，<a id="a-8u"></a>其福正等。<a id="a-8v"></a>”</p>
  <p id="a8w">阿难复白佛言：<a id="a-8x"></a>“若佛现在，<a id="a-8y"></a>若复有人，<a id="a-8z"></a>还以深心如上供养恭敬如来。<a id="a-90"></a>佛涅槃后，<a id="a-91"></a>若复有人，<a id="a-92"></a>还以深心如上供养恭敬全身舍利。<a id="a-93"></a>世尊，<a id="a-94"></a>如是二人所得福德，<a id="a-95"></a>何者为多？<a id="a-96"></a>”</p>
  <p id="a97">佛告阿难：<a id="a-98"></a>“如是二人得福正等，<a id="a-99"></a>功德广大，<a id="a-9A"></a>无量无边，<a id="a-9B"></a>乃至毕苦，<a id="a-9C"></a>其福不尽。<a id="a-9D"></a>”</p>
  <p id="a9E">阿难复白佛言：<a id="a-9F"></a>“若佛现在，<a id="a-9G"></a>若复有人，<a id="a-9H"></a>如上深心一切供养恭敬如来。<a id="a-9I"></a>佛涅槃后，<a id="a-9J"></a>若复有人，<a id="a-9K"></a>如上深心供养恭敬半身舍利。<a id="a-9L"></a>世尊，<a id="a-9M"></a>如是二人所得福德，<a id="a-9N"></a>何者为多？<a id="a-9O"></a>”</p>
  <p id="a9P">佛告阿难：<a id="a-9Q"></a>“如是二人深心供养得福无异，<a id="a-9R"></a>所得福德无量无边。<a id="a-9S"></a>阿难，<a id="a-9T"></a>若佛灭后，<a id="a-9U"></a>若复有人深心供养如来舍利四分之一、<a id="a-9V"></a>八分之一、<a id="a-9W"></a>十六分之一、<a id="a-9X"></a>百分之一、<a id="a-9Y"></a>千分之一、<a id="a-9Z"></a>万分之一、<a id="a-9a"></a>恒河沙分之一，<a id="a-9b"></a>乃至如芥子许，<a id="a-9c"></a>皆以深心供养恭敬，<a id="a-9d"></a>尊重赞叹。<a id="a-9e"></a>若佛现在，<a id="a-9f"></a>若复有人，<a id="a-9g"></a>深心供养恭敬如来。<a id="a-9h"></a>如是二人所得福德皆悉无异，<a id="a-9i"></a>其福无量，<a id="a-9j"></a>不可称计。<a id="a-9k"></a>阿难当知，<a id="a-9l"></a>若佛现在，<a id="a-9m"></a>若涅槃后，<a id="a-9n"></a>若复有人深心恭敬供养，<a id="a-9o"></a>礼拜尊重赞叹，<a id="a-9p"></a>如是二人所得福德无二无别。<a id="a-9q"></a>”</p>
  <p id="a9r">佛告阿难及诸大众：<a id="a-9s"></a>“我涅槃后，<a id="a-9t"></a>天上人间一切众生，<a id="a-9u"></a>得我舍利，<a id="a-9v"></a>悲喜交流，<a id="a-9w"></a>哀感欣庆，<a id="a-9x"></a>恭敬礼拜，<a id="a-9y"></a>深心供养，<a id="a-9z"></a>得无量无边功德。<a id="a-A0"></a>阿难，<a id="a-A1"></a>若见如来舍利即是见佛，<a id="a-A2"></a>见佛即是见法，<a id="a-A3"></a>见法即是见僧，<a id="a-A4"></a>见僧即见涅槃。<a id="a-A5"></a>阿难当知，<a id="a-A6"></a>以是因缘，<a id="a-A7"></a>三宝常住，<a id="a-A8"></a>无有变易，<a id="a-A9"></a>能为众生作归依处。<a id="a-AA"></a>”</p>
  <p id="aAB">阿难复白佛言：<a id="a-AC"></a>“佛涅槃后，<a id="a-AD"></a>一切大众依何法则，<a id="a-AE"></a>荼毗如来而得舍利，<a id="a-AF"></a>深心供养？<a id="a-AG"></a>”</p>
  <p id="aAH">佛告阿难：<a id="a-AI"></a>“我般涅槃，<a id="a-AJ"></a>汝等大众当依转轮圣王荼毗方法。<a id="a-AK"></a>”</p>
  <p id="aAL">阿难复白：<a id="a-AM"></a>“转轮圣王荼毗法则，<a id="a-AN"></a>其事云何？<a id="a-AO"></a>”</p>
  <p id="aAP">佛告阿难：<a id="a-AQ"></a>“转轮圣王命终之后，<a id="a-AR"></a>经停七日，<a id="a-AS"></a>乃入铁棺。<a id="a-AT"></a>既入棺已，<a id="a-AU"></a>即以微妙香油注满棺中，<a id="a-AV"></a>闭棺令密。<a id="a-AW"></a>复经七日，<a id="a-AX"></a>从棺中出，<a id="a-AY"></a>以诸香水灌洗沐浴。<a id="a-AZ"></a>既灌洗已，<a id="a-Aa"></a>烧众名香而以供养。<a id="a-Ab"></a>以兜罗绵遍体儭身，<a id="a-Ac"></a>然后即以无价上妙白氎千张，<a id="a-Ad"></a>次第相重遍缠王身。<a id="a-Ae"></a>既已缠讫，<a id="a-Af"></a>以众香油满铁棺中，<a id="a-Ag"></a>圣王之身尔乃入棺。<a id="a-Ah"></a>密闭棺已，<a id="a-Ai"></a>载以香木七宝车上，<a id="a-Aj"></a>其车四面垂诸璎珞，<a id="a-Ak"></a>一切宝绞庄严其车，<a id="a-Al"></a>无数华幡、<a id="a-Am"></a>七宝幢盖、<a id="a-An"></a>一切妙香、<a id="a-Ao"></a>一切天乐，<a id="a-Ap"></a>围绕供养。<a id="a-Aq"></a>尔乃纯以众妙香木表里文饰，<a id="a-Ar"></a>微妙香油荼毗转轮圣王之身。<a id="a-As"></a>荼毗已讫，<a id="a-At"></a>收取舍利，<a id="a-Au"></a>于都城内四衢道中，<a id="a-Av"></a>起七宝塔。<a id="a-Aw"></a>塔开四门，<a id="a-Ax"></a>安置舍利。<a id="a-Ay"></a>一切世间所共瞻仰。</p>
  <p id="aAz">“阿难，<a id="a-B0"></a>其转轮王以少福德绍此王位，<a id="a-B1"></a>未脱诸有，<a id="a-B2"></a>具足五欲、<a id="a-B3"></a>妻妾、<a id="a-B4"></a>婇女，<a id="a-B5"></a>恶见、<a id="a-B6"></a>三毒、<a id="a-B7"></a>一切烦恼、<a id="a-B8"></a>诸结使等未断一毫，<a id="a-B9"></a>命终之后，<a id="a-BA"></a>世间犹乃如是法则，<a id="a-BB"></a>起塔供养一切瞻仰。<a id="a-BC"></a>阿难，<a id="a-BD"></a>何况如来已于无量无边无数阿僧祇劫，<a id="a-BE"></a>永舍五欲、<a id="a-BF"></a>妻妾、<a id="a-BG"></a>婇女，<a id="a-BH"></a>于世间法已作霜雹，<a id="a-BI"></a>难勤能勤，<a id="a-BJ"></a>难行能行；<a id="a-BK"></a>一切菩萨出世苦行勤苦修习，<a id="a-BL"></a>十方三世一切诸佛所行之道，<a id="a-BM"></a>甚深微妙清净戒、<a id="a-BN"></a>定、<a id="a-BO"></a>慧、<a id="a-BP"></a>解脱、<a id="a-BQ"></a>解脱知见、<a id="a-BR"></a>六波罗蜜无不具足；<a id="a-BS"></a>修习如来十力、<a id="a-BT"></a>大悲、<a id="a-BU"></a>四无所畏、<a id="a-BV"></a>三解脱门、<a id="a-BW"></a>十八大空、<a id="a-BX"></a>六通、<a id="a-BY"></a>五眼、<a id="a-BZ"></a>三十七品、<a id="a-Ba"></a>十八不共法；<a id="a-Bb"></a>三十二相、<a id="a-Bc"></a>八十种好，<a id="a-Bd"></a>一切诸佛寿命，<a id="a-Be"></a>一切净佛国土，<a id="a-Bf"></a>一切成就众生，<a id="a-Bg"></a>一切难行苦行，<a id="a-Bh"></a>一切摄善法戒，<a id="a-Bi"></a>一切摄众生戒，<a id="a-Bj"></a>一切摄律仪戒，<a id="a-Bk"></a>一切功德，<a id="a-Bl"></a>一切智能，<a id="a-Bm"></a>一切庄严，<a id="a-Bn"></a>一切大愿，<a id="a-Bo"></a>一切方便，<a id="a-Bp"></a>如是等不可思议福德智能，<a id="a-Bq"></a>皆已成就，<a id="a-Br"></a>无不具足；<a id="a-Bs"></a>断除一切不善，<a id="a-Bt"></a>断除一切烦恼，<a id="a-Bu"></a>断除一切烦恼余习，<a id="a-Bv"></a>通达四谛、<a id="a-Bw"></a>十二因缘，<a id="a-Bx"></a>于菩提树降伏四魔成就种智，<a id="a-By"></a>如是妙法悉修习已，<a id="a-Bz"></a>尔乃一切诸佛唱言善哉善哉，<a id="a-C0"></a>同以法性智水灌法身顶，<a id="a-C1"></a>乃成阿耨多罗三藐三菩提。<a id="a-C2"></a>以是因缘，<a id="a-C3"></a>我今号天人师、<a id="a-C4"></a>十力种觉、<a id="a-C5"></a>至极世尊，<a id="a-C6"></a>天上人间无与等者。<a id="a-C7"></a>等视众生如罗睺罗，<a id="a-C8"></a>故名如来、<a id="a-C9"></a>应供、<a id="a-CA"></a>正遍知、<a id="a-CB"></a>明行足、<a id="a-CC"></a>善逝、<a id="a-CD"></a>世间解、<a id="a-CE"></a>无上士、<a id="a-CF"></a>调御丈夫、<a id="a-CG"></a>天人师、<a id="a-CH"></a>佛世尊。<a id="a-CI"></a>怜愍世间，<a id="a-CJ"></a>化缘周毕，<a id="a-CK"></a>为众生故，<a id="a-CL"></a>今入涅槃。<a id="a-CM"></a>随世间法，<a id="a-CN"></a>如转轮王，<a id="a-CO"></a>为令众生普得供养。</p>
  <p id="aCP">“阿难，<a id="a-CQ"></a>我入涅槃，<a id="a-CR"></a>如转轮王经停七日，<a id="a-CS"></a>乃入金棺。<a id="a-CT"></a>以妙香油注满棺中，<a id="a-CU"></a>密盖棺门，<a id="a-CV"></a>其棺四面，<a id="a-CW"></a>应以七宝间杂庄严，<a id="a-CX"></a>一切宝幢、<a id="a-CY"></a>香华供养。<a id="a-CZ"></a>经七日已，<a id="a-Ca"></a>复出金棺。<a id="a-Cb"></a>既出棺已，<a id="a-Cc"></a>应以一切众妙香水灌洗沐浴如来之身。<a id="a-Cd"></a>既灌洗已，<a id="a-Ce"></a>以上妙兜罗绵遍体缠身，<a id="a-Cf"></a>次以微妙无价白氎千张，<a id="a-Cg"></a>复于绵上缠如来身，<a id="a-Ch"></a>又入金棺。<a id="a-Ci"></a>复以微妙香油盛满棺中，<a id="a-Cj"></a>闭棺令密。<a id="a-Ck"></a>尔乃纯以微妙牛头栴檀、<a id="a-Cl"></a>沉水一切香木成七宝车，<a id="a-Cm"></a>一切众宝以为庄严，<a id="a-Cn"></a>载以宝棺至荼毗所。<a id="a-Co"></a>无数宝幢，<a id="a-Cp"></a>无数宝盖，<a id="a-Cq"></a>无数宝衣，<a id="a-Cr"></a>无数天乐，<a id="a-Cs"></a>无数香华，<a id="a-Ct"></a>周遍虚空，<a id="a-Cu"></a>悲哀供养。<a id="a-Cv"></a>一切天人，<a id="a-Cw"></a>无数大众，<a id="a-Cx"></a>应各以栴檀、<a id="a-Cy"></a>沉水、<a id="a-Cz"></a>微妙香油，<a id="a-D0"></a>荼毗如来，<a id="a-D1"></a>哀号恋慕。<a id="a-D2"></a>荼毗已讫，<a id="a-D3"></a>天人四众收取舍利，<a id="a-D4"></a>盛七宝瓶，<a id="a-D5"></a>于都城内四衢道中，<a id="a-D6"></a>起七宝塔供养舍利，<a id="a-D7"></a>能令众生得大功德，<a id="a-D8"></a>离三有苦，<a id="a-D9"></a>至涅槃乐。</p>
  <p id="aDA">“阿难当知，<a id="a-DB"></a>一切四众起佛舍利七宝塔已，<a id="a-DC"></a>应当更起三塔供养，<a id="a-DD"></a>所谓辟支佛塔、<a id="a-DE"></a>阿罗汉塔、<a id="a-DF"></a>转轮王塔，<a id="a-DG"></a>为令世间，<a id="a-DH"></a>知归依故。<a id="a-DI"></a>”</p>
  <p id="aDJ">阿难白佛言：<a id="a-DK"></a>“如来出世，<a id="a-DL"></a>悲愍众生，<a id="a-DM"></a>显示十力、<a id="a-DN"></a>大悲、<a id="a-DO"></a>四无所畏、<a id="a-DP"></a>十二因缘、<a id="a-DQ"></a>四谛之法、<a id="a-DR"></a>三解脱门，<a id="a-DS"></a>八种梵音雷震三界，<a id="a-DT"></a>五色慈光遍照六道，<a id="a-DU"></a>随顺众生心业所转，<a id="a-DV"></a>或得四果三乘所行，<a id="a-DW"></a>或证无漏无为缘觉之道，<a id="a-DX"></a>或入无灭无生菩萨之地，<a id="a-DY"></a>或得无量诸陀罗尼，<a id="a-DZ"></a>或得五眼，<a id="a-Da"></a>或得六通，<a id="a-Db"></a>或脱三恶，<a id="a-Dc"></a>或出八难，<a id="a-Dd"></a>或离人天三界之苦。<a id="a-De"></a>如来慈力清净，<a id="a-Df"></a>如来解脱法门不可思议，<a id="a-Dg"></a>乃至涅槃，<a id="a-Dh"></a>一切世间人天四众起七宝塔供养舍利得大功德，<a id="a-Di"></a>能令众生脱三界苦，<a id="a-Dj"></a>入正解脱。<a id="a-Dk"></a>以是因缘，<a id="a-Dl"></a>佛般涅槃，<a id="a-Dm"></a>一切世间人天大众，<a id="a-Dn"></a>报佛甚深无量慈恩，<a id="a-Do"></a>起七宝塔供养舍利，<a id="a-Dp"></a>理应如是。<a id="a-Dq"></a>世尊，<a id="a-Dr"></a>其余三塔，<a id="a-Ds"></a>于诸众生，<a id="a-Dt"></a>得何等利，<a id="a-Du"></a>而令起立，<a id="a-Dv"></a>恭敬供养？<a id="a-Dw"></a>”</p>
  <p id="aDx">佛告阿难：<a id="a-Dy"></a>“其辟支佛，<a id="a-Dz"></a>悟法因缘，<a id="a-E0"></a>入深法性，<a id="a-E1"></a>已脱诸有一切过患，<a id="a-E2"></a>能为人天而作福田，<a id="a-E3"></a>以是因缘，<a id="a-E4"></a>起塔供养，<a id="a-E5"></a>所得福德，<a id="a-E6"></a>次于如来，<a id="a-E7"></a>能令众生皆得妙果。<a id="a-E8"></a>阿难，<a id="a-E9"></a>其阿罗汉，<a id="a-EA"></a>于三界中生分已尽，<a id="a-EB"></a>不受后有，<a id="a-EC"></a>梵行已立，<a id="a-ED"></a>能为世间而作福田，<a id="a-EE"></a>是故应当起塔供养，<a id="a-EF"></a>所得福德，<a id="a-EG"></a>次辟支佛，<a id="a-EH"></a>亦令众生皆得解脱。<a id="a-EI"></a>阿难，<a id="a-EJ"></a>其转轮王，<a id="a-EK"></a>虽未解脱三界烦恼，<a id="a-EL"></a>福德力故治四天下，<a id="a-EM"></a>而以十善化育群生，<a id="a-EN"></a>是诸众生之所尊敬。<a id="a-EO"></a>以是四众起塔供养，<a id="a-EP"></a>所得福德亦复无量。<a id="a-EQ"></a>”</p>
  <p id="aER">阿难白佛言：<a id="a-ES"></a>“佛般涅槃，<a id="a-ET"></a>一切四众，<a id="a-EU"></a>当于何所荼毗如来得收舍利？<a id="a-EV"></a>唯愿示教。<a id="a-EW"></a>”</p>
  <p id="aEX">佛告阿难：<a id="a-EY"></a>“佛般涅槃，<a id="a-EZ"></a>一切四众，<a id="a-Ea"></a>若于拘尸城内荼毗如来，<a id="a-Eb"></a>其城中人皆绍王位，<a id="a-Ec"></a>则相讨伐，<a id="a-Ed"></a>诤讼无量，<a id="a-Ee"></a>亦令一切得福阶差。<a id="a-Ef"></a>阿难，<a id="a-Eg"></a>一切四众可于城外荼毗如来，<a id="a-Eh"></a>为令世间得福等故。<a id="a-Ei"></a>”</p>
  <p id="aEj">阿难白佛言：<a id="a-Ek"></a>“佛入涅槃，<a id="a-El"></a>荼毗已讫，<a id="a-Em"></a>一切四众收取舍利，<a id="a-En"></a>安置宝瓶，<a id="a-Eo"></a>当于何所起七宝塔，<a id="a-Ep"></a>一切皆得深心供养？<a id="a-Eq"></a>唯愿示教。<a id="a-Er"></a>”</p>
  <p id="aEs">佛告阿难：<a id="a-Et"></a>“佛般涅槃，<a id="a-Eu"></a>荼毗既讫，<a id="a-Ev"></a>一切四众收取舍利，<a id="a-Ew"></a>置七宝瓶，<a id="a-Ex"></a>当于拘尸那伽城内，<a id="a-Ey"></a>四衢道中，<a id="a-Ez"></a>起七宝塔，<a id="a-F0"></a>高十三层。<a id="a-F1"></a>上有相轮，<a id="a-F2"></a>一切妙宝间杂庄严，<a id="a-F3"></a>一切世间众妙华幡而严饰之，<a id="a-F4"></a>四边栏楯七宝合成，<a id="a-F5"></a>一切装铰靡不周遍。<a id="a-F6"></a>其塔四面，<a id="a-F7"></a>面开一门，<a id="a-F8"></a>层层间次，<a id="a-F9"></a>窗牖相当，<a id="a-FA"></a>安置宝瓶。<a id="a-FB"></a>如来舍利，<a id="a-FC"></a>天人四众，<a id="a-FD"></a>瞻仰供养。<a id="a-FE"></a>阿难，<a id="a-FF"></a>其辟支佛塔应十一层，<a id="a-FG"></a>亦以众宝而严饰之。<a id="a-FH"></a>阿难，<a id="a-FI"></a>其阿罗汉塔成以四层，<a id="a-FJ"></a>亦以众宝而严饰之。<a id="a-FK"></a>阿难，<a id="a-FL"></a>其转轮王塔，<a id="a-FM"></a>亦七宝成，<a id="a-FN"></a>无复层级。<a id="a-FO"></a>何以故？<a id="a-FP"></a>未脱三界诸有苦故。<a id="a-FQ"></a>”</p>
  <p id="aFR">尔时，<a id="a-FS"></a>阿泥楼豆白佛言：<a id="a-FT"></a>“佛涅槃后，<a id="a-FU"></a>荼毗已讫，<a id="a-FV"></a>一切天人，<a id="a-FW"></a>四部大众，<a id="a-FX"></a>如何分布如来舍利而得供养？<a id="a-FY"></a>”</p>
  <p id="aFZ">尔时，<a id="a-Fa"></a>佛告阿泥楼豆：<a id="a-Fb"></a>“我般涅槃，<a id="a-Fc"></a>汝等天人取佛舍利，<a id="a-Fd"></a>以平等心，<a id="a-Fe"></a>分布三界一切六道世间供养。<a id="a-Ff"></a>”</p>
  <p id="aFg">尔时，<a id="a-Fh"></a>释提桓因白佛：<a id="a-Fi"></a>“我今从佛敬请如来半身舍利，<a id="a-Fj"></a>而我深心愿供养故。<a id="a-Fk"></a>”</p>
  <p id="aFl">佛告天帝：<a id="a-Fm"></a>“如来等视众生如罗睺罗，<a id="a-Fn"></a>汝不应请半身舍利。<a id="a-Fo"></a>何以故？<a id="a-Fp"></a>平等利佑诸众生故。<a id="a-Fq"></a>”</p>
  <p id="aFr">佛告天帝：<a id="a-Fs"></a>“我今与汝右边上颔一牙舍利，<a id="a-Ft"></a>可于天上起塔供养，<a id="a-Fu"></a>能令汝得福德无尽。<a id="a-Fv"></a>”</p>
  <p id="aFw">尔时，<a id="a-Fx"></a>天人一切大众，<a id="a-Fy"></a>悲哀流泪，<a id="a-Fz"></a>不能自裁。</p>
  <p id="aG0">尔时，<a id="a-G1"></a>世尊普告四众：<a id="a-G2"></a>“佛般涅槃，<a id="a-G3"></a>汝等天人莫大愁恼。<a id="a-G4"></a>何以故？<a id="a-G5"></a>佛虽涅槃，<a id="a-G6"></a>而有舍利常存供养，<a id="a-G7"></a>复有无上法宝，<a id="a-G8"></a>修多罗藏、<a id="a-G9"></a>毗那耶藏、<a id="a-GA"></a>阿毗达磨藏。<a id="a-GB"></a>以是因缘，<a id="a-GC"></a>三宝四谛常住于世，<a id="a-GD"></a>能令众生深心归依。<a id="a-GE"></a>何以故？<a id="a-GF"></a>供养舍利即是佛宝，<a id="a-GG"></a>见佛即见法身，<a id="a-GH"></a>见法即见贤圣，<a id="a-GI"></a>见贤圣故即见四谛，<a id="a-GJ"></a>见四谛故即见涅槃。<a id="a-GK"></a>是故当知三宝常住，<a id="a-GL"></a>无有变易，<a id="a-GM"></a>能为世间作归依故。<a id="a-GN"></a>”</p>
  <p id="aGO">佛复告诸大众：<a id="a-GP"></a>“汝等莫大愁苦，<a id="a-GQ"></a>我今于此垂欲涅槃，<a id="a-GR"></a>若戒若归、<a id="a-GS"></a>若常无常、<a id="a-GT"></a>三宝、<a id="a-GU"></a>四谛、<a id="a-GV"></a>六波罗蜜、<a id="a-GW"></a>十二因缘，<a id="a-GX"></a>有所疑者，<a id="a-GY"></a>当速发问，<a id="a-GZ"></a>为究竟问。<a id="a-Ga"></a>佛涅槃后，<a id="a-Gb"></a>无复疑悔。<a id="a-Gc"></a>”三过告众。</p>
  <p id="aGd">尔时，<a id="a-Ge"></a>四众忧悲苦恼，<a id="a-Gf"></a>哽咽流泪，<a id="a-Gg"></a>痛切中心，<a id="a-Gh"></a>追思恋慕，<a id="a-Gi"></a>愁毒闷绝，<a id="a-Gj"></a>佛神力故，<a id="a-Gk"></a>掩泪寂然，<a id="a-Gl"></a>无发问者。<a id="a-Gm"></a>何以故？<a id="a-Gn"></a>一切四众，<a id="a-Go"></a>已于戒归、<a id="a-Gp"></a>三宝、<a id="a-Gq"></a>四谛通达晓了，<a id="a-Gr"></a>无有疑故。</p>
  <p id="aGs">尔时，<a id="a-Gt"></a>世尊知诸四众无复余疑，<a id="a-Gu"></a>叹言：<a id="a-Gv"></a>“善哉！<a id="a-Gw"></a>善哉！<a id="a-Gx"></a>汝等四众，<a id="a-Gy"></a>已能通达三宝四谛，<a id="a-Gz"></a>无有疑也。<a id="a-H0"></a>犹如净水洗荡身垢，<a id="a-H1"></a>汝等当勤精进，<a id="a-H2"></a>早得出离，<a id="a-H3"></a>莫生愁恼迷闷乱心。<a id="a-H4"></a>”</p>
  <p id="aH5">尔时，<a id="a-H6"></a>世尊于师子座，<a id="a-H7"></a>以真金手，<a id="a-H8"></a>却身所著僧伽梨衣，<a id="a-H9"></a>显出紫磨黄金师子胸臆，<a id="a-HA"></a>普示大众告言：<a id="a-HB"></a>“汝等一切天人大众，<a id="a-HC"></a>应当深心看我紫磨黄金色身。<a id="a-HD"></a>”</p>
  <p id="aHE">尔时，<a id="a-HF"></a>四众一切瞻仰大觉世尊真金色身，<a id="a-HG"></a>目不暂舍，<a id="a-HH"></a>悉皆快乐，<a id="a-HI"></a>譬如比丘入第三禅，<a id="a-HJ"></a>难生是中。</p>
  <p id="aHK">尔时，<a id="a-HL"></a>世尊以黄金身示大众已，<a id="a-HM"></a>即放无量无边百千万亿大涅槃光，<a id="a-HN"></a>普照十方一切世界。<a id="a-HO"></a>日月所照，<a id="a-HP"></a>无复光明。<a id="a-HQ"></a>放是光已，<a id="a-HR"></a>复告大众：<a id="a-HS"></a>“当知如来为汝等故，<a id="a-HT"></a>累劫勤苦，<a id="a-HU"></a>截身手足，<a id="a-HV"></a>尽修一切难行苦行。<a id="a-HW"></a>大悲本愿，<a id="a-HX"></a>于此五浊，<a id="a-HY"></a>成阿耨多罗三藐三菩提，<a id="a-HZ"></a>得此金刚不坏紫磨色身，<a id="a-Ha"></a>具足三十二相、<a id="a-Hb"></a>八十种好，<a id="a-Hc"></a>无量光明普照一切，<a id="a-Hd"></a>见形遇光，<a id="a-He"></a>无不解脱。<a id="a-Hf"></a>”</p>
  <p id="aHg">佛复告诸大众：<a id="a-Hh"></a>“佛出世难，<a id="a-Hi"></a>如优昙华，<a id="a-Hj"></a>希有难见！<a id="a-Hk"></a>汝等大众，<a id="a-Hl"></a>最后遇我，<a id="a-Hm"></a>为于此身不生空过。<a id="a-Hn"></a>我以本誓愿力生此秽土，<a id="a-Ho"></a>化缘周毕，<a id="a-Hp"></a>今欲涅槃。<a id="a-Hq"></a>汝等以至诚心，<a id="a-Hr"></a>看我紫磨黄金色身，<a id="a-Hs"></a>汝当修习如是清净之业，<a id="a-Ht"></a>于未来世得此果报。<a id="a-Hu"></a>”</p>
  <p id="aHv">尔时，<a id="a-Hw"></a>世尊如是三反，<a id="a-Hx"></a>殷勤三告，<a id="a-Hy"></a>以真金身示诸大众，<a id="a-Hz"></a>即从七宝师子大床，<a id="a-I0"></a>上升处空，<a id="a-I1"></a>高一多罗树，<a id="a-I2"></a>一反告言：<a id="a-I3"></a>“我欲涅槃，<a id="a-I4"></a>汝等大众，<a id="a-I5"></a>看我紫磨黄金色身。<a id="a-I6"></a>”如是展转，<a id="a-I7"></a>高七多罗树，<a id="a-I8"></a>七反告言：<a id="a-I9"></a>“我欲涅槃，<a id="a-IA"></a>汝等大众，<a id="a-IB"></a>应当深心，<a id="a-IC"></a>看我紫磨黄金色身。<a id="a-ID"></a>”从空中下坐师子床，<a id="a-IE"></a>复告大众：<a id="a-IF"></a>“我欲涅槃，<a id="a-IG"></a>汝等深心，<a id="a-IH"></a>看我紫磨黄金色身。<a id="a-II"></a>”</p>
  <p id="aIJ">尔时，<a id="a-IK"></a>世尊从师子床复升虚空，<a id="a-IL"></a>高一多罗树，<a id="a-IM"></a>复告大众：<a id="a-IN"></a>“我欲涅槃，<a id="a-IO"></a>汝等深心，<a id="a-IP"></a>看我紫磨黄金色身。<a id="a-IQ"></a>”如是展转，<a id="a-IR"></a>高七多罗树，<a id="a-IS"></a>七反告言：<a id="a-IT"></a>“我欲涅槃，<a id="a-IU"></a>汝等大众，<a id="a-IV"></a>看我紫磨黄金色身。<a id="a-IW"></a>”从空中下坐师子床，<a id="a-IX"></a>复告大众：<a id="a-IY"></a>“我欲涅槃，<a id="a-IZ"></a>汝等深心，<a id="a-Ia"></a>看我紫磨黄金色身。<a id="a-Ib"></a>”</p>
  <p id="aIc">尔时，<a id="a-Id"></a>世尊从师子床复升虚空，<a id="a-Ie"></a>高一多罗树，<a id="a-If"></a>复告大众：<a id="a-Ig"></a>“我欲涅槃，<a id="a-Ih"></a>汝等深心，<a id="a-Ii"></a>看我紫磨黄金色身。<a id="a-Ij"></a>”如是展转，<a id="a-Ik"></a>高七多罗树，<a id="a-Il"></a>七反告言：<a id="a-Im"></a>“我欲涅槃，<a id="a-In"></a>汝等深心，<a id="a-Io"></a>看我紫磨黄金色身。<a id="a-Ip"></a>”从空中下坐师子床，<a id="a-Iq"></a>复告大众：<a id="a-Ir"></a>“我欲涅槃，<a id="a-Is"></a>汝等深心，<a id="a-It"></a>看我紫磨黄金色身。<a id="a-Iu"></a>”</p>
  <p id="aIv">尔时，<a id="a-Iw"></a>世尊显出如来紫磨黄金色身，<a id="a-Ix"></a>普示大众，<a id="a-Iy"></a>如是三反，<a id="a-Iz"></a>上升虚空，<a id="a-J0"></a>高七多罗树，<a id="a-J1"></a>三反从空中下，<a id="a-J2"></a>坐师子床。<a id="a-J3"></a>如是殷勤二十四反，<a id="a-J4"></a>告诸大众：<a id="a-J5"></a>“我欲涅槃，<a id="a-J6"></a>汝等深心，<a id="a-J7"></a>看我金刚坚固不坏紫磨黄金无畏色身，<a id="a-J8"></a>如优昙华难可值遇。<a id="a-J9"></a>汝等当知，<a id="a-JA"></a>我欲涅槃，<a id="a-JB"></a>汝等应当以至诚心看我紫磨黄金色身，<a id="a-JC"></a>如热渴人遇清冷水，<a id="a-JD"></a>饮之令饱，<a id="a-JE"></a>无复余念。<a id="a-JF"></a>汝等大众，<a id="a-JG"></a>亦复如是。<a id="a-JH"></a>我欲涅槃，<a id="a-JI"></a>汝等大众，<a id="a-JJ"></a>应当深心瞻仰为是最后见于如来。<a id="a-JK"></a>自此见已，<a id="a-JL"></a>无复再睹。<a id="a-JM"></a>汝等大众，<a id="a-JN"></a>瞻仰令足，<a id="a-JO"></a>无复后悔。<a id="a-JP"></a>”</p>
  <p id="aJQ">佛复告诸大众：<a id="a-JR"></a>“我涅槃后，<a id="a-JS"></a>汝等大众，<a id="a-JT"></a>应广修行，<a id="a-JU"></a>早出三有，<a id="a-JV"></a>勿复懈怠散心放逸。<a id="a-JW"></a>”</p>
  <p id="aJX">尔时，<a id="a-JY"></a>一切世界天人四众，<a id="a-JZ"></a>遇涅槃光瞻仰佛者，<a id="a-Ja"></a>一切三塗、<a id="a-Jb"></a>八难、<a id="a-Jc"></a>世间人天所有烦恼、<a id="a-Jd"></a>四重五逆极恶罪咎，<a id="a-Je"></a>永灭无余，<a id="a-Jf"></a>皆得解脱。</p>
  <p id="aJg">尔时，<a id="a-Jh"></a>世尊显出紫磨黄金色身，<a id="a-Ji"></a>殷勤相告示大众已，<a id="a-Jj"></a>还举僧伽梨衣，<a id="a-Jk"></a>如常所披。</p>
  <p data-pb></p>
  <h2 id="aJl">应尽还源品第二</h2>
  <p id="aJm">佛复告诸大众：<a id="a-Jn"></a>“我今时至，<a id="a-Jo"></a>举身疼痛。<a id="a-Jp"></a>”说是语已，<a id="a-Jq"></a>即入初禅，<a id="a-Jr"></a>以涅槃光，<a id="a-Js"></a>遍观世界，<a id="a-Jt"></a>入寂灭定。</p>
  <p id="aJu">尔时，<a id="a-Jv"></a>世尊所言未讫，<a id="a-Jw"></a>即入初禅；<a id="a-Jx"></a>从初禅出，<a id="a-Jy"></a>入第二禅；<a id="a-Jz"></a>从二禅出，<a id="a-K0"></a>入第三禅；<a id="a-K1"></a>从三禅出，<a id="a-K2"></a>入第四禅；<a id="a-K3"></a>从四禅出，<a id="a-K4"></a>入虚空处；<a id="a-K5"></a>从空处出，<a id="a-K6"></a>入无边识处；<a id="a-K7"></a>从识处出，<a id="a-K8"></a>入不用处；<a id="a-K9"></a>从不用出，<a id="a-KA"></a>入非想非非想处；<a id="a-KB"></a>从非非想处出，<a id="a-KC"></a>入灭尽定；<a id="a-KD"></a>从灭尽定出，<a id="a-KE"></a>还入非想非非想处；<a id="a-KF"></a>从非非想出，<a id="a-KG"></a>入不用处；<a id="a-KH"></a>从不用出，<a id="a-KI"></a>入无边识处；<a id="a-KJ"></a>从无边识处出，<a id="a-KK"></a>入虚空处；<a id="a-KL"></a>从空处出，<a id="a-KM"></a>入第四禅；<a id="a-KN"></a>从四禅出，<a id="a-KO"></a>入第三禅；<a id="a-KP"></a>从三禅出，<a id="a-KQ"></a>入第二禅；<a id="a-KR"></a>从二禅出，<a id="a-KS"></a>入第一禅。</p>
  <p id="aKT">尔时，<a id="a-KU"></a>世尊如是逆顺入诸禅已，<a id="a-KV"></a>普告大众：<a id="a-KW"></a>“我以甚深般若，<a id="a-KX"></a>遍观三界一切六道，<a id="a-KY"></a>诸山大海大地含生，<a id="a-KZ"></a>如是三界根本性离，<a id="a-Ka"></a>毕竟寂灭同虚空相，<a id="a-Kb"></a>无名无识永断诸有，<a id="a-Kc"></a>本来平等无高下想，<a id="a-Kd"></a>无见无闻，<a id="a-Ke"></a>无觉无知，<a id="a-Kf"></a>不可系缚，<a id="a-Kg"></a>不可解脱，<a id="a-Kh"></a>无众生，<a id="a-Ki"></a>无寿命，<a id="a-Kj"></a>不生不起，<a id="a-Kk"></a>不尽不灭，<a id="a-Kl"></a>非世间、<a id="a-Km"></a>非非世间，<a id="a-Kn"></a>涅槃生死皆不可得，<a id="a-Ko"></a>二际平等等诸法故，<a id="a-Kp"></a>闲居静住无所施为，<a id="a-Kq"></a>究竟安置必不可得，<a id="a-Kr"></a>从无住法法性施为，<a id="a-Ks"></a>断一切相，<a id="a-Kt"></a>一无所有。<a id="a-Ku"></a>法相如是，<a id="a-Kv"></a>其知是者，<a id="a-Kw"></a>名出世人。<a id="a-Kx"></a>是事不知，<a id="a-Ky"></a>名生死始。<a id="a-Kz"></a>汝等大众，<a id="a-L0"></a>应断无明灭生死始。<a id="a-L1"></a>”</p>
  <p id="aL2">尔时，<a id="a-L3"></a>世尊说是语已，<a id="a-L4"></a>复入超禅；<a id="a-L5"></a>从初禅出，<a id="a-L6"></a>入第三禅；<a id="a-L7"></a>从三禅出，<a id="a-L8"></a>入虚空处；<a id="a-L9"></a>从虚空出，<a id="a-LA"></a>入无所有处；<a id="a-LB"></a>从无所有出，<a id="a-LC"></a>入灭尽想定；<a id="a-LD"></a>从灭尽定出，<a id="a-LE"></a>次第还入至非想非非想处；<a id="a-LF"></a>从非非想出，<a id="a-LG"></a>入无边识处；<a id="a-LH"></a>从识处出，<a id="a-LI"></a>入第四禅；<a id="a-LJ"></a>从四禅出，<a id="a-LK"></a>入第二禅；<a id="a-LL"></a>从二禅出，<a id="a-LM"></a>入于初禅。</p>
  <p id="aLN">如是逆顺入超禅已，<a id="a-LO"></a>复告大众：<a id="a-LP"></a>“我以摩诃般若，<a id="a-LQ"></a>遍观三界有情无情，<a id="a-LR"></a>一切人法悉皆究竟，<a id="a-LS"></a>无系缚者，<a id="a-LT"></a>无解脱者，<a id="a-LU"></a>无主无依，<a id="a-LV"></a>不可摄持，<a id="a-LW"></a>不出三界，<a id="a-LX"></a>不入诸有，<a id="a-LY"></a>本来清净，<a id="a-LZ"></a>无垢无烦恼，<a id="a-La"></a>与虚空等，<a id="a-Lb"></a>不平等非不平等，<a id="a-Lc"></a>尽诸动念思想心息。<a id="a-Ld"></a>如是法相，<a id="a-Le"></a>名大涅槃。<a id="a-Lf"></a>真见此法，<a id="a-Lg"></a>名为解脱。<a id="a-Lh"></a>凡夫不知，<a id="a-Li"></a>名曰无明。<a id="a-Lj"></a>”</p>
  <p id="aLk">作是语已，<a id="a-Ll"></a>复入超禅；<a id="a-Lm"></a>从初禅出，<a id="a-Ln"></a>乃至入灭尽定；<a id="a-Lo"></a>从灭尽定出，<a id="a-Lp"></a>乃至入初禅。<a id="a-Lq"></a>如是逆顺入超禅已，<a id="a-Lr"></a>复告大众：<a id="a-Ls"></a>“我以佛眼遍观三界一切诸法，<a id="a-Lt"></a>无明本际，<a id="a-Lu"></a>性本解脱，<a id="a-Lv"></a>于十方求了不能得；<a id="a-Lw"></a>根本无故，<a id="a-Lx"></a>所因枝叶皆悉解脱；<a id="a-Ly"></a>无明解脱故，<a id="a-Lz"></a>乃至老死皆得解脱。<a id="a-M0"></a>以是因缘，<a id="a-M1"></a>我今安住常寂灭光，<a id="a-M2"></a>名大涅槃。<a id="a-M3"></a>”</p>
  <p id="aM4">尔时，<a id="a-M5"></a>阿难无极悲哀，<a id="a-M6"></a>忧愁痛苦，<a id="a-M7"></a>心狂慌乱，<a id="a-M8"></a>情识昏迷，<a id="a-M9"></a>如重醉人都无知觉，<a id="a-MA"></a>不见四众，<a id="a-MB"></a>不知如来已入涅槃，<a id="a-MC"></a>为未涅槃？</p>
  <p id="aMD">尔时，<a id="a-ME"></a>世尊如是三过，<a id="a-MF"></a>从超入诸禅定，<a id="a-MG"></a>遍观法界，<a id="a-MH"></a>普为大众三反说法。<a id="a-MI"></a>如来如是展转二十七反，<a id="a-MJ"></a>入诸禅定。<a id="a-MK"></a>阿难以不知故，<a id="a-ML"></a>佛入一禅，<a id="a-MM"></a>即致一问，<a id="a-MN"></a>如是二十七反，<a id="a-MO"></a>问阿泥楼豆：<a id="a-MP"></a>“佛已涅槃，<a id="a-MQ"></a>为未涅槃？<a id="a-MR"></a>”阿泥楼豆深知如来入诸禅定，<a id="a-MS"></a>二十七反，<a id="a-MT"></a>皆答阿难：<a id="a-MU"></a>“佛未涅槃。<a id="a-MV"></a>”尔时，<a id="a-MW"></a>一切大众皆悉慌乱，<a id="a-MX"></a>都不觉知如来涅槃，<a id="a-MY"></a>为未涅槃？</p>
  <p id="aMZ">尔时，<a id="a-Ma"></a>世尊三反入诸禅定，<a id="a-Mb"></a>三反示诲众已，<a id="a-Mc"></a>于七宝床右胁而卧，<a id="a-Md"></a>头枕北方，<a id="a-Me"></a>足指南方，<a id="a-Mf"></a>面向西方，<a id="a-Mg"></a>后背东方。<a id="a-Mh"></a>其七宝床微妙璎珞以为庄严。<a id="a-Mi"></a>娑罗树林四双八只，<a id="a-Mj"></a>西方一双在如来前，<a id="a-Mk"></a>东方一双在如来后，<a id="a-Ml"></a>北方一双在佛之首，<a id="a-Mm"></a>南方一双在佛之足。<a id="a-Mn"></a>尔时，<a id="a-Mo"></a>世尊娑罗林下寝卧宝床，<a id="a-Mp"></a>于其中夜入第四禅，<a id="a-Mq"></a>寂然无声，<a id="a-Mr"></a>于是时顷便般涅槃。</p>
  <p id="aMs">大觉世尊入涅槃已，<a id="a-Mt"></a>其娑罗林东西二双合为一树，<a id="a-Mu"></a>南北二双合为一树，<a id="a-Mv"></a>垂覆宝床，<a id="a-Mw"></a>盖于如来。<a id="a-Mx"></a>其树即时惨然变白，<a id="a-My"></a>犹如白鹤，<a id="a-Mz"></a>枝叶华果皮干悉皆爆裂堕落，<a id="a-N0"></a>渐渐枯悴，<a id="a-N1"></a>摧折无余。</p>
  <p id="aN2">尔时，<a id="a-N3"></a>十方无数万亿恒河沙普佛世界，<a id="a-N4"></a>一切大地皆大震动，<a id="a-N5"></a>出种种音，<a id="a-N6"></a>唱言：<a id="a-N7"></a>“苦哉！<a id="a-N8"></a>苦哉！<a id="a-N9"></a>世界空虚。<a id="a-NA"></a>”演出无常苦空哀叹之声。<a id="a-NB"></a>尔时，<a id="a-NC"></a>十方世界一切诸山，<a id="a-ND"></a>目真邻陀山、<a id="a-NE"></a>摩诃目真邻陀山、<a id="a-NF"></a>铁围山、<a id="a-NG"></a>大铁围山，<a id="a-NH"></a>诸须弥山、<a id="a-NI"></a>香山、<a id="a-NJ"></a>宝山、<a id="a-NK"></a>金山、<a id="a-NL"></a>黑山，<a id="a-NM"></a>一切大地所有诸山，<a id="a-NN"></a>一时震裂，<a id="a-NO"></a>悉皆崩倒，<a id="a-NP"></a>出大音声，<a id="a-NQ"></a>震吼世界，<a id="a-NR"></a>唱言：<a id="a-NS"></a>“苦哉！<a id="a-NT"></a>苦哉！<a id="a-NU"></a>如何一旦世间孤露，<a id="a-NV"></a>慧日灭没大涅槃山，<a id="a-NW"></a>一切众生丧真慈父，<a id="a-NX"></a>失所敬天无瞻仰者。<a id="a-NY"></a>”</p>
  <p id="aNZ">尔时，<a id="a-Na"></a>十方世界一切大海悉皆混浊，<a id="a-Nb"></a>沸涌涛波，<a id="a-Nc"></a>出种种音，<a id="a-Nd"></a>唱言：<a id="a-Ne"></a>“苦哉！<a id="a-Nf"></a>苦哉！<a id="a-Ng"></a>正觉已灭，<a id="a-Nh"></a>众生罪苦，<a id="a-Ni"></a>长夜久流，<a id="a-Nj"></a>生死大海，<a id="a-Nk"></a>迷失正路，<a id="a-Nl"></a>何由解脱？<a id="a-Nm"></a>”</p>
  <p id="aNn">尔时，<a id="a-No"></a>一切江河、<a id="a-Np"></a>溪涧、<a id="a-Nq"></a>沟壑、<a id="a-Nr"></a>川流泉源、<a id="a-Ns"></a>渠井、<a id="a-Nt"></a>浴池悉皆倾覆，<a id="a-Nu"></a>水尽枯涸。<a id="a-Nv"></a>尔时，<a id="a-Nw"></a>十方世界大地虚空寂然大闇，<a id="a-Nx"></a>日月精光悉无复照，<a id="a-Ny"></a>黑闇愁恼弥布世界，<a id="a-Nz"></a>于是时间忽然黑风鼓怒惊振，<a id="a-O0"></a>吹扇尘沙弥闇世界。<a id="a-O1"></a>尔时，<a id="a-O2"></a>大地一切卉木、<a id="a-O3"></a>药草诸树、<a id="a-O4"></a>华果枝叶悉皆摧折，<a id="a-O5"></a>碎落无遗。<a id="a-O6"></a>于是时顷，<a id="a-O7"></a>十方世界一切诸天，<a id="a-O8"></a>遍满虚空，<a id="a-O9"></a>哀号悲叹，<a id="a-OA"></a>震动三千大千世界，<a id="a-OB"></a>雨无数百千种种上妙天香天华，<a id="a-OC"></a>遍满三千大千世界，<a id="a-OD"></a>积高须弥，<a id="a-OE"></a>供养如来，<a id="a-OF"></a>于上空中复雨无数天幢、<a id="a-OG"></a>天幡、<a id="a-OH"></a>天璎珞、<a id="a-OI"></a>天轩盖、<a id="a-OJ"></a>天宝珠，<a id="a-OK"></a>遍满虚空，<a id="a-OL"></a>变成宝台，<a id="a-OM"></a>四面珠璎、<a id="a-ON"></a>七宝绞络、<a id="a-OO"></a>光明华彩，<a id="a-OP"></a>供养如来。<a id="a-OQ"></a>于上空中复奏无数微妙天乐，<a id="a-OR"></a>鼓吹弦歌，<a id="a-OS"></a>出种种音，<a id="a-OT"></a>唱言：<a id="a-OU"></a>“苦哉！<a id="a-OV"></a>苦哉！<a id="a-OW"></a>佛已涅槃，<a id="a-OX"></a>世界空虚，<a id="a-OY"></a>群生眼灭，<a id="a-OZ"></a>烦恼罗刹大欲流行，<a id="a-Oa"></a>行苦相续，<a id="a-Ob"></a>痛轮不息。<a id="a-Oc"></a>”</p>
  <p id="aOd">尔时，<a id="a-Oe"></a>阿难心慌迷闷都不觉知，<a id="a-Of"></a>不识如来已入涅槃、<a id="a-Og"></a>未入涅槃，<a id="a-Oh"></a>唯见非恒境界。<a id="a-Oi"></a>复问楼豆：<a id="a-Oj"></a>“佛涅槃耶？<a id="a-Ok"></a>”楼豆答言：<a id="a-Ol"></a>“大觉世尊已入涅槃。<a id="a-Om"></a>”尔时，<a id="a-On"></a>阿难闻是语已，<a id="a-Oo"></a>闷绝躄地，<a id="a-Op"></a>犹如死人寂无气息，<a id="a-Oq"></a>冥冥不晓。</p>
  <p id="aOr">尔时，<a id="a-Os"></a>楼豆以清冷水洒阿难面，<a id="a-Ot"></a>扶之令起，<a id="a-Ou"></a>以善方便而慰喻之，<a id="a-Ov"></a>语阿难言：<a id="a-Ow"></a>“哀哉！<a id="a-Ox"></a>哀哉！<a id="a-Oy"></a>痛苦奈何!奈何！<a id="a-Oz"></a>莫大愁毒，<a id="a-P0"></a>热恼乱心。<a id="a-P1"></a>如来化缘周毕，<a id="a-P2"></a>一切人天无能留者。<a id="a-P3"></a>苦哉！<a id="a-P4"></a>苦哉！<a id="a-P5"></a>奈何！<a id="a-P6"></a>奈何！<a id="a-P7"></a>何期今日人天之师为事究竟，<a id="a-P8"></a>无能留者。<a id="a-P9"></a>奈何我与汝等且共裁抑！<a id="a-PA"></a>”复慰喻言：<a id="a-PB"></a>“阿难，<a id="a-PC"></a>佛虽涅槃，<a id="a-PD"></a>而有舍利无上法宝，<a id="a-PE"></a>常住于世，<a id="a-PF"></a>能为众生而作归依。<a id="a-PG"></a>我与汝等当勤精进，<a id="a-PH"></a>以佛法宝授与众生，<a id="a-PI"></a>令脱众苦，<a id="a-PJ"></a>报如来恩。<a id="a-PK"></a>”</p>
  <p id="aPL">尔时，<a id="a-PM"></a>阿难闻慰喻已，<a id="a-PN"></a>渐得醒悟，<a id="a-PO"></a>哽咽流泪，<a id="a-PP"></a>悲不自胜。<a id="a-PQ"></a>其拘尸那城娑罗林间纵广三十二由旬，<a id="a-PR"></a>天人大众皆悉遍满，<a id="a-PS"></a>尖头针锋受无量众，<a id="a-PT"></a>间无空缺，<a id="a-PU"></a>不相障蔽。</p>
  <p id="aPV">尔时，<a id="a-PW"></a>无数亿菩萨一切大众，<a id="a-PX"></a>悉皆迷闷，<a id="a-PY"></a>昏乱浊心，<a id="a-PZ"></a>都不觉知如来涅槃及未涅槃，<a id="a-Pa"></a>唯见非恒变动。<a id="a-Pb"></a>一时同问楼豆：<a id="a-Pc"></a>“佛涅槃耶？<a id="a-Pd"></a>”尔时，<a id="a-Pe"></a>楼豆告诸大众一切天人：<a id="a-Pf"></a>“大觉世尊已入涅槃。<a id="a-Pg"></a>”</p>
  <p id="aPh">尔时，<a id="a-Pi"></a>无数一切大众闻是语已，<a id="a-Pj"></a>一时昏迷，<a id="a-Pk"></a>闷绝躄地，<a id="a-Pl"></a>苦毒入心，<a id="a-Pm"></a>阨声不出。<a id="a-Pn"></a>其中或有随佛灭者，<a id="a-Po"></a>或失心者，<a id="a-Pp"></a>或身心战掉者，<a id="a-Pq"></a>或互相执手哽咽流泪者，<a id="a-Pr"></a>或常捶胸大叫者，<a id="a-Ps"></a>或举手拍头自拔发者，<a id="a-Pt"></a>或有唱言痛哉痛哉荼毒苦者，<a id="a-Pu"></a>或有唱言如来涅槃一何疾哉，<a id="a-Pv"></a>或有唱言失我所敬天者，<a id="a-Pw"></a>或有叹言世界空虚众生眼灭者，<a id="a-Px"></a>或有叹言烦恼大鬼已流行者，<a id="a-Py"></a>或有叹言众生善芽种子灭者，<a id="a-Pz"></a>或有叹言魔王欣庆解甲胄者，<a id="a-Q0"></a>或自呵责身心无常观者，<a id="a-Q1"></a>或有正观得解脱者，<a id="a-Q2"></a>或有伤叹无归依者，<a id="a-Q3"></a>中有遍体血现流洒地者。<a id="a-Q4"></a>如是异类殊音，<a id="a-Q5"></a>一切大众哀声普震一切世界。</p>
  <p id="aQ6">尔时，<a id="a-Q7"></a>娑婆世界主尸弃大梵天王知佛已入涅槃，<a id="a-Q8"></a>与诸天众即从初禅飞空而下，<a id="a-Q9"></a>举声大哭，<a id="a-QA"></a>流泪悲咽，<a id="a-QB"></a>投如来前，<a id="a-QC"></a>闷绝躄地，<a id="a-QD"></a>久乃苏醒，<a id="a-QE"></a>哀不自胜，<a id="a-QF"></a>即于佛前以偈悲叹：</p>
  <p id="aQG">“世尊往昔本誓愿，<a id="a-QH"></a>为我等故居忍土，</p>
  <p id="aQI">乃隐无量自在力，<a id="a-QJ"></a>贫所乐法度众生。</p>
  <p id="aQK">方便逐宜随应说，<a id="a-QL"></a>众生无不受安乐，</p>
  <p id="aQM">诱进令出三有苦，<a id="a-QN"></a>究竟皆至涅槃道。</p>
  <p id="aQO">如来慈母育众生，<a id="a-QP"></a>普饮众生大悲乳，</p>
  <p id="aQQ">何期一旦忽舍离，<a id="a-QR"></a>人天孤露无所依。</p>
  <p id="aQS">痛哉众生善种芽，<a id="a-QT"></a>无天甘露令增长，</p>
  <p id="aQU">善芽渐渐衰灭已，<a id="a-QV"></a>罪业相牵堕恶道。</p>
  <p id="aQW">奈何世界悉空虚，<a id="a-QX"></a>众生正慧眼已灭，</p>
  <p id="aQY">既行无明黑暗中，<a id="a-QZ"></a>堕落三有沦溺苦。</p>
  <p id="aQa">奈何众生罪无救，<a id="a-Qb"></a>愿依舍利得解脱，</p>
  <p id="aQc">劝请如来大悲力，<a id="a-Qd"></a>救护令我脱苦地。</p>
  <p id="aQe">何其痛哉此恶世，<a id="a-Qf"></a>如来弃我入涅槃！<a id="a-Qg"></a>”</p>
  <p id="aQh">尔时，<a id="a-Qi"></a>释提桓因与诸大众从空而下唱言：<a id="a-Qj"></a>“苦哉！<a id="a-Qk"></a>苦哉！<a id="a-Ql"></a>”发声大哭，<a id="a-Qm"></a>悲泣流泪，<a id="a-Qn"></a>投如来前，<a id="a-Qo"></a>闷绝躄地，<a id="a-Qp"></a>久乃苏醒，<a id="a-Qq"></a>悲哀哽咽，<a id="a-Qr"></a>胡跪佛前，<a id="a-Qs"></a>说偈哀叹：</p>
  <p id="aQt">“如来历劫行苦行，<a id="a-Qu"></a>普为我等群生故，</p>
  <p id="aQv">得成无上正觉道，<a id="a-Qw"></a>等育众生如一子。</p>
  <p id="aQx">施法药中为上药，<a id="a-Qy"></a>疗病医中为胜医，</p>
  <p id="aQz">大慈悲云荫众生，<a id="a-R0"></a>甘露慧雨雨一切。</p>
  <p id="aR1">慧日光照无明暗，<a id="a-R2"></a>无明众生见圣道，</p>
  <p id="aR3">圣月慈光照六趣，<a id="a-R4"></a>三有蒙光脱众苦。</p>
  <p id="aR5">何期于今舍大慈，<a id="a-R6"></a>已入涅槃众不见，</p>
  <p id="aR7">本誓大悲今何在，<a id="a-R8"></a>弃舍众生如涕唾？</p>
  <p id="aR9">我等一切诸众生，<a id="a-RA"></a>如犊失母必当死，</p>
  <p id="aRB">四众互相执手哭，<a id="a-RC"></a>捶胸大哀动三界。</p>
  <p id="aRD">苦哉苦哉诸有人，<a id="a-RE"></a>如何一旦尽孤露，</p>
  <p id="aRF">我等福尽苦何甚，<a id="a-RG"></a>善芽燋燃无复润。</p>
  <p id="aRH">唯愿法宝舍利光，<a id="a-RI"></a>照我令脱三有苦，</p>
  <p id="aRJ">哀哉痛哉我等众，<a id="a-RK"></a>几何重得见如来？<a id="a-RL"></a>”</p>
  <p id="aRM">尔时，<a id="a-RN"></a>楼豆悲哀号泣，<a id="a-RO"></a>伤悼无量，<a id="a-RP"></a>胡跪佛前，<a id="a-RQ"></a>以偈悲赞：</p>
  <p id="aRR">“正觉法王育我等，<a id="a-RS"></a>饮我法乳长法身，</p>
  <p id="aRT">众生法身未成立，<a id="a-RU"></a>又复慧命少资粮。</p>
  <p id="aRV">应以八音常演畅，<a id="a-RW"></a>令众闻已悉悟道，</p>
  <p id="aRX">常放大慈五色光，<a id="a-RY"></a>令众蒙光皆解脱。</p>
  <p id="aRZ">如何今日永涅槃，<a id="a-Ra"></a>行苦众生何依趣，</p>
  <p id="aRb">苦哉世尊舍大悲，<a id="a-Rc"></a>我等孤穷必当死。</p>
  <p id="aRd">虽知世尊现方便，<a id="a-Re"></a>我等无能不悲哀，</p>
  <p id="aRf">四众迷闷昏失心，<a id="a-Rg"></a>哀动天地震三界。</p>
  <p id="aRh">世尊独处大安乐，<a id="a-Ri"></a>众生大苦欲何之，</p>
  <p id="aRj">世尊往昔为我等，<a id="a-Rk"></a>众劫舍头截手足。</p>
  <p id="aRl">得成无上正觉道，<a id="a-Rm"></a>不久住世即涅槃，</p>
  <p id="aRn">我及四众处无明，<a id="a-Ro"></a>魔王欣庆舍甲胄。</p>
  <p id="aRp">哀哉世尊愿大悲，<a id="a-Rq"></a>舍利慈光摄我等，</p>
  <p id="aRr">伏请世尊愍四众，<a id="a-Rs"></a>法宝流润愿不穷。</p>
  <p id="aRt">我等不能即殒灭，<a id="a-Ru"></a>苟存余命能几何，</p>
  <p id="aRv">苦哉痛切难堪忍，<a id="a-Rw"></a>重见世尊无复期！<a id="a-Rx"></a>”</p>
  <p id="aRy">尔时，<a id="a-Rz"></a>阿难闷绝渐醒，<a id="a-S0"></a>举手拍头，<a id="a-S1"></a>捶胸哽咽，<a id="a-S2"></a>悲泣流泪，<a id="a-S3"></a>哀不自胜，<a id="a-S4"></a>长跪佛前，<a id="a-S5"></a>以偈悲叹：</p>
  <p id="aS6">“我昔与佛誓愿力，<a id="a-S7"></a>幸共同生释种中，</p>
  <p id="aS8">如来得成正觉道，<a id="a-S9"></a>我为侍者二十载。</p>
  <p id="aSA">深心敬养情未足，<a id="a-SB"></a>一旦见弃入涅槃，</p>
  <p id="aSC">痛哉哀哉荼毒苦，<a id="a-SD"></a>无极长夜痛切心。</p>
  <p id="aSE">我身未脱诸有网，<a id="a-SF"></a>无明之殻未出离，</p>
  <p id="aSG">世尊慧觜未啄破，<a id="a-SH"></a>如何见舍疾涅槃。</p>
  <p id="aSI">我如初生之婴儿，<a id="a-SJ"></a>失母不久必当死，</p>
  <p id="aSK">世尊如何见放舍，<a id="a-SL"></a>独出三界受安乐。</p>
  <p id="aSM">我今忏悔于世尊，<a id="a-SN"></a>侍佛已来二十年，</p>
  <p id="aSO">四威仪中多懈堕，<a id="a-SP"></a>不能悦可大圣心。</p>
  <p id="aSQ">愿正觉尊大慈悲，<a id="a-SR"></a>施我甘露令安乐，</p>
  <p id="aSS">我愿穷尽未来际，<a id="a-ST"></a>常觐世尊为侍者。</p>
  <p id="aSU">唯愿世尊大慈光，<a id="a-SV"></a>一切世界摄受我，</p>
  <p id="aSW">痛哉痛哉不可说，<a id="a-SX"></a>喑咽何能陈圣恩！<a id="a-SY"></a>”</p>
  <p id="aSZ">尔时，<a id="a-Sa"></a>无数亿恒河沙菩萨，<a id="a-Sb"></a>一切世间天人大众，<a id="a-Sc"></a>互相执手，<a id="a-Sd"></a>悲泣流泪，<a id="a-Se"></a>哀不自胜，<a id="a-Sf"></a>各相裁抑。<a id="a-Sg"></a>即皆自办无数微妙香华、<a id="a-Sh"></a>曼陀罗华、<a id="a-Si"></a>摩诃曼陀罗华、<a id="a-Sj"></a>曼殊沙华、<a id="a-Sk"></a>摩诃曼殊沙华，<a id="a-Sl"></a>无数天上人间海岸栴檀、<a id="a-Sm"></a>沉水，<a id="a-Sn"></a>百千万种和香，<a id="a-So"></a>无数香泥、<a id="a-Sp"></a>香水、<a id="a-Sq"></a>宝盖、<a id="a-Sr"></a>宝幢、<a id="a-Ss"></a>宝幡、<a id="a-St"></a>真珠、<a id="a-Su"></a>璎珞，<a id="a-Sv"></a>遍满虚空，<a id="a-Sw"></a>投如来前，<a id="a-Sx"></a>悲哀供养。</p>
  <p id="aSy">尔时，<a id="a-Sz"></a>拘尸城内男女大小一切人众悲哀流泪，<a id="a-T0"></a>各办无数微妙香华幡盖等，<a id="a-T1"></a>倍胜于前，<a id="a-T2"></a>投如来所，<a id="a-T3"></a>悲哀供养。</p>
  <p id="aT4">尔时，<a id="a-T5"></a>四天王与诸天众悲哀流泪，<a id="a-T6"></a>各办无数香华一切供养等三倍于前，<a id="a-T7"></a>悲泣流泪来诣佛所，<a id="a-T8"></a>投如来前，<a id="a-T9"></a>悲哀供养。<a id="a-TA"></a>五天如是，<a id="a-TB"></a>倍胜于前。<a id="a-TC"></a>色界、<a id="a-TD"></a>无色界诸天亦如是，<a id="a-TE"></a>倍胜供养。</p>
 </body>
</html>