<!doctype html>
<html id="z3IBTcJKy" data-ver="1457">
 <head>
  <meta charset="utf-8">
  <meta author="若那跋陀罗">
  <meta library="龙藏">
  <meta catalog="大乘涅槃部">
  <meta period="唐">
 </head>
 <body>
  <h1 id="a1">大般涅槃经后分卷下</h1>
  <h2 id="a2">机感茶毗品第三</h2>
  <p id="a3">尔时，<a id="a-4"></a>拘尸城内一切男女悲泣流泪，<a id="a-5"></a>不知荼毗法则云何，<a id="a-6"></a>问阿难言：<a id="a-7"></a>“如来涅槃，<a id="a-8"></a>如何法则可以荼毗？<a id="a-9"></a>”</p>
  <p id="aA">尔时，<a id="a-B"></a>帝释具陈上事而以答言：<a id="a-C"></a>“如佛所说，<a id="a-D"></a>依轮王法。<a id="a-E"></a>”</p>
  <p id="aF">尔时，<a id="a-G"></a>拘尸城内一切人民悲泣流泪，<a id="a-H"></a>匆入城中，<a id="a-I"></a>即作金棺，<a id="a-J"></a>七宝庄严，<a id="a-K"></a>即办微妙无价白氎千张，<a id="a-L"></a>无数细软妙兜罗绵，<a id="a-M"></a>办无数微妙栴檀沉水，<a id="a-N"></a>百千万种和香、<a id="a-O"></a>香泥、<a id="a-P"></a>香水，<a id="a-Q"></a>一切缯盖幡华等，<a id="a-R"></a>如云遍满在于空中，<a id="a-S"></a>积高须弥。<a id="a-T"></a>既办已讫，<a id="a-U"></a>悲哀流泪，<a id="a-V"></a>将至佛所，<a id="a-W"></a>投如来前，<a id="a-X"></a>悲咽不胜而伸供养。<a id="a-Y"></a>尔时，<a id="a-Z"></a>拘尸城内一切人民及诸大众重复悲哀，<a id="a-a"></a>哽咽流泪，<a id="a-b"></a>复持无量香华幡盖一切供具，<a id="a-c"></a>如云遍满空中，<a id="a-d"></a>互相执手，<a id="a-e"></a>捶胸哽咽，<a id="a-f"></a>涕泣盈目，<a id="a-g"></a>哀震大千，<a id="a-h"></a>投如来前，<a id="a-i"></a>悲哀供养。<a id="a-j"></a>尔时，<a id="a-k"></a>大众悲哽喑咽，<a id="a-l"></a>深重敬心，<a id="a-m"></a>各以细妙白氎障手，<a id="a-n"></a>扶于如来入金棺中，<a id="a-o"></a>注满香油，<a id="a-p"></a>棺门即闭。</p>
  <p id="aq">尔时，<a id="a-r"></a>拘尸城内一切士女，<a id="a-s"></a>贪福善心，<a id="a-t"></a>相欲摄取如来功德，<a id="a-u"></a>不令天人一切大众同举佛棺。<a id="a-v"></a>即共详议，<a id="a-w"></a>遣四力士，<a id="a-x"></a>壮大无双，<a id="a-y"></a>脱其所著璎珞衣服，<a id="a-z"></a>期心请举如来圣棺，<a id="a-10"></a>欲入城内，<a id="a-11"></a>自伸供养。<a id="a-12"></a>尽其神力，<a id="a-13"></a>都不能胜。<a id="a-14"></a>尔时，<a id="a-15"></a>城内复遣八大力士，<a id="a-16"></a>至圣棺所，<a id="a-17"></a>脱所著衣，<a id="a-18"></a>共擎佛棺，<a id="a-19"></a>皆尽其神力，<a id="a-1A"></a>都亦不得。<a id="a-1B"></a>拘尸城内复遣十六极大力士，<a id="a-1C"></a>来至棺所，<a id="a-1D"></a>脱所著衣，<a id="a-1E"></a>共举佛棺，<a id="a-1F"></a>亦不能胜。</p>
  <p id="a1G">尔时，<a id="a-1H"></a>楼豆语力士言：<a id="a-1I"></a>“纵使尽城内人男女大小，<a id="a-1J"></a>举如来棺，<a id="a-1K"></a>欲入城内，<a id="a-1L"></a>亦不能得，<a id="a-1M"></a>何况汝等而能胜耶？<a id="a-1N"></a>汝等当请大众及诸天力助汝举棺，<a id="a-1O"></a>乃得入城。<a id="a-1P"></a>”楼豆所言未讫，<a id="a-1Q"></a>尔时，<a id="a-1R"></a>帝释即持微妙大七宝盖，<a id="a-1S"></a>无数香华、<a id="a-1T"></a>幢幡、<a id="a-1U"></a>音乐，<a id="a-1V"></a>与诸天众悲泣流泪，<a id="a-1W"></a>垂在空中，<a id="a-1X"></a>供养圣棺。<a id="a-1Y"></a>至第六天及色界天，<a id="a-1Z"></a>皆如帝释供养圣棺。</p>
  <p id="a1a">尔时，<a id="a-1b"></a>世尊大悲普覆，<a id="a-1c"></a>令诸世间得平等心，<a id="a-1d"></a>得福无异，<a id="a-1e"></a>于娑罗林即自举棺，<a id="a-1f"></a>升虚空中高一多罗树。<a id="a-1g"></a>拘尸城内一切人民及诸世间人天大众等，<a id="a-1h"></a>共不得举佛圣棺。</p>
  <p id="a1i">尔时，<a id="a-1j"></a>帝释及诸天众，<a id="a-1k"></a>即持七宝大盖四柱宝台，<a id="a-1l"></a>四面庄严七宝璎珞，<a id="a-1m"></a>垂虚空中，<a id="a-1n"></a>覆佛圣棺，<a id="a-1o"></a>无数香华、<a id="a-1p"></a>幢幡、<a id="a-1q"></a>璎珞，<a id="a-1r"></a>音乐微妙杂彩，<a id="a-1s"></a>空中供养。<a id="a-1t"></a>至第六天色界诸天，<a id="a-1u"></a>倍前帝释，<a id="a-1v"></a>覆佛圣棺及所供养。<a id="a-1w"></a>尔时，<a id="a-1x"></a>拘尸城内一切人民，<a id="a-1y"></a>见佛圣棺升在空中，<a id="a-1z"></a>捶胸大哭，<a id="a-20"></a>悲咽懊恼。</p>
  <p id="a21">尔时，<a id="a-22"></a>一切天人于大圣尊宝棺前路，<a id="a-23"></a>遍散七宝、<a id="a-24"></a>真珠、<a id="a-25"></a>香华，<a id="a-26"></a>璎珞微妙杂彩，<a id="a-27"></a>缤纷如云，<a id="a-28"></a>地及虚空悉皆遍满，<a id="a-29"></a>哀泣流泪，<a id="a-2A"></a>供养如来七宝灵棺。<a id="a-2B"></a>同声唱言：<a id="a-2C"></a>“苦哉！<a id="a-2D"></a>苦哉！<a id="a-2E"></a>我等无福，<a id="a-2F"></a>举佛圣棺遂不能得。<a id="a-2G"></a>我等孤露，<a id="a-2H"></a>何有善根？<a id="a-2I"></a>”</p>
  <p id="a2J">尔时，<a id="a-2K"></a>世尊大圣金棺于娑罗林虚空之中，<a id="a-2L"></a>徐徐乘空，<a id="a-2M"></a>从拘尸城西门而入。<a id="a-2N"></a>尔时，<a id="a-2O"></a>拘尸城内一切士女，<a id="a-2P"></a>无数菩萨、<a id="a-2Q"></a>声闻、<a id="a-2R"></a>天人大众，<a id="a-2S"></a>地及虚空悉皆遍满，<a id="a-2T"></a>随从如来大圣灵棺，<a id="a-2U"></a>互相执手号声大哭，<a id="a-2V"></a>捶胸叫唤喑咽流泪。<a id="a-2W"></a>各持无数香华、<a id="a-2X"></a>宝幢、<a id="a-2Y"></a>幡盖，<a id="a-2Z"></a>地及虚空悉皆遍满，<a id="a-2a"></a>悲号哀叹供养灵棺。<a id="a-2b"></a>其拘尸那城一面纵广四十八由旬，<a id="a-2c"></a>尔时，<a id="a-2d"></a>如来七宝金棺，<a id="a-2e"></a>徐徐乘空从拘尸城东门而出，<a id="a-2f"></a>乘空右绕入城南门，<a id="a-2g"></a>渐渐空行从北门出，<a id="a-2h"></a>乘空左绕还从拘尸西门而入，<a id="a-2i"></a>如是展转绕三匝已，<a id="a-2j"></a>乘空徐徐还入西门，<a id="a-2k"></a>乘空而行从东门出，<a id="a-2l"></a>空行左绕入城北门，<a id="a-2m"></a>渐渐空行从南门出，<a id="a-2n"></a>乘空右绕还入西门，<a id="a-2o"></a>如是展转绕经四匝。<a id="a-2p"></a>如是左右绕拘尸城经于七匝。</p>
  <p id="a2q">尔时，<a id="a-2r"></a>七宝圣棺当入城时，<a id="a-2s"></a>一切大众悲号哽咽，<a id="a-2t"></a>各持无数微妙香木、<a id="a-2u"></a>栴檀、<a id="a-2v"></a>沉水，<a id="a-2w"></a>一切宝香，<a id="a-2x"></a>文理香洁，<a id="a-2y"></a>普熏世界。<a id="a-2z"></a>复持无数宝幢、<a id="a-30"></a>幡盖、<a id="a-31"></a>香华、<a id="a-32"></a>璎珞，<a id="a-33"></a>至荼毗所，<a id="a-34"></a>悲哀供养。<a id="a-35"></a>尔时，<a id="a-36"></a>四天王及诸天众悲泣流泪，<a id="a-37"></a>各持天上上妙栴檀、<a id="a-38"></a>沉水，<a id="a-39"></a>表里香洁，<a id="a-3A"></a>芬馥周遍，<a id="a-3B"></a>各五百根，<a id="a-3C"></a>大如车轮。<a id="a-3D"></a>复持一切宝香、<a id="a-3E"></a>宝幢、<a id="a-3F"></a>宝盖、<a id="a-3G"></a>妙华、<a id="a-3H"></a>璎珞，<a id="a-3I"></a>至荼毗所，<a id="a-3J"></a>悲哀供养。<a id="a-3K"></a>第二天各一千根，<a id="a-3L"></a>第三天各二千，<a id="a-3M"></a>第四天各三千，<a id="a-3N"></a>第五天各四千，<a id="a-3O"></a>第六天各五千及幡华，<a id="a-3P"></a>至荼毗所，<a id="a-3Q"></a>悲哀供养。<a id="a-3R"></a>尔时，<a id="a-3S"></a>色界、<a id="a-3T"></a>无色诸天惟有香华，<a id="a-3U"></a>至荼毗所，<a id="a-3V"></a>悲哀供养。<a id="a-3W"></a>尔时，<a id="a-3X"></a>一切世间大众各持微妙栴檀、<a id="a-3Y"></a>沉水、<a id="a-3Z"></a>香华、<a id="a-3a"></a>幡盖，<a id="a-3b"></a>至荼毗所，<a id="a-3c"></a>悲哀供养。</p>
  <p id="a3d">尔时，<a id="a-3e"></a>楼豆涕泣盈目，<a id="a-3f"></a>哀悼无极，<a id="a-3g"></a>从诸天人乞妙香木、<a id="a-3h"></a>栴檀、<a id="a-3i"></a>沉水，<a id="a-3j"></a>足六千根，<a id="a-3k"></a>文理香洁，<a id="a-3l"></a>芬馥周遍，<a id="a-3m"></a>至荼毗所，<a id="a-3n"></a>悲哀供养。<a id="a-3o"></a>阿耨达池四面纵广二百由旬，<a id="a-3p"></a>出四大河。<a id="a-3q"></a>佛初成道恒河北岸，<a id="a-3r"></a>一树栴檀随佛而生，<a id="a-3s"></a>大如车轮，<a id="a-3t"></a>高七多罗树，<a id="a-3u"></a>香气普熏，<a id="a-3v"></a>供养如来。<a id="a-3w"></a>其香树神与树俱生，<a id="a-3x"></a>常取此香供养于佛。<a id="a-3y"></a>佛入涅槃，<a id="a-3z"></a>此一檀树即随佛灭。<a id="a-40"></a>皮叶俱落，<a id="a-41"></a>神亦随死。<a id="a-42"></a>有诸异神取此香树，<a id="a-43"></a>送荼毗所，<a id="a-44"></a>悲哀供养。<a id="a-45"></a>其地乃是三世诸佛荼毗之处，<a id="a-46"></a>大觉世尊乘本愿力，<a id="a-47"></a>亦于是处荼毗。<a id="a-48"></a>是处有诸往古诸佛无量宝塔，<a id="a-49"></a>金刚不坏坚固之处。</p>
  <p id="a4A">尔时，<a id="a-4B"></a>如来大圣宝棺渐渐空行，<a id="a-4C"></a>至荼毗所，<a id="a-4D"></a>徐徐垂空，<a id="a-4E"></a>下安七宝床上。<a id="a-4F"></a>其床一切众妙璎珞无价杂彩以为庄严。<a id="a-4G"></a>于是时顷，<a id="a-4H"></a>复经七日，<a id="a-4I"></a>尔时，<a id="a-4J"></a>拘尸城内一切士女，<a id="a-4K"></a>无数菩萨、<a id="a-4L"></a>声闻，<a id="a-4M"></a>三十三天，<a id="a-4N"></a>一切大众，<a id="a-4O"></a>悲哀哽咽，<a id="a-4P"></a>持诸幡盖、<a id="a-4Q"></a>宝幢、<a id="a-4R"></a>香华，<a id="a-4S"></a>随从佛棺经于七日。<a id="a-4T"></a>以佛神力，<a id="a-4U"></a>一切天人无饥渴想，<a id="a-4V"></a>一无思食，<a id="a-4W"></a>唯见哀泣恋慕如来。<a id="a-4X"></a>既满七日，<a id="a-4Y"></a>大圣如来将欲出棺。<a id="a-4Z"></a>尔时，<a id="a-4a"></a>拘尸城内一切士女无数大众，<a id="a-4b"></a>复大哀泣，<a id="a-4c"></a>震动世界。<a id="a-4d"></a>复持香华，<a id="a-4e"></a>无数幢盖，<a id="a-4f"></a>微妙天乐，<a id="a-4g"></a>投佛棺前，<a id="a-4h"></a>哀咽供养。<a id="a-4i"></a>是时大众悲哽流泪，<a id="a-4j"></a>各以细微白氎自障其手，<a id="a-4k"></a>深重敬心，<a id="a-4l"></a>从宝棺中，<a id="a-4m"></a>扶于如来紫磨黄金三十二相、<a id="a-4n"></a>八十种好坚固不坏金刚之身，<a id="a-4o"></a>安详而出，<a id="a-4p"></a>置七宝床。</p>
  <p id="a4q">尔时，<a id="a-4r"></a>大众重大悲哀，<a id="a-4s"></a>声震十方，<a id="a-4t"></a>普佛世界。<a id="a-4u"></a>复持一切香华、<a id="a-4v"></a>缯盖、<a id="a-4w"></a>音乐，<a id="a-4x"></a>深心供养，<a id="a-4y"></a>闷绝哽咽，<a id="a-4z"></a>投如来前。<a id="a-50"></a>是时大众复更悲咽，<a id="a-51"></a>盈目流泪，<a id="a-52"></a>各持无数香水香泥，<a id="a-53"></a>深重敬心，<a id="a-54"></a>从头至足，<a id="a-55"></a>灌洗如来三十二相、<a id="a-56"></a>八十种好无量福德智能庄严金刚坚固紫磨黄金不坏色身。<a id="a-57"></a>复洗宝棺，<a id="a-58"></a>微妙清净。<a id="a-59"></a>既灌洗已，<a id="a-5A"></a>是时大众复大号哭，<a id="a-5B"></a>悲哀哽咽，<a id="a-5C"></a>烧微妙香，<a id="a-5D"></a>散七宝华。<a id="a-5E"></a>无数宝幢、<a id="a-5F"></a>幡盖，<a id="a-5G"></a>地及虚空悉皆遍满，<a id="a-5H"></a>悲哀号泣，<a id="a-5I"></a>供养如来。<a id="a-5J"></a>是时大众咸哀喑咽，<a id="a-5K"></a>即持无数妙兜罗绵，<a id="a-5L"></a>从头至足缠裹如来金刚色身。<a id="a-5M"></a>既缠身已，<a id="a-5N"></a>复以上妙无价白氎千张，<a id="a-5O"></a>于兜罗上次第相重缠如来身。<a id="a-5P"></a>缠身已讫，<a id="a-5Q"></a>是时大众重大悲哀，<a id="a-5R"></a>号哭闷绝。<a id="a-5S"></a>复持香华、<a id="a-5T"></a>幡盖、<a id="a-5U"></a>宝幢、<a id="a-5V"></a>音乐，<a id="a-5W"></a>哽咽供养。<a id="a-5X"></a>是时大众哀泣流泪，<a id="a-5Y"></a>深重敬心，<a id="a-5Z"></a>各以白氎障手，<a id="a-5a"></a>喑咽悲哽，<a id="a-5b"></a>共扶如来入宝棺中，<a id="a-5c"></a>注满香油，<a id="a-5d"></a>棺门寻闭。</p>
  <p id="a5e">尔时，<a id="a-5f"></a>大众重大悲哀，<a id="a-5g"></a>声震世界，<a id="a-5h"></a>复持香华、<a id="a-5i"></a>幡盖、<a id="a-5j"></a>音乐，<a id="a-5k"></a>号恸悲泣，<a id="a-5l"></a>供养宝棺。<a id="a-5m"></a>尔时，<a id="a-5n"></a>一切大众所集微妙香木，<a id="a-5o"></a>积高须弥，<a id="a-5p"></a>芬馥香气，<a id="a-5q"></a>普熏世界，<a id="a-5r"></a>相重密次，<a id="a-5s"></a>成大香楼，<a id="a-5t"></a>四面七宝庄严，<a id="a-5u"></a>幢盖幡华，<a id="a-5v"></a>璎珞杂彩，<a id="a-5w"></a>遍空如云以为庄严，<a id="a-5x"></a>人天音乐悲哀供养。<a id="a-5y"></a>是时天人大众，<a id="a-5z"></a>将欲举棺置香楼上。<a id="a-60"></a>复大悲哀，<a id="a-61"></a>捶胸大叫，<a id="a-62"></a>声震大千。<a id="a-63"></a>复持幢盖、<a id="a-64"></a>香华、<a id="a-65"></a>音乐，<a id="a-66"></a>悲哀供养。<a id="a-67"></a>是时大众哀悼悲结，<a id="a-68"></a>深重敬心，<a id="a-69"></a>各以白氎障手，<a id="a-6A"></a>共举如来大圣宝棺，<a id="a-6B"></a>置于庄严妙香楼上。<a id="a-6C"></a>复大号泣，<a id="a-6D"></a>绝而复苏，<a id="a-6E"></a>唱言：<a id="a-6F"></a>“苦哉！<a id="a-6G"></a>苦哉！<a id="a-6H"></a>何期孤露无有依恃！<a id="a-6I"></a>”悲咽流泪，<a id="a-6J"></a>复散香华、<a id="a-6K"></a>宝幢、<a id="a-6L"></a>幡盖、<a id="a-6M"></a>音乐、<a id="a-6N"></a>杂彩，<a id="a-6O"></a>一切尽心，<a id="a-6P"></a>悲哀供养。</p>
  <p id="a6Q">尔时，<a id="a-6R"></a>如来大圣宝棺既上微妙宝香楼已，<a id="a-6S"></a>将欲举火，<a id="a-6T"></a>荼毗如来。<a id="a-6U"></a>是时大众复大号哭，<a id="a-6V"></a>惊震大千，<a id="a-6W"></a>复更深重悲哀供养大圣宝棺及妙香楼。<a id="a-6X"></a>尔时，<a id="a-6Y"></a>一切大众哀泣盈目，<a id="a-6Z"></a>各持七宝香烛大如车轮，<a id="a-6a"></a>焰彩光明遍照世界。<a id="a-6b"></a>一时大哭，<a id="a-6c"></a>荼毗香楼，<a id="a-6d"></a>哀震大千一切世界，<a id="a-6e"></a>复以香华遍满供养。<a id="a-6f"></a>是时宝烛至香楼所，<a id="a-6g"></a>自然殄灭。<a id="a-6h"></a>是时一切诸天复持无上七宝大烛，<a id="a-6i"></a>焰光普照，<a id="a-6j"></a>悲哀流泪投香楼所，<a id="a-6k"></a>皆悉殄灭。<a id="a-6l"></a>尔时，<a id="a-6m"></a>一切海神持海中火，<a id="a-6n"></a>七宝大烛，<a id="a-6o"></a>无数光焰，<a id="a-6p"></a>投香楼所，<a id="a-6q"></a>亦皆殄灭。<a id="a-6r"></a>是时大众长时号哭，<a id="a-6s"></a>一切供养，<a id="a-6t"></a>不知如来何缘未毕，<a id="a-6u"></a>投火香楼，<a id="a-6v"></a>荼毗不燃。</p>
  <p id="a6w">尔时，<a id="a-6x"></a>世尊大悲普润，<a id="a-6y"></a>待迦葉众来至乃燃。<a id="a-6z"></a>时大迦葉与五百弟子在耆阇崛山，<a id="a-70"></a>去拘尸城五十由旬，<a id="a-71"></a>身心寂然，<a id="a-72"></a>入于三昧，<a id="a-73"></a>于正受中倏尔心惊，<a id="a-74"></a>举身颤慄，<a id="a-75"></a>从定中出，<a id="a-76"></a>见诸山地皆大震动，<a id="a-77"></a>即知如来已入涅槃。<a id="a-78"></a>告诸弟子：<a id="a-79"></a>“我佛大师入般涅槃，<a id="a-7A"></a>时经七日，<a id="a-7B"></a>已入棺中。<a id="a-7C"></a>苦哉！<a id="a-7D"></a>苦哉！<a id="a-7E"></a>应当疾往至如来所，<a id="a-7F"></a>恐已荼毗，<a id="a-7G"></a>不得见佛三十二相、<a id="a-7H"></a>八十种好真净色身。<a id="a-7I"></a>”</p>
  <p id="a7J">迦葉以敬佛故，<a id="a-7K"></a>不敢飞空往如来所，<a id="a-7L"></a>即将弟子寻路疾行，<a id="a-7M"></a>悲哀速往，<a id="a-7N"></a>正满七日，<a id="a-7O"></a>至拘尸城。</p>
  <p id="a7P">城东路首，<a id="a-7Q"></a>迦葉遇见一婆罗门执一天华随路而来。</p>
  <p id="a7R">迦葉问言：<a id="a-7S"></a>“仁者何来？<a id="a-7T"></a>”</p>
  <p id="a7U">答曰：<a id="a-7V"></a>“佛般涅槃，<a id="a-7W"></a>我于荼毗所来。<a id="a-7X"></a>”</p>
  <p id="a7Y">复问：<a id="a-7Z"></a>“此是何华？<a id="a-7a"></a>”</p>
  <p id="a7b">答言：<a id="a-7c"></a>“于荼毗所得此天华。<a id="a-7d"></a>”</p>
  <p id="a7e">迦葉就乞。</p>
  <p id="a7f">答言：<a id="a-7g"></a>“不得，<a id="a-7h"></a>我期将归，<a id="a-7i"></a>拟示六亲，<a id="a-7j"></a>家中供养。<a id="a-7k"></a>”</p>
  <p id="a7l">迦葉就借著其顶上，<a id="a-7m"></a>便即闷绝，<a id="a-7n"></a>昏迷躄地，<a id="a-7o"></a>喑咽悲哽，<a id="a-7p"></a>良久乃苏，<a id="a-7q"></a>即自惟忖：<a id="a-7r"></a>“于此号泣，<a id="a-7s"></a>不见如来八十种好紫磨色身，<a id="a-7t"></a>何所追益？<a id="a-7u"></a>”即与弟子疾共前进，<a id="a-7v"></a>至拘尸城，<a id="a-7w"></a>北门而入，<a id="a-7x"></a>于其城中入一僧坊。</p>
  <p id="a7y">见诸比丘丛聚一处，<a id="a-7z"></a>语迦葉言：<a id="a-80"></a>“汝等远来，<a id="a-81"></a>深劳苦耶？<a id="a-82"></a>安坐待食。<a id="a-83"></a>”</p>
  <p id="a84">迦葉答言：<a id="a-85"></a>“我之大师已入涅槃，<a id="a-86"></a>我有何情，<a id="a-87"></a>安此待食？<a id="a-88"></a>”</p>
  <p id="a89">诸比丘言：<a id="a-8A"></a>“汝师是谁？<a id="a-8B"></a>”</p>
  <p id="a8C">答言：<a id="a-8D"></a>“汝不知耶？<a id="a-8E"></a>哀哉痛苦！<a id="a-8F"></a>大觉世尊今已涅槃。<a id="a-8G"></a>”</p>
  <p id="a8H">比丘闻已，<a id="a-8I"></a>各大欢喜而作是言：<a id="a-8J"></a>“快哉！<a id="a-8K"></a>快哉！<a id="a-8L"></a>如来在世，<a id="a-8M"></a>禁制我等，<a id="a-8N"></a>戒律严峻，<a id="a-8O"></a>我等甚不堪忍，<a id="a-8P"></a>不能依行。<a id="a-8Q"></a>今已涅槃，<a id="a-8R"></a>严峻禁戒，<a id="a-8S"></a>已应放舍。<a id="a-8T"></a>汝且待食，<a id="a-8U"></a>有何急耶？<a id="a-8V"></a>”</p>
  <p id="a8W">佛神力故，<a id="a-8X"></a>掩诸天耳及大迦葉诸弟子等，<a id="a-8Y"></a>皆悉不闻恶比丘语，<a id="a-8Z"></a>唯有迦葉独自闻之。<a id="a-8a"></a>于是迦葉即将弟子悲泣流泪，<a id="a-8b"></a>疾往佛所。</p>
  <p id="a8c">是时迦葉与诸弟子窃共思念：<a id="a-8d"></a>“我等如何得诸供物，<a id="a-8e"></a>将至佛所供养如来？<a id="a-8f"></a>”</p>
  <p id="a8g">迦葉复言：<a id="a-8h"></a>“我自生长在此城中，<a id="a-8i"></a>乞供养物，<a id="a-8j"></a>亦应可得。<a id="a-8k"></a>”将诸弟子即就城内，<a id="a-8l"></a>次第告乞，<a id="a-8m"></a>得妙白氎，<a id="a-8n"></a>足满千张。<a id="a-8o"></a>复得无数妙兜罗绵，<a id="a-8p"></a>复得无量宝华、<a id="a-8q"></a>香泥、<a id="a-8r"></a>香水、<a id="a-8s"></a>香油、<a id="a-8t"></a>宝幢、<a id="a-8u"></a>幡盖、<a id="a-8v"></a>音乐弦歌、<a id="a-8w"></a>璎珞杂彩，<a id="a-8x"></a>悉皆具足。<a id="a-8y"></a>迦葉与诸弟子悲哀流泪，<a id="a-8z"></a>即持疾往，<a id="a-90"></a>出城西门。</p>
  <p id="a91">尔时，<a id="a-92"></a>迦葉即闻荼毗之所，<a id="a-93"></a>一切大众悲咽号哭，<a id="a-94"></a>共问帝释：<a id="a-95"></a>“已供养讫，<a id="a-96"></a>如何得火，<a id="a-97"></a>燃此香楼，<a id="a-98"></a>荼毗如来？<a id="a-99"></a>”</p>
  <p id="a9A">帝释答言：<a id="a-9B"></a>“人众且待，<a id="a-9C"></a>摩诃迦葉即时而至。<a id="a-9D"></a>”释言未讫，<a id="a-9E"></a>一切大众正于哀中，<a id="a-9F"></a>即见迦葉与诸弟子寻路悲来。<a id="a-9G"></a>众即停哀，<a id="a-9H"></a>便为开路。</p>
  <p id="a9I">迦葉前进，<a id="a-9J"></a>遥见佛棺，<a id="a-9K"></a>将诸弟子一时礼拜，<a id="a-9L"></a>号哭哽咽，<a id="a-9M"></a>闷绝躄地，<a id="a-9N"></a>昏浊乱心，<a id="a-9O"></a>良久乃醒。<a id="a-9P"></a>流泪不胜，<a id="a-9Q"></a>渐渐前行，<a id="a-9R"></a>问大众言：<a id="a-9S"></a>“如何得开大悲圣棺？<a id="a-9T"></a>”</p>
  <p id="a9U">大众答言：<a id="a-9V"></a>“佛入涅槃，<a id="a-9W"></a>已经二七，<a id="a-9X"></a>恐有损坏，<a id="a-9Y"></a>如何得开？<a id="a-9Z"></a>”</p>
  <p id="a9a">迦葉答言：<a id="a-9b"></a>“如来之身，<a id="a-9c"></a>金刚坚固，<a id="a-9d"></a>常乐我净，<a id="a-9e"></a>不可沮坏，<a id="a-9f"></a>德香芬馥若栴檀山。<a id="a-9g"></a>”作是语已，<a id="a-9h"></a>涕泗交流，<a id="a-9i"></a>至佛棺所。</p>
  <p id="a9j">尔时，<a id="a-9k"></a>如来大悲平等，<a id="a-9l"></a>为迦葉故，<a id="a-9m"></a>棺自然开。<a id="a-9n"></a>白氎千张及兜罗绵，<a id="a-9o"></a>皆即解散，<a id="a-9p"></a>显出三十二相、<a id="a-9q"></a>八十种好真金紫磨坚固色身。</p>
  <p id="a9r">迦葉与诸弟子见已，<a id="a-9s"></a>闷绝躄地，<a id="a-9t"></a>喑咽哀哽，<a id="a-9u"></a>良久乃苏，<a id="a-9v"></a>涕泣盈目，<a id="a-9w"></a>与诸弟子徐上香楼，<a id="a-9x"></a>近佛棺边，<a id="a-9y"></a>复更喑咽，<a id="a-9z"></a>号哭悲哽。<a id="a-A0"></a>即以所得香华、<a id="a-A1"></a>幡盖、<a id="a-A2"></a>宝幢、<a id="a-A3"></a>璎珞、<a id="a-A4"></a>音乐弦歌，<a id="a-A5"></a>哀号供养。<a id="a-A6"></a>即以香泥、<a id="a-A7"></a>香水灌洗如来金色之身，<a id="a-A8"></a>烧香散华，<a id="a-A9"></a>哀泣供养。<a id="a-AA"></a>灌洗已讫，<a id="a-AB"></a>迦葉与诸弟子持其所得妙兜罗绵，<a id="a-AC"></a>缠于如来紫磨色身，<a id="a-AD"></a>次以旧绵缠新绵上。<a id="a-AE"></a>兜罗缠已，<a id="a-AF"></a>复以所得白氎千张，<a id="a-AG"></a>次第相重，<a id="a-AH"></a>于兜罗上缠如来身。<a id="a-AI"></a>缠白氎已，<a id="a-AJ"></a>复持旧氎，<a id="a-AK"></a>著新氎上，<a id="a-AL"></a>次第相缠。<a id="a-AM"></a>总缠已讫，<a id="a-AN"></a>棺门即闭，<a id="a-AO"></a>七宝璎珞，<a id="a-AP"></a>一切庄严。</p>
  <p id="aAQ">尔时，<a id="a-AR"></a>迦葉复重悲哀，<a id="a-AS"></a>与诸弟子右绕七匝，<a id="a-AT"></a>盈目流泪，<a id="a-AU"></a>长跪合掌，<a id="a-AV"></a>说偈哀叹：</p>
  <p id="aAW">“苦哉苦哉大圣尊，<a id="a-AX"></a>我今荼毒苦切心，</p>
  <p id="aAY">世尊灭度一何速，<a id="a-AZ"></a>大悲不能留待我。</p>
  <p id="aAa">我于崛山禅定中，<a id="a-Ab"></a>遍观如来悉不见，</p>
  <p id="aAc">又观见佛已涅槃，<a id="a-Ad"></a>倏尔心战大震惊。</p>
  <p id="aAe">忽见暗云遍世界，<a id="a-Af"></a>复睹山地大震动，</p>
  <p id="aAg">即知如来已涅槃，<a id="a-Ah"></a>故我疾来已不见。</p>
  <p id="aAi">世尊大悲不普我，<a id="a-Aj"></a>令我不见佛涅槃，</p>
  <p id="aAk">不蒙一言相教告，<a id="a-Al"></a>我今孤露何所依！</p>
  <p id="aAm">世尊我今大痛苦，<a id="a-An"></a>情乱迷闷昏浊心，</p>
  <p id="aAo">我今为礼世尊顶，<a id="a-Ap"></a>为复哀礼如来胸，</p>
  <p id="aAq">为复敬礼大圣手，<a id="a-Ar"></a>为复悲礼如来腰，</p>
  <p id="aAs">为复敬礼如来脐，<a id="a-At"></a>为复深心礼佛足，</p>
  <p id="aAu">何苦不见佛涅槃，<a id="a-Av"></a>惟愿示我敬礼处！</p>
  <p id="aAw">如来在世众安乐，<a id="a-Ax"></a>今入涅槃皆大苦，</p>
  <p id="aAy">哀哉哀哉深大苦，<a id="a-Az"></a>大悲示教所礼处。<a id="a-B0"></a>”</p>
  <p id="aB1">尔时，<a id="a-B2"></a>迦葉哽咽悲哀，<a id="a-B3"></a>说是偈已，<a id="a-B4"></a>世尊大悲，<a id="a-B5"></a>即现二足千辐轮相，<a id="a-B6"></a>出于棺外，<a id="a-B7"></a>回示迦葉。<a id="a-B8"></a>从千辐轮放千光明，<a id="a-B9"></a>遍照十方一切世界。</p>
  <p id="aBA">尔时，<a id="a-BB"></a>迦葉与诸弟子见佛足已，<a id="a-BC"></a>一时礼拜千辐轮相，<a id="a-BD"></a>即更闷绝，<a id="a-BE"></a>昏迷躄地，<a id="a-BF"></a>良久乃醒，<a id="a-BG"></a>与诸弟子哀号哽咽，<a id="a-BH"></a>右绕七匝。<a id="a-BI"></a>绕七匝已，<a id="a-BJ"></a>复礼佛足，<a id="a-BK"></a>悲哀哭泣，<a id="a-BL"></a>声震世界。<a id="a-BM"></a>复更说偈，<a id="a-BN"></a>哀叹佛足：</p>
  <p id="aBO">“如来究竟大悲心，<a id="a-BP"></a>平等慈光无二照，</p>
  <p id="aBQ">众生有感无不应，<a id="a-BR"></a>示我二足千辐轮。</p>
  <p id="aBS">我今深心归命礼，<a id="a-BT"></a>千辐轮相二尊足，</p>
  <p id="aBU">千辐轮中放千光，<a id="a-BV"></a>遍照十方普佛刹。</p>
  <p id="aBW">我今归依头面礼，<a id="a-BX"></a>千辐轮相长光照，</p>
  <p id="aBY">众生遇光皆解脱，<a id="a-BZ"></a>三塗八难皆离苦。</p>
  <p id="aBa">我复归依头面礼，<a id="a-Bb"></a>轮光普救诸恶趣，</p>
  <p id="aBc">世尊往昔无数劫，<a id="a-Bd"></a>为我等故修苦行。</p>
  <p id="aBe">今证得此金刚体，<a id="a-Bf"></a>足下由放千光明，</p>
  <p id="aBg">悲哀稽首归命礼，<a id="a-Bh"></a>安于众生千辐轮。</p>
  <p id="aBi">佛修众德为一切，<a id="a-Bj"></a>修道树日降四魔，</p>
  <p id="aBk">四魔降已伏外道，<a id="a-Bl"></a>众生因此得正见。</p>
  <p id="aBm">稽首归依头面礼，<a id="a-Bn"></a>众生正见光明足，</p>
  <p id="aBo">佛为一切真慈父，<a id="a-Bp"></a>足光平等度众生。</p>
  <p id="aBq">我复归依头面礼，<a id="a-Br"></a>平等离苦轮足光，</p>
  <p id="aBs">我遇千辐光明足，<a id="a-Bt"></a>悲喜交流哀切心。</p>
  <p id="aBu">我复悲哀头面礼，<a id="a-Bv"></a>有感千辐轮光相，</p>
  <p id="aBw">稽首归依轮足光，<a id="a-Bx"></a>乘究竟乘出三界。</p>
  <p id="aBy">敬礼天人归依足，<a id="a-Bz"></a>轮光普照三有苦，</p>
  <p id="aC0">众生未得脱苦门，<a id="a-C1"></a>皆悉归命轮光足。</p>
  <p id="aC2">我等轮回未出离，<a id="a-C3"></a>如何轮足见放舍，</p>
  <p id="aC4">哀哉哀哉诸众生，<a id="a-C5"></a>长夜莫睹轮足光。</p>
  <p id="aC6">悔过世尊大慈悲，<a id="a-C7"></a>示敬千辐轮光足，</p>
  <p id="aC8">哀哉今遇轮光相，<a id="a-C9"></a>自此当何复再睹。<a id="a-CA"></a>”</p>
  <p id="aCB">尔时，<a id="a-CC"></a>迦葉与诸弟子说是偈已，<a id="a-CD"></a>复重闷绝，<a id="a-CE"></a>昏迷躄地，<a id="a-CF"></a>良久渐醒，<a id="a-CG"></a>悲哀哽咽，<a id="a-CH"></a>不能自裁。<a id="a-CI"></a>大觉世尊千辐轮相，<a id="a-CJ"></a>金刚双足，<a id="a-CK"></a>还自入棺，<a id="a-CL"></a>封闭如故。<a id="a-CM"></a>尔时，<a id="a-CN"></a>城内一切士女天人大众，<a id="a-CO"></a>见大迦葉复重号哭，<a id="a-CP"></a>捶胸大叫，<a id="a-CQ"></a>哀震大千无量世界，<a id="a-CR"></a>各将所持，<a id="a-CS"></a>悲哽供养。</p>
  <p id="aCT">尔时，<a id="a-CU"></a>拘尸城内有四力士，<a id="a-CV"></a>璎珞严身，<a id="a-CW"></a>持七宝炬，<a id="a-CX"></a>大如车轮，<a id="a-CY"></a>焰光普照，<a id="a-CZ"></a>以焚香楼，<a id="a-Ca"></a>荼毗如来。<a id="a-Cb"></a>炬投香楼，<a id="a-Cc"></a>自然殄灭。<a id="a-Cd"></a>迦葉告言：<a id="a-Ce"></a>“大圣宝棺，<a id="a-Cf"></a>三界之火所不能烧，<a id="a-Cg"></a>何况汝力而能烧耶？<a id="a-Ch"></a>”城内复有八大力士，<a id="a-Ci"></a>更持七宝大炬光焰，<a id="a-Cj"></a>一切将投棺所，<a id="a-Ck"></a>亦皆殄灭。<a id="a-Cl"></a>城内复有十六极大力士，<a id="a-Cm"></a>各持七宝大炬来投香楼，<a id="a-Cn"></a>亦悉殄灭。<a id="a-Co"></a>城内复有三十六极大力士，<a id="a-Cp"></a>各持七宝大炬来投，<a id="a-Cq"></a>亦皆殄灭。</p>
  <p id="aCr">尔时，<a id="a-Cs"></a>迦葉告诸力士一切大众：<a id="a-Ct"></a>“汝等当知，<a id="a-Cu"></a>纵使一切天人所有炬火，<a id="a-Cv"></a>不能荼毗如来宝棺。<a id="a-Cw"></a>汝等不须劳苦，<a id="a-Cx"></a>强欲为作。<a id="a-Cy"></a>”</p>
  <p id="aCz">尔时，<a id="a-D0"></a>城内士女天人大众复重悲哀，<a id="a-D1"></a>各以所持，<a id="a-D2"></a>号泣供养。<a id="a-D3"></a>一时礼拜右绕七匝，<a id="a-D4"></a>悲号大哭，<a id="a-D5"></a>声震三千。<a id="a-D6"></a>尔时，<a id="a-D7"></a>如来以大悲力，<a id="a-D8"></a>从心胸中，<a id="a-D9"></a>火踊棺外，<a id="a-DA"></a>渐渐荼毗，<a id="a-DB"></a>经于七日，<a id="a-DC"></a>焚妙香楼，<a id="a-DD"></a>尔乃方尽。<a id="a-DE"></a>尔时，<a id="a-DF"></a>城内士女天人大众，<a id="a-DG"></a>于七日间悲号哭泣，<a id="a-DH"></a>哀声不断，<a id="a-DI"></a>各以所持供养不歇。</p>
  <p id="aDJ">尔时，<a id="a-DK"></a>四天王各作是念：<a id="a-DL"></a>“我以香水注火令灭，<a id="a-DM"></a>急收舍利，<a id="a-DN"></a>天上供养。<a id="a-DO"></a>”作是念已，<a id="a-DP"></a>即持七宝金瓶盛满香水，<a id="a-DQ"></a>复将须弥四埵，<a id="a-DR"></a>四大香洁出甘乳树，<a id="a-DS"></a>树各千围高百由旬，<a id="a-DT"></a>随四天王同时而下，<a id="a-DU"></a>至荼毗所。<a id="a-DV"></a>树流甘乳，<a id="a-DW"></a>注泻香瓶，<a id="a-DX"></a>一时注火。<a id="a-DY"></a>注已，<a id="a-DZ"></a>火势转高，<a id="a-Da"></a>都无灭也。<a id="a-Db"></a>尔时，<a id="a-Dc"></a>海神、<a id="a-Dd"></a>莎伽罗龙王及江神、<a id="a-De"></a>河神，<a id="a-Df"></a>见火不灭，<a id="a-Dg"></a>各作是念：<a id="a-Dh"></a>“我取香水注火令灭，<a id="a-Di"></a>急收舍利，<a id="a-Dj"></a>住处供养。<a id="a-Dk"></a>”作是念已，<a id="a-Dl"></a>各持宝瓶盛取无量香水，<a id="a-Dm"></a>至荼毗所，<a id="a-Dn"></a>一时注火。<a id="a-Do"></a>注已，<a id="a-Dp"></a>火势如故，<a id="a-Dq"></a>都亦不灭。</p>
  <p id="aDr">尔时，<a id="a-Ds"></a>楼豆语诸四天王及海神等：<a id="a-Dt"></a>“汝注香水令火灭者，<a id="a-Du"></a>可不欲取舍利，<a id="a-Dv"></a>还本所居而供养耶？<a id="a-Dw"></a>”</p>
  <p id="aDx">答言：<a id="a-Dy"></a>“实尔。<a id="a-Dz"></a>”</p>
  <p id="aE0">楼豆语四天王言：<a id="a-E1"></a>“汝大贪心。<a id="a-E2"></a>汝居天上，<a id="a-E3"></a>舍利随汝。<a id="a-E4"></a>若在天宫，<a id="a-E5"></a>地居之人如何得往而供养耶？<a id="a-E6"></a>”</p>
  <p id="aE7">复语海神：<a id="a-E8"></a>“汝等住在大海江河，<a id="a-E9"></a>如来舍利汝收取者，<a id="a-EA"></a>地居之人如何得往而供养耶？<a id="a-EB"></a>”</p>
  <p id="aEC">尔时，<a id="a-ED"></a>四天王即皆忏悔，<a id="a-EE"></a>悔已各还天宫。<a id="a-EF"></a>尔时，<a id="a-EG"></a>大海江河神等皆亦忏悔：<a id="a-EH"></a>“诚如圣言。<a id="a-EI"></a>”悔已各还。</p>
  <p data-pb></p>
  <h2 id="aEJ">圣躯廓润品第四</h2>
  <p id="aEK">尔时，<a id="a-EL"></a>帝释持七宝瓶及供养具，<a id="a-EM"></a>至荼毗所。<a id="a-EN"></a>其火一时自然灭尽。<a id="a-EO"></a>帝释即开如来宝棺，<a id="a-EP"></a>欲请佛牙。</p>
  <p id="aEQ">楼豆即问：<a id="a-ER"></a>“汝何为耶？<a id="a-ES"></a>”</p>
  <p id="aET">答言：<a id="a-EU"></a>“欲请佛牙，<a id="a-EV"></a>还天供养。<a id="a-EW"></a>”</p>
  <p id="aEX">楼豆言：<a id="a-EY"></a>“莫辄自取，<a id="a-EZ"></a>可待大众，<a id="a-Ea"></a>尔乃共分。<a id="a-Eb"></a>”</p>
  <p id="aEc">释言：<a id="a-Ed"></a>“佛先与我一牙舍利，<a id="a-Ee"></a>是以我来，<a id="a-Ef"></a>火即自灭。<a id="a-Eg"></a>”</p>
  <p id="aEh">帝释说是语已，<a id="a-Ei"></a>即开宝棺，<a id="a-Ej"></a>于佛口中右畔上颔取牙舍利，<a id="a-Ek"></a>即还天上，<a id="a-El"></a>起塔供养。</p>
  <p id="aEm">尔时，<a id="a-En"></a>有二捷疾罗刹，<a id="a-Eo"></a>隐身随释，<a id="a-Ep"></a>众皆不见，<a id="a-Eq"></a>盗取一双佛牙舍利。</p>
  <p id="aEr">尔时，<a id="a-Es"></a>城内一切士女一切大众，<a id="a-Et"></a>即一时来，<a id="a-Eu"></a>欲争舍利。</p>
  <p id="aEv">楼豆告言：<a id="a-Ew"></a>“大众当知，<a id="a-Ex"></a>待且安详。<a id="a-Ey"></a>如佛所说，<a id="a-Ez"></a>应当如法共分供养。<a id="a-F0"></a>”</p>
  <p id="aF1">尔时，<a id="a-F2"></a>城内士女一切大众不闻楼豆所言，<a id="a-F3"></a>乃各执持矛矟、<a id="a-F4"></a>弓箭、<a id="a-F5"></a>刀剑、<a id="a-F6"></a>罥索，<a id="a-F7"></a>一切战具，<a id="a-F8"></a>各自庄严，<a id="a-F9"></a>欲取舍利。</p>
  <p id="aFA">尔时，<a id="a-FB"></a>城内人众即开佛棺，<a id="a-FC"></a>兜罗白氎，<a id="a-FD"></a>宛然不烧。<a id="a-FE"></a>大众见已，<a id="a-FF"></a>复大号哭，<a id="a-FG"></a>流泪盈目，<a id="a-FH"></a>各将所持，<a id="a-FI"></a>悲哀供养。<a id="a-FJ"></a>深心礼拜，<a id="a-FK"></a>流泪长跪，<a id="a-FL"></a>同说偈赞：</p>
  <p id="aFM">“如来以大自在力，<a id="a-FN"></a>于一切世得自在，</p>
  <p id="aFO">大悲本愿处斯土，<a id="a-FP"></a>周旋苦海度众生。</p>
  <p id="aFQ">无量智能神通力，<a id="a-FR"></a>出没生死无挂碍，</p>
  <p id="aFS">能以一身为多身，<a id="a-FT"></a>多身一身为无量。</p>
  <p id="aFU">神变普应咸皆见，<a id="a-FV"></a>无缘即现入涅槃，</p>
  <p id="aFW">我等福尽无应缘，<a id="a-FX"></a>故乃如来见放舍。</p>
  <p id="aFY">佛于娑罗宝棺中，<a id="a-FZ"></a>大力士举皆不起，</p>
  <p id="aFa">大悲之力自轻举，<a id="a-Fb"></a>升空高一多罗树，</p>
  <p id="aFc">乘虚徐绕拘尸城，<a id="a-Fd"></a>七日大圣绕七匝，</p>
  <p id="aFe">绕已自临荼毗所，<a id="a-Ff"></a>不共神力所施为。</p>
  <p id="aFg">一切天人莫能测，<a id="a-Fh"></a>佛于大般涅槃中，</p>
  <p id="aFi">金刚不坏力自在，<a id="a-Fj"></a>一切荼毗火不燃，</p>
  <p id="aFk">自于心中出慈火，<a id="a-Fl"></a>焚烧七日示现尽。</p>
  <p id="aFm">人天不能灭此火，<a id="a-Fn"></a>如来大悲示应力，</p>
  <p id="aFo">帝释来至火便灭。<a id="a-Fp"></a>妙兜罗绵缠佛身，</p>
  <p id="aFq">大火焚烧都不燃，<a id="a-Fr"></a>白氎随佛宝棺内，</p>
  <p id="aFs">火中俨然而不烧，<a id="a-Ft"></a>方知如来自在力，</p>
  <p id="aFu">于法自在为法王。<a id="a-Fv"></a>敬礼大悲三界尊，</p>
  <p id="aFw">敬礼圣中无畏者，<a id="a-Fx"></a>敬礼普覆大慈力，</p>
  <p id="aFy">敬礼神变自在者。<a id="a-Fz"></a>我等从今离世尊，</p>
  <p id="aG0">没苦无能见救护，<a id="a-G1"></a>哀哉哀哉大圣尊，</p>
  <p id="aG2">方今长别何由见！<a id="a-G3"></a>”</p>
  <p id="aG4">尔时，<a id="a-G5"></a>大众说是偈已，<a id="a-G6"></a>重复悲泣，<a id="a-G7"></a>各以所持，<a id="a-G8"></a>尽哀供养。<a id="a-G9"></a>尔时，<a id="a-GA"></a>楼豆普为天人一切大众，<a id="a-GB"></a>与城内人共于棺所，<a id="a-GC"></a>徐举白氎及兜罗绵。<a id="a-GD"></a>其迦葉等白氎千张，<a id="a-GE"></a>火全不烧。<a id="a-GF"></a>其城内人白氎千张，<a id="a-GG"></a>除外一重，<a id="a-GH"></a>余者灰烬，<a id="a-GI"></a>其兜罗绵宛然如故。<a id="a-GJ"></a>尔时，<a id="a-GK"></a>楼豆取此白氎及兜罗绵，<a id="a-GL"></a>细破分之，<a id="a-GM"></a>与诸大众令起宝塔而供养之。<a id="a-GN"></a>楼豆复取氎灰，<a id="a-GO"></a>亦细分众，<a id="a-GP"></a>令起宝塔而供养之。<a id="a-GQ"></a>其余烬灰，<a id="a-GR"></a>无复得分，<a id="a-GS"></a>众各自取，<a id="a-GT"></a>起塔供养。<a id="a-GU"></a>其城内人先已遣匠，<a id="a-GV"></a>造八金坛，<a id="a-GW"></a>八师子座，<a id="a-GX"></a>各以七宝而为庄严。<a id="a-GY"></a>其七宝坛，<a id="a-GZ"></a>各受一斛，<a id="a-Ga"></a>各置七宝师子座上。<a id="a-Gb"></a>其八师子七宝之座，<a id="a-Gc"></a>座别各有三十二力士，<a id="a-Gd"></a>各严七宝璎珞杂彩缠身，<a id="a-Ge"></a>共举七宝八师子座。<a id="a-Gf"></a>座上复各有八婇女，<a id="a-Gg"></a>身严七宝璎珞杂彩，<a id="a-Gh"></a>持七宝坛。<a id="a-Gi"></a>座上复各有八婇女，<a id="a-Gj"></a>严身璎珞执七宝盖，<a id="a-Gk"></a>覆金坛上。<a id="a-Gl"></a>座上复各有八婇女，<a id="a-Gm"></a>身严璎珞，<a id="a-Gn"></a>持七宝剑，<a id="a-Go"></a>卫七宝坛。<a id="a-Gp"></a>座上复各有八婇女，<a id="a-Gq"></a>身严璎珞，<a id="a-Gr"></a>执雉毛纛，<a id="a-Gs"></a>竖坛四面。<a id="a-Gt"></a>座别各有无量人众，<a id="a-Gu"></a>持妙音乐、<a id="a-Gv"></a>幢幡、<a id="a-Gw"></a>宝盖、<a id="a-Gx"></a>香华、<a id="a-Gy"></a>璎珞，<a id="a-Gz"></a>围绕供养。<a id="a-H0"></a>座各复有无量人众，<a id="a-H1"></a>各持弓箭、<a id="a-H2"></a>矛矟、<a id="a-H3"></a>罥索、<a id="a-H4"></a>长钩一切战具而围绕之，<a id="a-H5"></a>从拘尸城前后围绕，<a id="a-H6"></a>向荼毗所。<a id="a-H7"></a>其八师子七宝之座，<a id="a-H8"></a>出城去后，<a id="a-H9"></a>城内人众即持无数香泥香水，<a id="a-HA"></a>寻力士后，<a id="a-HB"></a>平治涂地，<a id="a-HC"></a>作香泥路，<a id="a-HD"></a>广博严事，<a id="a-HE"></a>向荼毗所。<a id="a-HF"></a>其路两边无数宝幢、<a id="a-HG"></a>幡盖、<a id="a-HH"></a>香华、<a id="a-HI"></a>真珠、<a id="a-HJ"></a>璎珞、<a id="a-HK"></a>众妙杂彩、<a id="a-HL"></a>音乐弦歌，<a id="a-HM"></a>严饰路边，<a id="a-HN"></a>俨然供养，<a id="a-HO"></a>待大圣尊舍利而还。<a id="a-HP"></a>其诸力士持八师子七宝之座，<a id="a-HQ"></a>围绕至荼毗所，<a id="a-HR"></a>即大哀泣，<a id="a-HS"></a>号哭哽咽，<a id="a-HT"></a>声震大千，<a id="a-HU"></a>各以所持，<a id="a-HV"></a>深心供养。</p>
  <p id="aHW">尔时，<a id="a-HX"></a>世尊大悲力故，<a id="a-HY"></a>碎金刚体成末舍利，<a id="a-HZ"></a>惟留四牙不可沮坏。<a id="a-Ha"></a>尔时，<a id="a-Hb"></a>大众既见舍利，<a id="a-Hc"></a>复重悲哀，<a id="a-Hd"></a>以其所持，<a id="a-He"></a>流泪供养。<a id="a-Hf"></a>尔时，<a id="a-Hg"></a>楼豆与城内人涕泣盈目，<a id="a-Hh"></a>收取舍利，<a id="a-Hi"></a>著师子座七宝坛中，<a id="a-Hj"></a>满八金坛，<a id="a-Hk"></a>舍利便尽。<a id="a-Hl"></a>尔时，<a id="a-Hm"></a>一切天人大众，<a id="a-Hn"></a>见佛舍利入金坛中，<a id="a-Ho"></a>重更悲哭，<a id="a-Hp"></a>涕泣流泪，<a id="a-Hq"></a>各将所持，<a id="a-Hr"></a>深心供养。<a id="a-Hs"></a>尔时，<a id="a-Ht"></a>城内诸大力士及诸士女，<a id="a-Hu"></a>将欲持佛舍利金坛向拘尸城。<a id="a-Hv"></a>尔时，<a id="a-Hw"></a>大众复重悲哀，<a id="a-Hx"></a>各将所持，<a id="a-Hy"></a>流泪供养。<a id="a-Hz"></a>尔时，<a id="a-I0"></a>城内诸大力士及围绕众并城内人，<a id="a-I1"></a>悲咽流泪，<a id="a-I2"></a>举八师子七宝之座，<a id="a-I3"></a>随香泥路，<a id="a-I4"></a>回向拘尸。<a id="a-I5"></a>尔时，<a id="a-I6"></a>一切人天大众复大悲哀，<a id="a-I7"></a>声震世界，<a id="a-I8"></a>各将所持，<a id="a-I9"></a>随从舍利，<a id="a-IA"></a>哀号供养。<a id="a-IB"></a>如来舍利至城内已，<a id="a-IC"></a>置四衢道中。<a id="a-ID"></a>尔时，<a id="a-IE"></a>拘尸城人，<a id="a-IF"></a>即严四兵，<a id="a-IG"></a>无数军众，<a id="a-IH"></a>身著甲铠，<a id="a-II"></a>各执战具，<a id="a-IJ"></a>绕拘尸城，<a id="a-IK"></a>四面周匝。<a id="a-IL"></a>无数重兵，<a id="a-IM"></a>俨然而住，<a id="a-IN"></a>拟防外人来抄掠故。<a id="a-IO"></a>虽为仪式，<a id="a-IP"></a>无战诤心。<a id="a-IQ"></a>复有五百大咒术师，<a id="a-IR"></a>守城四门，<a id="a-IS"></a>为遮难故。<a id="a-IT"></a>复有无数宝幢幡盖，<a id="a-IU"></a>微妙庄严，<a id="a-IV"></a>大雉毛纛，<a id="a-IW"></a>于城四维，<a id="a-IX"></a>俨然供养，<a id="a-IY"></a>为标式故。<a id="a-IZ"></a>尔时，<a id="a-Ia"></a>城内一切士女天人大众复大悲哀，<a id="a-Ib"></a>各将所持，<a id="a-Ic"></a>深心供养。<a id="a-Id"></a>其舍利坛置师子座，<a id="a-Ie"></a>经于七日。<a id="a-If"></a>于七日中，<a id="a-Ig"></a>一切大众日夜悲号，<a id="a-Ih"></a>哀声不断，<a id="a-Ii"></a>尽以所持，<a id="a-Ij"></a>深心供养。<a id="a-Ik"></a>其八师子七宝之座，<a id="a-Il"></a>各有五百大咒术师各共持之，<a id="a-Im"></a>遮有天、<a id="a-In"></a>龙、<a id="a-Io"></a>夜叉、<a id="a-Ip"></a>神鬼来欺夺故，<a id="a-Iq"></a>经七日间。</p>
  <p id="aIr">尔时，<a id="a-Is"></a>如来本生眷属，<a id="a-It"></a>迦毗罗国王诸释种等，<a id="a-Iu"></a>佛神力故，<a id="a-Iv"></a>都不觉知佛入涅槃，<a id="a-Iw"></a>佛涅槃后经三七日尔乃方知。<a id="a-Ix"></a>时彼国王诸释种等，<a id="a-Iy"></a>悲哭号泣，<a id="a-Iz"></a>即共疾来，<a id="a-J0"></a>至拘尸城，<a id="a-J1"></a>见诸兵众无数千人围绕城外，<a id="a-J2"></a>复见宝幢幡盖列城四维映蔽国界，<a id="a-J3"></a>复见大咒术师守城四门。</p>
  <p id="aJ4">王及释等问咒师言：<a id="a-J5"></a>“佛涅槃耶？<a id="a-J6"></a>”</p>
  <p id="aJ7">答云：<a id="a-J8"></a>“佛涅槃来，<a id="a-J9"></a>过四七日，<a id="a-JA"></a>荼毗已竟，<a id="a-JB"></a>将分舍利。<a id="a-JC"></a>”</p>
  <p id="aJD">王言：<a id="a-JE"></a>“我等是佛所生眷属，<a id="a-JF"></a>佛神力故，<a id="a-JG"></a>令我不知如来涅槃。<a id="a-JH"></a>我今欲见如来舍利，<a id="a-JI"></a>卿可开路，<a id="a-JJ"></a>令我得入。<a id="a-JK"></a>”</p>
  <p id="aJL">咒师兵众闻是语已，<a id="a-JM"></a>即听入城。<a id="a-JN"></a>王及释种得入城已，<a id="a-JO"></a>见佛舍利在师子座，<a id="a-JP"></a>悲号哽咽，<a id="a-JQ"></a>涕泪交流，<a id="a-JR"></a>右绕七匝。<a id="a-JS"></a>绕七匝已，<a id="a-JT"></a>收泪而言：<a id="a-JU"></a>“我今欲请如来舍利一分，<a id="a-JV"></a>将还供养。<a id="a-JW"></a>”</p>
  <p id="aJX">大众答曰：<a id="a-JY"></a>“虽知汝是释种眷属，<a id="a-JZ"></a>然佛世尊先已有言，<a id="a-Ja"></a>分布舍利，<a id="a-Jb"></a>未见及汝。<a id="a-Jc"></a>各有请主，<a id="a-Jd"></a>汝如何得？<a id="a-Je"></a>汝可还耶？<a id="a-Jf"></a>”</p>
  <p id="aJg">尔时，<a id="a-Jh"></a>王及释种不果所请，<a id="a-Ji"></a>号哭悲哀，<a id="a-Jj"></a>闷绝躄地，<a id="a-Jk"></a>良久乃醒，<a id="a-Jl"></a>悲不自胜，<a id="a-Jm"></a>语众人言：<a id="a-Jn"></a>“如来世尊是我释种，<a id="a-Jo"></a>愍汝等故，<a id="a-Jp"></a>于此涅槃。<a id="a-Jq"></a>汝等如何见有欺忽，<a id="a-Jr"></a>乃不分我一分舍利？<a id="a-Js"></a>”作是语讫，<a id="a-Jt"></a>各礼舍利，<a id="a-Ju"></a>右绕七匝，<a id="a-Jv"></a>悲泣流泪，<a id="a-Jw"></a>生忿恨心，<a id="a-Jx"></a>慨悼还家。</p>
  <p id="aJy">尔时，<a id="a-Jz"></a>摩迦陀主阿阇世王，<a id="a-K0"></a>害父王已，<a id="a-K1"></a>深生悔恨，<a id="a-K2"></a>身生恶疮，<a id="a-K3"></a>既遇世尊月爱光触，<a id="a-K4"></a>身疮渐愈，<a id="a-K5"></a>来诣佛所，<a id="a-K6"></a>求哀忏悔。<a id="a-K7"></a>世尊大悲，<a id="a-K8"></a>即以甘露微妙法药，<a id="a-K9"></a>洗荡身疮，<a id="a-KA"></a>极重罪灭。<a id="a-KB"></a>即还本宫，<a id="a-KC"></a>都不觉知如来涅槃。<a id="a-KD"></a>于涅槃夜，<a id="a-KE"></a>梦见月落，<a id="a-KF"></a>日从地出，<a id="a-KG"></a>星宿云雨，<a id="a-KH"></a>缤纷而陨，<a id="a-KI"></a>复有烟气从地而出，<a id="a-KJ"></a>见七彗星现于天上。<a id="a-KK"></a>复梦天上有大火聚，<a id="a-KL"></a>遍空炽然，<a id="a-KM"></a>一时堕地。<a id="a-KN"></a>梦已寻觉，<a id="a-KO"></a>心大惊战，<a id="a-KP"></a>即召诸臣，<a id="a-KQ"></a>具陈斯梦：<a id="a-KR"></a>“此何祥耶？<a id="a-KS"></a>”</p>
  <p id="aKT">臣答王言：<a id="a-KU"></a>“是佛涅槃，<a id="a-KV"></a>不祥之相。<a id="a-KW"></a>佛灭度后，<a id="a-KX"></a>三界众生，<a id="a-KY"></a>六道有识，<a id="a-KZ"></a>烦恼横起，<a id="a-Ka"></a>故现大火从天落地。<a id="a-Kb"></a>佛入灭度，<a id="a-Kc"></a>月爱慈光，<a id="a-Kd"></a>慧云普润，<a id="a-Ke"></a>悉皆灭没，<a id="a-Kf"></a>即云月落。<a id="a-Kg"></a>星落地者，<a id="a-Kh"></a>佛涅槃后，<a id="a-Ki"></a>八万律仪一切戒法，<a id="a-Kj"></a>众生违反，<a id="a-Kk"></a>不依佛教，<a id="a-Kl"></a>乃行邪法，<a id="a-Km"></a>堕于地狱。<a id="a-Kn"></a>日出地者，<a id="a-Ko"></a>佛涅槃后，<a id="a-Kp"></a>三塗恶道，<a id="a-Kq"></a>苦聚日光，<a id="a-Kr"></a>出现世间，<a id="a-Ks"></a>故感斯梦。<a id="a-Kt"></a>”</p>
  <p id="aKu">王闻是语，<a id="a-Kv"></a>将诸臣从，<a id="a-Kw"></a>夜半即来。<a id="a-Kx"></a>至拘尸城，<a id="a-Ky"></a>见诸无数四兵之众，<a id="a-Kz"></a>防卫拘尸，<a id="a-L0"></a>无量重数。<a id="a-L1"></a>复见城门有咒术师，<a id="a-L2"></a>防止外难。</p>
  <p id="aL3">王见是已，<a id="a-L4"></a>即问咒师：<a id="a-L5"></a>“佛涅槃耶？<a id="a-L6"></a>”</p>
  <p id="aL7">咒师答言：<a id="a-L8"></a>“佛涅槃来，<a id="a-L9"></a>已经四七，<a id="a-LA"></a>当今大众，<a id="a-LB"></a>将分舍利。<a id="a-LC"></a>”</p>
  <p id="aLD">王言：<a id="a-LE"></a>“佛入涅槃，<a id="a-LF"></a>我都不知。<a id="a-LG"></a>我于夜梦见不祥事，<a id="a-LH"></a>以问诸臣，<a id="a-LI"></a>方知如来入大涅槃。<a id="a-LJ"></a>我欲入城礼拜如来金刚舍利，<a id="a-LK"></a>汝为通路。<a id="a-LL"></a>”</p>
  <p id="aLM">咒师闻已，<a id="a-LN"></a>即听前入。<a id="a-LO"></a>王至城内四衢道中，<a id="a-LP"></a>见师子座舍利金坛，<a id="a-LQ"></a>复睹大众悲哀供养。<a id="a-LR"></a>王与徒众一时礼拜，<a id="a-LS"></a>悲泣流泪，<a id="a-LT"></a>右绕七匝，<a id="a-LU"></a>哀惨供养。<a id="a-LV"></a>尔时，<a id="a-LW"></a>王就大众请求如来一分舍利，<a id="a-LX"></a>还国供养。<a id="a-LY"></a>大众答言：<a id="a-LZ"></a>“何晚至耶？<a id="a-La"></a>佛已先说分布方法，<a id="a-Lb"></a>舍利皆已各有所请，<a id="a-Lc"></a>无有仁分，<a id="a-Ld"></a>仁可还宫。<a id="a-Le"></a>”</p>
  <p id="aLf">阿阇世王不果所请，<a id="a-Lg"></a>愁忧不乐，<a id="a-Lh"></a>即礼舍利，<a id="a-Li"></a>惆怅而还。</p>
  <p id="aLj">尔时，<a id="a-Lk"></a>毗离外道名王，<a id="a-Ll"></a>佛涅槃后，<a id="a-Lm"></a>经三七已，<a id="a-Ln"></a>尔乃方知，<a id="a-Lo"></a>即将臣从，<a id="a-Lp"></a>疾往拘尸。<a id="a-Lq"></a>既至拘尸，<a id="a-Lr"></a>即见无数四兵之众，<a id="a-Ls"></a>防卫拘尸，<a id="a-Lt"></a>绕无量重。<a id="a-Lu"></a>尔时，<a id="a-Lv"></a>阿勒伽罗王，<a id="a-Lw"></a>佛涅槃后，<a id="a-Lx"></a>经三七已，<a id="a-Ly"></a>尔乃方知，<a id="a-Lz"></a>即将臣从，<a id="a-M0"></a>疾往拘尸。<a id="a-M1"></a>既至拘尸，<a id="a-M2"></a>即见无数四兵之众，<a id="a-M3"></a>防卫拘尸，<a id="a-M4"></a>绕无量重。<a id="a-M5"></a>尔时，<a id="a-M6"></a>毗耨队不畏王，<a id="a-M7"></a>佛入涅槃，<a id="a-M8"></a>经三七已，<a id="a-M9"></a>尔乃方知。<a id="a-MA"></a>尔时，<a id="a-MB"></a>遮罗伽罗国王，<a id="a-MC"></a>佛入涅槃，<a id="a-MD"></a>经三七已，<a id="a-ME"></a>尔乃方知。<a id="a-MF"></a>尔时，<a id="a-MG"></a>师伽那王，<a id="a-MH"></a>佛入涅槃，<a id="a-MI"></a>经三七已，<a id="a-MJ"></a>尔乃方知。<a id="a-MK"></a>尔时，<a id="a-ML"></a>波肩罗外道名王，<a id="a-MM"></a>佛入涅槃，<a id="a-MN"></a>经三七已，<a id="a-MO"></a>尔乃方知，<a id="a-MP"></a>即将臣从，<a id="a-MQ"></a>疾往拘尸。<a id="a-MR"></a>既至拘尸，<a id="a-MS"></a>即见无数四兵之众，<a id="a-MT"></a>防卫拘尸，<a id="a-MU"></a>绕无量重，<a id="a-MV"></a>复见城门有大咒师，<a id="a-MW"></a>防止外难。</p>
  <p id="aMX">王问咒师：<a id="a-MY"></a>“佛涅槃耶？<a id="a-MZ"></a>”</p>
  <p id="aMa">答言：<a id="a-Mb"></a>“佛涅槃来，<a id="a-Mc"></a>已经四七，<a id="a-Md"></a>当今大众将分舍利。<a id="a-Me"></a>”</p>
  <p id="aMf">王语咒师：<a id="a-Mg"></a>“佛入涅槃，<a id="a-Mh"></a>我都不知，<a id="a-Mi"></a>故今晚至。<a id="a-Mj"></a>我欲入城礼拜供养如来舍利，<a id="a-Mk"></a>汝可开路。<a id="a-Ml"></a>”</p>
  <p id="aMm">咒师闻已，<a id="a-Mn"></a>即听前入，<a id="a-Mo"></a>至四衢道，<a id="a-Mp"></a>见师子座七宝庄严，<a id="a-Mq"></a>安置七宝舍利金坛，<a id="a-Mr"></a>复见大众悲哀供养。<a id="a-Ms"></a>王将从众一时礼拜，<a id="a-Mt"></a>悲哀流泪，<a id="a-Mu"></a>右绕七匝，<a id="a-Mv"></a>各以所持，<a id="a-Mw"></a>凄惨供养。</p>
  <p id="aMx">王语众言：<a id="a-My"></a>“佛入涅槃，<a id="a-Mz"></a>我都不知，<a id="a-N0"></a>一何苦哉！<a id="a-N1"></a>不得见佛，<a id="a-N2"></a>请众与我一分舍利，<a id="a-N3"></a>还国供养。<a id="a-N4"></a>”</p>
  <p id="aN5">众言：<a id="a-N6"></a>“汝何来晚？<a id="a-N7"></a>佛已先说分布法轨，<a id="a-N8"></a>舍利皆已各有所请，<a id="a-N9"></a>无有仁分，<a id="a-NA"></a>仁可还宫。<a id="a-NB"></a>”</p>
  <p id="aNC">王及臣众不果所请，<a id="a-ND"></a>愁忧不乐，<a id="a-NE"></a>即礼舍利，<a id="a-NF"></a>悲恋而还。</p>
  <p id="aNG">尔时，<a id="a-NH"></a>诸菩萨及声闻众，<a id="a-NI"></a>天、<a id="a-NJ"></a>人、<a id="a-NK"></a>龙、<a id="a-NL"></a>鬼、<a id="a-NM"></a>国王、<a id="a-NN"></a>长者、<a id="a-NO"></a>大臣、<a id="a-NP"></a>人民，<a id="a-NQ"></a>一切大众，<a id="a-NR"></a>悲号涕泣，<a id="a-NS"></a>捶胸大哭，<a id="a-NT"></a>五体投地，<a id="a-NU"></a>作礼而去。</p>
 </body>
</html>