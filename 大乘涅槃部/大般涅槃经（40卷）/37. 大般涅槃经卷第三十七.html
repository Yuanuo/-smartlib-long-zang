<!doctype html>
<html id="z3IBTaNKI" data-ver="1503">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘涅槃部">
  <meta period="北凉">
 </head>
 <body>
  <h1 id="a1">大般涅槃经卷第三十七</h1>
  <h2 id="a2">迦葉菩萨品第十二之五</h2>
  <p id="a3">迦葉菩萨言：<a id="a-4"></a>“世尊，<a id="a-5"></a>云何为色从烦恼生？<a id="a-6"></a>”</p>
  <p id="a7">“善男子，<a id="a-8"></a>烦恼三种，<a id="a-9"></a>所谓欲漏、<a id="a-A"></a>有漏、<a id="a-B"></a>无明漏。<a id="a-C"></a>智者应当观是三漏所有罪过。<a id="a-D"></a>所以者何？<a id="a-E"></a>知罪过已则能远离。<a id="a-F"></a>譬如医师先诊病脉，<a id="a-G"></a>知病所在，<a id="a-H"></a>然后授药。<a id="a-I"></a>善男子，<a id="a-J"></a>如人将盲，<a id="a-K"></a>至蕀林中舍之而还，<a id="a-L"></a>盲人于后甚难得出，<a id="a-M"></a>设得出者，<a id="a-N"></a>身体坏尽；<a id="a-O"></a>世间凡夫亦复如是，<a id="a-P"></a>不能知见三漏过患则随逐行，<a id="a-Q"></a>如其见者则能远离，<a id="a-R"></a>知罪过已，<a id="a-S"></a>虽受果报，<a id="a-T"></a>果报轻微。<a id="a-U"></a>善男子，<a id="a-V"></a>有四种人：<a id="a-W"></a>一、<a id="a-X"></a>作业时重，<a id="a-Y"></a>受报时轻；<a id="a-Z"></a>二、<a id="a-a"></a>作业时轻，<a id="a-b"></a>受报时重；<a id="a-c"></a>三、<a id="a-d"></a>作业时重，<a id="a-e"></a>受报俱重；<a id="a-f"></a>四、<a id="a-g"></a>作业时轻，<a id="a-h"></a>受报俱轻。<a id="a-i"></a>善男子，<a id="a-j"></a>若人能观烦恼罪过，<a id="a-k"></a>是人作业，<a id="a-l"></a>受果俱轻。</p>
  <p id="am">“善男子，<a id="a-n"></a>有智之人作如是念：<a id="a-o"></a>‘我应远离如是等漏，<a id="a-p"></a>又复不应作如是等鄙恶之事。<a id="a-q"></a>何以故？<a id="a-r"></a>我今未得脱于地狱、<a id="a-s"></a>饿鬼、<a id="a-t"></a>畜生、<a id="a-u"></a>人、<a id="a-v"></a>天报故。<a id="a-w"></a>我若修道，<a id="a-x"></a>当因是力破坏诸苦。<a id="a-y"></a>’是人观已，<a id="a-z"></a>贪欲、<a id="a-10"></a>瞋恚、<a id="a-11"></a>愚痴微弱。<a id="a-12"></a>既见贪欲瞋痴轻已，<a id="a-13"></a>其心欢喜，<a id="a-14"></a>复作是念：<a id="a-15"></a>‘我今如是，<a id="a-16"></a>皆由修道因缘力故，<a id="a-17"></a>令我得离不善之法，<a id="a-18"></a>亲近善法。<a id="a-19"></a>是故现在得见正道，<a id="a-1A"></a>应当勤加而修习之。<a id="a-1B"></a>’是人因是勤修道力，<a id="a-1C"></a>远离无量诸恶烦恼，<a id="a-1D"></a>及离地狱、<a id="a-1E"></a>饿鬼、<a id="a-1F"></a>畜生、<a id="a-1G"></a>人、<a id="a-1H"></a>天果报。<a id="a-1I"></a>是故我于契经中说，<a id="a-1J"></a>当观一切有漏烦恼及有漏因。<a id="a-1K"></a>何以故？<a id="a-1L"></a>有智之人若但观漏，<a id="a-1M"></a>不观漏因，<a id="a-1N"></a>则不能断诸烦恼也。<a id="a-1O"></a>何以故？<a id="a-1P"></a>智者观漏，<a id="a-1Q"></a>从是因生，<a id="a-1R"></a>我今断因，<a id="a-1S"></a>漏则不生。<a id="a-1T"></a>善男子，<a id="a-1U"></a>如彼医师，<a id="a-1V"></a>先断病因，<a id="a-1W"></a>病则不生；<a id="a-1X"></a>智者先断烦恼因者，<a id="a-1Y"></a>亦复如是。<a id="a-1Z"></a>有智之人先当观因，<a id="a-1a"></a>次观果报，<a id="a-1b"></a>知从善因生于善果，<a id="a-1c"></a>知从恶因生于恶果。<a id="a-1d"></a>观果报已，<a id="a-1e"></a>远离恶因。<a id="a-1f"></a>观果报已，<a id="a-1g"></a>复当次观烦恼轻重；<a id="a-1h"></a>观轻重已，<a id="a-1i"></a>先离重者；<a id="a-1j"></a>既离重已，<a id="a-1k"></a>轻者自去。</p>
  <p id="a1l">“善男子，<a id="a-1m"></a>智者若知烦恼、<a id="a-1n"></a>烦恼因、<a id="a-1o"></a>烦恼果报、<a id="a-1p"></a>烦恼轻重，<a id="a-1q"></a>是人尔时精勤修道，<a id="a-1r"></a>不息不悔，<a id="a-1s"></a>亲近善友，<a id="a-1t"></a>至心听法，<a id="a-1u"></a>为灭如是诸烦恼故。<a id="a-1v"></a>善男子，<a id="a-1w"></a>譬如病者，<a id="a-1x"></a>自知病轻必可除差，<a id="a-1y"></a>虽得苦药服之不悔；<a id="a-1z"></a>有智之人亦复如是，<a id="a-20"></a>勤修圣道，<a id="a-21"></a>欢喜不愁，<a id="a-22"></a>不息不悔。<a id="a-23"></a>善男子，<a id="a-24"></a>若人能知烦恼、<a id="a-25"></a>烦恼因、<a id="a-26"></a>烦恼果报、<a id="a-27"></a>烦恼轻重，<a id="a-28"></a>为除烦恼故勤修圣道，<a id="a-29"></a>是人不从烦恼生色，<a id="a-2A"></a>受想行识亦复如是。<a id="a-2B"></a>若不能知烦恼、<a id="a-2C"></a>烦恼因、<a id="a-2D"></a>烦恼果报、<a id="a-2E"></a>烦恼轻重，<a id="a-2F"></a>不勤修道，<a id="a-2G"></a>是人则从烦恼生色，<a id="a-2H"></a>受想行识亦复如是。<a id="a-2I"></a>善男子，<a id="a-2J"></a>知烦恼、<a id="a-2K"></a>烦恼因、<a id="a-2L"></a>烦恼果报、<a id="a-2M"></a>烦恼轻重，<a id="a-2N"></a>为断烦恼修行道者，<a id="a-2O"></a>即是如来。<a id="a-2P"></a>以是因缘，<a id="a-2Q"></a>如来色常乃至识常。<a id="a-2R"></a>善男子，<a id="a-2S"></a>不知烦恼、<a id="a-2T"></a>烦恼因、<a id="a-2U"></a>烦恼果报、<a id="a-2V"></a>烦恼轻重，<a id="a-2W"></a>不能修道，<a id="a-2X"></a>即是凡夫。<a id="a-2Y"></a>是故凡夫色是无常，<a id="a-2Z"></a>受想行识悉是无常。<a id="a-2a"></a>善男子，<a id="a-2b"></a>世间智者、<a id="a-2c"></a>一切圣人、<a id="a-2d"></a>菩萨诸佛说是二义，<a id="a-2e"></a>我亦如是说是二义。<a id="a-2f"></a>是故我说，<a id="a-2g"></a>不与世间智者共诤，<a id="a-2h"></a>不为世法之所沾污。<a id="a-2i"></a>”</p>
  <p id="a2j">迦葉菩萨复白佛言：<a id="a-2k"></a>“世尊，<a id="a-2l"></a>如佛所说三有漏者，<a id="a-2m"></a>云何名为欲漏、<a id="a-2n"></a>有漏、<a id="a-2o"></a>无明漏耶？<a id="a-2p"></a>”</p>
  <p id="a2q">佛言：<a id="a-2r"></a>“善男子，<a id="a-2s"></a>欲漏者，<a id="a-2t"></a>内恶觉观，<a id="a-2u"></a>因于外缘生于欲漏。<a id="a-2v"></a>是故我昔在王舍城告阿难言：<a id="a-2w"></a>‘阿难，<a id="a-2x"></a>汝今受此女人所说偈颂，<a id="a-2y"></a>是偈乃是过去诸佛之所宣说。<a id="a-2z"></a>是故一切内恶觉观，<a id="a-30"></a>外诸因缘，<a id="a-31"></a>名之为欲。<a id="a-32"></a>’是名欲漏。<a id="a-33"></a>有漏者，<a id="a-34"></a>色、<a id="a-35"></a>无色界内诸恶法外诸因缘，<a id="a-36"></a>除欲界中外诸因缘内诸觉观，<a id="a-37"></a>是名有漏。<a id="a-38"></a>无明漏者，<a id="a-39"></a>不能了知我及我所，<a id="a-3A"></a>不别内外，<a id="a-3B"></a>名无明漏。<a id="a-3C"></a>善男子，<a id="a-3D"></a>无明即是一切诸漏根本。<a id="a-3E"></a>何以故？<a id="a-3F"></a>一切众生无明因缘，<a id="a-3G"></a>于阴、<a id="a-3H"></a>入、<a id="a-3I"></a>界忆想作相，<a id="a-3J"></a>名为众生，<a id="a-3K"></a>是名想倒、<a id="a-3L"></a>心倒、<a id="a-3M"></a>见倒，<a id="a-3N"></a>以是因缘生一切漏。<a id="a-3O"></a>是故我于十二部经，<a id="a-3P"></a>说无明者，<a id="a-3Q"></a>即是贪因、<a id="a-3R"></a>瞋因、<a id="a-3S"></a>痴因。<a id="a-3T"></a>”</p>
  <p id="a3U">迦葉菩萨言：<a id="a-3V"></a>“世尊，<a id="a-3W"></a>如来昔于十二部经说言，<a id="a-3X"></a>不善思惟因缘生于贪欲瞋痴，<a id="a-3Y"></a>今何因缘乃说无明？<a id="a-3Z"></a>”</p>
  <p id="a3a">“善男子，<a id="a-3b"></a>如是二法，<a id="a-3c"></a>互为因果，<a id="a-3d"></a>互相增长。<a id="a-3e"></a>不善思惟生于无明，<a id="a-3f"></a>无明因缘生不善思惟。<a id="a-3g"></a>善男子，<a id="a-3h"></a>其能生长诸烦恼者，<a id="a-3i"></a>皆悉名为烦恼因缘。<a id="a-3j"></a>亲近如是烦恼因缘，<a id="a-3k"></a>名为无明、<a id="a-3l"></a>不善思惟。<a id="a-3m"></a>如子生芽，<a id="a-3n"></a>子是近因，<a id="a-3o"></a>四大远因，<a id="a-3p"></a>烦恼亦尔。<a id="a-3q"></a>”</p>
  <p id="a3r">迦葉菩萨白佛言：<a id="a-3s"></a>“世尊，<a id="a-3t"></a>如佛所说，<a id="a-3u"></a>无明即漏。<a id="a-3v"></a>云何复言因无明故生于诸漏？<a id="a-3w"></a>”</p>
  <p id="a3x">佛言：<a id="a-3y"></a>“善男子，<a id="a-3z"></a>如我所说无明漏者，<a id="a-40"></a>是内无明。<a id="a-41"></a>因于无明生诸漏者，<a id="a-42"></a>是内外因。<a id="a-43"></a>若说无明漏，<a id="a-44"></a>是名内倒，<a id="a-45"></a>不识无常、<a id="a-46"></a>苦、<a id="a-47"></a>空、<a id="a-48"></a>无我。<a id="a-49"></a>若说一切烦恼因缘，<a id="a-4A"></a>是名不知外我、<a id="a-4B"></a>我所。<a id="a-4C"></a>若说无明漏，<a id="a-4D"></a>是名无始无终，<a id="a-4E"></a>从无明生阴、<a id="a-4F"></a>入、<a id="a-4G"></a>界等。<a id="a-4H"></a>”</p>
  <p id="a4I">迦葉菩萨白佛言：<a id="a-4J"></a>“世尊，<a id="a-4K"></a>如佛所说，<a id="a-4L"></a>有智之人知于漏因。<a id="a-4M"></a>云何名为知于漏因？<a id="a-4N"></a>”</p>
  <p id="a4O">“善男子，<a id="a-4P"></a>智者当观，<a id="a-4Q"></a>何因缘故生是烦恼？<a id="a-4R"></a>造作何行生此烦恼？<a id="a-4S"></a>于何时中生此烦恼？<a id="a-4T"></a>共谁住时生此烦恼？<a id="a-4U"></a>何处止住生此烦恼？<a id="a-4V"></a>观何事已生于烦恼？<a id="a-4W"></a>受谁房舍、<a id="a-4X"></a>卧具、<a id="a-4Y"></a>饮食、<a id="a-4Z"></a>衣服、<a id="a-4a"></a>汤药而生烦恼？<a id="a-4b"></a>何因缘故，<a id="a-4c"></a>转下作中、<a id="a-4d"></a>转中作上、<a id="a-4e"></a>下业作中、<a id="a-4f"></a>中业作上？<a id="a-4g"></a>菩萨摩诃萨作是观时，<a id="a-4h"></a>则得远离生漏因缘。<a id="a-4i"></a>如是观时，<a id="a-4j"></a>未生烦恼遮令不生，<a id="a-4k"></a>已生烦恼便得除灭。<a id="a-4l"></a>是故我于契经中说，<a id="a-4m"></a>智者当观生烦恼因。<a id="a-4n"></a>”</p>
  <p id="a4o">迦葉菩萨白佛言：<a id="a-4p"></a>“世尊，<a id="a-4q"></a>众生一身云何能起种种烦恼？<a id="a-4r"></a>”</p>
  <p id="a4s">佛言：<a id="a-4t"></a>“善男子，<a id="a-4u"></a>如一器中有种种子，<a id="a-4v"></a>得水雨已各各自生；<a id="a-4w"></a>众生亦尔，<a id="a-4x"></a>器虽是一，<a id="a-4y"></a>爱因缘故，<a id="a-4z"></a>而能生长种种烦恼。<a id="a-50"></a>”</p>
  <p id="a51">迦葉菩萨言：<a id="a-52"></a>“世尊，<a id="a-53"></a>智者云何观于果报？<a id="a-54"></a>”</p>
  <p id="a55">“善男子，<a id="a-56"></a>智者当观，<a id="a-57"></a>诸漏因缘，<a id="a-58"></a>能生地狱、<a id="a-59"></a>饿鬼、<a id="a-5A"></a>畜生。<a id="a-5B"></a>是漏因缘，<a id="a-5C"></a>得人天身，<a id="a-5D"></a>即是无常、<a id="a-5E"></a>苦、<a id="a-5F"></a>空、<a id="a-5G"></a>无我。<a id="a-5H"></a>是身器中，<a id="a-5I"></a>得三种苦，<a id="a-5J"></a>三种无常。<a id="a-5K"></a>是漏因缘，<a id="a-5L"></a>能令众生作五逆罪受诸恶报，<a id="a-5M"></a>能断善根、<a id="a-5N"></a>犯四重禁、<a id="a-5O"></a>诽谤三宝。<a id="a-5P"></a>智者当观：<a id="a-5Q"></a>‘我既受得如是之身，<a id="a-5R"></a>不应生起如是烦恼，<a id="a-5S"></a>受诸恶果。<a id="a-5T"></a>’”</p>
  <p id="a5U">迦葉菩萨言：<a id="a-5V"></a>“世尊，<a id="a-5W"></a>有无漏果，<a id="a-5X"></a>复言智者断诸果报，<a id="a-5Y"></a>无漏果报在断中不？<a id="a-5Z"></a>诸得道人有无漏果，<a id="a-5a"></a>如其智者求无漏果，<a id="a-5b"></a>云何佛说一切智者应断果报？<a id="a-5c"></a>若其断者，<a id="a-5d"></a>今诸圣人云何得有？<a id="a-5e"></a>”</p>
  <p id="a5f">“善男子，<a id="a-5g"></a>如来或时因中说果，<a id="a-5h"></a>果中说因。<a id="a-5i"></a>如世间人说泥即是瓶，<a id="a-5j"></a>缕即是衣，<a id="a-5k"></a>是名因中说果。<a id="a-5l"></a>果中说因者，<a id="a-5m"></a>牛即水草，<a id="a-5n"></a>人即是食。<a id="a-5o"></a>我亦如是因中说果，<a id="a-5p"></a>先于经中作是说言：<a id="a-5q"></a>‘我从心身至梵天边。<a id="a-5r"></a>’是名因中说果。<a id="a-5s"></a>果中说因，<a id="a-5t"></a>此六入者名过去业，<a id="a-5u"></a>是名果中说因。<a id="a-5v"></a>善男子，<a id="a-5w"></a>一切圣人真实无有无漏果报，<a id="a-5x"></a>一切圣人修道果报更不生漏，<a id="a-5y"></a>是故名为无漏果报。<a id="a-5z"></a>善男子，<a id="a-60"></a>有智之人如是观时，<a id="a-61"></a>即得永灭烦恼果报。<a id="a-62"></a>善男子，<a id="a-63"></a>智者观已，<a id="a-64"></a>为断如是烦恼果报修习圣道。<a id="a-65"></a>圣道者即空无相愿，<a id="a-66"></a>修是道已，<a id="a-67"></a>能灭一切烦恼果报。<a id="a-68"></a>”</p>
  <p id="a69">迦葉菩萨白佛言：<a id="a-6A"></a>“世尊，<a id="a-6B"></a>一切众生皆从烦恼而得果报。<a id="a-6C"></a>言烦恼者，<a id="a-6D"></a>所谓恶也，<a id="a-6E"></a>从恶烦恼所生烦恼亦名为恶。<a id="a-6F"></a>如是烦恼则有二种：<a id="a-6G"></a>一因、<a id="a-6H"></a>二果。<a id="a-6I"></a>因恶故果恶，<a id="a-6J"></a>果恶故子恶。<a id="a-6K"></a>如纴婆果，<a id="a-6L"></a>其子苦故，<a id="a-6M"></a>华果茎叶一切皆苦。<a id="a-6N"></a>犹如毒树，<a id="a-6O"></a>其子毒故，<a id="a-6P"></a>果亦是毒。<a id="a-6Q"></a>因亦众生，<a id="a-6R"></a>果亦众生。<a id="a-6S"></a>因亦烦恼，<a id="a-6T"></a>果亦烦恼。<a id="a-6U"></a>烦恼因果即是众生，<a id="a-6V"></a>众生即是烦恼因果。<a id="a-6W"></a>若从是义，<a id="a-6X"></a>云何如来先喻雪山亦有毒草、<a id="a-6Y"></a>微妙药王？<a id="a-6Z"></a>若言烦恼即是众生，<a id="a-6a"></a>众生即是烦恼，<a id="a-6b"></a>云何而言众生身中有妙药王？<a id="a-6c"></a>”</p>
  <p id="a6d">佛言：<a id="a-6e"></a>“善哉！<a id="a-6f"></a>善哉！<a id="a-6g"></a>善男子，<a id="a-6h"></a>无量众生咸同此疑，<a id="a-6i"></a>汝今能为启请求解，<a id="a-6j"></a>我亦能断。<a id="a-6k"></a>谛听！<a id="a-6l"></a>谛听！<a id="a-6m"></a>善思念之，<a id="a-6n"></a>今当为汝分别解说。<a id="a-6o"></a>善男子，<a id="a-6p"></a>雪山喻者即是众生，<a id="a-6q"></a>言毒草者即是烦恼，<a id="a-6r"></a>妙药王者即净梵行。<a id="a-6s"></a>善男子，<a id="a-6t"></a>若有众生能修如是清净梵行，<a id="a-6u"></a>是名身中有妙药王。<a id="a-6v"></a>”</p>
  <p id="a6w">迦葉菩萨白佛言：<a id="a-6x"></a>“世尊，<a id="a-6y"></a>云何众生有清净梵行？<a id="a-6z"></a>”</p>
  <p id="a70">“善男子，<a id="a-71"></a>犹如世间从子生果，<a id="a-72"></a>是果有能与子作因，<a id="a-73"></a>有不能者。<a id="a-74"></a>有能作者，<a id="a-75"></a>是名果子；<a id="a-76"></a>若不能作，<a id="a-77"></a>唯得名果，<a id="a-78"></a>不得名子。<a id="a-79"></a>一切众生亦复如是，<a id="a-7A"></a>皆有二种：<a id="a-7B"></a>一者、<a id="a-7C"></a>有烦恼果是烦恼因；<a id="a-7D"></a>二者、<a id="a-7E"></a>有烦恼果非烦恼因。<a id="a-7F"></a>是烦恼果非烦恼因，<a id="a-7G"></a>是则名为清净梵行。</p>
  <p id="a7H">“善男子，<a id="a-7I"></a>众生观受，<a id="a-7J"></a>知是一切漏之近因，<a id="a-7K"></a>所谓内外漏。<a id="a-7L"></a>受因缘故，<a id="a-7M"></a>不能断绝一切诸漏，<a id="a-7N"></a>亦不能出三界牢狱。<a id="a-7O"></a>众生因受，<a id="a-7P"></a>著我、<a id="a-7Q"></a>我所，<a id="a-7R"></a>生于心倒、<a id="a-7S"></a>想倒、<a id="a-7T"></a>见倒。<a id="a-7U"></a>是故众生先当观受，<a id="a-7V"></a>如是受者，<a id="a-7W"></a>为一切爱而作近因，<a id="a-7X"></a>是故智者欲断爱者，<a id="a-7Y"></a>当先观受。<a id="a-7Z"></a>善男子，<a id="a-7a"></a>一切众生十二因缘所作善恶皆因受时，<a id="a-7b"></a>是故我为阿难说言：<a id="a-7c"></a>‘阿难，<a id="a-7d"></a>一切众生所作善恶皆是受时。<a id="a-7e"></a>’是故智者先当观受；<a id="a-7f"></a>既观受已，<a id="a-7g"></a>复当更观如是受者何因缘生？<a id="a-7h"></a>若因缘生，<a id="a-7i"></a>如是因缘复从何生？<a id="a-7j"></a>若无因生，<a id="a-7k"></a>无因何故不生无受？<a id="a-7l"></a>复观是受，<a id="a-7m"></a>不因自在天生，<a id="a-7n"></a>不因士夫生，<a id="a-7o"></a>不因微尘生，<a id="a-7p"></a>非时节生，<a id="a-7q"></a>不因想生，<a id="a-7r"></a>不因性生，<a id="a-7s"></a>不从自生，<a id="a-7t"></a>不从他生，<a id="a-7u"></a>非自他生，<a id="a-7v"></a>非无因生。<a id="a-7w"></a>是受皆从缘合而生，<a id="a-7x"></a>因缘者即是爱也。<a id="a-7y"></a>是和合中，<a id="a-7z"></a>非有受、<a id="a-80"></a>非无受，<a id="a-81"></a>是故我当断是和合，<a id="a-82"></a>断和合故则不生受。<a id="a-83"></a>善男子，<a id="a-84"></a>智者既观因已，<a id="a-85"></a>次观果报。<a id="a-86"></a>众生因受受于地狱、<a id="a-87"></a>饿鬼、<a id="a-88"></a>畜生，<a id="a-89"></a>乃至三界无量苦恼，<a id="a-8A"></a>受因缘故受无常乐，<a id="a-8B"></a>受因缘故断于善根，<a id="a-8C"></a>受因缘故获得解脱。<a id="a-8D"></a>作是观时，<a id="a-8E"></a>不作受因。<a id="a-8F"></a>云何名为不作受因？<a id="a-8G"></a>谓分别受，<a id="a-8H"></a>何等受能作爱因，<a id="a-8I"></a>何等爱能作受因。<a id="a-8J"></a>善男子，<a id="a-8K"></a>众生若能如是深观爱因、<a id="a-8L"></a>受因，<a id="a-8M"></a>则便能断我及我所。</p>
  <p id="a8N">“善男子，<a id="a-8O"></a>若人能作如是等观，<a id="a-8P"></a>则应分别爱之与受在何处灭，<a id="a-8Q"></a>即见爱受有少灭处，<a id="a-8R"></a>当知亦应有毕竟灭，<a id="a-8S"></a>尔时即于解脱生信；<a id="a-8T"></a>生信心已，<a id="a-8U"></a>是解脱处何由而得？<a id="a-8V"></a>知从八正，<a id="a-8W"></a>即便修习。<a id="a-8X"></a>云何名为八正道耶？<a id="a-8Y"></a>是道观受有三种相：<a id="a-8Z"></a>一者、<a id="a-8a"></a>苦，<a id="a-8b"></a>二者、<a id="a-8c"></a>乐，<a id="a-8d"></a>三者、<a id="a-8e"></a>不苦不乐。<a id="a-8f"></a>如是三种，<a id="a-8g"></a>俱能增长身之与心。<a id="a-8h"></a>何因缘故能增长耶？<a id="a-8i"></a>触因缘也。<a id="a-8j"></a>是触三种：<a id="a-8k"></a>一者、<a id="a-8l"></a>无明触，<a id="a-8m"></a>二者、<a id="a-8n"></a>明触，<a id="a-8o"></a>三者、<a id="a-8p"></a>非明无明触。<a id="a-8q"></a>言明触者即八正道，<a id="a-8r"></a>其余二触增长身心及三种受，<a id="a-8s"></a>是故我应断二种触因缘，<a id="a-8t"></a>触断故不生三受。<a id="a-8u"></a>善男子，<a id="a-8v"></a>如是受者，<a id="a-8w"></a>亦名为因，<a id="a-8x"></a>亦名为果，<a id="a-8y"></a>智者当观亦因亦果。<a id="a-8z"></a>云何为因？<a id="a-90"></a>因受生爱，<a id="a-91"></a>名之为因。<a id="a-92"></a>云何名果？<a id="a-93"></a>因触生故，<a id="a-94"></a>名之为果。<a id="a-95"></a>是故此受亦因亦果。<a id="a-96"></a>智者如是观是受已，<a id="a-97"></a>次复观爱。<a id="a-98"></a>受果报故，<a id="a-99"></a>名之为爱。<a id="a-9A"></a>智者观爱复有二种：<a id="a-9B"></a>一者、<a id="a-9C"></a>杂食，<a id="a-9D"></a>二者、<a id="a-9E"></a>无食。<a id="a-9F"></a>杂食爱者，<a id="a-9G"></a>因生老病死一切诸有；<a id="a-9H"></a>无食爱者，<a id="a-9I"></a>断生老病死一切诸有，<a id="a-9J"></a>贪无漏道。<a id="a-9K"></a>智者复当作如是念：<a id="a-9L"></a>‘我若生是杂食之爱，<a id="a-9M"></a>则不能断生老病死。<a id="a-9N"></a>我今虽贪无漏之道，<a id="a-9O"></a>不断受因则不能得无漏道果，<a id="a-9P"></a>是故应当先断是触。<a id="a-9Q"></a>’触既断已，<a id="a-9R"></a>受则自灭；<a id="a-9S"></a>受既灭已，<a id="a-9T"></a>爱亦随灭，<a id="a-9U"></a>是名八正道。<a id="a-9V"></a>善男子，<a id="a-9W"></a>若有众生能如是观，<a id="a-9X"></a>虽有毒身，<a id="a-9Y"></a>其中亦有微妙药王；<a id="a-9Z"></a>如雪山中虽有毒草亦有妙药。<a id="a-9a"></a>善男子，<a id="a-9b"></a>如是众生虽从烦恼而得果报，<a id="a-9c"></a>而是果报更不复为烦恼作因，<a id="a-9d"></a>是即名为清净梵行。</p>
  <p id="a9e">“复次，<a id="a-9f"></a>善男子，<a id="a-9g"></a>智者当观受、<a id="a-9h"></a>爱二事何因缘生？<a id="a-9i"></a>知因想生。<a id="a-9j"></a>何以故？<a id="a-9k"></a>众生见色亦不生贪，<a id="a-9l"></a>及观受时亦不生贪。<a id="a-9m"></a>若于色中生颠倒想，<a id="a-9n"></a>谓色即是常乐我净，<a id="a-9o"></a>受是常恒无有变易，<a id="a-9p"></a>因是倒想生贪恚痴。<a id="a-9q"></a>是故智者应当观想。<a id="a-9r"></a>云何观想？<a id="a-9s"></a>当作是念：<a id="a-9t"></a>‘一切众生未得正道皆有倒想。<a id="a-9u"></a>云何倒想？<a id="a-9v"></a>于非常中生于常想，<a id="a-9w"></a>于非乐中生于乐想，<a id="a-9x"></a>于非净中生于净想，<a id="a-9y"></a>于空法中生于我想，<a id="a-9z"></a>于非男女大小昼夜岁月衣服房舍卧具生于男女至卧具想。<a id="a-A0"></a>’是想三种：<a id="a-A1"></a>一者、<a id="a-A2"></a>小，<a id="a-A3"></a>二者、<a id="a-A4"></a>大，<a id="a-A5"></a>三者、<a id="a-A6"></a>无边。<a id="a-A7"></a>小因缘故生于小想，<a id="a-A8"></a>大因缘故生于大想，<a id="a-A9"></a>无量缘故生无量想。<a id="a-AA"></a>复有小想，<a id="a-AB"></a>谓未入定；<a id="a-AC"></a>复有大想，<a id="a-AD"></a>谓已入定；<a id="a-AE"></a>复有无量想，<a id="a-AF"></a>谓十一切入。<a id="a-AG"></a>复有小想，<a id="a-AH"></a>所谓欲界一切想等；<a id="a-AI"></a>复有大想，<a id="a-AJ"></a>所谓色界一切想等；<a id="a-AK"></a>复有无量想，<a id="a-AL"></a>谓无色界一切想等。<a id="a-AM"></a>三想灭故，<a id="a-AN"></a>受则自灭，<a id="a-AO"></a>想、<a id="a-AP"></a>受灭故，<a id="a-AQ"></a>名为解脱。<a id="a-AR"></a>”</p>
  <p id="aAS">迦葉菩萨言：<a id="a-AT"></a>“世尊，<a id="a-AU"></a>灭一切法名为解脱，<a id="a-AV"></a>如来云何说想、<a id="a-AW"></a>受灭名解脱耶？<a id="a-AX"></a>”</p>
  <p id="aAY">佛言：<a id="a-AZ"></a>“善男子，<a id="a-Aa"></a>如来或时因众生说，<a id="a-Ab"></a>闻者解法；<a id="a-Ac"></a>或时因法说于众生，<a id="a-Ad"></a>闻者亦解说于众生。<a id="a-Ae"></a>云何名为因众生说，<a id="a-Af"></a>闻者解法？<a id="a-Ag"></a>如我先为大迦葉说：<a id="a-Ah"></a>‘迦葉，<a id="a-Ai"></a>众生灭时，<a id="a-Aj"></a>善法则灭。<a id="a-Ak"></a>’是名因众生说，<a id="a-Al"></a>闻者解法。<a id="a-Am"></a>云何因法说于众生，<a id="a-An"></a>闻者亦解说于众生？<a id="a-Ao"></a>如我先为阿难说言：<a id="a-Ap"></a>‘我亦不说亲近一切法，<a id="a-Aq"></a>亦复不说不亲近一切法。<a id="a-Ar"></a>若法近已，<a id="a-As"></a>善法衰羸，<a id="a-At"></a>不善炽盛，<a id="a-Au"></a>如是法者不应亲近。<a id="a-Av"></a>若法近已，<a id="a-Aw"></a>不善衰灭，<a id="a-Ax"></a>善法增长，<a id="a-Ay"></a>如是法者是应亲近。<a id="a-Az"></a>’是名因法说于众生，<a id="a-B0"></a>闻者亦解说于众生。<a id="a-B1"></a>善男子，<a id="a-B2"></a>如来虽说想、<a id="a-B3"></a>受二灭，<a id="a-B4"></a>则已总说一切可断。<a id="a-B5"></a>智者既观如是想已，<a id="a-B6"></a>次观想因，<a id="a-B7"></a>是无量想因何而生？<a id="a-B8"></a>知因触生。<a id="a-B9"></a>是触二种：<a id="a-BA"></a>一者、<a id="a-BB"></a>因烦恼触，<a id="a-BC"></a>二者、<a id="a-BD"></a>因解脱触。<a id="a-BE"></a>因无明生名烦恼触，<a id="a-BF"></a>因明生者名解脱触。<a id="a-BG"></a>因烦恼触生于倒想，<a id="a-BH"></a>因解脱触生不倒想。<a id="a-BI"></a>观想因已，<a id="a-BJ"></a>次观果报。<a id="a-BK"></a>”</p>
  <p id="aBL">迦葉菩萨白佛言：<a id="a-BM"></a>“世尊，<a id="a-BN"></a>若以因此烦恼之想生于倒想，<a id="a-BO"></a>一切圣人实有倒想而无烦恼，<a id="a-BP"></a>是义云何？<a id="a-BQ"></a>”</p>
  <p id="aBR">佛言：<a id="a-BS"></a>“善男子，<a id="a-BT"></a>云何圣人而有倒想？<a id="a-BU"></a>”</p>
  <p id="aBV">迦葉菩萨言：<a id="a-BW"></a>“世尊，<a id="a-BX"></a>一切圣人牛作牛想，<a id="a-BY"></a>亦说是牛；<a id="a-BZ"></a>马作马想，<a id="a-Ba"></a>亦说是马；<a id="a-Bb"></a>男女大小舍宅车乘去来亦尔，<a id="a-Bc"></a>是名倒想。<a id="a-Bd"></a>”</p>
  <p id="aBe">“善男子，<a id="a-Bf"></a>一切凡夫有二种想：<a id="a-Bg"></a>一者、<a id="a-Bh"></a>世流布想，<a id="a-Bi"></a>二者、<a id="a-Bj"></a>著想。<a id="a-Bk"></a>一切圣人唯有世流布想，<a id="a-Bl"></a>无有著想。<a id="a-Bm"></a>一切凡夫恶觉观故，<a id="a-Bn"></a>于世流布生于著想。<a id="a-Bo"></a>一切圣人善觉观故，<a id="a-Bp"></a>于世流布不生著想。<a id="a-Bq"></a>是故凡夫名为倒想，<a id="a-Br"></a>圣人虽知，<a id="a-Bs"></a>不名倒想。<a id="a-Bt"></a>智者如是观想因已，<a id="a-Bu"></a>次观果报：<a id="a-Bv"></a>‘是恶想果，<a id="a-Bw"></a>在于地狱、<a id="a-Bx"></a>饿鬼、<a id="a-By"></a>畜生、<a id="a-Bz"></a>人、<a id="a-C0"></a>天中受。<a id="a-C1"></a>如我因断恶觉观故，<a id="a-C2"></a>无明触断，<a id="a-C3"></a>是故想断；<a id="a-C4"></a>因想断故，<a id="a-C5"></a>果报亦断。<a id="a-C6"></a>’智者为断如是想因，<a id="a-C7"></a>修八正道。<a id="a-C8"></a>善男子，<a id="a-C9"></a>若有能作如是等观，<a id="a-CA"></a>则得名为清净梵行。<a id="a-CB"></a>善男子，<a id="a-CC"></a>是名众生毒身之中有妙药王，<a id="a-CD"></a>如雪山中虽有毒草亦有妙药。</p>
  <p id="aCE">“复次，<a id="a-CF"></a>善男子，<a id="a-CG"></a>智者观欲。<a id="a-CH"></a>欲者即是色、<a id="a-CI"></a>声、<a id="a-CJ"></a>香、<a id="a-CK"></a>味、<a id="a-CL"></a>触。<a id="a-CM"></a>善男子，<a id="a-CN"></a>即是如来因中说果。<a id="a-CO"></a>从此五事生于欲耳，<a id="a-CP"></a>实非欲也。<a id="a-CQ"></a>善男子，<a id="a-CR"></a>愚痴之人贪求受之，<a id="a-CS"></a>于是色中生颠倒想，<a id="a-CT"></a>乃至触中亦生倒想，<a id="a-CU"></a>倒想因缘便生于受，<a id="a-CV"></a>是故世间说因倒想生十种想。<a id="a-CW"></a>欲因缘故，<a id="a-CX"></a>在于世间受恶果报。<a id="a-CY"></a>以恶加于父母、<a id="a-CZ"></a>沙门、<a id="a-Ca"></a>婆罗门等，<a id="a-Cb"></a>所不应作而故作之不惜身命。<a id="a-Cc"></a>是故智者观是恶想因缘故生欲心。<a id="a-Cd"></a>智者如是观欲因已，<a id="a-Ce"></a>次观果报：<a id="a-Cf"></a>‘是欲多有诸恶果报，<a id="a-Cg"></a>所谓地狱、<a id="a-Ch"></a>饿鬼、<a id="a-Ci"></a>畜生、<a id="a-Cj"></a>人中、<a id="a-Ck"></a>天上，<a id="a-Cl"></a>是名观果报。<a id="a-Cm"></a>若是恶想得除灭者，<a id="a-Cn"></a>终不生于此欲心也，<a id="a-Co"></a>无欲心故不受恶受，<a id="a-Cp"></a>无恶受故则无恶果。<a id="a-Cq"></a>是故我应先断恶想，<a id="a-Cr"></a>断恶想已，<a id="a-Cs"></a>如是等法自然而灭。<a id="a-Ct"></a>’是故智者为灭恶想修八正道，<a id="a-Cu"></a>是则名为清净梵行，<a id="a-Cv"></a>是名众生毒身之中有妙药王，<a id="a-Cw"></a>如雪山中虽有毒草亦有妙药。</p>
  <p id="aCx">“复次，<a id="a-Cy"></a>善男子，<a id="a-Cz"></a>智者如是观是欲已，<a id="a-D0"></a>次当观业。<a id="a-D1"></a>何以故？<a id="a-D2"></a>有智之人当作是念：<a id="a-D3"></a>‘受想触欲即是烦恼，<a id="a-D4"></a>是烦恼者能作生业，<a id="a-D5"></a>不作受业。<a id="a-D6"></a>’如是烦恼与业共行，<a id="a-D7"></a>则有二种：<a id="a-D8"></a>一、<a id="a-D9"></a>作生业，<a id="a-DA"></a>二、<a id="a-DB"></a>作受业。<a id="a-DC"></a>是故智者当观于业，<a id="a-DD"></a>是业三种，<a id="a-DE"></a>谓身口意。<a id="a-DF"></a>善男子，<a id="a-DG"></a>身口二业，<a id="a-DH"></a>亦名为业，<a id="a-DI"></a>亦名业果；<a id="a-DJ"></a>意唯名业，<a id="a-DK"></a>不名为果，<a id="a-DL"></a>以业因故则名为业。<a id="a-DM"></a>善男子，<a id="a-DN"></a>身口二业名为外业，<a id="a-DO"></a>意业名内。<a id="a-DP"></a>是三种业共烦恼行故作二种业：<a id="a-DQ"></a>一者、<a id="a-DR"></a>生业，<a id="a-DS"></a>二者、<a id="a-DT"></a>受业。<a id="a-DU"></a>善男子，<a id="a-DV"></a>正业者即意业也，<a id="a-DW"></a>期业者谓身口业。<a id="a-DX"></a>先发故名意业，<a id="a-DY"></a>从意业生名身口业，<a id="a-DZ"></a>是故意业得名为正。<a id="a-Da"></a>智者观业已，<a id="a-Db"></a>次观业因。<a id="a-Dc"></a>业因者即无明触，<a id="a-Dd"></a>因无明触，<a id="a-De"></a>众生求有，<a id="a-Df"></a>求有因缘即是爱也，<a id="a-Dg"></a>爱因缘故造作三种身口意业。<a id="a-Dh"></a>善男子，<a id="a-Di"></a>智者如是观业因已，<a id="a-Dj"></a>次观果报。<a id="a-Dk"></a>果报有四：<a id="a-Dl"></a>一者、<a id="a-Dm"></a>黑黑果报，<a id="a-Dn"></a>二者、<a id="a-Do"></a>白白果报，<a id="a-Dp"></a>三者、<a id="a-Dq"></a>杂杂果报，<a id="a-Dr"></a>四者、<a id="a-Ds"></a>不黑不白不黑不白果报。<a id="a-Dt"></a>黑黑果报者，<a id="a-Du"></a>作业时垢，<a id="a-Dv"></a>果报亦垢；<a id="a-Dw"></a>白白果报者，<a id="a-Dx"></a>作业时净，<a id="a-Dy"></a>果报亦净；<a id="a-Dz"></a>杂杂果报者，<a id="a-E0"></a>作业时杂，<a id="a-E1"></a>果报亦杂；<a id="a-E2"></a>不白不黑不白不黑果报者，<a id="a-E3"></a>名无漏业。<a id="a-E4"></a>”</p>
  <p id="aE5">迦葉菩萨白佛言：<a id="a-E6"></a>“世尊，<a id="a-E7"></a>先说无漏无有果报，<a id="a-E8"></a>今云何言不白不黑果报耶？<a id="a-E9"></a>”</p>
  <p id="aEA">佛言：<a id="a-EB"></a>“善男子，<a id="a-EC"></a>是义有二：<a id="a-ED"></a>一者、<a id="a-EE"></a>亦果亦报，<a id="a-EF"></a>二者、<a id="a-EG"></a>唯果非报。<a id="a-EH"></a>黑黑果报，<a id="a-EI"></a>亦名为果，<a id="a-EJ"></a>亦名为报。<a id="a-EK"></a>黑因生故得名为果，<a id="a-EL"></a>能作因故复名为报。<a id="a-EM"></a>净杂亦尔。<a id="a-EN"></a>无漏果者，<a id="a-EO"></a>因有漏生故名为果，<a id="a-EP"></a>不作他因不名为报，<a id="a-EQ"></a>是故名果，<a id="a-ER"></a>不名为报。<a id="a-ES"></a>”</p>
  <p id="aET">迦葉菩萨白佛言：<a id="a-EU"></a>“世尊，<a id="a-EV"></a>是无漏业非是黑法，<a id="a-EW"></a>何因缘故不名为白？<a id="a-EX"></a>”</p>
  <p id="aEY">“善男子，<a id="a-EZ"></a>无有报故不名为白，<a id="a-Ea"></a>对治黑故故名为白，<a id="a-Eb"></a>我今乃说受果报者名之为白。<a id="a-Ec"></a>是无漏业不受报故，<a id="a-Ed"></a>不名为白，<a id="a-Ee"></a>名为寂静。<a id="a-Ef"></a>如是业者，<a id="a-Eg"></a>有定受报处。<a id="a-Eh"></a>如十恶法，<a id="a-Ei"></a>定在地狱、<a id="a-Ej"></a>饿鬼、<a id="a-Ek"></a>畜生；<a id="a-El"></a>十善之业，<a id="a-Em"></a>定在人天。<a id="a-En"></a>十不善法有上中下。<a id="a-Eo"></a>上因缘故受地狱身，<a id="a-Ep"></a>中因缘故受畜生身，<a id="a-Eq"></a>下因缘故受饿鬼身。<a id="a-Er"></a>人业十善，<a id="a-Es"></a>复有四种：<a id="a-Et"></a>一者、<a id="a-Eu"></a>下，<a id="a-Ev"></a>二者、<a id="a-Ew"></a>中，<a id="a-Ex"></a>三者、<a id="a-Ey"></a>上，<a id="a-Ez"></a>四者、<a id="a-F0"></a>上上。<a id="a-F1"></a>下因缘故生郁单越，<a id="a-F2"></a>中因缘故生弗婆提，<a id="a-F3"></a>上因缘故生瞿陀尼，<a id="a-F4"></a>上上因缘生阎浮提。<a id="a-F5"></a>有智之人作是观已，<a id="a-F6"></a>即作是念：<a id="a-F7"></a>‘我当云何断是果报？<a id="a-F8"></a>’复作是念：<a id="a-F9"></a>‘是业因缘，<a id="a-FA"></a>无明、<a id="a-FB"></a>触生。<a id="a-FC"></a>我若断除无明与触，<a id="a-FD"></a>如是业果则灭不生。<a id="a-FE"></a>’是故智者为断无明、<a id="a-FF"></a>触因缘故修八正道，<a id="a-FG"></a>是则名为清净梵行。<a id="a-FH"></a>善男子，<a id="a-FI"></a>是名众生毒身之中有妙药王，<a id="a-FJ"></a>如雪山中虽有毒草亦有妙药。</p>
  <p id="aFK">“复次，<a id="a-FL"></a>善男子，<a id="a-FM"></a>智者观业、<a id="a-FN"></a>观烦恼已，<a id="a-FO"></a>次观是二所得果报。<a id="a-FP"></a>是二果报即是苦也。<a id="a-FQ"></a>既知是苦则能舍离一切受生。<a id="a-FR"></a>智者复观烦恼因缘生于烦恼，<a id="a-FS"></a>业因缘故亦生烦恼，<a id="a-FT"></a>烦恼因缘复生于业，<a id="a-FU"></a>业因缘生苦，<a id="a-FV"></a>苦因缘故生于烦恼，<a id="a-FW"></a>烦恼因缘生有，<a id="a-FX"></a>有因缘生苦，<a id="a-FY"></a>有因缘生有，<a id="a-FZ"></a>有因缘生业，<a id="a-Fa"></a>业因缘生烦恼，<a id="a-Fb"></a>烦恼因缘生苦，<a id="a-Fc"></a>苦因缘生苦。<a id="a-Fd"></a>善男子，<a id="a-Fe"></a>智者若能作如是观，<a id="a-Ff"></a>当知是人能观业苦。<a id="a-Fg"></a>何以故？<a id="a-Fh"></a>如上所观，<a id="a-Fi"></a>即是生死十二因缘。<a id="a-Fj"></a>若人能观如是生死十二因缘，<a id="a-Fk"></a>当知是人不造新业，<a id="a-Fl"></a>能坏故业。<a id="a-Fm"></a>善男子，<a id="a-Fn"></a>有智之人观地狱苦，<a id="a-Fo"></a>观一地狱乃至一百三十六所，<a id="a-Fp"></a>一一地狱有种种苦，<a id="a-Fq"></a>皆是烦恼业因缘生；<a id="a-Fr"></a>观地狱已，<a id="a-Fs"></a>次观饿鬼、<a id="a-Ft"></a>畜生等苦；<a id="a-Fu"></a>作是观已，<a id="a-Fv"></a>复观人天所有诸苦，<a id="a-Fw"></a>如是众苦皆从烦恼业因缘生。<a id="a-Fx"></a>善男子，<a id="a-Fy"></a>天上虽无大苦恼事，<a id="a-Fz"></a>然其身体柔软细滑，<a id="a-G0"></a>见五相时极受大苦，<a id="a-G1"></a>如地狱苦等无差别。<a id="a-G2"></a>善男子，<a id="a-G3"></a>智者深观三界诸苦，<a id="a-G4"></a>皆从烦恼业因缘生。<a id="a-G5"></a>善男子，<a id="a-G6"></a>譬如坏器即易破坏，<a id="a-G7"></a>众生受身亦复如是，<a id="a-G8"></a>既受身已是众苦器。<a id="a-G9"></a>譬如大树华果繁茂，<a id="a-GA"></a>众鸟能坏，<a id="a-GB"></a>如多干草，<a id="a-GC"></a>小火能焚，<a id="a-GD"></a>众生受身为苦所坏亦复如是。<a id="a-GE"></a>善男子，<a id="a-GF"></a>智者若能观苦八种如圣行中，<a id="a-GG"></a>当知是人能断众苦。</p>
  <p id="aGH">“善男子，<a id="a-GI"></a>智者深观是八苦已，<a id="a-GJ"></a>次观苦因。<a id="a-GK"></a>苦因者，<a id="a-GL"></a>即爱无明。<a id="a-GM"></a>是爱无明则有二种：<a id="a-GN"></a>一者、<a id="a-GO"></a>求身，<a id="a-GP"></a>二者、<a id="a-GQ"></a>求财。<a id="a-GR"></a>求身求财，<a id="a-GS"></a>二俱是苦。<a id="a-GT"></a>是故当知爱无明者即是苦因。<a id="a-GU"></a>善男子，<a id="a-GV"></a>是爱无明则有二种：<a id="a-GW"></a>一者、<a id="a-GX"></a>内，<a id="a-GY"></a>二者、<a id="a-GZ"></a>外。<a id="a-Ga"></a>内能作业，<a id="a-Gb"></a>外能增长。<a id="a-Gc"></a>又复内能作业，<a id="a-Gd"></a>外作业果。<a id="a-Ge"></a>断内爱已，<a id="a-Gf"></a>业则得断；<a id="a-Gg"></a>断外爱已，<a id="a-Gh"></a>果则得断。<a id="a-Gi"></a>内爱能生未来世苦，<a id="a-Gj"></a>外爱能生现在世苦。<a id="a-Gk"></a>智者观爱即是苦因。<a id="a-Gl"></a>既观因已，<a id="a-Gm"></a>次观果报。<a id="a-Gn"></a>苦果报者，<a id="a-Go"></a>即是取也。<a id="a-Gp"></a>爱果名取，<a id="a-Gq"></a>是取因缘，<a id="a-Gr"></a>即内外爱，<a id="a-Gs"></a>则有爱苦。<a id="a-Gt"></a>善男子，<a id="a-Gu"></a>智者当观爱因缘取，<a id="a-Gv"></a>取因缘爱。<a id="a-Gw"></a>若我能断爱、<a id="a-Gx"></a>取二事，<a id="a-Gy"></a>则不造业，<a id="a-Gz"></a>受于众苦。<a id="a-H0"></a>是故智者为断爱苦，<a id="a-H1"></a>修八正道。<a id="a-H2"></a>善男子，<a id="a-H3"></a>若有人能如是观者，<a id="a-H4"></a>是则名为清净梵行。<a id="a-H5"></a>是名众生毒身之中有妙药王，<a id="a-H6"></a>如雪山中虽有毒草亦有妙药。<a id="a-H7"></a>”</p>
  <p id="aH8">迦葉菩萨白佛言：<a id="a-H9"></a>“世尊，<a id="a-HA"></a>云何名为清净梵行？<a id="a-HB"></a>”</p>
  <p id="aHC">佛言：<a id="a-HD"></a>“善男子，<a id="a-HE"></a>一切法是。<a id="a-HF"></a>”</p>
  <p id="aHG">迦葉菩萨言：<a id="a-HH"></a>“世尊，<a id="a-HI"></a>一切法者，<a id="a-HJ"></a>义不决定。<a id="a-HK"></a>何以故？<a id="a-HL"></a>如来或说是善不善，<a id="a-HM"></a>或时说为四念处观，<a id="a-HN"></a>或说是十二入，<a id="a-HO"></a>或说是善知识，<a id="a-HP"></a>或说是十二因缘，<a id="a-HQ"></a>或说是众生，<a id="a-HR"></a>或说是正见、<a id="a-HS"></a>邪见，<a id="a-HT"></a>或说十二部经，<a id="a-HU"></a>或说即是二谛。<a id="a-HV"></a>如来今乃说一切法为净梵行，<a id="a-HW"></a>悉是何等一切法耶？<a id="a-HX"></a>”</p>
  <p id="aHY">佛言：<a id="a-HZ"></a>“善哉！<a id="a-Ha"></a>善哉！<a id="a-Hb"></a>善男子，<a id="a-Hc"></a>如是微妙《大涅槃经》，<a id="a-Hd"></a>乃是一切善法宝藏。<a id="a-He"></a>譬如大海是众宝藏，<a id="a-Hf"></a>是涅槃经亦复如是，<a id="a-Hg"></a>即是一切字义秘藏。<a id="a-Hh"></a>善男子，<a id="a-Hi"></a>如须弥山众药根本；<a id="a-Hj"></a>是经亦尔，<a id="a-Hk"></a>即是菩萨戒之根本。<a id="a-Hl"></a>善男子，<a id="a-Hm"></a>譬如虚空是一切物之所住处；<a id="a-Hn"></a>是经亦尔，<a id="a-Ho"></a>即是一切善法住处。<a id="a-Hp"></a>善男子，<a id="a-Hq"></a>譬如猛风无能系缚；<a id="a-Hr"></a>一切菩萨行是经者亦复如是，<a id="a-Hs"></a>不为一切烦恼恶法之所系缚。<a id="a-Ht"></a>善男子，<a id="a-Hu"></a>譬如金刚无能坏者；<a id="a-Hv"></a>是经亦尔，<a id="a-Hw"></a>虽有外道恶邪之人，<a id="a-Hx"></a>不能破坏。<a id="a-Hy"></a>善男子，<a id="a-Hz"></a>如恒河沙无能数者；<a id="a-I0"></a>如是经义亦复如是，<a id="a-I1"></a>无能数者。</p>
  <p id="aI2">“善男子，<a id="a-I3"></a>是经典者，<a id="a-I4"></a>为诸菩萨而作法幢如帝释幢。<a id="a-I5"></a>善男子，<a id="a-I6"></a>是经即是趣涅槃城之商主也。<a id="a-I7"></a>如大导师引诸商人趣向大海。<a id="a-I8"></a>善男子，<a id="a-I9"></a>是经能为诸菩萨等作法光明，<a id="a-IA"></a>如世日月能破诸闇。<a id="a-IB"></a>善男子，<a id="a-IC"></a>是经能为病苦众生作大良药，<a id="a-ID"></a>如香山中微妙药王能治众病。<a id="a-IE"></a>善男子，<a id="a-IF"></a>是经能为一阐提杖，<a id="a-IG"></a>犹如羸人因之得起。<a id="a-IH"></a>善男子，<a id="a-II"></a>是经能为一切恶人而作桥梁，<a id="a-IJ"></a>犹如世桥能渡一切。<a id="a-IK"></a>善男子，<a id="a-IL"></a>是经能为行二十五有者，<a id="a-IM"></a>遇烦恼热而作阴凉，<a id="a-IN"></a>如世间盖遮覆暑热。<a id="a-IO"></a>善男子，<a id="a-IP"></a>是经即是大无畏王，<a id="a-IQ"></a>能坏一切烦恼恶魔，<a id="a-IR"></a>如师子王降伏众兽。<a id="a-IS"></a>善男子，<a id="a-IT"></a>是经即是大神咒师，<a id="a-IU"></a>能坏一切烦恼恶鬼，<a id="a-IV"></a>如世咒师能去魍魉。<a id="a-IW"></a>善男子，<a id="a-IX"></a>是经即是无上霜雹，<a id="a-IY"></a>能坏一切生死果报，<a id="a-IZ"></a>如世雹雨坏诸果实。<a id="a-Ia"></a>善男子，<a id="a-Ib"></a>是经能为坏戒目者作大良药，<a id="a-Ic"></a>犹如世间安阇那药善疗眼痛。<a id="a-Id"></a>善男子，<a id="a-Ie"></a>是经能住一切善法，<a id="a-If"></a>如世间地能住众物。<a id="a-Ig"></a>善男子，<a id="a-Ih"></a>是经即是毁戒众生之明镜也，<a id="a-Ii"></a>如世明镜见诸色像。<a id="a-Ij"></a>善男子，<a id="a-Ik"></a>是经能为无惭愧者而作衣服，<a id="a-Il"></a>如世衣裳障蔽形体。<a id="a-Im"></a>善男子，<a id="a-In"></a>是经能为贫善法者作大财宝，<a id="a-Io"></a>如功德天利益贫者。<a id="a-Ip"></a>善男子，<a id="a-Iq"></a>是经能为渴法众生作甘露浆，<a id="a-Ir"></a>如八味水充足渴者。<a id="a-Is"></a>善男子，<a id="a-It"></a>是经能为烦恼之人而作法床，<a id="a-Iu"></a>如世之人遇安隐床。<a id="a-Iv"></a>善男子，<a id="a-Iw"></a>是经能为初地菩萨至十住菩萨而作璎珞、<a id="a-Ix"></a>香华、<a id="a-Iy"></a>涂香、<a id="a-Iz"></a>末香、<a id="a-J0"></a>烧香，<a id="a-J1"></a>清净种性具足之乘，<a id="a-J2"></a>过于一切六波罗蜜受妙乐处，<a id="a-J3"></a>如忉利天波利质多罗树。<a id="a-J4"></a>善男子，<a id="a-J5"></a>是经即是刚利智斧，<a id="a-J6"></a>能伐一切烦恼大树，<a id="a-J7"></a>即是利刀能割习气，<a id="a-J8"></a>即是勇健能摧魔怨，<a id="a-J9"></a>即是智火焚烦恼薪，<a id="a-JA"></a>即因缘藏出辟支佛，<a id="a-JB"></a>即是闻藏生声闻人，<a id="a-JC"></a>即是一切诸天之眼，<a id="a-JD"></a>即是一切人之正道，<a id="a-JE"></a>即是一切畜生依处，<a id="a-JF"></a>即是饿鬼解脱之处，<a id="a-JG"></a>即是地狱无上之尊，<a id="a-JH"></a>即是一切十方众生无上之器，<a id="a-JI"></a>即是十方过去未来现在诸佛之父母也。</p>
  <p id="aJJ">“善男子，<a id="a-JK"></a>是故此经摄一切法，<a id="a-JL"></a>如我先说。<a id="a-JM"></a>此经虽摄一切诸法，<a id="a-JN"></a>我说梵行即是三十七助道法。<a id="a-JO"></a>善男子，<a id="a-JP"></a>若离如是三十七品，<a id="a-JQ"></a>终不能得声闻正果，<a id="a-JR"></a>乃至阿耨多罗三藐三菩提果，<a id="a-JS"></a>不见佛性及佛性果。<a id="a-JT"></a>以是因缘，<a id="a-JU"></a>梵行即是三十七品。<a id="a-JV"></a>何以故？<a id="a-JW"></a>三十七品，<a id="a-JX"></a>性非颠倒，<a id="a-JY"></a>能坏颠倒；<a id="a-JZ"></a>性非恶见，<a id="a-Ja"></a>能坏恶见；<a id="a-Jb"></a>性非怖畏，<a id="a-Jc"></a>能坏怖畏；<a id="a-Jd"></a>性是净行，<a id="a-Je"></a>能令众生毕竟造作清净梵行。<a id="a-Jf"></a>”</p>
  <p id="aJg">迦葉菩萨白佛言：<a id="a-Jh"></a>“世尊，<a id="a-Ji"></a>有漏之法亦复能作无漏法因，<a id="a-Jj"></a>如来何故不说有漏为净梵行？<a id="a-Jk"></a>”</p>
  <p id="aJl">“善男子，<a id="a-Jm"></a>一切有漏即是颠倒，<a id="a-Jn"></a>是故有漏不得名为清净梵行。<a id="a-Jo"></a>”</p>
  <p id="aJp">迦葉菩萨白佛言：<a id="a-Jq"></a>“世尊，<a id="a-Jr"></a>世第一法为是有漏、<a id="a-Js"></a>是无漏耶？<a id="a-Jt"></a>”</p>
  <p id="aJu">佛言：<a id="a-Jv"></a>“善男子，<a id="a-Jw"></a>是有漏也。<a id="a-Jx"></a>”</p>
  <p id="aJy">“世尊，<a id="a-Jz"></a>虽是有漏，<a id="a-K0"></a>性非颠倒，<a id="a-K1"></a>何故不名清净梵行？<a id="a-K2"></a>”</p>
  <p id="aK3">“善男子，<a id="a-K4"></a>世第一法，<a id="a-K5"></a>无漏因故，<a id="a-K6"></a>似于无漏向无漏故，<a id="a-K7"></a>不名颠倒。<a id="a-K8"></a>善男子，<a id="a-K9"></a>清净梵行，<a id="a-KA"></a>发心相续乃至毕竟。<a id="a-KB"></a>世第一法，<a id="a-KC"></a>唯是一念，<a id="a-KD"></a>是故不得名净梵行。<a id="a-KE"></a>”</p>
  <p id="aKF">迦葉菩萨白佛言：<a id="a-KG"></a>“世尊，<a id="a-KH"></a>众生五识亦是有漏，<a id="a-KI"></a>非是颠倒，<a id="a-KJ"></a>复非一念，<a id="a-KK"></a>何故不名清净梵行？<a id="a-KL"></a>”</p>
  <p id="aKM">“善男子，<a id="a-KN"></a>众生五识虽非一念，<a id="a-KO"></a>然是有漏，<a id="a-KP"></a>复是颠倒，<a id="a-KQ"></a>增诸漏故名为有漏，<a id="a-KR"></a>体非真实著想故倒。<a id="a-KS"></a>云何名为体非真实著想故倒？<a id="a-KT"></a>非男女中生男女想，<a id="a-KU"></a>乃至舍宅、<a id="a-KV"></a>车乘、<a id="a-KW"></a>瓶衣亦复如是，<a id="a-KX"></a>是名颠倒。<a id="a-KY"></a>善男子，<a id="a-KZ"></a>三十七品性无颠倒，<a id="a-Ka"></a>是故得名清净梵行。<a id="a-Kb"></a>善男子，<a id="a-Kc"></a>若有菩萨于三十七品，<a id="a-Kd"></a>知根、<a id="a-Ke"></a>知因、<a id="a-Kf"></a>知摄、<a id="a-Kg"></a>知增、<a id="a-Kh"></a>知主、<a id="a-Ki"></a>知导、<a id="a-Kj"></a>知胜、<a id="a-Kk"></a>知实、<a id="a-Kl"></a>知毕竟者，<a id="a-Km"></a>如是菩萨则得名为清净梵行。<a id="a-Kn"></a>”</p>
  <p id="aKo">迦葉菩萨白佛言：<a id="a-Kp"></a>“世尊，<a id="a-Kq"></a>云何名为知根乃至知毕竟耶？<a id="a-Kr"></a>”</p>
  <p id="aKs">佛言：<a id="a-Kt"></a>“善男子，<a id="a-Ku"></a>善哉！<a id="a-Kv"></a>善哉！<a id="a-Kw"></a>菩萨发问为于二事：<a id="a-Kx"></a>一者、<a id="a-Ky"></a>为自知故，<a id="a-Kz"></a>二者、<a id="a-L0"></a>为他知故。<a id="a-L1"></a>汝今已知，<a id="a-L2"></a>但为无量众生未解启请是事，<a id="a-L3"></a>是故我今重赞叹汝。<a id="a-L4"></a>善哉！<a id="a-L5"></a>善哉！<a id="a-L6"></a>善男子，<a id="a-L7"></a>三十七品，<a id="a-L8"></a>根本是欲，<a id="a-L9"></a>因名明触，<a id="a-LA"></a>摄取名受，<a id="a-LB"></a>增名善思，<a id="a-LC"></a>主名为念，<a id="a-LD"></a>导名为定，<a id="a-LE"></a>胜名智慧，<a id="a-LF"></a>实名解脱，<a id="a-LG"></a>毕竟名为大般涅槃。<a id="a-LH"></a>善男子，<a id="a-LI"></a>善欲即是初发道心，<a id="a-LJ"></a>乃至阿耨多罗三藐三菩提之根本也，<a id="a-LK"></a>是故我说欲为根本。<a id="a-LL"></a>善男子，<a id="a-LM"></a>如世间说，<a id="a-LN"></a>一切苦恼，<a id="a-LO"></a>爱为根本；<a id="a-LP"></a>一切疹病，<a id="a-LQ"></a>宿食为本；<a id="a-LR"></a>一切断事，<a id="a-LS"></a>斗诤为本；<a id="a-LT"></a>一切恶事，<a id="a-LU"></a>虚妄为本。<a id="a-LV"></a>”</p>
  <p id="aLW">迦葉菩萨白佛言：<a id="a-LX"></a>“世尊，<a id="a-LY"></a>如来先于此经中说，<a id="a-LZ"></a>一切善法，<a id="a-La"></a>不放逸为本，<a id="a-Lb"></a>今乃说欲，<a id="a-Lc"></a>是义云何？<a id="a-Ld"></a>”</p>
  <p id="aLe">佛言：<a id="a-Lf"></a>“善男子，<a id="a-Lg"></a>若言生因，<a id="a-Lh"></a>善欲是也；<a id="a-Li"></a>若言了因，<a id="a-Lj"></a>不放逸是。<a id="a-Lk"></a>如世间说，<a id="a-Ll"></a>一切果者，<a id="a-Lm"></a>子为其因；<a id="a-Ln"></a>或复有说，<a id="a-Lo"></a>子为生因，<a id="a-Lp"></a>地为了因。<a id="a-Lq"></a>是义亦尔。<a id="a-Lr"></a>”</p>
  <p id="aLs">迦葉菩萨言：<a id="a-Lt"></a>“世尊，<a id="a-Lu"></a>如来先于余经中说，<a id="a-Lv"></a>三十七品，<a id="a-Lw"></a>佛是根本，<a id="a-Lx"></a>是义云何？<a id="a-Ly"></a>”</p>
  <p id="aLz">“善男子，<a id="a-M0"></a>如来先说众生初知三十七品，<a id="a-M1"></a>佛是根本；<a id="a-M2"></a>若自证得，<a id="a-M3"></a>欲为根本。<a id="a-M4"></a>”</p>
  <p id="aM5">“世尊，<a id="a-M6"></a>云何明触名之为因？<a id="a-M7"></a>”</p>
  <p id="aM8">“善男子，<a id="a-M9"></a>如来或时说明为慧，<a id="a-MA"></a>或说为信。<a id="a-MB"></a>善男子，<a id="a-MC"></a>信因缘故，<a id="a-MD"></a>亲近善友，<a id="a-ME"></a>是名为触；<a id="a-MF"></a>亲近因缘，<a id="a-MG"></a>得闻正法，<a id="a-MH"></a>是名为触；<a id="a-MI"></a>因闻正法，<a id="a-MJ"></a>身口意净，<a id="a-MK"></a>是名为触；<a id="a-ML"></a>因三业净，<a id="a-MM"></a>获得正命，<a id="a-MN"></a>是名为触；<a id="a-MO"></a>因正命故得净根戒，<a id="a-MP"></a>因净根戒乐寂静处，<a id="a-MQ"></a>因乐寂静能善思惟，<a id="a-MR"></a>因善思惟得如法住，<a id="a-MS"></a>因如法住得三十七品，<a id="a-MT"></a>能坏无量诸恶烦恼，<a id="a-MU"></a>是名为触。<a id="a-MV"></a>善男子，<a id="a-MW"></a>受名摄取，<a id="a-MX"></a>众生受时能作善恶，<a id="a-MY"></a>是故名受为摄取也。<a id="a-MZ"></a>善男子，<a id="a-Ma"></a>受因缘故生诸烦恼，<a id="a-Mb"></a>三十七品能破坏之，<a id="a-Mc"></a>是故以受为摄取也。<a id="a-Md"></a>因善思惟能破烦恼，<a id="a-Me"></a>是故名增。<a id="a-Mf"></a>何以故？<a id="a-Mg"></a>勤修习故得如是等三十七品。<a id="a-Mh"></a>若观能破诸恶烦恼要赖专念，<a id="a-Mi"></a>是故以念为主。<a id="a-Mj"></a>如世间中，<a id="a-Mk"></a>一切四兵随主将意；<a id="a-Ml"></a>三十七品亦复如是，<a id="a-Mm"></a>皆随念主。<a id="a-Mn"></a>善男子，<a id="a-Mo"></a>既入定已，<a id="a-Mp"></a>三十七品能善分别一切法相，<a id="a-Mq"></a>是故以定为导。<a id="a-Mr"></a>是三十七品分别法相，<a id="a-Ms"></a>智为最胜，<a id="a-Mt"></a>是故以慧为胜。<a id="a-Mu"></a>如是智慧知烦恼已，<a id="a-Mv"></a>智慧力故，<a id="a-Mw"></a>烦恼消灭。<a id="a-Mx"></a>如世间中，<a id="a-My"></a>四兵坏怨或一或二，<a id="a-Mz"></a>勇健者能；<a id="a-N0"></a>三十七品亦复如是，<a id="a-N1"></a>智慧力故能坏烦恼，<a id="a-N2"></a>是故以慧为胜。<a id="a-N3"></a>善男子，<a id="a-N4"></a>虽因修习三十七品获得四禅神通安乐，<a id="a-N5"></a>亦不名实；<a id="a-N6"></a>若坏烦恼证解脱时，<a id="a-N7"></a>乃名为实。<a id="a-N8"></a>是三十七品发心修道，<a id="a-N9"></a>虽得世乐及出世乐、<a id="a-NA"></a>四沙门果及以解脱，<a id="a-NB"></a>亦不得名为毕竟也；<a id="a-NC"></a>若能断除三十七品所行之事，<a id="a-ND"></a>是名涅槃，<a id="a-NE"></a>是故我说毕竟者即大涅槃。</p>
  <p id="aNF">“复次，<a id="a-NG"></a>善男子，<a id="a-NH"></a>善爱念心，<a id="a-NI"></a>即是欲也。<a id="a-NJ"></a>因善爱念，<a id="a-NK"></a>亲近善友，<a id="a-NL"></a>故名为触，<a id="a-NM"></a>是名为因。<a id="a-NN"></a>因近善友，<a id="a-NO"></a>故名为受，<a id="a-NP"></a>是名摄取。<a id="a-NQ"></a>因近善友，<a id="a-NR"></a>能善思惟，<a id="a-NS"></a>故名为增。<a id="a-NT"></a>因是四法，<a id="a-NU"></a>能生长道，<a id="a-NV"></a>所谓欲、<a id="a-NW"></a>念、<a id="a-NX"></a>定、<a id="a-NY"></a>智，<a id="a-NZ"></a>是即名为主、<a id="a-Na"></a>导、<a id="a-Nb"></a>胜也。<a id="a-Nc"></a>因是三法得二解脱，<a id="a-Nd"></a>除断爱故心得解脱，<a id="a-Ne"></a>断无明故慧得解脱，<a id="a-Nf"></a>是名为实。<a id="a-Ng"></a>如是八法，<a id="a-Nh"></a>毕竟得果，<a id="a-Ni"></a>名为涅槃，<a id="a-Nj"></a>故名毕竟。</p>
  <p id="aNk">“复次，<a id="a-Nl"></a>善男子，<a id="a-Nm"></a>欲者即是发心出家。<a id="a-Nn"></a>触者即是白四羯磨，<a id="a-No"></a>是名为因。<a id="a-Np"></a>摄者即是受二种戒：<a id="a-Nq"></a>一者、<a id="a-Nr"></a>波罗提木叉戒，<a id="a-Ns"></a>二者、<a id="a-Nt"></a>净根戒。<a id="a-Nu"></a>是名为受，<a id="a-Nv"></a>是名摄取。<a id="a-Nw"></a>增者即是修习四禅。<a id="a-Nx"></a>主者即是须陀洹果、<a id="a-Ny"></a>斯陀含果。<a id="a-Nz"></a>导者即是阿那含果。<a id="a-O0"></a>胜者即是阿罗汉果。<a id="a-O1"></a>实者即是辟支佛果。<a id="a-O2"></a>毕竟者即是阿耨多罗三藐三菩提果。</p>
  <p id="aO3">“复次，<a id="a-O4"></a>善男子，<a id="a-O5"></a>欲名为识，<a id="a-O6"></a>触名六入，<a id="a-O7"></a>摄名为受，<a id="a-O8"></a>增名无明，<a id="a-O9"></a>主名名色，<a id="a-OA"></a>导名为爱，<a id="a-OB"></a>胜名为取，<a id="a-OC"></a>实名为有，<a id="a-OD"></a>毕竟者名生老病死。<a id="a-OE"></a>”</p>
 </body>
</html>