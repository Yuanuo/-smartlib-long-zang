<!doctype html>
<html id="z3IBTZ9Ji" data-ver="1430">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘涅槃部">
  <meta period="北凉">
 </head>
 <body>
  <h1 id="a1">大般涅槃经卷第一</h1>
  <h2 id="a2">寿命品第一</h2>
  <p id="a3">如是我闻：<a id="a-4"></a>一时，<a id="a-5"></a>佛在拘尸那国力士生地，<a id="a-6"></a>阿利罗跋提河边娑罗双树间。<a id="a-7"></a>尔时，<a id="a-8"></a>世尊与大比丘八十亿百千人俱前后围绕。<a id="a-9"></a>二月十五日临涅槃时，<a id="a-A"></a>以佛神力出大音声。<a id="a-B"></a>其声遍满乃至有顶，<a id="a-C"></a>随其类音普告众生：<a id="a-D"></a>“今日如来、<a id="a-E"></a>应、<a id="a-F"></a>正遍知，<a id="a-G"></a>怜愍众生，<a id="a-H"></a>覆护众生，<a id="a-I"></a>等视众生如罗睺罗，<a id="a-J"></a>为作归依、<a id="a-K"></a>屋舍室宅。<a id="a-L"></a>大觉世尊将欲涅槃，<a id="a-M"></a>一切众生若有所疑，<a id="a-N"></a>今悉可问，<a id="a-O"></a>为最后问。<a id="a-P"></a>”</p>
  <p id="aQ">尔时，<a id="a-R"></a>世尊于晨朝时，<a id="a-S"></a>从其面门放种种光，<a id="a-T"></a>其明杂色青黄赤白、<a id="a-U"></a>玻瓈、<a id="a-V"></a>玛瑙光，<a id="a-W"></a>遍照此三千大千佛之世界，<a id="a-X"></a>乃至十方亦复如是。<a id="a-Y"></a>其中所有六趣众生遇斯光者，<a id="a-Z"></a>罪垢烦恼一切消除。<a id="a-a"></a>是诸众生见闻是已，<a id="a-b"></a>心大忧愁，<a id="a-c"></a>同时举声悲啼号哭：<a id="a-d"></a>“呜呼慈父！<a id="a-e"></a>痛哉！<a id="a-f"></a>苦哉！<a id="a-g"></a>”举手拍头，<a id="a-h"></a>捶胸叫唤，<a id="a-i"></a>其中或有身体颤慄，<a id="a-j"></a>涕泣哽咽。</p>
  <p id="ak">尔时，<a id="a-l"></a>大地、<a id="a-m"></a>诸山、<a id="a-n"></a>大海皆悉震动。<a id="a-o"></a>时诸众生共相谓言：<a id="a-p"></a>“且各裁抑，<a id="a-q"></a>莫大愁苦！<a id="a-r"></a>当疾往诣拘尸那城力士生处，<a id="a-s"></a>至如来所，<a id="a-t"></a>头面礼敬，<a id="a-u"></a>劝请如来莫般涅槃，<a id="a-v"></a>住世一劫若减一劫。<a id="a-w"></a>”互相执手复作是言：<a id="a-x"></a>“世间空虚！<a id="a-y"></a>众生福尽，<a id="a-z"></a>不善诸业增长出世。<a id="a-10"></a>仁等今当速往速往，<a id="a-11"></a>如来不久必入涅槃。<a id="a-12"></a>”复作是言：<a id="a-13"></a>“世间空虚！<a id="a-14"></a>世间空虚！<a id="a-15"></a>我等从今无有救护，<a id="a-16"></a>无所宗仰，<a id="a-17"></a>贫穷孤露，<a id="a-18"></a>一旦远离无上世尊，<a id="a-19"></a>设有疑惑，<a id="a-1A"></a>当复问谁？<a id="a-1B"></a>”</p>
  <p id="a1C">时有无量诸大弟子，<a id="a-1D"></a>尊者摩诃迦旃延、<a id="a-1E"></a>尊者薄拘罗、<a id="a-1F"></a>尊者优波难陀，<a id="a-1G"></a>如是等诸大比丘遇佛光者，<a id="a-1H"></a>其身颤掉乃至大动不能自持，<a id="a-1I"></a>心浊迷闷，<a id="a-1J"></a>发声大唤，<a id="a-1K"></a>生如是等种种苦恼。<a id="a-1L"></a>尔时，<a id="a-1M"></a>复有八十百千诸比丘等，<a id="a-1N"></a>皆阿罗汉，<a id="a-1O"></a>心得自在，<a id="a-1P"></a>所作已办，<a id="a-1Q"></a>离诸烦恼调伏诸根，<a id="a-1R"></a>如大龙王有大威德，<a id="a-1S"></a>成就空慧逮得己利，<a id="a-1T"></a>如栴檀林栴檀围绕，<a id="a-1U"></a>如师子王师子围绕，<a id="a-1V"></a>成就如是无量功德，<a id="a-1W"></a>一切皆是佛之真子。<a id="a-1X"></a>于其晨朝日始初出，<a id="a-1Y"></a>离常住处嚼杨枝时，<a id="a-1Z"></a>遇佛光明，<a id="a-1a"></a>并相谓言：<a id="a-1b"></a>“仁等速疾漱口澡手。<a id="a-1c"></a>”作是言已，<a id="a-1d"></a>举身毛竖，<a id="a-1e"></a>遍体血现如波罗奢华，<a id="a-1f"></a>涕泣盈目生大苦恼。<a id="a-1g"></a>为欲利益安乐众生，<a id="a-1h"></a>成就大乘第一空行，<a id="a-1i"></a>显发如来方便密教，<a id="a-1j"></a>为不断绝种种说法，<a id="a-1k"></a>为诸众生调伏因缘故，<a id="a-1l"></a>疾至佛所，<a id="a-1m"></a>稽首佛足，<a id="a-1n"></a>绕百千匝，<a id="a-1o"></a>合掌恭敬，<a id="a-1p"></a>却坐一面。</p>
  <p id="a1q">尔时，<a id="a-1r"></a>复有拘陀罗女，<a id="a-1s"></a>善贤比丘尼、<a id="a-1t"></a>优波难陀比丘尼、<a id="a-1u"></a>海意比丘尼，<a id="a-1v"></a>与六十亿比丘尼等，<a id="a-1w"></a>一切亦是大阿罗汉，<a id="a-1x"></a>诸漏已尽，<a id="a-1y"></a>心得自在，<a id="a-1z"></a>所作已办，<a id="a-20"></a>离诸烦恼调伏诸根，<a id="a-21"></a>犹如大龙有大威德，<a id="a-22"></a>成就空慧。<a id="a-23"></a>亦于晨朝日初出时，<a id="a-24"></a>举身毛竖，<a id="a-25"></a>遍体血现如波罗奢华，<a id="a-26"></a>涕泣盈目生大苦恼。<a id="a-27"></a>亦欲利益安乐众生，<a id="a-28"></a>成就大乘第一空行，<a id="a-29"></a>显发如来方便密教，<a id="a-2A"></a>为不断绝种种说法，<a id="a-2B"></a>为诸众生调伏因缘故，<a id="a-2C"></a>疾至佛所，<a id="a-2D"></a>稽首佛足，<a id="a-2E"></a>绕百千匝，<a id="a-2F"></a>合掌恭敬，<a id="a-2G"></a>却坐一面。<a id="a-2H"></a>于比丘尼众中复有诸比丘尼，<a id="a-2I"></a>皆是菩萨人中之龙，<a id="a-2J"></a>位阶十地安住不动，<a id="a-2K"></a>为化众生现受女身，<a id="a-2L"></a>而常修集四无量心，<a id="a-2M"></a>得自在力能化作佛。</p>
  <p id="a2N">尔时，<a id="a-2O"></a>复有一恒河沙菩萨摩诃萨，<a id="a-2P"></a>人中之龙位阶十地，<a id="a-2Q"></a>安住不动方便现身。<a id="a-2R"></a>其名曰：<a id="a-2S"></a>海德菩萨、<a id="a-2T"></a>无尽意菩萨，<a id="a-2U"></a>如是等菩萨摩诃萨而为上首。<a id="a-2V"></a>其心皆悉敬重大乘，<a id="a-2W"></a>安住大乘，<a id="a-2X"></a>深解大乘，<a id="a-2Y"></a>爱乐大乘，<a id="a-2Z"></a>守护大乘，<a id="a-2a"></a>善能随顺一切世间，<a id="a-2b"></a>作是誓言：<a id="a-2c"></a>“诸未度者当令得度。<a id="a-2d"></a>”已于过世无数劫中，<a id="a-2e"></a>修持净戒，<a id="a-2f"></a>善持所行，<a id="a-2g"></a>解未解者，<a id="a-2h"></a>绍三宝种使不断绝，<a id="a-2i"></a>于未来世当转法轮，<a id="a-2j"></a>以大庄严而自庄严，<a id="a-2k"></a>成就如是无量功德，<a id="a-2l"></a>等观众生如视一子。<a id="a-2m"></a>亦于晨朝日初出时，<a id="a-2n"></a>遇佛光明举身毛竖，<a id="a-2o"></a>遍体血现如波罗奢华，<a id="a-2p"></a>涕泣盈目生大苦恼。<a id="a-2q"></a>亦为利益安乐众生，<a id="a-2r"></a>成就大乘第一空行，<a id="a-2s"></a>显发如来方便密教，<a id="a-2t"></a>为不断绝种种说法，<a id="a-2u"></a>为诸众生调伏因缘故，<a id="a-2v"></a>疾至佛所，<a id="a-2w"></a>稽首佛足，<a id="a-2x"></a>绕百千匝，<a id="a-2y"></a>合掌恭敬，<a id="a-2z"></a>却坐一面。</p>
  <p id="a30">尔时，<a id="a-31"></a>复有二恒河沙诸优婆塞，<a id="a-32"></a>受持五戒，<a id="a-33"></a>威仪具足。<a id="a-34"></a>其名曰：<a id="a-35"></a>威德无垢称王优婆塞、<a id="a-36"></a>善德优婆塞等而为上首。<a id="a-37"></a>深乐观察诸对治门，<a id="a-38"></a>所谓苦乐、<a id="a-39"></a>常无常、<a id="a-3A"></a>净不净、<a id="a-3B"></a>我无我、<a id="a-3C"></a>实不实、<a id="a-3D"></a>归依非归依、<a id="a-3E"></a>众生非众生、<a id="a-3F"></a>恒非恒、<a id="a-3G"></a>安非安、<a id="a-3H"></a>为无为、<a id="a-3I"></a>断不断、<a id="a-3J"></a>涅槃非涅槃、<a id="a-3K"></a>增上非增上，<a id="a-3L"></a>常乐观察如是等法对治之门；<a id="a-3M"></a>亦欲乐闻无上大乘，<a id="a-3N"></a>如所闻已能为他说；<a id="a-3O"></a>善持净戒，<a id="a-3P"></a>渴仰大乘，<a id="a-3Q"></a>既自充足，<a id="a-3R"></a>复能充足余渴仰者；<a id="a-3S"></a>善能摄取无上智慧，<a id="a-3T"></a>爱乐大乘，<a id="a-3U"></a>守护大乘；<a id="a-3V"></a>善能随顺一切世间，<a id="a-3W"></a>度未度者，<a id="a-3X"></a>解未解者，<a id="a-3Y"></a>绍三宝种使不断绝，<a id="a-3Z"></a>于未来世当转法轮，<a id="a-3a"></a>以大庄严而自庄严；<a id="a-3b"></a>心常深味清净戒行，<a id="a-3c"></a>悉能成就如是功德，<a id="a-3d"></a>于诸众生生大悲心，<a id="a-3e"></a>平等无二如视一子。<a id="a-3f"></a>亦于晨朝日初出时，<a id="a-3g"></a>为欲阇毗如来身故，<a id="a-3h"></a>人人各取香木万束，<a id="a-3i"></a>栴檀、<a id="a-3j"></a>沉水、<a id="a-3k"></a>牛头栴檀、<a id="a-3l"></a>天木香等。<a id="a-3m"></a>是一一木文理及附，<a id="a-3n"></a>皆有七宝微妙光明，<a id="a-3o"></a>譬如种种杂彩画饰，<a id="a-3p"></a>以佛力故有是妙色青黄赤白，<a id="a-3q"></a>为诸众生之所乐见。<a id="a-3r"></a>诸木皆以种种香涂，<a id="a-3s"></a>郁金、<a id="a-3t"></a>沉水及胶香等，<a id="a-3u"></a>散以诸华而为庄严，<a id="a-3v"></a>优钵罗华、<a id="a-3w"></a>拘物头华、<a id="a-3x"></a>波头摩华、<a id="a-3y"></a>分陀利华。<a id="a-3z"></a>诸香木上悬五色幡，<a id="a-40"></a>柔软微妙犹如天衣、<a id="a-41"></a>憍奢耶衣、<a id="a-42"></a>刍摩、<a id="a-43"></a>缯彩。<a id="a-44"></a>是诸香木载以宝车，<a id="a-45"></a>是诸宝车出种种光青黄赤白，<a id="a-46"></a>辕[车+鬲]皆以七宝厕填。<a id="a-47"></a>是一一车驾以四马，<a id="a-48"></a>是一一马骏疾如风。<a id="a-49"></a>一一车前竖立五十七宝妙幢，<a id="a-4A"></a>真金罗网弥覆其上。<a id="a-4B"></a>一一宝车复有五十微妙宝盖，<a id="a-4C"></a>一一车上垂诸华鬘，<a id="a-4D"></a>优钵罗华、<a id="a-4E"></a>拘物头华、<a id="a-4F"></a>波头摩华、<a id="a-4G"></a>分陀利华。<a id="a-4H"></a>其华纯以真金为叶，<a id="a-4I"></a>金刚为台。<a id="a-4J"></a>是华台中，<a id="a-4K"></a>多有黑蜂游集其中，<a id="a-4L"></a>欢娱受乐。<a id="a-4M"></a>又出妙音，<a id="a-4N"></a>所谓无常、<a id="a-4O"></a>苦、<a id="a-4P"></a>空、<a id="a-4Q"></a>无我，<a id="a-4R"></a>是音声中复说菩萨本所行道。<a id="a-4S"></a>复有种种歌舞伎乐，<a id="a-4T"></a>筝、<a id="a-4U"></a>笛、<a id="a-4V"></a>箜篌、<a id="a-4W"></a>箫、<a id="a-4X"></a>瑟鼓吹，<a id="a-4Y"></a>是乐音中复出是言：<a id="a-4Z"></a>“苦哉！<a id="a-4a"></a>苦哉！<a id="a-4b"></a>世间空虚！<a id="a-4c"></a>”一一车前有优婆塞擎四宝案，<a id="a-4d"></a>是诸案上有种种华，<a id="a-4e"></a>优钵罗华、<a id="a-4f"></a>拘物头华、<a id="a-4g"></a>波头摩华、<a id="a-4h"></a>分陀利华，<a id="a-4i"></a>郁金诸香及余薰香，<a id="a-4j"></a>微妙第一。<a id="a-4k"></a>诸优婆塞为佛及僧，<a id="a-4l"></a>办诸食具种种备足，<a id="a-4m"></a>皆是栴檀、<a id="a-4n"></a>沉水、<a id="a-4o"></a>香薪，<a id="a-4p"></a>八功德水之所成熟。<a id="a-4q"></a>其食甘美，<a id="a-4r"></a>有六种味：<a id="a-4s"></a>一苦、<a id="a-4t"></a>二酢、<a id="a-4u"></a>三甘、<a id="a-4v"></a>四辛、<a id="a-4w"></a>五咸、<a id="a-4x"></a>六淡。<a id="a-4y"></a>复有三德：<a id="a-4z"></a>一者、<a id="a-50"></a>轻软，<a id="a-51"></a>二者、<a id="a-52"></a>净洁，<a id="a-53"></a>三者、<a id="a-54"></a>如法。<a id="a-55"></a>作如是等种种庄严，<a id="a-56"></a>至力士生处娑罗双树间。<a id="a-57"></a>复以金沙遍布其地，<a id="a-58"></a>以迦陵伽衣、<a id="a-59"></a>钦婆罗衣及缯彩衣而覆沙上，<a id="a-5A"></a>周匝遍满十二由旬，<a id="a-5B"></a>为佛及僧敷置七宝师子之座。<a id="a-5C"></a>其座高大如须弥山，<a id="a-5D"></a>是诸座上皆有宝帐垂诸璎珞。<a id="a-5E"></a>诸娑罗树悉悬种种微妙幡盖，<a id="a-5F"></a>种种好香以涂树身，<a id="a-5G"></a>种种名华以散树间。<a id="a-5H"></a>诸优婆塞各作是念：<a id="a-5I"></a>“一切众生若有所乏，<a id="a-5J"></a>须食与食，<a id="a-5K"></a>须饮与饮，<a id="a-5L"></a>须头与头，<a id="a-5M"></a>须目与目，<a id="a-5N"></a>随诸众生所须之物，<a id="a-5O"></a>皆悉给与。<a id="a-5P"></a>”作是施时，<a id="a-5Q"></a>离欲、<a id="a-5R"></a>瞋恚、<a id="a-5S"></a>秽浊毒心，<a id="a-5T"></a>无余思惟求世福乐，<a id="a-5U"></a>唯期无上清净菩提。<a id="a-5V"></a>是优婆塞等皆已安住于菩萨道，<a id="a-5W"></a>复作是念：<a id="a-5X"></a>“如来今者受我食已，<a id="a-5Y"></a>当入涅槃。<a id="a-5Z"></a>”作是念已，<a id="a-5a"></a>身毛皆竖，<a id="a-5b"></a>遍体血现如波罗奢华，<a id="a-5c"></a>涕泣盈目生大苦恼，<a id="a-5d"></a>各各赍持供养之具，<a id="a-5e"></a>载以宝车，<a id="a-5f"></a>香木、<a id="a-5g"></a>幢幡、<a id="a-5h"></a>宝盖、<a id="a-5i"></a>饮食，<a id="a-5j"></a>疾至佛所，<a id="a-5k"></a>稽首佛足，<a id="a-5l"></a>以其所持供养之具供养如来，<a id="a-5m"></a>绕百千匝，<a id="a-5n"></a>举声号泣，<a id="a-5o"></a>哀动天地，<a id="a-5p"></a>捶胸大叫，<a id="a-5q"></a>泪下如雨。<a id="a-5r"></a>复相谓言：<a id="a-5s"></a>“苦哉仁者！<a id="a-5t"></a>世间空虚！<a id="a-5u"></a>世间空虚！<a id="a-5v"></a>”便自举身投如来前而白佛言：<a id="a-5w"></a>“唯愿如来，<a id="a-5x"></a>哀受我等最后供养。<a id="a-5y"></a>”世尊知时默然不受，<a id="a-5z"></a>如是三请悉皆不许。<a id="a-60"></a>诸优婆塞不果所愿，<a id="a-61"></a>心怀悲恼，<a id="a-62"></a>默然而住。<a id="a-63"></a>犹如慈父唯有一子，<a id="a-64"></a>卒病丧亡，<a id="a-65"></a>送其尸骸置于冢间，<a id="a-66"></a>归还怅怏愁忧苦恼，<a id="a-67"></a>诸优婆塞忧愁苦恼亦复如是。<a id="a-68"></a>以诸供具安置一处，<a id="a-69"></a>却在一面，<a id="a-6A"></a>默然而坐。</p>
  <p id="a6B">尔时，<a id="a-6C"></a>复有三恒河沙诸优婆夷，<a id="a-6D"></a>受持五戒，<a id="a-6E"></a>威仪具足。<a id="a-6F"></a>其名曰：<a id="a-6G"></a>寿德优婆夷、<a id="a-6H"></a>德鬘优婆夷、<a id="a-6I"></a>毗舍佉优婆夷等，<a id="a-6J"></a>八万四千而为上首。<a id="a-6K"></a>悉能堪任护持正法，<a id="a-6L"></a>为度无量百千众生，<a id="a-6M"></a>故现女身。<a id="a-6N"></a>呵责家法，<a id="a-6O"></a>自观己身如四毒蛇。<a id="a-6P"></a>是身常为无量诸虫之所唼食；<a id="a-6Q"></a>是身臭秽贪欲狱缚；<a id="a-6R"></a>是身可恶犹如死狗；<a id="a-6S"></a>是身不净，<a id="a-6T"></a>九孔常流；<a id="a-6U"></a>是身如城，<a id="a-6V"></a>血肉筋骨皮裹其上，<a id="a-6W"></a>手足以为却敌楼橹，<a id="a-6X"></a>目为窍孔，<a id="a-6Y"></a>头为殿堂，<a id="a-6Z"></a>心王处中——如是身城，<a id="a-6a"></a>诸佛世尊之所弃舍，<a id="a-6b"></a>凡夫愚人常所味著，<a id="a-6c"></a>贪淫、<a id="a-6d"></a>瞋恚、<a id="a-6e"></a>愚痴、<a id="a-6f"></a>罗刹止住其中；<a id="a-6g"></a>是身不坚，<a id="a-6h"></a>犹如芦苇、<a id="a-6i"></a>伊兰、<a id="a-6j"></a>水沫、<a id="a-6k"></a>芭蕉之树；<a id="a-6l"></a>是身无常，<a id="a-6m"></a>念念不住，<a id="a-6n"></a>犹如电光、<a id="a-6o"></a>瀑水、<a id="a-6p"></a>幻、<a id="a-6q"></a>炎，<a id="a-6r"></a>亦如画水随画随合；<a id="a-6s"></a>是身易坏，<a id="a-6t"></a>犹如河岸临峻大树；<a id="a-6u"></a>是身不久当为狐、<a id="a-6v"></a>狼、<a id="a-6w"></a>鵄、<a id="a-6x"></a>枭、<a id="a-6y"></a>雕、<a id="a-6z"></a>鹫、<a id="a-70"></a>乌鹊、<a id="a-71"></a>饿狗之所食啖，<a id="a-72"></a>谁有智者当乐此身？<a id="a-73"></a>宁以牛迹盛大海水，<a id="a-74"></a>不能具说是身无常不净臭秽！<a id="a-75"></a>宁丸大地使如枣等，<a id="a-76"></a>渐渐转小犹葶苈子乃至微尘，<a id="a-77"></a>不能具说是身过患！<a id="a-78"></a>是故当舍如弃涕唾。<a id="a-79"></a>以是因缘，<a id="a-7A"></a>诸优婆夷以空、<a id="a-7B"></a>无相、<a id="a-7C"></a>无愿之法常修其心，<a id="a-7D"></a>深乐咨受大乘经典；<a id="a-7E"></a>闻已亦能为他演说，<a id="a-7F"></a>护持本愿，<a id="a-7G"></a>毁呰女身甚可患厌，<a id="a-7H"></a>性不坚牢。<a id="a-7I"></a>心常修集如是正观，<a id="a-7J"></a>破坏生死无际轮转，<a id="a-7K"></a>渴仰大乘，<a id="a-7L"></a>既自充足，<a id="a-7M"></a>复能充足余渴仰者，<a id="a-7N"></a>深乐大乘，<a id="a-7O"></a>守护大乘。<a id="a-7P"></a>虽现女身，<a id="a-7Q"></a>实是菩萨，<a id="a-7R"></a>善能随顺一切世间，<a id="a-7S"></a>度未度者，<a id="a-7T"></a>解未解者，<a id="a-7U"></a>绍三宝种使不断绝，<a id="a-7V"></a>于未来世当转法轮，<a id="a-7W"></a>以大庄严而自庄严。<a id="a-7X"></a>坚持禁戒，<a id="a-7Y"></a>皆悉成就如是功德，<a id="a-7Z"></a>于诸众生生大悲心，<a id="a-7a"></a>平等无二如视一子。<a id="a-7b"></a>亦于晨朝日初出时，<a id="a-7c"></a>各相谓言：<a id="a-7d"></a>“今日宜应至双树间。<a id="a-7e"></a>”诸优婆夷所设供具倍胜于前，<a id="a-7f"></a>持至佛所，<a id="a-7g"></a>稽首佛足，<a id="a-7h"></a>绕百千匝而白佛言：<a id="a-7i"></a>“世尊，<a id="a-7j"></a>我等今者为佛及僧办诸供具，<a id="a-7k"></a>唯愿如来，<a id="a-7l"></a>哀受我供。<a id="a-7m"></a>”如来默然而不许可。<a id="a-7n"></a>诸优婆夷不果所愿，<a id="a-7o"></a>心怀惆怅，<a id="a-7p"></a>却坐一面。</p>
  <p id="a7q">尔时，<a id="a-7r"></a>复有四恒河沙毗耶离城诸离车等男女大小妻子眷属，<a id="a-7s"></a>及阎浮提诸王眷属，<a id="a-7t"></a>为求法故，<a id="a-7u"></a>善修戒行威仪具足，<a id="a-7v"></a>摧伏异学坏正法者。<a id="a-7w"></a>常相谓言：<a id="a-7x"></a>“我等当以金银仓库，<a id="a-7y"></a>为令甘露无尽正法深奥之藏久住于世，<a id="a-7z"></a>愿令我等常得修学。<a id="a-80"></a>若有诽谤佛正法者，<a id="a-81"></a>当断其舌。<a id="a-82"></a>”复作是愿：<a id="a-83"></a>“若有出家毁禁戒者，<a id="a-84"></a>我当罢令还俗策使。<a id="a-85"></a>有能深乐护持正法，<a id="a-86"></a>我当敬重如事父母。<a id="a-87"></a>若有众僧能修正法，<a id="a-88"></a>我当随喜令得势力。<a id="a-89"></a>”常欲乐闻大乘经典，<a id="a-8A"></a>闻已亦能为人广说，<a id="a-8B"></a>皆悉成就如是功德。<a id="a-8C"></a>其名曰：<a id="a-8D"></a>净无垢藏离车子、<a id="a-8E"></a>净不放逸离车子、<a id="a-8F"></a>恒水无垢净德离车子。<a id="a-8G"></a>如是等各相谓言：<a id="a-8H"></a>“仁等今可速往佛所。<a id="a-8I"></a>”所办供养种种具足，<a id="a-8J"></a>一一离车各严八万四千大象、<a id="a-8K"></a>八万四千驷马宝车、<a id="a-8L"></a>八万四千明月宝珠，<a id="a-8M"></a>天木、<a id="a-8N"></a>栴檀、<a id="a-8O"></a>沉水、<a id="a-8P"></a>薪束种种各有八万四千。<a id="a-8Q"></a>一一象前有宝幢幡盖，<a id="a-8R"></a>其盖小者，<a id="a-8S"></a>周匝纵广满一由旬；<a id="a-8T"></a>幡最短者，<a id="a-8U"></a>长三十二由旬；<a id="a-8V"></a>宝幢卑者，<a id="a-8W"></a>高百由旬。<a id="a-8X"></a>持如是等供养之具，<a id="a-8Y"></a>往至佛所，<a id="a-8Z"></a>稽首佛足，<a id="a-8a"></a>绕百千匝而白佛言：<a id="a-8b"></a>“世尊，<a id="a-8c"></a>我等今者为佛及僧办诸供具，<a id="a-8d"></a>唯愿如来，<a id="a-8e"></a>哀受我供。<a id="a-8f"></a>”如来默然而不许可。<a id="a-8g"></a>诸离车等不果所愿，<a id="a-8h"></a>心怀愁恼，<a id="a-8i"></a>以佛神力去地七多罗树，<a id="a-8j"></a>于虚空中默然而住。</p>
  <p id="a8k">尔时，<a id="a-8l"></a>复有五恒河沙大臣长者，<a id="a-8m"></a>敬重大乘。<a id="a-8n"></a>若有异学谤正法者，<a id="a-8o"></a>是诸人等力能摧伏，<a id="a-8p"></a>犹如雹雨摧折草木。<a id="a-8q"></a>其名曰：<a id="a-8r"></a>日光长者、<a id="a-8s"></a>护世长者、<a id="a-8t"></a>护法长者，<a id="a-8u"></a>如是之等而为上首。<a id="a-8v"></a>所设供具五倍于前，<a id="a-8w"></a>俱共往诣娑罗双树间，<a id="a-8x"></a>稽首佛足，<a id="a-8y"></a>绕百千匝而白佛言：<a id="a-8z"></a>“世尊，<a id="a-90"></a>我等今者为佛及僧设诸供具，<a id="a-91"></a>唯愿哀愍，<a id="a-92"></a>受我等供。<a id="a-93"></a>”如来默然而不受之。<a id="a-94"></a>诸长者等不果所愿，<a id="a-95"></a>心怀愁恼，<a id="a-96"></a>以佛神力去地七多罗树，<a id="a-97"></a>于虚空中默然而住。</p>
  <p id="a98">尔时，<a id="a-99"></a>复有六恒河沙毗舍离王，<a id="a-9A"></a>及其后宫夫人眷属，<a id="a-9B"></a>阎浮提内所有诸王，<a id="a-9C"></a>除阿阇世，<a id="a-9D"></a>并及城邑聚落人民。<a id="a-9E"></a>其名曰：<a id="a-9F"></a>月无垢王等。<a id="a-9G"></a>各严四兵，<a id="a-9H"></a>欲往佛所。<a id="a-9I"></a>是一一王各有一百八十万亿人民眷属。<a id="a-9J"></a>是诸车兵驾以象马，<a id="a-9K"></a>象有六牙，<a id="a-9L"></a>马疾如风。<a id="a-9M"></a>庄严供具六倍于前，<a id="a-9N"></a>宝盖之中有极小者，<a id="a-9O"></a>周匝纵广满八由旬；<a id="a-9P"></a>幡极短者，<a id="a-9Q"></a>十六由旬；<a id="a-9R"></a>宝幢卑者，<a id="a-9S"></a>三十六由旬。<a id="a-9T"></a>是诸王等皆悉安住于正法中，<a id="a-9U"></a>恶贱邪法，<a id="a-9V"></a>敬重大乘，<a id="a-9W"></a>深乐大乘，<a id="a-9X"></a>怜愍众生等如一子，<a id="a-9Y"></a>所持饮食香气流布满四由旬。<a id="a-9Z"></a>亦于晨朝日初出时，<a id="a-9a"></a>持是种种上妙甘饍，<a id="a-9b"></a>诣双树间至如来所，<a id="a-9c"></a>而白佛言：<a id="a-9d"></a>“世尊，<a id="a-9e"></a>我等为佛及比丘僧设是供具，<a id="a-9f"></a>唯愿如来，<a id="a-9g"></a>哀愍受我最后供养。<a id="a-9h"></a>”如来知时亦不许可。<a id="a-9i"></a>是诸王等不果所愿，<a id="a-9j"></a>心怀愁恼，<a id="a-9k"></a>却住一面。</p>
  <p id="a9l">尔时，<a id="a-9m"></a>复有七恒河沙诸王夫人，<a id="a-9n"></a>唯除阿阇世王夫人，<a id="a-9o"></a>为度众生现受女身，<a id="a-9p"></a>常观身行，<a id="a-9q"></a>以空、<a id="a-9r"></a>无相、<a id="a-9s"></a>无愿之法薰修其心。<a id="a-9t"></a>其名曰：<a id="a-9u"></a>三界妙夫人、<a id="a-9v"></a>爱德夫人。<a id="a-9w"></a>如是等诸王夫人，<a id="a-9x"></a>皆悉安住于正法中，<a id="a-9y"></a>修行禁戒威仪具足，<a id="a-9z"></a>怜愍众生等如一子，<a id="a-A0"></a>各相谓言：<a id="a-A1"></a>“今宜速往诣世尊所。<a id="a-A2"></a>”诸王夫人所设供养七倍于前，<a id="a-A3"></a>香华、<a id="a-A4"></a>宝幢、<a id="a-A5"></a>缯彩、<a id="a-A6"></a>幡盖、<a id="a-A7"></a>上妙饮食。<a id="a-A8"></a>宝盖小者，<a id="a-A9"></a>周匝纵广十六由旬；<a id="a-AA"></a>幡最短者，<a id="a-AB"></a>三十六由旬；<a id="a-AC"></a>宝幢卑者，<a id="a-AD"></a>六十八由旬；<a id="a-AE"></a>饮食香气，<a id="a-AF"></a>周遍流布满八由旬。<a id="a-AG"></a>持如是等供养之具，<a id="a-AH"></a>往如来所，<a id="a-AI"></a>稽首佛足，<a id="a-AJ"></a>绕百千匝而白佛言：<a id="a-AK"></a>“世尊，<a id="a-AL"></a>我等为佛及比丘僧设是供具，<a id="a-AM"></a>唯愿如来，<a id="a-AN"></a>哀愍受我最后供养。<a id="a-AO"></a>”如来知时默然不受。<a id="a-AP"></a>时诸夫人不果所愿，<a id="a-AQ"></a>心怀愁恼，<a id="a-AR"></a>自拔头发，<a id="a-AS"></a>捶胸大哭，<a id="a-AT"></a>犹如新丧所爱之子，<a id="a-AU"></a>却在一面，<a id="a-AV"></a>默然而住。</p>
  <p id="aAW">尔时，<a id="a-AX"></a>复有八恒河沙诸天女等。<a id="a-AY"></a>其名曰：<a id="a-AZ"></a>广目天女，<a id="a-Aa"></a>而为上首。<a id="a-Ab"></a>作如是言：<a id="a-Ac"></a>“汝等诸姊，<a id="a-Ad"></a>谛观！<a id="a-Ae"></a>谛观！<a id="a-Af"></a>是诸大众所设种种上妙供具，<a id="a-Ag"></a>欲供如来及比丘僧。<a id="a-Ah"></a>我等亦当如是严设微妙供具供养如来，<a id="a-Ai"></a>如来受已，<a id="a-Aj"></a>当入涅槃。<a id="a-Ak"></a>诸姊，<a id="a-Al"></a>诸佛如来出世甚难，<a id="a-Am"></a>最后供养亦复倍难！<a id="a-An"></a>若佛涅槃，<a id="a-Ao"></a>世间空虚！<a id="a-Ap"></a>”是诸天女爱乐大乘，<a id="a-Aq"></a>欲闻大乘，<a id="a-Ar"></a>闻已亦能为人广说；<a id="a-As"></a>渴仰大乘，<a id="a-At"></a>既自充足，<a id="a-Au"></a>复能充足余渴仰者；<a id="a-Av"></a>守护大乘，<a id="a-Aw"></a>若有异学憎嫉大乘，<a id="a-Ax"></a>势能摧灭如雹摧草；<a id="a-Ay"></a>护持戒行威仪具足，<a id="a-Az"></a>善能随顺一切世间，<a id="a-B0"></a>度未度者，<a id="a-B1"></a>脱未脱者；<a id="a-B2"></a>于未来世当转法轮，<a id="a-B3"></a>绍三宝种使不断绝；<a id="a-B4"></a>修学大乘，<a id="a-B5"></a>以大庄严而自庄严，<a id="a-B6"></a>成就如是无量功德，<a id="a-B7"></a>等慈众生如视一子。<a id="a-B8"></a>亦于晨朝日初出时，<a id="a-B9"></a>各取种种天木香等，<a id="a-BA"></a>倍于人间所有香木，<a id="a-BB"></a>其木香气能灭人中种种臭秽。<a id="a-BC"></a>白车白盖，<a id="a-BD"></a>驾四白马，<a id="a-BE"></a>一一车上皆张白帐。<a id="a-BF"></a>其帐四边悬诸金铃，<a id="a-BG"></a>种种香华、<a id="a-BH"></a>宝幢、<a id="a-BI"></a>幡盖、<a id="a-BJ"></a>上妙甘饍、<a id="a-BK"></a>种种伎乐。<a id="a-BL"></a>敷师子座，<a id="a-BM"></a>其座四足纯绀琉璃，<a id="a-BN"></a>于其座后各各皆有七宝倚床，<a id="a-BO"></a>一一座前复有金机。<a id="a-BP"></a>复以七宝而为灯树，<a id="a-BQ"></a>种种宝珠以为灯明，<a id="a-BR"></a>微妙天华遍布其地。<a id="a-BS"></a>是诸天女设是供已，<a id="a-BT"></a>心怀哀感，<a id="a-BU"></a>涕泪交流，<a id="a-BV"></a>生大苦恼。<a id="a-BW"></a>亦为利益安乐众生，<a id="a-BX"></a>成就大乘第一空行，<a id="a-BY"></a>显发如来方便密教，<a id="a-BZ"></a>亦为不断种种说法，<a id="a-Ba"></a>往诣佛所，<a id="a-Bb"></a>稽首佛足，<a id="a-Bc"></a>绕百千匝而白佛言：<a id="a-Bd"></a>“世尊，<a id="a-Be"></a>唯愿如来，<a id="a-Bf"></a>哀受我等最后供养。<a id="a-Bg"></a>”如来知时默然不受。<a id="a-Bh"></a>诸天女等不果所愿，<a id="a-Bi"></a>心怀忧恼，<a id="a-Bj"></a>却在一面，<a id="a-Bk"></a>默然而坐。</p>
  <p id="aBl">尔时，<a id="a-Bm"></a>复有九恒河沙诸龙王等，<a id="a-Bn"></a>住于四方。<a id="a-Bo"></a>其名曰：<a id="a-Bp"></a>和修吉龙王、<a id="a-Bq"></a>难陀龙王、<a id="a-Br"></a>婆难陀龙王，<a id="a-Bs"></a>而为上首。<a id="a-Bt"></a>是诸龙王亦于晨朝日初出时，<a id="a-Bu"></a>设诸供具倍于人天，<a id="a-Bv"></a>持至佛所，<a id="a-Bw"></a>稽首佛足，<a id="a-Bx"></a>绕百千匝而白佛言：<a id="a-By"></a>“唯愿如来，<a id="a-Bz"></a>哀受我等最后供养。<a id="a-C0"></a>”如来知时默然不受。<a id="a-C1"></a>是诸龙王不果所愿，<a id="a-C2"></a>心怀愁恼，<a id="a-C3"></a>却坐一面。</p>
  <p id="aC4">尔时，<a id="a-C5"></a>复有十恒河沙诸鬼神王，<a id="a-C6"></a>毗沙门王而为上首，<a id="a-C7"></a>各相谓言：<a id="a-C8"></a>“仁等今者可速诣佛所。<a id="a-C9"></a>”设供具倍于诸龙，<a id="a-CA"></a>持往佛所，<a id="a-CB"></a>稽首佛足，<a id="a-CC"></a>绕百千匝而白佛言：<a id="a-CD"></a>“唯愿如来，<a id="a-CE"></a>哀受我等最后供养。<a id="a-CF"></a>”如来知时默然不许。<a id="a-CG"></a>是诸鬼王不果所愿，<a id="a-CH"></a>心怀愁恼，<a id="a-CI"></a>却坐一面。</p>
  <p id="aCJ">尔时，<a id="a-CK"></a>复有二十恒河沙金翅鸟王，<a id="a-CL"></a>降怨鸟王而为上首。</p>
  <p id="aCM">复有三十恒河沙乾闼婆王，<a id="a-CN"></a>那罗达王而为上首。</p>
  <p id="aCO">复有四十恒河沙紧那罗王，<a id="a-CP"></a>善见王而为上首。</p>
  <p id="aCQ">复有五十恒河沙摩睺罗伽王，<a id="a-CR"></a>大善见王而为上首。</p>
  <p id="aCS">复有六十恒河沙阿修罗王，<a id="a-CT"></a>睒婆利王而为上首。</p>
  <p id="aCU">复有七十恒河沙陀那婆王，<a id="a-CV"></a>无垢河水王、<a id="a-CW"></a>跋提达多王等而为上首。</p>
  <p id="aCX">复有八十恒河沙罗刹王，<a id="a-CY"></a>可畏王而为上首。<a id="a-CZ"></a>舍离恶心，<a id="a-Ca"></a>更不食人，<a id="a-Cb"></a>于怨憎中生慈悲心。<a id="a-Cc"></a>其形丑陋，<a id="a-Cd"></a>以佛神力皆悉瑞正。</p>
  <p id="aCe">复有九十恒河沙树林神王，<a id="a-Cf"></a>乐香王而为上首。</p>
  <p id="aCg">复有千恒河沙持咒王，<a id="a-Ch"></a>大幻持咒王而为上首。</p>
  <p id="aCi">复有一亿恒河沙贪色鬼魅，<a id="a-Cj"></a>善见王而为上首。</p>
  <p id="aCk">复有百亿恒河沙天诸婇女，<a id="a-Cl"></a>蓝婆女、<a id="a-Cm"></a>郁婆尸女、<a id="a-Cn"></a>帝路沾女、<a id="a-Co"></a>毗舍佉女而为上首。</p>
  <p id="aCp">复有千亿恒河沙地诸鬼王，<a id="a-Cq"></a>白湿王而为上首。</p>
  <p id="aCr">复有十万亿恒河沙等诸天子及诸天王、<a id="a-Cs"></a>四天王等。</p>
  <p id="aCt">复有十万亿恒河沙等四方风神，<a id="a-Cu"></a>吹诸树上时非时华散双树间。</p>
  <p id="aCv">复有十万亿恒河沙主云雨神，<a id="a-Cw"></a>皆作是念：<a id="a-Cx"></a>“如来涅槃焚身之时，<a id="a-Cy"></a>我当注雨令火时灭，<a id="a-Cz"></a>众中热闷为作清凉。<a id="a-D0"></a>”</p>
  <p id="aD1">复有二十恒河沙大香象王，<a id="a-D2"></a>罗睺象王、<a id="a-D3"></a>金色象王、<a id="a-D4"></a>甘味象王、<a id="a-D5"></a>绀眼象王、<a id="a-D6"></a>欲香象王等而为上首，<a id="a-D7"></a>敬重大乘，<a id="a-D8"></a>爱乐大乘，<a id="a-D9"></a>知佛不久当般涅槃，<a id="a-DA"></a>各各拔取无量无边诸妙莲华，<a id="a-DB"></a>来至佛所，<a id="a-DC"></a>头面礼佛，<a id="a-DD"></a>却住一面。</p>
  <p id="aDE">复有二十恒河沙等师子兽王，<a id="a-DF"></a>师子吼王而为上首，<a id="a-DG"></a>施与一切众生无畏，<a id="a-DH"></a>持诸华果来至佛所，<a id="a-DI"></a>稽首佛足，<a id="a-DJ"></a>却住一面。</p>
  <p id="aDK">复有二十恒河沙等诸飞鸟王，<a id="a-DL"></a>凫、<a id="a-DM"></a>雁、<a id="a-DN"></a>鸳鸯、<a id="a-DO"></a>孔雀诸鸟，<a id="a-DP"></a>乾闼婆鸟、<a id="a-DQ"></a>迦兰陀鸟，<a id="a-DR"></a>鸲鹆、<a id="a-DS"></a>鹦鹉、<a id="a-DT"></a>俱翅罗鸟，<a id="a-DU"></a>婆嘻伽鸟、<a id="a-DV"></a>迦陵频伽鸟、<a id="a-DW"></a>耆婆耆婆鸟，<a id="a-DX"></a>如是等诸鸟持诸华果，<a id="a-DY"></a>来至佛所，<a id="a-DZ"></a>稽首佛足，<a id="a-Da"></a>却住一面。</p>
  <p id="aDb">复有二十恒河沙等水牛牛羊，<a id="a-Dc"></a>往至佛所出妙香乳，<a id="a-Dd"></a>其乳流满拘尸那城，<a id="a-De"></a>所有沟坑色香美味悉皆具足，<a id="a-Df"></a>成是事已，<a id="a-Dg"></a>却住一面。</p>
  <p id="aDh">复有二十恒河沙等四天下中诸神仙人，<a id="a-Di"></a>忍辱仙等而为上首，<a id="a-Dj"></a>持诸香华及诸甘果来诣佛所，<a id="a-Dk"></a>稽首佛足，<a id="a-Dl"></a>绕佛三匝而白佛言：<a id="a-Dm"></a>“唯愿世尊，<a id="a-Dn"></a>哀受我等最后供养。<a id="a-Do"></a>”如来知时默然不许。<a id="a-Dp"></a>时诸仙人不果所愿，<a id="a-Dq"></a>心怀愁恼，<a id="a-Dr"></a>却住一面。</p>
  <p id="aDs">阎浮提中一切蜂王，<a id="a-Dt"></a>妙音蜂王而为上首，<a id="a-Du"></a>持种种华来诣佛所，<a id="a-Dv"></a>稽首佛足，<a id="a-Dw"></a>绕佛一匝，<a id="a-Dx"></a>却住一面。</p>
  <p id="aDy">尔时，<a id="a-Dz"></a>阎浮提中，<a id="a-E0"></a>比丘、<a id="a-E1"></a>比丘尼一切皆集，<a id="a-E2"></a>唯除尊者摩诃迦葉、<a id="a-E3"></a>阿难二众。</p>
  <p id="aE4">复有无量阿僧祇恒河沙等世界中间及阎浮提所有诸山，<a id="a-E5"></a>须弥山王而为上首。<a id="a-E6"></a>其山庄严，<a id="a-E7"></a>丛林蓊郁，<a id="a-E8"></a>诸树茂盛，<a id="a-E9"></a>枝条扶疏荫蔽日光，<a id="a-EA"></a>种种妙华周遍而有，<a id="a-EB"></a>龙泉流水清净香洁。<a id="a-EC"></a>诸天、<a id="a-ED"></a>龙、<a id="a-EE"></a>神、<a id="a-EF"></a>乾闼婆、<a id="a-EG"></a>阿修罗、<a id="a-EH"></a>迦楼罗、<a id="a-EI"></a>紧那罗、<a id="a-EJ"></a>摩睺罗伽，<a id="a-EK"></a>神仙咒术作倡伎乐，<a id="a-EL"></a>如是等众弥满其中。<a id="a-EM"></a>是诸山神亦来诣佛，<a id="a-EN"></a>稽首佛足，<a id="a-EO"></a>却住一面。</p>
  <p id="aEP">复有阿僧祇恒河沙等四大海神及诸河神，<a id="a-EQ"></a>有大威德，<a id="a-ER"></a>具大神足，<a id="a-ES"></a>所设供养倍胜于前。<a id="a-ET"></a>诸神身光，<a id="a-EU"></a>伎乐灯明，<a id="a-EV"></a>悉蔽日月令不复现。<a id="a-EW"></a>以占婆华散熙连河，<a id="a-EX"></a>来至佛所，<a id="a-EY"></a>稽首佛足，<a id="a-EZ"></a>却住一面。</p>
  <p id="aEa">尔时，<a id="a-Eb"></a>拘尸那城娑罗树林，<a id="a-Ec"></a>其林变白犹如白鹤，<a id="a-Ed"></a>于虚空中自然而有七宝堂阁，<a id="a-Ee"></a>雕文刻镂绮饰分明，<a id="a-Ef"></a>周匝栏楯众宝杂厕，<a id="a-Eg"></a>堂下多有流泉浴池，<a id="a-Eh"></a>上妙莲华弥满其中，<a id="a-Ei"></a>犹如北方郁单越国，<a id="a-Ej"></a>亦如忉利欢喜之园。<a id="a-Ek"></a>尔时，<a id="a-El"></a>娑罗树林中间种种庄严甚可爱乐，<a id="a-Em"></a>亦复如是。<a id="a-En"></a>是诸天、<a id="a-Eo"></a>人、<a id="a-Ep"></a>阿修罗等，<a id="a-Eq"></a>咸睹如来涅槃之相，<a id="a-Er"></a>皆悉悲感愁忧不乐。</p>
  <p id="aEs">尔时，<a id="a-Et"></a>四天王、<a id="a-Eu"></a>释提桓因各相谓言：<a id="a-Ev"></a>“汝等观察诸天、<a id="a-Ew"></a>世人及阿修罗，<a id="a-Ex"></a>大设供养，<a id="a-Ey"></a>欲于最后供养如来，<a id="a-Ez"></a>我等亦当如是供养。<a id="a-F0"></a>若我最后得供养者，<a id="a-F1"></a>檀波罗蜜则为成就满足不难。<a id="a-F2"></a>”尔时，<a id="a-F3"></a>四天王所设供养倍胜于前，<a id="a-F4"></a>持曼陀罗华、<a id="a-F5"></a>摩诃曼陀罗华、<a id="a-F6"></a>迦枳楼伽华、<a id="a-F7"></a>摩诃迦枳楼伽华、<a id="a-F8"></a>曼殊沙华、<a id="a-F9"></a>摩诃曼殊沙华、<a id="a-FA"></a>散多尼迦华、<a id="a-FB"></a>摩诃散多尼迦华、<a id="a-FC"></a>爱乐华、<a id="a-FD"></a>大爱乐华、<a id="a-FE"></a>普贤华、<a id="a-FF"></a>大普贤华、<a id="a-FG"></a>时华、<a id="a-FH"></a>大时华、<a id="a-FI"></a>香城华、<a id="a-FJ"></a>大香城华、<a id="a-FK"></a>欢喜华、<a id="a-FL"></a>大欢喜华、<a id="a-FM"></a>发欲华、<a id="a-FN"></a>大发欲华、<a id="a-FO"></a>香醉华、<a id="a-FP"></a>大香醉华、<a id="a-FQ"></a>普香华、<a id="a-FR"></a>大普香华、<a id="a-FS"></a>天金叶华、<a id="a-FT"></a>龙华、<a id="a-FU"></a>波利质多树华、<a id="a-FV"></a>拘毗罗树华，<a id="a-FW"></a>复持种种上妙甘饍来至佛所，<a id="a-FX"></a>稽首佛足。<a id="a-FY"></a>是诸天人所有光明，<a id="a-FZ"></a>能覆日月令不复现。<a id="a-Fa"></a>以是供具欲供养佛，<a id="a-Fb"></a>如来知时默然不受。<a id="a-Fc"></a>尔时，<a id="a-Fd"></a>诸天不果所愿，<a id="a-Fe"></a>愁忧苦恼，<a id="a-Ff"></a>却住一面。</p>
  <p id="aFg">尔时，<a id="a-Fh"></a>释提桓因及三十三天，<a id="a-Fi"></a>设诸供具亦倍胜前，<a id="a-Fj"></a>及所持华亦复如是，<a id="a-Fk"></a>香气微妙甚可爱乐，<a id="a-Fl"></a>持得胜堂并诸小堂来至佛所，<a id="a-Fm"></a>稽首佛足而白佛言：<a id="a-Fn"></a>“世尊，<a id="a-Fo"></a>我等深乐爱护大乘，<a id="a-Fp"></a>唯愿如来，<a id="a-Fq"></a>哀受我食。<a id="a-Fr"></a>”如来知时默然不受。<a id="a-Fs"></a>时诸释天不果所愿，<a id="a-Ft"></a>心怀愁恼，<a id="a-Fu"></a>却住一面。</p>
  <p id="aFv">乃至第六天所设供养展转胜前宝幢幡盖。<a id="a-Fw"></a>宝盖小者，<a id="a-Fx"></a>覆四天下；<a id="a-Fy"></a>幡最短者，<a id="a-Fz"></a>周围四海；<a id="a-G0"></a>幢最卑者，<a id="a-G1"></a>至自在天。<a id="a-G2"></a>微风吹幡出妙音声，<a id="a-G3"></a>持上甘饍来诣佛所，<a id="a-G4"></a>稽首佛足白佛言：<a id="a-G5"></a>“世尊，<a id="a-G6"></a>唯愿如来，<a id="a-G7"></a>哀受我等最后供养。<a id="a-G8"></a>”如来知时默然不受。<a id="a-G9"></a>是诸天等不果所愿，<a id="a-GA"></a>心怀愁恼，<a id="a-GB"></a>却住一面。<a id="a-GC"></a>上至有顶，<a id="a-GD"></a>其余梵众一切来集。</p>
  <p id="aGE">尔时，<a id="a-GF"></a>大梵天王及余梵众，<a id="a-GG"></a>放身光明遍四天下，<a id="a-GH"></a>欲界人天日月光明悉不复现。<a id="a-GI"></a>持诸宝幢、<a id="a-GJ"></a>缯彩、<a id="a-GK"></a>幡盖，<a id="a-GL"></a>幡极短者悬于梵宫至娑罗树间，<a id="a-GM"></a>来诣佛所，<a id="a-GN"></a>稽首佛足白佛言：<a id="a-GO"></a>“世尊，<a id="a-GP"></a>唯愿如来，<a id="a-GQ"></a>哀受我等最后供养。<a id="a-GR"></a>”如来知时默然不受。<a id="a-GS"></a>尔时，<a id="a-GT"></a>诸梵不果所愿，<a id="a-GU"></a>心怀愁恼，<a id="a-GV"></a>却住一面。</p>
  <p id="aGW">尔时，<a id="a-GX"></a>毗摩质多阿修罗王与无量阿修罗大眷属俱，<a id="a-GY"></a>身诸光明胜于梵天，<a id="a-GZ"></a>持诸宝幢缯彩幡盖，<a id="a-Ga"></a>其盖小者覆千世界，<a id="a-Gb"></a>上妙甘饍来诣佛所，<a id="a-Gc"></a>稽首佛足而白佛言：<a id="a-Gd"></a>“唯愿如来，<a id="a-Ge"></a>哀受我等最后供养。<a id="a-Gf"></a>”如来知时默然不受。<a id="a-Gg"></a>诸阿修罗不果所愿，<a id="a-Gh"></a>心怀愁恼，<a id="a-Gi"></a>却住一面。</p>
  <p id="aGj">尔时，<a id="a-Gk"></a>欲界魔王波旬，<a id="a-Gl"></a>与其眷属诸天婇女无量无边阿僧祇众，<a id="a-Gm"></a>开地狱门，<a id="a-Gn"></a>施清冷水，<a id="a-Go"></a>因而告曰：<a id="a-Gp"></a>“汝等今者无所能为，<a id="a-Gq"></a>唯当专念如来、<a id="a-Gr"></a>应、<a id="a-Gs"></a>正遍知，<a id="a-Gt"></a>建立最后随喜供养，<a id="a-Gu"></a>当令汝等长夜获安。<a id="a-Gv"></a>”时魔波旬于地狱中，<a id="a-Gw"></a>悉除刀剑无量苦毒，<a id="a-Gx"></a>炽然炎火注雨灭之。<a id="a-Gy"></a>以佛神力复发是心，<a id="a-Gz"></a>令诸眷属皆舍刀剑、<a id="a-H0"></a>弓弩、<a id="a-H1"></a>铠仗、<a id="a-H2"></a>鉾槊、<a id="a-H3"></a>长钩、<a id="a-H4"></a>金锤、<a id="a-H5"></a>钺斧、<a id="a-H6"></a>斗轮、<a id="a-H7"></a>罥索。<a id="a-H8"></a>所持供养倍胜一切人天所设，<a id="a-H9"></a>其盖小者覆中千界，<a id="a-HA"></a>来至佛所，<a id="a-HB"></a>稽首佛足而白佛言：<a id="a-HC"></a>“我等今者爱乐大乘，<a id="a-HD"></a>守护大乘。<a id="a-HE"></a>世尊，<a id="a-HF"></a>若有善男子、<a id="a-HG"></a>善女人，<a id="a-HH"></a>为供养故，<a id="a-HI"></a>为怖畏故，<a id="a-HJ"></a>为诳他故，<a id="a-HK"></a>为财利故，<a id="a-HL"></a>为随他故，<a id="a-HM"></a>受是大乘，<a id="a-HN"></a>或真或伪，<a id="a-HO"></a>我等尔时，<a id="a-HP"></a>当为是人除灭怖畏，<a id="a-HQ"></a>说如是咒：</p>
  <p id="aHR">“啅抧　吒咤　罗啅抧　卢诃[(匕/矢)+籴)]　摩诃卢诃[(匕/矢)+籴)]　阿罗遮罗　多罗　莎诃</p>
  <p id="aHS">“是咒能令诸失心者、<a id="a-HT"></a>怖畏者、<a id="a-HU"></a>说法者、<a id="a-HV"></a>不断正法者，<a id="a-HW"></a>为伏外道故，<a id="a-HX"></a>护己身故，<a id="a-HY"></a>护正法故，<a id="a-HZ"></a>护大乘故，<a id="a-Ha"></a>说如是咒。<a id="a-Hb"></a>若有能持如是咒者，<a id="a-Hc"></a>无恶象怖，<a id="a-Hd"></a>若至旷野、<a id="a-He"></a>空泽、<a id="a-Hf"></a>崄处不生怖畏，<a id="a-Hg"></a>亦无水火、<a id="a-Hh"></a>师子、<a id="a-Hi"></a>虎、<a id="a-Hj"></a>狼、<a id="a-Hk"></a>盗贼、<a id="a-Hl"></a>王难。<a id="a-Hm"></a>世尊，<a id="a-Hn"></a>若有能持如是咒者，<a id="a-Ho"></a>悉能除灭如是等怖。<a id="a-Hp"></a>世尊，<a id="a-Hq"></a>持是咒者，<a id="a-Hr"></a>我当护之，<a id="a-Hs"></a>如龟藏六。<a id="a-Ht"></a>世尊，<a id="a-Hu"></a>我等今者不以谕谄说如是事。<a id="a-Hv"></a>持是咒者，<a id="a-Hw"></a>我当至诚益其势力。<a id="a-Hx"></a>唯愿如来，<a id="a-Hy"></a>哀受我等最后供养。<a id="a-Hz"></a>”</p>
  <p id="aI0">尔时，<a id="a-I1"></a>佛告魔波旬言：<a id="a-I2"></a>“我不受汝饮食供养，<a id="a-I3"></a>我已受汝所说神咒，<a id="a-I4"></a>为欲安乐一切众生四部众故。<a id="a-I5"></a>”佛说是已，<a id="a-I6"></a>默然不受，<a id="a-I7"></a>如是三请皆亦不受。<a id="a-I8"></a>时魔波旬不果所愿，<a id="a-I9"></a>心怀愁恼，<a id="a-IA"></a>却住一面。</p>
  <p id="aIB">尔时，<a id="a-IC"></a>大自在天王与其眷属无量无边及诸天众，<a id="a-ID"></a>所设供具悉覆梵、<a id="a-IE"></a>释、<a id="a-IF"></a>护世四王、<a id="a-IG"></a>人天八部、<a id="a-IH"></a>及非人等所有供具。<a id="a-II"></a>梵、<a id="a-IJ"></a>释所设，<a id="a-IK"></a>犹如聚墨在珂贝边，<a id="a-IL"></a>悉不复现。<a id="a-IM"></a>宝盖小者，<a id="a-IN"></a>能覆三千大千世界。<a id="a-IO"></a>持如是等供养之具，<a id="a-IP"></a>来诣佛所，<a id="a-IQ"></a>稽首佛足，<a id="a-IR"></a>绕无数匝白佛言：<a id="a-IS"></a>“世尊，<a id="a-IT"></a>我等所献微末供具，<a id="a-IU"></a>喻如蚊子供养于我，<a id="a-IV"></a>亦如有人以一掬水投于大海，<a id="a-IW"></a>燃一小灯助百千日，<a id="a-IX"></a>春夏之月众华茂盛，<a id="a-IY"></a>有持一华益于众华，<a id="a-IZ"></a>以亭历子益须弥山，<a id="a-Ia"></a>岂当有益大海、<a id="a-Ib"></a>日明、<a id="a-Ic"></a>众华、<a id="a-Id"></a>须弥？<a id="a-Ie"></a>世尊，<a id="a-If"></a>我今所奉微末供具亦复如是。<a id="a-Ig"></a>若以三千大千世界满中香华、<a id="a-Ih"></a>伎乐、<a id="a-Ii"></a>幡盖供养如来，<a id="a-Ij"></a>尚不足言！<a id="a-Ik"></a>何以故？<a id="a-Il"></a>如来为诸众生，<a id="a-Im"></a>常于地狱、<a id="a-In"></a>饿鬼、<a id="a-Io"></a>畜生诸恶趣中受诸苦恼，<a id="a-Ip"></a>是故世尊应见哀愍受我等供。<a id="a-Iq"></a>”</p>
  <p id="aIr">尔时，<a id="a-Is"></a>东方去此无量无数阿僧祇恒河沙数微尘等世界，<a id="a-It"></a>彼有佛土名意乐美音，<a id="a-Iu"></a>佛号虚空等如来、<a id="a-Iv"></a>应供、<a id="a-Iw"></a>正遍知、<a id="a-Ix"></a>明行足、<a id="a-Iy"></a>善逝、<a id="a-Iz"></a>世间解、<a id="a-J0"></a>无上士、<a id="a-J1"></a>调御丈夫、<a id="a-J2"></a>天人师、<a id="a-J3"></a>佛世尊。</p>
  <p id="aJ4">尔时，<a id="a-J5"></a>彼佛即告第一大弟子言：<a id="a-J6"></a>“善男子，<a id="a-J7"></a>汝今宜往西方娑婆世界。<a id="a-J8"></a>彼土有佛，<a id="a-J9"></a>号释迦牟尼如来、<a id="a-JA"></a>应供、<a id="a-JB"></a>正遍知、<a id="a-JC"></a>明行足、<a id="a-JD"></a>善逝、<a id="a-JE"></a>世间解、<a id="a-JF"></a>无上士、<a id="a-JG"></a>调御丈夫、<a id="a-JH"></a>天人师、<a id="a-JI"></a>佛世尊。<a id="a-JJ"></a>彼佛不久当般涅槃。<a id="a-JK"></a>善男子，<a id="a-JL"></a>汝可持此世界香饭，<a id="a-JM"></a>其饭香美，<a id="a-JN"></a>食之安隐，<a id="a-JO"></a>可以此食奉献彼佛世尊。<a id="a-JP"></a>世尊食已，<a id="a-JQ"></a>入般涅槃。<a id="a-JR"></a>善男子，<a id="a-JS"></a>并可礼敬请决所疑。<a id="a-JT"></a>”</p>
  <p id="aJU">尔时，<a id="a-JV"></a>无边身菩萨摩诃萨，<a id="a-JW"></a>即受佛教从座而起，<a id="a-JX"></a>稽首佛足，<a id="a-JY"></a>右绕三匝，<a id="a-JZ"></a>与无量阿僧祇菩萨俱，<a id="a-Ja"></a>从彼国发来至此娑婆世界。<a id="a-Jb"></a>应时此间三千大千世界大地六种震动。<a id="a-Jc"></a>于是众中梵、<a id="a-Jd"></a>释、<a id="a-Je"></a>四天王、<a id="a-Jf"></a>魔王波旬、<a id="a-Jg"></a>摩醯首罗，<a id="a-Jh"></a>如是大众见是地动，<a id="a-Ji"></a>举身毛竖，<a id="a-Jj"></a>喉舌枯燥，<a id="a-Jk"></a>惊怖颤慄，<a id="a-Jl"></a>各欲四散。<a id="a-Jm"></a>自见其身无复光明，<a id="a-Jn"></a>所有威德殄灭无余。</p>
  <p id="aJo">是时，<a id="a-Jp"></a>文殊师利法王子，<a id="a-Jq"></a>即从座起告诸大众：<a id="a-Jr"></a>“诸善男子，<a id="a-Js"></a>汝等勿怖！<a id="a-Jt"></a>汝等勿怖！<a id="a-Ju"></a>何以故？<a id="a-Jv"></a>东方去此无量无数阿僧祇恒河沙微尘等世界，<a id="a-Jw"></a>有世界名意乐美音，<a id="a-Jx"></a>佛号虚空等如来、<a id="a-Jy"></a>应、<a id="a-Jz"></a>正遍知，<a id="a-K0"></a>十号具足。<a id="a-K1"></a>彼有菩萨名无边身，<a id="a-K2"></a>与无量菩萨欲来至此供养如来。<a id="a-K3"></a>以彼菩萨威德力故，<a id="a-K4"></a>令汝身光悉不复现。<a id="a-K5"></a>是故汝等应生欢喜，<a id="a-K6"></a>勿怀恐怖。<a id="a-K7"></a>”</p>
  <p id="aK8">尔时，<a id="a-K9"></a>大众悉皆遥见彼佛大众，<a id="a-KA"></a>如明镜中自观己身。<a id="a-KB"></a>时文殊师利复告大众：<a id="a-KC"></a>“汝今所见彼佛大众如见此佛，<a id="a-KD"></a>以佛神力，<a id="a-KE"></a>复当如是得见九方无量诸佛。<a id="a-KF"></a>”</p>
  <p id="aKG">尔时，<a id="a-KH"></a>大众各相谓言：<a id="a-KI"></a>“苦哉！<a id="a-KJ"></a>苦哉！<a id="a-KK"></a>世间空虚！<a id="a-KL"></a>如来不久当般涅槃。<a id="a-KM"></a>”</p>
  <p id="aKN">是时，<a id="a-KO"></a>大众一切悉见无边身菩萨及其眷属。<a id="a-KP"></a>是菩萨身一一毛孔，<a id="a-KQ"></a>各各出生一大莲华。<a id="a-KR"></a>一一莲华各有七万八千城邑，<a id="a-KS"></a>纵广正等如毗耶离城，<a id="a-KT"></a>墙壁诸堑七宝杂厕，<a id="a-KU"></a>多罗宝树七重行列，<a id="a-KV"></a>人民炽盛安隐丰乐，<a id="a-KW"></a>阎浮檀金以为却敌。<a id="a-KX"></a>一一却敌各有种种七宝林树，<a id="a-KY"></a>华果茂盛。<a id="a-KZ"></a>微风吹动出微妙音，<a id="a-Ka"></a>其声和雅犹如天乐，<a id="a-Kb"></a>城中人民闻是音声，<a id="a-Kc"></a>即得受于上妙快乐。<a id="a-Kd"></a>是诸堑中妙水盈满，<a id="a-Ke"></a>清净香洁如真琉璃。<a id="a-Kf"></a>是诸水中有七宝船，<a id="a-Kg"></a>诸人乘之游戏澡浴，<a id="a-Kh"></a>共相娱乐快乐无极。<a id="a-Ki"></a>复有无量杂色莲华、<a id="a-Kj"></a>优钵罗华、<a id="a-Kk"></a>拘物头华、<a id="a-Kl"></a>波头摩华、<a id="a-Km"></a>分陀利华，<a id="a-Kn"></a>其华纵广犹如车轮。<a id="a-Ko"></a>其堑岸上多有园林，<a id="a-Kp"></a>一一园中有五泉池。<a id="a-Kq"></a>是诸池中复有诸华，<a id="a-Kr"></a>优钵罗华、<a id="a-Ks"></a>拘物头华、<a id="a-Kt"></a>波头摩华、<a id="a-Ku"></a>分陀利华。<a id="a-Kv"></a>其华纵广亦如车轮，<a id="a-Kw"></a>香气馚馥甚可爱乐。<a id="a-Kx"></a>其水清净柔软第一，<a id="a-Ky"></a>凫、<a id="a-Kz"></a>雁、<a id="a-L0"></a>鸳鸯游戏其中。<a id="a-L1"></a>其园各有众宝宫宅，<a id="a-L2"></a>一一宫宅纵广正等满四由旬，<a id="a-L3"></a>所有墙壁四宝所成，<a id="a-L4"></a>所谓金银、<a id="a-L5"></a>琉璃、<a id="a-L6"></a>玻瓈、<a id="a-L7"></a>真金，<a id="a-L8"></a>为向周匝栏楯，<a id="a-L9"></a>玫瑰为地，<a id="a-LA"></a>金沙布上。<a id="a-LB"></a>是宫宅中多有七宝流泉浴池，<a id="a-LC"></a>一一池边各有十八黄金梯陛，<a id="a-LD"></a>阎浮檀金为芭蕉树，<a id="a-LE"></a>如忉利天欢喜之园。<a id="a-LF"></a>是一一城各有八万四千人王，<a id="a-LG"></a>一一诸王各有无量夫人婇女，<a id="a-LH"></a>共相娱乐欢喜受乐。<a id="a-LI"></a>其余人民亦复如是，<a id="a-LJ"></a>各于住处共相娱乐。<a id="a-LK"></a>是中众生不闻余名，<a id="a-LL"></a>纯闻无上大乘之声。<a id="a-LM"></a>是诸华中一一各有师子之座，<a id="a-LN"></a>其座四足皆绀琉璃，<a id="a-LO"></a>柔软素衣以布座上，<a id="a-LP"></a>其衣微妙出过三界。<a id="a-LQ"></a>一一座上有一王坐，<a id="a-LR"></a>以大乘法教化众生。<a id="a-LS"></a>或有众生书持读诵如说修行，<a id="a-LT"></a>如是流布大乘经典。</p>
  <p id="aLU">尔时，<a id="a-LV"></a>无边身菩萨安止如是无量众生，<a id="a-LW"></a>于自身已令舍世乐，<a id="a-LX"></a>皆作是言：<a id="a-LY"></a>“苦哉！<a id="a-LZ"></a>苦哉！<a id="a-La"></a>世间空虚！<a id="a-Lb"></a>如来不久当般涅槃。<a id="a-Lc"></a>”</p>
  <p id="aLd">尔时，<a id="a-Le"></a>无边身菩萨与无量菩萨周匝围绕，<a id="a-Lf"></a>示现如是神通力已，<a id="a-Lg"></a>持是种种无量供具及以上妙香美饮食。<a id="a-Lh"></a>若有得闻是食香气，<a id="a-Li"></a>烦恼诸垢皆悉消灭。<a id="a-Lj"></a>以是菩萨神通力故，<a id="a-Lk"></a>一切大众悉皆得见如是变化，<a id="a-Ll"></a>无边身菩萨身大无边量同虚空。<a id="a-Lm"></a>唯除诸佛，<a id="a-Ln"></a>余无能见是菩萨身其量边际。</p>
  <p id="aLo">尔时，<a id="a-Lp"></a>无边身菩萨及其眷属，<a id="a-Lq"></a>所设供养倍胜于前，<a id="a-Lr"></a>来至佛所，<a id="a-Ls"></a>稽首佛足，<a id="a-Lt"></a>合掌恭敬白佛言：<a id="a-Lu"></a>“世尊，<a id="a-Lv"></a>唯愿哀愍受我等食。<a id="a-Lw"></a>”如来知时默然不受，<a id="a-Lx"></a>如是三请悉亦不受。</p>
  <p id="aLy">尔时，<a id="a-Lz"></a>无边身菩萨及其眷属却住一面。<a id="a-M0"></a>南、<a id="a-M1"></a>西、<a id="a-M2"></a>北方诸佛世界，<a id="a-M3"></a>亦有无量无边身菩萨，<a id="a-M4"></a>所持供养倍胜于前，<a id="a-M5"></a>来至佛所，<a id="a-M6"></a>乃至却住一面，<a id="a-M7"></a>皆亦如是。</p>
  <p id="aM8">尔时，<a id="a-M9"></a>娑罗双树吉祥福地纵广三十二由旬，<a id="a-MA"></a>大众充满间无空缺。<a id="a-MB"></a>尔时，<a id="a-MC"></a>四方无边身菩萨及其眷属所坐之处，<a id="a-MD"></a>或如锥头针锋微尘。<a id="a-ME"></a>十方如微尘等诸佛世界诸大菩萨悉来集会，<a id="a-MF"></a>及阎浮提一切大众亦悉来集——唯除尊者摩诃迦葉、<a id="a-MG"></a>阿难二众，<a id="a-MH"></a>阿阇世王及其眷属——乃至毒蛇视能杀人，<a id="a-MI"></a>蜣螂、<a id="a-MJ"></a>蝮蝎及十六种行恶业者，<a id="a-MK"></a>一切来集。<a id="a-ML"></a>陀那婆神、<a id="a-MM"></a>阿修罗等，<a id="a-MN"></a>悉舍恶念皆生慈心，<a id="a-MO"></a>如父如母如姊如妹，<a id="a-MP"></a>三千大千世界众生慈心相向亦复如是，<a id="a-MQ"></a>除一阐提。</p>
  <p id="aMR">尔时，<a id="a-MS"></a>三千大千世界以佛神力故，<a id="a-MT"></a>地皆柔软，<a id="a-MU"></a>无有丘墟、<a id="a-MV"></a>土沙、<a id="a-MW"></a>砾石、<a id="a-MX"></a>荆棘、<a id="a-MY"></a>毒草，<a id="a-MZ"></a>众宝庄严犹如西方无量寿佛极乐世界。<a id="a-Ma"></a>是时，<a id="a-Mb"></a>大众悉见十方如微尘等诸佛世界，<a id="a-Mc"></a>如于明镜自观己身，<a id="a-Md"></a>见诸佛土亦复如是。</p>
  <p id="aMe">尔时，<a id="a-Mf"></a>如来面门所出五色光明，<a id="a-Mg"></a>其光明曜覆诸大会，<a id="a-Mh"></a>令彼身光悉不复现，<a id="a-Mi"></a>所应作已，<a id="a-Mj"></a>还从口入。<a id="a-Mk"></a>时诸天人及诸会众阿修罗等见佛光明还从口入，<a id="a-Ml"></a>皆大恐怖，<a id="a-Mm"></a>身毛为竖，<a id="a-Mn"></a>复作是言：<a id="a-Mo"></a>“如来光明出已还入，<a id="a-Mp"></a>非无因缘，<a id="a-Mq"></a>必于十方所作已办，<a id="a-Mr"></a>将是最后涅槃之相。<a id="a-Ms"></a>何期苦哉！<a id="a-Mt"></a>何期苦哉！<a id="a-Mu"></a>如何世尊一旦舍离四无量心，<a id="a-Mv"></a>不受人天所奉供养，<a id="a-Mw"></a>圣慧日光从今永灭，<a id="a-Mx"></a>无上法船于斯沉没！<a id="a-My"></a>呜呼痛哉！<a id="a-Mz"></a>世间大苦！<a id="a-N0"></a>”举手捶胸，<a id="a-N1"></a>悲号啼哭，<a id="a-N2"></a>支节战动不能自持，<a id="a-N3"></a>身诸毛孔流血洒地。</p>
 </body>
</html>