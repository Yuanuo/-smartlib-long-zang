<!doctype html>
<html id="rXrpDS0" data-ver="365">
 <head>
  <meta charset="utf-8">
  <meta priority="5">
  <meta searchable="all">
  <meta library="unknown">
  <meta period="姚秦">
  <meta author="鸠摩罗什">
 </head>
 <body>
  <h1 id="a1" style="text-align: center;"><a id="a2"></a>佛垂般涅槃略说教诫经</h1>
  <h1 id="a3" style="text-align: center;"><a id="a4"></a>亦名佛遗教经</h1>
  <p id="a5">释迦牟尼佛，<a id="a-6"></a>初转法轮度阿若憍陈如，<a id="a-7"></a>最后说法度须跋陀罗，<a id="a-8"></a>所应度者皆已度讫，<a id="a-9"></a>于娑罗双树间将入涅槃。<a id="a-A"></a>是时中夜寂然无声，<a id="a-B"></a>为诸弟子略说法要：<a id="a-C"></a>“汝等比丘，<a id="a-D"></a>于我灭后当尊重珍敬波罗提木叉，<a id="a-E"></a>如闇遇明，<a id="a-F"></a>贫人得宝，<a id="a-G"></a>当知此则是汝大师，<a id="a-H"></a>若我住世无异此也。<a id="a-I"></a>持净戒者，<a id="a-J"></a>不得贩卖贸易、<a id="a-K"></a>安置田宅、<a id="a-L"></a>畜养人民奴婢畜生；<a id="a-M"></a>一切种植及诸财宝，<a id="a-N"></a>皆当远离如避火坑；<a id="a-O"></a>不得斩伐草木，<a id="a-P"></a>垦土掘地；<a id="a-Q"></a>合和汤药、<a id="a-R"></a>占相吉凶、<a id="a-S"></a>仰观星宿、<a id="a-T"></a>推步盈虚历数算计，<a id="a-U"></a>皆所不应；<a id="a-V"></a>节身时食，<a id="a-W"></a>清净自活；<a id="a-X"></a>不得参预世事，<a id="a-Y"></a>通致使命；<a id="a-Z"></a>咒术、<a id="a-a"></a>仙药、<a id="a-b"></a>结好贵人、<a id="a-c"></a>亲厚媟嫚，<a id="a-d"></a>皆不应作；<a id="a-e"></a>当自端心正念求度，<a id="a-f"></a>不得包藏瑕疵显异惑众；<a id="a-g"></a>于四供养知量知足，<a id="a-h"></a>趣得供事不应蓄积。<a id="a-i"></a>此则略说持戒之相。<a id="a-j"></a>戒是正顺解脱之本，<a id="a-k"></a>故名波罗提木叉。<a id="a-l"></a>依因此戒得生诸禅定及灭苦智慧，<a id="a-m"></a>是故比丘当持净戒勿令毁犯。<a id="a-n"></a>若人能持净戒，<a id="a-o"></a>是则能有善法。<a id="a-p"></a>若无净戒，<a id="a-q"></a>诸善功德皆不得生。<a id="a-r"></a>是以当知，<a id="a-s"></a>戒为第一安隐功德之所住处。<br>　　“汝等比丘，<a id="a-t"></a>已能住戒，<a id="a-u"></a>当制五根，<a id="a-v"></a>勿令放逸入于五欲；<a id="a-w"></a>譬如牧牛之人执杖视之，<a id="a-x"></a>不令纵逸犯人苗稼。<a id="a-y"></a>若纵五根，<a id="a-z"></a>非唯五欲将无崖畔不可制也。<a id="a-10"></a>亦如恶马不以辔制，<a id="a-11"></a>将当牵人坠于坑陷，<a id="a-12"></a>如被劫害苦止一世；<a id="a-13"></a>五根贼祸殃及累世，<a id="a-14"></a>为害甚重，<a id="a-15"></a>不可不慎。<a id="a-16"></a>是故智者制而不随，<a id="a-17"></a>持之如贼不令纵逸；<a id="a-18"></a>假令纵之，<a id="a-19"></a>皆亦不久见其磨灭。<a id="a-1A"></a>此五根者，<a id="a-1B"></a>心为其主，<a id="a-1C"></a>是故汝等当好制心。<a id="a-1D"></a>心之可畏，<a id="a-1E"></a>甚于毒蛇、<a id="a-1F"></a>恶兽、<a id="a-1G"></a>怨贼、<a id="a-1H"></a>大火越逸未足喻也。<a id="a-1I"></a>喻如一人手执蜜器动转轻躁，<a id="a-1J"></a>但观于蜜不见深坑，<a id="a-1K"></a>譬如狂象无钩，<a id="a-1L"></a>猿猴得树腾跃跳踯难可禁制，<a id="a-1M"></a>当急挫之，<a id="a-1N"></a>无令放逸。<a id="a-1O"></a>纵此心者，<a id="a-1P"></a>丧人善事；<a id="a-1Q"></a>制之一处，<a id="a-1R"></a>无事不办。<a id="a-1S"></a>是故比丘，<a id="a-1T"></a>当勤精进，<a id="a-1U"></a>折伏其心。<br>　　“汝等比丘，<a id="a-1V"></a>受诸饮食当如服药，<a id="a-1W"></a>于好于恶勿生增减，<a id="a-1X"></a>趣得支身以除饥渴；<a id="a-1Y"></a>如蜂采华，<a id="a-1Z"></a>但取其味，<a id="a-1a"></a>不损色香。<a id="a-1b"></a>比丘亦尔，<a id="a-1c"></a>受人供养取自除恼，<a id="a-1d"></a>无得多求坏其善心；<a id="a-1e"></a>譬如智者，<a id="a-1f"></a>筹量牛力所堪多少，<a id="a-1g"></a>不令过分以竭其力。<br>　　“汝等比丘，<a id="a-1h"></a>昼则勤心修习善法无令失时，<a id="a-1i"></a>初夜、<a id="a-1j"></a>后夜亦勿有废，<a id="a-1k"></a>中夜诵经以自消息，<a id="a-1l"></a>无以睡眠因缘令一生空过无所得也。<a id="a-1m"></a>当念无常之火烧诸世间，<a id="a-1n"></a>早求自度勿睡眠也。<a id="a-1o"></a>诸烦恼贼常伺杀人甚于怨家，<a id="a-1p"></a>安可睡眠不自惊寤。<a id="a-1q"></a>烦恼毒蛇睡在汝心，<a id="a-1r"></a>譬如黑蚖在汝室睡，<a id="a-1s"></a>当以持戒之钩早摒除之，<a id="a-1t"></a>睡蛇既出乃可安睡。<a id="a-1u"></a>不出而眠是无惭人也，<a id="a-1v"></a>惭耻之服，<a id="a-1w"></a>于诸庄严最为第一，<a id="a-1x"></a>惭如铁钩能制人非法。<a id="a-1y"></a>是故比丘，<a id="a-1z"></a>常当惭耻无得暂替，<a id="a-20"></a>若离惭耻则失诸功德。<a id="a-21"></a>有愧之人，<a id="a-22"></a>则有善法；<a id="a-23"></a>若无愧者，<a id="a-24"></a>与诸禽兽无相异也。<br>　　“汝等比丘，<a id="a-25"></a>若有人来节节支解，<a id="a-26"></a>当自摄心无令瞋恨，<a id="a-27"></a>亦当护口勿出恶言，<a id="a-28"></a>若纵恚心则自妨道失功德利。<a id="a-29"></a>忍之为德，<a id="a-2A"></a>持戒、<a id="a-2B"></a>苦行所不能及。<a id="a-2C"></a>能行忍者，<a id="a-2D"></a>乃可名为有力大人。<a id="a-2E"></a>若其不能欢喜忍受恶骂之毒如饮甘露者，<a id="a-2F"></a>不名入道智慧人也。<a id="a-2G"></a>所以者何？<a id="a-2H"></a>瞋恚之害能破诸善法，<a id="a-2I"></a>坏好名闻，<a id="a-2J"></a>今世后世人不喜见。<a id="a-2K"></a>当知瞋心甚于猛火，<a id="a-2L"></a>常当防护无令得入。<a id="a-2M"></a>劫功德贼无过瞋恚。<a id="a-2N"></a>白衣受欲，<a id="a-2O"></a>非行道人，<a id="a-2P"></a>无法自制，<a id="a-2Q"></a>瞋犹可恕。<a id="a-2R"></a>出家行道无欲之人，<a id="a-2S"></a>而怀瞋恚甚不可也。<a id="a-2T"></a>譬如清冷云中，<a id="a-2U"></a>霹雳起火非所应也。<br>　　“汝等比丘，<a id="a-2V"></a>当自摩头，<a id="a-2W"></a>已舍饰好，<a id="a-2X"></a>著坏色衣，<a id="a-2Y"></a>执持应器以乞自活。<a id="a-2Z"></a>自见如是，<a id="a-2a"></a>若起憍慢当疾灭之，<a id="a-2b"></a>谓长憍慢尚非世俗白衣所宜，<a id="a-2c"></a>何况出家入道之人，<a id="a-2d"></a>为解脱故自降其心而行乞耶？<br>　　“汝等比丘，<a id="a-2e"></a>谄曲之心与道相违，<a id="a-2f"></a>是故宜应质直其心。<a id="a-2g"></a>当知谄曲但为欺诳，<a id="a-2h"></a>入道之人则无是处。<a id="a-2i"></a>是故汝等，<a id="a-2j"></a>宜应端心以质直为本。<br>　　“汝等比丘，<a id="a-2k"></a>当知多欲之人，<a id="a-2l"></a>多求利故，<a id="a-2m"></a>苦恼亦多；<a id="a-2n"></a>少欲之人，<a id="a-2o"></a>无求无欲，<a id="a-2p"></a>则无此患。<a id="a-2q"></a>直尔少欲尚应修习，<a id="a-2r"></a>何况少欲能生诸善功德！<a id="a-2s"></a>少欲之人，<a id="a-2t"></a>则无谄曲以求人意，<a id="a-2u"></a>亦复不为诸根所牵。<a id="a-2v"></a>行少欲者，<a id="a-2w"></a>心则坦然，<a id="a-2x"></a>无所忧畏，<a id="a-2y"></a>触事有余，<a id="a-2z"></a>常无不足。<a id="a-30"></a>有少欲者则有涅槃。<a id="a-31"></a>是名少欲。<br>　　“汝等比丘，<a id="a-32"></a>若欲脱诸苦恼，<a id="a-33"></a>当观知足。<a id="a-34"></a>知足之法即是富乐安隐之处。<a id="a-35"></a>知足之人，<a id="a-36"></a>虽卧地上犹为安乐；<a id="a-37"></a>不知足者，<a id="a-38"></a>虽处天堂亦不称意。<a id="a-39"></a>不知足者，<a id="a-3A"></a>虽富而贫；<a id="a-3B"></a>知足之人，<a id="a-3C"></a>虽贫而富。<a id="a-3D"></a>不知足者，<a id="a-3E"></a>常为五欲所牵，<a id="a-3F"></a>为知足者之所怜愍。<a id="a-3G"></a>是名知足。<br>　　“汝等比丘，<a id="a-3H"></a>若求寂静无为安乐，<a id="a-3I"></a>当离愦闹，<a id="a-3J"></a>独处闲居。<a id="a-3K"></a>静处之人，<a id="a-3L"></a>帝释诸天所共敬重。<a id="a-3M"></a>是故当舍己众他众，<a id="a-3N"></a>空闲独处，<a id="a-3O"></a>思灭苦本。<a id="a-3P"></a>若乐众者则受众恼，<a id="a-3Q"></a>譬如大树众鸟集之则有枯折之患。<a id="a-3R"></a>世间缚著没于众苦，<a id="a-3S"></a>譬如老象溺泥不能自出。<a id="a-3T"></a>是名远离。<br>　　“汝等比丘，<a id="a-3U"></a>若勤精进则事无难者，<a id="a-3V"></a>是故汝等当勤精进，<a id="a-3W"></a>譬如小水常流则能穿石。<a id="a-3X"></a>若行者之心数数懈废，<a id="a-3Y"></a>譬如钻火未热而息，<a id="a-3Z"></a>虽欲得火，<a id="a-3a"></a>火难可得。<a id="a-3b"></a>是名精进。<br>　　“汝等比丘，<a id="a-3c"></a>求善知识，<a id="a-3d"></a>求善护助而不忘念。<a id="a-3e"></a>若不忘念者，<a id="a-3f"></a>诸烦恼贼则不能入。<a id="a-3g"></a>是故汝等，<a id="a-3h"></a>常当摄念在心。<a id="a-3i"></a>若失念者，<a id="a-3j"></a>则失诸功德。<a id="a-3k"></a>若念力坚强，<a id="a-3l"></a>虽入五欲贼中不为所害，<a id="a-3m"></a>譬如著铠入阵则无所畏。<a id="a-3n"></a>是名不忘念。<br>　　“汝等比丘，<a id="a-3o"></a>若摄心者，<a id="a-3p"></a>心则在定；<a id="a-3q"></a>心在定故，<a id="a-3r"></a>能知世间生灭法相。<a id="a-3s"></a>是故汝等，<a id="a-3t"></a>常当精勤修集诸定。<a id="a-3u"></a>若得定者，<a id="a-3v"></a>心则不乱。<a id="a-3w"></a>譬如惜水之家，<a id="a-3x"></a>善治堤塘；<a id="a-3y"></a>行者亦尔，<a id="a-3z"></a>为智慧水故，<a id="a-40"></a>善修禅定令不漏失。<a id="a-41"></a>是名为定。<br>　　“汝等比丘，<a id="a-42"></a>若有智慧则无贪著，<a id="a-43"></a>常自省察不令有失，<a id="a-44"></a>是则于我法中能得解脱。<a id="a-45"></a>若不尔者，<a id="a-46"></a>既非道人，<a id="a-47"></a>又非白衣，<a id="a-48"></a>无所名也。<a id="a-49"></a>实智慧者，<a id="a-4A"></a>则是渡老病死海坚牢船也，<a id="a-4B"></a>亦是无明黑闇大明灯也，<a id="a-4C"></a>一切病苦之良药也，<a id="a-4D"></a>伐烦恼树者之利斧也。<a id="a-4E"></a>是故汝等，<a id="a-4F"></a>当以闻思修慧而自增益。<a id="a-4G"></a>若人有智慧之照，<a id="a-4H"></a>虽无天眼而是明见人也。<a id="a-4I"></a>是为智慧。<br>　　“汝等比丘，<a id="a-4J"></a>若种种戏论其心则乱，<a id="a-4K"></a>虽复出家犹未得脱。<a id="a-4L"></a>是故比丘，<a id="a-4M"></a>当急舍离乱心戏论。<a id="a-4N"></a>若汝欲得寂灭乐者，<a id="a-4O"></a>唯当善灭戏论之患。<a id="a-4P"></a>是名不戏论。<br>　　“汝等比丘，<a id="a-4Q"></a>于诸功德常当一心，<a id="a-4R"></a>舍诸放逸如离怨贼。<a id="a-4S"></a>大悲世尊所欲利益皆以究竟，<a id="a-4T"></a>汝等但当勤而行之。<a id="a-4U"></a>若在山间，<a id="a-4V"></a>若空泽中，<a id="a-4W"></a>若在树下、<a id="a-4X"></a>闲处、<a id="a-4Y"></a>静室，<a id="a-4Z"></a>念所受法勿令忘失，<a id="a-4a"></a>常当自勉精进修之，<a id="a-4b"></a>无为空死后致忧悔。<a id="a-4c"></a>我如良医，<a id="a-4d"></a>知病说药，<a id="a-4e"></a>服与不服，<a id="a-4f"></a>非医咎也。<a id="a-4g"></a>又如善导，<a id="a-4h"></a>导人善导，<a id="a-4i"></a>闻之不行，<a id="a-4j"></a>非导过也。<a id="a-4k"></a>汝等若于苦等四谛有所疑者，<a id="a-4l"></a>可疾问之，<a id="a-4m"></a>无得怀疑不求决也。<a id="a-4n"></a>”<br>　　尔时，<a id="a-4o"></a>世尊如是三唱，<a id="a-4p"></a>人无问者。<a id="a-4q"></a>所以者何？<a id="a-4r"></a>众无疑故。<br>　　尔时，<a id="a-4s"></a>阿[少/兔]楼驮观察众心而白佛言：<a id="a-4t"></a>“世尊，<a id="a-4u"></a>月可令热，<a id="a-4v"></a>日可令冷，<a id="a-4w"></a>佛说四谛不可令异。<a id="a-4x"></a>佛说苦谛真实是苦，<a id="a-4y"></a>不可令乐；<a id="a-4z"></a>集真是因，<a id="a-50"></a>更无异因；<a id="a-51"></a>苦若灭者即是因灭，<a id="a-52"></a>因灭故果灭；<a id="a-53"></a>灭苦之道实是真道，<a id="a-54"></a>更无余道。<a id="a-55"></a>世尊，<a id="a-56"></a>是诸比丘于四谛中决定无疑。<a id="a-57"></a>于此众中，<a id="a-58"></a>所作未办者，<a id="a-59"></a>见佛灭度当有悲感。<a id="a-5A"></a>若有初入法者，<a id="a-5B"></a>闻佛所说即皆得度，<a id="a-5C"></a>譬如夜见电光即得见道。<a id="a-5D"></a>若所作已办、<a id="a-5E"></a>已度苦海者，<a id="a-5F"></a>但作是念：<a id="a-5G"></a>‘世尊灭度，<a id="a-5H"></a>一何疾哉！<a id="a-5I"></a>’”阿[少/兔]楼驮虽说是语，<a id="a-5J"></a>众中皆悉了达四圣谛义。<br>　　世尊欲令此诸大众皆得坚固，<a id="a-5K"></a>以大悲心复为众说：<a id="a-5L"></a>“汝等比丘，<a id="a-5M"></a>勿怀忧恼。<a id="a-5N"></a>若我住世一劫会亦当灭，<a id="a-5O"></a>会而不离终不可得。<a id="a-5P"></a>自利利人法皆具足，<a id="a-5Q"></a>若我久住更无所益，<a id="a-5R"></a>应可度者若天上人间皆悉已度，<a id="a-5S"></a>其未度者皆亦已作得度因缘。<a id="a-5T"></a>自今已后，<a id="a-5U"></a>我诸弟子展转行之，<a id="a-5V"></a>则是如来法身常在而不灭也。<a id="a-5W"></a>是故当知，<a id="a-5X"></a>世皆无常，<a id="a-5Y"></a>会必有离，<a id="a-5Z"></a>勿怀忧也。<a id="a-5a"></a>世相如是，<a id="a-5b"></a>当勤精进，<a id="a-5c"></a>早求解脱，<a id="a-5d"></a>以智慧明灭诸痴闇。<a id="a-5e"></a>世实危脆无牢强者，<a id="a-5f"></a>我今得灭如除恶病。<a id="a-5g"></a>此是应舍罪恶之物，<a id="a-5h"></a>假名为身，<a id="a-5i"></a>没在生老病死大海，<a id="a-5j"></a>何有智者得除灭之如杀怨贼而不欢喜？<br>　　“汝等比丘，<a id="a-5k"></a>常当一心勤求出道。<a id="a-5l"></a>一切世间动不动法，<a id="a-5m"></a>皆是败坏不安之相。<a id="a-5n"></a>汝等且止，<a id="a-5o"></a>勿得复语。<a id="a-5p"></a>时将欲过，<a id="a-5q"></a>我欲灭度。<a id="a-5r"></a>是我最后之所教诲。<a id="a-5s"></a>”</p>
 </body>
</html>