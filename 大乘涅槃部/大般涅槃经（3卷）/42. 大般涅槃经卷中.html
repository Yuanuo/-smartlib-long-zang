<!doctype html>
<html id="z3IBTd5L7" data-ver="1495">
 <head>
  <meta charset="utf-8">
  <meta author="法显">
  <meta library="龙藏">
  <meta catalog="大乘涅槃部">
  <meta period="东晋">
 </head>
 <body>
  <h1 id="a1">大般涅槃经卷中</h1>
  <p id="a2">尔时，<a id="a-3"></a>弗波育帝等而白佛言：<a id="a-4"></a>“世尊，<a id="a-5"></a>我等从今以中上法，<a id="a-6"></a>互相开导。<a id="a-7"></a>”</p>
  <p id="a8">于是，<a id="a-9"></a>弗波育帝等五百人，<a id="a-A"></a>即于佛前，<a id="a-B"></a>受三归依并及五戒。<a id="a-C"></a>弗波育帝等重白佛言：<a id="a-D"></a>“唯愿世尊，<a id="a-E"></a>及比丘僧，<a id="a-F"></a>明受我供。<a id="a-G"></a>”</p>
  <p id="aH">于时，<a id="a-I"></a>如来默然许之。<a id="a-J"></a>弗波育帝等知佛许已，<a id="a-K"></a>即从座起，<a id="a-L"></a>与其来众，<a id="a-M"></a>礼佛而退。<a id="a-N"></a>还到其舍，<a id="a-O"></a>通夕办好香美饮食。<a id="a-P"></a>既至明日，<a id="a-Q"></a>食时将到，<a id="a-R"></a>遣信白言：<a id="a-S"></a>“唯愿世尊，<a id="a-T"></a>自知其时。<a id="a-U"></a>”于是如来与比丘僧，<a id="a-V"></a>前后围绕，<a id="a-W"></a>往诣其舍，<a id="a-X"></a>次第而坐。</p>
  <p id="aY">弗波育帝见佛及僧悉安坐已，<a id="a-Z"></a>便起行水，<a id="a-a"></a>手自斟酌诸美饮食。<a id="a-b"></a>余婆罗门、<a id="a-c"></a>长者、<a id="a-d"></a>居士，<a id="a-e"></a>有五百人，<a id="a-f"></a>各赍美馔，<a id="a-g"></a>亦在其舍，<a id="a-h"></a>共供养佛。<a id="a-i"></a>时诸比丘，<a id="a-j"></a>当于食上，<a id="a-k"></a>有不善摄身威仪者，<a id="a-l"></a>诸婆罗门、<a id="a-m"></a>长者、<a id="a-n"></a>居士既见之已，<a id="a-o"></a>心不欢喜。</p>
  <p id="ap">尔时，<a id="a-q"></a>世尊知众人心，<a id="a-r"></a>而普告言：<a id="a-s"></a>“汝等当知，<a id="a-t"></a>如来正法，<a id="a-u"></a>深旷如海，<a id="a-v"></a>不可测量。<a id="a-w"></a>又复大海，<a id="a-x"></a>有诸众生，<a id="a-y"></a>身体极大，<a id="a-z"></a>长万六千踰阇那，<a id="a-10"></a>或复身长八千踰阇那，<a id="a-11"></a>或复身长四千踰阇那，<a id="a-12"></a>或复身长千踰阇那，<a id="a-13"></a>或复身长一寸半寸，<a id="a-14"></a>乃至极微。<a id="a-15"></a>如来法海亦复如是，<a id="a-16"></a>其中或有得阿罗汉，<a id="a-17"></a>具足三明及以六通，<a id="a-18"></a>有大威德福天人者，<a id="a-19"></a>其中亦有得阿那含者、<a id="a-1A"></a>斯陀含者、<a id="a-1B"></a>须陀洹者，<a id="a-1C"></a>亦复有得四果向者，<a id="a-1D"></a>乃至亦有凡夫之人未得法利者。<a id="a-1E"></a>是故汝勿于法海中而生碍心。<a id="a-1F"></a>”</p>
  <p id="a1G">于是，<a id="a-1H"></a>世尊而说偈言：</p>
  <p id="a1I">“一切众川流，<a id="a-1J"></a>皆悉归大海，</p>
  <p id="a1K">若饭佛及僧，<a id="a-1L"></a>福归己亦然。<a id="a-1M"></a>”</p>
  <p id="a1N">尔时，<a id="a-1O"></a>如来说此偈已，<a id="a-1P"></a>又为众人说种种法。<a id="a-1Q"></a>于时，<a id="a-1R"></a>弗波育帝等五百人，<a id="a-1S"></a>于诸法中远尘离苦得法眼净。</p>
  <p id="a1T">尔时，<a id="a-1U"></a>世尊与比丘僧从座而起，<a id="a-1V"></a>更复前行，<a id="a-1W"></a>趣波波城。<a id="a-1X"></a>弗波育帝等五百人，<a id="a-1Y"></a>悲号啼泣，<a id="a-1Z"></a>奉送如来，<a id="a-1a"></a>徘徊顾慕，<a id="a-1b"></a>绝望乃返。</p>
  <p id="a1c">尔时，<a id="a-1d"></a>世尊既至彼城。<a id="a-1e"></a>彼城之中，<a id="a-1f"></a>有工巧子，<a id="a-1g"></a>名曰淳陀。<a id="a-1h"></a>其人有园，<a id="a-1i"></a>极为闲静。<a id="a-1j"></a>如来即便与诸比丘，<a id="a-1k"></a>前后围绕，<a id="a-1l"></a>往住彼园。<a id="a-1m"></a>是时，<a id="a-1n"></a>淳陀闻佛及僧来其园中，<a id="a-1o"></a>欢喜踊跃，<a id="a-1p"></a>不能自胜，<a id="a-1q"></a>与其同类俱诣佛所，<a id="a-1r"></a>头面礼足，<a id="a-1s"></a>却住一面，<a id="a-1t"></a>而白佛言：<a id="a-1u"></a>“不审世尊，<a id="a-1v"></a>何缘来此？<a id="a-1w"></a>有他趣耶？<a id="a-1x"></a>”</p>
  <p id="a1y">尔时，<a id="a-1z"></a>世尊即答之言：<a id="a-20"></a>“我今所以来至此者，<a id="a-21"></a>不久应当入般涅槃，<a id="a-22"></a>是以故来最后相见。<a id="a-23"></a>”</p>
  <p id="a24">是时，<a id="a-25"></a>淳陀及其同类闻佛此语，<a id="a-26"></a>心大悲恼，<a id="a-27"></a>闷绝于地良久，<a id="a-28"></a>微声而白佛言：<a id="a-29"></a>“世尊今者舍诸众生，<a id="a-2A"></a>不慈念耶？<a id="a-2B"></a>云何便欲入般涅槃？<a id="a-2C"></a>唯愿世尊，<a id="a-2D"></a>住寿一劫若减一劫。<a id="a-2E"></a>”即又拍头捶胸大叫，<a id="a-2F"></a>作如是言：<a id="a-2G"></a>“呜呼苦哉！<a id="a-2H"></a>世间眼灭！<a id="a-2I"></a>一切众生从今以后，<a id="a-2J"></a>没生死海，<a id="a-2K"></a>未有出期。<a id="a-2L"></a>所以者何？<a id="a-2M"></a>无上导师般涅槃故。<a id="a-2N"></a>”</p>
  <p id="a2O">尔时，<a id="a-2P"></a>世尊告淳陀言：<a id="a-2Q"></a>“汝今不应生苦恼也。<a id="a-2R"></a>一切诸行，<a id="a-2S"></a>法皆如是，<a id="a-2T"></a>悉为无常之所迁变，<a id="a-2U"></a>合会恩爱，<a id="a-2V"></a>必有别离，<a id="a-2W"></a>是故汝今勿生忧恼。<a id="a-2X"></a>”</p>
  <p id="a2Y">尔时，<a id="a-2Z"></a>淳陀即白佛言：<a id="a-2a"></a>“我今亦知诸行无常，<a id="a-2b"></a>合会恩爱，<a id="a-2c"></a>皆悉别离。<a id="a-2d"></a>然无上尊当般涅槃，<a id="a-2e"></a>我今云何而不悲恼？<a id="a-2f"></a>”</p>
  <p id="a2g">尔时，<a id="a-2h"></a>世尊即为淳陀说种种法，<a id="a-2i"></a>淳陀闻已，<a id="a-2j"></a>忧悲小歇，<a id="a-2k"></a>便从座起，<a id="a-2l"></a>整身威仪，<a id="a-2m"></a>偏袒右肩，<a id="a-2n"></a>顶礼佛足白言：<a id="a-2o"></a>“世尊，<a id="a-2p"></a>唯愿明日受我薄供。<a id="a-2q"></a>”世尊即便默然许之。</p>
  <p id="a2r">尔时，<a id="a-2s"></a>淳陀知佛许已，<a id="a-2t"></a>礼足而退。<a id="a-2u"></a>淳陀还舍，<a id="a-2v"></a>通夕办于多美饮食。<a id="a-2w"></a>至明食时，<a id="a-2x"></a>遣信白佛：<a id="a-2y"></a>“唯愿世尊，<a id="a-2z"></a>自知其时。<a id="a-30"></a>”</p>
  <p id="a31">于是，<a id="a-32"></a>如来与诸比丘，<a id="a-33"></a>前后围绕，<a id="a-34"></a>往诣其舍，<a id="a-35"></a>次第就坐。<a id="a-36"></a>是时，<a id="a-37"></a>淳陀见佛坐已，<a id="a-38"></a>即便行水，<a id="a-39"></a>手自斟酌，<a id="a-3A"></a>下诸精馔。<a id="a-3B"></a>世尊及僧食竟洗钵，<a id="a-3C"></a>还归本坐，<a id="a-3D"></a>淳陀亦坐。</p>
  <p id="a3E">尔时，<a id="a-3F"></a>世尊告淳陀言：<a id="a-3G"></a>“汝今已作希有之福，<a id="a-3H"></a>最后供饭佛、<a id="a-3I"></a>比丘僧，<a id="a-3J"></a>如此果报无有穷尽。<a id="a-3K"></a>一切众生所种诸福，<a id="a-3L"></a>无有能得等于汝者，<a id="a-3M"></a>宜应自生欣庆之心。<a id="a-3N"></a>我今最后受汝请讫，<a id="a-3O"></a>更不复受他余供饭。<a id="a-3P"></a>”</p>
  <p id="a3Q">尔时，<a id="a-3R"></a>世尊即说偈言：</p>
  <p id="a3S">“汝今已建立，<a id="a-3T"></a> 希有之功德，</p>
  <p id="a3U">最后得供饭，<a id="a-3V"></a> 佛及比丘僧。</p>
  <p id="a3W">功德日增长，<a id="a-3X"></a> 永无穷竭时，</p>
  <p id="a3Y">汝今宜自应，<a id="a-3Z"></a> 深生欣庆心，</p>
  <p id="a3a">一切所造福，<a id="a-3b"></a> 无有等汝者。<a id="a-3c"></a>”</p>
  <p id="a3d">尔时，<a id="a-3e"></a>世尊说此偈已，<a id="a-3f"></a>即语阿难：<a id="a-3g"></a>“我今身痛，<a id="a-3h"></a>欲疾往彼鸠尸那城。<a id="a-3i"></a>”</p>
  <p id="a3j">尔时，<a id="a-3k"></a>阿难与诸比丘并及淳陀，<a id="a-3l"></a>闻佛此语，<a id="a-3m"></a>生大苦痛，<a id="a-3n"></a>号泣流连，<a id="a-3o"></a>不能自胜。<a id="a-3p"></a>于是，<a id="a-3q"></a>世尊即从座起，<a id="a-3r"></a>与诸比丘前后围绕，<a id="a-3s"></a>趣向彼城。</p>
  <p id="a3t">尔时，<a id="a-3u"></a>淳陀亦与眷属随从如来，<a id="a-3v"></a>世尊中路止一树下，<a id="a-3w"></a>语阿难言：<a id="a-3x"></a>“我于今者，<a id="a-3y"></a>极患腹痛。<a id="a-3z"></a>”即将阿难去树不远，<a id="a-40"></a>而便下血，<a id="a-41"></a>既还树下，<a id="a-42"></a>而敕阿难：<a id="a-43"></a>“汝可取我僧伽梨衣，<a id="a-44"></a>四叠敷地，<a id="a-45"></a>我欲坐息，<a id="a-46"></a>不堪复前。<a id="a-47"></a>”</p>
  <p id="a48">阿难受敕，<a id="a-49"></a>世尊即便坐息树下，<a id="a-4A"></a>又告阿难：<a id="a-4B"></a>“我今患渴，<a id="a-4C"></a>汝可往至迦屈嗟河，<a id="a-4D"></a>取净水来。<a id="a-4E"></a>”</p>
  <p id="a4F">阿难答言：<a id="a-4G"></a>“向有商人，<a id="a-4H"></a>五百乘车，<a id="a-4I"></a>从河而过，<a id="a-4J"></a>其水必浊，<a id="a-4K"></a>恐不堪饮。<a id="a-4L"></a>”如是再三敕于阿难，<a id="a-4M"></a>阿难然后持钵而去。<a id="a-4N"></a>既到河上，<a id="a-4O"></a>见水澄清，<a id="a-4P"></a>心大怖惧，<a id="a-4Q"></a>身毛皆竖，<a id="a-4R"></a>而自念言：<a id="a-4S"></a>“我于向者，<a id="a-4T"></a>见诸商人五百乘车，<a id="a-4U"></a>经此水过，<a id="a-4V"></a>意谓犹浊，<a id="a-4W"></a>不言便清，<a id="a-4X"></a>致令屡逆如来之敕。<a id="a-4Y"></a>”即持水归而以供奉，<a id="a-4Z"></a>作如是言：<a id="a-4a"></a>“甚奇世尊！<a id="a-4b"></a>向见商人五百乘车，<a id="a-4c"></a>从河而渡妨于前后，<a id="a-4d"></a>十日之中犹未应清。<a id="a-4e"></a>世尊神力，<a id="a-4f"></a>俄尔之顷，<a id="a-4g"></a>而便澄洁。<a id="a-4h"></a>”世尊即便受水饮之。</p>
  <p id="a4i">尔时，<a id="a-4j"></a>有一满罗仙人之子，<a id="a-4k"></a>名弗迦娑，<a id="a-4l"></a>是彼迦兰仙人弟子，<a id="a-4m"></a>从鸠尸那诣波波城。<a id="a-4n"></a>忽于中路而见如来坐息树下，<a id="a-4o"></a>合掌问讯却坐一面，<a id="a-4p"></a>而白佛言：<a id="a-4q"></a>“夫出家法，<a id="a-4r"></a>坐禅之业最为第一，<a id="a-4s"></a>调伏情根，<a id="a-4t"></a>使心不乱，<a id="a-4u"></a>专精寂静，<a id="a-4v"></a>莫能惊恐。<a id="a-4w"></a>所以者何？<a id="a-4x"></a>忆念往昔随从我师迦兰仙人，<a id="a-4y"></a>行于道路，<a id="a-4z"></a>既患疲乏，<a id="a-50"></a>近于路侧，<a id="a-51"></a>止息树下，<a id="a-52"></a>我师即便坐禅思惟。<a id="a-53"></a>当尔之时，<a id="a-54"></a>有诸商人乘五十乘车从前而过，<a id="a-55"></a>我师尔时犹故寂默，<a id="a-56"></a>身不动摇，<a id="a-57"></a>如是良久方从禅起。<a id="a-58"></a>我即便往而白师言：<a id="a-59"></a>‘尊向在此坐禅之时，<a id="a-5A"></a>有诸商人五十乘车经前而过，<a id="a-5B"></a>声如雷震，<a id="a-5C"></a>不审尊向为见之不？<a id="a-5D"></a>’师答我言：<a id="a-5E"></a>‘都无所见。<a id="a-5F"></a>’又复问言：<a id="a-5G"></a>‘闻其声不？<a id="a-5H"></a>’亦答：<a id="a-5I"></a>‘不闻。<a id="a-5J"></a>’即复白言：<a id="a-5K"></a>‘尊今衣上所以有此尘土污者，<a id="a-5L"></a>是彼车过故致尔耳。<a id="a-5M"></a>’我于尔时，<a id="a-5N"></a>深生奇特，<a id="a-5O"></a>知坐禅法极可敬重，<a id="a-5P"></a>善摄情根无能乱者。<a id="a-5Q"></a>”</p>
  <p id="a5R">尔时，<a id="a-5S"></a>世尊答弗迦娑：<a id="a-5T"></a>“汝向所说，<a id="a-5U"></a>非为奇特。<a id="a-5V"></a>所以者何？<a id="a-5W"></a>若复有人，<a id="a-5X"></a>非是熟眠，<a id="a-5Y"></a>亦复不入于灭尽定，<a id="a-5Z"></a>端心坐禅，<a id="a-5a"></a>五百乘车从其前过，<a id="a-5b"></a>此人于时不觉不闻，<a id="a-5c"></a>如是乃可名为奇特。<a id="a-5d"></a>复次，<a id="a-5e"></a>弗迦娑，<a id="a-5f"></a>斯亦未足为大奇特。<a id="a-5g"></a>若复有人正念坐禅，<a id="a-5h"></a>遇天霹雳雷电震曜，<a id="a-5i"></a>时有耕者兄弟二人，<a id="a-5j"></a>闻此惊怖应声而死，<a id="a-5k"></a>又有四牛亦皆顿绝，<a id="a-5l"></a>而坐禅者不觉不闻，<a id="a-5m"></a>斯可得名为奇特不？<a id="a-5n"></a>”</p>
  <p id="a5o">弗迦娑言：<a id="a-5p"></a>“五百乘车从前而过，<a id="a-5q"></a>不觉不闻已为奇特，<a id="a-5r"></a>况复霹雳震曜动地而不闻觉！<a id="a-5s"></a>极为希有！<a id="a-5t"></a>”</p>
  <p id="a5u">尔时，<a id="a-5v"></a>世尊告弗迦娑：<a id="a-5w"></a>“我于往昔在阿车摩村，<a id="a-5x"></a>于一树下端坐思惟。<a id="a-5y"></a>时有商人五百乘车经我前过，<a id="a-5z"></a>而我禅思不觉不闻。<a id="a-60"></a>诸商人等经过良久，<a id="a-61"></a>我方出定。<a id="a-62"></a>时彼商人遥见我起，<a id="a-63"></a>皆悉竞来，<a id="a-64"></a>见我身上尘坌污衣，<a id="a-65"></a>即便拂之，<a id="a-66"></a>而问我言：<a id="a-67"></a>‘我等向者，<a id="a-68"></a>五百乘车从此而过，<a id="a-69"></a>世尊见不？<a id="a-6A"></a>’即便答言：<a id="a-6B"></a>‘我不见也。<a id="a-6C"></a>’彼复问言：<a id="a-6D"></a>‘世尊自可闭目不视，<a id="a-6E"></a>为闻声不？<a id="a-6F"></a>’我又答言：<a id="a-6G"></a>‘亦不闻声。<a id="a-6H"></a>’商人又问：<a id="a-6I"></a>‘世尊为眠，<a id="a-6J"></a>为是入于灭尽定耶？<a id="a-6K"></a>’我又答言：<a id="a-6L"></a>‘我向不眠，<a id="a-6M"></a>亦非入定，<a id="a-6N"></a>但在禅思，<a id="a-6O"></a>故无闻见。<a id="a-6P"></a>’彼诸商人闻我此言，<a id="a-6Q"></a>极生奇特叹未曾有，<a id="a-6R"></a>而作是言：<a id="a-6S"></a>‘坐禅之力，<a id="a-6T"></a>乃能如此。<a id="a-6U"></a>’我即为其说种种法，<a id="a-6V"></a>时彼商众悉于诸法，<a id="a-6W"></a>远尘离垢得法眼净。</p>
  <p id="a6X">“复次，<a id="a-6Y"></a>弗迦娑，<a id="a-6Z"></a>我于往日在彼村侧，<a id="a-6a"></a>田间独坐寂默禅思，<a id="a-6b"></a>不久忽然天大霹雳，<a id="a-6c"></a>雷电风雨震动天地。<a id="a-6d"></a>时有耕者兄弟二人，<a id="a-6e"></a>忽闻此声同共怖死，<a id="a-6f"></a>又有四牛亦复顿绝。<a id="a-6g"></a>时彼村人，<a id="a-6h"></a>闻有耕者二人怖死，<a id="a-6i"></a>或是父母、<a id="a-6j"></a>妻子、<a id="a-6k"></a>知识，<a id="a-6l"></a>合村相随，<a id="a-6m"></a>涕泣来看。<a id="a-6n"></a>我于尔时方从禅觉，<a id="a-6o"></a>见地泥水，<a id="a-6p"></a>又有众人集聚号哭。<a id="a-6q"></a>有一人来，<a id="a-6r"></a>我即问言：<a id="a-6s"></a>‘何故人众聚此悲泣？<a id="a-6t"></a>’彼人答言：<a id="a-6u"></a>‘世尊，<a id="a-6v"></a>向者不觉雷电霹雳声耶？<a id="a-6w"></a>我村之中，<a id="a-6x"></a>兄弟二人在此而耕，<a id="a-6y"></a>同时为于霹雳所杀，<a id="a-6z"></a>及以四牛亦皆俱死。<a id="a-70"></a>云何世尊而不觉知？<a id="a-71"></a>如来向者为是得眠？<a id="a-72"></a>为是入于灭尽定耶？<a id="a-73"></a>’即答之言：<a id="a-74"></a>‘我向不眠，<a id="a-75"></a>亦不入定，<a id="a-76"></a>端寂坐禅，<a id="a-77"></a>故不闻耳。<a id="a-78"></a>’是时彼人闻佛此语，<a id="a-79"></a>深生奇特叹未曾有，<a id="a-7A"></a>心自念言：<a id="a-7B"></a>‘坐禅乃有如此之力。<a id="a-7C"></a>’我即为其种种说法，<a id="a-7D"></a>既闻法已，<a id="a-7E"></a>于诸法中远尘离垢得法眼净。<a id="a-7F"></a>”</p>
  <p id="a7G">时弗迦娑闻佛此言，<a id="a-7H"></a>生希有心，<a id="a-7I"></a>而白佛言：<a id="a-7J"></a>“本见我师坐禅之时，<a id="a-7K"></a>五十车过而不闻知，<a id="a-7L"></a>谓为奇特。<a id="a-7M"></a>今者如来说此二事，<a id="a-7N"></a>百千万倍不可为比，<a id="a-7O"></a>如来禅力不可思议。<a id="a-7P"></a>”即便从佛受三归依。<a id="a-7Q"></a>如来为说种种妙法，<a id="a-7R"></a>其闻法已，<a id="a-7S"></a>心开意悟，<a id="a-7T"></a>远尘离垢得法眼净。<a id="a-7U"></a>即语侍人：<a id="a-7V"></a>“汝可取我金色劫贝二张持来，<a id="a-7W"></a>我欲上佛。<a id="a-7X"></a>”侍人奉敕，<a id="a-7Y"></a>即取将来。</p>
  <p id="a7Z">时弗迦娑手执劫贝，<a id="a-7a"></a>长跪佛前而作是言：<a id="a-7b"></a>“我今以此奉上世尊，<a id="a-7c"></a>唯愿哀愍，<a id="a-7d"></a>即赐纳受。<a id="a-7e"></a>”</p>
  <p id="a7f">尔时，<a id="a-7g"></a>世尊答弗迦娑：<a id="a-7h"></a>“我今为汝受取一张，<a id="a-7i"></a>可以一张施于阿难。<a id="a-7j"></a>所以者何？<a id="a-7k"></a>阿难日夜亲侍我侧，<a id="a-7l"></a>且又今日看我疾病。<a id="a-7m"></a>若有施主，<a id="a-7n"></a>施于病人及看病者，<a id="a-7o"></a>斯则名为满足大施。<a id="a-7p"></a>”</p>
  <p id="a7q">时弗迦娑闻佛此语，<a id="a-7r"></a>欢喜踊跃，<a id="a-7s"></a>即以一张置佛足下，<a id="a-7t"></a>又持一张至阿难所，<a id="a-7u"></a>长跪白言：<a id="a-7v"></a>“我今以此奉施尊者，<a id="a-7w"></a>唯愿纳受。<a id="a-7x"></a>”</p>
  <p id="a7y">阿难答言：<a id="a-7z"></a>“善哉！<a id="a-80"></a>善哉！<a id="a-81"></a>汝今能信天人师言，<a id="a-82"></a>令汝长夜永得安乐，<a id="a-83"></a>我为汝受。<a id="a-84"></a>”</p>
  <p id="a85">于是，<a id="a-86"></a>弗迦娑还至佛所，<a id="a-87"></a>如来即复为说诸法，<a id="a-88"></a>其闻法已，<a id="a-89"></a>得阿那含果。</p>
  <p id="a8A">时弗迦娑复白佛言：<a id="a-8B"></a>“我今欲于佛法出家。<a id="a-8C"></a>”佛即唤言：<a id="a-8D"></a>“善来比丘。<a id="a-8E"></a>”须发自落，<a id="a-8F"></a>袈裟著身，<a id="a-8G"></a>即成沙门，<a id="a-8H"></a>得阿罗汉。</p>
  <p id="a8I">尔时，<a id="a-8J"></a>如来从其面门放种种光，<a id="a-8K"></a>青黄赤白玻瓈红色。<a id="a-8L"></a>于是阿难顶礼佛足，<a id="a-8M"></a>长跪叉手，<a id="a-8N"></a>而白佛言：<a id="a-8O"></a>“不审世尊，<a id="a-8P"></a>有何因缘，<a id="a-8Q"></a>而现此瑞？<a id="a-8R"></a>”</p>
  <p id="a8S">佛即答言：<a id="a-8T"></a>“阿难，<a id="a-8U"></a>当知我有二时放大光明：<a id="a-8V"></a>一者、<a id="a-8W"></a>在菩提树欲成佛时放大光明；<a id="a-8X"></a>二者、<a id="a-8Y"></a>欲般涅槃放大光明。<a id="a-8Z"></a>阿难知不？<a id="a-8a"></a>我成阿耨多罗三藐三菩提，<a id="a-8b"></a>尽于夜分般涅槃时，<a id="a-8c"></a>亦复如是。<a id="a-8d"></a>汝今当知，<a id="a-8e"></a>我于今者后夜分尽，<a id="a-8f"></a>在鸠尸那城力士生地，<a id="a-8g"></a>熙连河侧娑罗双树间，<a id="a-8h"></a>入般涅槃。<a id="a-8i"></a>”说此语已，<a id="a-8j"></a>诸比丘众，<a id="a-8k"></a>虚空诸天，<a id="a-8l"></a>悲号啼泣不能自胜。</p>
  <p id="a8m">尔时，<a id="a-8n"></a>世尊与比丘众到迦屈蹉河。<a id="a-8o"></a>世尊即便入河洗浴，<a id="a-8p"></a>洗浴讫已，<a id="a-8q"></a>共比丘僧坐于河侧。</p>
  <p id="a8r">尔时，<a id="a-8s"></a>淳陀心自咎责：<a id="a-8t"></a>“世尊因受我之供饭，<a id="a-8u"></a>而患腹痛，<a id="a-8v"></a>欲般涅槃。<a id="a-8w"></a>”</p>
  <p id="a8x">尔时，<a id="a-8y"></a>世尊知淳陀心，<a id="a-8z"></a>告阿难言：<a id="a-90"></a>“汝今当知，<a id="a-91"></a>一切众生勿自责言，<a id="a-92"></a>如来因受我之供饭，<a id="a-93"></a>致使身患而般涅槃。<a id="a-94"></a>所以者何？<a id="a-95"></a>如来出世，<a id="a-96"></a>有二种人，<a id="a-97"></a>获福最上：<a id="a-98"></a>一者、<a id="a-99"></a>欲成阿耨多罗三藐三菩提时，<a id="a-9A"></a>而来奉施；<a id="a-9B"></a>二者、<a id="a-9C"></a>如来临欲般涅槃时，<a id="a-9D"></a>最后供饭。<a id="a-9E"></a>此二人福正等无异，<a id="a-9F"></a>所获果报不可称计。<a id="a-9G"></a>如此二施难可值遇，<a id="a-9H"></a>如优昙钵华时时乃有。<a id="a-9I"></a>”</p>
  <p id="a9J">尔时，<a id="a-9K"></a>世尊即告淳陀：<a id="a-9L"></a>“汝今心意正有此念，<a id="a-9M"></a>不应自生如此悔责，<a id="a-9N"></a>已获无上难得之宝，<a id="a-9O"></a>宜应自生庆幸之情。<a id="a-9P"></a>百千万劫，<a id="a-9Q"></a>佛名难闻；<a id="a-9R"></a>虽得闻名，<a id="a-9S"></a>见佛又难；<a id="a-9T"></a>虽得见佛，<a id="a-9U"></a>供养又难；<a id="a-9V"></a>虽得供养，<a id="a-9W"></a>在此二施，<a id="a-9X"></a>亦又甚难。<a id="a-9Y"></a>汝今已果，<a id="a-9Z"></a>不久当获辩才、<a id="a-9a"></a>智慧、<a id="a-9b"></a>色、<a id="a-9c"></a>力、<a id="a-9d"></a>寿命。<a id="a-9e"></a>”</p>
  <p id="a9f">尔时，<a id="a-9g"></a>淳陀闻佛此语，<a id="a-9h"></a>心生欢喜不能自胜，<a id="a-9i"></a>而白佛言：<a id="a-9j"></a>“快哉！<a id="a-9k"></a>世尊，<a id="a-9l"></a>我今已得如此大利。<a id="a-9m"></a>”</p>
  <p id="a9n">尔时，<a id="a-9o"></a>世尊而说偈言：</p>
  <p id="a9p">“布施者获福，<a id="a-9q"></a> 慈心者无怨，</p>
  <p id="a9r">为善者消恶，<a id="a-9s"></a> 离欲者无恼，</p>
  <p id="a9t">若行如此行，<a id="a-9u"></a> 不久般涅槃。<a id="a-9v"></a>”</p>
  <p id="a9w">尔时，<a id="a-9x"></a>世尊说此偈已，<a id="a-9y"></a>告淳陀言：<a id="a-9z"></a>“汝今应以最后施福，<a id="a-A0"></a>广为人说，<a id="a-A1"></a>令得闻者长夜获安。<a id="a-A2"></a>”</p>
  <p id="aA3">尔时，<a id="a-A4"></a>世尊告阿难言：<a id="a-A5"></a>“我今欲进鸠尸那城力士生地，<a id="a-A6"></a>熙连河侧娑罗双树间。<a id="a-A7"></a>”</p>
  <p id="aA8">阿难白言：<a id="a-A9"></a>“唯然，<a id="a-AA"></a>世尊。<a id="a-AB"></a>”</p>
  <p id="aAC">于是，<a id="a-AD"></a>如来与诸比丘前后围绕，<a id="a-AE"></a>而便进路渡熙连河，<a id="a-AF"></a>住鸠尸那城力士生地娑罗林外，<a id="a-AG"></a>语阿难言：<a id="a-AH"></a>“汝可往至娑罗林中，<a id="a-AI"></a>见有双树，<a id="a-AJ"></a>孤在一处，<a id="a-AK"></a>洒扫其下，<a id="a-AL"></a>使令清净，<a id="a-AM"></a>安处绳床，<a id="a-AN"></a>令头北首。<a id="a-AO"></a>我今身体极苦疲极。<a id="a-AP"></a>”</p>
  <p id="aAQ">尔时，<a id="a-AR"></a>阿难及诸比丘闻佛此语，<a id="a-AS"></a>倍增悲绝。<a id="a-AT"></a>阿难流泪奉敕而去，<a id="a-AU"></a>至彼树下洒扫敷施，<a id="a-AV"></a>皆悉如法，<a id="a-AW"></a>还归白言：<a id="a-AX"></a>“洒扫敷施，<a id="a-AY"></a>皆悉已毕。<a id="a-AZ"></a>”</p>
  <p id="aAa">尔时，<a id="a-Ab"></a>世尊与诸比丘入娑罗林，<a id="a-Ac"></a>至双树下，<a id="a-Ad"></a>右胁著床，<a id="a-Ae"></a>累足而卧，<a id="a-Af"></a>如师子眠，<a id="a-Ag"></a>端心正念。</p>
  <p id="aAh">尔时，<a id="a-Ai"></a>双树忽然生华，<a id="a-Aj"></a>堕如来上。<a id="a-Ak"></a>世尊即便问阿难言：<a id="a-Al"></a>“汝见彼树非时生华供养我不？<a id="a-Am"></a>”阿难答言：<a id="a-An"></a>“唯然，<a id="a-Ao"></a>见之。<a id="a-Ap"></a>”</p>
  <p id="aAq">尔时，<a id="a-Ar"></a>诸天龙神八部，<a id="a-As"></a>于虚空中雨众妙华、<a id="a-At"></a>曼陀罗华、<a id="a-Au"></a>摩诃曼陀罗华、<a id="a-Av"></a>曼殊沙华、<a id="a-Aw"></a>摩诃曼殊沙华而散佛上，<a id="a-Ax"></a>又散牛头栴檀等香，<a id="a-Ay"></a>作天伎乐歌呗赞叹。<a id="a-Az"></a>佛告阿难：<a id="a-B0"></a>“汝见虚空诸天八部供养我不？<a id="a-B1"></a>”</p>
  <p id="aB2">阿难白言：<a id="a-B3"></a>“唯然，<a id="a-B4"></a>已见。<a id="a-B5"></a>”</p>
  <p id="aB6">世尊又复告阿难言：<a id="a-B7"></a>“欲供养我报于恩者，<a id="a-B8"></a>不必以此香华伎乐。<a id="a-B9"></a>净持禁戒，<a id="a-BA"></a>读诵经典，<a id="a-BB"></a>思惟诸法深妙之义，<a id="a-BC"></a>斯则名为供养我也。<a id="a-BD"></a>”</p>
  <p id="aBE">尔时，<a id="a-BF"></a>有一比丘，<a id="a-BG"></a>名优波摩那，<a id="a-BH"></a>如来昔日未取阿难为侍者时，<a id="a-BI"></a>其恒执事看视如来。<a id="a-BJ"></a>时优波摩那，<a id="a-BK"></a>既见如来卧双树下，<a id="a-BL"></a>心大苦恼，<a id="a-BM"></a>在佛前立。</p>
  <p id="aBN">尔时，<a id="a-BO"></a>世尊而告之言：<a id="a-BP"></a>“汝今不须当我前倚。<a id="a-BQ"></a>”优波摩那即却一面。</p>
  <p id="aBR">尔时，<a id="a-BS"></a>阿难心生疑念：<a id="a-BT"></a>“我侍佛来经历年载，<a id="a-BU"></a>未曾见佛作如此语。<a id="a-BV"></a>今日何故不听前立？<a id="a-BW"></a>如来今者不久便当入般涅槃，<a id="a-BX"></a>而复不听在前悲泣。<a id="a-BY"></a>”</p>
  <p id="aBZ">于是，<a id="a-Ba"></a>阿难即礼佛足，<a id="a-Bb"></a>长跪叉手白言：<a id="a-Bc"></a>“世尊，<a id="a-Bd"></a>我从昔来侍佛至今，<a id="a-Be"></a>数数在于世尊前立，<a id="a-Bf"></a>而未曾闻令我却退。<a id="a-Bg"></a>今者何故语优波摩那使避前耶？<a id="a-Bh"></a>”</p>
  <p id="aBi">佛言：<a id="a-Bj"></a>“阿难，<a id="a-Bk"></a>诸天龙神八部之众，<a id="a-Bl"></a>闻我在于娑罗双树右胸而卧，<a id="a-Bm"></a>皆悉竞来瞻视于我，<a id="a-Bn"></a>从虚空中累至于地，<a id="a-Bo"></a>四面充满，<a id="a-Bp"></a>各三十二踰阇那。<a id="a-Bq"></a>此优波摩那比丘，<a id="a-Br"></a>当我前立，<a id="a-Bs"></a>天龙八部生不喜心，<a id="a-Bt"></a>作如是念：<a id="a-Bu"></a>‘如来今者在双树间，<a id="a-Bv"></a>不久便当入般涅槃，<a id="a-Bw"></a>我等最后瞻视之时，<a id="a-Bx"></a>而此比丘当佛前立。<a id="a-By"></a>’以是因缘故令之却。<a id="a-Bz"></a>阿难知不？<a id="a-C0"></a>今此八部，<a id="a-C1"></a>或有悲泣不能自胜，<a id="a-C2"></a>或有懊恼迷闷欲绝，<a id="a-C3"></a>或有以手自拔头发，<a id="a-C4"></a>或有牵绝严身具者，<a id="a-C5"></a>悉皆同声唱如是言：<a id="a-C6"></a>‘如来今者入般涅槃，<a id="a-C7"></a>何其速哉！<a id="a-C8"></a>如来出世难可值遇，<a id="a-C9"></a>如优昙钵华时时乃现，<a id="a-CA"></a>而今不久入般涅槃。<a id="a-CB"></a>呜呼苦哉！<a id="a-CC"></a>世间眼灭！<a id="a-CD"></a>我等从今谁为归导。<a id="a-CE"></a>’离欲诸天皆悉叹言：<a id="a-CF"></a>‘呜呼世间极为无常，<a id="a-CG"></a>无有受生不归灭者！<a id="a-CH"></a>’又彼诸天共相谓言：<a id="a-CI"></a>‘世尊昔日或在毗耶离城，<a id="a-CJ"></a>或在王舍城，<a id="a-CK"></a>或在舍卫国并及余处，<a id="a-CL"></a>安居讫已，<a id="a-CM"></a>诸比丘众从四方来，<a id="a-CN"></a>问讯世尊。<a id="a-CO"></a>我等因此，<a id="a-CP"></a>得于路侧见诸比丘，<a id="a-CQ"></a>礼拜供养，<a id="a-CR"></a>听受经法，<a id="a-CS"></a>长获福利。<a id="a-CT"></a>世尊今者既般涅槃，<a id="a-CU"></a>诸比丘僧安居竟已，<a id="a-CV"></a>无复问讯，<a id="a-CW"></a>游行处所。<a id="a-CX"></a>我等不复得于路侧见诸比丘，<a id="a-CY"></a>礼拜供养，<a id="a-CZ"></a>听受经法，<a id="a-Ca"></a>从今永失如此福利。<a id="a-Cb"></a>’”</p>
  <p id="aCc">尔时，<a id="a-Cd"></a>如来告阿难言：<a id="a-Ce"></a>“若比丘、<a id="a-Cf"></a>比丘尼、<a id="a-Cg"></a>优婆塞、<a id="a-Ch"></a>优婆夷，<a id="a-Ci"></a>于我灭后，<a id="a-Cj"></a>能故发心往我四处，<a id="a-Ck"></a>所获功德不可称计，<a id="a-Cl"></a>所生之处常在人天，<a id="a-Cm"></a>受乐果报无有穷尽。<a id="a-Cn"></a>何等为四？<a id="a-Co"></a>一者、<a id="a-Cp"></a>如来为菩萨时，<a id="a-Cq"></a>在迦比罗旆兜国蓝毗尼园所生之处；<a id="a-Cr"></a>二者、<a id="a-Cs"></a>于摩竭提国，<a id="a-Ct"></a>我初坐于菩提树下，<a id="a-Cu"></a>得成阿耨多罗三藐三菩提处；<a id="a-Cv"></a>三者、<a id="a-Cw"></a>波罗奈国鹿野苑中，<a id="a-Cx"></a>仙人所住转法轮处；<a id="a-Cy"></a>四者、<a id="a-Cz"></a>鸠尸那国力士生地，<a id="a-D0"></a>熙连河侧娑罗林中双树之间，<a id="a-D1"></a>般涅槃处。<a id="a-D2"></a>是为四处。<a id="a-D3"></a>若比丘、<a id="a-D4"></a>比丘尼、<a id="a-D5"></a>优婆塞、<a id="a-D6"></a>优婆夷，<a id="a-D7"></a>并及余人外道徒众，<a id="a-D8"></a>发心欲往到彼礼拜，<a id="a-D9"></a>所获功德悉如上说。<a id="a-DA"></a>”</p>
  <p id="aDB">尔时，<a id="a-DC"></a>阿难闻佛此语白言：<a id="a-DD"></a>“世尊，<a id="a-DE"></a>我从今者当普宣告诸四部众知此四处，<a id="a-DF"></a>若往礼拜功德如是。<a id="a-DG"></a>”</p>
  <p id="aDH">尔时，<a id="a-DI"></a>阿难复白佛言：<a id="a-DJ"></a>“若有善心诸优婆夷，<a id="a-DK"></a>善持戒行，<a id="a-DL"></a>乐听经法，<a id="a-DM"></a>欲见比丘，<a id="a-DN"></a>我等从今当云何耶？<a id="a-DO"></a>”</p>
  <p id="aDP">佛言：<a id="a-DQ"></a>“汝等从今勿与相见。<a id="a-DR"></a>”</p>
  <p id="aDS">阿难言：<a id="a-DT"></a>“若脱遇会与之相逢，<a id="a-DU"></a>当复云何？<a id="a-DV"></a>”</p>
  <p id="aDW">佛言：<a id="a-DX"></a>“勿与共语。<a id="a-DY"></a>”</p>
  <p id="aDZ">阿难言：<a id="a-Da"></a>“若不共语，<a id="a-Db"></a>其脱咨请，<a id="a-Dc"></a>欲闻经法，<a id="a-Dd"></a>当复云何？<a id="a-De"></a>”</p>
  <p id="aDf">佛言：<a id="a-Dg"></a>“应为说法，<a id="a-Dh"></a>但当善摄汝身口意。<a id="a-Di"></a>”</p>
  <p id="aDj">尔时，<a id="a-Dk"></a>阿难而白佛言：<a id="a-Dl"></a>“我等从今如是奉行。<a id="a-Dm"></a>”</p>
  <p id="aDn">尔时，<a id="a-Do"></a>阿难而白佛言：<a id="a-Dp"></a>“世尊，<a id="a-Dq"></a>入于般涅槃后，<a id="a-Dr"></a>供养之法，<a id="a-Ds"></a>当云何耶？<a id="a-Dt"></a>”</p>
  <p id="aDu">佛言：<a id="a-Dv"></a>“汝今不应逆忧此事，<a id="a-Dw"></a>但自思惟，<a id="a-Dx"></a>于我灭后护持正法，<a id="a-Dy"></a>以昔所闻，<a id="a-Dz"></a>乐为人说。<a id="a-E0"></a>所以者何？<a id="a-E1"></a>诸天自当供养我身，<a id="a-E2"></a>又婆罗门及以诸王、<a id="a-E3"></a>长者、<a id="a-E4"></a>居士，<a id="a-E5"></a>此等自当供养我身。<a id="a-E6"></a>”</p>
  <p id="aE7">阿难言：<a id="a-E8"></a>“虽复天人自兴供养，<a id="a-E9"></a>然我不知应依何法？<a id="a-EA"></a>”</p>
  <p id="aEB">佛言：<a id="a-EC"></a>“阿难，<a id="a-ED"></a>供养我身，<a id="a-EE"></a>依转轮圣王。<a id="a-EF"></a>”</p>
  <p id="aEG">阿难又问：<a id="a-EH"></a>“供养转轮圣王，<a id="a-EI"></a>其法云何？<a id="a-EJ"></a>”</p>
  <p id="aEK">佛言：<a id="a-EL"></a>“阿难，<a id="a-EM"></a>供养转轮圣王之法，<a id="a-EN"></a>用新净绵及以细氎合缠其身，<a id="a-EO"></a>如是乃至积满千重。<a id="a-EP"></a>内金棺中，<a id="a-EQ"></a>又作银棺盛于金棺，<a id="a-ER"></a>又作铜棺盛于银棺，<a id="a-ES"></a>又作铁棺盛于铜棺，<a id="a-ET"></a>然后灌以众妙香油。<a id="a-EU"></a>又复棺内，<a id="a-EV"></a>以诸香华而用涂散，<a id="a-EW"></a>作众伎乐歌呗赞颂，<a id="a-EX"></a>然后下盖。<a id="a-EY"></a>造大宝舆，<a id="a-EZ"></a>极令高广，<a id="a-Ea"></a>轩盖栏楯，<a id="a-Eb"></a>众妙庄严，<a id="a-Ec"></a>以棺置上。<a id="a-Ed"></a>又于城中作阇维处，<a id="a-Ee"></a>扫洒四面极令清净，<a id="a-Ef"></a>以好栴檀及诸名香，<a id="a-Eg"></a>聚为大[卄/積]。<a id="a-Eh"></a>又于[卄/積]上，<a id="a-Ei"></a>敷舒缯氎，<a id="a-Ej"></a>施大宝帐，<a id="a-Ek"></a>以覆其上。<a id="a-El"></a>然后舆举，<a id="a-Em"></a>至阇维处，<a id="a-En"></a>烧香散华，<a id="a-Eo"></a>伎乐供养。<a id="a-Ep"></a>绕彼香[卄/積]，<a id="a-Eq"></a>周回七匝，<a id="a-Er"></a>然后以棺置香[卄/積]上，<a id="a-Es"></a>而用香油以浇洒之。<a id="a-Et"></a>燃火之法，<a id="a-Eu"></a>从下而起。<a id="a-Ev"></a>阇维既竟，<a id="a-Ew"></a>收取舍利内金瓶中，<a id="a-Ex"></a>即于彼处而起兜婆，<a id="a-Ey"></a>表刹庄严，<a id="a-Ez"></a>悬缯幡盖。<a id="a-F0"></a>诸人民等，<a id="a-F1"></a>恒应日日烧香散华种种供养。</p>
  <p id="aF2">“阿难当知，<a id="a-F3"></a>供养转轮圣王之法，<a id="a-F4"></a>其事如是。<a id="a-F5"></a>阇维我身，<a id="a-F6"></a>亦与王等。<a id="a-F7"></a>然起兜婆，<a id="a-F8"></a>有异于王，<a id="a-F9"></a>表刹庄严，<a id="a-FA"></a>应悬九伞。<a id="a-FB"></a>若有众生悬缯幡盖，<a id="a-FC"></a>烧香散华，<a id="a-FD"></a>及燃灯烛，<a id="a-FE"></a>礼拜赞叹我兜婆者，<a id="a-FF"></a>此人长夜获大福利。<a id="a-FG"></a>将来不久，<a id="a-FH"></a>他人亦复起大兜婆，<a id="a-FI"></a>供养其身。</p>
  <p id="aFJ">“阿难当知，<a id="a-FK"></a>一切众生皆无兜婆，<a id="a-FL"></a>唯有四人得立兜婆：<a id="a-FM"></a>一者、<a id="a-FN"></a>谓如来、<a id="a-FO"></a>应、<a id="a-FP"></a>正遍知、<a id="a-FQ"></a>明行足、<a id="a-FR"></a>善逝、<a id="a-FS"></a>世间解、<a id="a-FT"></a>无上士、<a id="a-FU"></a>调御丈夫、<a id="a-FV"></a>天人师、<a id="a-FW"></a>佛世尊，<a id="a-FX"></a>慈愍众生，<a id="a-FY"></a>堪为世间作上福田，<a id="a-FZ"></a>应起兜婆；<a id="a-Fa"></a>二者、<a id="a-Fb"></a>谓辟支佛，<a id="a-Fc"></a>思惟诸法自觉悟道，<a id="a-Fd"></a>亦能福利世间人民，<a id="a-Fe"></a>应起兜婆；<a id="a-Ff"></a>三者、<a id="a-Fg"></a>谓阿罗汉，<a id="a-Fh"></a>随所闻法思惟漏尽，<a id="a-Fi"></a>亦能福利世间人民，<a id="a-Fj"></a>应起兜婆；<a id="a-Fk"></a>四者、<a id="a-Fl"></a>谓转轮圣王，<a id="a-Fm"></a>宿植深福，<a id="a-Fn"></a>有大威德，<a id="a-Fo"></a>王四天下，<a id="a-Fp"></a>七宝具足，<a id="a-Fq"></a>自行十善，<a id="a-Fr"></a>又复劝于四天下人亦行十善，<a id="a-Fs"></a>应起兜婆。<a id="a-Ft"></a>阿难，<a id="a-Fu"></a>当知若有众生以诸供具，<a id="a-Fv"></a>而以供养此兜婆者，<a id="a-Fw"></a>其所得福，<a id="a-Fx"></a>渐次差降。<a id="a-Fy"></a>”</p>
  <p id="aFz">尔时，<a id="a-G0"></a>阿难闻佛此语，<a id="a-G1"></a>心生懊恼，<a id="a-G2"></a>悲号啼泣，<a id="a-G3"></a>隐于佛后，<a id="a-G4"></a>相去不远，<a id="a-G5"></a>而以微声，<a id="a-G6"></a>作如是言：<a id="a-G7"></a>“我今犹是学地之人，<a id="a-G8"></a>于诸法中未得深味，<a id="a-G9"></a>而天人师一旦舍我入般涅槃，<a id="a-GA"></a>我当何时践解脱路？<a id="a-GB"></a>”即便举手攀一树枝，<a id="a-GC"></a>捶胸拍头，<a id="a-GD"></a>闷绝懊恼。</p>
  <p id="aGE">尔时，<a id="a-GF"></a>世尊问余比丘：<a id="a-GG"></a>“阿难即时为在何处？<a id="a-GH"></a>”</p>
  <p id="aGI">比丘答言：<a id="a-GJ"></a>“阿难今者在如来后，<a id="a-GK"></a>于一树下，<a id="a-GL"></a>啼泣懊恼。<a id="a-GM"></a>”</p>
  <p id="aGN">又告比丘：<a id="a-GO"></a>“汝可往彼语阿难言，<a id="a-GP"></a>天人之师，<a id="a-GQ"></a>今欲见汝。<a id="a-GR"></a>”比丘便往，<a id="a-GS"></a>说如来旨。<a id="a-GT"></a>阿难既闻，<a id="a-GU"></a>即便来还，<a id="a-GV"></a>至于佛所，<a id="a-GW"></a>头面礼足，<a id="a-GX"></a>倚立一面。</p>
  <p id="aGY">世尊于是问阿难言：<a id="a-GZ"></a>“我于近日已为汝说，<a id="a-Ga"></a>一切诸行皆悉无常，<a id="a-Gb"></a>合会恩爱必归别离，<a id="a-Gc"></a>汝今何故犹生悲恼？<a id="a-Gd"></a>复次，<a id="a-Ge"></a>阿难，<a id="a-Gf"></a>汝从往昔侍我至今，<a id="a-Gg"></a>左右执事进止去来，<a id="a-Gh"></a>及通宾客皆得宜节。<a id="a-Gi"></a>又复见汝身口及意，<a id="a-Gj"></a>皆悉清净无有瑕秽，<a id="a-Gk"></a>汝获福利不可称计。<a id="a-Gl"></a>”</p>
  <p id="aGm">尔时，<a id="a-Gn"></a>世尊告诸比丘：<a id="a-Go"></a>“阿难不应作此悲恼。<a id="a-Gp"></a>所以者何？<a id="a-Gq"></a>不久当得到解脱处。<a id="a-Gr"></a>比丘当知，<a id="a-Gs"></a>过去诸佛皆有侍者如今阿难，<a id="a-Gt"></a>未来诸佛亦复如是。<a id="a-Gu"></a>比丘当知，<a id="a-Gv"></a>今此阿难，<a id="a-Gw"></a>智慧深妙聪明利根，<a id="a-Gx"></a>我从昔来所说法藏，<a id="a-Gy"></a>阿难皆悉忆持不忘。</p>
  <p id="aGz">“复次，<a id="a-H0"></a>比丘，<a id="a-H1"></a>阿难善知进止时节。<a id="a-H2"></a>若有人客欲来见我，<a id="a-H3"></a>阿难即先思量其时，<a id="a-H4"></a>世尊或应某时见诸比丘，<a id="a-H5"></a>或应某时见比丘尼，<a id="a-H6"></a>或应某时见优婆塞，<a id="a-H7"></a>或应某时见优婆夷，<a id="a-H8"></a>或应某时见婆罗门，<a id="a-H9"></a>或应某时见于刹利，<a id="a-HA"></a>或应某时见长者、<a id="a-HB"></a>居士，<a id="a-HC"></a>或应某时见诸外道。<a id="a-HD"></a>如是等众，<a id="a-HE"></a>若来见我及闻说法，<a id="a-HF"></a>皆悉多获功德福利。<a id="a-HG"></a>所以者何？<a id="a-HH"></a>悉是阿难通进见我，<a id="a-HI"></a>得其善根成熟时故。</p>
  <p id="aHJ">“复次，<a id="a-HK"></a>比丘，<a id="a-HL"></a>转轮圣王有四奇特希有之法：<a id="a-HM"></a>一者、<a id="a-HN"></a>若婆罗门来至转轮圣王之所，<a id="a-HO"></a>既到见王，<a id="a-HP"></a>颜容端正，<a id="a-HQ"></a>威德高显，<a id="a-HR"></a>心生欢喜；<a id="a-HS"></a>次闻王语，<a id="a-HT"></a>音辞清彻，<a id="a-HU"></a>亦生欢喜；<a id="a-HV"></a>乃至见王，<a id="a-HW"></a>默然无言，<a id="a-HX"></a>又怀踊跃；<a id="a-HY"></a>及与王辞，<a id="a-HZ"></a>还归所止，<a id="a-Ha"></a>回恋顾慕，<a id="a-Hb"></a>步步怅怏，<a id="a-Hc"></a>如饥渴人不得饱满。<a id="a-Hd"></a>二者、<a id="a-He"></a>诸小刹利，<a id="a-Hf"></a>三者、<a id="a-Hg"></a>毗舍，<a id="a-Hh"></a>四者、<a id="a-Hi"></a>首陀罗，<a id="a-Hj"></a>亦复如是。<a id="a-Hk"></a>此为转轮圣王四奇特事。<a id="a-Hl"></a>当知阿难亦有此四奇特之事：<a id="a-Hm"></a>一者、<a id="a-Hn"></a>若诸比丘从远方来，<a id="a-Ho"></a>欲问讯我，<a id="a-Hp"></a>次见阿难，<a id="a-Hq"></a>皆生欢喜；<a id="a-Hr"></a>闻其说法及见默然，<a id="a-Hs"></a>亦复欣悦；<a id="a-Ht"></a>辞别而退，<a id="a-Hu"></a>恋德情深，<a id="a-Hv"></a>不能有已。<a id="a-Hw"></a>二者、<a id="a-Hx"></a>比丘尼，<a id="a-Hy"></a>三者、<a id="a-Hz"></a>优婆塞，<a id="a-I0"></a>四者、<a id="a-I1"></a>优婆夷，<a id="a-I2"></a>亦复如是。<a id="a-I3"></a>汝等当知，<a id="a-I4"></a>阿难有此四奇特事。<a id="a-I5"></a>”</p>
  <p id="aI6">尔时，<a id="a-I7"></a>世尊告阿难言：<a id="a-I8"></a>“汝今不应自生苦恼而作是言：<a id="a-I9"></a>‘天人之师将般涅槃，<a id="a-IA"></a>我今无复解脱之期。<a id="a-IB"></a>’所以者何？<a id="a-IC"></a>凡我所说一切法藏，<a id="a-ID"></a>于我灭后，<a id="a-IE"></a>思惟奉持，<a id="a-IF"></a>勤行精进，<a id="a-IG"></a>不久自当得于解脱。<a id="a-IH"></a>”</p>
  <p id="aII">尔时，<a id="a-IJ"></a>阿难既得如来梵音安慰，<a id="a-IK"></a>忧恼小除，<a id="a-IL"></a>而白佛言：<a id="a-IM"></a>“我今心意，<a id="a-IN"></a>如小醒悟，<a id="a-IO"></a>欲有所请，<a id="a-IP"></a>唯愿哀愍。<a id="a-IQ"></a>”</p>
  <p id="aIR">佛即答言：<a id="a-IS"></a>“欲请何事？<a id="a-IT"></a>”</p>
  <p id="aIU">阿难言：<a id="a-IV"></a>“此鸠尸那城，<a id="a-IW"></a>比余大国，<a id="a-IX"></a>极为边狭，<a id="a-IY"></a>人民又复不能炽盛。<a id="a-IZ"></a>唯愿世尊，<a id="a-Ia"></a>往余大国，<a id="a-Ib"></a>王舍城、<a id="a-Ic"></a>毗耶离城、<a id="a-Id"></a>舍卫国城、<a id="a-Ie"></a>婆罗奈城、<a id="a-If"></a>阿踰阇城、<a id="a-Ig"></a>瞻波城、<a id="a-Ih"></a>俱睒弥城、<a id="a-Ii"></a>德叉尸罗城。<a id="a-Ij"></a>如是诸城，<a id="a-Ik"></a>所处正中，<a id="a-Il"></a>人民炽盛，<a id="a-Im"></a>国土丰乐，<a id="a-In"></a>皆多信心，<a id="a-Io"></a>智慧聪明。<a id="a-Ip"></a>唯愿世尊，<a id="a-Iq"></a>往彼诸城而般涅槃，<a id="a-Ir"></a>广利其中诸众生等。<a id="a-Is"></a>”</p>
  <p id="aIt">尔时，<a id="a-Iu"></a>世尊答阿难言：<a id="a-Iv"></a>“汝今不应作是请我言，<a id="a-Iw"></a>此鸠尸那城为边狭也。<a id="a-Ix"></a>汝当谛听，<a id="a-Iy"></a>今为汝说。<a id="a-Iz"></a>阿难，<a id="a-J0"></a>过去久远，<a id="a-J1"></a>此鸠尸那城有转轮圣王，<a id="a-J2"></a>名大善见，<a id="a-J3"></a>七宝具足，<a id="a-J4"></a>王有千子能伏怨敌，<a id="a-J5"></a>皆以正法化诸人民。<a id="a-J6"></a>尔时，<a id="a-J7"></a>此城名鸠尸婆帝城，<a id="a-J8"></a>东西二门，<a id="a-J9"></a>其间相去十二踰阇那；<a id="a-JA"></a>南北二门，<a id="a-JB"></a>其间相去八踰阇那。<a id="a-JC"></a>其城四面，<a id="a-JD"></a>周匝七重，<a id="a-JE"></a>其内一重淳以黄金，<a id="a-JF"></a>其第二重淳以白银，<a id="a-JG"></a>其第三重淳以琉璃，<a id="a-JH"></a>其第四重淳以玻瓈，<a id="a-JI"></a>其第五重淳以砗磲，<a id="a-JJ"></a>其第六重淳以玛瑙，<a id="a-JK"></a>其第七重杂以众宝。<a id="a-JL"></a>其城楼橹皆悉七层，<a id="a-JM"></a>窗牖栏楯七宝雕饰，<a id="a-JN"></a>悬众宝铃网罗上，<a id="a-JO"></a>其间相去尽一箭道。<a id="a-JP"></a>其城四门，<a id="a-JQ"></a>门各九重，<a id="a-JR"></a>庄校严饰，<a id="a-JS"></a>光丽悦目。<a id="a-JT"></a>七重城外各有堑水，<a id="a-JU"></a>其水澄洁具八功德，<a id="a-JV"></a>皆以七宝而为阶陛，<a id="a-JW"></a>诸杂类鸟鸾凰、<a id="a-JX"></a>孔雀、<a id="a-JY"></a>凫雁、<a id="a-JZ"></a>鸳鸯，<a id="a-Ja"></a>翻羯飞舞，<a id="a-Jb"></a>鸣集其中。<a id="a-Jc"></a>其水复有鸠牟头华、<a id="a-Jd"></a>郁波罗华、<a id="a-Je"></a>分陀利华，<a id="a-Jf"></a>青黄赤白杂色莲华。<a id="a-Jg"></a>又其岸上，<a id="a-Jh"></a>有七行宝树行各异宝，<a id="a-Ji"></a>微风徐起吹彼树枝，<a id="a-Jj"></a>条叶相触，<a id="a-Jk"></a>音如天乐。<a id="a-Jl"></a>城中人民皆悉盈满，<a id="a-Jm"></a>安隐丰乐极为炽盛，<a id="a-Jn"></a>诸五欲具如忉利天。<a id="a-Jo"></a>道路之中悬诸明珠，<a id="a-Jp"></a>人民行止，<a id="a-Jq"></a>初无昼夜。<a id="a-Jr"></a>此城恒有十种音声：<a id="a-Js"></a>一者、<a id="a-Jt"></a>象声，<a id="a-Ju"></a>二者、<a id="a-Jv"></a>马声，<a id="a-Jw"></a>三者、<a id="a-Jx"></a>车声，<a id="a-Jy"></a>四者、<a id="a-Jz"></a>鼓声，<a id="a-K0"></a>五者、<a id="a-K1"></a>螺声，<a id="a-K2"></a>六者、<a id="a-K3"></a>琴瑟等声，<a id="a-K4"></a>七者、<a id="a-K5"></a>歌声，<a id="a-K6"></a>八者、<a id="a-K7"></a>扣钟击磬设大会声，<a id="a-K8"></a>九者、<a id="a-K9"></a>赞叹持戒人声，<a id="a-KA"></a>十者、<a id="a-KB"></a>互共说法语论之声。<a id="a-KC"></a>大善见王有诸威德，<a id="a-KD"></a>端正第一，<a id="a-KE"></a>众人见者无不爱敬，<a id="a-KF"></a>长寿欢乐身无小疾。<a id="a-KG"></a>王性慈仁，<a id="a-KH"></a>愍念一切，<a id="a-KI"></a>犹如慈父怜爱其子，<a id="a-KJ"></a>一切人民亲敬于王亦复如父。</p>
  <p id="aKK">“阿难，<a id="a-KL"></a>大善见王别于一时，<a id="a-KM"></a>欲出园林游观嬉戏，<a id="a-KN"></a>严四种兵各八万四千。<a id="a-KO"></a>又复后宫夫人婇女，<a id="a-KP"></a>亦严八万四千乘车，<a id="a-KQ"></a>欲随游看。<a id="a-KR"></a>时王又复敕于国中诸婆罗门、<a id="a-KS"></a>长者、<a id="a-KT"></a>居士，<a id="a-KU"></a>令随出游。<a id="a-KV"></a>严驾办已，<a id="a-KW"></a>时主兵臣入白王言：<a id="a-KX"></a>‘四兵已办，<a id="a-KY"></a>愿王知时。<a id="a-KZ"></a>’时王即便升白象舆，<a id="a-Ka"></a>与婆罗门、<a id="a-Kb"></a>长者、<a id="a-Kc"></a>居士、<a id="a-Kd"></a>大臣眷属及以四兵，<a id="a-Ke"></a>前后围绕，<a id="a-Kf"></a>出往园中，<a id="a-Kg"></a>象行骏疾，<a id="a-Kh"></a>犹如风驰。<a id="a-Ki"></a>尔时，<a id="a-Kj"></a>诸臣及婆罗门、<a id="a-Kk"></a>长者、<a id="a-Kl"></a>居士，<a id="a-Km"></a>共谏王言：<a id="a-Kn"></a>‘大王久在深宫之中，<a id="a-Ko"></a>外诸人民无缘见王。<a id="a-Kp"></a>今者既往园林游观，<a id="a-Kq"></a>诸人民众充塞路侧，<a id="a-Kr"></a>皆悉瞻仰欲见大王。<a id="a-Ks"></a>以是事故，<a id="a-Kt"></a>愿敕御者，<a id="a-Ku"></a>不须迅速。<a id="a-Kv"></a>’王闻此语，<a id="a-Kw"></a>即敕御者，<a id="a-Kx"></a>令徐徐行。<a id="a-Ky"></a>路边人民，<a id="a-Kz"></a>恣意瞻仰，<a id="a-L0"></a>如子见父。<a id="a-L1"></a>尔时彼王见诸衢巷，<a id="a-L2"></a>无不平坦，<a id="a-L3"></a>又七宝树罗列荫映而无池水，<a id="a-L4"></a>即敕一臣，<a id="a-L5"></a>夹诸路侧，<a id="a-L6"></a>造七宝池，<a id="a-L7"></a>其间相去皆一百弓。<a id="a-L8"></a>又令栽植种种名华，<a id="a-L9"></a>又复敕令一一池间给诸侍人，<a id="a-LA"></a>有来浴者供以香华，<a id="a-LB"></a>又与饮食，<a id="a-LC"></a>恣意取足，<a id="a-LD"></a>如是供给不舍昼夜。<a id="a-LE"></a>又敕彼臣，<a id="a-LF"></a>自今已后，<a id="a-LG"></a>四远人民有来求乞，<a id="a-LH"></a>随须给与。<a id="a-LI"></a>既到园林，<a id="a-LJ"></a>与婆罗门、<a id="a-LK"></a>长者、<a id="a-LL"></a>居士并余大臣，<a id="a-LM"></a>游观嬉戏，<a id="a-LN"></a>乃至日暮，<a id="a-LO"></a>珠光明曜，<a id="a-LP"></a>如昼无异，<a id="a-LQ"></a>不见日影乃知是夜。<a id="a-LR"></a>时王与诸婆罗门、<a id="a-LS"></a>众长者、<a id="a-LT"></a>居士并余臣民，<a id="a-LU"></a>嬉戏讫已，<a id="a-LV"></a>还归宫城。<a id="a-LW"></a>别于他日，<a id="a-LX"></a>时婆罗门、<a id="a-LY"></a>长者、<a id="a-LZ"></a>居士及与大臣，<a id="a-La"></a>持众名宝，<a id="a-Lb"></a>共来献王。<a id="a-Lc"></a>王即语言：<a id="a-Ld"></a>‘我于近日园林游戏，<a id="a-Le"></a>敕于某臣，<a id="a-Lf"></a>自今已去，<a id="a-Lg"></a>有来求索，<a id="a-Lh"></a>随意给与。<a id="a-Li"></a>我之布施乃至如是，<a id="a-Lj"></a>卿等云何反以众宝而来献我？<a id="a-Lk"></a>’时王即便心自思惟：<a id="a-Ll"></a>‘此诸人等，<a id="a-Lm"></a>所以持宝来献我者，<a id="a-Ln"></a>皆缘国中富贵之故。<a id="a-Lo"></a>如此之事，<a id="a-Lp"></a>由民贫来。<a id="a-Lq"></a>’即敕藏臣，<a id="a-Lr"></a>出诸珍宝及资生具，<a id="a-Ls"></a>置四衢道，<a id="a-Lt"></a>捶钟击鼓，<a id="a-Lu"></a>唱令四远：<a id="a-Lv"></a>‘大善见王，<a id="a-Lw"></a>今开宝藏以用布施。<a id="a-Lx"></a>若有所须，<a id="a-Ly"></a>随意来取。<a id="a-Lz"></a>’王恒如是广行布施，<a id="a-M0"></a>利益众生不舍昼夜。</p>
  <p id="aM1">“尔时，<a id="a-M2"></a>国中诸婆罗门、<a id="a-M3"></a>长者、<a id="a-M4"></a>居士及以大臣而白王言：<a id="a-M5"></a>‘大王，<a id="a-M6"></a>常可所居宫殿极为褊狭，<a id="a-M7"></a>我等每来问讯王时，<a id="a-M8"></a>诸侍从者不相容受。<a id="a-M9"></a>唯愿大王，<a id="a-MA"></a>开拓令广。<a id="a-MB"></a>’王闻此语，<a id="a-MC"></a>默然许之，<a id="a-MD"></a>心自念言：<a id="a-ME"></a>‘我今宜应开阔住处。<a id="a-MF"></a>’时天帝释知王心念，<a id="a-MG"></a>呼一天子，<a id="a-MH"></a>名毗首建磨，<a id="a-MI"></a>极为妙巧，<a id="a-MJ"></a>无事不能，<a id="a-MK"></a>而语之言：<a id="a-ML"></a>‘今阎浮提转轮圣王，<a id="a-MM"></a>名大善见，<a id="a-MN"></a>其今欲更开拓宫城。<a id="a-MO"></a>汝便可下为作监匠，<a id="a-MP"></a>使其居处严丽雕饰如我无异。<a id="a-MQ"></a>’彼天奉敕即便来下，<a id="a-MR"></a>犹如壮士屈伸臂顷，<a id="a-MS"></a>到阎浮提，<a id="a-MT"></a>当王前立。<a id="a-MU"></a>时王既见彼天子形，<a id="a-MV"></a>风姿端正必知非凡，<a id="a-MW"></a>而问之言：<a id="a-MX"></a>‘汝是何神而忽来下？<a id="a-MY"></a>’天即答言：<a id="a-MZ"></a>‘大王当知，<a id="a-Ma"></a>我天帝释之大臣也，<a id="a-Mb"></a>名毗首建磨，<a id="a-Mc"></a>极闲工巧。<a id="a-Md"></a>大王心欲开广宫殿故，<a id="a-Me"></a>天帝释遣我来下，<a id="a-Mf"></a>为作监匠以助于王。<a id="a-Mg"></a>’王闻此言，<a id="a-Mh"></a>心怀欢喜。<a id="a-Mi"></a>时彼天子，<a id="a-Mj"></a>即便经始，<a id="a-Mk"></a>开廓宫城。<a id="a-Ml"></a>城之四门，<a id="a-Mm"></a>其间相去二十四踰阇那。<a id="a-Mn"></a>为王起殿，<a id="a-Mo"></a>高下纵广各八踰阇那，<a id="a-Mp"></a>七宝严丽如帝释宫。<a id="a-Mq"></a>其殿凡有八万四千间隔住处，<a id="a-Mr"></a>皆有七宝床帐卧具。<a id="a-Ms"></a>又复为王起说法殿，<a id="a-Mt"></a>高下纵广亦八踰阇那，<a id="a-Mu"></a>七宝庄严无异于前。<a id="a-Mv"></a>其殿四面，<a id="a-Mw"></a>有七宝树，<a id="a-Mx"></a>及以名华，<a id="a-My"></a>列植荫映。<a id="a-Mz"></a>又造宝池，<a id="a-N0"></a>其水清洁，<a id="a-N1"></a>具八功德。<a id="a-N2"></a>其殿中央，<a id="a-N3"></a>施师子座，<a id="a-N4"></a>七宝庄严，<a id="a-N5"></a>极为高广，<a id="a-N6"></a>覆以宝帐，<a id="a-N7"></a>垂七宝。<a id="a-N8"></a>又为四远来听法者，<a id="a-N9"></a>设四宝座，<a id="a-NA"></a>黄金、<a id="a-NB"></a>白银、<a id="a-NC"></a>琉璃、<a id="a-ND"></a>玻瓈，<a id="a-NE"></a>其数凡有八万四千。<a id="a-NF"></a>毗首建磨既为彼王造作宫城皆悉竟已，<a id="a-NG"></a>与王辞别，<a id="a-NH"></a>忽然不现，<a id="a-NI"></a>还归天上。</p>
  <p id="aNJ">“时大善见王既见宫城皆悉修立，<a id="a-NK"></a>即敕击鼓唱令国界：<a id="a-NL"></a>‘大善见王，<a id="a-NM"></a>却后七日，<a id="a-NN"></a>当为一切说种种法。<a id="a-NO"></a>若欲乐闻，<a id="a-NP"></a>皆可来集说法殿上。<a id="a-NQ"></a>’时婆罗门、<a id="a-NR"></a>长者、<a id="a-NS"></a>居士、<a id="a-NT"></a>大臣、<a id="a-NU"></a>人民，<a id="a-NV"></a>闻此唱令，<a id="a-NW"></a>至于其日，<a id="a-NX"></a>皆悉来集。<a id="a-NY"></a>时王即便上说法殿，<a id="a-NZ"></a>登师子座，<a id="a-Na"></a>一切来众亦皆坐于四宝之座。<a id="a-Nb"></a>尔时，<a id="a-Nc"></a>彼王先为诸人说十善法，<a id="a-Nd"></a>然后又为开余法门，<a id="a-Ne"></a>乃至经于万二千岁。<a id="a-Nf"></a>其国众生，<a id="a-Ng"></a>若有曾闻彼王法者，<a id="a-Nh"></a>命终生天，<a id="a-Ni"></a>不堕三塗。</p>
  <p id="aNj">“阿难，<a id="a-Nk"></a>彼王恒作如此利益一切众生。<a id="a-Nl"></a>阿难，<a id="a-Nm"></a>时大善见王于静室中，<a id="a-Nn"></a>心自念言：<a id="a-No"></a>‘我过去世，<a id="a-Np"></a>有何行业，<a id="a-Nq"></a>修何善根，<a id="a-Nr"></a>生世尊贵，<a id="a-Ns"></a>有大威德，<a id="a-Nt"></a>色力寿命人无等者？<a id="a-Nu"></a>正当由于过去世中，<a id="a-Nv"></a>广修布施、<a id="a-Nw"></a>忍辱、<a id="a-Nx"></a>慈悲故，<a id="a-Ny"></a>今获得如此报耳！<a id="a-Nz"></a>我今宜应更修进胜。<a id="a-O0"></a>’而便思惟，<a id="a-O1"></a>不久之间即得初禅，<a id="a-O2"></a>乃至得于第四禅，<a id="a-O3"></a>复更修习四无量心。<a id="a-O4"></a>阿难，<a id="a-O5"></a>大善见王又教夫人及以婇女，<a id="a-O6"></a>令修四禅。</p>
 </body>
</html>