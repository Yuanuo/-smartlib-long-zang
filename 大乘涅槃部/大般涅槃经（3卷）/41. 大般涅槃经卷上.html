<!doctype html>
<html id="z3IBTd3L6" data-ver="1457">
 <head>
  <meta charset="utf-8">
  <meta author="法显">
  <meta library="龙藏">
  <meta catalog="大乘涅槃部">
  <meta period="东晋">
 </head>
 <body>
  <h1 id="a1">大般涅槃经卷上</h1>
  <p id="a2">如是我闻：<a id="a-3"></a>一时，<a id="a-4"></a>佛在毗耶离大林中重阁讲堂，<a id="a-5"></a>与大比丘众千二百五十人俱。</p>
  <p id="a6">尔时，<a id="a-7"></a>世尊而与阿难，<a id="a-8"></a>于晨朝时，<a id="a-9"></a>著衣持钵，<a id="a-A"></a>入城乞食，<a id="a-B"></a>还归所止，<a id="a-C"></a>食竟洗漱，<a id="a-D"></a>收摄衣钵，<a id="a-E"></a>告阿难言：<a id="a-F"></a>“汝可取我尼师坛来，<a id="a-G"></a>吾今当往遮波罗支提入定思惟。<a id="a-H"></a>”作此言已，<a id="a-I"></a>即与阿难俱往彼处。<a id="a-J"></a>既至彼处，<a id="a-K"></a>阿难即便敷尼师坛，<a id="a-L"></a>于是世尊结跏趺坐，<a id="a-M"></a>寂然思惟。<a id="a-N"></a>阿难尔时去佛不远，<a id="a-O"></a>亦于别处，<a id="a-P"></a>端坐入定。</p>
  <p id="aQ">世尊须臾从定而觉，<a id="a-R"></a>告阿难言：<a id="a-S"></a>“此毗耶离优陀延支提、<a id="a-T"></a>瞿昙支提、<a id="a-U"></a>庵罗支提、<a id="a-V"></a>多子支提、<a id="a-W"></a>娑罗支提、<a id="a-X"></a>遮波罗支提，<a id="a-Y"></a>此等支提甚可爱乐。<a id="a-Z"></a>阿难，<a id="a-a"></a>四神足人，<a id="a-b"></a>尚能住寿满于一劫若减一劫；<a id="a-c"></a>如来今者有大神力，<a id="a-d"></a>岂当不能住寿一劫若减一劫？<a id="a-e"></a>”</p>
  <p id="af">尔时，<a id="a-g"></a>世尊既开如是可请之门以语阿难，<a id="a-h"></a>阿难默然而不觉知。<a id="a-i"></a>世尊乃至殷勤三说，<a id="a-j"></a>阿难茫然，<a id="a-k"></a>犹不解悟，<a id="a-l"></a>不请如来住寿一劫若减一劫，<a id="a-m"></a>利益世间诸天人民。<a id="a-n"></a>所以者何？<a id="a-o"></a>其为魔王所迷惑故。</p>
  <p id="ap">尔时，<a id="a-q"></a>世尊三说此语，<a id="a-r"></a>犹见阿难心不开悟，<a id="a-s"></a>即便默然。</p>
  <p id="at">尔时，<a id="a-u"></a>魔王来至佛所，<a id="a-v"></a>而白佛言：<a id="a-w"></a>“世尊，<a id="a-x"></a>今者宜般涅槃。<a id="a-y"></a>善逝，<a id="a-z"></a>今者宜般涅槃。<a id="a-10"></a>所以者何？<a id="a-11"></a>我于往昔在尼连禅河侧，<a id="a-12"></a>劝请世尊入般涅槃，<a id="a-13"></a>世尊尔时而见答言：<a id="a-14"></a>‘我四部众比丘、<a id="a-15"></a>比丘尼、<a id="a-16"></a>优婆塞、<a id="a-17"></a>优婆夷犹未具足，<a id="a-18"></a>又未降伏诸余外道，<a id="a-19"></a>所以未应入般涅槃。<a id="a-1A"></a>’世尊今者四部之众无不具足，<a id="a-1B"></a>又已降伏诸余外道，<a id="a-1C"></a>所为之事皆悉已毕，<a id="a-1D"></a>今者宜应入般涅槃。<a id="a-1E"></a>”</p>
  <p id="a1F">于时魔王如是三请，<a id="a-1G"></a>如来即便答言：<a id="a-1H"></a>“善哉！<a id="a-1I"></a>我于往昔在尼连禅河侧，<a id="a-1J"></a>已自许汝，<a id="a-1K"></a>以四部众未具足故所以至今。<a id="a-1L"></a>今已具足，<a id="a-1M"></a>却后三月，<a id="a-1N"></a>当般涅槃。<a id="a-1O"></a>”</p>
  <p id="a1P">是时魔王，<a id="a-1Q"></a>闻佛此语，<a id="a-1R"></a>欢喜踊跃，<a id="a-1S"></a>还归天宫。</p>
  <p id="a1T">尔时，<a id="a-1U"></a>世尊即便舍寿，<a id="a-1V"></a>而以神力住命三月。<a id="a-1W"></a>是时大地十八相动，<a id="a-1X"></a>天鼓自鸣，<a id="a-1Y"></a>以佛力故，<a id="a-1Z"></a>空中唱言：<a id="a-1a"></a>“如来不久当般涅槃。<a id="a-1b"></a>”诸天人众忽闻此声，<a id="a-1c"></a>心大悲恼，<a id="a-1d"></a>遍体血现。</p>
  <p id="a1e">是时，<a id="a-1f"></a>世尊即于彼处，<a id="a-1g"></a>而说偈言：</p>
  <p id="a1h">“一切诸众生，<a id="a-1i"></a> 皆随有生死，</p>
  <p id="a1j">我今亦生死，<a id="a-1k"></a> 而不随于有，</p>
  <p id="a1l">一切造作行，<a id="a-1m"></a> 我今欲弃舍。<a id="a-1n"></a>”</p>
  <p id="a1o">尔时，<a id="a-1p"></a>世尊说此偈已，<a id="a-1q"></a>默然而住。<a id="a-1r"></a>是时，<a id="a-1s"></a>阿难见大地动，<a id="a-1t"></a>心大惊怖，<a id="a-1u"></a>而自念言：<a id="a-1v"></a>“今者何故忽有是相？<a id="a-1w"></a>如此之事非为小缘，<a id="a-1x"></a>我今当往咨问世尊。<a id="a-1y"></a>”作此念已，<a id="a-1z"></a>即从座起，<a id="a-20"></a>到于佛前，<a id="a-21"></a>头面礼足白言：<a id="a-22"></a>“世尊，<a id="a-23"></a>我向于彼别处思惟，<a id="a-24"></a>忽见大地十八相动，<a id="a-25"></a>又闻空中天鼓之声，<a id="a-26"></a>心大怖惧，<a id="a-27"></a>不知此相是何因缘？<a id="a-28"></a>”</p>
  <p id="a29">佛言：<a id="a-2A"></a>“阿难，<a id="a-2B"></a>大地震动，<a id="a-2C"></a>有八因缘：<a id="a-2D"></a>一者、<a id="a-2E"></a>大地依于水住，<a id="a-2F"></a>又此大水依风轮住，<a id="a-2G"></a>又此风轮依虚空住，<a id="a-2H"></a>空中有时猛风大起，<a id="a-2I"></a>吹彼风轮，<a id="a-2J"></a>风轮既动，<a id="a-2K"></a>彼水亦动，<a id="a-2L"></a>彼水既动，<a id="a-2M"></a>大地乃动；<a id="a-2N"></a>二者、<a id="a-2O"></a>比丘、<a id="a-2P"></a>比丘尼、<a id="a-2Q"></a>优婆塞、<a id="a-2R"></a>优婆夷，<a id="a-2S"></a>有修神通始成就者，<a id="a-2T"></a>欲自试验故大地动；<a id="a-2U"></a>三者、<a id="a-2V"></a>菩萨在兜率天，<a id="a-2W"></a>将欲来下，<a id="a-2X"></a>降神母胎，<a id="a-2Y"></a>故大地动；<a id="a-2Z"></a>四者、<a id="a-2a"></a>菩萨初生，<a id="a-2b"></a>从右胁出，<a id="a-2c"></a>故大地动；<a id="a-2d"></a>五者、<a id="a-2e"></a>菩萨舍于王宫，<a id="a-2f"></a>出家学道，<a id="a-2g"></a>成一切种智，<a id="a-2h"></a>故大地动；<a id="a-2i"></a>六者、<a id="a-2j"></a>如来成道，<a id="a-2k"></a>始为人天转妙法轮，<a id="a-2l"></a>故大地动；<a id="a-2m"></a>七者、<a id="a-2n"></a>如来舍寿，<a id="a-2o"></a>以神通力住命而住，<a id="a-2p"></a>故大地动；<a id="a-2q"></a>八者、<a id="a-2r"></a>如来般涅槃时，<a id="a-2s"></a>故大地动。<a id="a-2t"></a>阿难，<a id="a-2u"></a>当知地动因缘，<a id="a-2v"></a>有此八事。</p>
  <p id="a2w">“阿难，<a id="a-2x"></a>有八部众：<a id="a-2y"></a>一者、<a id="a-2z"></a>刹利，<a id="a-30"></a>二者、<a id="a-31"></a>婆罗门，<a id="a-32"></a>三者、<a id="a-33"></a>长者居士，<a id="a-34"></a>四者、<a id="a-35"></a>沙门，<a id="a-36"></a>五者、<a id="a-37"></a>四天王，<a id="a-38"></a>六者、<a id="a-39"></a>忉利天，<a id="a-3A"></a>七者、<a id="a-3B"></a>魔王，<a id="a-3C"></a>八者、<a id="a-3D"></a>梵王。<a id="a-3E"></a>此八部众，<a id="a-3F"></a>我观其根应得度者，<a id="a-3G"></a>随所现形而为说法，<a id="a-3H"></a>彼亦不知是我所说。</p>
  <p id="a3I">“阿难，<a id="a-3J"></a>有八胜处：<a id="a-3K"></a>一者、<a id="a-3L"></a>内有色想，<a id="a-3M"></a>外观色少境界；<a id="a-3N"></a>二者、<a id="a-3O"></a>内有色想，<a id="a-3P"></a>外观色无量境界；<a id="a-3Q"></a>三者、<a id="a-3R"></a>内无色想，<a id="a-3S"></a>外观色少境界；<a id="a-3T"></a>四者、<a id="a-3U"></a>内无色想，<a id="a-3V"></a>外观色无量境界；<a id="a-3W"></a>五者、<a id="a-3X"></a>观一切色青；<a id="a-3Y"></a>六者、<a id="a-3Z"></a>观一切色黄；<a id="a-3a"></a>七者、<a id="a-3b"></a>观一切色赤；<a id="a-3c"></a>八者、<a id="a-3d"></a>观一切色白。<a id="a-3e"></a>此是行者上胜之法。</p>
  <p id="a3f">“复次，<a id="a-3g"></a>阿难，<a id="a-3h"></a>有八解脱：<a id="a-3i"></a>一者、<a id="a-3j"></a>内有色想，<a id="a-3k"></a>外观色；<a id="a-3l"></a>二者、<a id="a-3m"></a>内无色想，<a id="a-3n"></a>外观色不净思惟；<a id="a-3o"></a>三者、<a id="a-3p"></a>净解脱；<a id="a-3q"></a>四者、<a id="a-3r"></a>空处解脱；<a id="a-3s"></a>五者、<a id="a-3t"></a>识处解脱；<a id="a-3u"></a>六者、<a id="a-3v"></a>无所有处解脱；<a id="a-3w"></a>七者、<a id="a-3x"></a>非想非非想处解脱；<a id="a-3y"></a>八者、<a id="a-3z"></a>灭尽定解脱。<a id="a-40"></a>此亦复是行者胜法。<a id="a-41"></a>若能究竟此等法者，<a id="a-42"></a>即于诸法自在无碍。</p>
  <p id="a43">“阿难知不？<a id="a-44"></a>我于往昔初成道时，<a id="a-45"></a>度优楼频螺迦葉在尼连禅河侧。<a id="a-46"></a>尔时，<a id="a-47"></a>魔王来至我所，<a id="a-48"></a>而请我言：<a id="a-49"></a>‘世尊，<a id="a-4A"></a>今者宜般涅槃。<a id="a-4B"></a>善逝，<a id="a-4C"></a>今者宜般涅槃。<a id="a-4D"></a>何以故？<a id="a-4E"></a>所应度者皆悉解脱，<a id="a-4F"></a>今者正是般涅槃时。<a id="a-4G"></a>’如是三请，<a id="a-4H"></a>我即答言：<a id="a-4I"></a>‘今者未是般涅槃时。<a id="a-4J"></a>所以者何？<a id="a-4K"></a>我四部众未具足故。<a id="a-4L"></a>所应度者皆未究竟，<a id="a-4M"></a>诸外道众又未降伏。<a id="a-4N"></a>’如是三答。<a id="a-4O"></a>魔王闻已，<a id="a-4P"></a>心怀愁恼，<a id="a-4Q"></a>即还天宫。<a id="a-4R"></a>向者又来，<a id="a-4S"></a>而请我言：<a id="a-4T"></a>‘世尊，<a id="a-4U"></a>今者宜般涅槃。<a id="a-4V"></a>善逝，<a id="a-4W"></a>今者宜般涅槃。<a id="a-4X"></a>所以者何？<a id="a-4Y"></a>我于往昔在尼连禅河侧，<a id="a-4Z"></a>劝请世尊而般涅槃，<a id="a-4a"></a>世尊尔时即答我言：<a id="a-4b"></a>“我四部众，<a id="a-4c"></a>比丘、<a id="a-4d"></a>比丘尼、<a id="a-4e"></a>优婆塞、<a id="a-4f"></a>优婆夷犹未具足，<a id="a-4g"></a>又未降伏诸余外道，<a id="a-4h"></a>是以未应入般涅槃。<a id="a-4i"></a>”世尊，<a id="a-4j"></a>今者四部之众无不具足，<a id="a-4k"></a>又已降伏诸余外道，<a id="a-4l"></a>所为之事皆悉已毕，<a id="a-4m"></a>今者宜应入般涅槃。<a id="a-4n"></a>’魔王乃至如是三请，<a id="a-4o"></a>我即答言：<a id="a-4p"></a>‘我于往昔在尼连禅河侧，<a id="a-4q"></a>已自许汝，<a id="a-4r"></a>以四部众未具足故所以至今。<a id="a-4s"></a>今已具足，<a id="a-4t"></a>却后三月，<a id="a-4u"></a>当般涅槃。<a id="a-4v"></a>’魔王闻我作此语已，<a id="a-4w"></a>欢喜踊跃还归天宫。<a id="a-4x"></a>我既于此受魔请已，<a id="a-4y"></a>即便舍寿，<a id="a-4z"></a>住命三月，<a id="a-50"></a>以是因缘，<a id="a-51"></a>大地震动。<a id="a-52"></a>”</p>
  <p id="a53">尔时，<a id="a-54"></a>阿难闻佛此语，<a id="a-55"></a>心大悲恼遍体血现，<a id="a-56"></a>涕泣流泪，<a id="a-57"></a>而白佛言：<a id="a-58"></a>“唯愿世尊，<a id="a-59"></a>哀愍我等，<a id="a-5A"></a>住寿一劫若减一劫，<a id="a-5B"></a>利益世间诸天人民。<a id="a-5C"></a>”如是三请。</p>
  <p id="a5D">尔时，<a id="a-5E"></a>世尊告阿难言：<a id="a-5F"></a>“汝今非是请如来时。<a id="a-5G"></a>所以者何？<a id="a-5H"></a>我已许魔，<a id="a-5I"></a>却后三月，<a id="a-5J"></a>当般涅槃。<a id="a-5K"></a>汝今云何而请住耶？<a id="a-5L"></a>阿难，<a id="a-5M"></a>汝侍我来，<a id="a-5N"></a>颇曾闻我说二言不？<a id="a-5O"></a>”</p>
  <p id="a5P">阿难白佛：<a id="a-5Q"></a>“实不曾闻天人之师有二言也。<a id="a-5R"></a>我于往昔曾闻，<a id="a-5S"></a>世尊为四部众而说法言，<a id="a-5T"></a>四神足人则能住寿，<a id="a-5U"></a>满足一劫若减一劫，<a id="a-5V"></a>况复如来，<a id="a-5W"></a>无量神力自在之王，<a id="a-5X"></a>今更不能住寿一劫若减一劫，<a id="a-5Y"></a>而便舍寿，<a id="a-5Z"></a>住命三月？<a id="a-5a"></a>唯愿世尊，<a id="a-5b"></a>哀愍我等，<a id="a-5c"></a>住寿一劫若减一劫。<a id="a-5d"></a>”</p>
  <p id="a5e">尔时，<a id="a-5f"></a>世尊答阿难言：<a id="a-5g"></a>“我今所以便舍寿者，<a id="a-5h"></a>正由汝故。<a id="a-5i"></a>所以者何？<a id="a-5j"></a>我前于此向汝说言：<a id="a-5k"></a>‘四神足人尚能住寿，<a id="a-5l"></a>满足一劫若减一劫；<a id="a-5m"></a>如来今者有大神力，<a id="a-5n"></a>岂当不能住寿一劫若减一劫？<a id="a-5o"></a>’乃至如是殷勤三说，<a id="a-5p"></a>开劝请门，<a id="a-5q"></a>而汝默然，<a id="a-5r"></a>曾不请我住寿一劫若减一劫，<a id="a-5s"></a>是故我今住命三月。<a id="a-5t"></a>汝今云何方请我住？<a id="a-5u"></a>”</p>
  <p id="a5v">尔时，<a id="a-5w"></a>阿难闻佛此语，<a id="a-5x"></a>决定知佛入般涅槃不可劝请，<a id="a-5y"></a>心生苦痛，<a id="a-5z"></a>闷绝懊恼，<a id="a-60"></a>泣涕流连，<a id="a-61"></a>不能自胜。</p>
  <p id="a62">尔时，<a id="a-63"></a>世尊既见阿难生大苦恼，<a id="a-64"></a>而以梵音安慰之言：<a id="a-65"></a>“阿难，<a id="a-66"></a>汝今勿生忧悲，<a id="a-67"></a>有为之法皆悉如是，<a id="a-68"></a>一切合会无不别离。<a id="a-69"></a>”</p>
  <p id="a6A">世尊即便而说偈言：</p>
  <p id="a6B">“一切有为法，<a id="a-6C"></a> 皆悉归无常，</p>
  <p id="a6D">恩爱和合者，<a id="a-6E"></a> 必归于别离，</p>
  <p id="a6F">诸行法如是，<a id="a-6G"></a> 不应生忧恼。<a id="a-6H"></a>”</p>
  <p id="a6I">于是阿难流泪而言：<a id="a-6J"></a>“天人之师，<a id="a-6K"></a>无上大尊，<a id="a-6L"></a>不久应当入般涅槃，<a id="a-6M"></a>我今云何而不忧恼？<a id="a-6N"></a>”即便拍头高声唱言：<a id="a-6O"></a>“呜呼苦哉！<a id="a-6P"></a>世间眼灭！<a id="a-6Q"></a>众生不久失于慈父。<a id="a-6R"></a>”</p>
  <p id="a6S">尔时，<a id="a-6T"></a>世尊又告阿难：<a id="a-6U"></a>“汝今不应生于忧恼，<a id="a-6V"></a>设住一劫若减一劫，<a id="a-6W"></a>会亦当灭。<a id="a-6X"></a>有为之法，<a id="a-6Y"></a>性相如是，<a id="a-6Z"></a>汝勿于我独生苦也。<a id="a-6a"></a>我今欲还重阁讲堂，<a id="a-6b"></a>汝可取我尼师坛来。<a id="a-6c"></a>”</p>
  <p id="a6d">于是，<a id="a-6e"></a>世尊即与阿难俱，<a id="a-6f"></a>共还归重阁讲堂。</p>
  <p id="a6g">尔时，<a id="a-6h"></a>世尊告阿难言：<a id="a-6i"></a>“汝今可语，<a id="a-6j"></a>此大林中重阁讲堂诸比丘众，<a id="a-6k"></a>皆悉令往大集讲堂。<a id="a-6l"></a>”阿难奉敕，<a id="a-6m"></a>即便普语诸比丘众：<a id="a-6n"></a>“世尊皆令往大集堂。<a id="a-6o"></a>”比丘集已，<a id="a-6p"></a>阿难白佛：<a id="a-6q"></a>“诸比丘众悉皆已集，<a id="a-6r"></a>唯愿如来，<a id="a-6s"></a>自知其时。<a id="a-6t"></a>”</p>
  <p id="a6u">尔时，<a id="a-6v"></a>如来从重阁讲堂，<a id="a-6w"></a>往大集堂敷座而坐，<a id="a-6x"></a>告诸比丘：<a id="a-6y"></a>“我昔为汝所说诸法，<a id="a-6z"></a>常思惟之，<a id="a-70"></a>诵习勿废，<a id="a-71"></a>净修梵行，<a id="a-72"></a>护持禁戒，<a id="a-73"></a>福利世间诸天人民。<a id="a-74"></a>诸比丘，<a id="a-75"></a>我昔为汝说何等法，<a id="a-76"></a>汝思惟之，<a id="a-77"></a>勿生懈怠？<a id="a-78"></a>三十七道品法，<a id="a-79"></a>所谓四念处、<a id="a-7A"></a>四正勤、<a id="a-7B"></a>四如意足、<a id="a-7C"></a>五根、<a id="a-7D"></a>五力、<a id="a-7E"></a>七觉支、<a id="a-7F"></a>八圣道分，<a id="a-7G"></a>汝应修习精勤思惟，<a id="a-7H"></a>此法能令到解脱处。<a id="a-7I"></a>复次，<a id="a-7J"></a>比丘，<a id="a-7K"></a>一切诸法皆悉无常，<a id="a-7L"></a>身命危脆犹如惊电，<a id="a-7M"></a>汝等不应生于放逸。<a id="a-7N"></a>汝等当知，<a id="a-7O"></a>如来不久，<a id="a-7P"></a>却后三月，<a id="a-7Q"></a>当般涅槃。<a id="a-7R"></a>”</p>
  <p id="a7S">尔时，<a id="a-7T"></a>世尊即说偈言：</p>
  <p id="a7U">“我欲弃捐此，<a id="a-7V"></a> 朽故之老身，</p>
  <p id="a7W">今已舍于寿，<a id="a-7X"></a> 住命留三月。</p>
  <p id="a7Y">所应化度者，<a id="a-7Z"></a> 皆悉已毕竟，</p>
  <p id="a7a">是故我不久，<a id="a-7b"></a> 当入般涅槃。</p>
  <p id="a7c">我所说诸法，<a id="a-7d"></a> 则是汝等师，</p>
  <p id="a7e">顶戴加守护，<a id="a-7f"></a> 修习勿废忘。</p>
  <p id="a7g">汝等勤精进，<a id="a-7h"></a> 如我在无异，</p>
  <p id="a7i">生死甚危脆，<a id="a-7j"></a> 身命悉无常，</p>
  <p id="a7k">常求于解脱，<a id="a-7l"></a> 勿造放逸行，</p>
  <p id="a7m">正念清净观，<a id="a-7n"></a> 善护持禁戒，</p>
  <p id="a7o">定意端思惟，<a id="a-7p"></a> 摄情于外境。</p>
  <p id="a7q">若能如此者，<a id="a-7r"></a> 是则护正法，</p>
  <p id="a7s">自到解脱处，<a id="a-7t"></a> 利益诸天人。<a id="a-7u"></a>”</p>
  <p id="a7v">尔时，<a id="a-7w"></a>诸比丘闻佛此语，<a id="a-7x"></a>心大苦痛，<a id="a-7y"></a>涕泣交流，<a id="a-7z"></a>遍体血现，<a id="a-80"></a>迷闷懊恼，<a id="a-81"></a>而白佛言：<a id="a-82"></a>“世尊，<a id="a-83"></a>唯愿住寿，<a id="a-84"></a>勿般涅槃，<a id="a-85"></a>利益众生，<a id="a-86"></a>增长人天。<a id="a-87"></a>唯愿住寿，<a id="a-88"></a>勿般涅槃，<a id="a-89"></a>开诸众生智慧之眼。<a id="a-8A"></a>一切众生堕于黑暗，<a id="a-8B"></a>唯愿如来，<a id="a-8C"></a>为作明照。<a id="a-8D"></a>一切众生皆悉漂没生死大海，<a id="a-8E"></a>唯愿如来，<a id="a-8F"></a>为作舟航。<a id="a-8G"></a>”举手拍头，<a id="a-8H"></a>捶胸大叫：<a id="a-8I"></a>“呜呼苦哉！<a id="a-8J"></a>如来不久当般涅槃，<a id="a-8K"></a>一切众生何所归依？<a id="a-8L"></a>”</p>
  <p id="a8M">尔时，<a id="a-8N"></a>世尊告诸比丘：<a id="a-8O"></a>“一切诸法皆悉无常，<a id="a-8P"></a>恩爱合会无不别离。<a id="a-8Q"></a>汝等不应请我住世。<a id="a-8R"></a>何以故？<a id="a-8S"></a>今者非是劝请我时。<a id="a-8T"></a>向为汝等略说法要，<a id="a-8U"></a>当善奉持如我无异。<a id="a-8V"></a>”日既晚暮，<a id="a-8W"></a>世尊即与阿难俱共还归重阁讲堂。</p>
  <p id="a8X">尔时，<a id="a-8Y"></a>世尊既至明旦著衣持钵，<a id="a-8Z"></a>而与阿难入城乞食，<a id="a-8a"></a>既得食已，<a id="a-8b"></a>即便还归重阁讲堂。<a id="a-8c"></a>食讫澡漱，<a id="a-8d"></a>与诸比丘往干荼村，<a id="a-8e"></a>路经毗耶离城。<a id="a-8f"></a>世尊回顾，<a id="a-8g"></a>向城而笑。<a id="a-8h"></a>阿难即便头顶礼足，<a id="a-8i"></a>而问佛言：<a id="a-8j"></a>“无上大尊，<a id="a-8k"></a>非无因缘而妄笑也。<a id="a-8l"></a>”</p>
  <p id="a8m">佛即答言：<a id="a-8n"></a>“阿难，<a id="a-8o"></a>我今所以向城笑者，<a id="a-8p"></a>正为最后见此城故。<a id="a-8q"></a>”当于如来说此言时，<a id="a-8r"></a>虚空之中，<a id="a-8s"></a>无云而雨。</p>
  <p id="a8t">于是，<a id="a-8u"></a>阿难复白佛言：<a id="a-8v"></a>“世尊，<a id="a-8w"></a>甚为奇特！<a id="a-8x"></a>虚空清净，<a id="a-8y"></a>无有气翳，<a id="a-8z"></a>忽然而降如此密雨。<a id="a-90"></a>”</p>
  <p id="a91">佛告阿难：<a id="a-92"></a>“汝知之不？<a id="a-93"></a>虚空诸天，<a id="a-94"></a>闻我说言最后见于毗耶离城，<a id="a-95"></a>心大懊恼，<a id="a-96"></a>悲感涕泣。<a id="a-97"></a>此是天泪，<a id="a-98"></a>非为雨也。<a id="a-99"></a>”</p>
  <p id="a9A">尔时，<a id="a-9B"></a>阿难及诸比丘，<a id="a-9C"></a>闻佛此语，<a id="a-9D"></a>心复悲恼，<a id="a-9E"></a>闷绝躃地，<a id="a-9F"></a>而白佛言：<a id="a-9G"></a>“今者天人，<a id="a-9H"></a>极大苦痛，<a id="a-9I"></a>世尊云何而欲委舍般涅槃耶？<a id="a-9J"></a>”</p>
  <p id="a9K">尔时，<a id="a-9L"></a>如来即以梵音而安慰之：<a id="a-9M"></a>“汝等不应生于忧苦。<a id="a-9N"></a>”</p>
  <p id="a9O">诸比丘言：<a id="a-9P"></a>“世尊今者最后见于毗耶离城，<a id="a-9Q"></a>不久便当入般涅槃，<a id="a-9R"></a>我等云何而不忧苦？<a id="a-9S"></a>”如是展转，<a id="a-9T"></a>人人相告，<a id="a-9U"></a>乃至声彻诸离车等。</p>
  <p id="a9V">时诸离车，<a id="a-9W"></a>闻此语已，<a id="a-9X"></a>心怀悲恼，<a id="a-9Y"></a>遍体血现，<a id="a-9Z"></a>举手拍头，<a id="a-9a"></a>捶胸大叫：<a id="a-9b"></a>“呜呼苦哉！<a id="a-9c"></a>世间眼灭，<a id="a-9d"></a>众生于今无所归依。<a id="a-9e"></a>”互相语言：<a id="a-9f"></a>“我等今者，<a id="a-9g"></a>应往佛所劝请世尊，<a id="a-9h"></a>住毗耶离，<a id="a-9i"></a>住寿一劫若减一劫，<a id="a-9j"></a>利益世间诸天人民。<a id="a-9k"></a>”即便严驾疾往佛所，<a id="a-9l"></a>既出城门遥睹如来，<a id="a-9m"></a>又见阿难及诸比丘，<a id="a-9n"></a>涕泣流连，<a id="a-9o"></a>闷绝懊恼。</p>
  <p id="a9p">诸离车等倍增悲恸，<a id="a-9q"></a>前诣佛所，<a id="a-9r"></a>头面礼足，<a id="a-9s"></a>而白佛言：<a id="a-9t"></a>“世尊今者欲般涅槃，<a id="a-9u"></a>一切众生失智慧眼，<a id="a-9v"></a>方当在于黑暗之中，<a id="a-9w"></a>云何能见所应行处？<a id="a-9x"></a>唯愿世尊，<a id="a-9y"></a>住寿一劫若减一劫。<a id="a-9z"></a>”如是三请，<a id="a-A0"></a>佛即答言：<a id="a-A1"></a>“有为之法，<a id="a-A2"></a>皆悉无常，<a id="a-A3"></a>设住一劫若减一劫，<a id="a-A4"></a>亦归无常。<a id="a-A5"></a>”</p>
  <p id="aA6">尔时，<a id="a-A7"></a>如来即说偈言：</p>
  <p id="aA8">“须弥虽高广，<a id="a-A9"></a> 终归于消磨，</p>
  <p id="aAA">大海虽渊旷，<a id="a-AB"></a> 会亦还枯竭，</p>
  <p id="aAC">日月虽明朗，<a id="a-AD"></a> 不久则西没，</p>
  <p id="aAE">大地虽坚固，<a id="a-AF"></a> 能负荷一切，</p>
  <p id="aAG">劫尽业火燃，<a id="a-AH"></a> 亦复归无常，</p>
  <p id="aAI">恩爱合会者，<a id="a-AJ"></a> 必归于别离。</p>
  <p id="aAK">过去诸如来，<a id="a-AL"></a> 金刚不坏身，</p>
  <p id="aAM">亦为无常迁，<a id="a-AN"></a> 今我岂独异？</p>
  <p id="aAO">诸佛法如是，<a id="a-AP"></a> 汝等不应请，</p>
  <p id="aAQ">勿偏于我上，<a id="a-AR"></a> 而更生忧恼。<a id="a-AS"></a>”</p>
  <p id="aAT">尔时，<a id="a-AU"></a>世尊说此偈已，<a id="a-AV"></a>告诸离车：<a id="a-AW"></a>“汝等可止啼泣之情，<a id="a-AX"></a>谛听如来最后所说。<a id="a-AY"></a>”</p>
  <p id="aAZ">诸离车言：<a id="a-Aa"></a>“善哉！<a id="a-Ab"></a>世尊，<a id="a-Ac"></a>愿乐欲闻。<a id="a-Ad"></a>”</p>
  <p id="aAe">于是，<a id="a-Af"></a>如来敷尼师坛，<a id="a-Ag"></a>结跏趺坐，<a id="a-Ah"></a>诸比丘众及以离车，<a id="a-Ai"></a>强自抑忍，<a id="a-Aj"></a>各坐一面。</p>
  <p id="aAk">尔时，<a id="a-Al"></a>世尊告离车言：<a id="a-Am"></a>“汝等当知，<a id="a-An"></a>有七种法，<a id="a-Ao"></a>日就增进，<a id="a-Ap"></a>而不减损：<a id="a-Aq"></a>一者、<a id="a-Ar"></a>欢悦和同，<a id="a-As"></a>无相违逆；<a id="a-At"></a>二者、<a id="a-Au"></a>共相晓悟，<a id="a-Av"></a>讲论善业；<a id="a-Aw"></a>三者、<a id="a-Ax"></a>护持禁戒，<a id="a-Ay"></a>及持礼仪；<a id="a-Az"></a>四者、<a id="a-B0"></a>恭敬父母及余尊长；<a id="a-B1"></a>五者、<a id="a-B2"></a>亲戚和睦，<a id="a-B3"></a>各相承顺；<a id="a-B4"></a>六者、<a id="a-B5"></a>国内支提，<a id="a-B6"></a>修理供养；<a id="a-B7"></a>七者、<a id="a-B8"></a>奉持佛法，<a id="a-B9"></a>亲敬比丘及比丘尼，<a id="a-BA"></a>爱护优婆塞及优婆夷。<a id="a-BB"></a>如是七法，<a id="a-BC"></a>若受行者，<a id="a-BD"></a>令人威德日就增进，<a id="a-BE"></a>国土炽盛，<a id="a-BF"></a>人民丰乐。<a id="a-BG"></a>汝等从今至尽形寿，<a id="a-BH"></a>当奉持之，<a id="a-BI"></a>无得懈怠。<a id="a-BJ"></a>”</p>
  <p id="aBK">时诸离车即白佛言：<a id="a-BL"></a>“我等若于此七法中修行一事，<a id="a-BM"></a>尚能令我威德增进，<a id="a-BN"></a>况复具足修行七法！<a id="a-BO"></a>善哉！<a id="a-BP"></a>世尊，<a id="a-BQ"></a>我等今者便得福利，<a id="a-BR"></a>当尽形寿奉持不忘。<a id="a-BS"></a>”</p>
  <p id="aBT">尔时，<a id="a-BU"></a>世尊告诸比丘：<a id="a-BV"></a>“汝等从今亦当修习七法之行：<a id="a-BW"></a>一者、<a id="a-BX"></a>欢悦和谐，<a id="a-BY"></a>犹如水乳；<a id="a-BZ"></a>二者、<a id="a-Ba"></a>常共集会，<a id="a-Bb"></a>讲论经法；<a id="a-Bc"></a>三者、<a id="a-Bd"></a>护持禁戒，<a id="a-Be"></a>不生犯想；<a id="a-Bf"></a>四者、<a id="a-Bg"></a>恭敬于师及以上座；<a id="a-Bh"></a>五者、<a id="a-Bi"></a>料理爱敬阿练比丘；<a id="a-Bj"></a>六者、<a id="a-Bk"></a>劝化檀越，<a id="a-Bl"></a>修营三宝所止住处；<a id="a-Bm"></a>七者、<a id="a-Bn"></a>勤加精进，<a id="a-Bo"></a>守护佛法。<a id="a-Bp"></a>汝等当知，<a id="a-Bq"></a>若有比丘行此七法，<a id="a-Br"></a>功德智慧日就增进。</p>
  <p id="aBs">“复次，<a id="a-Bt"></a>比丘，<a id="a-Bu"></a>更有七法，<a id="a-Bv"></a>汝等当修：<a id="a-Bw"></a>一者、<a id="a-Bx"></a>不如白衣营资生业；<a id="a-By"></a>二者、<a id="a-Bz"></a>不作戏论调谑之言；<a id="a-C0"></a>三者、<a id="a-C1"></a>不乐睡眠废于精勤；<a id="a-C2"></a>四者、<a id="a-C3"></a>不论世间无益之事；<a id="a-C4"></a>五者、<a id="a-C5"></a>远恶知识，<a id="a-C6"></a>近于善友；<a id="a-C7"></a>六者、<a id="a-C8"></a>正念，<a id="a-C9"></a>不生邪想；<a id="a-CA"></a>七者、<a id="a-CB"></a>若于佛法有所得者，<a id="a-CC"></a>更求胜进。<a id="a-CD"></a>汝等若能行此七法，<a id="a-CE"></a>功德智慧日就增长。</p>
  <p id="aCF">“复次，<a id="a-CG"></a>比丘，<a id="a-CH"></a>更有七法，<a id="a-CI"></a>汝等当行：<a id="a-CJ"></a>一者、<a id="a-CK"></a>于佛法僧生坚固信；<a id="a-CL"></a>二者、<a id="a-CM"></a>有惭；<a id="a-CN"></a>三者、<a id="a-CO"></a>有愧；<a id="a-CP"></a>四者、<a id="a-CQ"></a>心常乐于多闻；<a id="a-CR"></a>五者、<a id="a-CS"></a>心不轻躁；<a id="a-CT"></a>六者、<a id="a-CU"></a>乐闻经义；<a id="a-CV"></a>七者、<a id="a-CW"></a>乐修智慧。<a id="a-CX"></a>汝等若能修此七法，<a id="a-CY"></a>功德智慧日就增长。</p>
  <p id="aCZ">“复次，<a id="a-Ca"></a>比丘，<a id="a-Cb"></a>更有七觉意法，<a id="a-Cc"></a>汝等当行：<a id="a-Cd"></a>一者、<a id="a-Ce"></a>择法；<a id="a-Cf"></a>二者、<a id="a-Cg"></a>精进；<a id="a-Ch"></a>三者、<a id="a-Ci"></a>喜；<a id="a-Cj"></a>四者、<a id="a-Ck"></a>念；<a id="a-Cl"></a>五者、<a id="a-Cm"></a>定；<a id="a-Cn"></a>六者、<a id="a-Co"></a>猗；<a id="a-Cp"></a>七者、<a id="a-Cq"></a>舍。<a id="a-Cr"></a>汝等若能行此七法，<a id="a-Cs"></a>功德智慧日就增长。</p>
  <p id="aCt">“复次，<a id="a-Cu"></a>比丘，<a id="a-Cv"></a>更有七法：<a id="a-Cw"></a>一者、<a id="a-Cx"></a>观于无常；<a id="a-Cy"></a>二者、<a id="a-Cz"></a>观于无我；<a id="a-D0"></a>三者、<a id="a-D1"></a>观于不净；<a id="a-D2"></a>四者、<a id="a-D3"></a>观苦；<a id="a-D4"></a>五者、<a id="a-D5"></a>不乐世间；<a id="a-D6"></a>六者、<a id="a-D7"></a>不著五欲；<a id="a-D8"></a>七者、<a id="a-D9"></a>勤修寂灭。<a id="a-DA"></a>汝等若能行此七法，<a id="a-DB"></a>功德智慧日就增长。</p>
  <p id="aDC">“复次，<a id="a-DD"></a>比丘，<a id="a-DE"></a>更有七法，<a id="a-DF"></a>汝等当行：<a id="a-DG"></a>一者、<a id="a-DH"></a>身常行慈；<a id="a-DI"></a>二者、<a id="a-DJ"></a>口常行慈；<a id="a-DK"></a>三者、<a id="a-DL"></a>意常行慈；<a id="a-DM"></a>四者、<a id="a-DN"></a>若有檀越种种布施，<a id="a-DO"></a>平等分与无使有偏；<a id="a-DP"></a>五者、<a id="a-DQ"></a>于深妙法乐说不厌；<a id="a-DR"></a>六者、<a id="a-DS"></a>不以世间典籍而教于人；<a id="a-DT"></a>七者、<a id="a-DU"></a>见非同学不生憎嫉。<a id="a-DV"></a>汝等若能修此七法，<a id="a-DW"></a>功德智慧日就增长。</p>
  <p id="aDX">“复次，<a id="a-DY"></a>比丘，<a id="a-DZ"></a>更有七法，<a id="a-Da"></a>汝等当行：<a id="a-Db"></a>一者、<a id="a-Dc"></a>于九部法善能分别；<a id="a-Dd"></a>二者、<a id="a-De"></a>善解其义；<a id="a-Df"></a>三者、<a id="a-Dg"></a>行道诵习，<a id="a-Dh"></a>皆得其时；<a id="a-Di"></a>四者、<a id="a-Dj"></a>行住坐卧，<a id="a-Dk"></a>善得仪中；<a id="a-Dl"></a>五者、<a id="a-Dm"></a>为人说法，<a id="a-Dn"></a>并自量忖，<a id="a-Do"></a>以其所长而以教人；<a id="a-Dp"></a>六者、<a id="a-Dq"></a>若婆罗门、<a id="a-Dr"></a>刹利、<a id="a-Ds"></a>长者、<a id="a-Dt"></a>居士，<a id="a-Du"></a>来欲听法，<a id="a-Dv"></a>当善筹量，<a id="a-Dw"></a>随根为说；<a id="a-Dx"></a>七者、<a id="a-Dy"></a>善别愚智。<a id="a-Dz"></a>汝等若能行此七法，<a id="a-E0"></a>功德智慧日就增长，<a id="a-E1"></a>则能守护我之正法。<a id="a-E2"></a>”</p>
  <p id="aE3">尔时，<a id="a-E4"></a>国中诸离车妻，<a id="a-E5"></a>闻佛不久当般涅槃，<a id="a-E6"></a>今者最后见毗耶离，<a id="a-E7"></a>心大懊恼，<a id="a-E8"></a>悲泣流连，<a id="a-E9"></a>各与五百眷属，<a id="a-EA"></a>各办五百乘车，<a id="a-EB"></a>载供养具，<a id="a-EC"></a>种种庄严，<a id="a-ED"></a>车牛白者悬素幡盖，<a id="a-EE"></a>如是玄黄各随牛色，<a id="a-EF"></a>次第出城，<a id="a-EG"></a>往至佛所。</p>
  <p id="aEH">尔时，<a id="a-EI"></a>世尊遥见彼来，<a id="a-EJ"></a>告诸比丘：<a id="a-EK"></a>“汝等见此诸离车妻，<a id="a-EL"></a>前后导从，<a id="a-EM"></a>极严丽不？<a id="a-EN"></a>”</p>
  <p id="aEO">比丘答言：<a id="a-EP"></a>“唯然见之。<a id="a-EQ"></a>”</p>
  <p id="aER">佛告比丘：<a id="a-ES"></a>“此毗耶离、<a id="a-ET"></a>离车长者及以其妻，<a id="a-EU"></a>出入之仪，<a id="a-EV"></a>甚为光饰，<a id="a-EW"></a>与忉利天等无异也。<a id="a-EX"></a>”</p>
  <p id="aEY">时离车妻既到佛所，<a id="a-EZ"></a>头面礼足，<a id="a-Ea"></a>悲泣流连，<a id="a-Eb"></a>不能自胜，<a id="a-Ec"></a>以诸供具而供养佛，<a id="a-Ed"></a>白言：<a id="a-Ee"></a>“世尊，<a id="a-Ef"></a>唯愿住寿教化众生。<a id="a-Eg"></a>世尊，<a id="a-Eh"></a>今若般涅槃者，<a id="a-Ei"></a>我等盲瞑，<a id="a-Ej"></a>永无开悟。<a id="a-Ek"></a>受生薄福为此女身，<a id="a-El"></a>恒有限碍不得自在，<a id="a-Em"></a>无缘而数亲近世尊，<a id="a-En"></a>世尊便欲般涅槃者，<a id="a-Eo"></a>我等善根日就减损。<a id="a-Ep"></a>”</p>
  <p id="aEq">尔时，<a id="a-Er"></a>如来而答之言：<a id="a-Es"></a>“汝等从今至尽形寿，<a id="a-Et"></a>精勤持戒，<a id="a-Eu"></a>如人护眼，<a id="a-Ev"></a>意念端直，<a id="a-Ew"></a>勿生谄嫉，<a id="a-Ex"></a>此便即是常得见我。<a id="a-Ey"></a>”</p>
  <p id="aEz">诸离车妻闻佛此语，<a id="a-F0"></a>倍增悲绝，<a id="a-F1"></a>不能自胜，<a id="a-F2"></a>却坐一面。</p>
  <p id="aF3">尔时，<a id="a-F4"></a>庵婆罗女，<a id="a-F5"></a>颜容端正世界第一，<a id="a-F6"></a>闻佛不久当般涅槃，<a id="a-F7"></a>最后见于毗耶离城，<a id="a-F8"></a>心怀悲懊，<a id="a-F9"></a>涕泣交流，<a id="a-FA"></a>即与五百眷属，<a id="a-FB"></a>严五百乘车，<a id="a-FC"></a>次第出城，<a id="a-FD"></a>往诣佛所。</p>
  <p id="aFE">尔时，<a id="a-FF"></a>世尊遥见彼来，<a id="a-FG"></a>告诸比丘：<a id="a-FH"></a>“庵婆罗女，<a id="a-FI"></a>今来诣我，<a id="a-FJ"></a>形貌殊绝，<a id="a-FK"></a>举世无双。<a id="a-FL"></a>汝等皆当端心正念，<a id="a-FM"></a>勿生著意。<a id="a-FN"></a>比丘当观此身，<a id="a-FO"></a>有诸不净，<a id="a-FP"></a>肝、<a id="a-FQ"></a>胆、<a id="a-FR"></a>肠、<a id="a-FS"></a>胃、<a id="a-FT"></a>心、<a id="a-FU"></a>肺、<a id="a-FV"></a>脾、<a id="a-FW"></a>肾、<a id="a-FX"></a>屎尿、<a id="a-FY"></a>脓血充满其中，<a id="a-FZ"></a>八万户虫居在其内，<a id="a-Fa"></a>发毛爪齿、<a id="a-Fb"></a>薄皮覆肉、<a id="a-Fc"></a>九孔常流，<a id="a-Fd"></a>无一可乐。<a id="a-Fe"></a>又复此身，<a id="a-Ff"></a>根本始生，<a id="a-Fg"></a>由于不净。<a id="a-Fh"></a>此身所可往来之处，<a id="a-Fi"></a>皆悉能令不净流溢。<a id="a-Fj"></a>虽复饰以雕彩，<a id="a-Fk"></a>熏以名香，<a id="a-Fl"></a>譬如宝瓶中藏臭秽。<a id="a-Fm"></a>又其死时，<a id="a-Fn"></a>膖胀腐烂，<a id="a-Fo"></a>节节支解，<a id="a-Fp"></a>身中有虫而还食之，<a id="a-Fq"></a>又为虎狼鸱枭雕鹫之所吞噬。<a id="a-Fr"></a>世人愚痴，<a id="a-Fs"></a>不能正观，<a id="a-Ft"></a>恋著恩爱，<a id="a-Fu"></a>保之至死，<a id="a-Fv"></a>横于其中而生贪欲。<a id="a-Fw"></a>何有智者而乐此耶？<a id="a-Fx"></a>”</p>
  <p id="aFy">尔时，<a id="a-Fz"></a>世尊即说偈言：</p>
  <p id="aG0">“虽复佩璎珞，<a id="a-G1"></a> 香华自严饰，</p>
  <p id="aG2">屎尿及唾洟，<a id="a-G3"></a> 不净藏其内。</p>
  <p id="aG4">众生保惜之，<a id="a-G5"></a> 迷惑不觉悟，</p>
  <p id="aG6">犹如灰覆火，<a id="a-G7"></a> 愚人蹈其上。</p>
  <p id="aG8">智者当远离，<a id="a-G9"></a> 勿生染著心。<a id="a-GA"></a>”</p>
  <p id="aGB">尔时，<a id="a-GC"></a>庵婆罗女到于佛前，<a id="a-GD"></a>头面礼足，<a id="a-GE"></a>以诸供具而供养佛，<a id="a-GF"></a>衔泪呜咽而白佛言：<a id="a-GG"></a>“唯愿世尊，<a id="a-GH"></a>住寿住世，<a id="a-GI"></a>不般涅槃，<a id="a-GJ"></a>利益世间诸天人民。<a id="a-GK"></a>世尊若定般涅槃者，<a id="a-GL"></a>一切众生无复奖导，<a id="a-GM"></a>犹如婴儿失于慈母。<a id="a-GN"></a>”</p>
  <p id="aGO">尔时，<a id="a-GP"></a>世尊而告之言：<a id="a-GQ"></a>“一切诸行，<a id="a-GR"></a>性相如是，<a id="a-GS"></a>汝今不应生于悲恼。<a id="a-GT"></a>”世尊即便普为来众而说法言：<a id="a-GU"></a>“汝等从今护持禁戒，<a id="a-GV"></a>勿得亏犯。<a id="a-GW"></a>破戒之人，<a id="a-GX"></a>天龙鬼神所共憎厌，<a id="a-GY"></a>恶声流布，<a id="a-GZ"></a>人不喜见；<a id="a-Ga"></a>若在众中独无威德，<a id="a-Gb"></a>诸善鬼神不复守护；<a id="a-Gc"></a>临命终时，<a id="a-Gd"></a>心识怖惧，<a id="a-Ge"></a>设有微善悉不忆念；<a id="a-Gf"></a>死即随业受地狱苦，<a id="a-Gg"></a>经历劫数然后得出；<a id="a-Gh"></a>复受饿鬼、<a id="a-Gi"></a>畜生之身，<a id="a-Gj"></a>如是转转无解脱期。<a id="a-Gk"></a>比丘持戒之人，<a id="a-Gl"></a>天龙鬼神所共恭敬，<a id="a-Gm"></a>美声流布，<a id="a-Gn"></a>闻彻世间；<a id="a-Go"></a>处大众中威德明盛，<a id="a-Gp"></a>诸善鬼神常随守护；<a id="a-Gq"></a>临命终时正念分明，<a id="a-Gr"></a>死即生于清净之处。<a id="a-Gs"></a>”</p>
  <p id="aGt">当于如来说此法时，<a id="a-Gu"></a>六万八千那由他天人八部，<a id="a-Gv"></a>远尘离垢得法眼净，<a id="a-Gw"></a>六十比丘漏尽意解成阿罗汉。</p>
  <p id="aGx">尔时，<a id="a-Gy"></a>世尊告诸离车及与其妻，<a id="a-Gz"></a>并庵婆罗女：<a id="a-H0"></a>“我今欲进干荼村中，<a id="a-H1"></a>汝等可各还归所止。<a id="a-H2"></a>当知诸行皆悉无常，<a id="a-H3"></a>但当修行我所说法，<a id="a-H4"></a>勿如婴儿涕泣悲恼。<a id="a-H5"></a>”世尊即便从座而起。</p>
  <p id="aH6">时诸离车及与其妻、<a id="a-H7"></a>庵婆罗女，<a id="a-H8"></a>闻佛此言，<a id="a-H9"></a>捶胸拍头，<a id="a-HA"></a>号啕大叫，<a id="a-HB"></a>缘路随佛不肯旋返。<a id="a-HC"></a>世尊既见恋慕情深，<a id="a-HD"></a>非是言辞所可安慰，<a id="a-HE"></a>即以神力化作河水，<a id="a-HF"></a>涯岸深绝，<a id="a-HG"></a>波流迅疾。</p>
  <p id="aHH">时诸离车及以眷属、<a id="a-HI"></a>庵婆罗女，<a id="a-HJ"></a>既见如来与比丘众在彼河岸，<a id="a-HK"></a>倍增悲恸，<a id="a-HL"></a>闷绝躃地，<a id="a-HM"></a>而以微声共相谓言：<a id="a-HN"></a>“是处那忽有此大河，<a id="a-HO"></a>而复乃尔波湍惊急？<a id="a-HP"></a>当是如来见于我等随从不舍，<a id="a-HQ"></a>而故作此，<a id="a-HR"></a>绝行道耳。<a id="a-HS"></a>”</p>
  <p id="aHT">时诸离车及以其妻、<a id="a-HU"></a>庵婆罗女，<a id="a-HV"></a>既不得渡，<a id="a-HW"></a>心倍踊跃，<a id="a-HX"></a>俯仰哽咽，<a id="a-HY"></a>绝望乃还。</p>
  <p id="aHZ">尔时，<a id="a-Ha"></a>如来至干荼村北林中住，<a id="a-Hb"></a>告诸比丘：<a id="a-Hc"></a>“汝等当知，<a id="a-Hd"></a>有四种法：<a id="a-He"></a>一戒、<a id="a-Hf"></a>二定、<a id="a-Hg"></a>三慧、<a id="a-Hh"></a>四解脱。<a id="a-Hi"></a>若不闻知此四法者，<a id="a-Hj"></a>斯人长夜在生死海。<a id="a-Hk"></a>我于往昔若不闻知此四法者，<a id="a-Hl"></a>不能疾得阿耨多罗三藐三菩提。<a id="a-Hm"></a>”</p>
  <p id="aHn">于是，<a id="a-Ho"></a>世尊即说偈曰：</p>
  <p id="aHp">“戒定慧解脱，<a id="a-Hq"></a> 我若不久闻，</p>
  <p id="aHr">不能疾得证，<a id="a-Hs"></a> 无上正真道。</p>
  <p id="aHt">汝等宜精进，<a id="a-Hu"></a> 修习此四法，</p>
  <p id="aHv">能断生死苦，<a id="a-Hw"></a> 天人上福田。<a id="a-Hx"></a>”</p>
  <p id="aHy">尔时，<a id="a-Hz"></a>世尊说此偈已，<a id="a-I0"></a>为诸比丘分别广说此四法义。<a id="a-I1"></a>当于如来说此法时，<a id="a-I2"></a>千二百比丘即于诸法，<a id="a-I3"></a>漏尽意解成阿罗汉。</p>
  <p id="aI4">尔时，<a id="a-I5"></a>世尊与诸比丘即从座起，<a id="a-I6"></a>趣于象村、<a id="a-I7"></a>庵婆罗村、<a id="a-I8"></a>阎浮村乃至到于善伽城。<a id="a-I9"></a>到彼城已，<a id="a-IA"></a>与诸比丘，<a id="a-IB"></a>前后围绕，<a id="a-IC"></a>在一处坐。</p>
  <p id="aID">于是，<a id="a-IE"></a>世尊告诸比丘：<a id="a-IF"></a>“有四圣谛，<a id="a-IG"></a>当勤观察：<a id="a-IH"></a>一者、<a id="a-II"></a>苦谛，<a id="a-IJ"></a>二者、<a id="a-IK"></a>集谛，<a id="a-IL"></a>三者、<a id="a-IM"></a>灭谛，<a id="a-IN"></a>四者、<a id="a-IO"></a>道谛。<a id="a-IP"></a>比丘，<a id="a-IQ"></a>苦谛者，<a id="a-IR"></a>所谓八苦：<a id="a-IS"></a>一、<a id="a-IT"></a>生苦，<a id="a-IU"></a>二、<a id="a-IV"></a>老苦，<a id="a-IW"></a>三、<a id="a-IX"></a>病苦，<a id="a-IY"></a>四、<a id="a-IZ"></a>死苦，<a id="a-Ia"></a>五、<a id="a-Ib"></a>所求不得苦，<a id="a-Ic"></a>六、<a id="a-Id"></a>怨憎会苦，<a id="a-Ie"></a>七、<a id="a-If"></a>爱别离苦，<a id="a-Ig"></a>八、<a id="a-Ih"></a>五受阴苦。<a id="a-Ii"></a>汝等当知，<a id="a-Ij"></a>此八种苦，<a id="a-Ik"></a>及有漏法，<a id="a-Il"></a>以逼迫故，<a id="a-Im"></a>谛实是苦。<a id="a-In"></a>集谛者，<a id="a-Io"></a>无明及爱，<a id="a-Ip"></a>能为八苦而作因本，<a id="a-Iq"></a>当知此集，<a id="a-Ir"></a>谛是苦因。<a id="a-Is"></a>灭谛者，<a id="a-It"></a>无明爱灭绝于苦因，<a id="a-Iu"></a>当知此灭，<a id="a-Iv"></a>谛实是灭。<a id="a-Iw"></a>道谛者，<a id="a-Ix"></a>八正道——一、<a id="a-Iy"></a>正见，<a id="a-Iz"></a>二、<a id="a-J0"></a>正念，<a id="a-J1"></a>三、<a id="a-J2"></a>正思惟，<a id="a-J3"></a>四、<a id="a-J4"></a>正业，<a id="a-J5"></a>五、<a id="a-J6"></a>正精进，<a id="a-J7"></a>六、<a id="a-J8"></a>正语，<a id="a-J9"></a>七、<a id="a-JA"></a>正命，<a id="a-JB"></a>八、<a id="a-JC"></a>正定。<a id="a-JD"></a>此八法者，<a id="a-JE"></a>谛是圣道。<a id="a-JF"></a>若人精勤，<a id="a-JG"></a>观此四法，<a id="a-JH"></a>速离生死，<a id="a-JI"></a>到解脱处。<a id="a-JJ"></a>汝等比丘，<a id="a-JK"></a>若于此法已究竟者，<a id="a-JL"></a>亦当精勤为他解说。<a id="a-JM"></a>我若灭后，<a id="a-JN"></a>汝等亦应勤思修习。<a id="a-JO"></a>”</p>
  <p id="aJP">当于如来说此法时，<a id="a-JQ"></a>五百比丘漏尽意解成阿罗汉，<a id="a-JR"></a>虚空诸天其数四万，<a id="a-JS"></a>于诸法中远尘离垢得法眼净。</p>
  <p id="aJT">尔时，<a id="a-JU"></a>世尊告诸比丘：<a id="a-JV"></a>“有四决定说：</p>
  <p id="aJW">“一者、<a id="a-JX"></a>若有比丘乐欲说法，<a id="a-JY"></a>作如是言：<a id="a-JZ"></a>‘我亲从佛闻如是法，<a id="a-Ja"></a>善解其义，<a id="a-Jb"></a>受持读诵，<a id="a-Jc"></a>极自通利。<a id="a-Jd"></a>汝等宜应请之令说，<a id="a-Je"></a>应随所闻善自思惟，<a id="a-Jf"></a>为修多罗，<a id="a-Jg"></a>为是毗尼，<a id="a-Jh"></a>法相之中有此法耶？<a id="a-Ji"></a>若修多罗及以毗尼、<a id="a-Jj"></a>法相之中，<a id="a-Jk"></a>有此法者，<a id="a-Jl"></a>宜应受持，<a id="a-Jm"></a>称赞善哉。<a id="a-Jn"></a>若修多罗及以毗尼、<a id="a-Jo"></a>法相之中，<a id="a-Jp"></a>无此法者，<a id="a-Jq"></a>不应受持，<a id="a-Jr"></a>亦勿称赞。<a id="a-Js"></a>’当知此法非我所说。</p>
  <p id="aJt">“二者、<a id="a-Ju"></a>若有比丘乐欲说法，<a id="a-Jv"></a>作如是言：<a id="a-Jw"></a>‘我于某处比丘僧众闻如是法，<a id="a-Jx"></a>善解其义，<a id="a-Jy"></a>受持读诵，<a id="a-Jz"></a>极自通利。<a id="a-K0"></a>汝等宜应请之令说，<a id="a-K1"></a>随所闻法善自思惟，<a id="a-K2"></a>为修多罗，<a id="a-K3"></a>为是毗尼，<a id="a-K4"></a>为是法相有此法耶？<a id="a-K5"></a>若修多罗及以毗尼、<a id="a-K6"></a>法相之中，<a id="a-K7"></a>有此法者，<a id="a-K8"></a>宜应受持，<a id="a-K9"></a>称赞善哉。<a id="a-KA"></a>若修多罗及以毗尼、<a id="a-KB"></a>法相之中，<a id="a-KC"></a>无此法者，<a id="a-KD"></a>不应受持，<a id="a-KE"></a>亦勿称赞。<a id="a-KF"></a>’当知此法非我所说，<a id="a-KG"></a>亦复非彼比丘众说。</p>
  <p id="aKH">“三者、<a id="a-KI"></a>若有比丘乐欲说法，<a id="a-KJ"></a>作如是言：<a id="a-KK"></a>‘我亲从彼某僧伽蓝、<a id="a-KL"></a>某阿练若住处，<a id="a-KM"></a>众多上座比丘，<a id="a-KN"></a>悉皆多闻，<a id="a-KO"></a>聪明智慧，<a id="a-KP"></a>闻如是法，<a id="a-KQ"></a>善解其义，<a id="a-KR"></a>受持读诵，<a id="a-KS"></a>极自通利。<a id="a-KT"></a>汝等宜应请之令说，<a id="a-KU"></a>应随所闻，<a id="a-KV"></a>善思惟之，<a id="a-KW"></a>为修多罗，<a id="a-KX"></a>为是毗尼，<a id="a-KY"></a>为是法相中有此法耶？<a id="a-KZ"></a>若修多罗及以毗尼、<a id="a-Ka"></a>法相之中，<a id="a-Kb"></a>有此法者，<a id="a-Kc"></a>宜应受持，<a id="a-Kd"></a>称赞善哉。<a id="a-Ke"></a>若修多罗及以毗尼、<a id="a-Kf"></a>法相之中，<a id="a-Kg"></a>无此法者，<a id="a-Kh"></a>不应受持，<a id="a-Ki"></a>亦勿称赞。<a id="a-Kj"></a>’当知此法非我所说。</p>
  <p id="aKk">“四者、<a id="a-Kl"></a>若有比丘乐欲说法，<a id="a-Km"></a>作如是言：<a id="a-Kn"></a>‘我亲从某僧伽蓝、<a id="a-Ko"></a>某阿练若住处，<a id="a-Kp"></a>有一上座比丘，<a id="a-Kq"></a>智慧多闻，<a id="a-Kr"></a>闻如是法，<a id="a-Ks"></a>善解其义，<a id="a-Kt"></a>受持读诵，<a id="a-Ku"></a>极自通利。<a id="a-Kv"></a>汝等宜应请之令说，<a id="a-Kw"></a>应随所闻，<a id="a-Kx"></a>善思惟之，<a id="a-Ky"></a>为修多罗，<a id="a-Kz"></a>为是毗尼，<a id="a-L0"></a>为法相中有此法耶？<a id="a-L1"></a>若修多罗及以毗尼、<a id="a-L2"></a>法相之中，<a id="a-L3"></a>有此法者，<a id="a-L4"></a>宜应受持，<a id="a-L5"></a>称赞善哉。<a id="a-L6"></a>若修多罗及以毗尼、<a id="a-L7"></a>法相之中，<a id="a-L8"></a>无此法者，<a id="a-L9"></a>不应受持，<a id="a-LA"></a>亦勿称赞。<a id="a-LB"></a>’当知此法非我所说。</p>
  <p id="aLC">“汝等宜应善分别此四决定说，<a id="a-LD"></a>又亦以此分别说法传授余人。<a id="a-LE"></a>设我在世及般涅槃，<a id="a-LF"></a>虚伪真实，<a id="a-LG"></a>以此知之。<a id="a-LH"></a>”</p>
  <p id="aLI">时诸比丘而白佛言：<a id="a-LJ"></a>“善哉！<a id="a-LK"></a>世尊，<a id="a-LL"></a>我等从今当能分别佛说、<a id="a-LM"></a>魔说。<a id="a-LN"></a>”</p>
  <p id="aLO">尔时，<a id="a-LP"></a>世尊与诸比丘从座而起，<a id="a-LQ"></a>趣鸠娑村。<a id="a-LR"></a>到彼村已，<a id="a-LS"></a>与比丘众前后围绕，<a id="a-LT"></a>坐一树下。<a id="a-LU"></a>时彼村中，<a id="a-LV"></a>诸婆罗门、<a id="a-LW"></a>长者、<a id="a-LX"></a>居士闻佛至已，<a id="a-LY"></a>皆悉驰竞，<a id="a-LZ"></a>来诣佛所，<a id="a-La"></a>头面礼足，<a id="a-Lb"></a>却坐一面，<a id="a-Lc"></a>而白佛言：<a id="a-Ld"></a>“世尊，<a id="a-Le"></a>今者与诸比丘故来此村，<a id="a-Lf"></a>别有余趣？<a id="a-Lg"></a>”</p>
  <p id="aLh">于是，<a id="a-Li"></a>如来即答之言：<a id="a-Lj"></a>“我却后三月，<a id="a-Lk"></a>当般涅槃。<a id="a-Ll"></a>从毗耶离城遍历村邑，<a id="a-Lm"></a>次第到此。<a id="a-Ln"></a>”</p>
  <p id="aLo">尔时，<a id="a-Lp"></a>诸人闻佛此语，<a id="a-Lq"></a>悲泣懊恼，<a id="a-Lr"></a>闷绝躃地，<a id="a-Ls"></a>举手拍头，<a id="a-Lt"></a>捶胸大叫，<a id="a-Lu"></a>唱如是言：<a id="a-Lv"></a>“呜呼苦哉！<a id="a-Lw"></a>世间眼灭！<a id="a-Lx"></a>我等不久，<a id="a-Ly"></a>失所归导。<a id="a-Lz"></a>”垂涕白言：<a id="a-M0"></a>“唯愿世尊，<a id="a-M1"></a>住寿一劫若减一劫。<a id="a-M2"></a>”</p>
  <p id="aM3">尔时，<a id="a-M4"></a>世尊而答之言：<a id="a-M5"></a>“汝等不应生此悲恼。<a id="a-M6"></a>所以者何？<a id="a-M7"></a>有为之法，<a id="a-M8"></a>性相如是。<a id="a-M9"></a>汝等可舍忧恼之情，<a id="a-MA"></a>静心听我最后所说。<a id="a-MB"></a>”于是诸人强自抑忍，<a id="a-MC"></a>低头默听。</p>
  <p id="aMD">时彼座中，<a id="a-ME"></a>有一婆罗门，<a id="a-MF"></a>名弗波育帝，<a id="a-MG"></a>聪明智慧，<a id="a-MH"></a>博闻强记。<a id="a-MI"></a>尔时，<a id="a-MJ"></a>如来即告之言：<a id="a-MK"></a>“汝等当知，<a id="a-ML"></a>在家之人有四种法，<a id="a-MM"></a>宜应修习：<a id="a-MN"></a>一者、<a id="a-MO"></a>恭敬父母，<a id="a-MP"></a>尽心孝养；<a id="a-MQ"></a>二者、<a id="a-MR"></a>恒以善法，<a id="a-MS"></a>训导妻子；<a id="a-MT"></a>三者、<a id="a-MU"></a>愍念僮仆，<a id="a-MV"></a>知其有无；<a id="a-MW"></a>四者、<a id="a-MX"></a>近善知识，<a id="a-MY"></a>远离恶人。<a id="a-MZ"></a>汝等若恒行此四法，<a id="a-Ma"></a>现世为人之所爱敬，<a id="a-Mb"></a>将来所生常在善处。</p>
  <p id="aMc">“复次，<a id="a-Md"></a>弗波育帝，<a id="a-Me"></a>在家之人有四乐法：<a id="a-Mf"></a>一者、<a id="a-Mg"></a>不负他财，<a id="a-Mh"></a>无惭愧色；<a id="a-Mi"></a>二者、<a id="a-Mj"></a>极大巨富，<a id="a-Mk"></a>自惜不用，<a id="a-Ml"></a>父母、<a id="a-Mm"></a>妻子、<a id="a-Mn"></a>亲戚、<a id="a-Mo"></a>眷属皆不给与，<a id="a-Mp"></a>又不供养沙门、<a id="a-Mq"></a>婆罗门；<a id="a-Mr"></a>三者、<a id="a-Ms"></a>极大巨富，<a id="a-Mt"></a>身著丽服，<a id="a-Mu"></a>口恣上味，<a id="a-Mv"></a>供养父母、<a id="a-Mw"></a>亲戚、<a id="a-Mx"></a>眷属皆悉给与，<a id="a-My"></a>奉事沙门及婆罗门；<a id="a-Mz"></a>四者、<a id="a-N0"></a>身口意业，<a id="a-N1"></a>并不为恶，<a id="a-N2"></a>聪明智慧，<a id="a-N3"></a>乐欲多闻。<a id="a-N4"></a>汝等当知，<a id="a-N5"></a>在家之人，<a id="a-N6"></a>虽复有此四种之乐，<a id="a-N7"></a>而不负他债及以悭贪，<a id="a-N8"></a>此法名为最下之乐；<a id="a-N9"></a>好行布施，<a id="a-NA"></a>名为中乐；<a id="a-NB"></a>身口意业不造于恶，<a id="a-NC"></a>聪明智慧，<a id="a-ND"></a>乐于多闻，<a id="a-NE"></a>此法名为上胜之乐。<a id="a-NF"></a>”</p>
  <p id="aNG">尔时，<a id="a-NH"></a>如来而说偈言：</p>
  <p id="aNI">“不负债及悭，<a id="a-NJ"></a>斯名为下乐；</p>
  <p id="aNK">有财行布施，<a id="a-NL"></a>此名为中乐；</p>
  <p id="aNM">身口意业净，<a id="a-NN"></a>智慧乐多闻，</p>
  <p id="aNO">此则为上乐，<a id="a-NP"></a>慧者之所行。</p>
  <p id="aNQ">汝等从今日，<a id="a-NR"></a>乃至尽形寿，</p>
  <p id="aNS">长幼互相教，<a id="a-NT"></a>行此中上法。<a id="a-NU"></a>”</p>
 </body>
</html>