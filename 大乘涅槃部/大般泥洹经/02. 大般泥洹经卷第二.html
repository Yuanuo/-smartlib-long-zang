<!doctype html>
<html id="z3IBTdHLC" data-ver="1695">
 <head>
  <meta charset="utf-8">
  <meta author="法显">
  <meta library="龙藏">
  <meta catalog="大乘涅槃部">
  <meta period="东晋">
 </head>
 <body>
  <h1 id="a1">大般泥洹经卷第二</h1>
  <h2 id="a2">哀叹品第四</h2>
  <p id="a3">是时，<a id="a-4"></a>普地六种震动，<a id="a-5"></a>其中聚落城邑山海，<a id="a-6"></a>乃至十方皆悉大动。<a id="a-7"></a>时诸众生各大恐怖，<a id="a-8"></a>天、<a id="a-9"></a>人、<a id="a-A"></a>阿修罗举声悲叹，<a id="a-B"></a>稽首礼足供养毕，<a id="a-C"></a>咸皆同时以偈颂曰：</p>
  <p id="aD">“稽首人中雄，<a id="a-E"></a> 哀我今孤露，</p>
  <p id="aF">投身尊足下，<a id="a-G"></a> 眷仰妙功德。</p>
  <p id="aH">听我说生死，<a id="a-I"></a> 种种无量苦，</p>
  <p id="aJ">诸天人闻者，<a id="a-K"></a> 莫不生厌离。</p>
  <p id="aL">譬如孤茕子，<a id="a-M"></a> 困病自婴身，</p>
  <p id="aN">虽遇良医治，<a id="a-O"></a> 其疾犹未差，</p>
  <p id="aP">而医忽中道，<a id="a-Q"></a> 舍之适他方。</p>
  <p id="aR">我等及一切，<a id="a-S"></a> 穷苦亦如是，</p>
  <p id="aT">始蒙方便治，<a id="a-U"></a> 众邪烦恼见，</p>
  <p id="aV">世尊大医王，<a id="a-W"></a> 忽当舍我去，</p>
  <p id="aX">便如穷病子，<a id="a-Y"></a> 失医无所怙。</p>
  <p id="aZ">呜呼此世间，<a id="a-a"></a> 从今永虚空！</p>
  <p id="ab">亦如国荒乱，<a id="a-c"></a> 复失贤明主，</p>
  <p id="ad">哀哉诸天人，<a id="a-e"></a> 皆当罗刹患！</p>
  <p id="af">犹如谷贵劫，<a id="a-g"></a> 民遭饥馑苦，</p>
  <p id="ah">哀哉诸天人，<a id="a-i"></a> 永失甘露味！</p>
  <p id="aj">譬如盛火起，<a id="a-k"></a> 众生皆烧死，</p>
  <p id="al">哀哉诸天人，<a id="a-m"></a> 恶道永炽然！</p>
  <p id="an">哀哉诸天人，<a id="a-o"></a> 长夜受大苦！</p>
  <p id="ap">轮转生死流，<a id="a-q"></a> 如象溺深泥。</p>
  <p id="ar">哀哉今天人，<a id="a-s"></a> 血流从身出！</p>
  <p id="at">忧悲增苦恼，<a id="a-u"></a> 恋慕心如是，</p>
  <p id="av">世尊犹灭度，<a id="a-w"></a> 行业难复测。</p>
  <p id="ax">日月隐重云，<a id="a-y"></a> 慧光从此灭，</p>
  <p id="az">哀哉天人众，<a id="a-10"></a> 长夜处幽冥！</p>
  <p id="a11">是故怀忧苦，<a id="a-12"></a> 非物所能喻，</p>
  <p id="a13">视身无可乐，<a id="a-14"></a> 欲舍如弃唾。</p>
  <p id="a15">不欲常在世，<a id="a-16"></a> 闻佛泥洹声，</p>
  <p id="a17">唯愿大智尊，<a id="a-18"></a> 住世说甘露。</p>
  <p id="a19">云除日光显，<a id="a-1A"></a> 重冥皆悉灭，</p>
  <p id="a1B">如来慧日光，<a id="a-1C"></a> 永消生死障。<a id="a-1D"></a>”</p>
  <p id="a1E">尔时，<a id="a-1F"></a>世尊告诸比丘：<a id="a-1G"></a>“汝等比丘，<a id="a-1H"></a>莫如凡夫、<a id="a-1I"></a>诸天人辈愁忧啼哭，<a id="a-1J"></a>当勤精进，<a id="a-1K"></a>奉持如来所说实法，<a id="a-1L"></a>专念守行。<a id="a-1M"></a>”时诸天、<a id="a-1N"></a>人、<a id="a-1O"></a>阿修罗等，<a id="a-1P"></a>闻佛为诸比丘说法已，<a id="a-1Q"></a>愿请望断，<a id="a-1R"></a>忍割悲恋；<a id="a-1S"></a>譬如孝子，<a id="a-1T"></a>慈母新丧，<a id="a-1U"></a>祖送丘墓，<a id="a-1V"></a>长诀而还，<a id="a-1W"></a>哀感懊恼强自抑止。</p>
  <p id="a1X">于是，<a id="a-1Y"></a>世尊而说偈言：</p>
  <p id="a1Z">“汝等当开意，<a id="a-1a"></a> 诸佛法应尔，</p>
  <p id="a1b">各各还复坐，<a id="a-1c"></a> 谛听我所说。</p>
  <p id="a1d">摄心莫放逸，<a id="a-1e"></a> 守持于净戒，</p>
  <p id="a1f">定诸乱意想，<a id="a-1g"></a> 善自护其心。</p>
  <p id="a1h">“复次，<a id="a-1i"></a>诸比丘，<a id="a-1j"></a>若有疑惑今皆当问。<a id="a-1k"></a>若空不空、<a id="a-1l"></a>常无常、<a id="a-1m"></a>归无归、<a id="a-1n"></a>依无依、<a id="a-1o"></a>恒无恒、<a id="a-1p"></a>众生非众生、<a id="a-1q"></a>实不实、<a id="a-1r"></a>谛不谛、<a id="a-1s"></a>泥洹非泥洹、<a id="a-1t"></a>密不密、<a id="a-1u"></a>二法不二法，<a id="a-1v"></a>如是等种种法中，<a id="a-1w"></a>诸有疑惑今皆应问，<a id="a-1x"></a>当为汝等随顺说之，<a id="a-1y"></a>当为汝等开不死门然后灭度。<a id="a-1z"></a>是故汝今现心所疑，<a id="a-20"></a>各各当问。<a id="a-21"></a>所以者何？<a id="a-22"></a>佛兴难值，<a id="a-23"></a>人身难得，<a id="a-24"></a>得信亦难，<a id="a-25"></a>离八难处及持戒具足，<a id="a-26"></a>此复益难，<a id="a-27"></a>犹恒沙求金粟，<a id="a-28"></a>亦如优昙华。</p>
  <p id="a29">“复次，<a id="a-2A"></a>比丘，<a id="a-2B"></a>百谷药木及诸珍宝皆从地出，<a id="a-2C"></a>一切众生依得生长。<a id="a-2D"></a>如来如是出生妙善诸甘露法，<a id="a-2E"></a>众生因此长养法身。<a id="a-2F"></a>是故比丘当问所疑，<a id="a-2G"></a>如来悉为说决定义然后泥洹，<a id="a-2H"></a>安乐一切诸众生故。<a id="a-2I"></a>”</p>
  <p id="a2J">时诸比丘闻如来决定泥洹已，<a id="a-2K"></a>心怀悲怖，<a id="a-2L"></a>身毛皆竖。<a id="a-2M"></a>如日初出照青树叶，<a id="a-2N"></a>赤脉悉现；<a id="a-2O"></a>其身如是举体支节血泪交流。<a id="a-2P"></a>稽首佛足，<a id="a-2Q"></a>右绕毕，<a id="a-2R"></a>白佛言：<a id="a-2S"></a>“善哉！<a id="a-2T"></a>世尊，<a id="a-2U"></a>快说非常、<a id="a-2V"></a>苦、<a id="a-2W"></a>空之教。<a id="a-2X"></a>如一切众生迹，<a id="a-2Y"></a>象迹为上；<a id="a-2Z"></a>如是，<a id="a-2a"></a>世尊，<a id="a-2b"></a>说无常想，<a id="a-2c"></a>于诸想中最为第一，<a id="a-2d"></a>精勤修习能离一切欲界贪爱、<a id="a-2e"></a>色爱、<a id="a-2f"></a>有爱，<a id="a-2g"></a>无明憍慢从此永灭。<a id="a-2h"></a>又复世尊，<a id="a-2i"></a>譬如田夫于秋月时，<a id="a-2j"></a>草实未熟深耕其地，<a id="a-2k"></a>春植五谷，<a id="a-2l"></a>草秽不生；<a id="a-2m"></a>行者如是深念无常想精勤修习，<a id="a-2n"></a>能离一切欲界贪爱、<a id="a-2o"></a>色爱、<a id="a-2p"></a>有爱，<a id="a-2q"></a>无明憍慢永不复生。<a id="a-2r"></a>夫田家子以秋耕为上，<a id="a-2s"></a>世尊，<a id="a-2t"></a>法中以无常想为第一。<a id="a-2u"></a>又如帝王知命将终，<a id="a-2v"></a>恩赦天下狱囚闭系，<a id="a-2w"></a>悉蒙解脱然后命终；<a id="a-2x"></a>今日世尊亦复如是，<a id="a-2y"></a>临欲灭度说甘露法惠利众生，<a id="a-2z"></a>贪爱牢狱皆悉解脱然后泥洹。<a id="a-30"></a>如人为恶鬼所持，<a id="a-31"></a>遭遇咒师便得解脱；<a id="a-32"></a>如是众生为贪爱罗刹所持，<a id="a-33"></a>幸蒙如来圣慧大咒，<a id="a-34"></a>得脱众邪恩爱罗刹。<a id="a-35"></a>如人疟病遇良医药，<a id="a-36"></a>苦患悉除；<a id="a-37"></a>我等亦然，<a id="a-38"></a>无量身病邪见烦恼，<a id="a-39"></a>得世尊法药皆蒙除愈。<a id="a-3A"></a>如人醉酒，<a id="a-3B"></a>不识亲疏尊卑长幼，<a id="a-3C"></a>寻后醒悟，<a id="a-3D"></a>心怀惭愧深自克责；<a id="a-3E"></a>我等如是于无边生死中，<a id="a-3F"></a>醉于情欲，<a id="a-3G"></a>迷于邪见，<a id="a-3H"></a>始蒙醒悟。<a id="a-3I"></a>犹如芦草及伊兰树无有坚实；<a id="a-3J"></a>此身如是，<a id="a-3K"></a>我、<a id="a-3L"></a>人、<a id="a-3M"></a>寿命等无有坚固。<a id="a-3N"></a>”</p>
  <p id="a3O">佛告比丘：<a id="a-3P"></a>“汝等如是修无我想耶？<a id="a-3Q"></a>”</p>
  <p id="a3R">诸比丘答曰：<a id="a-3S"></a>“唯然，<a id="a-3T"></a>世尊，<a id="a-3U"></a>我等常修无我想，<a id="a-3V"></a>余人亦修无常、<a id="a-3W"></a>苦、<a id="a-3X"></a>空、<a id="a-3Y"></a>非我之想。<a id="a-3Z"></a>世尊，<a id="a-3a"></a>如人言日月星宿山地转，<a id="a-3b"></a>此非为转，<a id="a-3c"></a>但众生眩惑谓之为转。<a id="a-3d"></a>如是人言无常、<a id="a-3e"></a>苦、<a id="a-3f"></a>空、<a id="a-3g"></a>非我，<a id="a-3h"></a>当知此等众生亦是世俗眩惑。<a id="a-3i"></a>我等所修是平等修。<a id="a-3j"></a>”</p>
  <p id="a3k">佛告比丘：<a id="a-3l"></a>“如汝说喻，<a id="a-3m"></a>此譬喻中说味说义，<a id="a-3n"></a>汝犹未解，<a id="a-3o"></a>我当更说。<a id="a-3p"></a>如人言日月山地转，<a id="a-3q"></a>此非为转，<a id="a-3r"></a>但眩惑谓之为转，<a id="a-3s"></a>如是众生愚痴颠倒计我、<a id="a-3t"></a>计常、<a id="a-3u"></a>计乐、<a id="a-3v"></a>计净。<a id="a-3w"></a>然彼佛者是我义，<a id="a-3x"></a>法身是常义，<a id="a-3y"></a>泥洹是乐义，<a id="a-3z"></a>假名诸法是净义。<a id="a-40"></a>汝等比丘，<a id="a-41"></a>莫眩惑想而言我于一切法，<a id="a-42"></a>修无常、<a id="a-43"></a>苦、<a id="a-44"></a>空、<a id="a-45"></a>不净想也。<a id="a-46"></a>”</p>
  <p id="a47">比丘白佛言：<a id="a-48"></a>“世尊，<a id="a-49"></a>我等亦修三种修净。<a id="a-4A"></a>”</p>
  <p id="a4B">佛告比丘：<a id="a-4C"></a>“此三种修，<a id="a-4D"></a>于我法中亦无实义，<a id="a-4E"></a>修性升降故。<a id="a-4F"></a>苦乐想颠倒、<a id="a-4G"></a>乐苦想颠倒，<a id="a-4H"></a>无常常想颠倒、<a id="a-4I"></a>常无常想颠倒，<a id="a-4J"></a>非我我想颠倒、<a id="a-4K"></a>我非我想颠倒，<a id="a-4L"></a>不净净想颠倒、<a id="a-4M"></a>净不净想颠倒，<a id="a-4N"></a>如是四颠倒想者，<a id="a-4O"></a>不识平等，<a id="a-4P"></a>于此所修非为正修。<a id="a-4Q"></a>苦不苦修、<a id="a-4R"></a>无常常修、<a id="a-4S"></a>非我我修、<a id="a-4T"></a>不净净修，<a id="a-4U"></a>此四种修是世间乐、<a id="a-4V"></a>常、<a id="a-4W"></a>我、<a id="a-4X"></a>净，<a id="a-4Y"></a>离世间亦有四种乐、<a id="a-4Z"></a>常、<a id="a-4a"></a>我、<a id="a-4b"></a>净。<a id="a-4c"></a>汝等当知，<a id="a-4d"></a>名味者，<a id="a-4e"></a>世间法；<a id="a-4f"></a>义者，<a id="a-4g"></a>出世间法。<a id="a-4h"></a>”</p>
  <p id="a4i">时诸比丘白佛言：<a id="a-4j"></a>“世尊，<a id="a-4k"></a>我当云何如世尊教，<a id="a-4l"></a>修三想见四颠倒者？<a id="a-4m"></a>唯愿如来住世一劫若过一劫，<a id="a-4n"></a>如世尊教，<a id="a-4o"></a>我当修行！<a id="a-4p"></a>若当如来不住世者，<a id="a-4q"></a>我等何能久与毒蛇同其窟宅永违如来？<a id="a-4r"></a>谁当住世任持正法？<a id="a-4s"></a>当随如来入于泥洹。<a id="a-4t"></a>”</p>
  <p id="a4u">佛告比丘：<a id="a-4v"></a>“莫作是语！<a id="a-4w"></a>莫作是语！<a id="a-4x"></a>比丘当知，<a id="a-4y"></a>如来正法付大迦葉。<a id="a-4z"></a>大迦葉者，<a id="a-50"></a>当为汝等作归依处，<a id="a-51"></a>亦普救护一切众生如佛无异。<a id="a-52"></a>比丘当知，<a id="a-53"></a>譬如大王典领诸国，<a id="a-54"></a>若欲游行余国，<a id="a-55"></a>要立一大臣兼知国事如王在时；<a id="a-56"></a>我亦如是，<a id="a-57"></a>于此世界寻当安立摩诃迦葉。<a id="a-58"></a>但汝等比丘，<a id="a-59"></a>先所修习无常、<a id="a-5A"></a>苦、<a id="a-5B"></a>空、<a id="a-5C"></a>非我想者，<a id="a-5D"></a>非真实修。<a id="a-5E"></a>譬如春月，<a id="a-5F"></a>诸商人辈至欢会时游戏水边，<a id="a-5G"></a>众中一人有失琉璃堕深水底。<a id="a-5H"></a>时诸商人各各入水为求宝故，<a id="a-5I"></a>或得瓦石沉木谓为是宝，<a id="a-5J"></a>欢喜持出乃知非真。<a id="a-5K"></a>彼琉璃珠故在水中，<a id="a-5L"></a>光色彻照明踰日月。<a id="a-5M"></a>众人见光知是名宝，<a id="a-5N"></a>叹其奇特各欲求取，<a id="a-5O"></a>时有一人巧智方便取得真宝。<a id="a-5P"></a>如是比丘，<a id="a-5Q"></a>汝于一切苦、<a id="a-5R"></a>空、<a id="a-5S"></a>无常、<a id="a-5T"></a>不净，<a id="a-5U"></a>作尽想受言我修习，<a id="a-5V"></a>犹如彼人手执非宝而自欺诳。<a id="a-5W"></a>汝等比丘，<a id="a-5X"></a>莫如彼人空自欺诳，<a id="a-5Y"></a>当如商人有黠慧者。<a id="a-5Z"></a>比丘当知，<a id="a-5a"></a>有我、<a id="a-5b"></a>有常、<a id="a-5c"></a>有乐、<a id="a-5d"></a>有净。<a id="a-5e"></a>汝等所修一切摄受皆是颠倒，<a id="a-5f"></a>如彼不识琉璃宝珠。<a id="a-5g"></a>汝等比丘，<a id="a-5h"></a>修真实法如得宝珠，<a id="a-5i"></a>于不真实法修无常想。<a id="a-5j"></a>”</p>
  <p id="a5k">诸比丘言：<a id="a-5l"></a>“如世尊说：<a id="a-5m"></a>‘一切诸法皆悉无我，<a id="a-5n"></a>当如是修。<a id="a-5o"></a>如是修时，<a id="a-5p"></a>我想即灭；<a id="a-5q"></a>我想灭已，<a id="a-5r"></a>正向泥洹。<a id="a-5s"></a>’此有何义？<a id="a-5t"></a>唯愿世尊哀故更说。<a id="a-5u"></a>”</p>
  <p id="a5v">佛言：<a id="a-5w"></a>“善哉！<a id="a-5x"></a>善哉！<a id="a-5y"></a>诸比丘，<a id="a-5z"></a>汝等欲除吾我惑者，<a id="a-60"></a>应如是问。<a id="a-61"></a>譬如有王闇钝少智，<a id="a-62"></a>时有药师亦不明了，<a id="a-63"></a>欺诳天下受王奉禄，<a id="a-64"></a>唯知乳药复不善解，<a id="a-65"></a>而常以此疗治，<a id="a-66"></a>国人又复不知风痰唌唾病之所宜，<a id="a-67"></a>而闇钝王谓为上医。<a id="a-68"></a>时有明医晓八种术，<a id="a-69"></a>从远方来语旧医言：<a id="a-6A"></a>‘汝为我师，<a id="a-6B"></a>我为弟子，<a id="a-6C"></a>当从汝学。<a id="a-6D"></a>’旧医言：<a id="a-6E"></a>‘善哉！<a id="a-6F"></a>当教汝不死药法。<a id="a-6G"></a>汝当勤学四十八年，<a id="a-6H"></a>令汝尽知无上医术。<a id="a-6I"></a>’便将后医出入王宫，<a id="a-6J"></a>是闇钝王亦相爱乐。<a id="a-6K"></a>彼后医便白王言：<a id="a-6L"></a>‘大王，<a id="a-6M"></a>应当学诸技艺。<a id="a-6N"></a>’王大欢喜便从受学，<a id="a-6O"></a>智慧渐增，<a id="a-6P"></a>乃知旧医无智欺诳，<a id="a-6Q"></a>驱令出国，<a id="a-6R"></a>加敬后医。<a id="a-6S"></a>彼后医知时已至，<a id="a-6T"></a>复白王言：<a id="a-6U"></a>‘欲有所请，<a id="a-6V"></a>当随我意。<a id="a-6W"></a>’王答言尔。<a id="a-6X"></a>医言：<a id="a-6Y"></a>‘大王，<a id="a-6Z"></a>先医乳药毒害危险不复可服，<a id="a-6a"></a>应舍此法。<a id="a-6b"></a>’王即从教普下国内：<a id="a-6c"></a>‘自今已后，<a id="a-6d"></a>服乳药者当重罚之。<a id="a-6e"></a>’尔时，<a id="a-6f"></a>后医以五种药，<a id="a-6g"></a>甘、<a id="a-6h"></a>酢、<a id="a-6i"></a>碱、<a id="a-6j"></a>苦、<a id="a-6k"></a>辛等五味用疗一切。<a id="a-6l"></a>时王得病，<a id="a-6m"></a>请医治之。<a id="a-6n"></a>医观王病应用乳药，<a id="a-6o"></a>便白王言：<a id="a-6p"></a>‘唯有乳药能令不死。<a id="a-6q"></a>’王语医言：<a id="a-6r"></a>‘汝今狂耶？<a id="a-6s"></a>先言是毒令我驱彼，<a id="a-6t"></a>而今复言应服乳药。<a id="a-6u"></a>’后医答言：<a id="a-6v"></a>‘不也，<a id="a-6w"></a>大王，<a id="a-6x"></a>此言有意。<a id="a-6y"></a>譬如板木有虫食迹似王名字，<a id="a-6z"></a>不善书者谓是真字，<a id="a-70"></a>其善书者乃知非真。<a id="a-71"></a>先医如是虽合乳药，<a id="a-72"></a>不知分别时节所应。<a id="a-73"></a>当知乳药有能杀人，<a id="a-74"></a>亦不杀人。<a id="a-75"></a>不杀人者，<a id="a-76"></a>养乳牛时，<a id="a-77"></a>放在旷野无毒草处，<a id="a-78"></a>择水而饮，<a id="a-79"></a>不加杖捶，<a id="a-7A"></a>出入以时，<a id="a-7B"></a>构彼乳时泡沫不起，<a id="a-7C"></a>当知此乳救一切病，<a id="a-7D"></a>为不死药。<a id="a-7E"></a>’王言：<a id="a-7F"></a>‘大善！<a id="a-7G"></a>’便服乳药。<a id="a-7H"></a>时国人民闻王服乳皆悉惊怖，<a id="a-7I"></a>来诣王所咸言：<a id="a-7J"></a>‘此师将非鬼耶？<a id="a-7K"></a>先言杀人，<a id="a-7L"></a>今令大王还服乳药。<a id="a-7M"></a>’时王即为人民广说乳之升降，<a id="a-7N"></a>王及人民增加恭敬供养后医，<a id="a-7O"></a>奉用其法常服乳药。</p>
  <p id="a7P">“比丘当知，<a id="a-7Q"></a>如来、<a id="a-7R"></a>应供、<a id="a-7S"></a>等正觉、<a id="a-7T"></a>明行足、<a id="a-7U"></a>善逝、<a id="a-7V"></a>世间解、<a id="a-7W"></a>无上士、<a id="a-7X"></a>调御丈夫、<a id="a-7Y"></a>天人师、<a id="a-7Z"></a>佛世尊，<a id="a-7a"></a>为大医王出兴于世。<a id="a-7b"></a>为坏外道邪医术故，<a id="a-7c"></a>与众生王渐相习近，<a id="a-7d"></a>知爱乐已，<a id="a-7e"></a>便教令舍外道邪受而语之言：<a id="a-7f"></a>‘无有吾我、<a id="a-7g"></a>众生、<a id="a-7h"></a>寿命。<a id="a-7i"></a>’似彼虫食为书，<a id="a-7j"></a>诸异道辈受吾我故而言无我。<a id="a-7k"></a>一切众生承如来言，<a id="a-7l"></a>展转相教皆说无我。<a id="a-7m"></a>此是如来知时方便济众生故，<a id="a-7n"></a>说一切法其性无我。<a id="a-7o"></a>非如世间所受吾我故，<a id="a-7p"></a>说一切法其性无我。<a id="a-7q"></a>时复说我，<a id="a-7r"></a>如彼良医明乳药法，<a id="a-7s"></a>当知我者是实，<a id="a-7t"></a>我者常住、<a id="a-7u"></a>非变易法、<a id="a-7v"></a>非磨灭法，<a id="a-7w"></a>我者是德，<a id="a-7x"></a>我者自在。<a id="a-7y"></a>如善乳药医，<a id="a-7z"></a>如来亦然为诸众生说真实法。<a id="a-80"></a>一切四众当如是学。<a id="a-81"></a>”</p>
  <p id="a82">尔时，<a id="a-83"></a>世尊复告比丘：<a id="a-84"></a>“于诸法律若有疑惑当问如来。<a id="a-85"></a>”</p>
  <p id="a86">诸比丘言：<a id="a-87"></a>“唯然，<a id="a-88"></a>世尊，<a id="a-89"></a>我等已修诸修之上，<a id="a-8A"></a>解知身相皆悉空寂。<a id="a-8B"></a>”</p>
  <p id="a8C">佛告比丘：<a id="a-8D"></a>“汝等莫如一切智说而言：<a id="a-8E"></a>‘我修一切身相皆悉空寂。<a id="a-8F"></a>’”复告比丘：<a id="a-8G"></a>“汝于法律犹有疑惑应当更问。<a id="a-8H"></a>”</p>
  <p id="a8I">诸比丘言：<a id="a-8J"></a>“世尊，<a id="a-8K"></a>如来应供等正觉平等之义，<a id="a-8L"></a>非我境界岂敢重问？<a id="a-8M"></a>诸佛所说不可思议，<a id="a-8N"></a>诸佛所行不可思议，<a id="a-8O"></a>是故我等及诸众会，<a id="a-8P"></a>皆悉不堪重问如来。<a id="a-8Q"></a>世尊，<a id="a-8R"></a>譬如有人年百二十，<a id="a-8S"></a>身婴长疾萎在床蓐。<a id="a-8T"></a>有一丈夫无有智慧，<a id="a-8U"></a>财富无量，<a id="a-8V"></a>来诣其所就彼床上，<a id="a-8W"></a>执病人手而语之言：<a id="a-8X"></a>‘善男子，<a id="a-8Y"></a>汝当取我珍宝库藏。<a id="a-8Z"></a>我欲余行远至他国，<a id="a-8a"></a>或经十年或二十年，<a id="a-8b"></a>我后还时悉当归我。<a id="a-8c"></a>’时彼病人无有子息又无眷属，<a id="a-8d"></a>病转增笃遂便命终，<a id="a-8e"></a>所寄财物皆悉散失，<a id="a-8f"></a>财主后还欲往求索，<a id="a-8g"></a>不知所在。<a id="a-8h"></a>如是世尊告我等言：<a id="a-8i"></a>‘于诸法律若有所疑今皆当问。<a id="a-8j"></a>’若使声闻问如来者，<a id="a-8k"></a>恐此正法不得久住。<a id="a-8l"></a>又复不知何者应问，<a id="a-8m"></a>能令一切众生咸蒙其庆。<a id="a-8n"></a>是故，<a id="a-8o"></a>世尊，<a id="a-8p"></a>我等今者不堪重问。<a id="a-8q"></a>如有士夫，<a id="a-8r"></a>相师占之，<a id="a-8s"></a>年百二十，<a id="a-8t"></a>眷属成就，<a id="a-8u"></a>财富无量。<a id="a-8v"></a>复有人来语士夫言：<a id="a-8w"></a>‘我有财宝今以寄汝，<a id="a-8x"></a>汝当为我出入息利，<a id="a-8y"></a>或经十年或二十年还悉归我。<a id="a-8z"></a>彼时士夫即取财物为其生利，<a id="a-90"></a>主后来索，<a id="a-91"></a>悉皆还之。<a id="a-92"></a>如是，<a id="a-93"></a>世尊，<a id="a-94"></a>尊者阿难诸声闻等，<a id="a-95"></a>护持如来所说法藏，<a id="a-96"></a>欲令长存无有是处。<a id="a-97"></a>所以者何？<a id="a-98"></a>以声闻乘故。<a id="a-99"></a>唯诸菩萨摩诃萨、<a id="a-9A"></a>迦葉等应令咨受，<a id="a-9B"></a>百千万劫堪任奉持如来法藏，<a id="a-9C"></a>一切众生悉当蒙庆。<a id="a-9D"></a>是故，<a id="a-9E"></a>世尊，<a id="a-9F"></a>当令菩萨为众生故请决所疑，<a id="a-9G"></a>非是我等凡品所堪。<a id="a-9H"></a>”</p>
  <p id="a9I">尔时，<a id="a-9J"></a>世尊告诸比丘：<a id="a-9K"></a>“善哉！<a id="a-9L"></a>善哉！<a id="a-9M"></a>汝等比丘，<a id="a-9N"></a>得无漏法成阿罗汉，<a id="a-9O"></a>故能作此真实之说深解我意。<a id="a-9P"></a>有二因缘当令菩萨任持正法，<a id="a-9Q"></a>能使大乘法藏久住，<a id="a-9R"></a>又使一切众生悉蒙其庆。<a id="a-9S"></a>”</p>
  <p data-pb></p>
  <h2 id="a9T">长寿品第五</h2>
  <p id="a9U">尔时，<a id="a-9V"></a>世尊普告大会：<a id="a-9W"></a>“诸善男子、<a id="a-9X"></a>善女人，<a id="a-9Y"></a>于三法中及诸律教有所疑者，<a id="a-9Z"></a>今皆应问。<a id="a-9a"></a>”如是至三。</p>
  <p id="a9b">尔时，<a id="a-9c"></a>座中有那罗聚落菩萨，<a id="a-9d"></a>姓迦葉氏，<a id="a-9e"></a>婆罗门种，<a id="a-9f"></a>承佛威神从坐起，<a id="a-9g"></a>整衣服，<a id="a-9h"></a>偏袒右肩，<a id="a-9i"></a>稽首佛足绕百千匝，<a id="a-9j"></a>右膝著地，<a id="a-9k"></a>以天香华供养毕，<a id="a-9l"></a>白佛言：<a id="a-9m"></a>“世尊，<a id="a-9n"></a>欲有所问，<a id="a-9o"></a>唯愿世尊慈愍敷演。<a id="a-9p"></a>”</p>
  <p id="a9q">佛告迦葉菩萨摩诃萨言：<a id="a-9r"></a>“如来应供等正觉，<a id="a-9s"></a>恣汝所问，<a id="a-9t"></a>当为汝说。<a id="a-9u"></a>”</p>
  <p id="a9v">迦葉菩萨白佛言：<a id="a-9w"></a>“世尊，<a id="a-9x"></a>我所问者皆承如来威神力故，<a id="a-9y"></a>亦因一切众生善根故。<a id="a-9z"></a>今日如来四大贤众以为眷属，<a id="a-A0"></a>诸大师子以为眷属，<a id="a-A1"></a>诸金刚士以为眷属，<a id="a-A2"></a>妙智大海以为眷属，<a id="a-A3"></a>其会菩萨皆悉成就无量功德，<a id="a-A4"></a>如是等众以为眷属。<a id="a-A5"></a>我等凡劣欲有所问，<a id="a-A6"></a>不蒙如来神力加助不能发问。<a id="a-A7"></a>是故我今敢有所问，<a id="a-A8"></a>当知皆是如来神力。<a id="a-A9"></a>”即于佛前，<a id="a-AA"></a>以偈问曰：</p>
  <p id="aAB">“何因得长寿，<a id="a-AC"></a> 金刚不坏身？</p>
  <p id="aAD">云何受持此，<a id="a-AE"></a> 契经甚深义？</p>
  <p id="aAF">菩萨化众生，<a id="a-AG"></a> 说法有几种？</p>
  <p id="aAH">何等人能堪，<a id="a-AI"></a> 名为真实依，</p>
  <p id="aAJ">虽非阿罗汉，<a id="a-AK"></a> 量与罗汉等？</p>
  <p id="aAL">天魔如来说，<a id="a-AM"></a> 云何能分别？</p>
  <p id="aAN">云何知平等，<a id="a-AO"></a> 四圣真谛义，</p>
  <p id="aAP">及四颠倒相，<a id="a-AQ"></a> 苦空非我行？</p>
  <p id="aAR">云何见菩萨，<a id="a-AS"></a> 如来难见性？</p>
  <p id="aAT">云何得具足，<a id="a-AU"></a> 晓了半字义？</p>
  <p id="aAV">云何善化现，<a id="a-AW"></a> 如雁鹤舍利？</p>
  <p id="aAX">云何得智慧，<a id="a-AY"></a> 如日月宿王？</p>
  <p id="aAZ">云何为菩萨，<a id="a-Aa"></a> 愿哀决定说？</p>
  <p id="aAb">如此诸法门，<a id="a-Ac"></a> 无量甚深义，</p>
  <p id="aAd">我等所应知，<a id="a-Ae"></a> 故能发斯问。</p>
  <p id="aAf">岂敢问如来，<a id="a-Ag"></a> 诸佛之境界！<a id="a-Ah"></a>”</p>
  <p id="aAi">佛告迦葉：<a id="a-Aj"></a>“善哉！<a id="a-Ak"></a>善哉！<a id="a-Al"></a>善男子，<a id="a-Am"></a>渐阶如来一切种智，<a id="a-An"></a>乃能问斯甚深经义。<a id="a-Ao"></a>一一方面阿僧祇恒沙诸佛，<a id="a-Ap"></a>从本已来自于世界坐道树下成等正觉其数无量，<a id="a-Aq"></a>本为菩萨得菩提道次第开觉，<a id="a-Ar"></a>皆悉因问如来深法藏故。<a id="a-As"></a>汝等今日亦复如是，<a id="a-At"></a>能以一切种智境界而问于我，<a id="a-Au"></a>安乐一切众生。<a id="a-Av"></a>”</p>
  <p id="aAw">迦葉菩萨白佛言：<a id="a-Ax"></a>“世尊，<a id="a-Ay"></a>我不堪任请问世尊一切种智境界。<a id="a-Az"></a>譬如蚊蚋，<a id="a-B0"></a>不能飞过虚空大海彼岸，<a id="a-B1"></a>亦复不能悉饮海水；<a id="a-B2"></a>我亦如是，<a id="a-B3"></a>不堪世尊虚空大海甚深智慧而得无畏。<a id="a-B4"></a>世尊，<a id="a-B5"></a>又如大王髻中明珠，<a id="a-B6"></a>其守藏者增加守护如护其顶；<a id="a-B7"></a>我亦如是今问如来甚深正法，<a id="a-B8"></a>如来广说决其疑网。<a id="a-B9"></a>”</p>
  <p id="aBA">佛告迦葉：<a id="a-BB"></a>“善男子，<a id="a-BC"></a>我今当说长寿之业。<a id="a-BD"></a>菩萨摩诃萨行此业者，<a id="a-BE"></a>为等觉因。<a id="a-BF"></a>汝等谛听，<a id="a-BG"></a>善思念之，<a id="a-BH"></a>听彼行本，<a id="a-BI"></a>广为人说，<a id="a-BJ"></a>因生等觉。<a id="a-BK"></a>善男子，<a id="a-BL"></a>我亦因行彼业广为人说，<a id="a-BM"></a>故得阿耨多罗三藐三菩提。<a id="a-BN"></a>譬如大王，<a id="a-BO"></a>其子犯罪闭在牢狱，<a id="a-BP"></a>为其子故普赦诸囚以救其子；<a id="a-BQ"></a>如是菩萨修长寿业，<a id="a-BR"></a>一切众生如一子想，<a id="a-BS"></a>于诸众生大慈、<a id="a-BT"></a>大悲、<a id="a-BU"></a>大喜、<a id="a-BV"></a>大舍，<a id="a-BW"></a>受持净戒不害众生，<a id="a-BX"></a>立一切众生于五戒十善业迹，<a id="a-BY"></a>随其力能济诸地狱、<a id="a-BZ"></a>饿鬼、<a id="a-Ba"></a>畜生，<a id="a-Bb"></a>为断一切恶趣业缘，<a id="a-Bc"></a>未脱者脱，<a id="a-Bd"></a>未度者度，<a id="a-Be"></a>志念坚强成方便智，<a id="a-Bf"></a>因此业行得依果报果，<a id="a-Bg"></a>长寿无极成大妙智无畏自在，<a id="a-Bh"></a>菩萨如是永离死法。<a id="a-Bi"></a>”</p>
  <p id="aBj">迦葉菩萨白佛言：<a id="a-Bk"></a>“如世尊说，<a id="a-Bl"></a>菩萨摩诃萨等视众生犹如一子，<a id="a-Bm"></a>此有何义？<a id="a-Bn"></a>若言菩萨摩诃萨等视众生如一子者，<a id="a-Bo"></a>无有是处。<a id="a-Bp"></a>所以者何？<a id="a-Bq"></a>于佛法中或有犯戒、<a id="a-Br"></a>作五逆罪、<a id="a-Bs"></a>诽谤正法，<a id="a-Bt"></a>于是众生皆当修习一子想耶？<a id="a-Bu"></a>”</p>
  <p id="aBv">世尊告曰：<a id="a-Bw"></a>“如是，<a id="a-Bx"></a>迦葉，<a id="a-By"></a>我视一切众生如罗睺罗。<a id="a-Bz"></a>”</p>
  <p id="aC0">迦葉白佛：<a id="a-C1"></a>“若当尔者，<a id="a-C2"></a>云何一时月十五日布萨大会众僧清净，<a id="a-C3"></a>有一未受具足戒者，<a id="a-C4"></a>盗入听律，<a id="a-C5"></a>时金刚力士瞻佛神旨，<a id="a-C6"></a>持金刚杵碎令如尘？<a id="a-C7"></a>云何一切等视如子？<a id="a-C8"></a>”</p>
  <p id="aC9">佛告迦葉：<a id="a-CA"></a>“莫作是语！<a id="a-CB"></a>彼童子者，<a id="a-CC"></a>是化作耳！<a id="a-CD"></a>欲明正法，<a id="a-CE"></a>犯罪应弃，<a id="a-CF"></a>以肃将来，<a id="a-CG"></a>令怀盗心者及一阐提辈恶心潜伏。<a id="a-CH"></a>如王大臣执犯法者，<a id="a-CI"></a>随罪治之；<a id="a-CJ"></a>佛亦如是，<a id="a-CK"></a>有坏法人以理惩罚，<a id="a-CL"></a>令犯恶者自见罪报。<a id="a-CM"></a>如来常以自身光明安慰众生不恐不害，<a id="a-CN"></a>虽有众生不蒙光明而至死者，<a id="a-CO"></a>如来于彼不舍大悲。</p>
  <p id="aCP">“复次，<a id="a-CQ"></a>迦葉，<a id="a-CR"></a>汝等若能善解如来微密义者，<a id="a-CS"></a>今当更说。<a id="a-CT"></a>譬如，<a id="a-CU"></a>迦葉，<a id="a-CV"></a>他方有诸比丘，<a id="a-CW"></a>持戒清净，<a id="a-CX"></a>道德淳一，<a id="a-CY"></a>威仪具足。<a id="a-CZ"></a>彼方如来已般泥洹，<a id="a-Ca"></a>诸比丘众无任持者。<a id="a-Cb"></a>以彼众僧无大师故，<a id="a-Cc"></a>无道之人恼诸比丘。<a id="a-Cd"></a>时有国王好乐佛法，<a id="a-Ce"></a>害彼恶人或逐出国，<a id="a-Cf"></a>以逐彼恶人安立正法故获福无量。<a id="a-Cg"></a>所以者何？<a id="a-Ch"></a>罚其重过立大法故。<a id="a-Ci"></a>又如人家生诸毒树应速翦灭，<a id="a-Cj"></a>如是法中犯戒乱法，<a id="a-Ck"></a>如害主奴皆应逐出。<a id="a-Cl"></a>若不逐出，<a id="a-Cm"></a>当知是辈去我法远；<a id="a-Cn"></a>若逐出者，<a id="a-Co"></a>是我弟子。<a id="a-Cp"></a>”</p>
  <p id="aCq">迦葉菩萨白佛言：<a id="a-Cr"></a>“以是义故，<a id="a-Cs"></a>不等众生同一子也。<a id="a-Ct"></a>塗割等观，<a id="a-Cu"></a>此言乖矣！<a id="a-Cv"></a>若言如来治坏法人，<a id="a-Cw"></a>何有此义？<a id="a-Cx"></a>”</p>
  <p id="aCy">佛告迦葉：<a id="a-Cz"></a>“如王、<a id="a-D0"></a>大臣、<a id="a-D1"></a>长者、<a id="a-D2"></a>居士，<a id="a-D3"></a>生子端正，<a id="a-D4"></a>聪明黠慧，<a id="a-D5"></a>举世无双，<a id="a-D6"></a>众所爱重。<a id="a-D7"></a>父将其子往诣师门学诸技艺，<a id="a-D8"></a>白彼师言：<a id="a-D9"></a>‘我虽生此子福德端正，<a id="a-DA"></a>未学技艺，<a id="a-DB"></a>为我教学必令成就，<a id="a-DC"></a>若不如法勤加杖策。<a id="a-DD"></a>我有四子皆就君学，<a id="a-DE"></a>正使三子由杖而死，<a id="a-DF"></a>余有一子故当苦治要令成就，<a id="a-DG"></a>我犹不恨。<a id="a-DH"></a>”</p>
  <p id="aDI">佛告迦葉：<a id="a-DJ"></a>“于意云何？<a id="a-DK"></a>父母及师苦教其子乃至失命，<a id="a-DL"></a>父母及师犯杀罪耶？<a id="a-DM"></a>”</p>
  <p id="aDN">迦葉白佛：<a id="a-DO"></a>“不也，<a id="a-DP"></a>世尊。<a id="a-DQ"></a>爱念子故欲令成就，<a id="a-DR"></a>虽加杖楚无憎害意，<a id="a-DS"></a>其福无量无有杀罪。<a id="a-DT"></a>如是，<a id="a-DU"></a>善男子，<a id="a-DV"></a>如来亦然，<a id="a-DW"></a>其有坏法犯戒之人，<a id="a-DX"></a>等视如子慈愍教诫，<a id="a-DY"></a>欲令成就坏法犯戒，<a id="a-DZ"></a>应当苦治无有过也。<a id="a-Da"></a>是故当知，<a id="a-Db"></a>菩萨摩诃萨等视众生如一子想，<a id="a-Dc"></a>修习如是平等三昧，<a id="a-Dd"></a>心不怀害，<a id="a-De"></a>是为菩萨长寿之业智慧自在。<a id="a-Df"></a>”</p>
  <p id="aDg">迦葉菩萨白佛言：<a id="a-Dh"></a>“一切众生如一子想，<a id="a-Di"></a>菩萨摩诃萨修行此想得长寿耶？<a id="a-Dj"></a>”</p>
  <p id="aDk">佛言：<a id="a-Dl"></a>“如是。<a id="a-Dm"></a>”</p>
  <p id="aDn">迦葉菩萨复白佛言：<a id="a-Do"></a>“唯愿世尊，<a id="a-Dp"></a>勿说此义，<a id="a-Dq"></a>如戏儿法两种语也。<a id="a-Dr"></a>世尊，<a id="a-Ds"></a>譬如戏儿于大会中，<a id="a-Dt"></a>叹说种种供养父母，<a id="a-Du"></a>自还其家反逆不孝，<a id="a-Dv"></a>恼乱二亲不报恩养；<a id="a-Dw"></a>世尊亦复如是，<a id="a-Dx"></a>言菩萨摩诃萨视一切众生如一子想，<a id="a-Dy"></a>缘是功德便得长寿，<a id="a-Dz"></a>智慧自在常住不死。<a id="a-E0"></a>而今世尊同人间寿，<a id="a-E1"></a>得无世尊无数劫中，<a id="a-E2"></a>常于一切众生怀刀剑想耶？<a id="a-E3"></a>怪哉！<a id="a-E4"></a>世尊，<a id="a-E5"></a>受斯短寿害众生果，<a id="a-E6"></a>同其世人百岁寿命，<a id="a-E7"></a>尚非菩萨，<a id="a-E8"></a>况复如来？<a id="a-E9"></a>”</p>
  <p id="aEA">佛告迦葉：<a id="a-EB"></a>“莫于如来应供等正觉前发斯粗言。<a id="a-EC"></a>汝善男子，<a id="a-ED"></a>当知如来长寿无量，<a id="a-EE"></a>当知如来是常住法，<a id="a-EF"></a>当知如来非变易法，<a id="a-EG"></a>当知如来非磨灭法。<a id="a-EH"></a>”</p>
  <p id="aEI">迦葉菩萨白佛言：<a id="a-EJ"></a>“云何得知如来长寿？<a id="a-EK"></a>”</p>
  <p id="aEL">佛告迦葉：<a id="a-EM"></a>“如阎浮提八大河及诸泉流悉归于海无有尽极，<a id="a-EN"></a>当知大海泉流之器；<a id="a-EO"></a>如来亦然，<a id="a-EP"></a>诸天世人一切寿命，<a id="a-EQ"></a>皆归如来寿命大海。<a id="a-ER"></a>以是义故，<a id="a-ES"></a>当知如来其寿无量。<a id="a-ET"></a>又复迦葉，<a id="a-EU"></a>譬如虚空常住不变，<a id="a-EV"></a>如来常住亦复如是。<a id="a-EW"></a>亦如醍醐清凉之药能除热恼，<a id="a-EX"></a>如来应供等正觉常以清凉醍醐法药，<a id="a-EY"></a>广为众生除诸患难。<a id="a-EZ"></a>是故如来常住清凉，<a id="a-Ea"></a>无诸患恼。<a id="a-Eb"></a>”</p>
  <p id="aEc">迦葉菩萨白佛言：<a id="a-Ed"></a>“世尊，<a id="a-Ee"></a>若当如来长寿无量，<a id="a-Ef"></a>又欲安乐一切众生者；<a id="a-Eg"></a>今日世尊，<a id="a-Eh"></a>应当住世一劫若过一劫，<a id="a-Ei"></a>以清凉法水普雨众生。<a id="a-Ej"></a>唯愿世尊，<a id="a-Ek"></a>哀愍住世。<a id="a-El"></a>”</p>
  <p id="aEm">佛告迦葉：<a id="a-En"></a>“莫于如来作尽灭想。<a id="a-Eo"></a>若比丘、<a id="a-Ep"></a>比丘尼、<a id="a-Eq"></a>优婆塞、<a id="a-Er"></a>优婆夷，<a id="a-Es"></a>及诸外道尚有五德，<a id="a-Et"></a>能住寿一劫若过一劫，<a id="a-Eu"></a>经行虚空坐卧自在，<a id="a-Ev"></a>左胁出火，<a id="a-Ew"></a>右胁出水，<a id="a-Ex"></a>从身出烟，<a id="a-Ey"></a>能令自身大而无极、<a id="a-Ez"></a>细入无间。<a id="a-F0"></a>有此五德便得如是自在神力，<a id="a-F1"></a>岂况如来成就一切无量功德，<a id="a-F2"></a>而力不能住世一劫若过一劫？<a id="a-F3"></a>是故当知如来常住，<a id="a-F4"></a>非变易法，<a id="a-F5"></a>非磨灭法，<a id="a-F6"></a>当知此身非秽食身。<a id="a-F7"></a>于此世界应化之身如毒药树，<a id="a-F8"></a>今当舍之。<a id="a-F9"></a>是故，<a id="a-FA"></a>迦葉，<a id="a-FB"></a>当知如来法身常住，<a id="a-FC"></a>非变易法，<a id="a-FD"></a>非磨灭法，<a id="a-FE"></a>广为人说。<a id="a-FF"></a>”</p>
  <p id="aFG">迦葉菩萨白佛言：<a id="a-FH"></a>“世尊，<a id="a-FI"></a>世间者、<a id="a-FJ"></a>出世间者，<a id="a-FK"></a>有何等异？<a id="a-FL"></a>”</p>
  <p id="aFM">佛言：<a id="a-FN"></a>“如来常住，<a id="a-FO"></a>世人亦言常住：<a id="a-FP"></a>‘我迦葉种说，<a id="a-FQ"></a>先师梵天其神有常周游往来。<a id="a-FR"></a>’若如来常住者，<a id="a-FS"></a>世间法、<a id="a-FT"></a>离世间法未见其异。<a id="a-FU"></a>”</p>
  <p id="aFV">佛告迦葉：<a id="a-FW"></a>“譬如长者，<a id="a-FX"></a>有一乳牛付牧牛者，<a id="a-FY"></a>令其养饲别放旷野无毒草处，<a id="a-FZ"></a>不与群牛共系一厩，<a id="a-Fa"></a>爱护饲养欲得好酥以给眷属。<a id="a-Fb"></a>如是不久，<a id="a-Fc"></a>其人命终，<a id="a-Fd"></a>彼牧牛者寻后复死。<a id="a-Fe"></a>时有野人游行泽中得此乳牛，<a id="a-Ff"></a>便构其乳以自给活，<a id="a-Fg"></a>欲作酪酥不知法用，<a id="a-Fh"></a>盛以弊器冷暖不适，<a id="a-Fi"></a>竟不成酪，<a id="a-Fj"></a>亦不得酥，<a id="a-Fk"></a>复坏乳味坏乳凝浊谓是酪酥，<a id="a-Fl"></a>作酪酥想而取食之。<a id="a-Fm"></a>众生愚痴亦复如是，<a id="a-Fn"></a>正法淳泽深广妙义，<a id="a-Fo"></a>佛既灭度如牛主死。<a id="a-Fp"></a>彼诸众生在生死旷泽如彼野人，<a id="a-Fq"></a>以世俗智于佛正法淳泽律仪作颠倒想，<a id="a-Fr"></a>言有众生、<a id="a-Fs"></a>我、<a id="a-Ft"></a>人、<a id="a-Fu"></a>寿命，<a id="a-Fv"></a>此是解脱，<a id="a-Fw"></a>此是常生。<a id="a-Fx"></a>是诸众生邪惑所覆，<a id="a-Fy"></a>不识解脱，<a id="a-Fz"></a>不识常住，<a id="a-G0"></a>习诸异见不得出要，<a id="a-G1"></a>远离真谛律仪行处，<a id="a-G2"></a>不知如来是常住法；<a id="a-G3"></a>如愚野人不得牛乳五种时味，<a id="a-G4"></a>自谓食酥，<a id="a-G5"></a>而实不得五种味中一种味也。<a id="a-G6"></a>但著世俗梵天造化，<a id="a-G7"></a>言是常、<a id="a-G8"></a>是众生、<a id="a-G9"></a>是解脱，<a id="a-GA"></a>因求梵天修少梵行离邪淫故，<a id="a-GB"></a>孝养父母故，<a id="a-GC"></a>少得生天自然乐食，<a id="a-GD"></a>如彼野人食其坏乳。<a id="a-GE"></a>善男子，<a id="a-GF"></a>世俗梵行供养父母，<a id="a-GG"></a>不知三归，<a id="a-GH"></a>当知此果岂有常也？<a id="a-GI"></a>供养父母、<a id="a-GJ"></a>不邪淫等，<a id="a-GK"></a>可得如佛所化。<a id="a-GL"></a>无常糠糩世俗法耳！<a id="a-GM"></a>唯有如来常住不灭。<a id="a-GN"></a>是故，<a id="a-GO"></a>善男子，<a id="a-GP"></a>当作方便离诸狐疑，<a id="a-GQ"></a>勤思如来是常住法。</p>
  <p id="aGR">“复次，<a id="a-GS"></a>善男子，<a id="a-GT"></a>是时野人畜彼乳牛，<a id="a-GU"></a>会遇转轮圣王出兴于世。<a id="a-GV"></a>转轮王法应有乳牛，<a id="a-GW"></a>王德力故令彼野人舍牛，<a id="a-GX"></a>余行牛自然往转轮圣王主藏臣所，<a id="a-GY"></a>主宝藏臣知此乳牛必出五时精味之乳，<a id="a-GZ"></a>定是圣王福德感应。<a id="a-Ga"></a>佛为法王出世之时亦复如是，<a id="a-Gb"></a>如彼乳牛世间所受常法音声，<a id="a-Gc"></a>迁为如来常法之音，<a id="a-Gd"></a>凡俗野人摧伏破散舍牛而去常法乳牛之音，<a id="a-Ge"></a>便往如来、<a id="a-Gf"></a>弟子、<a id="a-Gg"></a>宝臣前住，<a id="a-Gh"></a>众生福力故令常法乳牛出常香乳。<a id="a-Gi"></a>是故，<a id="a-Gj"></a>善男子，<a id="a-Gk"></a>当知如来常法，<a id="a-Gl"></a>非变易法，<a id="a-Gm"></a>世间凡愚所不能了，<a id="a-Gn"></a>皆因如来常住音声故得知耳。<a id="a-Go"></a>彼诸世间应作是念：<a id="a-Gp"></a>‘夫常法音，<a id="a-Gq"></a>即是如来常法音也。<a id="a-Gr"></a>从此音声，<a id="a-Gs"></a>当知如来无数无量。<a id="a-Gt"></a>’如是，<a id="a-Gu"></a>善男子、<a id="a-Gv"></a>善女人，<a id="a-Gw"></a>若持如来常住二字历劫修习，<a id="a-Gx"></a>是等众生不久当成等正觉道如我无异。<a id="a-Gy"></a>汝善男子，<a id="a-Gz"></a>慎勿放逸，<a id="a-H0"></a>常修二字坚固受持。<a id="a-H1"></a>今日如来当般泥洹，<a id="a-H2"></a>此是一切诸佛定法。<a id="a-H3"></a>”</p>
  <p id="aH4">迦葉菩萨白佛言：<a id="a-H5"></a>“世尊，<a id="a-H6"></a>何等为法？<a id="a-H7"></a>法有何义？<a id="a-H8"></a>愿闻定法其性云何？<a id="a-H9"></a>”</p>
  <p id="aHA">佛告迦葉：<a id="a-HB"></a>“汝今欲闻法性耶？<a id="a-HC"></a>”</p>
  <p id="aHD">迦葉白佛：<a id="a-HE"></a>“愿闻广说。<a id="a-HF"></a>”</p>
  <p id="aHG">佛告迦葉：<a id="a-HH"></a>“法性者舍身。<a id="a-HI"></a>”</p>
  <p id="aHJ">迦葉白佛：<a id="a-HK"></a>“舍身者增疑论。<a id="a-HL"></a>”</p>
  <p id="aHM">佛告迦葉：<a id="a-HN"></a>“莫作是观，<a id="a-HO"></a>谓如来舍身更受身也。<a id="a-HP"></a>”</p>
  <p id="aHQ">迦葉白佛：<a id="a-HR"></a>“不问受身。<a id="a-HS"></a>”</p>
  <p id="aHT">佛告迦葉：<a id="a-HU"></a>“莫作是说诸法断也。<a id="a-HV"></a>复次，<a id="a-HW"></a>迦葉，<a id="a-HX"></a>如非想天彼无色阴，<a id="a-HY"></a>其诸众生云何住、<a id="a-HZ"></a>云何死、<a id="a-Ha"></a>云何现，<a id="a-Hb"></a>彼诸心想云何回转；<a id="a-Hc"></a>是佛境界汝应当问，<a id="a-Hd"></a>亦应当问我更受身。<a id="a-He"></a>若人问汝，<a id="a-Hf"></a>彼无想众生形想住处受乐云何，<a id="a-Hg"></a>以何答乎？<a id="a-Hh"></a>但非声闻、<a id="a-Hi"></a>缘觉、<a id="a-Hj"></a>菩萨境界所及，<a id="a-Hk"></a>唯是如来境界行处。<a id="a-Hl"></a>又善男子，<a id="a-Hm"></a>如来身者，<a id="a-Hn"></a>方之于彼倍复难知，<a id="a-Ho"></a>非诸声闻、<a id="a-Hp"></a>缘觉、<a id="a-Hq"></a>菩萨境界所及。<a id="a-Hr"></a>如来为何处住、<a id="a-Hs"></a>云何现，<a id="a-Ht"></a>如来不可思议方便身，<a id="a-Hu"></a>非汝境界。<a id="a-Hv"></a>善男子，<a id="a-Hw"></a>汝于我所但作是念：<a id="a-Hx"></a>‘如来常住，<a id="a-Hy"></a>法、<a id="a-Hz"></a>僧亦然。<a id="a-I0"></a>此三事者非无常法，<a id="a-I1"></a>常住不变，<a id="a-I2"></a>清凉真实，<a id="a-I3"></a>离诸恼患。<a id="a-I4"></a>’若不尔者，<a id="a-I5"></a>彼善男子、<a id="a-I6"></a>善女人清净三归悉不成就。<a id="a-I7"></a>应如是修不可思议常住之法。<a id="a-I8"></a>善男子，<a id="a-I9"></a>譬如有此树者必有此影，<a id="a-IA"></a>若无彼树亦无彼影。<a id="a-IB"></a>若不见树而言见影，<a id="a-IC"></a>无有是处。<a id="a-ID"></a>如是既有如来，<a id="a-IE"></a>必为一切常作大树，<a id="a-IF"></a>覆护众生为众生依。<a id="a-IG"></a>若使如来是无常者，<a id="a-IH"></a>不名应供为诸天人作最上依。<a id="a-II"></a>”</p>
  <p id="aIJ">迦葉白佛言：<a id="a-IK"></a>“云何，<a id="a-IL"></a>世尊，<a id="a-IM"></a>夜闇冥中，<a id="a-IN"></a>树影现耶？<a id="a-IO"></a>”</p>
  <p id="aIP">佛言：<a id="a-IQ"></a>“有影既有。<a id="a-IR"></a>其树云何无影？<a id="a-IS"></a>但非肉眼所能见耳！<a id="a-IT"></a>是故当知，<a id="a-IU"></a>既有如来则为常住，<a id="a-IV"></a>非变易法，<a id="a-IW"></a>非磨灭法。<a id="a-IX"></a>如彼树影，<a id="a-IY"></a>闇冥之中，<a id="a-IZ"></a>肉眼不见；<a id="a-Ia"></a>佛泥洹已常住不变，<a id="a-Ib"></a>肉眼不见亦复如是，<a id="a-Ic"></a>而彼妄想于如来所作无常念。<a id="a-Id"></a>若善男子，<a id="a-Ie"></a>汝等父母及所尊重，<a id="a-If"></a>于佛法僧作非常想者，<a id="a-Ig"></a>悉于三归皆不清净。<a id="a-Ih"></a>汝今当以三法常住而劝教之，<a id="a-Ii"></a>令于三法得成菩萨三归之名。<a id="a-Ij"></a>”</p>
  <p id="aIk">迦葉白佛：<a id="a-Il"></a>“唯然，<a id="a-Im"></a>世尊，<a id="a-In"></a>我从今日始当以佛、<a id="a-Io"></a>法、<a id="a-Ip"></a>僧三法常住，<a id="a-Iq"></a>启悟父母乃至七世，<a id="a-Ir"></a>皆令奉持常住之法。<a id="a-Is"></a>奇哉！<a id="a-It"></a>世尊，<a id="a-Iu"></a>三法常住，<a id="a-Iv"></a>我当受学，<a id="a-Iw"></a>广为人说。<a id="a-Ix"></a>若彼不受此真妙教，<a id="a-Iy"></a>当知是等无常惑者，<a id="a-Iz"></a>然我当日日三时为说令其亲近。<a id="a-J0"></a>”</p>
  <p id="aJ1">佛言：<a id="a-J2"></a>“善哉！<a id="a-J3"></a>善哉！<a id="a-J4"></a>善男子，<a id="a-J5"></a>护持正法应当如是，<a id="a-J6"></a>亦常修习不害慈心。<a id="a-J7"></a>彼不害果，<a id="a-J8"></a>便得菩萨长寿无极、<a id="a-J9"></a>智慧自在。<a id="a-JA"></a>”</p>
  <p data-pb></p>
  <h2 id="aJB">金刚身品第六</h2>
  <p id="aJC">尔时，<a id="a-JD"></a>世尊复告迦葉：<a id="a-JE"></a>“善男子，<a id="a-JF"></a>如来身者，<a id="a-JG"></a>是常住身，<a id="a-JH"></a>是不坏身，<a id="a-JI"></a>是金刚身，<a id="a-JJ"></a>非秽食身，<a id="a-JK"></a>是则法身，<a id="a-JL"></a>当作是观。<a id="a-JM"></a>”</p>
  <p id="aJN">迦葉菩萨白佛言：<a id="a-JO"></a>“世尊，<a id="a-JP"></a>非我凡品所能观也。<a id="a-JQ"></a>所以者何？<a id="a-JR"></a>若当如来般泥洹者，<a id="a-JS"></a>便是破坏身、<a id="a-JT"></a>尘土身、<a id="a-JU"></a>秽食身。<a id="a-JV"></a>若当如来永不泥洹，<a id="a-JW"></a>应当随顺修平等观。<a id="a-JX"></a>”</p>
  <p id="aJY">佛告迦葉：<a id="a-JZ"></a>“善男子，<a id="a-Ja"></a>莫谓我身与世人同危脆破坏，<a id="a-Jb"></a>长夜劫数轮转生死。<a id="a-Jc"></a>如来身者，<a id="a-Jd"></a>是不坏身，<a id="a-Je"></a>非世人身，<a id="a-Jf"></a>亦非天身，<a id="a-Jg"></a>非秽食身，<a id="a-Jh"></a>是非身身，<a id="a-Ji"></a>亦不生亦不灭，<a id="a-Jj"></a>不集起，<a id="a-Jk"></a>不流转，<a id="a-Jl"></a>无边际无足，<a id="a-Jm"></a>非智非行，<a id="a-Jn"></a>本性清净，<a id="a-Jo"></a>无所有，<a id="a-Jp"></a>无所受，<a id="a-Jq"></a>无来去，<a id="a-Jr"></a>不住不动，<a id="a-Js"></a>不味不触，<a id="a-Jt"></a>无识无思，<a id="a-Ju"></a>无等无上，<a id="a-Jv"></a>非趣趣趣，<a id="a-Jw"></a>永断非断法，<a id="a-Jx"></a>非事非实，<a id="a-Jy"></a>非觉非想，<a id="a-Jz"></a>非始造非终成，<a id="a-K0"></a>非建立，<a id="a-K1"></a>非盈满，<a id="a-K2"></a>非方处，<a id="a-K3"></a>非舍宅，<a id="a-K4"></a>非止息，<a id="a-K5"></a>非寂静，<a id="a-K6"></a>广净离诸烦恼，<a id="a-K7"></a>非取非染著，<a id="a-K8"></a>非诤离诤，<a id="a-K9"></a>常住非住故不伏不死，<a id="a-KA"></a>非法非非法，<a id="a-KB"></a>非田非非田，<a id="a-KC"></a>非可尽，<a id="a-KD"></a>非比丘非非比丘，<a id="a-KE"></a>离名字，<a id="a-KF"></a>离赞叹，<a id="a-KG"></a>离言说，<a id="a-KH"></a>离修习，<a id="a-KI"></a>离思愿，<a id="a-KJ"></a>非和合非不和合，<a id="a-KK"></a>非量非非量，<a id="a-KL"></a>非到非不到，<a id="a-KM"></a>非通非碍，<a id="a-KN"></a>非相离相相相庄严，<a id="a-KO"></a>非持非有离有，<a id="a-KP"></a>能为福田，<a id="a-KQ"></a>实不可见、<a id="a-KR"></a>不可示，<a id="a-KS"></a>如如真实，<a id="a-KT"></a>度一切众生而无所度，<a id="a-KU"></a>脱一切众生而无所脱，<a id="a-KV"></a>净一切众生而无所净，<a id="a-KW"></a>覆一切众生而无所覆，<a id="a-KX"></a>教授众生而无有二，<a id="a-KY"></a>无等无等等，<a id="a-KZ"></a>无量等、<a id="a-Ka"></a>虚空等、<a id="a-Kb"></a>无处等、<a id="a-Kc"></a>无生等、<a id="a-Kd"></a>无所有等、<a id="a-Ke"></a>无等、<a id="a-Kf"></a>离等，<a id="a-Kg"></a>寂灭非断行，<a id="a-Kh"></a>不转转究竟，<a id="a-Ki"></a>一切摄受断甚深妙，<a id="a-Kj"></a>现不二教不舍自性，<a id="a-Kk"></a>非成、<a id="a-Kl"></a>非长、<a id="a-Km"></a>非短，<a id="a-Kn"></a>非阴、<a id="a-Ko"></a>非界、<a id="a-Kp"></a>非入，<a id="a-Kq"></a>非有为相、<a id="a-Kr"></a>非无为处、<a id="a-Ks"></a>非长养，<a id="a-Kt"></a>不高不下，<a id="a-Ku"></a>非藏积非非藏积，<a id="a-Kv"></a>非地非非地。<a id="a-Kw"></a>如是无量不可思议功德为如来身，<a id="a-Kx"></a>无有知者，<a id="a-Ky"></a>无有见者，<a id="a-Kz"></a>无有说者，<a id="a-L0"></a>无有论者，<a id="a-L1"></a>非世间所摄受，<a id="a-L2"></a>非因非无因。<a id="a-L3"></a>一切妄想取相言泥洹无以为比，<a id="a-L4"></a>如是无量功德成就名如来身。<a id="a-L5"></a>如是，<a id="a-L6"></a>迦葉，<a id="a-L7"></a>如来身相者，<a id="a-L8"></a>作声闻、<a id="a-L9"></a>辟支佛所知。<a id="a-LA"></a>如是成就如来身者，<a id="a-LB"></a>是为法身，<a id="a-LC"></a>非秽食身，<a id="a-LD"></a>云何当有若病、<a id="a-LE"></a>若恼、<a id="a-LF"></a>若坏如坏器耶？<a id="a-LG"></a>随受化者现老病死，<a id="a-LH"></a>如来法身金刚难坏。<a id="a-LI"></a>迦葉，<a id="a-LJ"></a>汝从今日当作是知，<a id="a-LK"></a>如来身者非秽食身，<a id="a-LL"></a>广为人说，<a id="a-LM"></a>从妙因生则为法身、<a id="a-LN"></a>为金刚身、<a id="a-LO"></a>为淳厚身，<a id="a-LP"></a>当作是知常住法也。<a id="a-LQ"></a>”</p>
  <p id="aLR">迦葉菩萨白佛言：<a id="a-LS"></a>“世尊，<a id="a-LT"></a>如来功德具足如是，<a id="a-LU"></a>云何当有若病若死？<a id="a-LV"></a>我从今日当观如来法身常住，<a id="a-LW"></a>非变易法，<a id="a-LX"></a>善胜寂灭，<a id="a-LY"></a>为人广说。<a id="a-LZ"></a>唯然，<a id="a-La"></a>世尊，<a id="a-Lb"></a>如来法身金刚不坏，<a id="a-Lc"></a>而未能知所因云何？<a id="a-Ld"></a>”</p>
  <p id="aLe">佛告迦葉：<a id="a-Lf"></a>“护持正法功德为因。<a id="a-Lg"></a>”</p>
  <p id="aLh">迦葉白佛：<a id="a-Li"></a>“云何护法？<a id="a-Lj"></a>”</p>
  <p id="aLk">佛告迦葉：<a id="a-Ll"></a>“其护法者，<a id="a-Lm"></a>非为五戒，<a id="a-Ln"></a>亦非习行贤者律仪。<a id="a-Lo"></a>于恶世中不惜身命，<a id="a-Lp"></a>执持利器防护法师、<a id="a-Lq"></a>诸持戒者，<a id="a-Lr"></a>是为护法。<a id="a-Ls"></a>”</p>
  <p id="aLt">迦葉白佛：<a id="a-Lu"></a>“比丘与彼持器仗人共俱行止，<a id="a-Lv"></a>将无非比丘耶？<a id="a-Lw"></a>”</p>
  <p id="aLx">佛言：<a id="a-Ly"></a>“不也。<a id="a-Lz"></a>”</p>
  <p id="aM0">迦葉菩萨复白佛言：<a id="a-M1"></a>“此则剃头居士耳。<a id="a-M2"></a>”</p>
  <p id="aM3">佛告迦葉：<a id="a-M4"></a>“莫作是语。<a id="a-M5"></a>所以者何？<a id="a-M6"></a>若有独处闲居修行头陀九法，<a id="a-M7"></a>乞食、<a id="a-M8"></a>少欲、<a id="a-M9"></a>静默、<a id="a-MA"></a>禅思、<a id="a-MB"></a>观身经行，<a id="a-MC"></a>亦为人说施戒修德行业因果，<a id="a-MD"></a>而不能广宣无畏，<a id="a-ME"></a>亦复不能降化诈伪恶人，<a id="a-MF"></a>当知是人不能自度亦不度彼，<a id="a-MG"></a>修持梵行独善而已。<a id="a-MH"></a>若复比丘行头陀法兼得无畏，<a id="a-MI"></a>广宣九部——修多罗、<a id="a-MJ"></a>祇夜、<a id="a-MK"></a>授记、<a id="a-ML"></a>伽陀、<a id="a-MM"></a>因缘、<a id="a-MN"></a>如是语、<a id="a-MO"></a>本生、<a id="a-MP"></a>方广、<a id="a-MQ"></a>未曾有，<a id="a-MR"></a>以化众生自度度彼。<a id="a-MS"></a>又为人说契经要句，<a id="a-MT"></a>言某经所说不畜奴婢、<a id="a-MU"></a>牛马畜生及不应法物，<a id="a-MV"></a>若当畜者非出家法，<a id="a-MW"></a>是人犯制罢道驱出。<a id="a-MX"></a>诸犯戒者闻作是说，<a id="a-MY"></a>群党瞋恚害彼法师，<a id="a-MZ"></a>彼虽命终犹能自度亦能度彼。<a id="a-Ma"></a>是故，<a id="a-Mb"></a>迦葉，<a id="a-Mc"></a>诸优婆塞、<a id="a-Md"></a>若王大臣当护持法，<a id="a-Me"></a>亦当降伏剃头居士。</p>
  <p id="aMf">“复次，<a id="a-Mg"></a>迦葉，<a id="a-Mh"></a>过去久远阿僧祇劫时，<a id="a-Mi"></a>世有佛名难提跋檀如来应供等正觉出兴于世，<a id="a-Mj"></a>亦常于此拘夷城住。<a id="a-Mk"></a>时此世界广博严净，<a id="a-Ml"></a>譬如西方极乐国土。<a id="a-Mm"></a>其诸众生皆悉安乐无饥渴想，<a id="a-Mn"></a>纯诸菩萨。<a id="a-Mo"></a>彼佛在世无量亿劫而般泥洹，<a id="a-Mp"></a>遗法住世亦复无量亿劫。<a id="a-Mq"></a>如是余四十年佛法未灭，<a id="a-Mr"></a>时有比丘名佛度达多，<a id="a-Ms"></a>出于世间，<a id="a-Mt"></a>大众眷属前后围绕，<a id="a-Mu"></a>成就无畏而为说法，<a id="a-Mv"></a>以九部经教诸比丘言：<a id="a-Mw"></a>‘其契经说，<a id="a-Mx"></a>不得畜养奴婢、<a id="a-My"></a>畜生及不应法物。<a id="a-Mz"></a>’诸犯戒者便起瞋恚，<a id="a-N0"></a>群党相助欲害法师。<a id="a-N1"></a>时彼国王名婆伽达多，<a id="a-N2"></a>闻彼恶人欲害法师，<a id="a-N3"></a>为护法故即执利器，<a id="a-N4"></a>与共苦斗摧灭恶人。<a id="a-N5"></a>王身被疮诣法师所，<a id="a-N6"></a>法师为王说护法功德，<a id="a-N7"></a>王闻法已寻便命终生阿閦佛国。<a id="a-N8"></a>时王眷属共护法者，<a id="a-N9"></a>命终次第皆得往生阿閦佛国，<a id="a-NA"></a>发心随喜者皆成菩提。<a id="a-NB"></a>佛度达多寻复命终，<a id="a-NC"></a>亦生彼国为阿閦佛第一弟子，<a id="a-ND"></a>婆伽达多王为第二弟子。<a id="a-NE"></a>”</p>
  <p id="aNF">佛告迦葉：<a id="a-NG"></a>“时国王者，<a id="a-NH"></a>岂异人乎？<a id="a-NI"></a>我身是也。<a id="a-NJ"></a>时法师者，<a id="a-NK"></a>迦葉佛是。<a id="a-NL"></a>迦葉，<a id="a-NM"></a>当知护持正法功德无量。<a id="a-NN"></a>我本以不惜身命护正法故，<a id="a-NO"></a>得此金刚不坏法身。<a id="a-NP"></a>”</p>
  <p id="aNQ">迦葉菩萨白佛言：<a id="a-NR"></a>“如世尊说，<a id="a-NS"></a>如来法身真实常住，<a id="a-NT"></a>非磨灭法，<a id="a-NU"></a>我意谛信犹如画石。<a id="a-NV"></a>”</p>
  <p id="aNW">佛告迦葉：<a id="a-NX"></a>“是故，<a id="a-NY"></a>善男子，<a id="a-NZ"></a>若比丘、<a id="a-Na"></a>比丘尼、<a id="a-Nb"></a>优婆塞、<a id="a-Nc"></a>优婆夷，<a id="a-Nd"></a>当勤方便护持正法，<a id="a-Ne"></a>亦当广说护法果报。<a id="a-Nf"></a>又复迦葉，<a id="a-Ng"></a>夫为法师持净戒者常应自护，<a id="a-Nh"></a>无自防具勿轻举动。<a id="a-Ni"></a>若优婆塞不受具戒而学大乘，<a id="a-Nj"></a>为护法故持器仗者，<a id="a-Nk"></a>当依是等以为伴侣。<a id="a-Nl"></a>”</p>
  <p id="aNm">迦葉菩萨复白佛言：<a id="a-Nn"></a>“世尊已说与持杖俱，<a id="a-No"></a>为非律仪。<a id="a-Np"></a>”</p>
  <p id="aNq">佛告迦葉：<a id="a-Nr"></a>“我般泥洹后浊世之中，<a id="a-Ns"></a>因谷贵疾疫，<a id="a-Nt"></a>诈形利养众多无数。<a id="a-Nu"></a>时有法师持戒持律威仪具足，<a id="a-Nv"></a>为彼驱逐若害若杀。<a id="a-Nw"></a>当尔之时持戒法师，<a id="a-Nx"></a>游诸城邑险难旷野，<a id="a-Ny"></a>我听与彼国王、<a id="a-Nz"></a>大臣、<a id="a-O0"></a>野人、<a id="a-O1"></a>居士、<a id="a-O2"></a>旃陀罗等，<a id="a-O3"></a>不受具戒能护法者以为伴侣。<a id="a-O4"></a>彼诸人等虽不受戒，<a id="a-O5"></a>护法功德果报无量胜受戒者。<a id="a-O6"></a>其法师者，<a id="a-O7"></a>奉持戒行清净威仪，<a id="a-O8"></a>深乐大乘为人广说，<a id="a-O9"></a>能以香油、<a id="a-OA"></a>幡华、<a id="a-OB"></a>供具，<a id="a-OC"></a>与诸国王、<a id="a-OD"></a>大臣、<a id="a-OE"></a>长者更相献遗，<a id="a-OF"></a>而不毁失沙门法行，<a id="a-OG"></a>是名法师持戒者。<a id="a-OH"></a>自身摄持真实之法犹如大海，<a id="a-OI"></a>威仪具足是名持戒。<a id="a-OJ"></a>若复持戒，<a id="a-OK"></a>不乐快乐，<a id="a-OL"></a>不喜名誉，<a id="a-OM"></a>厌恶利养，<a id="a-ON"></a>常为人说少欲知足，<a id="a-OO"></a>如是等比，<a id="a-OP"></a>己利损减，<a id="a-OQ"></a>眷属不悦，<a id="a-OR"></a>不名法师。<a id="a-OS"></a>于自徒众起厌惓想，<a id="a-OT"></a>自坏眷属，<a id="a-OU"></a>亦名坏僧。</p>
  <p id="aOV">“僧有三种：<a id="a-OW"></a>犯戒僧、<a id="a-OX"></a>童蒙僧、<a id="a-OY"></a>清净僧。<a id="a-OZ"></a>于三种中，<a id="a-Oa"></a>坏犯戒僧及童蒙僧，<a id="a-Ob"></a>不坏清净僧。<a id="a-Oc"></a>犯戒僧者，<a id="a-Od"></a>愚騃凡夫顺犯戒者不相检察，<a id="a-Oe"></a>为贪浊故而共和合，<a id="a-Of"></a>是名犯戒僧。<a id="a-Og"></a>正使自身能持戒者，<a id="a-Oh"></a>亦复名为犯戒数也。<a id="a-Oi"></a>如是等僧不应行而行，<a id="a-Oj"></a>若能化此诸非法者，<a id="a-Ok"></a>名为法师。<a id="a-Ol"></a>童蒙僧者，<a id="a-Om"></a>习行无事钝根愚痴，<a id="a-On"></a>设得利养自供眷属，<a id="a-Oo"></a>各各修立不共和合，<a id="a-Op"></a>自恣布萨亦复不与犯戒者同。<a id="a-Oq"></a>若能化此愚痴非法，<a id="a-Or"></a>是名法师。<a id="a-Os"></a>如法律僧者，<a id="a-Ot"></a>如是等僧，<a id="a-Ou"></a>众魔百千不能沮坏。<a id="a-Ov"></a>菩萨僧者常自清净，<a id="a-Ow"></a>彼二种僧名为犯戒法师者也。</p>
  <p id="aOx">“持律师者善教化，<a id="a-Oy"></a>知时、<a id="a-Oz"></a>知重、<a id="a-P0"></a>知轻，<a id="a-P1"></a>不断非律亦不断当。<a id="a-P2"></a>如法律者，<a id="a-P3"></a>云何名为善教化知时？<a id="a-P4"></a>所教化者，<a id="a-P5"></a>或是菩萨，<a id="a-P6"></a>或是童蒙。<a id="a-P7"></a>若菩萨教者为护法故，<a id="a-P8"></a>亦不观察时非时、<a id="a-P9"></a>余无余，<a id="a-PA"></a>若开若制随其所应，<a id="a-PB"></a>聚落冢间自在游止，<a id="a-PC"></a>护法心故无所违犯。<a id="a-PD"></a>唯除伎儿、<a id="a-PE"></a>寡妇、<a id="a-PF"></a>淫女、<a id="a-PG"></a>诸童女家、<a id="a-PH"></a>学声闻处所不应行，<a id="a-PI"></a>余一切处，<a id="a-PJ"></a>护法菩萨来往周旋终日无过，<a id="a-PK"></a>是名法师知时教化。<a id="a-PL"></a>知重者，<a id="a-PM"></a>若见如来制戒初始所因起事，<a id="a-PN"></a>轻慢心犯及四重法不名出家，<a id="a-PO"></a>是名知重。<a id="a-PP"></a>知轻者，<a id="a-PQ"></a>若见比丘一一缘起所犯轻戒，<a id="a-PR"></a>心亦不重或自忆念，<a id="a-PS"></a>如如来戒犯事不满，<a id="a-PT"></a>是名知轻。<a id="a-PU"></a>不断有余律者，<a id="a-PV"></a>若畜奴等诸不净物，<a id="a-PW"></a>于律有残不应断当，<a id="a-PX"></a>常不欲与犯戒者诤，<a id="a-PY"></a>是名非律不应断当。<a id="a-PZ"></a>虽非戒律，<a id="a-Pa"></a>余经中说与戒律同者，<a id="a-Pb"></a>是亦名律不应断当。<a id="a-Pc"></a>随言说者，<a id="a-Pd"></a>是名守文，<a id="a-Pe"></a>不解一字。<a id="a-Pf"></a>若能解者，<a id="a-Pg"></a>三世诸佛所说经中心得无畏。<a id="a-Ph"></a>如是佛教深广无量能护持者，<a id="a-Pi"></a>逮成如来法王不可思议。<a id="a-Pj"></a>”</p>
  <p id="aPk">于是迦葉菩萨白佛言：<a id="a-Pl"></a>“唯然，<a id="a-Pm"></a>世尊，<a id="a-Pn"></a>如来法王不可思议。<a id="a-Po"></a>如来常住，<a id="a-Pp"></a>非变易法，<a id="a-Pq"></a>我当奉持广为人说。<a id="a-Pr"></a>”</p>
  <p id="aPs">佛言：<a id="a-Pt"></a>“善哉！<a id="a-Pu"></a>善哉！<a id="a-Pv"></a>迦葉，<a id="a-Pw"></a>奉持金刚不坏法身，<a id="a-Px"></a>欲学等观如来身者，<a id="a-Py"></a>当修金刚不坏法观。<a id="a-Pz"></a>菩萨摩诃萨如是修者，<a id="a-Q0"></a>便得等观无上法身。<a id="a-Q1"></a>”</p>
  <p data-pb></p>
  <h2 id="aQ2">受持品第七</h2>
  <p id="aQ3">“复次，<a id="a-Q4"></a>善男子，<a id="a-Q5"></a>持此甚深契经功德，<a id="a-Q6"></a>我今当说。<a id="a-Q7"></a>其有众生闻是经者，<a id="a-Q8"></a>生生不堕四趣之中，<a id="a-Q9"></a>在所生处常近诸佛。<a id="a-QA"></a>”</p>
  <p id="aQB">迦葉菩萨白佛言：<a id="a-QC"></a>“当何名斯经？<a id="a-QD"></a>云何奉持？<a id="a-QE"></a>”</p>
  <p id="aQF">佛告迦葉：<a id="a-QG"></a>“是经名为《大般泥洹》，<a id="a-QH"></a>初语亦善，<a id="a-QI"></a>中语亦善，<a id="a-QJ"></a>后语亦善，<a id="a-QK"></a>善义善味淳一满净，<a id="a-QL"></a>金刚宝藏我今当说。<a id="a-QM"></a>善男子，<a id="a-QN"></a>如阎浮提八大河水皆归大海，<a id="a-QO"></a>其水无尽；<a id="a-QP"></a>大般泥洹亦复如是，<a id="a-QQ"></a>灭烦恼降众魔，<a id="a-QR"></a>背生死舍离化身，<a id="a-QS"></a>故名泥洹，<a id="a-QT"></a>一切诸佛同此妙法无有尽极。<a id="a-QU"></a>又如医法有微密术者名为大医，<a id="a-QV"></a>一切方药悉入其中；<a id="a-QW"></a>如来所说微密法藏亦复如是，<a id="a-QX"></a>一切九部悉入其中，<a id="a-QY"></a>故名大般泥洹。<a id="a-QZ"></a>譬如夏月，<a id="a-Qa"></a>耕田下种常有希望，<a id="a-Qb"></a>既收其实众望都息；<a id="a-Qc"></a>行者如是，<a id="a-Qd"></a>于一切经修习禅定常有希望，<a id="a-Qe"></a>学此经已，<a id="a-Qf"></a>速成解脱超三界有。</p>
  <p id="aQg">“复次，<a id="a-Qh"></a>善男子，<a id="a-Qi"></a>如人重病，<a id="a-Qj"></a>如服醍醐，<a id="a-Qk"></a>次服八种甘味之药，<a id="a-Ql"></a>其药最良；<a id="a-Qm"></a>如是众生于佛密教有惑乱病，<a id="a-Qn"></a>渐以大乘经而教化之，<a id="a-Qo"></a>然后为说大般泥洹八味法药。<a id="a-Qp"></a>八种味者，<a id="a-Qq"></a>常住法、<a id="a-Qr"></a>寂灭法、<a id="a-Qs"></a>不老、<a id="a-Qt"></a>不死、<a id="a-Qu"></a>清凉、<a id="a-Qv"></a>虚通、<a id="a-Qw"></a>不动、<a id="a-Qx"></a>快乐，<a id="a-Qy"></a>是八种味名大般泥洹。<a id="a-Qz"></a>若有菩萨住此大般泥洹者，<a id="a-R0"></a>常能处处示现泥洹，<a id="a-R1"></a>是故名为大般泥洹。<a id="a-R2"></a>若善男子欲于大般泥洹而般泥洹者，<a id="a-R3"></a>当作是学如来常住，<a id="a-R4"></a>法、<a id="a-R5"></a>僧亦然。<a id="a-R6"></a>其有善男子、<a id="a-R7"></a>善女人，<a id="a-R8"></a>行此《大般泥洹经》者，<a id="a-R9"></a>当于如来作常住学。<a id="a-RA"></a>”</p>
  <p id="aRB">迦葉菩萨白佛言：<a id="a-RC"></a>“世尊，<a id="a-RD"></a>如来法身不可思议，<a id="a-RE"></a>所说妙法不可思议，<a id="a-RF"></a>众僧功德不可思议，<a id="a-RG"></a>此经不可思议。<a id="a-RH"></a>我从今日，<a id="a-RI"></a>其诸众生心刚强者，<a id="a-RJ"></a>当为彼灭长夜生死无知余冥。<a id="a-RK"></a>”</p>
 </body>
</html>