<!doctype html>
<html id="z3IBTbiKi" data-ver="1437">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第二十二</h1>
  <h2 id="a2">光明遍照高贵德王菩萨品第二十二之四</h2>
  <p id="a3">“复次，<a id="a-4"></a>善男子，<a id="a-5"></a>云何菩萨摩诃萨修大涅槃成就具足第二功德？<a id="a-6"></a>善男子，<a id="a-7"></a>菩萨摩诃萨修大涅槃，<a id="a-8"></a>昔所不得而今得之，<a id="a-9"></a>昔所不见而今见之，<a id="a-A"></a>昔所不闻而今闻之，<a id="a-B"></a>昔所不到而今得到，<a id="a-C"></a>昔所不知而今知之。</p>
  <p id="aD">“云何名为昔所不得而今得之？<a id="a-E"></a>所谓神通昔所不得而今乃得。<a id="a-F"></a>通有二种：<a id="a-G"></a>一者、<a id="a-H"></a>内，<a id="a-I"></a>二者、<a id="a-J"></a>外。<a id="a-K"></a>所言外者与外道共。<a id="a-L"></a>内复有二：<a id="a-M"></a>一者、<a id="a-N"></a>二乘，<a id="a-O"></a>二者、<a id="a-P"></a>菩萨。<a id="a-Q"></a>菩萨修行《大涅槃经》所得神通，<a id="a-R"></a>不与声闻、<a id="a-S"></a>辟支佛共。<a id="a-T"></a>云何名为不与声闻、<a id="a-U"></a>辟支佛共？<a id="a-V"></a>二乘所作神通变化，<a id="a-W"></a>一心作一，<a id="a-X"></a>不得众多；<a id="a-Y"></a>菩萨不尔，<a id="a-Z"></a>于一心中则能具足现五趣身。<a id="a-a"></a>所以者何？<a id="a-b"></a>以得如是《大涅槃经》之势力故。<a id="a-c"></a>是则名为昔所不得而今得之。</p>
  <p id="ad">“又复云何昔所不得而今得之？<a id="a-e"></a>所谓身得自在，<a id="a-f"></a>心得自在。<a id="a-g"></a>何以故？<a id="a-h"></a>一切凡夫所有身心不得自在，<a id="a-i"></a>或心随身，<a id="a-j"></a>或身随心。<a id="a-k"></a>云何名为心随于身？<a id="a-l"></a>譬如醉人，<a id="a-m"></a>酒在身中，<a id="a-n"></a>尔时身动，<a id="a-o"></a>心亦随动；<a id="a-p"></a>亦如身懒，<a id="a-q"></a>心亦随懒，<a id="a-r"></a>是则名为心随于身。<a id="a-s"></a>又如婴儿，<a id="a-t"></a>其身稚小，<a id="a-u"></a>心亦随小；<a id="a-v"></a>大人身大，<a id="a-w"></a>心亦随大；<a id="a-x"></a>又如有人，<a id="a-y"></a>身体粗涩，<a id="a-z"></a>心常思念欲得膏油润渍令软，<a id="a-10"></a>是则名为心随于身。<a id="a-11"></a>云何名为身随于心？<a id="a-12"></a>所谓去来坐卧，<a id="a-13"></a>修行施、<a id="a-14"></a>戒、<a id="a-15"></a>忍辱、<a id="a-16"></a>精进，<a id="a-17"></a>愁恼之人身则羸悴，<a id="a-18"></a>欢喜之人身则肥鲜，<a id="a-19"></a>恐怖之人身体战动，<a id="a-1A"></a>专心听法身则怡悦，<a id="a-1B"></a>悲泣之人涕泪横流，<a id="a-1C"></a>是则名为身随于心。<a id="a-1D"></a>菩萨不尔，<a id="a-1E"></a>于身心中俱得自在，<a id="a-1F"></a>是则名为昔所不得而今得之。</p>
  <p id="a1G">“复次，<a id="a-1H"></a>善男子，<a id="a-1I"></a>菩萨摩诃萨所现身相犹如微尘，<a id="a-1J"></a>以此微身悉能遍至无量无边恒河沙等诸佛世界无所障碍，<a id="a-1K"></a>而心常定，<a id="a-1L"></a>初不移动，<a id="a-1M"></a>是则名为心不随身，<a id="a-1N"></a>是亦名为昔所不到而今能到。<a id="a-1O"></a>何故复名昔所不到而今能到？<a id="a-1P"></a>一切声闻、<a id="a-1Q"></a>辟支佛等所不能到，<a id="a-1R"></a>菩萨能到，<a id="a-1S"></a>是故名为昔所不到而今能到。<a id="a-1T"></a>一切声闻、<a id="a-1U"></a>辟支佛等，<a id="a-1V"></a>虽以神通，<a id="a-1W"></a>不能变身如细微尘遍至无量恒河沙等诸佛世界。<a id="a-1X"></a>声闻、<a id="a-1Y"></a>缘觉身若动时，<a id="a-1Z"></a>心亦随动。<a id="a-1a"></a>菩萨不尔，<a id="a-1b"></a>心虽不动，<a id="a-1c"></a>身无不至，<a id="a-1d"></a>是名菩萨心不随身。<a id="a-1e"></a>复次，<a id="a-1f"></a>善男子，<a id="a-1g"></a>菩萨化身犹如三千大千世界，<a id="a-1h"></a>以此大身入一尘身，<a id="a-1i"></a>其心尔时亦不随小。<a id="a-1j"></a>声闻、<a id="a-1k"></a>缘觉虽能化身令如三千大千世界，<a id="a-1l"></a>而不能以如此大身入微尘身，<a id="a-1m"></a>于此事中尚自不能，<a id="a-1n"></a>况能令心而不随动？<a id="a-1o"></a>是名菩萨心不随身。</p>
  <p id="a1p">“复次，<a id="a-1q"></a>善男子，<a id="a-1r"></a>菩萨摩诃萨以一音声，<a id="a-1s"></a>能令三千大千世界众生悉闻，<a id="a-1t"></a>心终不念‘令是音声遍诸世界，<a id="a-1u"></a>使诸众生昔所不闻而今得闻’，<a id="a-1v"></a>而是菩萨亦初不言‘我令众生昔所不闻而今得闻’。<a id="a-1w"></a>菩萨若言‘因我说法，<a id="a-1x"></a>令诸众生不闻闻’者，<a id="a-1y"></a>当知是人终不能得阿耨多罗三藐三菩提。<a id="a-1z"></a>何以故？<a id="a-20"></a>众生不闻我为说者，<a id="a-21"></a>如此之心是生死心。<a id="a-22"></a>一切菩萨是心已尽，<a id="a-23"></a>以是义故，<a id="a-24"></a>菩萨摩诃萨所有身心不相随逐。<a id="a-25"></a>善男子，<a id="a-26"></a>一切凡夫身心相随；<a id="a-27"></a>菩萨不尔，<a id="a-28"></a>为化众生故虽现身小，<a id="a-29"></a>心亦不小。<a id="a-2A"></a>何以故？<a id="a-2B"></a>诸菩萨等所有心性常广大故。<a id="a-2C"></a>虽现大身，<a id="a-2D"></a>心亦不大。<a id="a-2E"></a>云何大身？<a id="a-2F"></a>身如三千大千世界。<a id="a-2G"></a>云何小心？<a id="a-2H"></a>行婴儿行。<a id="a-2I"></a>以是义故，<a id="a-2J"></a>心不随身。<a id="a-2K"></a>菩萨摩诃萨已于无量阿僧祇劫，<a id="a-2L"></a>远酒不饮而心亦动；<a id="a-2M"></a>心无悲苦，<a id="a-2N"></a>身亦流泪；<a id="a-2O"></a>实无恐怖，<a id="a-2P"></a>身亦颤慄。<a id="a-2Q"></a>以是义故，<a id="a-2R"></a>当知菩萨身心自在不相随逐。<a id="a-2S"></a>菩萨摩诃萨唯现一身，<a id="a-2T"></a>而诸众生各各见异。</p>
  <p id="a2U">“复次，<a id="a-2V"></a>善男子，<a id="a-2W"></a>云何菩萨摩诃萨修大涅槃，<a id="a-2X"></a>昔所不闻而今得闻？<a id="a-2Y"></a>菩萨摩诃萨先取声相，<a id="a-2Z"></a>所谓象声、<a id="a-2a"></a>马声、<a id="a-2b"></a>车声、<a id="a-2c"></a>人声、<a id="a-2d"></a>贝鼓箫笛歌哭等声，<a id="a-2e"></a>而修习之；<a id="a-2f"></a>以修习故，<a id="a-2g"></a>能闻无量三千大千世界所有地狱音声；<a id="a-2h"></a>复转修习得异耳根，<a id="a-2i"></a>异于声闻、<a id="a-2j"></a>缘觉天耳。<a id="a-2k"></a>何以故？<a id="a-2l"></a>二乘所得清净耳根，<a id="a-2m"></a>若依初禅净妙四大，<a id="a-2n"></a>唯闻初禅，<a id="a-2o"></a>不闻二禅，<a id="a-2p"></a>乃至四禅亦复如是。<a id="a-2q"></a>虽可一时得闻三千大千世界所有音声，<a id="a-2r"></a>而不能闻无量无边恒河沙等世界音声。<a id="a-2s"></a>以是义故，<a id="a-2t"></a>菩萨所得，<a id="a-2u"></a>异于声闻、<a id="a-2v"></a>缘觉耳根。<a id="a-2w"></a>以是异故，<a id="a-2x"></a>昔所不闻而今得闻。<a id="a-2y"></a>虽闻音声，<a id="a-2z"></a>而心初无闻声之相，<a id="a-30"></a>不作有相、<a id="a-31"></a>常相、<a id="a-32"></a>乐相、<a id="a-33"></a>我相、<a id="a-34"></a>净相、<a id="a-35"></a>主相、<a id="a-36"></a>依相、<a id="a-37"></a>作相、<a id="a-38"></a>因相、<a id="a-39"></a>定相、<a id="a-3A"></a>果相。<a id="a-3B"></a>以是义故，<a id="a-3C"></a>诸菩萨等昔所不闻而今得闻。<a id="a-3D"></a>”</p>
  <p id="a3E">尔时，<a id="a-3F"></a>光明遍照高贵德王菩萨摩诃萨言：<a id="a-3G"></a>“若佛所说，<a id="a-3H"></a>不作定相，<a id="a-3I"></a>不作果相，<a id="a-3J"></a>是义不然。<a id="a-3K"></a>何以故？<a id="a-3L"></a>如来先说，<a id="a-3M"></a>若人闻是《大涅槃经》一句一字，<a id="a-3N"></a>必定得成阿耨多罗三藐三菩提。<a id="a-3O"></a>如来于今云何复言无定无果？<a id="a-3P"></a>若得阿耨多罗三藐三菩提，<a id="a-3Q"></a>即是定相，<a id="a-3R"></a>即是果相，<a id="a-3S"></a>云何而言无定无果？<a id="a-3T"></a>闻恶声故则生恶心，<a id="a-3U"></a>生恶心故则至三塗，<a id="a-3V"></a>若至三塗则是定果，<a id="a-3W"></a>云何而言无定无果？<a id="a-3X"></a>”</p>
  <p id="a3Y">尔时，<a id="a-3Z"></a>如来赞言：<a id="a-3a"></a>“善哉！<a id="a-3b"></a>善哉！<a id="a-3c"></a>善男子，<a id="a-3d"></a>能作是问。<a id="a-3e"></a>若使诸佛说诸音声有定果相者，<a id="a-3f"></a>则非诸佛世尊之相，<a id="a-3g"></a>是魔王相、<a id="a-3h"></a>生死之相、<a id="a-3i"></a>远涅槃相。<a id="a-3j"></a>何以故？<a id="a-3k"></a>一切诸佛凡所演说无定果相。<a id="a-3l"></a>善男子，<a id="a-3m"></a>譬如刀中照人面像，<a id="a-3n"></a>竖则见长，<a id="a-3o"></a>横则见广。<a id="a-3p"></a>若有定相，<a id="a-3q"></a>云何而得竖则见长、<a id="a-3r"></a>横则见广？<a id="a-3s"></a>以是义故，<a id="a-3t"></a>诸佛世尊凡所演说无定果相。</p>
  <p id="a3u">“善男子，<a id="a-3v"></a>夫涅槃者，<a id="a-3w"></a>实非声果。<a id="a-3x"></a>若使涅槃是声果者，<a id="a-3y"></a>当知涅槃非是常法。<a id="a-3z"></a>善男子，<a id="a-40"></a>譬如世间从因生法，<a id="a-41"></a>有因则有果，<a id="a-42"></a>无因则无果，<a id="a-43"></a>因无常故，<a id="a-44"></a>果亦无常。<a id="a-45"></a>所以者何？<a id="a-46"></a>因亦作果，<a id="a-47"></a>果亦作因。<a id="a-48"></a>以是义故，<a id="a-49"></a>一切诸法无有定相。<a id="a-4A"></a>若使涅槃从因生者，<a id="a-4B"></a>因无常故，<a id="a-4C"></a>果亦无常，<a id="a-4D"></a>而是涅槃不从因生，<a id="a-4E"></a>体非是果，<a id="a-4F"></a>是故为常。<a id="a-4G"></a>善男子，<a id="a-4H"></a>以是义故，<a id="a-4I"></a>涅槃之体无定无果。<a id="a-4J"></a>善男子，<a id="a-4K"></a>夫涅槃者，<a id="a-4L"></a>亦可言定，<a id="a-4M"></a>亦可言果。<a id="a-4N"></a>云何为定？<a id="a-4O"></a>一切诸佛所有涅槃常乐我净，<a id="a-4P"></a>是故为定；<a id="a-4Q"></a>无生老坏，<a id="a-4R"></a>是故为定；<a id="a-4S"></a>一阐提等，<a id="a-4T"></a>犯四重禁、<a id="a-4U"></a>诽谤方等、<a id="a-4V"></a>作五逆罪，<a id="a-4W"></a>舍除本心必定得故，<a id="a-4X"></a>是故为定。</p>
  <p id="a4Y">“善男子，<a id="a-4Z"></a>如汝所言，<a id="a-4a"></a>若人闻我说大涅槃一字一句得阿耨多罗三藐三菩提者，<a id="a-4b"></a>汝于是义犹未解了。<a id="a-4c"></a>汝当谛听，<a id="a-4d"></a>吾当为汝更分别之。<a id="a-4e"></a>善男子，<a id="a-4f"></a>若有善男子、<a id="a-4g"></a>善女人，<a id="a-4h"></a>闻大涅槃一字一句，<a id="a-4i"></a>不作字相，<a id="a-4j"></a>不作句相，<a id="a-4k"></a>不作闻相，<a id="a-4l"></a>不作佛相，<a id="a-4m"></a>不作说相，<a id="a-4n"></a>如是义者名无相相，<a id="a-4o"></a>以无相相故得阿耨多罗三藐三菩提。</p>
  <p id="a4p">“善男子，<a id="a-4q"></a>如汝所言，<a id="a-4r"></a>闻恶声故至三塗者，<a id="a-4s"></a>是义不然。<a id="a-4t"></a>何以故？<a id="a-4u"></a>非以恶声而至三塗，<a id="a-4v"></a>当知是果乃是恶心。<a id="a-4w"></a>所以者何？<a id="a-4x"></a>有善男子、<a id="a-4y"></a>善女人等，<a id="a-4z"></a>虽闻恶声，<a id="a-50"></a>心不生恶，<a id="a-51"></a>是故当知非因恶声生三趣中；<a id="a-52"></a>而诸众生因烦恼结，<a id="a-53"></a>恶心滋多生三恶趣，<a id="a-54"></a>非因恶声。<a id="a-55"></a>若声有定相，<a id="a-56"></a>诸有闻者，<a id="a-57"></a>一切悉应生于恶心。<a id="a-58"></a>或有生者，<a id="a-59"></a>有不生者，<a id="a-5A"></a>是故当知声无定相。<a id="a-5B"></a>以无定故，<a id="a-5C"></a>虽复因之，<a id="a-5D"></a>不生恶心。<a id="a-5E"></a>”</p>
  <p id="a5F">“世尊，<a id="a-5G"></a>声若无定，<a id="a-5H"></a>云何菩萨昔所不闻而今得闻？<a id="a-5I"></a>”</p>
  <p id="a5J">“善男子，<a id="a-5K"></a>声无定相，<a id="a-5L"></a>昔所不闻令诸菩萨而今得闻，<a id="a-5M"></a>以是义故，<a id="a-5N"></a>我作是说，<a id="a-5O"></a>昔所不闻而今得闻。</p>
  <p id="a5P">“善男子，<a id="a-5Q"></a>云何昔所不见而今得见？<a id="a-5R"></a>善男子，<a id="a-5S"></a>菩萨摩诃萨修大涅槃微妙经典，<a id="a-5T"></a>先取明相，<a id="a-5U"></a>所谓日月星宿、<a id="a-5V"></a>庭燎灯烛、<a id="a-5W"></a>珠火之明、<a id="a-5X"></a>药草等光，<a id="a-5Y"></a>以修习故得异眼根，<a id="a-5Z"></a>异于声闻、<a id="a-5a"></a>缘觉所得。<a id="a-5b"></a>云何为异？<a id="a-5c"></a>二乘所得清净天眼，<a id="a-5d"></a>若依欲界四大眼根不见初禅，<a id="a-5e"></a>若依初禅不见上地，<a id="a-5f"></a>乃至自眼犹不能见，<a id="a-5g"></a>若欲多见极至三千大千世界。<a id="a-5h"></a>菩萨摩诃萨不修天眼见妙色身悉是骨相，<a id="a-5i"></a>虽见他方恒河沙等世界色相，<a id="a-5j"></a>不作色相，<a id="a-5k"></a>不作常相、<a id="a-5l"></a>有相、<a id="a-5m"></a>物相、<a id="a-5n"></a>名字等相，<a id="a-5o"></a>作因缘相，<a id="a-5p"></a>不作见相，<a id="a-5q"></a>不言是眼微妙净相，<a id="a-5r"></a>唯见因缘、<a id="a-5s"></a>非因缘相。<a id="a-5t"></a>云何因缘？<a id="a-5u"></a>色是眼缘。<a id="a-5v"></a>若使是色非因缘者，<a id="a-5w"></a>一切凡夫不应生于见色之相。<a id="a-5x"></a>以是义故，<a id="a-5y"></a>色名因缘。<a id="a-5z"></a>非因缘者，<a id="a-60"></a>菩萨摩诃萨虽复见色，<a id="a-61"></a>不作色相，<a id="a-62"></a>是故非缘。<a id="a-63"></a>以是义故，<a id="a-64"></a>菩萨所得清净天眼，<a id="a-65"></a>异于声闻、<a id="a-66"></a>缘觉所得。<a id="a-67"></a>以是异故，<a id="a-68"></a>一时遍见十方世界现在诸佛，<a id="a-69"></a>是名菩萨昔所不见而今得见。<a id="a-6A"></a>以是异故，<a id="a-6B"></a>能见微尘声闻、<a id="a-6C"></a>缘觉所不能见。<a id="a-6D"></a>以是异故，<a id="a-6E"></a>虽见自眼，<a id="a-6F"></a>初无见相，<a id="a-6G"></a>见无常相，<a id="a-6H"></a>见凡夫身三十六物不净充满，<a id="a-6I"></a>如于掌中观阿摩勒果。<a id="a-6J"></a>以是义故，<a id="a-6K"></a>昔所不见而今得见。<a id="a-6L"></a>若见众生所有色相，<a id="a-6M"></a>则知其人大小乘根；<a id="a-6N"></a>一触衣故，<a id="a-6O"></a>亦知是人善恶诸根差别之相。<a id="a-6P"></a>以是义故，<a id="a-6Q"></a>昔所不知而今得知。<a id="a-6R"></a>以一见故，<a id="a-6S"></a>昔所不知而今得知。<a id="a-6T"></a>以此知故，<a id="a-6U"></a>昔所不见而今得见。</p>
  <p id="a6V">“复次，<a id="a-6W"></a>善男子，<a id="a-6X"></a>云何菩萨昔所不知而今得知？<a id="a-6Y"></a>菩萨摩诃萨虽知凡夫贪恚痴心，<a id="a-6Z"></a>初不作心及心数相，<a id="a-6a"></a>不作众生及以物相，<a id="a-6b"></a>修第一义毕竟空相。<a id="a-6c"></a>何以故？<a id="a-6d"></a>一切菩萨常善修习空性相故。<a id="a-6e"></a>以修空故，<a id="a-6f"></a>昔所不知而今得知。<a id="a-6g"></a>云何为知？<a id="a-6h"></a>知无有我、<a id="a-6i"></a>无有我所，<a id="a-6j"></a>知诸众生皆有佛性，<a id="a-6k"></a>以佛性故，<a id="a-6l"></a>一阐提等舍离本心，<a id="a-6m"></a>悉当得成阿耨多罗三藐三菩提。<a id="a-6n"></a>如此皆是声闻、<a id="a-6o"></a>缘觉所不能知，<a id="a-6p"></a>菩萨能知。<a id="a-6q"></a>以是义故，<a id="a-6r"></a>昔所不知而今得知。</p>
  <p id="a6s">“复次，<a id="a-6t"></a>善男子，<a id="a-6u"></a>云何昔所不知而今得知？<a id="a-6v"></a>菩萨摩诃萨修大涅槃微妙经典，<a id="a-6w"></a>念过去世一切众生所生种姓、<a id="a-6x"></a>父母兄弟、<a id="a-6y"></a>妻子眷属、<a id="a-6z"></a>知识怨憎，<a id="a-70"></a>于一念中得殊异智，<a id="a-71"></a>异于声闻、<a id="a-72"></a>缘觉智慧。<a id="a-73"></a>云何为异？<a id="a-74"></a>声闻、<a id="a-75"></a>缘觉所有智慧，<a id="a-76"></a>念过去世所有众生种姓、<a id="a-77"></a>父母乃至怨憎，<a id="a-78"></a>而作种姓至怨憎相；<a id="a-79"></a>菩萨不尔，<a id="a-7A"></a>虽念过去种姓、<a id="a-7B"></a>父母乃至怨憎，<a id="a-7C"></a>终不生于种姓、<a id="a-7D"></a>父母、<a id="a-7E"></a>怨憎等相，<a id="a-7F"></a>常作法相、<a id="a-7G"></a>空寂之相，<a id="a-7H"></a>是名菩萨昔所不知而今得知。</p>
  <p id="a7I">“复次，<a id="a-7J"></a>善男子，<a id="a-7K"></a>云何昔所不知而今得知？<a id="a-7L"></a>菩萨摩诃萨修大涅槃微妙经典，<a id="a-7M"></a>得他心智，<a id="a-7N"></a>异于声闻、<a id="a-7O"></a>缘觉所得。<a id="a-7P"></a>云何为异？<a id="a-7Q"></a>声闻、<a id="a-7R"></a>缘觉以一念智知人心时，<a id="a-7S"></a>则不能知地狱、<a id="a-7T"></a>畜生、<a id="a-7U"></a>饿鬼、<a id="a-7V"></a>天心；<a id="a-7W"></a>菩萨不尔，<a id="a-7X"></a>于一念中遍知六趣众生之心，<a id="a-7Y"></a>是名菩萨昔所不知而今得知。<a id="a-7Z"></a>复次，<a id="a-7a"></a>善男子，<a id="a-7b"></a>复有异知，<a id="a-7c"></a>菩萨摩诃萨于一心中，<a id="a-7d"></a>知须陀洹初心次第至十六心。<a id="a-7e"></a>以是义故，<a id="a-7f"></a>昔所不知而今得知。<a id="a-7g"></a>是为菩萨修大涅槃具足成就第二功德。</p>
  <p id="a7h">“复次，<a id="a-7i"></a>善男子，<a id="a-7j"></a>云何菩萨摩诃萨修大涅槃成就具足第三功德？<a id="a-7k"></a>善男子，<a id="a-7l"></a>菩萨摩诃萨修大涅槃舍慈得慈，<a id="a-7m"></a>得慈之时不从因缘。<a id="a-7n"></a>云何名为舍慈得慈？<a id="a-7o"></a>善男子，<a id="a-7p"></a>慈名世谛，<a id="a-7q"></a>菩萨摩诃萨舍世谛慈得第一义慈，<a id="a-7r"></a>第一义慈不从缘得。<a id="a-7s"></a>复次，<a id="a-7t"></a>云何舍慈得慈？<a id="a-7u"></a>慈若可舍，<a id="a-7v"></a>名凡夫慈；<a id="a-7w"></a>慈若可得，<a id="a-7x"></a>即名菩萨无缘之慈，<a id="a-7y"></a>舍一阐提慈、<a id="a-7z"></a>犯重禁慈、<a id="a-80"></a>谤方等慈、<a id="a-81"></a>作五逆慈，<a id="a-82"></a>得怜愍慈，<a id="a-83"></a>得如来慈、<a id="a-84"></a>世尊之慈、<a id="a-85"></a>无因缘慈。<a id="a-86"></a>云何复名舍慈得慈？<a id="a-87"></a>舍黄门慈、<a id="a-88"></a>无根二根女人之慈、<a id="a-89"></a>屠脍猎师畜养鸡猪如是等慈，<a id="a-8A"></a>亦舍声闻、<a id="a-8B"></a>辟支佛慈，<a id="a-8C"></a>得诸菩萨无缘之慈，<a id="a-8D"></a>不见已慈、<a id="a-8E"></a>不见他慈，<a id="a-8F"></a>不见持戒、<a id="a-8G"></a>不见破戒，<a id="a-8H"></a>虽自见悲不见众生，<a id="a-8I"></a>虽有苦受不见受者。<a id="a-8J"></a>何以故？<a id="a-8K"></a>以修第一真实义故。<a id="a-8L"></a>是名菩萨修大涅槃成就具足第三功德。</p>
  <p id="a8M">“复次，<a id="a-8N"></a>善男子，<a id="a-8O"></a>云何菩萨摩诃萨修大涅槃成就具足第四功德？<a id="a-8P"></a>善男子，<a id="a-8Q"></a>菩萨摩诃萨修大涅槃成就具足第四功德，<a id="a-8R"></a>有十种事。<a id="a-8S"></a>何等为十？<a id="a-8T"></a>一者、<a id="a-8U"></a>根深难可倾拔，<a id="a-8V"></a>二者、<a id="a-8W"></a>自身生决定想，<a id="a-8X"></a>三者、<a id="a-8Y"></a>不观福田及非福田，<a id="a-8Z"></a>四者、<a id="a-8a"></a>修净佛土，<a id="a-8b"></a>五者、<a id="a-8c"></a>灭除有余，<a id="a-8d"></a>六者、<a id="a-8e"></a>断除业缘，<a id="a-8f"></a>七者、<a id="a-8g"></a>修清净身，<a id="a-8h"></a>八者、<a id="a-8i"></a>了知诸缘，<a id="a-8j"></a>九者、<a id="a-8k"></a>离诸怨敌，<a id="a-8l"></a>十者、<a id="a-8m"></a>断除二边。</p>
  <p id="a8n">“云何根深难可倾拔？<a id="a-8o"></a>所言根者名不放逸，<a id="a-8p"></a>不放逸者为是何根？<a id="a-8q"></a>所谓阿耨多罗三藐三菩提根。<a id="a-8r"></a>善男子，<a id="a-8s"></a>一切诸佛诸善根本皆不放逸，<a id="a-8t"></a>不放逸故，<a id="a-8u"></a>诸余善根展转增长；<a id="a-8v"></a>以能增长诸善根故，<a id="a-8w"></a>于诸善中最为殊胜。<a id="a-8x"></a>善男子，<a id="a-8y"></a>如诸迹中，<a id="a-8z"></a>象迹为上；<a id="a-90"></a>不放逸法亦复如是，<a id="a-91"></a>于诸善法最为殊胜。<a id="a-92"></a>善男子，<a id="a-93"></a>如诸明中，<a id="a-94"></a>日光为最；<a id="a-95"></a>不放逸法亦复如是，<a id="a-96"></a>于诸善法最为殊胜。<a id="a-97"></a>善男子，<a id="a-98"></a>如诸王中，<a id="a-99"></a>转轮圣王为最第一；<a id="a-9A"></a>不放逸法亦复如是，<a id="a-9B"></a>于诸善法为最第一。<a id="a-9C"></a>善男子，<a id="a-9D"></a>如诸流中，<a id="a-9E"></a>四河为最；<a id="a-9F"></a>不放逸法亦复如是，<a id="a-9G"></a>于诸善法为上为最。<a id="a-9H"></a>善男子，<a id="a-9I"></a>如诸山中，<a id="a-9J"></a>须弥山王为最第一；<a id="a-9K"></a>不放逸法亦复如是，<a id="a-9L"></a>于诸善法为最第一。<a id="a-9M"></a>善男子，<a id="a-9N"></a>如水生华中，<a id="a-9O"></a>青莲为最；<a id="a-9P"></a>不放逸法亦复如是，<a id="a-9Q"></a>于诸善法为最为上。<a id="a-9R"></a>善男子，<a id="a-9S"></a>如陆生华中，<a id="a-9T"></a>婆利师华为最为上；<a id="a-9U"></a>不放逸法亦复如是，<a id="a-9V"></a>于诸善法为最为上。<a id="a-9W"></a>善男子，<a id="a-9X"></a>如诸兽中，<a id="a-9Y"></a>师子为最；<a id="a-9Z"></a>不放逸法亦复如是，<a id="a-9a"></a>于诸善法为最为上。<a id="a-9b"></a>善男子，<a id="a-9c"></a>如飞鸟中，<a id="a-9d"></a>金翅鸟王为最为上；<a id="a-9e"></a>不放逸法亦复如是，<a id="a-9f"></a>于诸善法为最为上。<a id="a-9g"></a>善男子，<a id="a-9h"></a>如大身中，<a id="a-9i"></a>罗睺阿修罗王为最为上；<a id="a-9j"></a>不放逸法亦复如是，<a id="a-9k"></a>于诸善法为最为上。<a id="a-9l"></a>善男子，<a id="a-9m"></a>如一切众生若二足、<a id="a-9n"></a>四足、<a id="a-9o"></a>多足、<a id="a-9p"></a>无足中，<a id="a-9q"></a>如来为最；<a id="a-9r"></a>不放逸法亦复如是，<a id="a-9s"></a>于善法中为最为上。<a id="a-9t"></a>善男子，<a id="a-9u"></a>如诸众中，<a id="a-9v"></a>佛僧为上；<a id="a-9w"></a>不放逸法亦复如是，<a id="a-9x"></a>于善法中为最为上。<a id="a-9y"></a>善男子，<a id="a-9z"></a>如佛法中，<a id="a-A0"></a>大涅槃法为最为上；<a id="a-A1"></a>不放逸法亦复如是，<a id="a-A2"></a>于诸善法为最为上。<a id="a-A3"></a>善男子，<a id="a-A4"></a>以是义故，<a id="a-A5"></a>不放逸根深固难拔。<a id="a-A6"></a>云何不放逸故而得增长？<a id="a-A7"></a>所谓信根、<a id="a-A8"></a>戒根、<a id="a-A9"></a>施根、<a id="a-AA"></a>慧根、<a id="a-AB"></a>忍根、<a id="a-AC"></a>闻根、<a id="a-AD"></a>进根、<a id="a-AE"></a>念根、<a id="a-AF"></a>定根、<a id="a-AG"></a>善知识根，<a id="a-AH"></a>如是诸根不放逸故而得增长，<a id="a-AI"></a>以增长故深固难拔。<a id="a-AJ"></a>以是义故，<a id="a-AK"></a>名为菩萨摩诃萨修大涅槃根深难拔。</p>
  <p id="aAL">“云何于身作决定想？<a id="a-AM"></a>于自身所生决定心：<a id="a-AN"></a>‘我今此身，<a id="a-AO"></a>于未来世，<a id="a-AP"></a>定当为阿耨多罗三藐三菩提器。<a id="a-AQ"></a>’心亦如是，<a id="a-AR"></a>不作狭小，<a id="a-AS"></a>不作变易，<a id="a-AT"></a>不作声闻、<a id="a-AU"></a>辟支佛心，<a id="a-AV"></a>不作魔心及自乐心、<a id="a-AW"></a>乐生死心，<a id="a-AX"></a>常为众生求慈悲心，<a id="a-AY"></a>是名菩萨于自身中生决定心：<a id="a-AZ"></a>‘我于来世当为阿耨多罗三藐三菩提器。<a id="a-Aa"></a>’以是义故，<a id="a-Ab"></a>菩萨摩诃萨修大涅槃，<a id="a-Ac"></a>于自身中生决定想。</p>
  <p id="aAd">“云何菩萨不观福田及非福田？<a id="a-Ae"></a>云何福田？<a id="a-Af"></a>外道持戒上至诸佛，<a id="a-Ag"></a>是名福田。<a id="a-Ah"></a>若有念言：<a id="a-Ai"></a>‘如是等辈是真福田。<a id="a-Aj"></a>’当知是心则为狭劣。<a id="a-Ak"></a>菩萨摩诃萨悉观一切无量众生无非福田。<a id="a-Al"></a>何以故？<a id="a-Am"></a>以善修习异念处故。<a id="a-An"></a>有异念处善修习者，<a id="a-Ao"></a>观诸众生无有持戒及以毁戒，<a id="a-Ap"></a>常观诸佛世尊所说：<a id="a-Aq"></a>‘施虽四种，<a id="a-Ar"></a>俱得净报。<a id="a-As"></a>’何等为四？<a id="a-At"></a>一者、<a id="a-Au"></a>施主清净，<a id="a-Av"></a>受者不净；<a id="a-Aw"></a>二者、<a id="a-Ax"></a>施主不净，<a id="a-Ay"></a>受者清净；<a id="a-Az"></a>三者、<a id="a-B0"></a>施受俱净；<a id="a-B1"></a>四者、<a id="a-B2"></a>二俱不净。<a id="a-B3"></a>云何施净、<a id="a-B4"></a>受者不净？<a id="a-B5"></a>施主具有戒闻智慧，<a id="a-B6"></a>知有惠施及以果报；<a id="a-B7"></a>受者破戒，<a id="a-B8"></a>专著邪见无施无报，<a id="a-B9"></a>是名施净、<a id="a-BA"></a>受者不净。<a id="a-BB"></a>云何名为受者清净，<a id="a-BC"></a>施主不净？<a id="a-BD"></a>施主破戒，<a id="a-BE"></a>专著邪见，<a id="a-BF"></a>言无惠施及以果报；<a id="a-BG"></a>受者持戒，<a id="a-BH"></a>多闻智慧，<a id="a-BI"></a>知有惠施及施果报，<a id="a-BJ"></a>是名施主不净、<a id="a-BK"></a>受者清净。<a id="a-BL"></a>云何名为施受俱净？<a id="a-BM"></a>施者、<a id="a-BN"></a>受者俱有持戒，<a id="a-BO"></a>多闻智慧，<a id="a-BP"></a>知有惠施及施果报，<a id="a-BQ"></a>是名施受二俱清净。<a id="a-BR"></a>云何名为二俱不净？<a id="a-BS"></a>施者、<a id="a-BT"></a>受者破戒邪见，<a id="a-BU"></a>言：<a id="a-BV"></a>‘无有施及施果报。<a id="a-BW"></a>若如是者，<a id="a-BX"></a>云何复言得净果报？<a id="a-BY"></a>以无施无报故名为净。<a id="a-BZ"></a>’善男子，<a id="a-Ba"></a>若有不见施及施报，<a id="a-Bb"></a>当知是人不名破戒专著邪见。<a id="a-Bc"></a>若依声闻，<a id="a-Bd"></a>言不见施及施果报，<a id="a-Be"></a>是则名为破戒邪见。<a id="a-Bf"></a>若依如是《大涅槃经》，<a id="a-Bg"></a>不见惠施及施果报，<a id="a-Bh"></a>是则名为持戒正见。<a id="a-Bi"></a>菩萨摩诃萨有异念处，<a id="a-Bj"></a>以修习故，<a id="a-Bk"></a>不见众生持戒、<a id="a-Bl"></a>破戒、<a id="a-Bm"></a>施者、<a id="a-Bn"></a>受者及施果报，<a id="a-Bo"></a>是故得名持戒正见。<a id="a-Bp"></a>以是义故，<a id="a-Bq"></a>菩萨摩诃萨不观福田及非福田。</p>
  <p id="aBr">“云何名为净佛国土？<a id="a-Bs"></a>菩萨摩诃萨修大涅槃微妙经典，<a id="a-Bt"></a>为阿耨多罗三藐三菩提度众生故，<a id="a-Bu"></a>离杀害心。<a id="a-Bv"></a>以此善根，<a id="a-Bw"></a>愿与一切众生共之，<a id="a-Bx"></a>愿诸众生得寿命长，<a id="a-By"></a>有大势力，<a id="a-Bz"></a>获大神通。<a id="a-C0"></a>以是誓愿因缘力故，<a id="a-C1"></a>于未来世成佛之时，<a id="a-C2"></a>国土所有一切众生得寿命长，<a id="a-C3"></a>有大势力，<a id="a-C4"></a>获大神通。<a id="a-C5"></a>复次，<a id="a-C6"></a>善男子，<a id="a-C7"></a>菩萨摩诃萨修大涅槃微妙经典，<a id="a-C8"></a>为阿耨多罗三藐三菩提度众生故，<a id="a-C9"></a>离偷盗心。<a id="a-CA"></a>以此善根，<a id="a-CB"></a>愿与一切众生共之，<a id="a-CC"></a>愿诸佛国土地所有纯是七宝，<a id="a-CD"></a>众生富足所欲自恣。<a id="a-CE"></a>以此誓愿因缘力故，<a id="a-CF"></a>于未来世成佛之时，<a id="a-CG"></a>所得国土纯是七宝，<a id="a-CH"></a>众生富足，<a id="a-CI"></a>所欲自恣。<a id="a-CJ"></a>复次，<a id="a-CK"></a>善男子，<a id="a-CL"></a>菩萨摩诃萨修大涅槃微妙经典，<a id="a-CM"></a>为阿耨多罗三藐三菩提度众生故，<a id="a-CN"></a>离淫欲心。<a id="a-CO"></a>以此善根，<a id="a-CP"></a>愿与一切众生共之，<a id="a-CQ"></a>愿诸佛土所有众生无有贪欲、<a id="a-CR"></a>瞋恚、<a id="a-CS"></a>痴心，<a id="a-CT"></a>亦无饥渴苦恼之患。<a id="a-CU"></a>以是誓愿因缘力故，<a id="a-CV"></a>于未来世成佛之时，<a id="a-CW"></a>国土众生远离贪淫、<a id="a-CX"></a>瞋恚、<a id="a-CY"></a>痴心，<a id="a-CZ"></a>一切无有饥渴苦恼。<a id="a-Ca"></a>复次，<a id="a-Cb"></a>善男子，<a id="a-Cc"></a>菩萨摩诃萨修大涅槃微妙经典，<a id="a-Cd"></a>为阿耨多罗三藐三菩提度众生故，<a id="a-Ce"></a>离妄语心。<a id="a-Cf"></a>以此善根，<a id="a-Cg"></a>愿与一切众生共之，<a id="a-Ch"></a>愿诸佛土常有茂林华果香树，<a id="a-Ci"></a>所有众生得妙音声。<a id="a-Cj"></a>以是誓愿因缘力故，<a id="a-Ck"></a>于未来世成佛之时，<a id="a-Cl"></a>所有国土常有茂林华果香树，<a id="a-Cm"></a>其中众生悉得清净上妙音声。<a id="a-Cn"></a>复次，<a id="a-Co"></a>善男子，<a id="a-Cp"></a>菩萨摩诃萨修大涅槃微妙经典，<a id="a-Cq"></a>为阿耨多罗三藐三菩提度众生故，<a id="a-Cr"></a>远离两舌。<a id="a-Cs"></a>以此善根，<a id="a-Ct"></a>愿与一切众生共之，<a id="a-Cu"></a>愿诸佛土所有众生常共和合讲说正法。<a id="a-Cv"></a>以是誓愿因缘力故，<a id="a-Cw"></a>成佛之时，<a id="a-Cx"></a>国土所有一切众生悉共和合讲论法要。<a id="a-Cy"></a>复次，<a id="a-Cz"></a>善男子，<a id="a-D0"></a>菩萨摩诃萨修大涅槃微妙经典，<a id="a-D1"></a>为阿耨多罗三藐三菩提度众生故，<a id="a-D2"></a>远离恶口。<a id="a-D3"></a>以此善根，<a id="a-D4"></a>愿与一切众生共之，<a id="a-D5"></a>愿诸佛土地平如掌，<a id="a-D6"></a>无有石沙荆蕀恶刺，<a id="a-D7"></a>所有众生其心平等。<a id="a-D8"></a>以是誓愿因缘力故，<a id="a-D9"></a>于未来世成佛之时，<a id="a-DA"></a>所得国土地平如掌，<a id="a-DB"></a>无有石沙荆蕀恶刺，<a id="a-DC"></a>所有众生其心平等。<a id="a-DD"></a>复次，<a id="a-DE"></a>善男子，<a id="a-DF"></a>菩萨摩诃萨修大涅槃微妙经典，<a id="a-DG"></a>为阿耨多罗三藐三菩提度众生故，<a id="a-DH"></a>离无义语。<a id="a-DI"></a>以此善根，<a id="a-DJ"></a>愿与一切众生共之，<a id="a-DK"></a>愿诸佛土所有众生无有苦恼。<a id="a-DL"></a>以是誓愿因缘力故，<a id="a-DM"></a>于未来世成佛之时，<a id="a-DN"></a>国土所有一切众生无有苦恼。<a id="a-DO"></a>复次，<a id="a-DP"></a>善男子，<a id="a-DQ"></a>菩萨摩诃萨修大涅槃微妙经典，<a id="a-DR"></a>为阿耨多罗三藐三菩提度众生故，<a id="a-DS"></a>远离贪嫉。<a id="a-DT"></a>以此善根，<a id="a-DU"></a>愿与一切众生共之，<a id="a-DV"></a>愿诸佛土一切众生无有贪嫉恼害邪见。<a id="a-DW"></a>以此誓愿因缘力故，<a id="a-DX"></a>于未来世成佛之时，<a id="a-DY"></a>国土所有一切众生悉无贪嫉恼害邪见。<a id="a-DZ"></a>复次，<a id="a-Da"></a>善男子，<a id="a-Db"></a>菩萨摩诃萨修大涅槃微妙经典，<a id="a-Dc"></a>为阿耨多罗三藐三菩提度众生故，<a id="a-Dd"></a>远离恼害。<a id="a-De"></a>以此善根，<a id="a-Df"></a>愿与一切众生共之，<a id="a-Dg"></a>愿诸佛土所有众生悉共修习大慈大悲得一子地。<a id="a-Dh"></a>以是誓愿因缘力故，<a id="a-Di"></a>于未来世成佛之时，<a id="a-Dj"></a>世界所有一切众生悉共修习大慈大悲得一子地。<a id="a-Dk"></a>复次，<a id="a-Dl"></a>善男子，<a id="a-Dm"></a>菩萨摩诃萨修大涅槃微妙经典，<a id="a-Dn"></a>为阿耨多罗三藐三菩提度众生故，<a id="a-Do"></a>远离邪见。<a id="a-Dp"></a>以此善根，<a id="a-Dq"></a>愿与一切众生共之，<a id="a-Dr"></a>愿诸佛土所有众生悉得摩诃般若波罗蜜。<a id="a-Ds"></a>以是誓愿因缘力故，<a id="a-Dt"></a>于未来世成佛之时，<a id="a-Du"></a>世界众生悉得受持摩诃般若波罗蜜。<a id="a-Dv"></a>是名菩萨修净佛土。</p>
  <p id="aDw">“云何菩萨摩诃萨灭除有余？<a id="a-Dx"></a>有余有三：<a id="a-Dy"></a>一者、<a id="a-Dz"></a>烦恼余报，<a id="a-E0"></a>二者、<a id="a-E1"></a>余业，<a id="a-E2"></a>三者、<a id="a-E3"></a>余有。<a id="a-E4"></a>善男子，<a id="a-E5"></a>云何名为烦恼余报？<a id="a-E6"></a>若有众生习近贪欲，<a id="a-E7"></a>是报熟故，<a id="a-E8"></a>堕于地狱；<a id="a-E9"></a>从地狱出受畜生身，<a id="a-EA"></a>所谓鸽、<a id="a-EB"></a>雀、<a id="a-EC"></a>鸳鸯、<a id="a-ED"></a>鹦鹉、<a id="a-EE"></a>耆婆耆婆、<a id="a-EF"></a>舍利伽鸟、<a id="a-EG"></a>青雀、<a id="a-EH"></a>鱼、<a id="a-EI"></a>鳖、<a id="a-EJ"></a>猕猴、<a id="a-EK"></a>獐鹿；<a id="a-EL"></a>若得人身，<a id="a-EM"></a>受黄门形、<a id="a-EN"></a>女人、<a id="a-EO"></a>二根、<a id="a-EP"></a>无根、<a id="a-EQ"></a>淫女；<a id="a-ER"></a>若得出家，<a id="a-ES"></a>犯初重戒，<a id="a-ET"></a>是名余报。<a id="a-EU"></a>复次，<a id="a-EV"></a>善男子，<a id="a-EW"></a>若有众生以殷重心，<a id="a-EX"></a>习近瞋恚，<a id="a-EY"></a>是报熟故，<a id="a-EZ"></a>堕于地狱；<a id="a-Ea"></a>从地狱出，<a id="a-Eb"></a>受畜生身，<a id="a-Ec"></a>所谓毒蛇具四种毒——见毒、<a id="a-Ed"></a>触毒、<a id="a-Ee"></a>啮毒、<a id="a-Ef"></a>嘘毒，<a id="a-Eg"></a>师子、<a id="a-Eh"></a>虎、<a id="a-Ei"></a>狼、<a id="a-Ej"></a>熊罴、<a id="a-Ek"></a>猫、<a id="a-El"></a>狸、<a id="a-Em"></a>鹰、<a id="a-En"></a>鹞之属；<a id="a-Eo"></a>若得人身，<a id="a-Ep"></a>具足十六诸恶律仪；<a id="a-Eq"></a>若得出家，<a id="a-Er"></a>犯第二重戒，<a id="a-Es"></a>是名余报。<a id="a-Et"></a>复次，<a id="a-Eu"></a>善男子，<a id="a-Ev"></a>若有修习愚痴之人，<a id="a-Ew"></a>是报熟时，<a id="a-Ex"></a>堕于地狱；<a id="a-Ey"></a>从地狱出受畜生身，<a id="a-Ez"></a>所谓象、<a id="a-F0"></a>猪、<a id="a-F1"></a>牛、<a id="a-F2"></a>羊、<a id="a-F3"></a>水牛、<a id="a-F4"></a>蚤、<a id="a-F5"></a>虱、<a id="a-F6"></a>蚊、<a id="a-F7"></a>虻、<a id="a-F8"></a>蚁子等形；<a id="a-F9"></a>若得人身，<a id="a-FA"></a>聋盲喑哑癃残背偻，<a id="a-FB"></a>诸根不具，<a id="a-FC"></a>不能受法；<a id="a-FD"></a>若得出家，<a id="a-FE"></a>诸根闇钝，<a id="a-FF"></a>喜犯重戒乃至五钱，<a id="a-FG"></a>是名余报。<a id="a-FH"></a>复次，<a id="a-FI"></a>善男子，<a id="a-FJ"></a>若有修习憍慢之人，<a id="a-FK"></a>是报熟时，<a id="a-FL"></a>堕于地狱；<a id="a-FM"></a>从地狱出，<a id="a-FN"></a>受畜生身，<a id="a-FO"></a>所谓粪虫、<a id="a-FP"></a>驼驴、<a id="a-FQ"></a>犬、<a id="a-FR"></a>马；<a id="a-FS"></a>若生人中，<a id="a-FT"></a>受奴婢身，<a id="a-FU"></a>贫穷乞丐；<a id="a-FV"></a>或得出家，<a id="a-FW"></a>常为众生之所轻贱，<a id="a-FX"></a>破第四戒，<a id="a-FY"></a>是名余报。<a id="a-FZ"></a>如是等名烦恼余报。<a id="a-Fa"></a>如是余报，<a id="a-Fb"></a>菩萨摩诃萨以能修习大涅槃故悉得除灭。<a id="a-Fc"></a>云何余业？<a id="a-Fd"></a>谓一切凡夫业、<a id="a-Fe"></a>一切声闻业、<a id="a-Ff"></a>须陀洹人受七有业、<a id="a-Fg"></a>斯陀含人受二有业、<a id="a-Fh"></a>阿那含人受色有业，<a id="a-Fi"></a>是名余业。<a id="a-Fj"></a>如是余业，<a id="a-Fk"></a>菩萨摩诃萨以能修习大涅槃故，<a id="a-Fl"></a>悉得断除。<a id="a-Fm"></a>云何余有？<a id="a-Fn"></a>阿罗汉得阿罗汉果，<a id="a-Fo"></a>辟支佛得辟支佛果，<a id="a-Fp"></a>无业无结而转二果，<a id="a-Fq"></a>是名余有。<a id="a-Fr"></a>如是三种有余之法，<a id="a-Fs"></a>菩萨摩诃萨修习大乘《大涅槃经》故得灭除。<a id="a-Ft"></a>是名菩萨摩诃萨灭除有余。</p>
  <p id="aFu">“云何菩萨修清净身？<a id="a-Fv"></a>菩萨摩诃萨修不杀戒有五种心，<a id="a-Fw"></a>谓下、<a id="a-Fx"></a>中、<a id="a-Fy"></a>上、<a id="a-Fz"></a>上中、<a id="a-G0"></a>上上，<a id="a-G1"></a>乃至正见亦复如是。<a id="a-G2"></a>是五十心名初发心，<a id="a-G3"></a>具足决定成五十心，<a id="a-G4"></a>是名满足。<a id="a-G5"></a>如是百心名百福德，<a id="a-G6"></a>具足百福成于一相，<a id="a-G7"></a>如是展转具足成就三十二相，<a id="a-G8"></a>名清净身。<a id="a-G9"></a>所以复修八十种好，<a id="a-GA"></a>世有众生事八十神。<a id="a-GB"></a>何等八十？<a id="a-GC"></a>十二日、<a id="a-GD"></a>十二大天、<a id="a-GE"></a>五大星、<a id="a-GF"></a>北斗、<a id="a-GG"></a>马天、<a id="a-GH"></a>行道天、<a id="a-GI"></a>婆罗堕跋阇天、<a id="a-GJ"></a>功德天、<a id="a-GK"></a>二十八宿、<a id="a-GL"></a>地天、<a id="a-GM"></a>风天、<a id="a-GN"></a>水天、<a id="a-GO"></a>火天、<a id="a-GP"></a>梵天、<a id="a-GQ"></a>楼陀天、<a id="a-GR"></a>因提天、<a id="a-GS"></a>拘摩罗天、<a id="a-GT"></a>八臂天、<a id="a-GU"></a>摩醯首罗天、<a id="a-GV"></a>半阇罗天、<a id="a-GW"></a>鬼子母天、<a id="a-GX"></a>四天王天、<a id="a-GY"></a>造书天、<a id="a-GZ"></a>婆薮天，<a id="a-Ga"></a>是名八十。<a id="a-Gb"></a>为此众生修八十好以自庄严，<a id="a-Gc"></a>是名菩萨清净之身。<a id="a-Gd"></a>何以故？<a id="a-Ge"></a>是八十天，<a id="a-Gf"></a>一切众生之所信伏，<a id="a-Gg"></a>是故菩萨修八十好其身不动，<a id="a-Gh"></a>令彼众生随其所信各各得见，<a id="a-Gi"></a>见已宗敬，<a id="a-Gj"></a>各发阿耨多罗三藐三菩提心。<a id="a-Gk"></a>以是义故，<a id="a-Gl"></a>菩萨摩诃萨修于净身。<a id="a-Gm"></a>善男子，<a id="a-Gn"></a>譬如有人欲请大王，<a id="a-Go"></a>要当庄严所有舍宅极令清净，<a id="a-Gp"></a>办具种种百味肴膳，<a id="a-Gq"></a>然后王乃就其所请；<a id="a-Gr"></a>菩萨摩诃萨亦复如是，<a id="a-Gs"></a>欲请阿耨多罗三藐三菩提法轮王故，<a id="a-Gt"></a>先当修身极令清净，<a id="a-Gu"></a>无上法王乃当处之。<a id="a-Gv"></a>以是义故，<a id="a-Gw"></a>菩萨摩诃萨要当修于清净之身。<a id="a-Gx"></a>善男子，<a id="a-Gy"></a>譬如有人，<a id="a-Gz"></a>欲服甘露，<a id="a-H0"></a>先当净身；<a id="a-H1"></a>菩萨摩诃萨亦复如是，<a id="a-H2"></a>欲服无上甘露法味般若波罗蜜，<a id="a-H3"></a>要当先以八十种好清净其身。<a id="a-H4"></a>善男子，<a id="a-H5"></a>譬如妙好金银宝器，<a id="a-H6"></a>盛之净水，<a id="a-H7"></a>中表俱净；<a id="a-H8"></a>菩萨摩诃萨其身清净亦复如是，<a id="a-H9"></a>盛阿耨多罗三藐三菩提水，<a id="a-HA"></a>中表俱净。<a id="a-HB"></a>善男子，<a id="a-HC"></a>如波罗捺素白之衣易受染色。<a id="a-HD"></a>何以故？<a id="a-HE"></a>性白净故。<a id="a-HF"></a>菩萨摩诃萨亦复如是，<a id="a-HG"></a>以身净故，<a id="a-HH"></a>疾得阿耨多罗三藐三菩提。<a id="a-HI"></a>以是义故，<a id="a-HJ"></a>菩萨摩诃萨修于净身。</p>
  <p id="aHK">“云何菩萨摩诃萨了知诸缘？<a id="a-HL"></a>菩萨摩诃萨不见色相，<a id="a-HM"></a>不见色缘，<a id="a-HN"></a>不见色体，<a id="a-HO"></a>不见色生，<a id="a-HP"></a>不见色灭，<a id="a-HQ"></a>不见一相，<a id="a-HR"></a>不见异相，<a id="a-HS"></a>不见见者，<a id="a-HT"></a>不见相貌，<a id="a-HU"></a>不见受者。<a id="a-HV"></a>何以故？<a id="a-HW"></a>了因缘故。<a id="a-HX"></a>如色，<a id="a-HY"></a>一切法亦如是。<a id="a-HZ"></a>是名菩萨了知诸缘。</p>
  <p id="aHa">“云何菩萨坏诸怨敌？<a id="a-Hb"></a>一切烦恼是菩萨怨，<a id="a-Hc"></a>菩萨摩诃萨常远离故，<a id="a-Hd"></a>是名菩萨坏诸怨敌。<a id="a-He"></a>五住菩萨视诸烦恼不名为怨。<a id="a-Hf"></a>所以者何？<a id="a-Hg"></a>因烦恼故，<a id="a-Hh"></a>菩萨有生，<a id="a-Hi"></a>以有生故，<a id="a-Hj"></a>故能展转教化众生，<a id="a-Hk"></a>以是义故不名为怨。<a id="a-Hl"></a>何等为怨？<a id="a-Hm"></a>所谓诽谤方等经者。<a id="a-Hn"></a>菩萨随生，<a id="a-Ho"></a>不畏地狱、<a id="a-Hp"></a>畜生、<a id="a-Hq"></a>饿鬼，<a id="a-Hr"></a>唯畏如是谤方等者。<a id="a-Hs"></a>一切菩萨有八种魔名为怨家，<a id="a-Ht"></a>远是八魔名离怨家。<a id="a-Hu"></a>是名菩萨离诸怨敌。</p>
  <p id="aHv">“云何菩萨远离二边？<a id="a-Hw"></a>言二边者，<a id="a-Hx"></a>谓二十五有及爱烦恼。<a id="a-Hy"></a>菩萨常离二十五有及爱烦恼，<a id="a-Hz"></a>是名菩萨远离二边。<a id="a-I0"></a>是名菩萨摩诃萨修大涅槃具足成就第四功德。</p>
  <p id="aI1">尔时，<a id="a-I2"></a>光明遍照高贵德王菩萨摩诃萨言：<a id="a-I3"></a>“如佛所说，<a id="a-I4"></a>若有菩萨修大涅槃，<a id="a-I5"></a>悉作如是十事功德，<a id="a-I6"></a>如来何故唯修九事，<a id="a-I7"></a>不修净土？<a id="a-I8"></a>”</p>
  <p id="aI9">佛言：<a id="a-IA"></a>“善男子，<a id="a-IB"></a>我于往昔亦常具修如是十事。<a id="a-IC"></a>一切菩萨及诸如来，<a id="a-ID"></a>无有不修是十事者。<a id="a-IE"></a>若使世界不净充满，<a id="a-IF"></a>诸佛世尊于中出者，<a id="a-IG"></a>无有是处。<a id="a-IH"></a>善男子，<a id="a-II"></a>汝今莫谓诸佛出兴不净世界，<a id="a-IJ"></a>当知是心不善狭劣。<a id="a-IK"></a>汝今当知，<a id="a-IL"></a>我实不出阎浮提界。<a id="a-IM"></a>譬如有人说言：<a id="a-IN"></a>‘此界独有日月，<a id="a-IO"></a>他方世界无有日月。<a id="a-IP"></a>’如是之言无有义理。<a id="a-IQ"></a>若有菩萨发如是言：<a id="a-IR"></a>‘此佛世界秽恶不净，<a id="a-IS"></a>他方佛土清净庄严。<a id="a-IT"></a>’亦复如是。<a id="a-IU"></a>善男子，<a id="a-IV"></a>西方去此娑婆世界，<a id="a-IW"></a>度三十二恒河沙等诸佛国土，<a id="a-IX"></a>彼有世界名曰无胜。<a id="a-IY"></a>彼土何故名曰无胜？<a id="a-IZ"></a>其土所有庄严之事皆悉平等无有差别，<a id="a-Ia"></a>犹如西方安乐世界，<a id="a-Ib"></a>亦如东方满月世界。<a id="a-Ic"></a>我于彼土出现于世。<a id="a-Id"></a>为化众生故，<a id="a-Ie"></a>于此界阎浮提中现转法轮。<a id="a-If"></a>非但我身独于此中现转法轮，<a id="a-Ig"></a>一切诸佛亦于此中而转法轮。<a id="a-Ih"></a>以是义故，<a id="a-Ii"></a>诸佛世尊非不修行如是十事。<a id="a-Ij"></a>善男子，<a id="a-Ik"></a>慈氏菩萨以誓愿故，<a id="a-Il"></a>当来之世令此世界清净庄严。<a id="a-Im"></a>以是义故，<a id="a-In"></a>一切诸佛所有世界无不严净。</p>
  <p id="aIo">“复次，<a id="a-Ip"></a>善男子，<a id="a-Iq"></a>云何菩萨摩诃萨修大涅槃微妙经典具足成就第五功德？<a id="a-Ir"></a>善男子，<a id="a-Is"></a>菩萨摩诃萨修大涅槃具足成就第五功德，<a id="a-It"></a>有五事果。<a id="a-Iu"></a>何等为五？<a id="a-Iv"></a>一者、<a id="a-Iw"></a>诸根完具，<a id="a-Ix"></a>二者、<a id="a-Iy"></a>不生边地，<a id="a-Iz"></a>三者、<a id="a-J0"></a>诸天爱念，<a id="a-J1"></a>四者、<a id="a-J2"></a>常为天、<a id="a-J3"></a>魔、<a id="a-J4"></a>沙门、<a id="a-J5"></a>刹利、<a id="a-J6"></a>婆罗门等之所恭敬，<a id="a-J7"></a>五者、<a id="a-J8"></a>得宿命智。<a id="a-J9"></a>菩萨以是《大涅槃经》因缘力故，<a id="a-JA"></a>具足如是五事功德。<a id="a-JB"></a>”</p>
  <p id="aJC">光明遍照高贵德王菩萨言：<a id="a-JD"></a>“如佛所说，<a id="a-JE"></a>若有善男子、<a id="a-JF"></a>善女人修于布施，<a id="a-JG"></a>则得具成五事功德，<a id="a-JH"></a>今云何言因大涅槃得是五事？<a id="a-JI"></a>”</p>
  <p id="aJJ">佛言：<a id="a-JK"></a>“善哉！<a id="a-JL"></a>善哉！<a id="a-JM"></a>善男子，<a id="a-JN"></a>如是之事，<a id="a-JO"></a>其义各异，<a id="a-JP"></a>今当为汝分别解说。<a id="a-JQ"></a>施得五事，<a id="a-JR"></a>不定、<a id="a-JS"></a>不常、<a id="a-JT"></a>不净、<a id="a-JU"></a>不胜、<a id="a-JV"></a>不异，<a id="a-JW"></a>非无漏，<a id="a-JX"></a>不能利益安乐怜愍一切众生。<a id="a-JY"></a>若依如是《大涅槃经》所得五事，<a id="a-JZ"></a>是定、<a id="a-Ja"></a>是常、<a id="a-Jb"></a>是净、<a id="a-Jc"></a>是胜、<a id="a-Jd"></a>是异，<a id="a-Je"></a>是无漏，<a id="a-Jf"></a>则能利益安乐怜愍一切众生。<a id="a-Jg"></a>善男子，<a id="a-Jh"></a>夫布施者得离饥渴，<a id="a-Ji"></a>《大涅槃经》能令众生悉得远离二十五有渴爱之病；<a id="a-Jj"></a>布施因缘令生死相续，<a id="a-Jk"></a>《大涅槃经》能令生死断不相续；<a id="a-Jl"></a>因布施故受凡夫法，<a id="a-Jm"></a>因大涅槃得作菩萨；<a id="a-Jn"></a>布施因缘能断一切贫穷苦恼，<a id="a-Jo"></a>《大涅槃经》能断一切贫善法者；<a id="a-Jp"></a>布施因缘有分有果，<a id="a-Jq"></a>因大涅槃得阿耨多罗三藐三菩提无分无果。<a id="a-Jr"></a>是名菩萨摩诃萨修大涅槃微妙经典具足成就第五功德。</p>
  <p id="aJs">“善男子，<a id="a-Jt"></a>云何菩萨修大涅槃微妙经典具足成就第六功德？<a id="a-Ju"></a>菩萨摩诃萨修大涅槃得金刚三昧，<a id="a-Jv"></a>安住是中，<a id="a-Jw"></a>悉能破散一切诸法，<a id="a-Jx"></a>见一切法皆是无常，<a id="a-Jy"></a>皆是动相，<a id="a-Jz"></a>恐怖因缘，<a id="a-K0"></a>病苦劫盗，<a id="a-K1"></a>念念灭坏，<a id="a-K2"></a>无有真实，<a id="a-K3"></a>一切皆是魔之境界，<a id="a-K4"></a>无可见相。<a id="a-K5"></a>菩萨摩诃萨住是三昧，<a id="a-K6"></a>虽施众生乃至不见一众生实，<a id="a-K7"></a>为众生故精勤修习尸波罗蜜，<a id="a-K8"></a>乃至修习般若波罗蜜亦复如是。<a id="a-K9"></a>菩萨若见有一众生，<a id="a-KA"></a>不能毕竟具足成就檀波罗蜜乃至具足般若波罗蜜。<a id="a-KB"></a>善男子，<a id="a-KC"></a>譬如金刚所拟之处，<a id="a-KD"></a>无不碎坏，<a id="a-KE"></a>而是金刚无有折损；<a id="a-KF"></a>金刚三昧亦复如是，<a id="a-KG"></a>所拟之法无不碎坏，<a id="a-KH"></a>而是三昧无有折损。</p>
  <p id="aKI">“善男子，<a id="a-KJ"></a>如诸宝中，<a id="a-KK"></a>金刚最胜；<a id="a-KL"></a>菩萨所得金刚三昧亦复如是，<a id="a-KM"></a>于诸三昧为最第一。<a id="a-KN"></a>何以故？<a id="a-KO"></a>菩萨摩诃萨修是三昧，<a id="a-KP"></a>一切三昧悉来归属。<a id="a-KQ"></a>善男子，<a id="a-KR"></a>如诸小王悉来归属转轮圣王；<a id="a-KS"></a>一切三昧亦复如是，<a id="a-KT"></a>悉来归属金刚三昧。<a id="a-KU"></a>善男子，<a id="a-KV"></a>譬如有人为国怨仇，<a id="a-KW"></a>人所厌患，<a id="a-KX"></a>有人杀之，<a id="a-KY"></a>一切世人无不称赞是人功德；<a id="a-KZ"></a>金刚三昧亦复如是，<a id="a-Ka"></a>菩萨修习能坏一切众生怨敌，<a id="a-Kb"></a>是故常为一切三昧之所宗敬。<a id="a-Kc"></a>善男子，<a id="a-Kd"></a>譬如有人其力盛壮人无当者，<a id="a-Ke"></a>复更有人力能伏之，<a id="a-Kf"></a>当知是人世所称美；<a id="a-Kg"></a>金刚三昧亦复如是，<a id="a-Kh"></a>力能摧伏难伏之法，<a id="a-Ki"></a>以是义故，<a id="a-Kj"></a>一切三昧悉来归属。<a id="a-Kk"></a>善男子，<a id="a-Kl"></a>譬如有人在大海浴，<a id="a-Km"></a>当知是人已用诸河泉池之水；<a id="a-Kn"></a>菩萨摩诃萨亦复如是，<a id="a-Ko"></a>修习如是金刚三昧，<a id="a-Kp"></a>当知已为修习诸余一切三昧。<a id="a-Kq"></a>善男子，<a id="a-Kr"></a>如香山中有一泉水名阿耨达，<a id="a-Ks"></a>其泉具足八味之水，<a id="a-Kt"></a>有人饮之，<a id="a-Ku"></a>无诸病苦；<a id="a-Kv"></a>金刚三昧亦复如是，<a id="a-Kw"></a>具八正道，<a id="a-Kx"></a>菩萨修习，<a id="a-Ky"></a>断诸烦恼疮疣重病。<a id="a-Kz"></a>善男子，<a id="a-L0"></a>如人供养摩醯首罗，<a id="a-L1"></a>当知是人已为供养一切诸天；<a id="a-L2"></a>金刚三昧亦复如是，<a id="a-L3"></a>有人修习，<a id="a-L4"></a>当知已为修习一切诸余三昧。</p>
  <p id="aL5">“善男子，<a id="a-L6"></a>若有菩萨安住如是金刚三昧，<a id="a-L7"></a>见一切法无有障碍，<a id="a-L8"></a>如于掌中观阿摩勒果。<a id="a-L9"></a>菩萨虽复得如是见，<a id="a-LA"></a>终不作想‘见一切法’。<a id="a-LB"></a>善男子，<a id="a-LC"></a>譬如有人坐四衢道，<a id="a-LD"></a>见诸众生来去坐卧；<a id="a-LE"></a>金刚三昧亦复如是，<a id="a-LF"></a>见一切法生灭出没。<a id="a-LG"></a>善男子，<a id="a-LH"></a>譬如高山，<a id="a-LI"></a>有人登之，<a id="a-LJ"></a>远望诸方，<a id="a-LK"></a>皆悉明了；<a id="a-LL"></a>金刚定山亦复如是，<a id="a-LM"></a>菩萨登之，<a id="a-LN"></a>远望诸法，<a id="a-LO"></a>无不明了。<a id="a-LP"></a>善男子，<a id="a-LQ"></a>譬如春月，<a id="a-LR"></a>天降甘雨，<a id="a-LS"></a>其渧微致，<a id="a-LT"></a>间无空处，<a id="a-LU"></a>明眼之人见之明了；<a id="a-LV"></a>菩萨亦尔，<a id="a-LW"></a>得金刚定清净之目，<a id="a-LX"></a>远见东方所有世界，<a id="a-LY"></a>其中或有国土成坏，<a id="a-LZ"></a>一切皆见，<a id="a-La"></a>明了无障，<a id="a-Lb"></a>乃至十方亦复如是。<a id="a-Lc"></a>善男子，<a id="a-Ld"></a>如由乾陀山，<a id="a-Le"></a>七日并出，<a id="a-Lf"></a>其山所有树木丛林一切烧尽；<a id="a-Lg"></a>菩萨修习金刚三昧亦复如是，<a id="a-Lh"></a>所有一切烦恼丛林即时消灭。<a id="a-Li"></a>善男子，<a id="a-Lj"></a>譬如金刚，<a id="a-Lk"></a>虽能摧破一切有物，<a id="a-Ll"></a>终不生念‘我能摧破’；<a id="a-Lm"></a>金刚三昧亦复如是，<a id="a-Ln"></a>菩萨修已能破烦恼，<a id="a-Lo"></a>终不生念‘我能坏结’。<a id="a-Lp"></a>善男子，<a id="a-Lq"></a>譬如大地能持万物，<a id="a-Lr"></a>终不生念‘我力能持’，<a id="a-Ls"></a>火亦不念‘我能烧物’，<a id="a-Lt"></a>水亦不念‘我能润渍’，<a id="a-Lu"></a>风亦不念‘我能动物’，<a id="a-Lv"></a>空亦不念‘我能容受’，<a id="a-Lw"></a>涅槃亦复不生念言‘我令众生而得灭度’；<a id="a-Lx"></a>金刚三昧亦复如是，<a id="a-Ly"></a>虽能灭除一切烦恼，<a id="a-Lz"></a>而初无心言‘我能灭’。</p>
  <p id="aM0">“若有菩萨安住如是金刚三昧，<a id="a-M1"></a>于一念中变身如佛其数无量，<a id="a-M2"></a>遍满十方恒河沙等诸佛世界。<a id="a-M3"></a>而是菩萨虽作是化，<a id="a-M4"></a>其心初无憍慢之想。<a id="a-M5"></a>何以故？<a id="a-M6"></a>菩萨常念：<a id="a-M7"></a>‘谁有是定，<a id="a-M8"></a>能作是化？<a id="a-M9"></a>唯有菩萨安住如是金刚三昧乃能作耳。<a id="a-MA"></a>’菩萨摩诃萨安住如是金刚三昧，<a id="a-MB"></a>于一念中遍到十方恒河沙等诸佛世界，<a id="a-MC"></a>还其本处，<a id="a-MD"></a>虽有是力，<a id="a-ME"></a>亦不念言‘我能如是’。<a id="a-MF"></a>何以故？<a id="a-MG"></a>以是三昧因缘力故。<a id="a-MH"></a>菩萨摩诃萨安住如是金刚三昧，<a id="a-MI"></a>于一念中能断十方恒河沙等世界众生所有烦恼，<a id="a-MJ"></a>而心初无断诸众生烦恼之想。<a id="a-MK"></a>何以故？<a id="a-ML"></a>以是三昧因缘力故。<a id="a-MM"></a>菩萨住是金刚三昧，<a id="a-MN"></a>以一音声有所演说，<a id="a-MO"></a>一切众生各随种类而得解了；<a id="a-MP"></a>示现一色，<a id="a-MQ"></a>一切众生各各皆见种种色相；<a id="a-MR"></a>安住一处，<a id="a-MS"></a>身不移易，<a id="a-MT"></a>能令众生随其方面各各而见；<a id="a-MU"></a>演说一法若界若入，<a id="a-MV"></a>一切众生各随本解而得闻之。<a id="a-MW"></a>菩萨安住如是三昧，<a id="a-MX"></a>虽见众生而心初无众生之相，<a id="a-MY"></a>虽见男女无男女相，<a id="a-MZ"></a>虽见色法无有色相，<a id="a-Ma"></a>乃至见识亦无识相，<a id="a-Mb"></a>虽见昼夜无昼夜相，<a id="a-Mc"></a>虽见一切无一切相，<a id="a-Md"></a>虽见一切烦恼诸结亦无一切烦恼之相，<a id="a-Me"></a>见八圣道无圣道相，<a id="a-Mf"></a>虽见菩提无菩提相，<a id="a-Mg"></a>见于涅槃无涅槃相。<a id="a-Mh"></a>何以故？<a id="a-Mi"></a>善男子，<a id="a-Mj"></a>一切诸法本无相故。<a id="a-Mk"></a>菩萨以是三昧力故，<a id="a-Ml"></a>见一切法如本无相。</p>
  <p id="aMm">“何故名为金刚三昧？<a id="a-Mn"></a>善男子，<a id="a-Mo"></a>譬如金刚，<a id="a-Mp"></a>若在日中，<a id="a-Mq"></a>色则不定；<a id="a-Mr"></a>金刚三昧亦复如是，<a id="a-Ms"></a>在于大众，<a id="a-Mt"></a>色亦不定，<a id="a-Mu"></a>是故名为金刚三昧。<a id="a-Mv"></a>善男子，<a id="a-Mw"></a>譬如金刚，<a id="a-Mx"></a>一切世人不能评价；<a id="a-My"></a>金刚三昧亦复如是，<a id="a-Mz"></a>所有功德一切人天不能评量，<a id="a-N0"></a>是故复名金刚三昧。<a id="a-N1"></a>善男子，<a id="a-N2"></a>譬如贫人得金刚宝，<a id="a-N3"></a>则得远离贫穷困苦、<a id="a-N4"></a>恶鬼邪毒；<a id="a-N5"></a>菩萨摩诃萨亦复如是，<a id="a-N6"></a>得是三昧，<a id="a-N7"></a>则能远离烦恼诸苦、<a id="a-N8"></a>诸魔邪毒，<a id="a-N9"></a>是故复名金刚三昧。<a id="a-NA"></a>是名菩萨修大涅槃具足成就第六功德。</p>
 </body>
</html>