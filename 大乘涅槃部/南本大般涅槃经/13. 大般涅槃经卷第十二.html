<!doctype html>
<html id="z3IBTbQKY" data-ver="1544">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第十二</h1>
  <h2 id="a2">圣行品第十九之二</h2>
  <p id="a3">“善男子，<a id="a-4"></a>云何菩萨摩诃萨住于大乘大般涅槃观察集谛？<a id="a-5"></a>善男子，<a id="a-6"></a>菩萨摩诃萨观此集谛是阴因缘。<a id="a-7"></a>所谓集者，<a id="a-8"></a>还爱于有。<a id="a-9"></a>爱有二种：<a id="a-A"></a>一、<a id="a-B"></a>爱己身，<a id="a-C"></a>二、<a id="a-D"></a>爱所须。<a id="a-E"></a>复有二种：<a id="a-F"></a>未得五欲，<a id="a-G"></a>系心专求；<a id="a-H"></a>既求得已，<a id="a-I"></a>堪忍专著。<a id="a-J"></a>复有三种：<a id="a-K"></a>欲爱、<a id="a-L"></a>色爱、<a id="a-M"></a>无色爱。<a id="a-N"></a>复有三种：<a id="a-O"></a>业因缘爱、<a id="a-P"></a>烦恼因缘爱、<a id="a-Q"></a>苦因缘爱。<a id="a-R"></a>出家之人有四种爱。<a id="a-S"></a>何等为四？<a id="a-T"></a>衣服、<a id="a-U"></a>饮食、<a id="a-V"></a>卧具、<a id="a-W"></a>汤药。<a id="a-X"></a>复有五种？<a id="a-Y"></a>贪著五阴。<a id="a-Z"></a>随诸所须一切爱著，<a id="a-a"></a>分别校计无量无边。<a id="a-b"></a>善男子，<a id="a-c"></a>爱有二种：<a id="a-d"></a>一者、<a id="a-e"></a>善爱，<a id="a-f"></a>二、<a id="a-g"></a>不善爱。<a id="a-h"></a>不善爱者，<a id="a-i"></a>凡愚之求；<a id="a-j"></a>善法爱者，<a id="a-k"></a>诸菩萨求。<a id="a-l"></a>善法爱者，<a id="a-m"></a>复有二种，<a id="a-n"></a>不善与善。<a id="a-o"></a>求二乘者，<a id="a-p"></a>名为不善；<a id="a-q"></a>求大乘者，<a id="a-r"></a>是名为善。<a id="a-s"></a>善男子，<a id="a-t"></a>凡夫爱者，<a id="a-u"></a>名之为集，<a id="a-v"></a>不名为谛。<a id="a-w"></a>菩萨爱者，<a id="a-x"></a>名之实谛，<a id="a-y"></a>不名为集。<a id="a-z"></a>何以故？<a id="a-10"></a>为度众生所以受生，<a id="a-11"></a>不以爱故而受生也。<a id="a-12"></a>”</p>
  <p id="a13">迦葉菩萨白佛言：<a id="a-14"></a>“世尊，<a id="a-15"></a>如佛世尊于余经中，<a id="a-16"></a>为诸众生说业为因缘，<a id="a-17"></a>或说憍慢，<a id="a-18"></a>或说六触，<a id="a-19"></a>或说无明，<a id="a-1A"></a>为五盛阴而作因缘。<a id="a-1B"></a>今以何义，<a id="a-1C"></a>说四圣谛，<a id="a-1D"></a>独以爱性为五阴因？<a id="a-1E"></a>”</p>
  <p id="a1F">佛赞迦葉：<a id="a-1G"></a>“善哉！<a id="a-1H"></a>善哉！<a id="a-1I"></a>善男子，<a id="a-1J"></a>如汝所说。<a id="a-1K"></a>诸因缘者非为非因，<a id="a-1L"></a>但是五阴要因于爱。<a id="a-1M"></a>善男子，<a id="a-1N"></a>譬如大王若出游巡，<a id="a-1O"></a>大臣眷属悉皆随从；<a id="a-1P"></a>爱亦如是，<a id="a-1Q"></a>随爱行处，<a id="a-1R"></a>是诸结等亦复随行。<a id="a-1S"></a>譬如腻衣，<a id="a-1T"></a>随有尘著，<a id="a-1U"></a>著则随住；<a id="a-1V"></a>爱亦如是，<a id="a-1W"></a>随所爱处，<a id="a-1X"></a>业结亦住。<a id="a-1Y"></a>复次，<a id="a-1Z"></a>善男子，<a id="a-1a"></a>譬如湿地，<a id="a-1b"></a>则能生芽；<a id="a-1c"></a>爱亦如是，<a id="a-1d"></a>能生一切业烦恼芽。</p>
  <p id="a1e">“善男子，<a id="a-1f"></a>菩萨摩诃萨住是大乘大般涅槃深观此爱，<a id="a-1g"></a>凡有九种：<a id="a-1h"></a>一、<a id="a-1i"></a>如债有余，<a id="a-1j"></a>二、<a id="a-1k"></a>如罗刹女妇，<a id="a-1l"></a>三、<a id="a-1m"></a>如妙华茎有毒蛇缠之，<a id="a-1n"></a>四、<a id="a-1o"></a>如恶食性所不便而强食之，<a id="a-1p"></a>五、<a id="a-1q"></a>如淫女，<a id="a-1r"></a>六、<a id="a-1s"></a>如摩楼迦子，<a id="a-1t"></a>七、<a id="a-1u"></a>如疮中瘜肉，<a id="a-1v"></a>八、<a id="a-1w"></a>如暴风，<a id="a-1x"></a>九、<a id="a-1y"></a>如彗星。</p>
  <p id="a1z">“云何名为如债有余？<a id="a-20"></a>善男子，<a id="a-21"></a>譬如穷人负他钱财，<a id="a-22"></a>虽偿欲毕，<a id="a-23"></a>余未毕故，<a id="a-24"></a>犹系在狱而不得脱；<a id="a-25"></a>声闻、<a id="a-26"></a>缘觉亦复如是，<a id="a-27"></a>以有爱习之余气故，<a id="a-28"></a>不能得成阿耨多罗三藐三菩提。<a id="a-29"></a>善男子，<a id="a-2A"></a>是名如债有余。</p>
  <p id="a2B">“善男子，<a id="a-2C"></a>云何如罗刹女妇？<a id="a-2D"></a>善男子，<a id="a-2E"></a>譬如有人得罗刹女，<a id="a-2F"></a>纳以为妇。<a id="a-2G"></a>是罗刹女，<a id="a-2H"></a>随所生子，<a id="a-2I"></a>生已便食；<a id="a-2J"></a>食子既尽，<a id="a-2K"></a>复食其夫。<a id="a-2L"></a>善男子，<a id="a-2M"></a>爱罗刹女亦复如是，<a id="a-2N"></a>随诸众生生善根子，<a id="a-2O"></a>随生随食；<a id="a-2P"></a>善子既尽，<a id="a-2Q"></a>复食众生，<a id="a-2R"></a>令堕地狱、<a id="a-2S"></a>畜生、<a id="a-2T"></a>饿鬼，<a id="a-2U"></a>唯除菩萨。<a id="a-2V"></a>是名如罗刹女妇。</p>
  <p id="a2W">“善男子，<a id="a-2X"></a>云何如妙华茎毒蛇缠之？<a id="a-2Y"></a>譬如有人性爱好华，<a id="a-2Z"></a>不见华茎毒蛇过患，<a id="a-2a"></a>即便前捉，<a id="a-2b"></a>捉已蛇螫，<a id="a-2c"></a>螫已命终；<a id="a-2d"></a>一切凡夫亦复如是，<a id="a-2e"></a>贪五欲华，<a id="a-2f"></a>不见是爱毒蛇过患而便受取，<a id="a-2g"></a>即为爱蛇之所毒螫，<a id="a-2h"></a>命终即堕三恶道中，<a id="a-2i"></a>唯除菩萨。<a id="a-2j"></a>是名如妙华茎毒蛇缠之。</p>
  <p id="a2k">“善男子，<a id="a-2l"></a>云何所不便食而强食之？<a id="a-2m"></a>譬如有人所不便食而强食之，<a id="a-2n"></a>食已腹痛，<a id="a-2o"></a>患下而死；<a id="a-2p"></a>爱食如是，<a id="a-2q"></a>五道众生强食贪著，<a id="a-2r"></a>以是因缘，<a id="a-2s"></a>堕三恶道，<a id="a-2t"></a>唯除菩萨。<a id="a-2u"></a>是名所不便食而强食之。</p>
  <p id="a2v">“善男子，<a id="a-2w"></a>云何如淫女？<a id="a-2x"></a>譬如愚人与淫女通，<a id="a-2y"></a>而彼淫女巧作种种谄媚现亲，<a id="a-2z"></a>悉夺是人所有钱财，<a id="a-30"></a>钱财既尽，<a id="a-31"></a>便复驱逐；<a id="a-32"></a>爱之淫女亦复如是，<a id="a-33"></a>愚人无智与之交通，<a id="a-34"></a>而是爱女夺其所有一切善法，<a id="a-35"></a>善法既尽，<a id="a-36"></a>驱逐令堕三恶道中，<a id="a-37"></a>唯除菩萨。<a id="a-38"></a>是名淫女。</p>
  <p id="a39">“善男子，<a id="a-3A"></a>云何如摩楼迦子？<a id="a-3B"></a>譬如摩楼迦子，<a id="a-3C"></a>若鸟食已随粪堕地，<a id="a-3D"></a>或因风吹来在树下，<a id="a-3E"></a>即便生长，<a id="a-3F"></a>缠绕束缚尼拘罗树，<a id="a-3G"></a>令不增长，<a id="a-3H"></a>遂至枯死；<a id="a-3I"></a>爱摩楼迦子亦复如是，<a id="a-3J"></a>缠缚凡夫所有善法，<a id="a-3K"></a>不令增长，<a id="a-3L"></a>遂至枯灭，<a id="a-3M"></a>既枯灭已，<a id="a-3N"></a>命终之后堕三恶道，<a id="a-3O"></a>唯除菩萨。<a id="a-3P"></a>是名如摩楼迦子。</p>
  <p id="a3Q">“善男子，<a id="a-3R"></a>云何如疮中瘜肉？<a id="a-3S"></a>如人久疮，<a id="a-3T"></a>中生瘜肉，<a id="a-3U"></a>其人要当勤心疗治莫生舍心。<a id="a-3V"></a>若生舍心，<a id="a-3W"></a>瘜肉增长，<a id="a-3X"></a>虫疽复生，<a id="a-3Y"></a>以是因缘即便命终。<a id="a-3Z"></a>凡夫愚人五阴疮痍亦复如是，<a id="a-3a"></a>爱于其中而为瘜肉，<a id="a-3b"></a>应当勤心治爱瘜肉。<a id="a-3c"></a>若不治者，<a id="a-3d"></a>命终即堕三恶道中，<a id="a-3e"></a>唯除菩萨。<a id="a-3f"></a>是名如疮中瘜肉。</p>
  <p id="a3g">“善男子，<a id="a-3h"></a>云何如暴风？<a id="a-3i"></a>譬如暴风，<a id="a-3j"></a>能偃山夷岳，<a id="a-3k"></a>拔于深根；<a id="a-3l"></a>爱欲暴风亦复如是，<a id="a-3m"></a>于父母所而生恶心，<a id="a-3n"></a>能拔大智舍利弗等无上深固菩提根本，<a id="a-3o"></a>唯除菩萨。<a id="a-3p"></a>是名如暴风。</p>
  <p id="a3q">“善男子，<a id="a-3r"></a>云何如彗星？<a id="a-3s"></a>譬如彗星出现天下，<a id="a-3t"></a>一切人民饥馑病瘦婴诸苦恼；<a id="a-3u"></a>爱之彗星亦复如是，<a id="a-3v"></a>能断一切善根种子，<a id="a-3w"></a>令凡夫人孤穷饥馑，<a id="a-3x"></a>生烦恼病，<a id="a-3y"></a>流转生死受种种苦，<a id="a-3z"></a>唯除菩萨。<a id="a-40"></a>是名如彗星。</p>
  <p id="a41">“善男子，<a id="a-42"></a>菩萨摩诃萨住于大乘大般涅槃，<a id="a-43"></a>观察爱结如是九种。<a id="a-44"></a>善男子，<a id="a-45"></a>以是义故，<a id="a-46"></a>诸凡夫人有苦无谛；<a id="a-47"></a>声闻、<a id="a-48"></a>缘觉有苦有苦谛而无真实；<a id="a-49"></a>诸菩萨等解苦无苦，<a id="a-4A"></a>是故无苦而有真谛。<a id="a-4B"></a>诸凡夫人有集无谛；<a id="a-4C"></a>声闻、<a id="a-4D"></a>缘觉有集有集谛；<a id="a-4E"></a>诸菩萨等解集无集，<a id="a-4F"></a>是故无集而有真谛。<a id="a-4G"></a>声闻、<a id="a-4H"></a>缘觉有灭非真，<a id="a-4I"></a>菩萨摩诃萨有灭有真谛。<a id="a-4J"></a>声闻、<a id="a-4K"></a>缘觉有道非真，<a id="a-4L"></a>菩萨摩诃萨有道有真谛。</p>
  <p id="a4M">“善男子，<a id="a-4N"></a>云何菩萨摩诃萨住于大乘大般涅槃见灭、<a id="a-4O"></a>见灭谛？<a id="a-4P"></a>所谓断除一切烦恼。<a id="a-4Q"></a>若烦恼断则名为常，<a id="a-4R"></a>灭烦恼火则名寂灭，<a id="a-4S"></a>烦恼灭故则得受乐。<a id="a-4T"></a>诸佛菩萨求因缘故，<a id="a-4U"></a>故名为净；<a id="a-4V"></a>更不复受二十五有，<a id="a-4W"></a>故名出世；<a id="a-4X"></a>以出世故，<a id="a-4Y"></a>故名为我常；<a id="a-4Z"></a>于色声香味触等、<a id="a-4a"></a>若男若女、<a id="a-4b"></a>若生住灭、<a id="a-4c"></a>若苦、<a id="a-4d"></a>若乐、<a id="a-4e"></a>不苦不乐，<a id="a-4f"></a>不取相貌故名毕竟寂灭真谛。<a id="a-4g"></a>善男子，<a id="a-4h"></a>菩萨如是住于大乘大般涅槃观灭圣谛。</p>
  <p id="a4i">“善男子，<a id="a-4j"></a>云何菩萨摩诃萨住于大乘大般涅槃观道圣谛？<a id="a-4k"></a>善男子，<a id="a-4l"></a>譬如闇中，<a id="a-4m"></a>因灯得见粗细之物；<a id="a-4n"></a>菩萨摩诃萨亦复如是，<a id="a-4o"></a>住于大乘大般涅槃，<a id="a-4p"></a>因八圣道见一切法，<a id="a-4q"></a>所谓常无常、<a id="a-4r"></a>有为无为、<a id="a-4s"></a>有众生非众生、<a id="a-4t"></a>物非物、<a id="a-4u"></a>苦乐、<a id="a-4v"></a>我无我、<a id="a-4w"></a>净不净、<a id="a-4x"></a>烦恼非烦恼、<a id="a-4y"></a>业非业、<a id="a-4z"></a>实不实、<a id="a-50"></a>乘非乘、<a id="a-51"></a>知无知、<a id="a-52"></a>陀罗骠非陀罗骠、<a id="a-53"></a>求那非求那、<a id="a-54"></a>见非见、<a id="a-55"></a>色非色、<a id="a-56"></a>道非道、<a id="a-57"></a>解非解。<a id="a-58"></a>善男子，<a id="a-59"></a>菩萨如是住于大乘大般涅槃观道圣谛。<a id="a-5A"></a>”</p>
  <p id="a5B">迦葉菩萨白佛言：<a id="a-5C"></a>“世尊，<a id="a-5D"></a>若八圣道是道圣谛，<a id="a-5E"></a>义不相应。<a id="a-5F"></a>何以故？<a id="a-5G"></a>如来或说：<a id="a-5H"></a>‘信心为道，<a id="a-5I"></a>能度诸漏。<a id="a-5J"></a>’或时说道，<a id="a-5K"></a>不放逸是：<a id="a-5L"></a>‘诸佛世尊不放逸故，<a id="a-5M"></a>得阿耨多罗三藐三菩提，<a id="a-5N"></a>亦是菩萨助道之法。<a id="a-5O"></a>’或时说言：<a id="a-5P"></a>‘精进是道。<a id="a-5Q"></a>’如告阿难：<a id="a-5R"></a>‘若有人能勤修精进，<a id="a-5S"></a>则得成就阿耨多罗三藐三菩提。<a id="a-5T"></a>’或时说言‘观身念处，<a id="a-5U"></a>若有系心精勤修习是身念处，<a id="a-5V"></a>则得成就阿耨多罗三藐三菩提。<a id="a-5W"></a>’或时说言：<a id="a-5X"></a>‘正定为道。<a id="a-5Y"></a>’如告大德摩诃迦葉：<a id="a-5Z"></a>‘夫正定者真实是道，<a id="a-5a"></a>非不正定而是道也。<a id="a-5b"></a>若入正定，<a id="a-5c"></a>乃能思惟五阴生灭，<a id="a-5d"></a>非不入定能思惟也。<a id="a-5e"></a>’或说一法，<a id="a-5f"></a>若人修习能净众生，<a id="a-5g"></a>灭除一切忧愁苦恼逮得正法，<a id="a-5h"></a>所谓念佛三昧。<a id="a-5i"></a>或复说言：<a id="a-5j"></a>‘修无常想，<a id="a-5k"></a>是名为道。<a id="a-5l"></a>’如告比丘：<a id="a-5m"></a>‘有能多修无常想者，<a id="a-5n"></a>能得阿耨多罗三藐三菩提。<a id="a-5o"></a>’或说：<a id="a-5p"></a>‘空寂阿兰若处，<a id="a-5q"></a>独坐思惟，<a id="a-5r"></a>能得速成阿耨多罗三藐三菩提。<a id="a-5s"></a>’或时说言：<a id="a-5t"></a>‘为人演法，<a id="a-5u"></a>是名为道。<a id="a-5v"></a>若闻法已，<a id="a-5w"></a>疑网即断；<a id="a-5x"></a>疑网断已，<a id="a-5y"></a>则得阿耨多罗三藐三菩提。<a id="a-5z"></a>’或时说言：<a id="a-60"></a>‘持戒是道。<a id="a-61"></a>’如告阿难：<a id="a-62"></a>‘若有精勤修持禁戒，<a id="a-63"></a>是人则度生死大苦。<a id="a-64"></a>’或时说言：<a id="a-65"></a>‘亲近善友，<a id="a-66"></a>是名为道。<a id="a-67"></a>’如告阿难：<a id="a-68"></a>‘若有亲近善知识者，<a id="a-69"></a>则安净戒。<a id="a-6A"></a>若有众生能亲近我，<a id="a-6B"></a>则得发于阿耨多罗三藐三菩提心。<a id="a-6C"></a>’或时说言：<a id="a-6D"></a>‘修慈是道。<a id="a-6E"></a>修学慈者，<a id="a-6F"></a>断诸烦恼，<a id="a-6G"></a>得不动处。<a id="a-6H"></a>’或时说言：<a id="a-6I"></a>‘智慧是道。<a id="a-6J"></a>’如佛昔为波阇波提比丘尼说：<a id="a-6K"></a>‘姊妹，<a id="a-6L"></a>如诸声闻以智慧刀能断诸流、<a id="a-6M"></a>诸漏烦恼。<a id="a-6N"></a>’或时如来说施是道，<a id="a-6O"></a>如佛往昔告波斯匿王：<a id="a-6P"></a>‘大王当知，<a id="a-6Q"></a>我于往昔多行惠施，<a id="a-6R"></a>以是因缘，<a id="a-6S"></a>今日得成阿耨多罗三藐三菩提。<a id="a-6T"></a>’世尊，<a id="a-6U"></a>若八圣道是道谛者，<a id="a-6V"></a>如是等经岂非虚妄？<a id="a-6W"></a>若彼诸经非虚妄者，<a id="a-6X"></a>彼中何缘不说八道为道圣谛？<a id="a-6Y"></a>若彼不说，<a id="a-6Z"></a>如来往昔何故错谬？<a id="a-6a"></a>然我定知诸佛如来久离错谬。<a id="a-6b"></a>”</p>
  <p id="a6c">尔时，<a id="a-6d"></a>世尊赞迦葉菩萨：<a id="a-6e"></a>“善哉！<a id="a-6f"></a>善哉！<a id="a-6g"></a>善男子，<a id="a-6h"></a>汝今欲知菩萨大乘微妙经典所有秘密，<a id="a-6i"></a>故作是问。<a id="a-6j"></a>善男子，<a id="a-6k"></a>如是诸经悉入道谛。<a id="a-6l"></a>善男子，<a id="a-6m"></a>如我先说，<a id="a-6n"></a>若有信道，<a id="a-6o"></a>如是信道是信根本，<a id="a-6p"></a>是能佐助菩提之道，<a id="a-6q"></a>是故我说无有错谬。<a id="a-6r"></a>善男子，<a id="a-6s"></a>如来善知无量方便，<a id="a-6t"></a>欲化众生故作如是种种说法。</p>
  <p id="a6u">“善男子，<a id="a-6v"></a>譬如良医识诸众生种种病源，<a id="a-6w"></a>随其所患而为合药。<a id="a-6x"></a>并药所禁，<a id="a-6y"></a>唯水一种不在禁例，<a id="a-6z"></a>或服姜水、<a id="a-70"></a>或甘草水、<a id="a-71"></a>或细辛水、<a id="a-72"></a>或黑石蜜水、<a id="a-73"></a>或阿摩勒水、<a id="a-74"></a>或尼婆罗水、<a id="a-75"></a>或钵昼罗水、<a id="a-76"></a>或服冷水、<a id="a-77"></a>或服热水、<a id="a-78"></a>或蒲萄水、<a id="a-79"></a>或安石榴水。<a id="a-7A"></a>善男子，<a id="a-7B"></a>如是良医善知众生所患种种，<a id="a-7C"></a>药虽多禁，<a id="a-7D"></a>水不在例。<a id="a-7E"></a>如来亦尔，<a id="a-7F"></a>善知方便，<a id="a-7G"></a>于一法相，<a id="a-7H"></a>随诸众生分别广说种种名相。<a id="a-7I"></a>彼诸众生随所说受，<a id="a-7J"></a>受已修习除断烦恼，<a id="a-7K"></a>如彼病人随良医教所患得除。</p>
  <p id="a7L">“复次，<a id="a-7M"></a>善男子，<a id="a-7N"></a>如有一人，<a id="a-7O"></a>善解众语，<a id="a-7P"></a>在大众中。<a id="a-7Q"></a>是诸大众，<a id="a-7R"></a>热渴所逼，<a id="a-7S"></a>咸发声言：<a id="a-7T"></a>‘我欲饮水！<a id="a-7U"></a>我欲饮水！<a id="a-7V"></a>’是人即时以清冷水随其种类说言是水，<a id="a-7W"></a>或言波尼，<a id="a-7X"></a>或言郁特，<a id="a-7Y"></a>或言纱利蓝，<a id="a-7Z"></a>或言婆利，<a id="a-7a"></a>或言婆耶，<a id="a-7b"></a>或言甘露，<a id="a-7c"></a>或言牛乳，<a id="a-7d"></a>以如是等无量水名为大众说。<a id="a-7e"></a>善男子，<a id="a-7f"></a>如来亦尔，<a id="a-7g"></a>以一圣道为诸声闻种种演说，<a id="a-7h"></a>从信根等至八圣道。</p>
  <p id="a7i">“复次，<a id="a-7j"></a>善男子，<a id="a-7k"></a>譬如金师，<a id="a-7l"></a>以一种金随意造作种种璎珞，<a id="a-7m"></a>所谓钳、<a id="a-7n"></a>锁、<a id="a-7o"></a>环、<a id="a-7p"></a>钏、<a id="a-7q"></a>钗、<a id="a-7r"></a>铛、<a id="a-7s"></a>天冠、<a id="a-7t"></a>臂印，<a id="a-7u"></a>虽有如是差别不同，<a id="a-7v"></a>然不离金。<a id="a-7w"></a>善男子，<a id="a-7x"></a>如来亦尔，<a id="a-7y"></a>以一佛道，<a id="a-7z"></a>随诸众生种种分别而为说之，<a id="a-80"></a>或说一种，<a id="a-81"></a>所谓诸佛一道无二。<a id="a-82"></a>复说二种，<a id="a-83"></a>所谓定、<a id="a-84"></a>慧。<a id="a-85"></a>复说三种，<a id="a-86"></a>谓见、<a id="a-87"></a>慧、<a id="a-88"></a>智。<a id="a-89"></a>复说四种，<a id="a-8A"></a>所谓见道、<a id="a-8B"></a>修道、<a id="a-8C"></a>无学道、<a id="a-8D"></a>佛道。<a id="a-8E"></a>复说五种，<a id="a-8F"></a>所谓信行道、<a id="a-8G"></a>法行道、<a id="a-8H"></a>信解脱道、<a id="a-8I"></a>见到道、<a id="a-8J"></a>身证道。<a id="a-8K"></a>复说六种，<a id="a-8L"></a>所谓须陀洹道、<a id="a-8M"></a>斯陀含道、<a id="a-8N"></a>阿那含道、<a id="a-8O"></a>阿罗汉道、<a id="a-8P"></a>辟支佛道、<a id="a-8Q"></a>佛道。<a id="a-8R"></a>复说七种，<a id="a-8S"></a>所谓念觉分、<a id="a-8T"></a>择法觉分、<a id="a-8U"></a>精进觉分、<a id="a-8V"></a>喜觉分、<a id="a-8W"></a>除觉分、<a id="a-8X"></a>定觉分、<a id="a-8Y"></a>舍觉分。<a id="a-8Z"></a>复说八种，<a id="a-8a"></a>所谓正见、<a id="a-8b"></a>正思惟、<a id="a-8c"></a>正语、<a id="a-8d"></a>正业、<a id="a-8e"></a>正命、<a id="a-8f"></a>正精进、<a id="a-8g"></a>正念、<a id="a-8h"></a>正定。<a id="a-8i"></a>复说九种，<a id="a-8j"></a>所谓八圣道及信。<a id="a-8k"></a>复说十种，<a id="a-8l"></a>所谓十力。<a id="a-8m"></a>复说十一种，<a id="a-8n"></a>所谓十力、<a id="a-8o"></a>大慈。<a id="a-8p"></a>复说十二种，<a id="a-8q"></a>所谓十力、<a id="a-8r"></a>大慈、<a id="a-8s"></a>大悲。<a id="a-8t"></a>复说十三种，<a id="a-8u"></a>所谓十力、<a id="a-8v"></a>大慈、<a id="a-8w"></a>大悲、<a id="a-8x"></a>念佛三昧。<a id="a-8y"></a>复说十六种，<a id="a-8z"></a>所谓十力、<a id="a-90"></a>大慈、<a id="a-91"></a>大悲、<a id="a-92"></a>念佛三昧及佛所得三正念处。<a id="a-93"></a>复说二十道，<a id="a-94"></a>所谓十力、<a id="a-95"></a>四无所畏、<a id="a-96"></a>大慈、<a id="a-97"></a>大悲、<a id="a-98"></a>念佛三昧、<a id="a-99"></a>三正念处。<a id="a-9A"></a>善男子，<a id="a-9B"></a>是道一体，<a id="a-9C"></a>如来昔日为众生故种种分别。</p>
  <p id="a9D">“复次，<a id="a-9E"></a>善男子，<a id="a-9F"></a>譬如一火，<a id="a-9G"></a>因所燃故得种种名，<a id="a-9H"></a>所谓木火、<a id="a-9I"></a>草火、<a id="a-9J"></a>糠火、<a id="a-9K"></a>[麥+弋]火、<a id="a-9L"></a>牛马粪火。<a id="a-9M"></a>善男子，<a id="a-9N"></a>佛道亦尔，<a id="a-9O"></a>一而无二，<a id="a-9P"></a>为众生故种种分别。</p>
  <p id="a9Q">“复次，<a id="a-9R"></a>善男子，<a id="a-9S"></a>譬如一识，<a id="a-9T"></a>分别说六，<a id="a-9U"></a>若至于眼则名眼识，<a id="a-9V"></a>乃至意识亦复如是。<a id="a-9W"></a>善男子，<a id="a-9X"></a>道亦如是，<a id="a-9Y"></a>一而无二，<a id="a-9Z"></a>如来为化诸众生故种种分别。</p>
  <p id="a9a">“复次，<a id="a-9b"></a>善男子，<a id="a-9c"></a>譬如一色眼所见者则名为色，<a id="a-9d"></a>耳所闻者则名为声，<a id="a-9e"></a>鼻所嗅者则名为香，<a id="a-9f"></a>舌所尝者则名为味，<a id="a-9g"></a>身所觉者则名为触。<a id="a-9h"></a>善男子，<a id="a-9i"></a>道亦如是，<a id="a-9j"></a>一而无二，<a id="a-9k"></a>如来为欲化众生故种种分别。</p>
  <p id="a9l">“善男子，<a id="a-9m"></a>以是义故，<a id="a-9n"></a>以八圣道分名道圣谛。<a id="a-9o"></a>善男子，<a id="a-9p"></a>是四圣谛，<a id="a-9q"></a>诸佛世尊次第说之，<a id="a-9r"></a>以是因缘，<a id="a-9s"></a>无量众生得度生死。<a id="a-9t"></a>”</p>
  <p id="a9u">迦葉菩萨白佛言：<a id="a-9v"></a>“世尊，<a id="a-9w"></a>昔佛一时在恒河岸尸首林中，<a id="a-9x"></a>尔时如来取小树叶告诸比丘：<a id="a-9y"></a>‘我今手中所捉叶多，<a id="a-9z"></a>一切因地草木叶多？<a id="a-A0"></a>’诸比丘言：<a id="a-A1"></a>‘世尊，<a id="a-A2"></a>一切因地草木叶多，<a id="a-A3"></a>不可称计，<a id="a-A4"></a>如来所捉少不足言。<a id="a-A5"></a>’‘诸比丘，<a id="a-A6"></a>我所觉了一切诸法，<a id="a-A7"></a>如因大地生草木等；<a id="a-A8"></a>为诸众生所宣说者，<a id="a-A9"></a>如手中叶。<a id="a-AA"></a>’世尊尔时说如是言。<a id="a-AB"></a>如来所了无量诸法，<a id="a-AC"></a>若入四谛则为已说，<a id="a-AD"></a>若不入者应有五谛。<a id="a-AE"></a>”</p>
  <p id="aAF">佛赞迦葉：<a id="a-AG"></a>“善哉！<a id="a-AH"></a>善哉！<a id="a-AI"></a>善男子，<a id="a-AJ"></a>汝今所问，<a id="a-AK"></a>则能利益安隐快乐无量众生。<a id="a-AL"></a>善男子，<a id="a-AM"></a>如是诸法，<a id="a-AN"></a>悉已摄在四圣谛中。<a id="a-AO"></a>”</p>
  <p id="aAP">迦葉菩萨复白佛言：<a id="a-AQ"></a>“如是等法若在四谛，<a id="a-AR"></a>如来何故唱言不说？<a id="a-AS"></a>”</p>
  <p id="aAT">佛言：<a id="a-AU"></a>“善男子，<a id="a-AV"></a>虽复入中犹不名说。<a id="a-AW"></a>何以故？<a id="a-AX"></a>善男子，<a id="a-AY"></a>知四圣谛有二种智：<a id="a-AZ"></a>一者、<a id="a-Aa"></a>中，<a id="a-Ab"></a>二者、<a id="a-Ac"></a>上。<a id="a-Ad"></a>中者，<a id="a-Ae"></a>声闻、<a id="a-Af"></a>缘觉智；<a id="a-Ag"></a>上者，<a id="a-Ah"></a>诸佛、<a id="a-Ai"></a>菩萨智。</p>
  <p id="aAj">“善男子，<a id="a-Ak"></a>知诸阴苦名为中智；<a id="a-Al"></a>分别诸阴有无量相悉是诸苦，<a id="a-Am"></a>非诸声闻、<a id="a-An"></a>缘觉所知，<a id="a-Ao"></a>是名上智。<a id="a-Ap"></a>善男子，<a id="a-Aq"></a>如是等义，<a id="a-Ar"></a>我于彼经竟不说之。</p>
  <p id="aAs">“善男子，<a id="a-At"></a>知诸入者，<a id="a-Au"></a>名之为门，<a id="a-Av"></a>亦名为苦，<a id="a-Aw"></a>是名中智；<a id="a-Ax"></a>分别诸入有无量相悉是诸苦，<a id="a-Ay"></a>非诸声闻、<a id="a-Az"></a>缘觉所知，<a id="a-B0"></a>是名上智。<a id="a-B1"></a>如是等义，<a id="a-B2"></a>我于彼经亦不说之。</p>
  <p id="aB3">“善男子，<a id="a-B4"></a>知诸界者，<a id="a-B5"></a>名之为分，<a id="a-B6"></a>亦名为性，<a id="a-B7"></a>亦名为苦，<a id="a-B8"></a>是名中智；<a id="a-B9"></a>分别诸界有无量相悉是诸苦，<a id="a-BA"></a>非诸声闻、<a id="a-BB"></a>缘觉所知，<a id="a-BC"></a>是名上智。<a id="a-BD"></a>善男子，<a id="a-BE"></a>如是等义，<a id="a-BF"></a>我于彼经亦不说之。</p>
  <p id="aBG">“善男子，<a id="a-BH"></a>知色坏相，<a id="a-BI"></a>是名中智；<a id="a-BJ"></a>分别诸色有无量相悉是诸苦，<a id="a-BK"></a>非诸声闻、<a id="a-BL"></a>缘觉所知，<a id="a-BM"></a>是名上智。<a id="a-BN"></a>如是等义，<a id="a-BO"></a>我于彼经亦不说之。</p>
  <p id="aBP">“善男子，<a id="a-BQ"></a>知受觉相，<a id="a-BR"></a>是名中智；<a id="a-BS"></a>分别诸受有无量觉相，<a id="a-BT"></a>非诸声闻、<a id="a-BU"></a>缘觉所知，<a id="a-BV"></a>是名上智。<a id="a-BW"></a>善男子，<a id="a-BX"></a>如是等义，<a id="a-BY"></a>我于彼经亦不说之。</p>
  <p id="aBZ">“善男子，<a id="a-Ba"></a>知想取相，<a id="a-Bb"></a>是名中智；<a id="a-Bc"></a>分别是想有无量取相，<a id="a-Bd"></a>非诸声闻、<a id="a-Be"></a>缘觉所知，<a id="a-Bf"></a>是名上智。<a id="a-Bg"></a>如是等义，<a id="a-Bh"></a>我于彼经亦不说之。</p>
  <p id="aBi">“善男子，<a id="a-Bj"></a>知行作相，<a id="a-Bk"></a>是名中智；<a id="a-Bl"></a>分别是行无量作相，<a id="a-Bm"></a>非诸声闻、<a id="a-Bn"></a>缘觉所知，<a id="a-Bo"></a>是名上智。<a id="a-Bp"></a>善男子，<a id="a-Bq"></a>如是等义，<a id="a-Br"></a>我于彼经亦不说之。</p>
  <p id="aBs">“善男子，<a id="a-Bt"></a>知识分别相，<a id="a-Bu"></a>是名中智；<a id="a-Bv"></a>分别是识无量知相，<a id="a-Bw"></a>非诸声闻、<a id="a-Bx"></a>缘觉所知，<a id="a-By"></a>是名上智。<a id="a-Bz"></a>善男子，<a id="a-C0"></a>如是等义，<a id="a-C1"></a>我于彼经亦不说之。</p>
  <p id="aC2">“善男子，<a id="a-C3"></a>知爱因缘能生五阴，<a id="a-C4"></a>是名中智；<a id="a-C5"></a>一人起爱无量无边，<a id="a-C6"></a>声闻、<a id="a-C7"></a>缘觉所不能知，<a id="a-C8"></a>能知一切众生所起如是等爱，<a id="a-C9"></a>是名上智。<a id="a-CA"></a>如是等义，<a id="a-CB"></a>我于彼经亦不说之。</p>
  <p id="aCC">“善男子，<a id="a-CD"></a>知灭烦恼，<a id="a-CE"></a>是名中智；<a id="a-CF"></a>分别烦恼不可称计，<a id="a-CG"></a>灭亦如是不可称计，<a id="a-CH"></a>非诸声闻、<a id="a-CI"></a>缘觉所知，<a id="a-CJ"></a>是名上智。<a id="a-CK"></a>如是等义，<a id="a-CL"></a>我于彼经亦不说之。</p>
  <p id="aCM">“善男子，<a id="a-CN"></a>知是道相，<a id="a-CO"></a>能离烦恼，<a id="a-CP"></a>是名中智；<a id="a-CQ"></a>分别道相无量无边，<a id="a-CR"></a>所离烦恼亦无量无边，<a id="a-CS"></a>非诸声闻、<a id="a-CT"></a>缘觉所知，<a id="a-CU"></a>是名上智。<a id="a-CV"></a>如是等义，<a id="a-CW"></a>我于彼经亦不说之。</p>
  <p id="aCX">“善男子，<a id="a-CY"></a>知世谛者，<a id="a-CZ"></a>是名中智；<a id="a-Ca"></a>分别世谛无量无边不可称计，<a id="a-Cb"></a>非诸声闻、<a id="a-Cc"></a>缘觉所知，<a id="a-Cd"></a>是名上智。<a id="a-Ce"></a>如是等义，<a id="a-Cf"></a>我于彼经亦不说之。</p>
  <p id="aCg">“善男子，<a id="a-Ch"></a>一切行无常、<a id="a-Ci"></a>诸法无我、<a id="a-Cj"></a>涅槃寂灭，<a id="a-Ck"></a>是第一义，<a id="a-Cl"></a>是名中智；<a id="a-Cm"></a>知第一义无量无边不可称计，<a id="a-Cn"></a>非诸声闻、<a id="a-Co"></a>缘觉所知，<a id="a-Cp"></a>是名上智。<a id="a-Cq"></a>如是等义，<a id="a-Cr"></a>我于彼经亦不说之。<a id="a-Cs"></a>”</p>
  <p id="aCt">尔时，<a id="a-Cu"></a>文殊师利菩萨白佛言：<a id="a-Cv"></a>“世尊，<a id="a-Cw"></a>所说世谛、<a id="a-Cx"></a>第一义谛，<a id="a-Cy"></a>其义云何？<a id="a-Cz"></a>世尊，<a id="a-D0"></a>第一义中有世谛不？<a id="a-D1"></a>世谛之中有第一义不？<a id="a-D2"></a>如其有者，<a id="a-D3"></a>即是一谛；<a id="a-D4"></a>如其无者，<a id="a-D5"></a>将非如来虚妄说耶？<a id="a-D6"></a>”</p>
  <p id="aD7">“善男子，<a id="a-D8"></a>世谛者，<a id="a-D9"></a>即第一义谛。<a id="a-DA"></a>”</p>
  <p id="aDB">“世尊，<a id="a-DC"></a>若尔者，<a id="a-DD"></a>则无二谛。<a id="a-DE"></a>”</p>
  <p id="aDF">佛言：<a id="a-DG"></a>“善男子，<a id="a-DH"></a>有善方便随顺众生说有二谛。<a id="a-DI"></a>善男子，<a id="a-DJ"></a>若随言说则有二种：<a id="a-DK"></a>一者、<a id="a-DL"></a>世法，<a id="a-DM"></a>二者、<a id="a-DN"></a>出世法。<a id="a-DO"></a>善男子，<a id="a-DP"></a>如出世人之所知者，<a id="a-DQ"></a>名第一义谛；<a id="a-DR"></a>世人知者，<a id="a-DS"></a>名为世谛。<a id="a-DT"></a>善男子，<a id="a-DU"></a>五阴和合称言某甲，<a id="a-DV"></a>凡夫众生随其所称，<a id="a-DW"></a>是名世谛；<a id="a-DX"></a>解阴无有某甲名字，<a id="a-DY"></a>离阴亦无某甲名字，<a id="a-DZ"></a>出世之人如其性相而能知之，<a id="a-Da"></a>名第一义谛。</p>
  <p id="aDb">“复次，<a id="a-Dc"></a>善男子，<a id="a-Dd"></a>或复有法有名有实，<a id="a-De"></a>或复有法有名无实。<a id="a-Df"></a>善男子，<a id="a-Dg"></a>有名无实者，<a id="a-Dh"></a>即是世谛；<a id="a-Di"></a>有名有实者，<a id="a-Dj"></a>是第一义谛。<a id="a-Dk"></a>善男子，<a id="a-Dl"></a>如我、<a id="a-Dm"></a>众生、<a id="a-Dn"></a>寿命、<a id="a-Do"></a>知见、<a id="a-Dp"></a>养育、<a id="a-Dq"></a>丈夫、<a id="a-Dr"></a>作者、<a id="a-Ds"></a>受者，<a id="a-Dt"></a>热时之炎、<a id="a-Du"></a>乾闼婆城、<a id="a-Dv"></a>龟毛、<a id="a-Dw"></a>兔角、<a id="a-Dx"></a>旋火之轮，<a id="a-Dy"></a>诸阴、<a id="a-Dz"></a>界、<a id="a-E0"></a>入，<a id="a-E1"></a>是名世谛；<a id="a-E2"></a>苦集灭道，<a id="a-E3"></a>名第一义谛。</p>
  <p id="aE4">“善男子，<a id="a-E5"></a>世法有五种：<a id="a-E6"></a>一者、<a id="a-E7"></a>名世，<a id="a-E8"></a>二者、<a id="a-E9"></a>句世，<a id="a-EA"></a>三者、<a id="a-EB"></a>缚世，<a id="a-EC"></a>四者、<a id="a-ED"></a>法世，<a id="a-EE"></a>五者、<a id="a-EF"></a>执著世。<a id="a-EG"></a>善男子，<a id="a-EH"></a>云何名世？<a id="a-EI"></a>男女、<a id="a-EJ"></a>瓶、<a id="a-EK"></a>衣、<a id="a-EL"></a>车乘、<a id="a-EM"></a>屋舍，<a id="a-EN"></a>如是等物是名名世。<a id="a-EO"></a>云何句世？<a id="a-EP"></a>四句一偈，<a id="a-EQ"></a>如是等偈，<a id="a-ER"></a>是名句世。<a id="a-ES"></a>云何缚世？<a id="a-ET"></a>卷合系结，<a id="a-EU"></a>束缚合掌，<a id="a-EV"></a>是名缚世。<a id="a-EW"></a>云何法世？<a id="a-EX"></a>如鸣椎集，<a id="a-EY"></a>僧严鼓诫兵，<a id="a-EZ"></a>吹贝知时，<a id="a-Ea"></a>是名法世。<a id="a-Eb"></a>云何执著世？<a id="a-Ec"></a>如望远人有染衣者，<a id="a-Ed"></a>生想执著，<a id="a-Ee"></a>言是沙门非婆罗门；<a id="a-Ef"></a>见有结绳横佩身上，<a id="a-Eg"></a>便生念言：<a id="a-Eh"></a>‘是婆罗门，<a id="a-Ei"></a>非沙门也。<a id="a-Ej"></a>’是名执著世。<a id="a-Ek"></a>善男子，<a id="a-El"></a>如是名为五种世法。<a id="a-Em"></a>善男子，<a id="a-En"></a>若有众生于如是等五种世法，<a id="a-Eo"></a>心无颠倒如实而知，<a id="a-Ep"></a>是名第一义谛。</p>
  <p id="aEq">“复次，<a id="a-Er"></a>善男子，<a id="a-Es"></a>若烧、<a id="a-Et"></a>若割、<a id="a-Eu"></a>若死、<a id="a-Ev"></a>若坏，<a id="a-Ew"></a>是名世谛；<a id="a-Ex"></a>无烧、<a id="a-Ey"></a>无割、<a id="a-Ez"></a>无死、<a id="a-F0"></a>无坏，<a id="a-F1"></a>是名第一义谛。<a id="a-F2"></a>复次，<a id="a-F3"></a>善男子，<a id="a-F4"></a>有八苦相名为世谛；<a id="a-F5"></a>无生、<a id="a-F6"></a>无老、<a id="a-F7"></a>无病、<a id="a-F8"></a>无死、<a id="a-F9"></a>无爱别离、<a id="a-FA"></a>无怨憎会、<a id="a-FB"></a>无求不得、<a id="a-FC"></a>无五盛阴，<a id="a-FD"></a>是名第一义谛。<a id="a-FE"></a>复次，<a id="a-FF"></a>善男子，<a id="a-FG"></a>譬如一人，<a id="a-FH"></a>多有所能，<a id="a-FI"></a>若其走时则名走者，<a id="a-FJ"></a>若收刈时复名刈者，<a id="a-FK"></a>或作饮食名作食者，<a id="a-FL"></a>若治材木则名工匠，<a id="a-FM"></a>锻金银时言金银师。<a id="a-FN"></a>如是一人有多名字，<a id="a-FO"></a>法亦如是，<a id="a-FP"></a>其实是一，<a id="a-FQ"></a>而有多名。<a id="a-FR"></a>依因父母和合而生，<a id="a-FS"></a>名为世谛；<a id="a-FT"></a>十二因缘和合生者，<a id="a-FU"></a>名第一义谛。<a id="a-FV"></a>”</p>
  <p id="aFW">文殊师利菩萨白佛言：<a id="a-FX"></a>“世尊，<a id="a-FY"></a>所言实谛，<a id="a-FZ"></a>其义云何？<a id="a-Fa"></a>”</p>
  <p id="aFb">佛言：<a id="a-Fc"></a>“善男子，<a id="a-Fd"></a>言实谛者名曰真法。<a id="a-Fe"></a>善男子，<a id="a-Ff"></a>若法非真不名实谛。<a id="a-Fg"></a>善男子，<a id="a-Fh"></a>实谛者无颠倒，<a id="a-Fi"></a>无颠倒者乃名实谛。<a id="a-Fj"></a>善男子，<a id="a-Fk"></a>实谛者无有虚妄，<a id="a-Fl"></a>若有虚妄不名实谛。<a id="a-Fm"></a>善男子，<a id="a-Fn"></a>实谛者名曰大乘，<a id="a-Fo"></a>非大乘者不名实谛。<a id="a-Fp"></a>善男子，<a id="a-Fq"></a>实谛者是佛所说，<a id="a-Fr"></a>非魔所说。<a id="a-Fs"></a>若是魔说，<a id="a-Ft"></a>非佛说者，<a id="a-Fu"></a>不名实谛。<a id="a-Fv"></a>善男子，<a id="a-Fw"></a>实谛者，<a id="a-Fx"></a>一道清净，<a id="a-Fy"></a>无有二也。<a id="a-Fz"></a>善男子，<a id="a-G0"></a>有常、<a id="a-G1"></a>有乐、<a id="a-G2"></a>有我、<a id="a-G3"></a>有净，<a id="a-G4"></a>是则名为实谛之义。<a id="a-G5"></a>”</p>
  <p id="aG6">文殊师利白佛言：<a id="a-G7"></a>“世尊，<a id="a-G8"></a>若以真实为实谛者，<a id="a-G9"></a>真实之法即是如来、<a id="a-GA"></a>虚空、<a id="a-GB"></a>佛性。<a id="a-GC"></a>若如是者，<a id="a-GD"></a>如来、<a id="a-GE"></a>虚空及与佛性无有差别。<a id="a-GF"></a>”</p>
  <p id="aGG">佛告文殊师利：<a id="a-GH"></a>“有苦有谛有实，<a id="a-GI"></a>有集有谛有实，<a id="a-GJ"></a>有灭有谛有实，<a id="a-GK"></a>有道有谛有实。</p>
  <p id="aGL">“善男子，<a id="a-GM"></a>如来非苦非谛是实，<a id="a-GN"></a>虚空非苦非谛是实，<a id="a-GO"></a>佛性非苦非谛是实。<a id="a-GP"></a>文殊师利，<a id="a-GQ"></a>所言苦者，<a id="a-GR"></a>为无常相，<a id="a-GS"></a>是可断相，<a id="a-GT"></a>是为实谛。<a id="a-GU"></a>如来之性，<a id="a-GV"></a>非苦、<a id="a-GW"></a>非无常、<a id="a-GX"></a>非可断相，<a id="a-GY"></a>是故为实。<a id="a-GZ"></a>虚空、<a id="a-Ga"></a>佛性亦复如是。</p>
  <p id="aGb">“复次，<a id="a-Gc"></a>善男子，<a id="a-Gd"></a>所言集者，<a id="a-Ge"></a>能令五阴和合而生，<a id="a-Gf"></a>亦名为苦，<a id="a-Gg"></a>亦名无常，<a id="a-Gh"></a>是可断相，<a id="a-Gi"></a>是为实谛。<a id="a-Gj"></a>善男子，<a id="a-Gk"></a>如来非是集性，<a id="a-Gl"></a>非是阴因，<a id="a-Gm"></a>非可断相，<a id="a-Gn"></a>是故为实。<a id="a-Go"></a>虚空、<a id="a-Gp"></a>佛性亦复如是。</p>
  <p id="aGq">“善男子，<a id="a-Gr"></a>所言灭者，<a id="a-Gs"></a>名烦恼灭，<a id="a-Gt"></a>亦常无常。<a id="a-Gu"></a>二乘所得，<a id="a-Gv"></a>名曰无常；<a id="a-Gw"></a>诸佛所得，<a id="a-Gx"></a>是则名常，<a id="a-Gy"></a>亦名证法，<a id="a-Gz"></a>是为实谛。<a id="a-H0"></a>善男子，<a id="a-H1"></a>如来之性不名为灭，<a id="a-H2"></a>能灭烦恼，<a id="a-H3"></a>非常无常，<a id="a-H4"></a>不名证知，<a id="a-H5"></a>常住无变，<a id="a-H6"></a>是故为实。<a id="a-H7"></a>虚空、<a id="a-H8"></a>佛性亦复如是。</p>
  <p id="aH9">“善男子，<a id="a-HA"></a>道者，<a id="a-HB"></a>能断烦恼，<a id="a-HC"></a>亦常无常，<a id="a-HD"></a>是可修法，<a id="a-HE"></a>是名实谛。<a id="a-HF"></a>如来非道，<a id="a-HG"></a>能断烦恼，<a id="a-HH"></a>非常无常，<a id="a-HI"></a>非可修法，<a id="a-HJ"></a>常住不变，<a id="a-HK"></a>是故为实。<a id="a-HL"></a>虚空、<a id="a-HM"></a>佛性亦复如是。</p>
  <p id="aHN">“复次，<a id="a-HO"></a>善男子，<a id="a-HP"></a>言真实者即是如来，<a id="a-HQ"></a>如来者即是真实；<a id="a-HR"></a>真实者即是虚空，<a id="a-HS"></a>虚空者即是真实；<a id="a-HT"></a>真实者即是佛性，<a id="a-HU"></a>佛性者即是真实。</p>
  <p id="aHV">“文殊师利，<a id="a-HW"></a>有苦、<a id="a-HX"></a>有苦因、<a id="a-HY"></a>有苦尽、<a id="a-HZ"></a>有苦对。<a id="a-Ha"></a>如来非苦乃至非对，<a id="a-Hb"></a>是故为实，<a id="a-Hc"></a>不名为谛。<a id="a-Hd"></a>虚空、<a id="a-He"></a>佛性亦复如是。<a id="a-Hf"></a>苦者有为、<a id="a-Hg"></a>有漏、<a id="a-Hh"></a>无乐；<a id="a-Hi"></a>如来非有为、<a id="a-Hj"></a>非有漏、<a id="a-Hk"></a>湛然安乐，<a id="a-Hl"></a>是实非谛。<a id="a-Hm"></a>”</p>
  <p id="aHn">文殊师利白佛言：<a id="a-Ho"></a>“世尊，<a id="a-Hp"></a>如佛所说，<a id="a-Hq"></a>不颠倒者名为实谛。<a id="a-Hr"></a>若尔者，<a id="a-Hs"></a>四谛之中有四倒不？<a id="a-Ht"></a>如其有者，<a id="a-Hu"></a>云何说言无有颠倒名为实谛？<a id="a-Hv"></a>一切颠倒不名为实？<a id="a-Hw"></a>”</p>
  <p id="aHx">佛告文殊师利：<a id="a-Hy"></a>“一切颠倒皆入苦谛。<a id="a-Hz"></a>如诸众生有颠倒心，<a id="a-I0"></a>名为颠倒。<a id="a-I1"></a>善男子，<a id="a-I2"></a>譬如有人不受父母尊长教敕，<a id="a-I3"></a>虽受不能随顺修行，<a id="a-I4"></a>如是人等名为颠倒。<a id="a-I5"></a>如是颠倒非不是苦，<a id="a-I6"></a>即是苦也。<a id="a-I7"></a>”</p>
  <p id="aI8">文殊师利言：<a id="a-I9"></a>“如佛所说，<a id="a-IA"></a>不虚妄者即是实谛。<a id="a-IB"></a>若尔者，<a id="a-IC"></a>当知虚妄则非实谛。<a id="a-ID"></a>”</p>
  <p id="aIE">佛言：<a id="a-IF"></a>“善男子，<a id="a-IG"></a>一切虚妄皆入苦谛。<a id="a-IH"></a>如有众生欺诳于他，<a id="a-II"></a>以是因缘，<a id="a-IJ"></a>堕于地狱、<a id="a-IK"></a>畜生、<a id="a-IL"></a>饿鬼。<a id="a-IM"></a>如是等法名为虚妄，<a id="a-IN"></a>如是虚妄非不是苦，<a id="a-IO"></a>即是苦也。<a id="a-IP"></a>声闻、<a id="a-IQ"></a>缘觉、<a id="a-IR"></a>诸佛、<a id="a-IS"></a>世尊，<a id="a-IT"></a>远离不行，<a id="a-IU"></a>故名虚妄。<a id="a-IV"></a>如是虚妄，<a id="a-IW"></a>诸佛、<a id="a-IX"></a>二乘所断除故，<a id="a-IY"></a>故名实谛。<a id="a-IZ"></a>”</p>
  <p id="aIa">文殊师利言：<a id="a-Ib"></a>“如佛所说，<a id="a-Ic"></a>大乘是实谛者，<a id="a-Id"></a>当知声闻、<a id="a-Ie"></a>辟支佛乘则为不实。<a id="a-If"></a>”</p>
  <p id="aIg">佛言：<a id="a-Ih"></a>“文殊师利，<a id="a-Ii"></a>彼二乘者亦实不实。<a id="a-Ij"></a>声闻、<a id="a-Ik"></a>缘觉断诸烦恼则名为实，<a id="a-Il"></a>无常不住是变易法名为不实。<a id="a-Im"></a>”</p>
  <p id="aIn">文殊师利言：<a id="a-Io"></a>“如佛所说，<a id="a-Ip"></a>若佛所说名为实者，<a id="a-Iq"></a>当知魔说则为不实。<a id="a-Ir"></a>世尊，<a id="a-Is"></a>如魔所说，<a id="a-It"></a>圣谛摄不？<a id="a-Iu"></a>”</p>
  <p id="aIv">佛言：<a id="a-Iw"></a>“文殊师利，<a id="a-Ix"></a>魔所说者二谛所摄，<a id="a-Iy"></a>所谓苦、<a id="a-Iz"></a>集。<a id="a-J0"></a>凡是一切非法非律，<a id="a-J1"></a>不能令人而得利益，<a id="a-J2"></a>终日宣说亦无有人见苦、<a id="a-J3"></a>断集、<a id="a-J4"></a>证灭、<a id="a-J5"></a>修道，<a id="a-J6"></a>是名虚妄。<a id="a-J7"></a>如是虚妄，<a id="a-J8"></a>名为魔说。<a id="a-J9"></a>”</p>
  <p id="aJA">文殊师利言：<a id="a-JB"></a>“如佛所说：<a id="a-JC"></a>‘一道清净无有二者。<a id="a-JD"></a>’诸外道等亦复说言：<a id="a-JE"></a>‘我有一道清净无二。<a id="a-JF"></a>’若言一道是实谛者，<a id="a-JG"></a>与彼外道有何差别？<a id="a-JH"></a>若无差别，<a id="a-JI"></a>不应说言一道清净。<a id="a-JJ"></a>”</p>
  <p id="aJK">佛言：<a id="a-JL"></a>“善男子，<a id="a-JM"></a>诸外道等有苦集谛，<a id="a-JN"></a>无灭道谛。<a id="a-JO"></a>于非灭中而生灭想，<a id="a-JP"></a>于非道中而生道想，<a id="a-JQ"></a>于非果中而生果想，<a id="a-JR"></a>于非因中而生因想。<a id="a-JS"></a>以是义故，<a id="a-JT"></a>彼无一道清净无二。<a id="a-JU"></a>”</p>
  <p id="aJV">文殊师利言：<a id="a-JW"></a>“如佛所说，<a id="a-JX"></a>有常、<a id="a-JY"></a>有我、<a id="a-JZ"></a>有乐、<a id="a-Ja"></a>有净是实义者，<a id="a-Jb"></a>诸外道等应有实谛，<a id="a-Jc"></a>佛法中无。<a id="a-Jd"></a>何以故？</p>
  <p id="aJe">“诸外道辈亦复说言诸行是常。<a id="a-Jf"></a>云何是常？<a id="a-Jg"></a>可意、<a id="a-Jh"></a>不可意诸业报等受不失故。<a id="a-Ji"></a>可意者名十善报，<a id="a-Jj"></a>不可意者十不善报。<a id="a-Jk"></a>若言诸行悉皆无常，<a id="a-Jl"></a>而作业者于此已灭，<a id="a-Jm"></a>谁复于彼受果报乎？<a id="a-Jn"></a>以是义故，<a id="a-Jo"></a>诸行是常。<a id="a-Jp"></a>杀生因缘，<a id="a-Jq"></a>故名为常。<a id="a-Jr"></a>世尊，<a id="a-Js"></a>若言诸行悉无常者，<a id="a-Jt"></a>能杀、<a id="a-Ju"></a>可杀二俱无常。<a id="a-Jv"></a>若无常者，<a id="a-Jw"></a>谁于地狱而受罪报？<a id="a-Jx"></a>若言定有地狱受报者，<a id="a-Jy"></a>当知诸行实非无常。<a id="a-Jz"></a>世尊，<a id="a-K0"></a>系心专念亦名为常，<a id="a-K1"></a>所谓十年所念，<a id="a-K2"></a>乃至百年亦不忘失，<a id="a-K3"></a>是故为常。<a id="a-K4"></a>若无常者，<a id="a-K5"></a>本所见事谁忆谁念？<a id="a-K6"></a>以是因缘，<a id="a-K7"></a>一切诸行非无常也。<a id="a-K8"></a>世尊，<a id="a-K9"></a>一切忆想亦名为常，<a id="a-KA"></a>有人先见他人手足头项等相，<a id="a-KB"></a>后时若见便还识之。<a id="a-KC"></a>若无常者，<a id="a-KD"></a>本相应灭。<a id="a-KE"></a>世尊，<a id="a-KF"></a>诸所作业以久修习，<a id="a-KG"></a>若从初学，<a id="a-KH"></a>或经三年，<a id="a-KI"></a>或经五年，<a id="a-KJ"></a>然后善知故名为常。<a id="a-KK"></a>世尊，<a id="a-KL"></a>算数之法，<a id="a-KM"></a>从一至二、<a id="a-KN"></a>从二至三乃至百千。<a id="a-KO"></a>若无常者，<a id="a-KP"></a>初一应灭，<a id="a-KQ"></a>初一若灭，<a id="a-KR"></a>谁复至二？<a id="a-KS"></a>如是常一，<a id="a-KT"></a>终无有二，<a id="a-KU"></a>以一不灭故得至二乃至百千，<a id="a-KV"></a>是故为常。<a id="a-KW"></a>世尊，<a id="a-KX"></a>如读诵法，<a id="a-KY"></a>诵一阿含至二阿含乃至三四阿含，<a id="a-KZ"></a>如其无常，<a id="a-Ka"></a>所可读诵终不至四，<a id="a-Kb"></a>以是读诵增长因缘，<a id="a-Kc"></a>故名为常。<a id="a-Kd"></a>世尊，<a id="a-Ke"></a>瓶衣车乘，<a id="a-Kf"></a>如人负债，<a id="a-Kg"></a>大地形相，<a id="a-Kh"></a>山河树林，<a id="a-Ki"></a>药木草叶，<a id="a-Kj"></a>众生治病，<a id="a-Kk"></a>皆悉是常亦复如是。<a id="a-Kl"></a>世尊，<a id="a-Km"></a>一切外道皆作是说：<a id="a-Kn"></a>‘诸行是常。<a id="a-Ko"></a>’若是常者，<a id="a-Kp"></a>即是实谛。</p>
  <p id="aKq">“世尊，<a id="a-Kr"></a>有诸外道复言有乐。<a id="a-Ks"></a>云何知耶？<a id="a-Kt"></a>受者定得可意报故。<a id="a-Ku"></a>世尊，<a id="a-Kv"></a>凡受乐者必定得之，<a id="a-Kw"></a>所谓大梵天王、<a id="a-Kx"></a>大自在天、<a id="a-Ky"></a>释提桓因、<a id="a-Kz"></a>毗纽天及诸人天，<a id="a-L0"></a>以是义故，<a id="a-L1"></a>名定有乐。<a id="a-L2"></a>世尊，<a id="a-L3"></a>有诸外道复言有乐，<a id="a-L4"></a>能令众生生求望故，<a id="a-L5"></a>饥者求食，<a id="a-L6"></a>渴者求饮，<a id="a-L7"></a>寒者求温，<a id="a-L8"></a>热者求凉，<a id="a-L9"></a>极者求息，<a id="a-LA"></a>病者求差，<a id="a-LB"></a>欲者求色。<a id="a-LC"></a>若无乐者，<a id="a-LD"></a>彼何缘求？<a id="a-LE"></a>以有求者故知有乐。<a id="a-LF"></a>世尊，<a id="a-LG"></a>有诸外道复作是言：<a id="a-LH"></a>‘施能得乐。<a id="a-LI"></a>世间之人，<a id="a-LJ"></a>好施沙门、<a id="a-LK"></a>诸婆罗门、<a id="a-LL"></a>贫穷困苦，<a id="a-LM"></a>衣服、<a id="a-LN"></a>饮食、<a id="a-LO"></a>卧具、<a id="a-LP"></a>医药、<a id="a-LQ"></a>象马车乘、<a id="a-LR"></a>末香涂香、<a id="a-LS"></a>众华屋宅、<a id="a-LT"></a>依止灯明，<a id="a-LU"></a>作如是等种种惠施，<a id="a-LV"></a>为我后世受可意报。<a id="a-LW"></a>是故当知决定有乐。<a id="a-LX"></a>’世尊，<a id="a-LY"></a>有诸外道复作是言：<a id="a-LZ"></a>‘以因缘故当知有乐。<a id="a-La"></a>所谓受乐者，<a id="a-Lb"></a>有因缘故名为乐触。<a id="a-Lc"></a>若无乐者，<a id="a-Ld"></a>何得因缘？<a id="a-Le"></a>如无兔角，<a id="a-Lf"></a>则无因缘。<a id="a-Lg"></a>有乐因缘，<a id="a-Lh"></a>则知有乐。<a id="a-Li"></a>’世尊，<a id="a-Lj"></a>有诸外道复作是言：<a id="a-Lk"></a>‘上中下故当知有乐。<a id="a-Ll"></a>下受乐者，<a id="a-Lm"></a>释提桓因；<a id="a-Ln"></a>中受乐者，<a id="a-Lo"></a>大梵天王；<a id="a-Lp"></a>上受乐者，<a id="a-Lq"></a>大自在天。<a id="a-Lr"></a>以有如是上中下故，<a id="a-Ls"></a>当知有乐。<a id="a-Lt"></a>’</p>
  <p id="aLu">“世尊，<a id="a-Lv"></a>有诸外道复言有净。<a id="a-Lw"></a>何以故？<a id="a-Lx"></a>若无净者不应起欲，<a id="a-Ly"></a>若起欲者当知有净。<a id="a-Lz"></a>又复说言：<a id="a-M0"></a>‘金、<a id="a-M1"></a>银、<a id="a-M2"></a>珍宝、<a id="a-M3"></a>琉璃、<a id="a-M4"></a>玻瓈、<a id="a-M5"></a>砗磲、<a id="a-M6"></a>玛瑙、<a id="a-M7"></a>珊瑚、<a id="a-M8"></a>真珠、<a id="a-M9"></a>璧玉、<a id="a-MA"></a>珂贝，<a id="a-MB"></a>流泉、<a id="a-MC"></a>浴池、<a id="a-MD"></a>饮食、<a id="a-ME"></a>衣服，<a id="a-MF"></a>华香、<a id="a-MG"></a>末香、<a id="a-MH"></a>涂香、<a id="a-MI"></a>灯烛之明，<a id="a-MJ"></a>如是等物悉是净法。<a id="a-MK"></a>复次有净，<a id="a-ML"></a>谓五阴者，<a id="a-MM"></a>即是净器，<a id="a-MN"></a>盛诸净物，<a id="a-MO"></a>所谓人、<a id="a-MP"></a>天、<a id="a-MQ"></a>诸仙、<a id="a-MR"></a>阿罗汉、<a id="a-MS"></a>辟支佛、<a id="a-MT"></a>菩萨、<a id="a-MU"></a>诸佛。<a id="a-MV"></a>以是义故，<a id="a-MW"></a>名之为净。<a id="a-MX"></a>’</p>
  <p id="aMY">“世尊，<a id="a-MZ"></a>有诸外道复言有我，<a id="a-Ma"></a>有所睹见能造作故。<a id="a-Mb"></a>譬如有人入陶师家，<a id="a-Mc"></a>虽复不见陶师之身，<a id="a-Md"></a>以见轮绳，<a id="a-Me"></a>定知其家必是陶师；<a id="a-Mf"></a>我亦如是，<a id="a-Mg"></a>眼见色已，<a id="a-Mh"></a>必知有我。<a id="a-Mi"></a>若无我者，<a id="a-Mj"></a>谁能见色？<a id="a-Mk"></a>闻声乃至触法亦复如是。<a id="a-Ml"></a>复次有我，<a id="a-Mm"></a>云何得知？<a id="a-Mn"></a>因相故知。<a id="a-Mo"></a>何等为相？<a id="a-Mp"></a>喘息、<a id="a-Mq"></a>视眴、<a id="a-Mr"></a>寿命、<a id="a-Ms"></a>役心，<a id="a-Mt"></a>受诸苦乐，<a id="a-Mu"></a>贪求瞋恚，<a id="a-Mv"></a>如是等法悉是我相，<a id="a-Mw"></a>是故当知必定有我。<a id="a-Mx"></a>复次有我，<a id="a-My"></a>能别味故。<a id="a-Mz"></a>有人食果，<a id="a-N0"></a>见已知味，<a id="a-N1"></a>是故当知必定有我。<a id="a-N2"></a>复次有我，<a id="a-N3"></a>云何知耶？<a id="a-N4"></a>执作业故。<a id="a-N5"></a>执镰能刈，<a id="a-N6"></a>执斧能斫，<a id="a-N7"></a>执瓶盛水，<a id="a-N8"></a>执车能御，<a id="a-N9"></a>如是等事，<a id="a-NA"></a>我执能作，<a id="a-NB"></a>是故当知必定有我。<a id="a-NC"></a>复次有我，<a id="a-ND"></a>云何知耶？<a id="a-NE"></a>即于生时欲得乳哺，<a id="a-NF"></a>乘宿习故，<a id="a-NG"></a>是故当知必定有我。<a id="a-NH"></a>复次有我，<a id="a-NI"></a>云何知耶？<a id="a-NJ"></a>和合利益他众生故。<a id="a-NK"></a>譬如瓶衣、<a id="a-NL"></a>车乘、<a id="a-NM"></a>田宅、<a id="a-NN"></a>山林树木、<a id="a-NO"></a>象马牛羊，<a id="a-NP"></a>如是等物若和合者则有利益；<a id="a-NQ"></a>此内五阴亦复如是，<a id="a-NR"></a>眼等诸根有和合故则利益我，<a id="a-NS"></a>是故当知必定有我。<a id="a-NT"></a>复次有我，<a id="a-NU"></a>云何知耶？<a id="a-NV"></a>有遮法故。<a id="a-NW"></a>如有物故则有遮碍，<a id="a-NX"></a>物若无者则无有遮。<a id="a-NY"></a>若有遮者则知有我，<a id="a-NZ"></a>是故当知必定有我。<a id="a-Na"></a>复次有我，<a id="a-Nb"></a>云何知耶？<a id="a-Nc"></a>伴非伴故。<a id="a-Nd"></a>亲与非亲非是伴侣，<a id="a-Ne"></a>正法邪法亦非伴侣，<a id="a-Nf"></a>智与非智亦非伴侣，<a id="a-Ng"></a>沙门非沙门、<a id="a-Nh"></a>婆罗门非婆罗门、<a id="a-Ni"></a>子非子、<a id="a-Nj"></a>昼非昼、<a id="a-Nk"></a>夜非夜、<a id="a-Nl"></a>我非我，<a id="a-Nm"></a>如是等法为伴非伴，<a id="a-Nn"></a>是故当知必定有我。</p>
  <p id="aNo">“世尊，<a id="a-Np"></a>诸外道等种种说有常乐我净，<a id="a-Nq"></a>当知定有常乐我净。<a id="a-Nr"></a>世尊，<a id="a-Ns"></a>以是义故，<a id="a-Nt"></a>诸外道等亦得说言：<a id="a-Nu"></a>‘我有真谛。<a id="a-Nv"></a>’”</p>
  <p id="aNw">佛言：<a id="a-Nx"></a>“善男子，<a id="a-Ny"></a>若有沙门、<a id="a-Nz"></a>婆罗门有常、<a id="a-O0"></a>有乐、<a id="a-O1"></a>有净、<a id="a-O2"></a>有我者，<a id="a-O3"></a>是非沙门、<a id="a-O4"></a>非婆罗门。<a id="a-O5"></a>何以故？<a id="a-O6"></a>迷于生死，<a id="a-O7"></a>离一切智大导师故。<a id="a-O8"></a>如是沙门、<a id="a-O9"></a>婆罗门等沉没诸欲，<a id="a-OA"></a>善法羸损故。<a id="a-OB"></a>是诸外道系在贪欲、<a id="a-OC"></a>瞋恚、<a id="a-OD"></a>痴狱，<a id="a-OE"></a>堪忍爱乐故。<a id="a-OF"></a>是诸外道虽知业果自作自受，<a id="a-OG"></a>而犹不能远离恶法。<a id="a-OH"></a>是诸外道非是正法正命自活。<a id="a-OI"></a>何以故？<a id="a-OJ"></a>无智慧火不能消故。<a id="a-OK"></a>是诸外道虽欲贪著上妙五欲，<a id="a-OL"></a>贫于善法不勤修故。<a id="a-OM"></a>是诸外道虽欲往至正解脱中，<a id="a-ON"></a>而持戒足不成就故。<a id="a-OO"></a>是诸外道虽欲求乐，<a id="a-OP"></a>而不能求乐因缘故。<a id="a-OQ"></a>是诸外道虽复憎恶一切诸苦，<a id="a-OR"></a>然其所行未能远离诸苦因缘。<a id="a-OS"></a>是诸外道虽为四大毒蛇所缠，<a id="a-OT"></a>犹行放逸，<a id="a-OU"></a>不能谨慎。<a id="a-OV"></a>是诸外道无明所覆，<a id="a-OW"></a>远离善友，<a id="a-OX"></a>乐在三界无常炽然大火之中而不能出。<a id="a-OY"></a>是诸外道遇诸烦恼难愈之病，<a id="a-OZ"></a>而复不求大智良医。<a id="a-Oa"></a>是诸外道方于未来当涉无边险远之路，<a id="a-Ob"></a>而不知以善法资粮而自庄严。<a id="a-Oc"></a>是诸外道常为淫欲灾毒所害，<a id="a-Od"></a>而反抱持五欲霜毒。<a id="a-Oe"></a>是诸外道瞋恚炽盛，<a id="a-Of"></a>而复反更亲近恶友。<a id="a-Og"></a>是诸外道常为无明之所覆蔽，<a id="a-Oh"></a>而反推求邪恶之法。<a id="a-Oi"></a>是诸外道常为邪见之所诳惑，<a id="a-Oj"></a>而反于中生亲善想。<a id="a-Ok"></a>是诸外道希食甘果而种苦子。<a id="a-Ol"></a>是诸外道已处烦恼闇室之中，<a id="a-Om"></a>而反远离大智炬明。<a id="a-On"></a>是诸外道患烦恼渴，<a id="a-Oo"></a>而复反饮诸欲碱水。<a id="a-Op"></a>是诸外道漂没生死无边大河，<a id="a-Oq"></a>而复远离无上船师。<a id="a-Or"></a>是诸外道迷惑颠倒言诸行常，<a id="a-Os"></a>诸行若常，<a id="a-Ot"></a>无有是处。</p>
 </body>
</html>