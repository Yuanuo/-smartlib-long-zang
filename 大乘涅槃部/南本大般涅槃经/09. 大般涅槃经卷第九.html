<!doctype html>
<html id="z3IBTbKKV" data-ver="1852">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第九</h1>
  <h2 id="a2">月喻品第十五</h2>
  <p id="a3">佛告迦葉：<a id="a-4"></a>“譬如有人见月不现，<a id="a-5"></a>皆言月没而作没想，<a id="a-6"></a>而此月性实无没也；<a id="a-7"></a>转现他方，<a id="a-8"></a>彼处众生复谓月出，<a id="a-9"></a>而此月性实无出也。<a id="a-A"></a>何以故？<a id="a-B"></a>以须弥山障故不现，<a id="a-C"></a>其月常生，<a id="a-D"></a>性无出没。<a id="a-E"></a>如来应供正遍知亦复如是，<a id="a-F"></a>出现三千大千世界，<a id="a-G"></a>或阎浮提示有父母，<a id="a-H"></a>众生皆谓生阎浮提，<a id="a-I"></a>或阎浮提示现涅槃，<a id="a-J"></a>如来之性实无涅槃，<a id="a-K"></a>而诸众生皆谓如来实般涅槃。<a id="a-L"></a>譬如月没，<a id="a-M"></a>善男子，<a id="a-N"></a>如来之性实无生灭，<a id="a-O"></a>为化众生示有生灭。</p>
  <p id="aP">“善男子，<a id="a-Q"></a>如此满月余方见半，<a id="a-R"></a>此方半月余方见满；<a id="a-S"></a>阎浮提人若见月初，<a id="a-T"></a>皆谓一日起初月想，<a id="a-U"></a>见月盛满，<a id="a-V"></a>谓十五日生盛满想，<a id="a-W"></a>而此月性实无亏盈，<a id="a-X"></a>因须弥山而有增减。<a id="a-Y"></a>善男子，<a id="a-Z"></a>如来亦尔，<a id="a-a"></a>于阎浮提或现初生，<a id="a-b"></a>或现涅槃。<a id="a-c"></a>现始生时，<a id="a-d"></a>犹如初月，<a id="a-e"></a>一切皆谓童子初生；<a id="a-f"></a>行于七步，<a id="a-g"></a>如二日月；<a id="a-h"></a>或复示现入于书堂，<a id="a-i"></a>如三日月；<a id="a-j"></a>示现出家，<a id="a-k"></a>如八日月；<a id="a-l"></a>放大智慧微妙光明，<a id="a-m"></a>能破无量众生魔众，<a id="a-n"></a>如十五日盛满之月；<a id="a-o"></a>或复示现三十二相、<a id="a-p"></a>八十种好以自庄严而现涅槃，<a id="a-q"></a>喻如月蚀。<a id="a-r"></a>如是众生所见不同，<a id="a-s"></a>或见半月，<a id="a-t"></a>或见满月，<a id="a-u"></a>或见月蚀，<a id="a-v"></a>而此月性实无增减侵蚀之者，<a id="a-w"></a>常是满月。<a id="a-x"></a>如来之身亦复如是，<a id="a-y"></a>是故名为常住不变。</p>
  <p id="az">“复次，<a id="a-10"></a>善男子，<a id="a-11"></a>譬如满月一切悉现，<a id="a-12"></a>在在处处，<a id="a-13"></a>城邑聚落，<a id="a-14"></a>山泽水中，<a id="a-15"></a>若井若池，<a id="a-16"></a>及诸水器，<a id="a-17"></a>一切皆现。<a id="a-18"></a>有诸众生行百由旬、<a id="a-19"></a>百千由旬，<a id="a-1A"></a>见月常随，<a id="a-1B"></a>凡夫愚人妄生忆想言：<a id="a-1C"></a>‘我本于城邑屋宅见如是月，<a id="a-1D"></a>今复于此空泽见之，<a id="a-1E"></a>为是本月，<a id="a-1F"></a>为异于本？<a id="a-1G"></a>’各作是念，<a id="a-1H"></a>月形大小，<a id="a-1I"></a>或言如鍑口，<a id="a-1J"></a>或言如车轮，<a id="a-1K"></a>或言如四十九由旬。<a id="a-1L"></a>一切皆见月之光明，<a id="a-1M"></a>或见团圆，<a id="a-1N"></a>犹如金盘。<a id="a-1O"></a>是月性一，<a id="a-1P"></a>种种众生各见异相。<a id="a-1Q"></a>善男子，<a id="a-1R"></a>如来亦尔，<a id="a-1S"></a>出现于世，<a id="a-1T"></a>或有人天而作是念：<a id="a-1U"></a>‘如来今者在我前住。<a id="a-1V"></a>’复有畜生亦生是念：<a id="a-1W"></a>‘如来今者在我前住。<a id="a-1X"></a>’或有聋哑亦见如来有聋哑相。<a id="a-1Y"></a>众生杂类，<a id="a-1Z"></a>言音各异，<a id="a-1a"></a>皆谓如来悉同己语，<a id="a-1b"></a>亦各生念：<a id="a-1c"></a>‘在我舍宅，<a id="a-1d"></a>受我供养。<a id="a-1e"></a>’或有众生见如来身广大无量，<a id="a-1f"></a>或见微小，<a id="a-1g"></a>或有见佛是声闻像，<a id="a-1h"></a>或复有见为缘觉像。<a id="a-1i"></a>有诸外道复各念言：<a id="a-1j"></a>‘如来今者在我法中出家学道。<a id="a-1k"></a>’或有众生复作是念：<a id="a-1l"></a>‘如来今者独为我故出现于世。<a id="a-1m"></a>’如来实性喻如彼月，<a id="a-1n"></a>即是法身，<a id="a-1o"></a>是无生身、<a id="a-1p"></a>方便之身，<a id="a-1q"></a>随顺于世，<a id="a-1r"></a>示现无量本业因缘，<a id="a-1s"></a>在在处处示现有生，<a id="a-1t"></a>犹如彼月。<a id="a-1u"></a>以是义故，<a id="a-1v"></a>如来常住，<a id="a-1w"></a>无有变异。</p>
  <p id="a1x">“复次，<a id="a-1y"></a>善男子，<a id="a-1z"></a>如罗睺罗阿修罗王以手遮月，<a id="a-20"></a>世间诸人咸谓月蚀。<a id="a-21"></a>阿修罗王实不能蚀，<a id="a-22"></a>以阿修罗障其明故，<a id="a-23"></a>是月团圆，<a id="a-24"></a>无有亏损，<a id="a-25"></a>但以手障故使不现。<a id="a-26"></a>若摄手时，<a id="a-27"></a>世间咸谓月复还生，<a id="a-28"></a>皆言是月多受苦恼。<a id="a-29"></a>假使百千阿修罗王不能恼之。<a id="a-2A"></a>如来亦尔，<a id="a-2B"></a>示有众生于如来所，<a id="a-2C"></a>生粗恶心，<a id="a-2D"></a>出佛身血，<a id="a-2E"></a>起五逆罪至一阐提，<a id="a-2F"></a>为未来世诸众生故，<a id="a-2G"></a>如是示现坏僧断法而作留难。<a id="a-2H"></a>假使无量百千诸魔不能侵出如来身血。<a id="a-2I"></a>所以者何？<a id="a-2J"></a>如来之身无有血肉筋脉骨髓，<a id="a-2K"></a>如来真实，<a id="a-2L"></a>实无恼坏，<a id="a-2M"></a>众生皆谓法僧毁坏、<a id="a-2N"></a>如来灭尽，<a id="a-2O"></a>而如来性真实无变，<a id="a-2P"></a>无有破坏，<a id="a-2Q"></a>随顺世间如是示现。</p>
  <p id="a2R">“复次，<a id="a-2S"></a>善男子，<a id="a-2T"></a>如二人斗，<a id="a-2U"></a>若以刀杖伤身出血，<a id="a-2V"></a>虽至于死不起杀想，<a id="a-2W"></a>如是业相轻而不重。<a id="a-2X"></a>于如来所本无杀心，<a id="a-2Y"></a>虽出身血，<a id="a-2Z"></a>是业亦尔，<a id="a-2a"></a>轻而不重。<a id="a-2b"></a>如来如是于未来世，<a id="a-2c"></a>为化众生示现业报。</p>
  <p id="a2d">“复次，<a id="a-2e"></a>善男子，<a id="a-2f"></a>犹如良医勤教其子医方根本：<a id="a-2g"></a>‘此是根药，<a id="a-2h"></a>此是茎药，<a id="a-2i"></a>此是色药，<a id="a-2j"></a>种种相貌，<a id="a-2k"></a>汝当善知。<a id="a-2l"></a>’其子敬奉父之所敕，<a id="a-2m"></a>精勤习学，<a id="a-2n"></a>善解诸药。<a id="a-2o"></a>是医后时寿尽命终，<a id="a-2p"></a>其子号慕而作是言：<a id="a-2q"></a>‘父本教我，<a id="a-2r"></a>根药如是，<a id="a-2s"></a>茎药如是，<a id="a-2t"></a>华药如是，<a id="a-2u"></a>色相如是。<a id="a-2v"></a>’如来亦尔，<a id="a-2w"></a>为化众生示现制戒：<a id="a-2x"></a>‘应当如是受持，<a id="a-2y"></a>莫犯作五逆罪、<a id="a-2z"></a>诽谤正法及一阐提。<a id="a-30"></a>’为未来世起是事者是故示现，<a id="a-31"></a>欲令比丘于佛灭后作如是知，<a id="a-32"></a>此是契经甚深之义，<a id="a-33"></a>此是戒律轻重之相，<a id="a-34"></a>此是阿毗昙分别法句，<a id="a-35"></a>如彼医子。</p>
  <p id="a36">“复次，<a id="a-37"></a>善男子，<a id="a-38"></a>如人见月，<a id="a-39"></a>六月一蚀，<a id="a-3A"></a>而上诸天须臾之间已见月蚀。<a id="a-3B"></a>何以故？<a id="a-3C"></a>彼天日长，<a id="a-3D"></a>人间短故。<a id="a-3E"></a>善男子，<a id="a-3F"></a>如来亦尔，<a id="a-3G"></a>天人咸谓如来短寿，<a id="a-3H"></a>如彼天人须臾之间频见月蚀。<a id="a-3I"></a>如来又于须臾之间示现百千万亿涅槃，<a id="a-3J"></a>断烦恼魔、<a id="a-3K"></a>阴魔、<a id="a-3L"></a>死魔，<a id="a-3M"></a>是故百千万亿天魔悉知如来入般涅槃。<a id="a-3N"></a>又复示现无量百千先业因缘，<a id="a-3O"></a>随顺世间种种性故，<a id="a-3P"></a>示现如是无量无边不可思议。<a id="a-3Q"></a>是故如来常住无变。</p>
  <p id="a3R">“复次，<a id="a-3S"></a>善男子，<a id="a-3T"></a>譬如明月，<a id="a-3U"></a>众生乐见，<a id="a-3V"></a>是故称月号为乐见。<a id="a-3W"></a>众生若有贪恚愚痴，<a id="a-3X"></a>则不得称为乐见也。<a id="a-3Y"></a>如来如是，<a id="a-3Z"></a>其性纯善，<a id="a-3a"></a>清净无垢，<a id="a-3b"></a>是最可称为乐见也。<a id="a-3c"></a>乐法众生视之无厌，<a id="a-3d"></a>恶心之人不喜瞻睹。<a id="a-3e"></a>以是义故，<a id="a-3f"></a>故言如来譬如明月。</p>
  <p id="a3g">“复次，<a id="a-3h"></a>善男子，<a id="a-3i"></a>譬如日出有三时异，<a id="a-3j"></a>谓春、<a id="a-3k"></a>夏、<a id="a-3l"></a>冬，<a id="a-3m"></a>冬日则短，<a id="a-3n"></a>春日处中，<a id="a-3o"></a>夏日极长。<a id="a-3p"></a>如来亦尔，<a id="a-3q"></a>于此三千大千世界，<a id="a-3r"></a>为短寿者及诸声闻示现短寿，<a id="a-3s"></a>斯等见已，<a id="a-3t"></a>咸谓如来寿命短促，<a id="a-3u"></a>喻如冬日；<a id="a-3v"></a>为诸菩萨示现中寿，<a id="a-3w"></a>若至一劫若减一劫，<a id="a-3x"></a>喻如春日；<a id="a-3y"></a>唯佛睹佛，<a id="a-3z"></a>其寿无量，<a id="a-40"></a>喻如夏日。</p>
  <p id="a41">“善男子，<a id="a-42"></a>如来所说方等大乘微密之教，<a id="a-43"></a>示现世间，<a id="a-44"></a>雨大法雨。<a id="a-45"></a>于未来世，<a id="a-46"></a>若有人能护持是典，<a id="a-47"></a>开示分别利益众生，<a id="a-48"></a>当知是辈是真菩萨，<a id="a-49"></a>喻如盛夏天降甘雨。<a id="a-4A"></a>若有声闻、<a id="a-4B"></a>缘觉之人，<a id="a-4C"></a>闻佛如来微密之教，<a id="a-4D"></a>喻如冬日多遇冷患。<a id="a-4E"></a>菩萨之人若闻如是微密教诲，<a id="a-4F"></a>如来常住，<a id="a-4G"></a>性无变易，<a id="a-4H"></a>喻如春日萌芽开敷。<a id="a-4I"></a>而如来性实无长短，<a id="a-4J"></a>为世间故示现如是，<a id="a-4K"></a>即是诸佛真实法性。</p>
  <p id="a4L">“复次，<a id="a-4M"></a>善男子，<a id="a-4N"></a>譬如众星，<a id="a-4O"></a>昼则不现，<a id="a-4P"></a>而人皆谓昼星灭没，<a id="a-4Q"></a>其实不没，<a id="a-4R"></a>所以不现，<a id="a-4S"></a>日光映故；<a id="a-4T"></a>如来亦尔，<a id="a-4U"></a>声闻、<a id="a-4V"></a>缘觉不能得见，<a id="a-4W"></a>犹如世人不见昼星。</p>
  <p id="a4X">“复次，<a id="a-4Y"></a>善男子，<a id="a-4Z"></a>譬如阴闇，<a id="a-4a"></a>日月不现，<a id="a-4b"></a>愚人谓言日月失没，<a id="a-4c"></a>而是日月实无失没。<a id="a-4d"></a>如来正法灭尽之时，<a id="a-4e"></a>三宝现没亦复如是，<a id="a-4f"></a>非为永灭。<a id="a-4g"></a>是故当知，<a id="a-4h"></a>如来常住，<a id="a-4i"></a>无有变易。<a id="a-4j"></a>何以故？<a id="a-4k"></a>三宝真性不为诸垢之所染故。</p>
  <p id="a4l">“复次，<a id="a-4m"></a>善男子，<a id="a-4n"></a>譬如黑月，<a id="a-4o"></a>彗星夜现，<a id="a-4p"></a>其明炎炽暂出还没，<a id="a-4q"></a>众生见已生不祥想。<a id="a-4r"></a>诸辟支佛亦复如是，<a id="a-4s"></a>出无佛世，<a id="a-4t"></a>众生见已，<a id="a-4u"></a>皆谓如来真实灭度生忧悲想。<a id="a-4v"></a>而如来身实不灭度，<a id="a-4w"></a>如彼日月无有灭没。</p>
  <p id="a4x">“复次，<a id="a-4y"></a>善男子，<a id="a-4z"></a>譬如日出，<a id="a-50"></a>众雾悉除；<a id="a-51"></a>此大涅槃微妙经典亦复如是，<a id="a-52"></a>出兴于世，<a id="a-53"></a>若有众生一经耳者，<a id="a-54"></a>悉能灭除一切诸恶无间罪业。<a id="a-55"></a>是大涅槃甚深境界不可思议，<a id="a-56"></a>善说如来微密之性。<a id="a-57"></a>以是义故，<a id="a-58"></a>诸善男子、<a id="a-59"></a>善女人等，<a id="a-5A"></a>应于如来生常住心，<a id="a-5B"></a>无有变易，<a id="a-5C"></a>正法不断，<a id="a-5D"></a>僧宝不灭。<a id="a-5E"></a>是故应当多修方便勤学是典，<a id="a-5F"></a>是人不久当得阿耨多罗三藐三菩提。<a id="a-5G"></a>是故此经名为无量功德所成，<a id="a-5H"></a>亦名菩提不可穷尽。<a id="a-5I"></a>以不尽故，<a id="a-5J"></a>故得称为大般涅槃；<a id="a-5K"></a>有善光故，<a id="a-5L"></a>犹如夏日；<a id="a-5M"></a>身无边故，<a id="a-5N"></a>名大涅槃。</p>
  <p data-pb></p>
  <h2 id="a5O">菩萨品第十六</h2>
  <p id="a5P">“复次，<a id="a-5Q"></a>善男子，<a id="a-5R"></a>如日月光，<a id="a-5S"></a>诸明中最，<a id="a-5T"></a>一切诸明所不能及；<a id="a-5U"></a>大涅槃光亦复如是，<a id="a-5V"></a>于诸契经三昧光明最为殊胜，<a id="a-5W"></a>诸经三昧所有光明所不能及。<a id="a-5X"></a>何以故？<a id="a-5Y"></a>大涅槃光能入众生诸毛孔故。<a id="a-5Z"></a>众生虽无菩提之心，<a id="a-5a"></a>而能为作菩提因缘，<a id="a-5b"></a>是故复名大般涅槃。<a id="a-5c"></a>”</p>
  <p id="a5d">迦葉菩萨白佛言：<a id="a-5e"></a>“世尊，<a id="a-5f"></a>如佛所说，<a id="a-5g"></a>大涅槃光入于一切众生毛孔，<a id="a-5h"></a>众生虽无菩提之心而能为作菩提因者，<a id="a-5i"></a>是义不然。<a id="a-5j"></a>何以故？<a id="a-5k"></a>世尊，<a id="a-5l"></a>犯四重禁、<a id="a-5m"></a>作五逆人及一阐提，<a id="a-5n"></a>光明入身作菩提因者，<a id="a-5o"></a>如是等辈与持净戒修习诸善有何差别？<a id="a-5p"></a>若无差别，<a id="a-5q"></a>如来何故说四依义？<a id="a-5r"></a>世尊，<a id="a-5s"></a>又如佛言，<a id="a-5t"></a>若有众生，<a id="a-5u"></a>闻大涅槃一经于耳，<a id="a-5v"></a>则得断除诸烦恼者，<a id="a-5w"></a>如来云何先说有人恒沙佛所发菩提心，<a id="a-5x"></a>闻大涅槃不解其义？<a id="a-5y"></a>若不解义，<a id="a-5z"></a>云何能断一切烦恼？<a id="a-60"></a>”</p>
  <p id="a61">佛言：<a id="a-62"></a>“善男子，<a id="a-63"></a>除一阐提，<a id="a-64"></a>其余众生闻是经已，<a id="a-65"></a>悉皆能作菩提因缘。<a id="a-66"></a>法声光明入毛孔者，<a id="a-67"></a>必定当得阿耨多罗三藐三菩提。<a id="a-68"></a>何以故？<a id="a-69"></a>若有人能供养恭敬无量诸佛，<a id="a-6A"></a>方乃得闻《大涅槃经》，<a id="a-6B"></a>薄福之人则不得闻。<a id="a-6C"></a>所以者何？<a id="a-6D"></a>大德之人乃能得闻如是大事，<a id="a-6E"></a>凡夫下劣则不得闻。<a id="a-6F"></a>何等为大？<a id="a-6G"></a>所谓诸佛甚深秘藏，<a id="a-6H"></a>如来性是，<a id="a-6I"></a>以是义故，<a id="a-6J"></a>名为大事。<a id="a-6K"></a>”</p>
  <p id="a6L">迦葉菩萨白佛言：<a id="a-6M"></a>“世尊，<a id="a-6N"></a>云何未发菩提心者得菩提因？<a id="a-6O"></a>”</p>
  <p id="a6P">佛告迦葉：<a id="a-6Q"></a>“若有闻是《大涅槃经》，<a id="a-6R"></a>言‘我不用发菩提心’诽谤正法，<a id="a-6S"></a>是人即于梦中见罗刹像心中怖懅。<a id="a-6T"></a>罗刹语言：<a id="a-6U"></a>‘咄！<a id="a-6V"></a>善男子，<a id="a-6W"></a>汝今若不发菩提心，<a id="a-6X"></a>当断汝命。<a id="a-6Y"></a>’是人惶怖，<a id="a-6Z"></a>觉已即发菩提之心。<a id="a-6a"></a>是人命终若在三趣及在人天，<a id="a-6b"></a>续复忆念菩提之心，<a id="a-6c"></a>当知是人是大菩萨摩诃萨也。<a id="a-6d"></a>以是义故，<a id="a-6e"></a>是大涅槃威神之力，<a id="a-6f"></a>能令未发菩提心者作菩提因。<a id="a-6g"></a>善男子，<a id="a-6h"></a>是名菩萨发心因缘，<a id="a-6i"></a>非无因缘。<a id="a-6j"></a>以是义故，<a id="a-6k"></a>大乘妙典真佛所说。</p>
  <p id="a6l">“复次，<a id="a-6m"></a>善男子，<a id="a-6n"></a>如虚空中兴大云雨，<a id="a-6o"></a>注于大地，<a id="a-6p"></a>枯木、<a id="a-6q"></a>石山、<a id="a-6r"></a>高原、<a id="a-6s"></a>堆阜，<a id="a-6t"></a>水所不住，<a id="a-6u"></a>流注下田，<a id="a-6v"></a>陂池悉满，<a id="a-6w"></a>利益无量一切众生；<a id="a-6x"></a>是大涅槃微妙经典亦复如是，<a id="a-6y"></a>雨大法雨，<a id="a-6z"></a>普润众生。<a id="a-70"></a>唯一阐提发菩提心，<a id="a-71"></a>无有是处。</p>
  <p id="a72">“复次，<a id="a-73"></a>善男子，<a id="a-74"></a>譬如焦种，<a id="a-75"></a>虽遇甘雨，<a id="a-76"></a>百千万劫终不生芽，<a id="a-77"></a>芽若生者，<a id="a-78"></a>无有是处；<a id="a-79"></a>一阐提辈亦复如是，<a id="a-7A"></a>虽闻如是大般涅槃微妙经典，<a id="a-7B"></a>终不能发菩提心芽，<a id="a-7C"></a>若能发者，<a id="a-7D"></a>无有是处。<a id="a-7E"></a>何以故？<a id="a-7F"></a>是人断灭一切善根如彼焦种，<a id="a-7G"></a>不能复生菩提根芽。</p>
  <p id="a7H">“复次，<a id="a-7I"></a>善男子，<a id="a-7J"></a>譬如明珠置浊水中，<a id="a-7K"></a>以珠威德，<a id="a-7L"></a>水即为清，<a id="a-7M"></a>投之淤泥不能令清；<a id="a-7N"></a>是大涅槃微妙经典亦复如是，<a id="a-7O"></a>置余众生五无间罪、<a id="a-7P"></a>四重禁法浊水之中，<a id="a-7Q"></a>犹可澄清发菩提心，<a id="a-7R"></a>投一阐提淤泥之中，<a id="a-7S"></a>百千万岁，<a id="a-7T"></a>不能令清起菩提心。<a id="a-7U"></a>何以故？<a id="a-7V"></a>是一阐提灭诸善根，<a id="a-7W"></a>非其器故。<a id="a-7X"></a>假使是人百千万岁听受如是《大涅槃经》，<a id="a-7Y"></a>终不能发菩提之心。<a id="a-7Z"></a>所以者何？<a id="a-7a"></a>无善心故。</p>
  <p id="a7b">“复次，<a id="a-7c"></a>善男子，<a id="a-7d"></a>譬如药树，<a id="a-7e"></a>名曰药王，<a id="a-7f"></a>于诸药中最为殊胜，<a id="a-7g"></a>若和乳酪、<a id="a-7h"></a>若蜜、<a id="a-7i"></a>若酥、<a id="a-7j"></a>若水、<a id="a-7k"></a>若浆、<a id="a-7l"></a>若末、<a id="a-7m"></a>若丸，<a id="a-7n"></a>若以涂疮、<a id="a-7o"></a>薰身、<a id="a-7p"></a>涂目，<a id="a-7q"></a>若见若嗅，<a id="a-7r"></a>能灭众生一切诸病。<a id="a-7s"></a>如是药树不作是念：<a id="a-7t"></a>‘一切众生若取我根，<a id="a-7u"></a>不应取叶；<a id="a-7v"></a>若取叶者，<a id="a-7w"></a>不应取根；<a id="a-7x"></a>若取身者，<a id="a-7y"></a>不应取皮；<a id="a-7z"></a>若取皮者，<a id="a-80"></a>不应取身。<a id="a-81"></a>’是树虽复不生是念，<a id="a-82"></a>而能除灭一切病苦。<a id="a-83"></a>善男子，<a id="a-84"></a>是大涅槃微妙经典亦复如是，<a id="a-85"></a>能除一切众生恶业、<a id="a-86"></a>四波罗夷、<a id="a-87"></a>五无间罪，<a id="a-88"></a>若内若外所有诸恶。<a id="a-89"></a>诸有未发菩提心者，<a id="a-8A"></a>因是则得发菩提心。<a id="a-8B"></a>何以故？<a id="a-8C"></a>是妙经典，<a id="a-8D"></a>诸经中王，<a id="a-8E"></a>如彼药树，<a id="a-8F"></a>诸药中王。<a id="a-8G"></a>若有修习是大涅槃及不修者，<a id="a-8H"></a>若闻有是经典名字，<a id="a-8I"></a>闻已敬信，<a id="a-8J"></a>所有一切烦恼重病皆悉除灭，<a id="a-8K"></a>唯不能令一阐提辈安住阿耨多罗三藐三菩提；<a id="a-8L"></a>如彼妙药，<a id="a-8M"></a>虽能疗愈种种重病，<a id="a-8N"></a>而不能治必死之人。</p>
  <p id="a8O">“复次，<a id="a-8P"></a>善男子，<a id="a-8Q"></a>如人手疮，<a id="a-8R"></a>捉持毒药，<a id="a-8S"></a>毒则随入；<a id="a-8T"></a>若无疮者，<a id="a-8U"></a>毒则不入。<a id="a-8V"></a>一阐提辈亦复如是，<a id="a-8W"></a>无菩提因；<a id="a-8X"></a>如无疮者，<a id="a-8Y"></a>毒不得入。<a id="a-8Z"></a>所谓疮者即是无上菩提因缘，<a id="a-8a"></a>毒者即是第一妙药，<a id="a-8b"></a>全无疮者谓一阐提。</p>
  <p id="a8c">“复次，<a id="a-8d"></a>善男子，<a id="a-8e"></a>譬如金刚，<a id="a-8f"></a>无能坏者，<a id="a-8g"></a>悉能破坏一切之物，<a id="a-8h"></a>唯除龟甲及白羊角；<a id="a-8i"></a>是大涅槃微妙经典亦复如是，<a id="a-8j"></a>悉能安止无量众生于菩提道，<a id="a-8k"></a>唯不能令一阐提辈立菩提因。</p>
  <p id="a8l">“复次，<a id="a-8m"></a>善男子，<a id="a-8n"></a>如马齿草、<a id="a-8o"></a>娑罗翅树、<a id="a-8p"></a>尼迦罗树，<a id="a-8q"></a>虽断枝茎，<a id="a-8r"></a>续生如故。<a id="a-8s"></a>不如多罗，<a id="a-8t"></a>断已不生。<a id="a-8u"></a>是诸众生亦复如是，<a id="a-8v"></a>若得闻是《大涅槃经》，<a id="a-8w"></a>虽犯四禁及五无间，<a id="a-8x"></a>犹故能生菩提因缘。<a id="a-8y"></a>一阐提辈则不如是，<a id="a-8z"></a>虽得听受是妙经典，<a id="a-90"></a>而不能生菩提道因。</p>
  <p id="a91">“复次，<a id="a-92"></a>善男子，<a id="a-93"></a>如佉陀罗、<a id="a-94"></a>镇头迦树，<a id="a-95"></a>断已不生；<a id="a-96"></a>一阐提辈亦复如是，<a id="a-97"></a>虽得闻是《大涅槃经》，<a id="a-98"></a>而不能发菩提因缘。</p>
  <p id="a99">“复次，<a id="a-9A"></a>善男子，<a id="a-9B"></a>譬如大雨，<a id="a-9C"></a>终不住空；<a id="a-9D"></a>是大涅槃微妙经典亦复如是，<a id="a-9E"></a>普雨法雨于一阐提则不能住。<a id="a-9F"></a>是一阐提周体密致，<a id="a-9G"></a>犹如金刚不容外物。<a id="a-9H"></a>”</p>
  <p id="a9I">迦葉菩萨白佛言：<a id="a-9J"></a>“世尊，<a id="a-9K"></a>如佛说偈：</p>
  <p id="a9L">“不见善不作，<a id="a-9M"></a>唯见恶可作，</p>
  <p id="a9N">是处可怖畏，<a id="a-9O"></a>犹如险恶道。</p>
  <p id="a9P">“世尊，<a id="a-9Q"></a>如是所说，<a id="a-9R"></a>有何等义？<a id="a-9S"></a>”</p>
  <p id="a9T">佛言：<a id="a-9U"></a>“善男子，<a id="a-9V"></a>不见者谓不见佛性，<a id="a-9W"></a>善者即是阿耨多罗三藐三菩提，<a id="a-9X"></a>不作者所谓不能亲近善友。<a id="a-9Y"></a>唯见者见无因果，<a id="a-9Z"></a>恶者谓谤方等大乘经典，<a id="a-9a"></a>可作者谓一阐提说无方等。<a id="a-9b"></a>以是义故，<a id="a-9c"></a>一阐提辈无心趣向清净善法。<a id="a-9d"></a>何等善法？<a id="a-9e"></a>谓涅槃也。<a id="a-9f"></a>趣涅槃者，<a id="a-9g"></a>谓能修习贤善之行，<a id="a-9h"></a>而一阐提无贤善行，<a id="a-9i"></a>是故不能趣向涅槃。<a id="a-9j"></a>是处可畏者，<a id="a-9k"></a>谓谤正法。<a id="a-9l"></a>谁应怖畏？<a id="a-9m"></a>所谓智者。<a id="a-9n"></a>何以故？<a id="a-9o"></a>以谤法者无有善心及方便故。<a id="a-9p"></a>险恶道者，<a id="a-9q"></a>谓诸行也。<a id="a-9r"></a>”</p>
  <p id="a9s">迦葉复言：<a id="a-9t"></a>“如佛所说：</p>
  <p id="a9u">“云何见所作？<a id="a-9v"></a> 云何得善法？</p>
  <p id="a9w">何处不怖畏，<a id="a-9x"></a> 如王夷坦道？</p>
  <p id="a9y">“是义何谓？<a id="a-9z"></a>”</p>
  <p id="aA0">佛言：<a id="a-A1"></a>“善男子，<a id="a-A2"></a>见所作者，<a id="a-A3"></a>发露诸恶，<a id="a-A4"></a>从生死际所作诸恶，<a id="a-A5"></a>悉皆发露至无至处，<a id="a-A6"></a>以是义故，<a id="a-A7"></a>是处无畏。<a id="a-A8"></a>喻如人王所游正路，<a id="a-A9"></a>其中盗贼悉皆逃走；<a id="a-AA"></a>如是发露，<a id="a-AB"></a>一切诸恶悉灭无余。<a id="a-AC"></a>复次，<a id="a-AD"></a>不见所作者，<a id="a-AE"></a>谓一阐提所作众恶而不自见。<a id="a-AF"></a>是一阐提憍慢心故，<a id="a-AG"></a>虽多作恶，<a id="a-AH"></a>于是事中初无怖畏，<a id="a-AI"></a>以是义故，<a id="a-AJ"></a>不得涅槃，<a id="a-AK"></a>喻如猕猴捉水中月。<a id="a-AL"></a>善男子，<a id="a-AM"></a>假使一切无量众生，<a id="a-AN"></a>一时成就阿耨多罗三藐三菩提已，<a id="a-AO"></a>此诸如来亦复不见彼一阐提得成菩提，<a id="a-AP"></a>以是义故，<a id="a-AQ"></a>名不见所作。<a id="a-AR"></a>又复不见谁之所作？<a id="a-AS"></a>所谓不见如来所作。<a id="a-AT"></a>佛为众生说有佛性，<a id="a-AU"></a>一阐提辈流转生死不能知见，<a id="a-AV"></a>以是义故，<a id="a-AW"></a>名为不见如来所作。<a id="a-AX"></a>又一阐提见于如来毕竟涅槃，<a id="a-AY"></a>谓真无常，<a id="a-AZ"></a>犹如灯灭，<a id="a-Aa"></a>膏油俱尽。<a id="a-Ab"></a>何以故？<a id="a-Ac"></a>是人恶业不损减故。<a id="a-Ad"></a>若有菩萨所作善业回向阿耨多罗三藐三菩提时，<a id="a-Ae"></a>一阐提辈虽复毁呰破坏不信，<a id="a-Af"></a>然诸菩萨犹故施与，<a id="a-Ag"></a>欲共成就无上之道。<a id="a-Ah"></a>何以故？<a id="a-Ai"></a>诸佛法尔。</p>
  <p id="aAj">“作恶不即受，<a id="a-Ak"></a> 如乳即成酪，</p>
  <p id="aAl">犹灰覆火上，<a id="a-Am"></a> 愚者轻蹈之。</p>
  <p id="aAn">“一阐提者名为无目，<a id="a-Ao"></a>是故不见阿罗汉道。<a id="a-Ap"></a>如阿罗汉不行生死险恶之道。<a id="a-Aq"></a>以无目故诽谤方等，<a id="a-Ar"></a>不欲修习如阿罗汉勤修慈心，<a id="a-As"></a>一阐提辈不修方等亦复如是。<a id="a-At"></a>若人说言：<a id="a-Au"></a>‘我今不信声闻经典，<a id="a-Av"></a>信受大乘读诵解说，<a id="a-Aw"></a>是故我今即是菩萨。<a id="a-Ax"></a>一切众生悉有佛性，<a id="a-Ay"></a>以佛性故，<a id="a-Az"></a>众生身中即有十力、<a id="a-B0"></a>三十二相、<a id="a-B1"></a>八十种好。<a id="a-B2"></a>我之所说不异佛说。<a id="a-B3"></a>汝今与我俱破无量诸恶烦恼如破水瓶，<a id="a-B4"></a>以破结故，<a id="a-B5"></a>即能得见阿耨多罗三藐三菩提。<a id="a-B6"></a>’是人虽作如是演说，<a id="a-B7"></a>其心实不信有佛性，<a id="a-B8"></a>为利养故随文而说。<a id="a-B9"></a>如是说者名为恶人，<a id="a-BA"></a>如是恶人不速受果如乳成酪。<a id="a-BB"></a>譬如王使，<a id="a-BC"></a>善能谈论，<a id="a-BD"></a>巧于方便，<a id="a-BE"></a>奉命他国，<a id="a-BF"></a>宁丧身命，<a id="a-BG"></a>终不匿王所说言教；<a id="a-BH"></a>智者亦尔，<a id="a-BI"></a>于凡夫中不惜身命，<a id="a-BJ"></a>要必宣说大乘方等如来秘藏：<a id="a-BK"></a>一切众生皆有佛性。</p>
  <p id="aBL">“善男子，<a id="a-BM"></a>有一阐提作罗汉像，<a id="a-BN"></a>住于空处，<a id="a-BO"></a>诽谤方等大乘经典。<a id="a-BP"></a>诸凡夫人见已，<a id="a-BQ"></a>皆谓真阿罗汉，<a id="a-BR"></a>是大菩萨摩诃萨。<a id="a-BS"></a>是一阐提恶比丘辈，<a id="a-BT"></a>住阿兰若处，<a id="a-BU"></a>坏阿兰若法，<a id="a-BV"></a>见他得利，<a id="a-BW"></a>心生嫉妒，<a id="a-BX"></a>作如是言：<a id="a-BY"></a>‘所有方等大乘经典，<a id="a-BZ"></a>悉是天魔波旬所说。<a id="a-Ba"></a>’亦说如来是无常法，<a id="a-Bb"></a>毁灭正法，<a id="a-Bc"></a>破坏众僧。<a id="a-Bd"></a>复作是言：<a id="a-Be"></a>‘波旬所说非善顺说。<a id="a-Bf"></a>’作是宣说邪恶之法，<a id="a-Bg"></a>是人作恶不即受报，<a id="a-Bh"></a>如乳成酪，<a id="a-Bi"></a>灰覆火上，<a id="a-Bj"></a>愚轻蹈之，<a id="a-Bk"></a>如是人者谓一阐提。<a id="a-Bl"></a>是故当知大乘方等微妙经典必定清净，<a id="a-Bm"></a>如摩尼珠投之浊水，<a id="a-Bn"></a>水即为清，<a id="a-Bo"></a>大乘经典亦复如是。</p>
  <p id="aBp">“复次，<a id="a-Bq"></a>善男子，<a id="a-Br"></a>譬如莲华，<a id="a-Bs"></a>为日所照，<a id="a-Bt"></a>无不开敷；<a id="a-Bu"></a>一切众生亦复如是，<a id="a-Bv"></a>若得见闻大涅槃日，<a id="a-Bw"></a>未发心者皆悉发心为菩提因，<a id="a-Bx"></a>是故我说大涅槃光所入毛孔必为妙因。<a id="a-By"></a>彼一阐提虽有佛性，<a id="a-Bz"></a>而为无量罪垢所缠，<a id="a-C0"></a>不能得出，<a id="a-C1"></a>如蚕处茧，<a id="a-C2"></a>以是业缘，<a id="a-C3"></a>不能得生菩提妙因，<a id="a-C4"></a>流转生死无有穷已。</p>
  <p id="aC5">“复次，<a id="a-C6"></a>善男子，<a id="a-C7"></a>如优钵罗华、<a id="a-C8"></a>钵头摩华、<a id="a-C9"></a>拘物头华、<a id="a-CA"></a>芬陀利华，<a id="a-CB"></a>生淤泥中而不为彼淤泥所污；<a id="a-CC"></a>若有众生修大涅槃微妙经典亦复如是，<a id="a-CD"></a>虽有烦恼，<a id="a-CE"></a>终不为彼烦恼所污。<a id="a-CF"></a>何以故？<a id="a-CG"></a>以知如来性相力故。<a id="a-CH"></a>善男子，<a id="a-CI"></a>譬如有国多清凉风，<a id="a-CJ"></a>若触众生身诸毛孔，<a id="a-CK"></a>能除一切郁蒸之恼；<a id="a-CL"></a>此大乘典《大涅槃经》亦复如是，<a id="a-CM"></a>遍入一切众生毛孔，<a id="a-CN"></a>为作菩提微妙因缘，<a id="a-CO"></a>除一阐提。<a id="a-CP"></a>何以故？<a id="a-CQ"></a>非法器故。</p>
  <p id="aCR">“复次，<a id="a-CS"></a>善男子，<a id="a-CT"></a>譬如良医，<a id="a-CU"></a>解八种药，<a id="a-CV"></a>灭一切病，<a id="a-CW"></a>唯不能除阿萨阇病；<a id="a-CX"></a>一切契经禅定三昧亦复如是，<a id="a-CY"></a>能治一切贪恚愚痴诸烦恼病，<a id="a-CZ"></a>能拔烦恼毒刺等箭，<a id="a-Ca"></a>而不能治犯四重禁、<a id="a-Cb"></a>五无间罪。<a id="a-Cc"></a>善男子，<a id="a-Cd"></a>复有良医，<a id="a-Ce"></a>过八种术，<a id="a-Cf"></a>能除众生所有病苦，<a id="a-Cg"></a>唯不能治必死之病；<a id="a-Ch"></a>是大涅槃大乘经典亦复如是，<a id="a-Ci"></a>能除众生一切烦恼，<a id="a-Cj"></a>安住如来清净妙因，<a id="a-Ck"></a>未发心者令得发心，<a id="a-Cl"></a>唯除必死一阐提辈。</p>
  <p id="aCm">“复次，<a id="a-Cn"></a>善男子，<a id="a-Co"></a>譬如良医，<a id="a-Cp"></a>能以妙药治诸盲人，<a id="a-Cq"></a>令见日月星宿诸明一切色像，<a id="a-Cr"></a>唯不能治生盲之人；<a id="a-Cs"></a>是大乘典《大涅槃经》亦复如是，<a id="a-Ct"></a>能为声闻、<a id="a-Cu"></a>缘觉之人开发慧眼，<a id="a-Cv"></a>令其安住无量无边大乘经典，<a id="a-Cw"></a>未发心者，<a id="a-Cx"></a>谓犯四禁、<a id="a-Cy"></a>五无间罪，<a id="a-Cz"></a>悉能令发菩提之心，<a id="a-D0"></a>唯除生盲一阐提辈。</p>
  <p id="aD1">“复次，<a id="a-D2"></a>善男子，<a id="a-D3"></a>譬如良医，<a id="a-D4"></a>善解八术，<a id="a-D5"></a>为治众生一切病苦，<a id="a-D6"></a>种种方药随病与之，<a id="a-D7"></a>所谓吐下、<a id="a-D8"></a>涂身、<a id="a-D9"></a>灌鼻，<a id="a-DA"></a>若薰、<a id="a-DB"></a>若洗、<a id="a-DC"></a>若丸、<a id="a-DD"></a>若散一切诸药，<a id="a-DE"></a>而贫愚人不欲服之。<a id="a-DF"></a>良医愍念，<a id="a-DG"></a>即将是人还其舍宅，<a id="a-DH"></a>强与令服。<a id="a-DI"></a>以药力故，<a id="a-DJ"></a>所患得除。<a id="a-DK"></a>女人产难，<a id="a-DL"></a>儿衣不出，<a id="a-DM"></a>若服此药，<a id="a-DN"></a>儿衣即出，<a id="a-DO"></a>亦令婴儿安乐无患。<a id="a-DP"></a>是大乘典《大涅槃经》亦复如是，<a id="a-DQ"></a>所至之处若至舍宅，<a id="a-DR"></a>能除众生无量烦恼，<a id="a-DS"></a>犯四重禁、<a id="a-DT"></a>五无间罪未发心者，<a id="a-DU"></a>悉令发心，<a id="a-DV"></a>除一阐提。<a id="a-DW"></a>”</p>
  <p id="aDX">迦葉菩萨白佛言：<a id="a-DY"></a>“世尊，<a id="a-DZ"></a>犯四重禁及五无间，<a id="a-Da"></a>名极重恶，<a id="a-Db"></a>譬如断截多罗树头更不复生。<a id="a-Dc"></a>是等未发菩提之心，<a id="a-Dd"></a>云何能与作菩提因？<a id="a-De"></a>”</p>
  <p id="aDf">佛言：<a id="a-Dg"></a>“善男子，<a id="a-Dh"></a>是诸众生若于梦中，<a id="a-Di"></a>梦堕地狱受诸苦恼，<a id="a-Dj"></a>即生悔心：<a id="a-Dk"></a>‘哀哉！<a id="a-Dl"></a>我等自招此罪。<a id="a-Dm"></a>若我今得脱是罪者，<a id="a-Dn"></a>必定当发菩提之心。<a id="a-Do"></a>我今所见最是极恶。<a id="a-Dp"></a>’从是觉已，<a id="a-Dq"></a>即知正法，<a id="a-Dr"></a>有大果报。<a id="a-Ds"></a>如彼婴儿渐渐长大，<a id="a-Dt"></a>常作是念：<a id="a-Du"></a>‘是医最良，<a id="a-Dv"></a>善解方药！<a id="a-Dw"></a>我本处胎，<a id="a-Dx"></a>与我母药，<a id="a-Dy"></a>母以药故，<a id="a-Dz"></a>身得安隐，<a id="a-E0"></a>以是因缘，<a id="a-E1"></a>我命得全。<a id="a-E2"></a>奇哉！<a id="a-E3"></a>我母受大苦恼，<a id="a-E4"></a>满足十月，<a id="a-E5"></a>怀抱我身，<a id="a-E6"></a>既生之后，<a id="a-E7"></a>推干去湿，<a id="a-E8"></a>除去不净大小便利，<a id="a-E9"></a>乳哺长养，<a id="a-EA"></a>将护我身。<a id="a-EB"></a>以是义故，<a id="a-EC"></a>当报母恩，<a id="a-ED"></a>色养侍卫，<a id="a-EE"></a>随顺供养。<a id="a-EF"></a>’犯四重禁及无间罪临命终时，<a id="a-EG"></a>念是大乘《大涅槃经》，<a id="a-EH"></a>虽堕地狱、<a id="a-EI"></a>畜生、<a id="a-EJ"></a>饿鬼、<a id="a-EK"></a>天上、<a id="a-EL"></a>人中，<a id="a-EM"></a>如是经典亦为是人作菩提因，<a id="a-EN"></a>除一阐提。</p>
  <p id="aEO">“复次，<a id="a-EP"></a>善男子，<a id="a-EQ"></a>譬如良医及良医子，<a id="a-ER"></a>所知深奥出过诸医，<a id="a-ES"></a>善知除毒无上咒术。<a id="a-ET"></a>若恶毒蛇、<a id="a-EU"></a>若龙、<a id="a-EV"></a>若蝮，<a id="a-EW"></a>以诸咒术咒药令良。<a id="a-EX"></a>以此良药用涂革屣，<a id="a-EY"></a>以此革屣触诸毒虫，<a id="a-EZ"></a>毒为之消，<a id="a-Ea"></a>唯除一毒，<a id="a-Eb"></a>名曰大龙。<a id="a-Ec"></a>是大乘典《大涅槃经》亦复如是，<a id="a-Ed"></a>若有众生犯四重禁、<a id="a-Ee"></a>五无间罪，<a id="a-Ef"></a>悉能消灭，<a id="a-Eg"></a>令住菩提，<a id="a-Eh"></a>如药革屣能消众毒，<a id="a-Ei"></a>未发心者能令发心，<a id="a-Ej"></a>安住无上菩提之道。<a id="a-Ek"></a>是彼大乘《大涅槃经》威神药故，<a id="a-El"></a>令诸众生生于安乐，<a id="a-Em"></a>唯除大龙一阐提辈。</p>
  <p id="aEn">“复次，<a id="a-Eo"></a>善男子，<a id="a-Ep"></a>譬如有人，<a id="a-Eq"></a>以杂毒药用涂大鼓，<a id="a-Er"></a>于众人中击令发声，<a id="a-Es"></a>虽无心欲闻，<a id="a-Et"></a>闻之皆死，<a id="a-Eu"></a>唯除一人，<a id="a-Ev"></a>不横死者。<a id="a-Ew"></a>是大乘典《大涅槃经》亦复如是，<a id="a-Ex"></a>在在处处诸行众中有闻声者，<a id="a-Ey"></a>所有贪欲、<a id="a-Ez"></a>瞋恚、<a id="a-F0"></a>愚痴，<a id="a-F1"></a>悉皆灭尽。<a id="a-F2"></a>其中虽有无心思念，<a id="a-F3"></a>是大涅槃因缘力故，<a id="a-F4"></a>能灭烦恼而结自灭。<a id="a-F5"></a>犯四重禁及五无间闻是经已，<a id="a-F6"></a>亦作无上菩提因缘，<a id="a-F7"></a>渐断烦恼，<a id="a-F8"></a>除不横死一阐提辈。</p>
  <p id="aF9">“复次，<a id="a-FA"></a>善男子，<a id="a-FB"></a>譬如闇夜，<a id="a-FC"></a>诸所营作一切皆息，<a id="a-FD"></a>若未讫者要待日明；<a id="a-FE"></a>学大乘者，<a id="a-FF"></a>虽修契经一切诸定，<a id="a-FG"></a>要待大乘大涅槃日，<a id="a-FH"></a>闻是如来微密之教，<a id="a-FI"></a>然后乃当造菩提业安住正法。<a id="a-FJ"></a>犹如天雨，<a id="a-FK"></a>润益增长一切诸种成就果实，<a id="a-FL"></a>悉除饥馑多受丰乐；<a id="a-FM"></a>如来秘藏无量法雨亦复如是，<a id="a-FN"></a>悉能除灭八种热病。<a id="a-FO"></a>是经出世，<a id="a-FP"></a>如彼果实，<a id="a-FQ"></a>多所利益安乐一切，<a id="a-FR"></a>能令众生见如来性；<a id="a-FS"></a>如法华中，<a id="a-FT"></a>八千声闻得受记莂成大果实，<a id="a-FU"></a>如秋收冬藏，<a id="a-FV"></a>更无所作；<a id="a-FW"></a>一阐提辈亦复如是，<a id="a-FX"></a>于诸善法无所营作。</p>
  <p id="aFY">“复次，<a id="a-FZ"></a>善男子，<a id="a-Fa"></a>譬如良医，<a id="a-Fb"></a>闻他人子非人所持，<a id="a-Fc"></a>寻以妙药，<a id="a-Fd"></a>并遣一使，<a id="a-Fe"></a>敕语使言：<a id="a-Ff"></a>‘卿持此药，<a id="a-Fg"></a>速与彼人。<a id="a-Fh"></a>彼人若遇诸恶鬼神，<a id="a-Fi"></a>以药力故，<a id="a-Fj"></a>悉当远去。<a id="a-Fk"></a>卿若迟晚，<a id="a-Fl"></a>吾当自往，<a id="a-Fm"></a>终不令彼枉横死也。<a id="a-Fn"></a>若彼病人得见使者及吾威德，<a id="a-Fo"></a>诸苦当除，<a id="a-Fp"></a>得安隐乐。<a id="a-Fq"></a>’是大乘典《大涅槃经》亦复如是，<a id="a-Fr"></a>若比丘、<a id="a-Fs"></a>比丘尼、<a id="a-Ft"></a>优婆塞、<a id="a-Fu"></a>优婆夷及诸外道有能受持如是经典，<a id="a-Fv"></a>读诵通利，<a id="a-Fw"></a>复为他人分别广说，<a id="a-Fx"></a>若自书写，<a id="a-Fy"></a>令他书写，<a id="a-Fz"></a>斯等皆为菩提因缘。<a id="a-G0"></a>若犯四禁及五逆罪，<a id="a-G1"></a>若为邪鬼毒恶所持，<a id="a-G2"></a>闻是经典，<a id="a-G3"></a>所有诸恶悉皆消灭，<a id="a-G4"></a>如见良医，<a id="a-G5"></a>恶鬼远去，<a id="a-G6"></a>当知是人是真菩萨摩诃萨也。<a id="a-G7"></a>何以故？<a id="a-G8"></a>暂得闻是大涅槃故，<a id="a-G9"></a>亦以生念如来常故。<a id="a-GA"></a>暂得闻者尚得如是，<a id="a-GB"></a>何况书写受持读诵！<a id="a-GC"></a>除一阐提，<a id="a-GD"></a>其余皆是菩萨摩诃萨。</p>
  <p id="aGE">“复次，<a id="a-GF"></a>善男子，<a id="a-GG"></a>譬如聋人，<a id="a-GH"></a>不闻音声；<a id="a-GI"></a>一阐提辈亦复如是，<a id="a-GJ"></a>虽复欲听是妙经典而不得闻。<a id="a-GK"></a>所以者何？<a id="a-GL"></a>无因缘故。</p>
  <p id="aGM">“复次，<a id="a-GN"></a>善男子，<a id="a-GO"></a>譬如良医，<a id="a-GP"></a>一切医方无不通达，<a id="a-GQ"></a>兼复广知无量咒术。<a id="a-GR"></a>是医见王，<a id="a-GS"></a>作如是言：<a id="a-GT"></a>‘大王今者有必死病。<a id="a-GU"></a>’其王答言：<a id="a-GV"></a>‘卿不见我腹内之事，<a id="a-GW"></a>云何而言必有死病？<a id="a-GX"></a>’医即答言：<a id="a-GY"></a>‘若不见信，<a id="a-GZ"></a>应服下药，<a id="a-Ga"></a>既下之后，<a id="a-Gb"></a>王自验之。<a id="a-Gc"></a>’王不肯服，<a id="a-Gd"></a>尔时良医以咒术力令王隐处遍生疮疱，<a id="a-Ge"></a>兼复[病-丙+帶]下，<a id="a-Gf"></a>虫血杂出。<a id="a-Gg"></a>王见是已生大怖懅，<a id="a-Gh"></a>赞彼良医：<a id="a-Gi"></a>‘善哉！<a id="a-Gj"></a>善哉！<a id="a-Gk"></a>卿先所白，<a id="a-Gl"></a>吾不用之，<a id="a-Gm"></a>今乃知卿于吾此身作大利益。<a id="a-Gn"></a>’恭敬是医犹如父母。<a id="a-Go"></a>是大乘典《大涅槃经》亦复如是，<a id="a-Gp"></a>于诸众生有欲无欲，<a id="a-Gq"></a>悉能令彼烦恼崩落。<a id="a-Gr"></a>是诸众生乃至梦中梦见是经，<a id="a-Gs"></a>恭敬供养，<a id="a-Gt"></a>喻如大王恭敬良医。<a id="a-Gu"></a>是大良医知必死者，<a id="a-Gv"></a>终不治之；<a id="a-Gw"></a>是大乘典《大涅槃经》亦复如是，<a id="a-Gx"></a>终不能治一阐提辈。</p>
  <p id="aGy">“复次，<a id="a-Gz"></a>善男子，<a id="a-H0"></a>譬如良医，<a id="a-H1"></a>善知八种，<a id="a-H2"></a>悉能疗治一切诸病，<a id="a-H3"></a>唯不能治必死之人；<a id="a-H4"></a>诸佛菩萨亦复如是，<a id="a-H5"></a>悉能救疗一切有罪，<a id="a-H6"></a>唯不能治必死之人一阐提辈。</p>
  <p id="aH7">“复次，<a id="a-H8"></a>善男子，<a id="a-H9"></a>譬如良医，<a id="a-HA"></a>善知八种微妙经术，<a id="a-HB"></a>复能博达过于八种，<a id="a-HC"></a>以己所知先教其子，<a id="a-HD"></a>若水、<a id="a-HE"></a>若陆、<a id="a-HF"></a>山谷、<a id="a-HG"></a>药草，<a id="a-HH"></a>悉令识知；<a id="a-HI"></a>如是渐渐教八事已，<a id="a-HJ"></a>次复教余最上妙术。<a id="a-HK"></a>如来应供正遍知亦复如是，<a id="a-HL"></a>先教其子诸比丘等，<a id="a-HM"></a>方便除灭一切烦恼，<a id="a-HN"></a>修学净身不坚固想，<a id="a-HO"></a>谓水、<a id="a-HP"></a>陆、<a id="a-HQ"></a>山谷。<a id="a-HR"></a>水者喻身受苦如水上泡，<a id="a-HS"></a>陆者喻身不坚如芭蕉树，<a id="a-HT"></a>其山谷者喻烦恼中修无我想。<a id="a-HU"></a>以是义故，<a id="a-HV"></a>身名无我。<a id="a-HW"></a>如来如是于诸弟子渐渐教学九部经法，<a id="a-HX"></a>令善通利，<a id="a-HY"></a>然后教学如来秘藏，<a id="a-HZ"></a>为其子故说如来常。<a id="a-Ha"></a>如来如是说大乘典《大涅槃经》，<a id="a-Hb"></a>为诸众生已发心者及未发心作菩提因，<a id="a-Hc"></a>除一阐提。</p>
  <p id="aHd">“如是，<a id="a-He"></a>善男子，<a id="a-Hf"></a>是大乘典《大涅槃经》，<a id="a-Hg"></a>无量无数不可思议，<a id="a-Hh"></a>未曾有也。<a id="a-Hi"></a>当知即是无上良医，<a id="a-Hj"></a>最尊最胜，<a id="a-Hk"></a>众经中王。</p>
  <p id="aHl">“复次，<a id="a-Hm"></a>善男子，<a id="a-Hn"></a>譬如大船，<a id="a-Ho"></a>从海此岸至于彼岸，<a id="a-Hp"></a>复从彼岸还至此岸；<a id="a-Hq"></a>如来正觉亦复如是，<a id="a-Hr"></a>乘大涅槃大乘宝船，<a id="a-Hs"></a>周旋往返济渡众生，<a id="a-Ht"></a>在在处处有应度者，<a id="a-Hu"></a>悉令得见如来之身，<a id="a-Hv"></a>以是义故，<a id="a-Hw"></a>如来名曰无上船师。<a id="a-Hx"></a>譬如有船则有船师，<a id="a-Hy"></a>以有船师则有众生渡于大海，<a id="a-Hz"></a>如来常住化度众生亦复如是。</p>
  <p id="aI0">“复次，<a id="a-I1"></a>善男子，<a id="a-I2"></a>譬如有人在大海中乘船欲渡，<a id="a-I3"></a>若得顺风，<a id="a-I4"></a>须臾之间则能得过无量由旬；<a id="a-I5"></a>若不得者，<a id="a-I6"></a>虽复久住经无量岁不离本处，<a id="a-I7"></a>有时船坏没水而死。<a id="a-I8"></a>众生如是，<a id="a-I9"></a>在彼愚痴生死大海乘诸行船，<a id="a-IA"></a>若得值遇大般涅槃猛利之风，<a id="a-IB"></a>则能疾到无上道岸；<a id="a-IC"></a>若不值遇，<a id="a-ID"></a>当久流转无量生死，<a id="a-IE"></a>或时破坏，<a id="a-IF"></a>堕于地狱、<a id="a-IG"></a>畜生、<a id="a-IH"></a>饿鬼。</p>
  <p id="aII">“复次，<a id="a-IJ"></a>善男子，<a id="a-IK"></a>譬如有人，<a id="a-IL"></a>不遇风王，<a id="a-IM"></a>久住大海作是思惟：<a id="a-IN"></a>‘我等今者必在此死。<a id="a-IO"></a>’如是念时，<a id="a-IP"></a>忽遇利风随顺渡海。<a id="a-IQ"></a>复作是言：<a id="a-IR"></a>‘快哉！<a id="a-IS"></a>是风未曾有也，<a id="a-IT"></a>令我等辈安隐得过大海之难。<a id="a-IU"></a>’众生如是久处愚痴生死大海困苦穷悴，<a id="a-IV"></a>未遇如是大涅槃风，<a id="a-IW"></a>则应生念：<a id="a-IX"></a>‘我等必定堕于地狱、<a id="a-IY"></a>畜生、<a id="a-IZ"></a>饿鬼。<a id="a-Ia"></a>’是诸众生思惟是时，<a id="a-Ib"></a>忽遇大乘大涅槃风，<a id="a-Ic"></a>随顺吹向入于阿耨多罗三藐三菩提，<a id="a-Id"></a>方知真实生奇特想。<a id="a-Ie"></a>叹言：<a id="a-If"></a>‘快哉！<a id="a-Ig"></a>我从昔来，<a id="a-Ih"></a>未曾见闻如是如来微密之藏。<a id="a-Ii"></a>’尔乃于是《大涅槃经》生清净信。</p>
  <p id="aIj">“复次，<a id="a-Ik"></a>善男子，<a id="a-Il"></a>如蛇脱皮，<a id="a-Im"></a>为死灭不？<a id="a-In"></a>”</p>
  <p id="aIo">“不也，<a id="a-Ip"></a>世尊。<a id="a-Iq"></a>”</p>
  <p id="aIr">“善男子，<a id="a-Is"></a>如来亦尔，<a id="a-It"></a>方便示现弃舍毒身，<a id="a-Iu"></a>可言如来无常灭耶？<a id="a-Iv"></a>”</p>
  <p id="aIw">“不也，<a id="a-Ix"></a>世尊。<a id="a-Iy"></a>”</p>
  <p id="aIz">“如来于此阎浮提中方便舍身，<a id="a-J0"></a>如彼毒蛇舍于故皮，<a id="a-J1"></a>是故如来名为常住。</p>
  <p id="aJ2">“复次，<a id="a-J3"></a>善男子，<a id="a-J4"></a>譬如金师得好真金，<a id="a-J5"></a>随意造作种种诸器；<a id="a-J6"></a>如来亦尔，<a id="a-J7"></a>于二十五有悉能示现种种色身，<a id="a-J8"></a>为化众生拔生死故。<a id="a-J9"></a>是故如来名无边身，<a id="a-JA"></a>虽复示现种种诸身，<a id="a-JB"></a>亦名常住，<a id="a-JC"></a>无有变易。</p>
  <p id="aJD">“复次，<a id="a-JE"></a>善男子，<a id="a-JF"></a>如庵罗树及阎浮树，<a id="a-JG"></a>一年三变，<a id="a-JH"></a>有时生华光色敷荣，<a id="a-JI"></a>有时生叶滋茂蓊郁，<a id="a-JJ"></a>有时雕落状似枯死。<a id="a-JK"></a>善男子，<a id="a-JL"></a>于意云何？<a id="a-JM"></a>是树实为枯死不耶？<a id="a-JN"></a>”</p>
  <p id="aJO">“不也，<a id="a-JP"></a>世尊。<a id="a-JQ"></a>”</p>
  <p id="aJR">“善男子，<a id="a-JS"></a>如来亦尔，<a id="a-JT"></a>于三界中示三种身，<a id="a-JU"></a>有时初生，<a id="a-JV"></a>有时长大，<a id="a-JW"></a>有时涅槃，<a id="a-JX"></a>而如来身实非无常。<a id="a-JY"></a>”</p>
  <p id="aJZ">迦葉菩萨赞言：<a id="a-Ja"></a>“善哉！<a id="a-Jb"></a>诚如圣教，<a id="a-Jc"></a>如来常住无有变易。<a id="a-Jd"></a>”</p>
  <p id="aJe">“善男子，<a id="a-Jf"></a>如来密语，<a id="a-Jg"></a>甚深难解。<a id="a-Jh"></a>譬如大王告诸群臣：<a id="a-Ji"></a>‘先陀婆来。<a id="a-Jj"></a>’先陀婆者，<a id="a-Jk"></a>一名四实：<a id="a-Jl"></a>一者、<a id="a-Jm"></a>盐，<a id="a-Jn"></a>二者、<a id="a-Jo"></a>器，<a id="a-Jp"></a>三者、<a id="a-Jq"></a>水，<a id="a-Jr"></a>四者、<a id="a-Js"></a>马。<a id="a-Jt"></a>如是四物共同一名，<a id="a-Ju"></a>有智之臣善知此名：<a id="a-Jv"></a>若王洗时，<a id="a-Jw"></a>索先陀婆，<a id="a-Jx"></a>即便奉水；<a id="a-Jy"></a>若王食时，<a id="a-Jz"></a>索先陀婆，<a id="a-K0"></a>即便奉盐；<a id="a-K1"></a>若王食已，<a id="a-K2"></a>欲饮浆时，<a id="a-K3"></a>索先陀婆，<a id="a-K4"></a>即便奉器；<a id="a-K5"></a>若王游时，<a id="a-K6"></a>索先陀婆，<a id="a-K7"></a>即便奉马。<a id="a-K8"></a>如是智臣善解大王四种密语，<a id="a-K9"></a>是大乘经亦复如是有四无常，<a id="a-KA"></a>大乘智臣应当善知：<a id="a-KB"></a>若佛出世为众生说如来涅槃，<a id="a-KC"></a>智臣当知，<a id="a-KD"></a>此是如来为计常者说无常相，<a id="a-KE"></a>欲令比丘修无常想；<a id="a-KF"></a>或复说言正法当灭，<a id="a-KG"></a>智臣应知，<a id="a-KH"></a>此是如来为计乐者说于苦相，<a id="a-KI"></a>欲令比丘多修苦想；<a id="a-KJ"></a>或复说言，<a id="a-KK"></a>我今病苦，<a id="a-KL"></a>众僧破坏，<a id="a-KM"></a>智臣当知，<a id="a-KN"></a>此是如来为计我者说无我相，<a id="a-KO"></a>欲令比丘修无我想；<a id="a-KP"></a>或复说言，<a id="a-KQ"></a>所谓空者是正解脱，<a id="a-KR"></a>智臣当知，<a id="a-KS"></a>此是如来说正解脱无二十五有，<a id="a-KT"></a>欲令比丘修学空想。<a id="a-KU"></a>以是义故，<a id="a-KV"></a>是正解脱则名为空，<a id="a-KW"></a>亦名不动。<a id="a-KX"></a>谓不动者，<a id="a-KY"></a>是解脱中无有苦故，<a id="a-KZ"></a>是故不动。<a id="a-Ka"></a>是正解脱为无有相，<a id="a-Kb"></a>谓无相者无有色声香味触等，<a id="a-Kc"></a>故名无相。<a id="a-Kd"></a>是正解脱常不变易，<a id="a-Ke"></a>是解脱中无有无常、<a id="a-Kf"></a>热恼变易，<a id="a-Kg"></a>是故解脱名曰常住不变清凉。<a id="a-Kh"></a>或复说言，<a id="a-Ki"></a>一切众生有如来性，<a id="a-Kj"></a>智臣当知，<a id="a-Kk"></a>此是如来说于常法，<a id="a-Kl"></a>欲令比丘修正常法。<a id="a-Km"></a>是诸比丘若能如是随顺学者，<a id="a-Kn"></a>当知是人真我弟子，<a id="a-Ko"></a>善知如来微密之藏，<a id="a-Kp"></a>如彼大王智慧之臣善知王意。<a id="a-Kq"></a>善男子，<a id="a-Kr"></a>如是大王亦有如是密语之法，<a id="a-Ks"></a>何况如来而当无耶？<a id="a-Kt"></a>善男子，<a id="a-Ku"></a>是故如来微密之教难可得知，<a id="a-Kv"></a>唯有智者乃能解我甚深佛法，<a id="a-Kw"></a>非是世间凡夫品类所能信也！</p>
  <p id="aKx">“复次，<a id="a-Ky"></a>善男子，<a id="a-Kz"></a>如波罗奢树、<a id="a-L0"></a>迦尼迦树、<a id="a-L1"></a>阿叔迦树，<a id="a-L2"></a>值天亢旱，<a id="a-L3"></a>不生华实，<a id="a-L4"></a>及余水陆所生之物皆悉枯悴，<a id="a-L5"></a>无有润泽不能增长，<a id="a-L6"></a>一切诸药无复势力。<a id="a-L7"></a>善男子，<a id="a-L8"></a>是大乘典《大涅槃经》亦复如是，<a id="a-L9"></a>于我灭后，<a id="a-LA"></a>有诸众生不能恭敬，<a id="a-LB"></a>无有威德。<a id="a-LC"></a>何以故？<a id="a-LD"></a>是诸众生不知如来微密藏故。<a id="a-LE"></a>所以者何？<a id="a-LF"></a>以是众生薄福德故。</p>
  <p id="aLG">“复次，<a id="a-LH"></a>善男子，<a id="a-LI"></a>如来正法将欲灭尽，<a id="a-LJ"></a>尔时多有行恶比丘，<a id="a-LK"></a>不知如来微密之藏，<a id="a-LL"></a>懒隋懈怠，<a id="a-LM"></a>不能读诵宣扬分别如来正法，<a id="a-LN"></a>譬如痴贼，<a id="a-LO"></a>弃舍真宝，<a id="a-LP"></a>担负草木，<a id="a-LQ"></a>不解如来微密藏故，<a id="a-LR"></a>于是经中懈怠不勤。<a id="a-LS"></a>哀哉大险，<a id="a-LT"></a>当来之世甚可怖畏！<a id="a-LU"></a>苦哉众生，<a id="a-LV"></a>不勤听受是大乘典《大涅槃经》！<a id="a-LW"></a>唯诸菩萨摩诃萨等，<a id="a-LX"></a>能于是经取真实义，<a id="a-LY"></a>不著文字，<a id="a-LZ"></a>随顺不逆为众生说。</p>
  <p id="aLa">“复次，<a id="a-Lb"></a>善男子，<a id="a-Lc"></a>如牧牛女，<a id="a-Ld"></a>为欲卖乳，<a id="a-Le"></a>贪多利故，<a id="a-Lf"></a>加二分水转卖与余牧牛女人；<a id="a-Lg"></a>彼女得已，<a id="a-Lh"></a>复加二分转复卖与近城女人；<a id="a-Li"></a>彼女得已，<a id="a-Lj"></a>复加二分转复卖与城中女人；<a id="a-Lk"></a>彼女得已，<a id="a-Ll"></a>复加二分诣市卖之。<a id="a-Lm"></a>时有一人为子纳妇，<a id="a-Ln"></a>急须好乳以供宾客，<a id="a-Lo"></a>至市欲买。<a id="a-Lp"></a>是卖乳者多索价值，<a id="a-Lq"></a>是人语言：<a id="a-Lr"></a>‘此乳多水，<a id="a-Ls"></a>实不值是。<a id="a-Lt"></a>值我今日瞻侍宾客，<a id="a-Lu"></a>是故当取。<a id="a-Lv"></a>’取已还家，<a id="a-Lw"></a>煮用作糜，<a id="a-Lx"></a>无复乳味。<a id="a-Ly"></a>虽无乳味，<a id="a-Lz"></a>于苦味中犹胜千倍。<a id="a-M0"></a>何以故？<a id="a-M1"></a>乳之为味，<a id="a-M2"></a>诸味中最。<a id="a-M3"></a>善男子，<a id="a-M4"></a>我涅槃后，<a id="a-M5"></a>正法未灭余八十年，<a id="a-M6"></a>尔时是经于阎浮提当广流布。<a id="a-M7"></a>是时当有诸恶比丘，<a id="a-M8"></a>钞略是经，<a id="a-M9"></a>分作多分，<a id="a-MA"></a>能灭正法色香美味。<a id="a-MB"></a>是诸恶人虽复诵读如是经典，<a id="a-MC"></a>灭除如来深密要义，<a id="a-MD"></a>安置世间庄严文饰无义之语，<a id="a-ME"></a>钞前著后，<a id="a-MF"></a>钞后著前，<a id="a-MG"></a>前后著中，<a id="a-MH"></a>中著前后。<a id="a-MI"></a>当知如是诸恶比丘是魔伴侣，<a id="a-MJ"></a>受畜一切不净之物，<a id="a-MK"></a>而言如来悉听我畜。<a id="a-ML"></a>如牧牛女多加水乳，<a id="a-MM"></a>诸恶比丘亦复如是，<a id="a-MN"></a>杂以世语错定是经，<a id="a-MO"></a>令多众生不得正说、<a id="a-MP"></a>正写、<a id="a-MQ"></a>正取、<a id="a-MR"></a>尊重赞叹、<a id="a-MS"></a>供养恭敬。<a id="a-MT"></a>是恶比丘为利养故，<a id="a-MU"></a>不能广宣流布是经，<a id="a-MV"></a>所可分流少不足言，<a id="a-MW"></a>如彼牧牛贫穷女人展转卖乳，<a id="a-MX"></a>乃至作糜而无乳味；<a id="a-MY"></a>是大乘典《大涅槃经》亦复如是，<a id="a-MZ"></a>展转薄淡无有气味。<a id="a-Ma"></a>虽无气味，<a id="a-Mb"></a>犹胜余经越踰千倍，<a id="a-Mc"></a>如彼乳味于诸苦味其胜千倍。<a id="a-Md"></a>何以故？<a id="a-Me"></a>是大乘典《大涅槃经》，<a id="a-Mf"></a>于声闻经最为上首，<a id="a-Mg"></a>喻如牛乳，<a id="a-Mh"></a>味中最胜，<a id="a-Mi"></a>以是义故，<a id="a-Mj"></a>名大涅槃。</p>
  <p id="aMk">“复次，<a id="a-Ml"></a>善男子，<a id="a-Mm"></a>若善男子、<a id="a-Mn"></a>善女人等，<a id="a-Mo"></a>无有不求男子身者。<a id="a-Mp"></a>何以故？<a id="a-Mq"></a>一切女人皆是众恶之所住处。<a id="a-Mr"></a>复次，<a id="a-Ms"></a>善男子，<a id="a-Mt"></a>如蚊蚋水不能令此大地润洽，<a id="a-Mu"></a>其女人者淫欲难满亦复如是。<a id="a-Mv"></a>譬如大地一切作丸令如芥子，<a id="a-Mw"></a>如是等男与一女人共为欲事犹不能足。<a id="a-Mx"></a>假使男子数如恒沙，<a id="a-My"></a>与一女人共为欲事亦复不足。<a id="a-Mz"></a>善男子，<a id="a-N0"></a>譬如大海，<a id="a-N1"></a>一切天雨百川众流皆悉归注，<a id="a-N2"></a>而彼大海未曾满足；<a id="a-N3"></a>女人之法亦复如是，<a id="a-N4"></a>假使一切悉为男子，<a id="a-N5"></a>与一女人共为欲事而亦不足。<a id="a-N6"></a>复次，<a id="a-N7"></a>善男子，<a id="a-N8"></a>如阿叔迦树、<a id="a-N9"></a>波吒罗树、<a id="a-NA"></a>迦尼迦树，<a id="a-NB"></a>春华开敷，<a id="a-NC"></a>群蜂唼取色香细味不知厌足；<a id="a-ND"></a>女人欲男，<a id="a-NE"></a>亦复如是，<a id="a-NF"></a>不知厌足。<a id="a-NG"></a>善男子，<a id="a-NH"></a>以是义故，<a id="a-NI"></a>诸善男子、<a id="a-NJ"></a>善女人等听是大乘《大涅槃经》，<a id="a-NK"></a>常应呵责女人之相，<a id="a-NL"></a>求于男子。<a id="a-NM"></a>何以故？<a id="a-NN"></a>是大乘典有丈夫相，<a id="a-NO"></a>所谓佛性。<a id="a-NP"></a>若人不知是佛性者则无男相。<a id="a-NQ"></a>所以者何？<a id="a-NR"></a>不能自知有佛性故。<a id="a-NS"></a>若有不能知佛性者，<a id="a-NT"></a>我说是等名为女人。<a id="a-NU"></a>若能自知有佛性者，<a id="a-NV"></a>我说是人为大丈夫。<a id="a-NW"></a>若有女人能知自身定有佛性，<a id="a-NX"></a>当知是等即为男子。<a id="a-NY"></a>善男子，<a id="a-NZ"></a>是大乘典《大涅槃经》，<a id="a-Na"></a>无量无边不可思议功德之聚。<a id="a-Nb"></a>何以故？<a id="a-Nc"></a>以说如来秘密藏故。<a id="a-Nd"></a>是故善男子、<a id="a-Ne"></a>善女人，<a id="a-Nf"></a>若欲速知如来密藏，<a id="a-Ng"></a>应当方便勤修此经。<a id="a-Nh"></a>”</p>
  <p id="aNi">迦葉菩萨白佛言：<a id="a-Nj"></a>“世尊，<a id="a-Nk"></a>如是，<a id="a-Nl"></a>如是，<a id="a-Nm"></a>如佛所说。<a id="a-Nn"></a>我今已有丈夫之相，<a id="a-No"></a>得入如来微密藏故。<a id="a-Np"></a>如来今日始觉悟我，<a id="a-Nq"></a>因是即得决定通达。<a id="a-Nr"></a>”</p>
  <p id="aNs">佛言：<a id="a-Nt"></a>“善哉！<a id="a-Nu"></a>善哉！<a id="a-Nv"></a>善男子，<a id="a-Nw"></a>汝今随顺世间之法而作是说。<a id="a-Nx"></a>”</p>
  <p id="aNy">迦葉复言：<a id="a-Nz"></a>“我不随顺世间法也。<a id="a-O0"></a>”</p>
  <p id="aO1">佛赞迦葉：<a id="a-O2"></a>“善哉！<a id="a-O3"></a>善哉！<a id="a-O4"></a>汝今所知无上法味，<a id="a-O5"></a>甚深难知而能得知，<a id="a-O6"></a>如蜂采味，<a id="a-O7"></a>汝亦如是。<a id="a-O8"></a>复次，<a id="a-O9"></a>善男子，<a id="a-OA"></a>如蚊子泽不能令此大地沾洽；<a id="a-OB"></a>当来之世是经流布亦复如是，<a id="a-OC"></a>如彼蚊泽。<a id="a-OD"></a>正法欲灭，<a id="a-OE"></a>是经先当没于此地，<a id="a-OF"></a>当知即是正法衰相。</p>
  <p id="aOG">“复次，<a id="a-OH"></a>善男子，<a id="a-OI"></a>譬如过夏，<a id="a-OJ"></a>初月名秋，<a id="a-OK"></a>秋雨连注；<a id="a-OL"></a>此大乘典《大涅槃经》亦复如是，<a id="a-OM"></a>为彼南方诸菩萨故，<a id="a-ON"></a>当广流布降注法雨弥满其处。<a id="a-OO"></a>正法欲灭，<a id="a-OP"></a>当至罽宾，<a id="a-OQ"></a>具足无缺潜没地中。<a id="a-OR"></a>或有信者，<a id="a-OS"></a>或不信者，<a id="a-OT"></a>如是大乘方等经典甘露法味悉没于地。<a id="a-OU"></a>是经没已，<a id="a-OV"></a>一切诸余大乘经典皆悉灭没。<a id="a-OW"></a>若得是经具足无缺，<a id="a-OX"></a>人中象王诸菩萨等当知，<a id="a-OY"></a>如来无上正法将灭不久。<a id="a-OZ"></a>”</p>
  <p id="aOa">尔时，<a id="a-Ob"></a>文殊师利白佛言：<a id="a-Oc"></a>“世尊，<a id="a-Od"></a>今此纯陀犹有疑心，<a id="a-Oe"></a>唯愿如来重为分别，<a id="a-Of"></a>令得除断。<a id="a-Og"></a>”</p>
  <p id="aOh">佛言：<a id="a-Oi"></a>“善男子，<a id="a-Oj"></a>云何疑心？<a id="a-Ok"></a>汝当说之，<a id="a-Ol"></a>当为除断。<a id="a-Om"></a>”</p>
  <p id="aOn">文殊师利言：<a id="a-Oo"></a>“纯陀心疑如来常住，<a id="a-Op"></a>以得知见佛性力故。<a id="a-Oq"></a>若见佛性而为常者，<a id="a-Or"></a>本未见时应是无常。<a id="a-Os"></a>若本无常，<a id="a-Ot"></a>后亦应尔。<a id="a-Ou"></a>何以故？<a id="a-Ov"></a>如世间物，<a id="a-Ow"></a>本无今有，<a id="a-Ox"></a>已有还无，<a id="a-Oy"></a>如是等物悉是无常。<a id="a-Oz"></a>以是义故，<a id="a-P0"></a>诸佛、<a id="a-P1"></a>菩萨、<a id="a-P2"></a>声闻、<a id="a-P3"></a>缘觉无有差别。<a id="a-P4"></a>”</p>
  <p id="aP5">尔时，<a id="a-P6"></a>世尊即说偈言：</p>
  <p id="aP7">“本有今无，<a id="a-P8"></a> 本无今有，</p>
  <p id="aP9">三世有法，<a id="a-PA"></a> 无有是处。</p>
  <p id="aPB">“善男子，<a id="a-PC"></a>以是义故，<a id="a-PD"></a>诸佛、<a id="a-PE"></a>菩萨、<a id="a-PF"></a>声闻、<a id="a-PG"></a>缘觉，<a id="a-PH"></a>亦有差别，<a id="a-PI"></a>亦无差别。<a id="a-PJ"></a>”</p>
  <p id="aPK">文殊师利赞言：<a id="a-PL"></a>“善哉！<a id="a-PM"></a>诚如圣教，<a id="a-PN"></a>我今始解诸佛、<a id="a-PO"></a>菩萨、<a id="a-PP"></a>声闻、<a id="a-PQ"></a>缘觉，<a id="a-PR"></a>亦有差别，<a id="a-PS"></a>亦无差别。<a id="a-PT"></a>”</p>
  <p id="aPU">迦葉菩萨白佛言：<a id="a-PV"></a>“世尊，<a id="a-PW"></a>如佛所说，<a id="a-PX"></a>诸佛、<a id="a-PY"></a>菩萨、<a id="a-PZ"></a>声闻、<a id="a-Pa"></a>缘觉性无差别。<a id="a-Pb"></a>唯愿如来分别广说，<a id="a-Pc"></a>利益安乐一切众生。<a id="a-Pd"></a>”</p>
  <p id="aPe">佛言：<a id="a-Pf"></a>“善男子，<a id="a-Pg"></a>谛听！<a id="a-Ph"></a>谛听！<a id="a-Pi"></a>当为汝说。</p>
  <p id="aPj">“善男子，<a id="a-Pk"></a>譬如长者，<a id="a-Pl"></a>多畜乳牛有种种色，<a id="a-Pm"></a>常令一人守护将养。<a id="a-Pn"></a>是人有时为祠祀故，<a id="a-Po"></a>尽构诸牛著一器中，<a id="a-Pp"></a>见诸牛乳同一白色，<a id="a-Pq"></a>寻便惊怪：<a id="a-Pr"></a>‘牛色各异，<a id="a-Ps"></a>其乳云何皆同一色？<a id="a-Pt"></a>’是人思惟：<a id="a-Pu"></a>‘如此一切，<a id="a-Pv"></a>皆是众生业报因缘令乳色一。<a id="a-Pw"></a>’善男子，<a id="a-Px"></a>声闻、<a id="a-Py"></a>缘觉、<a id="a-Pz"></a>菩萨亦尔，<a id="a-Q0"></a>同一佛性犹如彼乳。<a id="a-Q1"></a>所以者何？<a id="a-Q2"></a>同尽漏故。<a id="a-Q3"></a>而诸众生言佛、<a id="a-Q4"></a>菩萨、<a id="a-Q5"></a>声闻、<a id="a-Q6"></a>缘觉而有差别，<a id="a-Q7"></a>有诸声闻凡夫之人，<a id="a-Q8"></a>疑于三乘云何无别？<a id="a-Q9"></a>是诸众生久后自解一切三乘同一佛性，<a id="a-QA"></a>犹如彼人解悟乳相由业因缘。</p>
  <p id="aQB">“复次，<a id="a-QC"></a>善男子，<a id="a-QD"></a>譬如金矿，<a id="a-QE"></a>淘炼滓秽，<a id="a-QF"></a>然后销融成金之后价值无量。<a id="a-QG"></a>善男子，<a id="a-QH"></a>声闻、<a id="a-QI"></a>缘觉、<a id="a-QJ"></a>菩萨亦尔，<a id="a-QK"></a>皆得成就同一佛性。<a id="a-QL"></a>何以故？<a id="a-QM"></a>除烦恼故，<a id="a-QN"></a>如彼金矿除诸滓秽。<a id="a-QO"></a>以是义故，<a id="a-QP"></a>一切众生同一佛性无有差别。<a id="a-QQ"></a>以其先闻如来密藏，<a id="a-QR"></a>后成佛时自然得知，<a id="a-QS"></a>如彼长者知乳一相。<a id="a-QT"></a>何以故？<a id="a-QU"></a>以断无量亿烦恼故。<a id="a-QV"></a>”</p>
  <p id="aQW">迦葉菩萨白佛言：<a id="a-QX"></a>“世尊，<a id="a-QY"></a>若一切众生有佛性者，<a id="a-QZ"></a>佛与众生有何差别？<a id="a-Qa"></a>如是说者多有过咎。<a id="a-Qb"></a>若诸众生皆有佛性，<a id="a-Qc"></a>何因缘故，<a id="a-Qd"></a>舍利弗等以小涅槃而般涅槃？<a id="a-Qe"></a>缘觉之人于中涅槃而般涅槃？<a id="a-Qf"></a>菩萨之人于大涅槃而般涅槃？<a id="a-Qg"></a>如是等人若同佛性，<a id="a-Qh"></a>何故不同如来涅槃而般涅槃？<a id="a-Qi"></a>”</p>
  <p id="aQj">“善男子，<a id="a-Qk"></a>诸佛世尊所得涅槃，<a id="a-Ql"></a>非诸声闻、<a id="a-Qm"></a>缘觉所得。<a id="a-Qn"></a>以是义故，<a id="a-Qo"></a>大般涅槃名为善有。<a id="a-Qp"></a>世若无佛，<a id="a-Qq"></a>非无二乘得二涅槃。<a id="a-Qr"></a>”</p>
  <p id="aQs">迦葉复言：<a id="a-Qt"></a>“是义云何？<a id="a-Qu"></a>”</p>
  <p id="aQv">佛言：<a id="a-Qw"></a>“无量无边阿僧祇劫，<a id="a-Qx"></a>乃有一佛出现于世开示三乘。<a id="a-Qy"></a>善男子，<a id="a-Qz"></a>如汝所言，<a id="a-R0"></a>菩萨、<a id="a-R1"></a>二乘无差别者，<a id="a-R2"></a>我先于此如来密藏大涅槃中已说其义：<a id="a-R3"></a>诸阿罗汉无有善有。<a id="a-R4"></a>何以故？<a id="a-R5"></a>诸阿罗汉悉当得是大涅槃故。<a id="a-R6"></a>以是义故，<a id="a-R7"></a>大般涅槃有毕竟乐，<a id="a-R8"></a>是故名为大般涅槃。<a id="a-R9"></a>”</p>
  <p id="aRA">迦葉言：<a id="a-RB"></a>“如佛说者，<a id="a-RC"></a>我今始知差别之义、<a id="a-RD"></a>无差别义。<a id="a-RE"></a>何以故？<a id="a-RF"></a>一切菩萨、<a id="a-RG"></a>声闻、<a id="a-RH"></a>缘觉未来之世皆当归于大般涅槃，<a id="a-RI"></a>譬如众流归于大海，<a id="a-RJ"></a>是故声闻、<a id="a-RK"></a>缘觉之人悉名为常，<a id="a-RL"></a>非是无常。<a id="a-RM"></a>以是义故，<a id="a-RN"></a>亦有差别，<a id="a-RO"></a>亦无差别。<a id="a-RP"></a>”</p>
  <p id="aRQ">迦葉言：<a id="a-RR"></a>“云何性差别？<a id="a-RS"></a>”</p>
  <p id="aRT">佛言：<a id="a-RU"></a>“善男子，<a id="a-RV"></a>声闻如乳，<a id="a-RW"></a>缘觉如酪，<a id="a-RX"></a>菩萨之人如生熟酥，<a id="a-RY"></a>诸佛世尊犹如醍醐。<a id="a-RZ"></a>以是义故，<a id="a-Ra"></a>大涅槃中说四种性而有差别。<a id="a-Rb"></a>”</p>
  <p id="aRc">迦葉复言：<a id="a-Rd"></a>“一切众生性相云何？<a id="a-Re"></a>”</p>
  <p id="aRf">佛言：<a id="a-Rg"></a>“善男子，<a id="a-Rh"></a>如牛新生，<a id="a-Ri"></a>乳血未别，<a id="a-Rj"></a>凡夫之性杂诸烦恼亦复如是。<a id="a-Rk"></a>”</p>
  <p id="aRl">迦葉复言：<a id="a-Rm"></a>“拘尸那城有旃陀罗，<a id="a-Rn"></a>名曰欢喜，<a id="a-Ro"></a>佛记是人，<a id="a-Rp"></a>由一发心，<a id="a-Rq"></a>当于此界千佛数中速成无上正真之道。<a id="a-Rr"></a>以何等故，<a id="a-Rs"></a>如来不记尊者舍利弗、<a id="a-Rt"></a>目揵连等速成佛道？<a id="a-Ru"></a>”</p>
  <p id="aRv">佛言：<a id="a-Rw"></a>“善男子，<a id="a-Rx"></a>或有声闻、<a id="a-Ry"></a>缘觉、<a id="a-Rz"></a>菩萨作誓愿言：<a id="a-S0"></a>‘我当久久护持正法，<a id="a-S1"></a>然后乃成无上佛道。<a id="a-S2"></a>’以发速愿故与速记。</p>
  <p id="aS3">“复次，<a id="a-S4"></a>善男子，<a id="a-S5"></a>譬如商人有无价宝，<a id="a-S6"></a>诣市卖之，<a id="a-S7"></a>愚人见已不识轻笑。<a id="a-S8"></a>宝主唱言：<a id="a-S9"></a>‘我此宝珠价值无数。<a id="a-SA"></a>’闻已复笑，<a id="a-SB"></a>各各相谓：<a id="a-SC"></a>‘此非真宝，<a id="a-SD"></a>是玻瓈珠。<a id="a-SE"></a>’善男子，<a id="a-SF"></a>声闻、<a id="a-SG"></a>缘觉亦复如是，<a id="a-SH"></a>若闻速记则便懈怠轻笑薄贱，<a id="a-SI"></a>如彼愚人不识真宝。<a id="a-SJ"></a>于未来世有诸比丘，<a id="a-SK"></a>不能精勤修习善法，<a id="a-SL"></a>贫穷困苦饥饿所逼，<a id="a-SM"></a>因是出家长养其身，<a id="a-SN"></a>心志轻躁，<a id="a-SO"></a>邪命谄曲。<a id="a-SP"></a>若闻如来授诸声闻速疾记者，<a id="a-SQ"></a>便当大笑轻慢毁呰，<a id="a-SR"></a>当知是等即是破戒，<a id="a-SS"></a>自言已得过人之法。<a id="a-ST"></a>以是义故，<a id="a-SU"></a>随发速愿故与速记，<a id="a-SV"></a>护正法者为授远记。<a id="a-SW"></a>”</p>
  <p id="aSX">迦葉菩萨复白佛言：<a id="a-SY"></a>“世尊，<a id="a-SZ"></a>菩萨摩诃萨云何当得不坏眷属？<a id="a-Sa"></a>”</p>
  <p id="aSb">佛告迦葉：<a id="a-Sc"></a>“若诸菩萨勤加精进欲护正法，<a id="a-Sd"></a>以是因缘，<a id="a-Se"></a>所得眷属不可沮坏。<a id="a-Sf"></a>”</p>
  <p id="aSg">迦葉菩萨复白佛言：<a id="a-Sh"></a>“世尊，<a id="a-Si"></a>何因缘故众生得此唇口干焦？<a id="a-Sj"></a>”</p>
  <p id="aSk">佛告迦葉：<a id="a-Sl"></a>“若有不识三宝常存，<a id="a-Sm"></a>以是因缘唇口干焦。<a id="a-Sn"></a>如人口爽，<a id="a-So"></a>不知甜、<a id="a-Sp"></a>苦、<a id="a-Sq"></a>辛、<a id="a-Sr"></a>醋、<a id="a-Ss"></a>咸、<a id="a-St"></a>淡六味差别。<a id="a-Su"></a>一切众生愚痴无智，<a id="a-Sv"></a>不识三宝是长存法，<a id="a-Sw"></a>是故名为唇口干焦。</p>
  <p id="aSx">“复次，<a id="a-Sy"></a>善男子，<a id="a-Sz"></a>若有众生不知如来是常住者，<a id="a-T0"></a>当知是人则为生盲。<a id="a-T1"></a>若知如来是常住者，<a id="a-T2"></a>如是之人虽有肉眼，<a id="a-T3"></a>我说是等名为天眼。</p>
  <p id="aT4">“复次，<a id="a-T5"></a>善男子，<a id="a-T6"></a>若有能知如来是常，<a id="a-T7"></a>当知是人久已修习如是经典，<a id="a-T8"></a>我说是等亦名天眼。<a id="a-T9"></a>虽有天眼而不能知如来是常，<a id="a-TA"></a>我说斯等名为肉眼，<a id="a-TB"></a>是人乃至不识自身手足支节，<a id="a-TC"></a>亦复不能令他识知，<a id="a-TD"></a>以是义故名为肉眼。</p>
  <p id="aTE">“复次，<a id="a-TF"></a>善男子，<a id="a-TG"></a>如来常为一切众生而作父母。<a id="a-TH"></a>所以者何？<a id="a-TI"></a>一切众生种种形类，<a id="a-TJ"></a>二足、<a id="a-TK"></a>四足、<a id="a-TL"></a>多足、<a id="a-TM"></a>无足，<a id="a-TN"></a>佛以一音而为说法，<a id="a-TO"></a>彼彼异类各各得解，<a id="a-TP"></a>悉皆叹言：<a id="a-TQ"></a>‘如来今日为我说法。<a id="a-TR"></a>’以是义故名为父母。</p>
  <p id="aTS">“复次，<a id="a-TT"></a>善男子，<a id="a-TU"></a>如人生子始十六月，<a id="a-TV"></a>虽复语言未可解了，<a id="a-TW"></a>而彼父母欲教其语，<a id="a-TX"></a>先同其音渐渐教之，<a id="a-TY"></a>是父母语可不正耶？<a id="a-TZ"></a>”</p>
  <p id="aTa">“不也，<a id="a-Tb"></a>世尊。<a id="a-Tc"></a>”</p>
  <p id="aTd">“善男子，<a id="a-Te"></a>诸佛如来亦复如是，<a id="a-Tf"></a>随诸众生种种音声而为说法。<a id="a-Tg"></a>为令安住佛正法故，<a id="a-Th"></a>随所应见而为示现种种形像，<a id="a-Ti"></a>如来如是同彼语言，<a id="a-Tj"></a>可不正耶？<a id="a-Tk"></a>”</p>
  <p id="aTl">“不也，<a id="a-Tm"></a>世尊。<a id="a-Tn"></a>何以故？<a id="a-To"></a>如来所说如师子吼，<a id="a-Tp"></a>随顺世间种种音声，<a id="a-Tq"></a>而为众生劝说妙法。<a id="a-Tr"></a>”</p>
 </body>
</html>