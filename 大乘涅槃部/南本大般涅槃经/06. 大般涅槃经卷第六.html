<!doctype html>
<html id="z3IBTbCKS" data-ver="1418">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第六</h1>
  <h2 id="a2">四依品第八</h2>
  <p id="a3">佛复告迦葉：<a id="a-4"></a>“善男子，<a id="a-5"></a>是大涅槃微妙经中，<a id="a-6"></a>有四种人，<a id="a-7"></a>能护正法，<a id="a-8"></a>建立正法，<a id="a-9"></a>忆念正法，<a id="a-A"></a>能多利益怜愍世间，<a id="a-B"></a>为世间依，<a id="a-C"></a>安乐人天。<a id="a-D"></a>何等为四？<a id="a-E"></a>有人出世，<a id="a-F"></a>具烦恼性，<a id="a-G"></a>是名第一；<a id="a-H"></a>须陀洹人、<a id="a-I"></a>斯陀含人，<a id="a-J"></a>是名第二；<a id="a-K"></a>阿那含人，<a id="a-L"></a>是名第三；<a id="a-M"></a>阿罗汉人，<a id="a-N"></a>是名第四。<a id="a-O"></a>是四种人出现于世，<a id="a-P"></a>能多利益怜愍世间，<a id="a-Q"></a>为世间依，<a id="a-R"></a>安乐人天。</p>
  <p id="aS">“云何名为具烦恼性？<a id="a-T"></a>若有人能奉持禁戒，<a id="a-U"></a>威仪具足，<a id="a-V"></a>建立正法，<a id="a-W"></a>从佛所闻解其文义，<a id="a-X"></a>转为他人分别宣说，<a id="a-Y"></a>所谓少欲是道、<a id="a-Z"></a>多欲非道，<a id="a-a"></a>广说如是八大人觉，<a id="a-b"></a>有犯罪者教令发露忏悔灭除，<a id="a-c"></a>善知菩萨方便所行秘密之法，<a id="a-d"></a>是名凡夫，<a id="a-e"></a>非第八人。<a id="a-f"></a>第八人者不名凡夫，<a id="a-g"></a>名为菩萨，<a id="a-h"></a>不名为佛。</p>
  <p id="ai">“第二人者名须陀洹、<a id="a-j"></a>斯陀含。<a id="a-k"></a>若得正法，<a id="a-l"></a>受持正法，<a id="a-m"></a>从佛闻法，<a id="a-n"></a>如其所闻，<a id="a-o"></a>闻已书写，<a id="a-p"></a>受持读诵，<a id="a-q"></a>转为他说。<a id="a-r"></a>若闻法已，<a id="a-s"></a>不写不受，<a id="a-t"></a>不持不说，<a id="a-u"></a>而言奴婢不净之物佛听畜者，<a id="a-v"></a>无有是处。<a id="a-w"></a>是名第二人。<a id="a-x"></a>如是之人，<a id="a-y"></a>未得第二、<a id="a-z"></a>第三住处，<a id="a-10"></a>名为菩萨，<a id="a-11"></a>已得受记。</p>
  <p id="a12">“第三人者名阿那含。<a id="a-13"></a>阿那含者，<a id="a-14"></a>诽谤正法，<a id="a-15"></a>若言听畜奴婢仆使不净之物，<a id="a-16"></a>受持外道典籍书论，<a id="a-17"></a>及为客尘烦恼所障，<a id="a-18"></a>诸业烦恼之所覆盖，<a id="a-19"></a>若藏如来真实舍利，<a id="a-1A"></a>及为外病之所恼害，<a id="a-1B"></a>或为四大毒蛇所侵，<a id="a-1C"></a>论说我者，<a id="a-1D"></a>悉无是处；<a id="a-1E"></a>若说无我，<a id="a-1F"></a>斯有是处。<a id="a-1G"></a>说著世法，<a id="a-1H"></a>无有是处；<a id="a-1I"></a>若说大乘相续不绝，<a id="a-1J"></a>斯有是处。<a id="a-1K"></a>若所受身有八万虫，<a id="a-1L"></a>亦无是处；<a id="a-1M"></a>永离淫欲乃至梦中不失不净，<a id="a-1N"></a>斯有是处。<a id="a-1O"></a>临终之日生怖畏者，<a id="a-1P"></a>亦无是处。<a id="a-1Q"></a>阿那含者为何谓也？<a id="a-1R"></a>是人不还，<a id="a-1S"></a>如上所说。<a id="a-1T"></a>所有过患，<a id="a-1U"></a>永不能污。<a id="a-1V"></a>往返周旋，<a id="a-1W"></a>名为菩萨，<a id="a-1X"></a>已得受记，<a id="a-1Y"></a>不久得成阿耨多罗三藐三菩提。<a id="a-1Z"></a>是则名为第三人也。</p>
  <p id="a1a">“第四人者名阿罗汉。<a id="a-1b"></a>阿罗汉者，<a id="a-1c"></a>断诸烦恼舍于重担，<a id="a-1d"></a>逮得己利所作已办，<a id="a-1e"></a>住第十地得自在智，<a id="a-1f"></a>随人所乐种种色像悉能示现，<a id="a-1g"></a>如所庄严欲成佛道即能得成。<a id="a-1h"></a>能成如是无量功德，<a id="a-1i"></a>名阿罗汉。</p>
  <p id="a1j">“是名四人，<a id="a-1k"></a>出现于世，<a id="a-1l"></a>能多利益怜愍世间，<a id="a-1m"></a>为世间依，<a id="a-1n"></a>安乐人天，<a id="a-1o"></a>于人天中最尊最胜，<a id="a-1p"></a>犹如如来，<a id="a-1q"></a>名人中胜，<a id="a-1r"></a>为归依处。</p>
  <p id="a1s">迦葉白佛言：<a id="a-1t"></a>“世尊，<a id="a-1u"></a>我今不依是四种人。<a id="a-1v"></a>何以故？<a id="a-1w"></a>如《瞿师罗经》中，<a id="a-1x"></a>佛为瞿师罗说：<a id="a-1y"></a>‘若天魔梵，<a id="a-1z"></a>为欲破坏，<a id="a-20"></a>变为佛形，<a id="a-21"></a>具足庄严三十二相、<a id="a-22"></a>八十种好，<a id="a-23"></a>圆光一寻，<a id="a-24"></a>面部圆满犹月盛明，<a id="a-25"></a>眉间毫相白踰珂雪。<a id="a-26"></a>如是庄严，<a id="a-27"></a>来向汝者，<a id="a-28"></a>汝当检校，<a id="a-29"></a>定其虚实，<a id="a-2A"></a>既觉知已，<a id="a-2B"></a>应当降伏。<a id="a-2C"></a>’世尊，<a id="a-2D"></a>魔等尚能变作佛形，<a id="a-2E"></a>况不能变作罗汉等四种之身，<a id="a-2F"></a>坐卧空中，<a id="a-2G"></a>左胁出水，<a id="a-2H"></a>右胁出火，<a id="a-2I"></a>身出烟炎犹如火聚？<a id="a-2J"></a>以是因缘，<a id="a-2K"></a>我于是中心不生信，<a id="a-2L"></a>或有所说不能禀受，<a id="a-2M"></a>亦无敬念而作依止。<a id="a-2N"></a>”</p>
  <p id="a2O">佛言：<a id="a-2P"></a>“善男子，<a id="a-2Q"></a>于我所说若生疑者，<a id="a-2R"></a>尚不应受，<a id="a-2S"></a>况如是等？<a id="a-2T"></a>是故应当善分别知，<a id="a-2U"></a>是善不善、<a id="a-2V"></a>可作不可作，<a id="a-2W"></a>如是作已，<a id="a-2X"></a>长夜受乐。<a id="a-2Y"></a>善男子，<a id="a-2Z"></a>譬如偷狗，<a id="a-2a"></a>夜入人舍，<a id="a-2b"></a>其家婢使若觉知者，<a id="a-2c"></a>即应驱骂：<a id="a-2d"></a>‘汝疾出去。<a id="a-2e"></a>若不出者，<a id="a-2f"></a>当断汝命。<a id="a-2g"></a>’偷狗闻之，<a id="a-2h"></a>即去不还。<a id="a-2i"></a>汝等从今亦应如是，<a id="a-2j"></a>降伏波旬，<a id="a-2k"></a>应作是言：<a id="a-2l"></a>‘波旬，<a id="a-2m"></a>汝今不应作如是像。<a id="a-2n"></a>若故作者，<a id="a-2o"></a>当以五系系缚于汝。<a id="a-2p"></a>’魔闻是已，<a id="a-2q"></a>便当还去，<a id="a-2r"></a>如彼偷狗更不复还。<a id="a-2s"></a>”</p>
  <p id="a2t">迦葉白佛言：<a id="a-2u"></a>“世尊，<a id="a-2v"></a>如佛为瞿师罗长者说：<a id="a-2w"></a>‘若能如是降伏魔者，<a id="a-2x"></a>亦可得近大般涅槃。<a id="a-2y"></a>’如来何必说是四人为依止处？<a id="a-2z"></a>如是四人所可言说，<a id="a-30"></a>未必可信。<a id="a-31"></a>”</p>
  <p id="a32">佛告迦葉：<a id="a-33"></a>“善男子，<a id="a-34"></a>如我所说，<a id="a-35"></a>亦复如是，<a id="a-36"></a>非为不尔。<a id="a-37"></a>善男子，<a id="a-38"></a>我为声闻有肉眼者说言降魔，<a id="a-39"></a>不为修学大乘人说。<a id="a-3A"></a>声闻之人虽有天眼，<a id="a-3B"></a>故名肉眼；<a id="a-3C"></a>学大乘者虽有肉眼，<a id="a-3D"></a>乃名佛眼。<a id="a-3E"></a>何以故？<a id="a-3F"></a>是大乘经名为佛乘，<a id="a-3G"></a>如此佛乘最上最胜。</p>
  <p id="a3H">“善男子，<a id="a-3I"></a>譬如有人勇健威猛，<a id="a-3J"></a>有怯弱者常来依附。<a id="a-3K"></a>其勇健人常教怯者：<a id="a-3L"></a>‘汝当如是持弓执箭，<a id="a-3M"></a>修学槊道、<a id="a-3N"></a>长钩、<a id="a-3O"></a>罥索。<a id="a-3P"></a>’又复告言：<a id="a-3Q"></a>‘夫斗战者，<a id="a-3R"></a>虽如履刃，<a id="a-3S"></a>不应自生怖畏之念。<a id="a-3T"></a>当视人天生轻弱想，<a id="a-3U"></a>应自生心作勇健意。<a id="a-3V"></a>或时有人无有胆勇，<a id="a-3W"></a>诈作健相，<a id="a-3X"></a>执持弓刀，<a id="a-3Y"></a>种种器仗以自庄严，<a id="a-3Z"></a>来至阵中励声大呼，<a id="a-3a"></a>汝于是人亦复不应生于忧怖。<a id="a-3b"></a>如是辈人，<a id="a-3c"></a>若见汝等不怖畏者，<a id="a-3d"></a>当知是人不久散坏如彼偷狗。<a id="a-3e"></a>’善男子，<a id="a-3f"></a>如来亦尔，<a id="a-3g"></a>告诸声闻：<a id="a-3h"></a>‘汝等不应畏魔波旬。<a id="a-3i"></a>若魔波旬化作佛身至汝所者，<a id="a-3j"></a>汝当精勤坚固其心，<a id="a-3k"></a>令彼降伏。<a id="a-3l"></a>时魔即当愁忧不乐，<a id="a-3m"></a>复道而去。<a id="a-3n"></a>’善男子，<a id="a-3o"></a>如彼健人不从他习；<a id="a-3p"></a>学大乘者亦复如是，<a id="a-3q"></a>得闻种种深密经典，<a id="a-3r"></a>其心欣乐，<a id="a-3s"></a>不生惊怖。<a id="a-3t"></a>何以故？<a id="a-3u"></a>如是修学大乘之人，<a id="a-3v"></a>已曾供养恭敬礼拜过去无量万亿佛故。<a id="a-3w"></a>虽有无量亿千魔众欲来侵娆，<a id="a-3x"></a>于是事中终不惊畏。</p>
  <p id="a3y">“善男子，<a id="a-3z"></a>譬如有人得阿竭陀药，<a id="a-40"></a>不畏一切毒蛇等畏，<a id="a-41"></a>是药力故亦能消除一切诸毒；<a id="a-42"></a>是大乘经亦复如是，<a id="a-43"></a>如彼药力，<a id="a-44"></a>不畏一切诸魔恶毒，<a id="a-45"></a>亦能降伏，<a id="a-46"></a>令不复起。</p>
  <p id="a47">“复次，<a id="a-48"></a>善男子，<a id="a-49"></a>譬如有龙，<a id="a-4A"></a>性甚弊恶，<a id="a-4B"></a>欲害人时，<a id="a-4C"></a>或以眼视，<a id="a-4D"></a>或以气嘘，<a id="a-4E"></a>是故一切师子、<a id="a-4F"></a>虎、<a id="a-4G"></a>豹、<a id="a-4H"></a>豺狼、<a id="a-4I"></a>狗犬皆生怖畏。<a id="a-4J"></a>是等恶兽闻声见形，<a id="a-4K"></a>或触其身，<a id="a-4L"></a>无不丧命。<a id="a-4M"></a>有善咒者，<a id="a-4N"></a>以咒力故，<a id="a-4O"></a>令如是诸恶毒龙、<a id="a-4P"></a>金翅鸟等，<a id="a-4Q"></a>恶象、<a id="a-4R"></a>师子、<a id="a-4S"></a>虎、<a id="a-4T"></a>豹、<a id="a-4U"></a>豺狼，<a id="a-4V"></a>柔善调顺，<a id="a-4W"></a>悉任乘御。<a id="a-4X"></a>如是等兽，<a id="a-4Y"></a>见彼善咒，<a id="a-4Z"></a>即便调伏。<a id="a-4a"></a>声闻、<a id="a-4b"></a>缘觉亦复如是，<a id="a-4c"></a>见魔波旬皆生恐怖，<a id="a-4d"></a>而魔波旬亦复不生畏惧之心，<a id="a-4e"></a>犹行魔业。<a id="a-4f"></a>学大乘者亦复如是，<a id="a-4g"></a>见诸声闻怖畏魔事，<a id="a-4h"></a>于此大乘不生信乐，<a id="a-4i"></a>先以方便降伏诸魔，<a id="a-4j"></a>悉令调善，<a id="a-4k"></a>堪任为乘，<a id="a-4l"></a>因为广说种种妙法。<a id="a-4m"></a>声闻、<a id="a-4n"></a>缘觉见调魔已，<a id="a-4o"></a>不生怖畏，<a id="a-4p"></a>于此大乘无上正法方生信乐，<a id="a-4q"></a>作如是言：<a id="a-4r"></a>‘我等从今不应于此正法之中而作障碍。<a id="a-4s"></a>’</p>
  <p id="a4t">“复次，<a id="a-4u"></a>善男子，<a id="a-4v"></a>声闻、<a id="a-4w"></a>缘觉于诸烦恼而生怖畏，<a id="a-4x"></a>学大乘者都无恐惧。<a id="a-4y"></a>修学大乘有如是力，<a id="a-4z"></a>以是因缘，<a id="a-50"></a>先所说者，<a id="a-51"></a>为欲令彼声闻、<a id="a-52"></a>缘觉调伏诸魔，<a id="a-53"></a>非为大乘。<a id="a-54"></a>是大涅槃微妙经典不可消伏，<a id="a-55"></a>甚奇甚特！<a id="a-56"></a>若有闻者，<a id="a-57"></a>闻已信受，<a id="a-58"></a>能信如来是常住法，<a id="a-59"></a>如是之人甚为希有如优昙华。<a id="a-5A"></a>我涅槃后，<a id="a-5B"></a>若有得闻如是大乘微妙经典生信敬心，<a id="a-5C"></a>当知是等于未来世百千亿劫不堕恶道。<a id="a-5D"></a>”</p>
  <p id="a5E">尔时，<a id="a-5F"></a>佛告迦葉菩萨：<a id="a-5G"></a>“善男子，<a id="a-5H"></a>我涅槃后，<a id="a-5I"></a>当有百千无量众生诽谤不信是大涅槃微妙经典。<a id="a-5J"></a>”</p>
  <p id="a5K">迦葉菩萨复白佛言：<a id="a-5L"></a>“世尊，<a id="a-5M"></a>是诸众生，<a id="a-5N"></a>于佛灭后，<a id="a-5O"></a>久近便当诽谤是经。<a id="a-5P"></a>世尊，<a id="a-5Q"></a>复有何等纯善众生，<a id="a-5R"></a>当能拔济是谤法者？<a id="a-5S"></a>”</p>
  <p id="a5T">佛告迦葉：<a id="a-5U"></a>“善男子，<a id="a-5V"></a>我般涅槃后四十年中，<a id="a-5W"></a>于阎浮提广行流布，<a id="a-5X"></a>然后乃当隐没于地。</p>
  <p id="a5Y">“善男子，<a id="a-5Z"></a>譬如甘蔗、<a id="a-5a"></a>稻米、<a id="a-5b"></a>石蜜、<a id="a-5c"></a>酥酪、<a id="a-5d"></a>醍醐，<a id="a-5e"></a>随有之处，<a id="a-5f"></a>其土人民皆言是味味中第一。<a id="a-5g"></a>或复有人纯食粟米及稊稗子，<a id="a-5h"></a>是人亦言：<a id="a-5i"></a>‘我所食者，<a id="a-5j"></a>最为第一。<a id="a-5k"></a>’是薄福人受业报故。<a id="a-5l"></a>若是福人，<a id="a-5m"></a>耳初不闻粟稗之名，<a id="a-5n"></a>所食唯是粳粮、<a id="a-5o"></a>甘蔗、<a id="a-5p"></a>石蜜、<a id="a-5q"></a>醍醐。<a id="a-5r"></a>是大涅槃微妙经典亦复如是，<a id="a-5s"></a>钝根薄福不乐听闻。<a id="a-5t"></a>如彼薄福，<a id="a-5u"></a>憎恶粳粮及石蜜等；<a id="a-5v"></a>二乘之人亦复如是，<a id="a-5w"></a>憎恶无上大涅槃经。<a id="a-5x"></a>或有众生，<a id="a-5y"></a>其心欣乐听受是经，<a id="a-5z"></a>闻已欢喜，<a id="a-60"></a>不生诽谤，<a id="a-61"></a>如彼福人食于粳粮。</p>
  <p id="a62">“善男子，<a id="a-63"></a>譬如有王，<a id="a-64"></a>居在深山险难恶处，<a id="a-65"></a>虽有甘蔗、<a id="a-66"></a>粳粮、<a id="a-67"></a>石蜜，<a id="a-68"></a>以难得故，<a id="a-69"></a>贪惜积聚，<a id="a-6A"></a>不敢啖食，<a id="a-6B"></a>惧其有尽，<a id="a-6C"></a>唯食粟稗。<a id="a-6D"></a>有异国王闻而愍之，<a id="a-6E"></a>即以车载粳粮、<a id="a-6F"></a>甘蔗而送与之。<a id="a-6G"></a>其王得已，<a id="a-6H"></a>即便分布，<a id="a-6I"></a>举国共食。<a id="a-6J"></a>民既食已，<a id="a-6K"></a>皆生欢喜，<a id="a-6L"></a>咸作是言：<a id="a-6M"></a>‘因彼王故，<a id="a-6N"></a>令我得是希有之味。<a id="a-6O"></a>’善男子，<a id="a-6P"></a>是四种人亦复如是，<a id="a-6Q"></a>为此无上大法之将。<a id="a-6R"></a>是四种中，<a id="a-6S"></a>或有一人，<a id="a-6T"></a>见于他方无量菩萨，<a id="a-6U"></a>虽学如是大乘经典，<a id="a-6V"></a>若自书写，<a id="a-6W"></a>若令他书，<a id="a-6X"></a>为利养故，<a id="a-6Y"></a>为称誉故，<a id="a-6Z"></a>为解法故，<a id="a-6a"></a>为依止故，<a id="a-6b"></a>为用贸易其余经故，<a id="a-6c"></a>不能广为他人宣说，<a id="a-6d"></a>是故持是微妙经典，<a id="a-6e"></a>送至彼方与彼菩萨，<a id="a-6f"></a>令发无上菩提之心安住菩提。<a id="a-6g"></a>而是菩萨得是经已，<a id="a-6h"></a>即便广为他人演说，<a id="a-6i"></a>令无量众得受如是大乘法味，<a id="a-6j"></a>皆悉是此一菩萨力，<a id="a-6k"></a>所未闻经悉令得闻；<a id="a-6l"></a>如彼人民因王力故，<a id="a-6m"></a>得希有食。</p>
  <p id="a6n">“又善男子，<a id="a-6o"></a>是大涅槃微妙经典所流布处，<a id="a-6p"></a>当知其地即是金刚，<a id="a-6q"></a>是中诸人亦如金刚。<a id="a-6r"></a>若有能听如是经者，<a id="a-6s"></a>即不退转于阿耨多罗三藐三菩提，<a id="a-6t"></a>随其所愿悉得成就。<a id="a-6u"></a>如我今日所可宣说，<a id="a-6v"></a>汝等比丘应善受持。<a id="a-6w"></a>若有众生不能听闻如是经典，<a id="a-6x"></a>当知是人甚可哀愍。<a id="a-6y"></a>何以故？<a id="a-6z"></a>是人不能受持如是大乘经典甚深义故。<a id="a-70"></a>”</p>
  <p id="a71">迦葉菩萨白佛言：<a id="a-72"></a>“世尊，<a id="a-73"></a>如来灭后四十年中，<a id="a-74"></a>是大乘典《大涅槃经》于阎浮提广行流布，<a id="a-75"></a>过是已后没于地者，<a id="a-76"></a>却后久如复当还出？<a id="a-77"></a>”</p>
  <p id="a78">佛言：<a id="a-79"></a>“善男子，<a id="a-7A"></a>若我正法余八十年，<a id="a-7B"></a>前四十年，<a id="a-7C"></a>是经复当于阎浮提雨大法雨。<a id="a-7D"></a>”</p>
  <p id="a7E">迦葉菩萨复白佛言：<a id="a-7F"></a>“世尊，<a id="a-7G"></a>如是经典正法灭时、<a id="a-7H"></a>正戒毁时、<a id="a-7I"></a>非法增长时、<a id="a-7J"></a>无如法众生时，<a id="a-7K"></a>谁能听受奉持读诵令其通利，<a id="a-7L"></a>供养恭敬，<a id="a-7M"></a>书写解说？<a id="a-7N"></a>唯愿如来，<a id="a-7O"></a>哀愍众生分别广说，<a id="a-7P"></a>令诸菩萨闻已受持，<a id="a-7Q"></a>持已即得不退阿耨多罗三藐三菩提心。<a id="a-7R"></a>”</p>
  <p id="a7S">尔时，<a id="a-7T"></a>佛赞迦葉：<a id="a-7U"></a>“善哉！<a id="a-7V"></a>善哉！<a id="a-7W"></a>善男子，<a id="a-7X"></a>汝今善能问如是义。</p>
  <p id="a7Y">“善男子，<a id="a-7Z"></a>若有众生于熙连河沙诸如来所发菩提心，<a id="a-7a"></a>乃能于是恶世受持如是经典，<a id="a-7b"></a>不生诽谤。</p>
  <p id="a7c">“善男子，<a id="a-7d"></a>若有众生于一恒河沙诸如来所发菩提心，<a id="a-7e"></a>然后乃能于恶世中不谤是法，<a id="a-7f"></a>爱乐是典，<a id="a-7g"></a>不能为人分别广说。</p>
  <p id="a7h">“善男子，<a id="a-7i"></a>若有众生于二恒河沙诸如来所发菩提心，<a id="a-7j"></a>然后乃能于恶世中不谤是法，<a id="a-7k"></a>正解信乐，<a id="a-7l"></a>受持读诵，<a id="a-7m"></a>亦复不能为人广说。</p>
  <p id="a7n">“若有众生于三恒河沙诸如来所发菩提心，<a id="a-7o"></a>然后乃能于恶世中不谤是法，<a id="a-7p"></a>受持读诵，<a id="a-7q"></a>书写经卷，<a id="a-7r"></a>虽为他说，<a id="a-7s"></a>未解深义。</p>
  <p id="a7t">“若有众生于四恒河沙诸如来所发菩提心，<a id="a-7u"></a>然后乃能于恶世中不谤是法，<a id="a-7v"></a>受持读诵，<a id="a-7w"></a>书写经卷，<a id="a-7x"></a>为他广说十六分中一分之义，<a id="a-7y"></a>虽复演说，<a id="a-7z"></a>亦不具足。</p>
  <p id="a80">“若有众生于五恒河沙诸如来所发菩提心，<a id="a-81"></a>然后乃能于恶世中不谤是法，<a id="a-82"></a>受持读诵，<a id="a-83"></a>书写经卷，<a id="a-84"></a>广为人说十六分中八分之义。</p>
  <p id="a85">“若有众生于六恒河沙诸如来所发菩提心，<a id="a-86"></a>然后乃能于恶世中不谤是法，<a id="a-87"></a>受持读诵，<a id="a-88"></a>书写经卷，<a id="a-89"></a>为他广说十六分中十二分义。</p>
  <p id="a8A">“若有众生于七恒河沙诸如来所发菩提心，<a id="a-8B"></a>然后乃能于恶世中不谤是法，<a id="a-8C"></a>受持读诵，<a id="a-8D"></a>书写经卷，<a id="a-8E"></a>为他广说十六分中十四分义。</p>
  <p id="a8F">“若有众生于八恒河沙诸如来所发菩提心，<a id="a-8G"></a>然后乃能于恶世中不谤是法，<a id="a-8H"></a>受持读诵，<a id="a-8I"></a>书写经卷，<a id="a-8J"></a>亦劝他人令得书写；<a id="a-8K"></a>自能听受，<a id="a-8L"></a>复劝他人令得听受；<a id="a-8M"></a>读诵通利，<a id="a-8N"></a>拥护坚持；<a id="a-8O"></a>怜愍世间诸众生故，<a id="a-8P"></a>供养是经，<a id="a-8Q"></a>亦劝他人令其供养；<a id="a-8R"></a>恭敬尊重，<a id="a-8S"></a>读诵礼拜，<a id="a-8T"></a>亦复如是。<a id="a-8U"></a>具足能解，<a id="a-8V"></a>尽其义味，<a id="a-8W"></a>所谓如来常住不变，<a id="a-8X"></a>毕竟安乐。<a id="a-8Y"></a>广说众生悉有佛性，<a id="a-8Z"></a>善知如来所有法藏。<a id="a-8a"></a>供养如是诸佛等已，<a id="a-8b"></a>建立如是无上正法受持拥护。</p>
  <p id="a8c">“若有始发阿耨多罗三藐三菩提心，<a id="a-8d"></a>当知是人未来之世，<a id="a-8e"></a>必能建立如是正法受持拥护。<a id="a-8f"></a>是故汝今不应不知未来世中护法之人。<a id="a-8g"></a>何以故？<a id="a-8h"></a>是发心者，<a id="a-8i"></a>于未来世，<a id="a-8j"></a>必能护持无上正法。</p>
  <p id="a8k">“善男子，<a id="a-8l"></a>有恶比丘，<a id="a-8m"></a>闻我涅槃，<a id="a-8n"></a>不生忧愁：<a id="a-8o"></a>‘今日如来入般涅槃，<a id="a-8p"></a>何其快哉！<a id="a-8q"></a>如来在世遮我等利，<a id="a-8r"></a>今入涅槃，<a id="a-8s"></a>谁复当有遮夺我者？<a id="a-8t"></a>若无遮夺，<a id="a-8u"></a>我则还得如本利养。<a id="a-8v"></a>如来在世，<a id="a-8w"></a>禁戒严峻，<a id="a-8x"></a>今入涅槃，<a id="a-8y"></a>悉当放舍。<a id="a-8z"></a>所受袈裟本为法式，<a id="a-90"></a>今当废坏如木头幡。<a id="a-91"></a>’如是等人，<a id="a-92"></a>诽谤拒逆是大乘经。</p>
  <p id="a93">“善男子，<a id="a-94"></a>汝今应当如是忆持，<a id="a-95"></a>若有众生成就具足无量功德，<a id="a-96"></a>乃能信是大乘经典，<a id="a-97"></a>信已受持。<a id="a-98"></a>其余众生有乐法者，<a id="a-99"></a>若能广为解说此经，<a id="a-9A"></a>其人闻已，<a id="a-9B"></a>过去无量阿僧祇劫所作恶业皆悉除灭。<a id="a-9C"></a>若有不信是经典者，<a id="a-9D"></a>现身当为无量病苦之所恼害，<a id="a-9E"></a>多为众人所见骂辱，<a id="a-9F"></a>命终之后，<a id="a-9G"></a>人所轻贱，<a id="a-9H"></a>颜貌丑陋，<a id="a-9I"></a>资生艰难，<a id="a-9J"></a>常不供足。<a id="a-9K"></a>虽复少得，<a id="a-9L"></a>粗涩弊恶，<a id="a-9M"></a>生生常处贫穷下贱、<a id="a-9N"></a>诽谤正法、<a id="a-9O"></a>邪见之家。<a id="a-9P"></a>若临终时，<a id="a-9Q"></a>或值荒乱、<a id="a-9R"></a>刀兵竞起、<a id="a-9S"></a>帝王暴虐、<a id="a-9T"></a>怨家仇隙之所侵逼。<a id="a-9U"></a>虽有善友而不遭遇。<a id="a-9V"></a>资生所须，<a id="a-9W"></a>求不能得，<a id="a-9X"></a>虽少得利，<a id="a-9Y"></a>常患饥渴。<a id="a-9Z"></a>唯为凡下之所顾识，<a id="a-9a"></a>国王、<a id="a-9b"></a>大臣悉不齿录。<a id="a-9c"></a>设复闻其有所宣说，<a id="a-9d"></a>正使是理终不信受。<a id="a-9e"></a>如是之人不至善处，<a id="a-9f"></a>如折翼鸟不能飞行，<a id="a-9g"></a>是人亦尔，<a id="a-9h"></a>于未来世不能得至人天善处。<a id="a-9i"></a>若复有人能信如是大乘经典，<a id="a-9j"></a>本所受形虽复粗陋，<a id="a-9k"></a>以经功德即便端正，<a id="a-9l"></a>威颜色力日更增多，<a id="a-9m"></a>常为人天之所乐见，<a id="a-9n"></a>恭敬爱念，<a id="a-9o"></a>情无舍离。<a id="a-9p"></a>国王、<a id="a-9q"></a>大臣及家亲属，<a id="a-9r"></a>闻其所说，<a id="a-9s"></a>悉皆敬信。<a id="a-9t"></a>若我声闻弟子之中，<a id="a-9u"></a>欲行第一希有事者，<a id="a-9v"></a>当为世间广宣如是大乘经典。</p>
  <p id="a9w">“善男子，<a id="a-9x"></a>譬如雾露，<a id="a-9y"></a>势虽欲住，<a id="a-9z"></a>不过日出，<a id="a-A0"></a>日既出已，<a id="a-A1"></a>消灭无余。<a id="a-A2"></a>善男子，<a id="a-A3"></a>是诸众生所有恶业亦复如是，<a id="a-A4"></a>住世势力，<a id="a-A5"></a>不过得见大涅槃日，<a id="a-A6"></a>是日既出，<a id="a-A7"></a>悉能除灭一切恶业。</p>
  <p id="aA8">“复次，<a id="a-A9"></a>善男子，<a id="a-AA"></a>譬如有人，<a id="a-AB"></a>出家剃发，<a id="a-AC"></a>虽服袈裟，<a id="a-AD"></a>故未得受沙弥十戒。<a id="a-AE"></a>或有长者来请众僧，<a id="a-AF"></a>未受戒者即与大众俱共受请，<a id="a-AG"></a>虽未受戒，<a id="a-AH"></a>已堕僧数。<a id="a-AI"></a>善男子，<a id="a-AJ"></a>若有众生发心始学是大乘典《大涅槃经》，<a id="a-AK"></a>书持读诵亦复如是，<a id="a-AL"></a>虽未具足位阶十住，<a id="a-AM"></a>则已堕于十住数中。<a id="a-AN"></a>或有众生是佛弟子，<a id="a-AO"></a>或非弟子，<a id="a-AP"></a>若因贪吝，<a id="a-AQ"></a>或因利养，<a id="a-AR"></a>听受是经，<a id="a-AS"></a>乃至一偈闻已不谤，<a id="a-AT"></a>当知是人则为已近阿耨多罗三藐三菩提。<a id="a-AU"></a>善男子，<a id="a-AV"></a>以是因缘，<a id="a-AW"></a>我说四人为世间依。<a id="a-AX"></a>善男子，<a id="a-AY"></a>如是四人，<a id="a-AZ"></a>若以佛说言非佛说，<a id="a-Aa"></a>无有是处，<a id="a-Ab"></a>是故我说如是四人为世间依。<a id="a-Ac"></a>善男子，<a id="a-Ad"></a>汝应供养如是四人。<a id="a-Ae"></a>”</p>
  <p id="aAf">“世尊，<a id="a-Ag"></a>我当云何识知是人而为供养？<a id="a-Ah"></a>”</p>
  <p id="aAi">佛告迦葉：<a id="a-Aj"></a>“若有建立护持正法，<a id="a-Ak"></a>如是之人应从启请，<a id="a-Al"></a>当舍身命而供养之。<a id="a-Am"></a>如我于是大乘经说：</p>
  <p id="aAn">“有知法者，<a id="a-Ao"></a> 若老若少，</p>
  <p id="aAp">故应供养，<a id="a-Aq"></a> 恭敬礼拜，</p>
  <p id="aAr">犹如事火，<a id="a-As"></a> 婆罗门等。</p>
  <p id="aAt">有知法者，<a id="a-Au"></a> 若老若少</p>
  <p id="aAv">故应供养，<a id="a-Aw"></a> 恭敬礼拜，</p>
  <p id="aAx">亦如诸天，<a id="a-Ay"></a> 奉事帝释。<a id="a-Az"></a>”</p>
  <p id="aB0">迦葉菩萨白佛言：<a id="a-B1"></a>“世尊，<a id="a-B2"></a>如佛所说，<a id="a-B3"></a>供养师长，<a id="a-B4"></a>正应如是。<a id="a-B5"></a>今有所疑，<a id="a-B6"></a>唯愿广说。<a id="a-B7"></a>若有长宿护持禁戒，<a id="a-B8"></a>从诸年少咨受未闻，<a id="a-B9"></a>云何是人当礼敬不？<a id="a-BA"></a>若当礼敬是则不名为持戒也。<a id="a-BB"></a>若是年少护持禁戒，<a id="a-BC"></a>从诸宿旧破戒之人咨受未闻，<a id="a-BD"></a>复应礼不？<a id="a-BE"></a>若出家人，<a id="a-BF"></a>从在家人咨受未闻，<a id="a-BG"></a>复当礼不？<a id="a-BH"></a>然出家人不应礼敬在家之人。<a id="a-BI"></a>然佛法中，<a id="a-BJ"></a>年少幼小应当恭敬耆旧长宿，<a id="a-BK"></a>以是长宿先受具戒，<a id="a-BL"></a>成就威仪，<a id="a-BM"></a>是故应当供养恭敬。<a id="a-BN"></a>如佛言曰：<a id="a-BO"></a>‘其破戒者，<a id="a-BP"></a>是佛法中所不容受，<a id="a-BQ"></a>犹如良田多有稊稗。<a id="a-BR"></a>’又如佛说：<a id="a-BS"></a>‘有知法者，<a id="a-BT"></a>若老若少，<a id="a-BU"></a>故应供养，<a id="a-BV"></a>如事帝释。<a id="a-BW"></a>’如是二句，<a id="a-BX"></a>其义云何？<a id="a-BY"></a>将非如来虚妄说耶？<a id="a-BZ"></a>如佛言曰：<a id="a-Ba"></a>‘持戒比丘亦有所犯。<a id="a-Bb"></a>’何故如来而作是说？<a id="a-Bc"></a>世尊亦于余经中说听治破戒，<a id="a-Bd"></a>如是所说，<a id="a-Be"></a>其义未了。<a id="a-Bf"></a>”</p>
  <p id="aBg">佛告迦葉：<a id="a-Bh"></a>“善男子，<a id="a-Bi"></a>我为未来诸菩萨等学大乘者，<a id="a-Bj"></a>说如是偈，<a id="a-Bk"></a>不为声闻弟子说也。</p>
  <p id="aBl">“善男子，<a id="a-Bm"></a>如我先说：<a id="a-Bn"></a>‘正法灭已毁正戒时，<a id="a-Bo"></a>增长破戒非法盛时，<a id="a-Bp"></a>一切圣人隐不现时，<a id="a-Bq"></a>受畜奴婢不净物时，<a id="a-Br"></a>是四人中，<a id="a-Bs"></a>当有一人出现于世，<a id="a-Bt"></a>剃除须发出家修道。<a id="a-Bu"></a>’见诸比丘各各受畜奴婢仆使不净之物，<a id="a-Bv"></a>净与不净一切不知，<a id="a-Bw"></a>是律非律亦复不识，<a id="a-Bx"></a>是人为欲调伏如是诸比丘故，<a id="a-By"></a>与共和光，<a id="a-Bz"></a>不同其尘，<a id="a-C0"></a>自所行处及佛行处善能别知。<a id="a-C1"></a>虽见诸人犯波罗夷，<a id="a-C2"></a>默然不举。<a id="a-C3"></a>何以故？<a id="a-C4"></a>我出于世，<a id="a-C5"></a>为欲建立护持正法，<a id="a-C6"></a>是故默然而不纠治。<a id="a-C7"></a>善男子，<a id="a-C8"></a>如是之人为护法故，<a id="a-C9"></a>虽有所犯，<a id="a-CA"></a>不名破戒。</p>
  <p id="aCB">“善男子，<a id="a-CC"></a>譬如国王遇病崩亡，<a id="a-CD"></a>储君稚小未任绍继。<a id="a-CE"></a>有旃陀罗丰饶财宝，<a id="a-CF"></a>巨富无量，<a id="a-CG"></a>多有眷属，<a id="a-CH"></a>遂以强力乘国虚弱篡居王位。<a id="a-CI"></a>治化未久，<a id="a-CJ"></a>国人、<a id="a-CK"></a>居士、<a id="a-CL"></a>婆罗门等亡叛逃走，<a id="a-CM"></a>远投他国。<a id="a-CN"></a>虽有在者，<a id="a-CO"></a>乃至不欲眼见是王。<a id="a-CP"></a>或有长者、<a id="a-CQ"></a>婆罗门等不离本土。<a id="a-CR"></a>譬如诸树，<a id="a-CS"></a>随其生处，<a id="a-CT"></a>即是中死。<a id="a-CU"></a>旃陀罗王知其国人逃叛者众，<a id="a-CV"></a>寻即还遣诸旃陀逻守逻诸道。<a id="a-CW"></a>复于七日，<a id="a-CX"></a>击鼓唱令诸婆罗门：<a id="a-CY"></a>‘有能为我作灌顶师者，<a id="a-CZ"></a>当分半国以为封赏。<a id="a-Ca"></a>’诸婆罗门虽闻是语，<a id="a-Cb"></a>悉无来者，<a id="a-Cc"></a>各作是言：<a id="a-Cd"></a>‘云何当有婆罗门种作如是事？<a id="a-Ce"></a>’旃陀罗王复作是言：<a id="a-Cf"></a>‘婆罗门中若无一人为我师者，<a id="a-Cg"></a>我要当令诸婆罗门与旃陀罗共住食宿，<a id="a-Ch"></a>同其事业。<a id="a-Ci"></a>若有能来灌我顶者，<a id="a-Cj"></a>半国之封，<a id="a-Ck"></a>此言不虚。<a id="a-Cl"></a>咒术所致三十三天上妙甘露不死之药，<a id="a-Cm"></a>亦当共分而服食之。<a id="a-Cn"></a>’</p>
  <p id="aCo">“尔时，<a id="a-Cp"></a>有一婆罗门子，<a id="a-Cq"></a>年在弱冠，<a id="a-Cr"></a>修治净行，<a id="a-Cs"></a>长发为相，<a id="a-Ct"></a>善知咒术，<a id="a-Cu"></a>往至王所白言：<a id="a-Cv"></a>‘大王，<a id="a-Cw"></a>王所敕使，<a id="a-Cx"></a>我悉能为。<a id="a-Cy"></a>’尔时，<a id="a-Cz"></a>大王心生欢喜，<a id="a-D0"></a>受此童子作灌顶师。<a id="a-D1"></a>诸婆罗门闻是事已，<a id="a-D2"></a>皆生瞋恚责此童子：<a id="a-D3"></a>‘汝婆罗门，<a id="a-D4"></a>云何乃作旃陀罗师？<a id="a-D5"></a>’尔时，<a id="a-D6"></a>其王即分半国与是童子，<a id="a-D7"></a>因共治国，<a id="a-D8"></a>经历多时。<a id="a-D9"></a>尔时，<a id="a-DA"></a>童子语彼王言：<a id="a-DB"></a>‘我舍家法来作王师，<a id="a-DC"></a>悉教大王微密咒术，<a id="a-DD"></a>而今大王犹不见亲。<a id="a-DE"></a>’时王答言：<a id="a-DF"></a>‘我今云何不亲汝耶？<a id="a-DG"></a>’童子答言：<a id="a-DH"></a>‘先王所有不死之药，<a id="a-DI"></a>犹未共食。<a id="a-DJ"></a>’王言：<a id="a-DK"></a>‘善哉！<a id="a-DL"></a>善哉！<a id="a-DM"></a>大师，<a id="a-DN"></a>我实不知。<a id="a-DO"></a>师若须者，<a id="a-DP"></a>愿便持去。<a id="a-DQ"></a>’是时童子闻王语已，<a id="a-DR"></a>即持归家，<a id="a-DS"></a>请诸大臣而共食之。<a id="a-DT"></a>诸臣食已，<a id="a-DU"></a>即共白王：<a id="a-DV"></a>‘快哉大师，<a id="a-DW"></a>有是甘露不死之药！<a id="a-DX"></a>’王既知已，<a id="a-DY"></a>语其师言：<a id="a-DZ"></a>‘云何大师独与诸臣服食甘露，<a id="a-Da"></a>而不见分？<a id="a-Db"></a>’尔时，<a id="a-Dc"></a>童子即更以余杂毒之药与王令服。<a id="a-Dd"></a>王既服已，<a id="a-De"></a>须臾药发，<a id="a-Df"></a>闷乱躄地，<a id="a-Dg"></a>无所觉知犹如死人。</p>
  <p id="aDh">“尔时，<a id="a-Di"></a>童子立本储君还以为王，<a id="a-Dj"></a>作如是言：<a id="a-Dk"></a>‘师子御座，<a id="a-Dl"></a>法不应令旃陀罗升。<a id="a-Dm"></a>我从昔来，<a id="a-Dn"></a>未曾闻见旃陀罗种而为王者。<a id="a-Do"></a>若旃陀罗治国理民，<a id="a-Dp"></a>无有是处。<a id="a-Dq"></a>大王今应还绍先王，<a id="a-Dr"></a>正法治国。<a id="a-Ds"></a>’尔时，<a id="a-Dt"></a>童子经理是已，<a id="a-Du"></a>复以解药与旃陀罗，<a id="a-Dv"></a>令其醒寤，<a id="a-Dw"></a>既醒寤已，<a id="a-Dx"></a>驱令出国。<a id="a-Dy"></a>是时童子虽为是事，<a id="a-Dz"></a>犹故不失婆罗门法。<a id="a-E0"></a>其余居士、<a id="a-E1"></a>婆罗门等，<a id="a-E2"></a>闻其所作，<a id="a-E3"></a>叹未曾有，<a id="a-E4"></a>赞言：<a id="a-E5"></a>‘善哉！<a id="a-E6"></a>善哉！<a id="a-E7"></a>仁者善能驱遣旃陀罗王。<a id="a-E8"></a>’</p>
  <p id="aE9">“善男子，<a id="a-EA"></a>我涅槃后，<a id="a-EB"></a>护持正法诸菩萨等亦复如是，<a id="a-EC"></a>以方便力，<a id="a-ED"></a>与彼破戒假名受畜一切不净物僧，<a id="a-EE"></a>同其事业。<a id="a-EF"></a>尔时，<a id="a-EG"></a>菩萨若见有人虽多犯戒，<a id="a-EH"></a>能治毁禁诸恶比丘，<a id="a-EI"></a>即往其所恭敬礼拜，<a id="a-EJ"></a>四事供养，<a id="a-EK"></a>经书什物悉以奉上。<a id="a-EL"></a>如其自无，<a id="a-EM"></a>要当方便从诸檀越求乞与之。<a id="a-EN"></a>为是事故，<a id="a-EO"></a>应畜八种不净之物。<a id="a-EP"></a>何以故？<a id="a-EQ"></a>是人为治诸恶比丘，<a id="a-ER"></a>如彼童子驱旃陀罗故。<a id="a-ES"></a>尔时，<a id="a-ET"></a>菩萨虽复恭敬礼拜是人受畜八种不净之物，<a id="a-EU"></a>悉无有罪。<a id="a-EV"></a>何以故？<a id="a-EW"></a>以是菩萨为欲摈治诸恶比丘，<a id="a-EX"></a>令清净僧得安隐住，<a id="a-EY"></a>流布方等大乘经典，<a id="a-EZ"></a>利益一切诸天人故。<a id="a-Ea"></a>善男子，<a id="a-Eb"></a>以是因缘，<a id="a-Ec"></a>我于经中说是二偈，<a id="a-Ed"></a>令诸菩萨皆共赞叹护法之人，<a id="a-Ee"></a>如彼居士、<a id="a-Ef"></a>婆罗门等称赞童子：<a id="a-Eg"></a>‘善哉！<a id="a-Eh"></a>善哉！<a id="a-Ei"></a>护法菩萨正应如是。<a id="a-Ej"></a>’若有人见护法之人与破戒者同其事业，<a id="a-Ek"></a>说有罪者，<a id="a-El"></a>当知是人自受其殃。<a id="a-Em"></a>是护法者实无有罪。<a id="a-En"></a>善男子，<a id="a-Eo"></a>若有比丘犯禁戒已，<a id="a-Ep"></a>憍慢心故覆藏不悔，<a id="a-Eq"></a>当知是人名真破戒。<a id="a-Er"></a>菩萨摩诃萨为护法故，<a id="a-Es"></a>虽有所犯，<a id="a-Et"></a>不名破戒。<a id="a-Eu"></a>何以故？<a id="a-Ev"></a>以无憍慢，<a id="a-Ew"></a>发露悔故。<a id="a-Ex"></a>善男子，<a id="a-Ey"></a>是故我于经中覆相，<a id="a-Ez"></a>说如是偈：</p>
  <p id="aF0">“有知法者，<a id="a-F1"></a> 若老若少，</p>
  <p id="aF2">故应供养，<a id="a-F3"></a> 恭敬礼拜，</p>
  <p id="aF4">犹如事火，<a id="a-F5"></a> 婆罗门等，</p>
  <p id="aF6">如第二天，<a id="a-F7"></a> 奉事帝释。</p>
  <p id="aF8">“以是因缘，<a id="a-F9"></a>我亦不为学声闻人，<a id="a-FA"></a>但为菩萨而说是偈。<a id="a-FB"></a>”</p>
  <p id="aFC">迦葉菩萨白佛言：<a id="a-FD"></a>“世尊，<a id="a-FE"></a>如是等菩萨摩诃萨于戒纵缓，<a id="a-FF"></a>本所受戒，<a id="a-FG"></a>为具在不？<a id="a-FH"></a>”</p>
  <p id="aFI">佛言：<a id="a-FJ"></a>“善男子，<a id="a-FK"></a>汝今不应作如是说。<a id="a-FL"></a>何以故？<a id="a-FM"></a>本所受戒，<a id="a-FN"></a>如本不失。<a id="a-FO"></a>设有所犯，<a id="a-FP"></a>即应忏悔，<a id="a-FQ"></a>悔已清净。<a id="a-FR"></a>善男子，<a id="a-FS"></a>如故堤塘，<a id="a-FT"></a>穿决有孔，<a id="a-FU"></a>水则淋漏。<a id="a-FV"></a>何以故？<a id="a-FW"></a>无人治故。<a id="a-FX"></a>若有人治，<a id="a-FY"></a>水则不出。<a id="a-FZ"></a>菩萨亦尔，<a id="a-Fa"></a>虽与破戒共作布萨、<a id="a-Fb"></a>受戒、<a id="a-Fc"></a>自恣，<a id="a-Fd"></a>同其僧事，<a id="a-Fe"></a>所有戒律不如堤塘穿决淋漏。<a id="a-Ff"></a>何以故？<a id="a-Fg"></a>若无清净持戒之人，<a id="a-Fh"></a>僧则损减，<a id="a-Fi"></a>纵缓懈怠，<a id="a-Fj"></a>日有增长。<a id="a-Fk"></a>若有清净持戒之人，<a id="a-Fl"></a>即能具足，<a id="a-Fm"></a>不失本戒。<a id="a-Fn"></a>善男子，<a id="a-Fo"></a>于乘缓者，<a id="a-Fp"></a>乃名为缓；<a id="a-Fq"></a>于戒缓者，<a id="a-Fr"></a>不名为缓。<a id="a-Fs"></a>菩萨摩诃萨于此大乘心不懈慢，<a id="a-Ft"></a>是名奉戒。<a id="a-Fu"></a>为护正法，<a id="a-Fv"></a>以大乘水而自澡浴，<a id="a-Fw"></a>是故菩萨虽现破戒，<a id="a-Fx"></a>不名为缓。<a id="a-Fy"></a>”</p>
  <p id="aFz">迦葉菩萨白佛言：<a id="a-G0"></a>“佛僧之中，<a id="a-G1"></a>有四种人，<a id="a-G2"></a>如庵罗果生熟难知。<a id="a-G3"></a>破戒、<a id="a-G4"></a>持戒，<a id="a-G5"></a>云何可识？<a id="a-G6"></a>”</p>
  <p id="aG7">佛言：<a id="a-G8"></a>“善男子，<a id="a-G9"></a>因大涅槃微妙经典则易可知。<a id="a-GA"></a>云何因是大涅槃经可得知耶？<a id="a-GB"></a>譬如田夫，<a id="a-GC"></a>种植稻谷，<a id="a-GD"></a>耘除莠稗，<a id="a-GE"></a>以肉眼观，<a id="a-GF"></a>名为净田，<a id="a-GG"></a>至其成实，<a id="a-GH"></a>叶谷各异。<a id="a-GI"></a>如是八事能污染僧，<a id="a-GJ"></a>若能除却，<a id="a-GK"></a>以肉眼观，<a id="a-GL"></a>则知清净。<a id="a-GM"></a>若持戒、<a id="a-GN"></a>若破戒，<a id="a-GO"></a>不作恶时，<a id="a-GP"></a>以肉眼观，<a id="a-GQ"></a>难可分别；<a id="a-GR"></a>若恶彰露则易可知，<a id="a-GS"></a>如彼莠稗，<a id="a-GT"></a>易可分别。<a id="a-GU"></a>僧中亦尔，<a id="a-GV"></a>若能远离八种不净毒蛇之法，<a id="a-GW"></a>是名清净圣众福田，<a id="a-GX"></a>应为人天之所供养。<a id="a-GY"></a>清净果报，<a id="a-GZ"></a>非是肉眼所能分别。</p>
  <p id="aGa">“复次，<a id="a-Gb"></a>善男子，<a id="a-Gc"></a>如迦罗迦林，<a id="a-Gd"></a>其树众多。<a id="a-Ge"></a>于是林中，<a id="a-Gf"></a>唯有一树名镇头迦。<a id="a-Gg"></a>是迦罗迦树、<a id="a-Gh"></a>镇头迦树，<a id="a-Gi"></a>二果相似，<a id="a-Gj"></a>不可分别。<a id="a-Gk"></a>其果熟时，<a id="a-Gl"></a>有一女人悉皆拾取。<a id="a-Gm"></a>镇头迦果才有一分，<a id="a-Gn"></a>迦罗迦果乃有十分。<a id="a-Go"></a>是女不识，<a id="a-Gp"></a>赍来诣市而炫卖之。<a id="a-Gq"></a>凡愚小儿复不别故，<a id="a-Gr"></a>买迦罗迦果，<a id="a-Gs"></a>啖已命终。<a id="a-Gt"></a>有智人辈闻是事已，<a id="a-Gu"></a>即问女人：<a id="a-Gv"></a>‘姊，<a id="a-Gw"></a>于何处得是果来？<a id="a-Gx"></a>’是时女人即示方所，<a id="a-Gy"></a>诸人即言：<a id="a-Gz"></a>‘如是方所多有无量迦罗迦树，<a id="a-H0"></a>唯有一根镇头迦树。<a id="a-H1"></a>’诸人知已，<a id="a-H2"></a>笑而舍去。<a id="a-H3"></a>善男子，<a id="a-H4"></a>大众之中，<a id="a-H5"></a>八不净法亦复如是。<a id="a-H6"></a>于是众中多有受用如是八法，<a id="a-H7"></a>唯有一人清净持戒，<a id="a-H8"></a>不受如是八不净法，<a id="a-H9"></a>善知诸人受畜非法，<a id="a-HA"></a>而与同事不相舍离，<a id="a-HB"></a>如彼林中一镇头迦树。<a id="a-HC"></a>有优婆塞见是诸人多有非法，<a id="a-HD"></a>并不恭敬供养是人。<a id="a-HE"></a>若欲供养，<a id="a-HF"></a>应先问言：<a id="a-HG"></a>‘大德，<a id="a-HH"></a>如是八事，<a id="a-HI"></a>为受畜不？<a id="a-HJ"></a>佛所听不？<a id="a-HK"></a>’若言佛听，<a id="a-HL"></a>‘如是之人，<a id="a-HM"></a>得共布萨、<a id="a-HN"></a>羯磨、<a id="a-HO"></a>自恣不？<a id="a-HP"></a>’是优婆塞如是问已，<a id="a-HQ"></a>众皆答言：<a id="a-HR"></a>“如是八事，<a id="a-HS"></a>如来怜愍，<a id="a-HT"></a>皆悉听畜。<a id="a-HU"></a>’优婆塞言：<a id="a-HV"></a>‘祇洹精舍有诸比丘，<a id="a-HW"></a>或言金银佛所听畜，<a id="a-HX"></a>或言不听。<a id="a-HY"></a>有言听者，<a id="a-HZ"></a>是不听者不与共住、<a id="a-Ha"></a>说戒、<a id="a-Hb"></a>自恣，<a id="a-Hc"></a>乃至不共一河饮水，<a id="a-Hd"></a>利养之物悉不共之。<a id="a-He"></a>汝等云何言佛听许？<a id="a-Hf"></a>佛天中天虽复受之，<a id="a-Hg"></a>汝等众僧亦不应畜。<a id="a-Hh"></a>若有受者，<a id="a-Hi"></a>乃至不应与共说戒、<a id="a-Hj"></a>自恣、<a id="a-Hk"></a>羯磨、<a id="a-Hl"></a>同其僧事。<a id="a-Hm"></a>若共说戒、<a id="a-Hn"></a>自恣、<a id="a-Ho"></a>羯磨、<a id="a-Hp"></a>同僧事者，<a id="a-Hq"></a>命终即当堕于地狱，<a id="a-Hr"></a>如彼诸人食迦罗果已而便命终。</p>
  <p id="aHs">“复次，<a id="a-Ht"></a>善男子，<a id="a-Hu"></a>譬如城市有卖药人，<a id="a-Hv"></a>有妙甘药出于雪山，<a id="a-Hw"></a>亦复多卖其余杂药，<a id="a-Hx"></a>味甘相似。<a id="a-Hy"></a>时有诸人，<a id="a-Hz"></a>咸皆欲买而不识别，<a id="a-I0"></a>至卖药所问言：<a id="a-I1"></a>‘汝有雪山药不？<a id="a-I2"></a>’其卖药人即答言：<a id="a-I3"></a>‘有。<a id="a-I4"></a>’是人欺诈，<a id="a-I5"></a>以余杂药语买者言：<a id="a-I6"></a>‘此是雪山甘好妙药。<a id="a-I7"></a>’时买药者以肉眼故，<a id="a-I8"></a>不能善别，<a id="a-I9"></a>即买持归，<a id="a-IA"></a>便作是念：<a id="a-IB"></a>‘我今已得雪山甘药。<a id="a-IC"></a>’迦葉，<a id="a-ID"></a>若声闻僧中，<a id="a-IE"></a>有假名僧、<a id="a-IF"></a>有真实僧、<a id="a-IG"></a>有和合僧，<a id="a-IH"></a>若持戒、<a id="a-II"></a>若破戒，<a id="a-IJ"></a>于是众中等应供养恭敬礼拜。<a id="a-IK"></a>是优婆塞以肉眼故不能分别，<a id="a-IL"></a>譬如彼人不能分别雪山甘药。<a id="a-IM"></a>谁是持戒，<a id="a-IN"></a>谁是破戒，<a id="a-IO"></a>谁是真僧，<a id="a-IP"></a>谁是假僧，<a id="a-IQ"></a>有天眼者乃能分别。<a id="a-IR"></a>迦葉，<a id="a-IS"></a>若优婆塞知是比丘是破戒人，<a id="a-IT"></a>不应给施礼拜供养。<a id="a-IU"></a>若知是人受畜八法，<a id="a-IV"></a>亦复不应给施所须礼拜供养。<a id="a-IW"></a>若于僧中有破戒者，<a id="a-IX"></a>不应以被袈裟因缘恭敬礼拜。<a id="a-IY"></a>”</p>
  <p id="aIZ">迦葉菩萨复白佛言：<a id="a-Ia"></a>“世尊，<a id="a-Ib"></a>善哉！<a id="a-Ic"></a>善哉！<a id="a-Id"></a>如来所说，<a id="a-Ie"></a>真实不虚，<a id="a-If"></a>我当顶受，<a id="a-Ig"></a>譬如金刚珍宝异物。<a id="a-Ih"></a>如佛所说，<a id="a-Ii"></a>是诸比丘当依四法。<a id="a-Ij"></a>何等为四？<a id="a-Ik"></a>依法不依人，<a id="a-Il"></a>依义不依语，<a id="a-Im"></a>依智不依识，<a id="a-In"></a>依了义经不依不了义经。<a id="a-Io"></a>如是四法，<a id="a-Ip"></a>应当证知，<a id="a-Iq"></a>非四种人。<a id="a-Ir"></a>”</p>
  <p id="aIs">佛言：<a id="a-It"></a>“善男子，<a id="a-Iu"></a>依法者，<a id="a-Iv"></a>即是如来大般涅槃，<a id="a-Iw"></a>一切佛法即是法性，<a id="a-Ix"></a>是法性者即是如来，<a id="a-Iy"></a>是故如来常住不变。<a id="a-Iz"></a>若复有言如来无常，<a id="a-J0"></a>是人不知不见法性。<a id="a-J1"></a>若不知见是法性者，<a id="a-J2"></a>不应依止。<a id="a-J3"></a>如上所说四人出世护持法者，<a id="a-J4"></a>应当证知而为依止。<a id="a-J5"></a>何以故？<a id="a-J6"></a>是人善解如来微密深奥藏故。<a id="a-J7"></a>能知如来常住不变。<a id="a-J8"></a>若言如来无常变易，<a id="a-J9"></a>无有是处。<a id="a-JA"></a>如是四人即名如来。<a id="a-JB"></a>何以故？<a id="a-JC"></a>是人能解如来密语及能说故。<a id="a-JD"></a>若有人能了知如来甚深密藏，<a id="a-JE"></a>及知如来常住不变，<a id="a-JF"></a>如是之人若为利养，<a id="a-JG"></a>说言如来是无常者，<a id="a-JH"></a>无有是处。<a id="a-JI"></a>如是之人尚可依止，<a id="a-JJ"></a>何况不依是四种人？<a id="a-JK"></a>依法者即是法性，<a id="a-JL"></a>不依人者即是声闻。<a id="a-JM"></a>法性者即是如来，<a id="a-JN"></a>声闻者即是有为。<a id="a-JO"></a>如来者即是常住，<a id="a-JP"></a>有为者即是无常。<a id="a-JQ"></a>善男子，<a id="a-JR"></a>若人破戒为利养故，<a id="a-JS"></a>说言如来无常变易，<a id="a-JT"></a>如是之人所不应依。<a id="a-JU"></a>善男子，<a id="a-JV"></a>是名定义。</p>
  <p id="aJW">“依义不依语者，<a id="a-JX"></a>义者名曰觉了，<a id="a-JY"></a>觉了义者名不羸劣，<a id="a-JZ"></a>不羸劣者名曰满足，<a id="a-Ja"></a>满足义者名曰如来常住不变，<a id="a-Jb"></a>如来常住不变义者即是法常，<a id="a-Jc"></a>法常义者即是僧常，<a id="a-Jd"></a>是名依义不依语也。<a id="a-Je"></a>何等语言所不应依？<a id="a-Jf"></a>所谓诸论绮饰文辞，<a id="a-Jg"></a>如佛所说无量诸经，<a id="a-Jh"></a>贪求无厌，<a id="a-Ji"></a>奸巧谀谄，<a id="a-Jj"></a>诈现亲附，<a id="a-Jk"></a>现相求利，<a id="a-Jl"></a>经理白衣，<a id="a-Jm"></a>为其执役，<a id="a-Jn"></a>又复唱言：<a id="a-Jo"></a>‘佛听比丘畜诸奴婢不净之物、<a id="a-Jp"></a>金银珍宝、<a id="a-Jq"></a>谷米仓库、<a id="a-Jr"></a>牛羊象马，<a id="a-Js"></a>贩卖求利。<a id="a-Jt"></a>于饥馑世怜愍子故，<a id="a-Ju"></a>复听比丘储贮陈宿，<a id="a-Jv"></a>手自作食，<a id="a-Jw"></a>不受而啖。<a id="a-Jx"></a>’如是等语所不应依。</p>
  <p id="aJy">“依智不依识者，<a id="a-Jz"></a>所言智者即是如来。<a id="a-K0"></a>若有声闻不能善知如来功德，<a id="a-K1"></a>如是之识不应依止。<a id="a-K2"></a>若知如来即是法身，<a id="a-K3"></a>如是真智所应依止。<a id="a-K4"></a>若见如来方便之身，<a id="a-K5"></a>言是阴、<a id="a-K6"></a>界、<a id="a-K7"></a>诸入所摄，<a id="a-K8"></a>食所长养，<a id="a-K9"></a>亦不应依。<a id="a-KA"></a>是故知识不可依止。<a id="a-KB"></a>若复有人作是说者，<a id="a-KC"></a>及其经书，<a id="a-KD"></a>亦不应依。</p>
  <p id="aKE">“依了义经不依不了义经者。<a id="a-KF"></a>不了义者谓声闻乘，<a id="a-KG"></a>闻佛如来深密藏处悉生疑怪，<a id="a-KH"></a>不知是藏出大智海，<a id="a-KI"></a>犹如婴儿无所别知，<a id="a-KJ"></a>是则名为不了义也。<a id="a-KK"></a>了义者名为菩萨，<a id="a-KL"></a>真实智慧，<a id="a-KM"></a>随其自心，<a id="a-KN"></a>无碍大智，<a id="a-KO"></a>犹如大人无所不知，<a id="a-KP"></a>是名了义。<a id="a-KQ"></a>又声闻乘名不了义，<a id="a-KR"></a>无上大乘乃名了义。<a id="a-KS"></a>若言如来无常变易，<a id="a-KT"></a>名不了义；<a id="a-KU"></a>若言如来常住不变，<a id="a-KV"></a>是名了义。<a id="a-KW"></a>声闻所说应证知者，<a id="a-KX"></a>名不了义；<a id="a-KY"></a>菩萨所说应证知者，<a id="a-KZ"></a>名为了义。<a id="a-Ka"></a>若言如来食所长养，<a id="a-Kb"></a>是不了义；<a id="a-Kc"></a>若言常住不变易者，<a id="a-Kd"></a>是名了义。<a id="a-Ke"></a>若言如来入于涅槃，<a id="a-Kf"></a>如薪尽火灭，<a id="a-Kg"></a>名不了义；<a id="a-Kh"></a>若言如来入法性者，<a id="a-Ki"></a>是名了义。<a id="a-Kj"></a>声闻乘法则不应依。<a id="a-Kk"></a>何以故？<a id="a-Kl"></a>如来为欲度众生故，<a id="a-Km"></a>以方便力说声闻乘，<a id="a-Kn"></a>犹如长者教子半字。<a id="a-Ko"></a>善男子，<a id="a-Kp"></a>声闻乘者，<a id="a-Kq"></a>犹如初耕未得果实，<a id="a-Kr"></a>如是名为不了义也。<a id="a-Ks"></a>是故不应依声闻乘，<a id="a-Kt"></a>大乘之法则应依止。<a id="a-Ku"></a>何以故？<a id="a-Kv"></a>如来为欲度众生故，<a id="a-Kw"></a>以方便力说于大乘，<a id="a-Kx"></a>是故应依，<a id="a-Ky"></a>是名了义。<a id="a-Kz"></a>如是四依应当证知。</p>
  <p id="aL0">“复次，<a id="a-L1"></a>依义者，<a id="a-L2"></a>义名质直，<a id="a-L3"></a>质直者名曰光明，<a id="a-L4"></a>光明者名不羸劣，<a id="a-L5"></a>不羸劣者名曰如来。<a id="a-L6"></a>又光明者名为智慧，<a id="a-L7"></a>质直者名为常住。<a id="a-L8"></a>如来常者名为依法，<a id="a-L9"></a>法者名常，<a id="a-LA"></a>亦名无边，<a id="a-LB"></a>不可思议、<a id="a-LC"></a>不可执持、<a id="a-LD"></a>不可系缚而亦可见。<a id="a-LE"></a>若有说言不可见者，<a id="a-LF"></a>如是之人所不应依。<a id="a-LG"></a>是故依法不依于人。</p>
  <p id="aLH">“若复有人以微妙语宣说无常，<a id="a-LI"></a>如是之言所不应依。<a id="a-LJ"></a>是故依义不依于语。</p>
  <p id="aLK">“依智者，<a id="a-LL"></a>众僧是常，<a id="a-LM"></a>无为不变，<a id="a-LN"></a>不畜八种不净之物，<a id="a-LO"></a>是故依智不依于识。<a id="a-LP"></a>若有说言：<a id="a-LQ"></a>‘识作识受，<a id="a-LR"></a>无和合僧。<a id="a-LS"></a>何以故？<a id="a-LT"></a>夫和合者，<a id="a-LU"></a>名无所有。<a id="a-LV"></a>无所有者，<a id="a-LW"></a>云何言常？<a id="a-LX"></a>’是故此识不可依止。</p>
  <p id="aLY">“依了义者，<a id="a-LZ"></a>了义者名为知足，<a id="a-La"></a>终不诈现威仪清白，<a id="a-Lb"></a>憍慢自高，<a id="a-Lc"></a>贪求利养，<a id="a-Ld"></a>亦于如来随宜方便所说法中不生执著，<a id="a-Le"></a>是名了义。<a id="a-Lf"></a>若有能住如是等中，<a id="a-Lg"></a>当知是人则为已得住第一义。<a id="a-Lh"></a>是故名为依了义经。<a id="a-Li"></a>不依不了义，<a id="a-Lj"></a>不了义者，<a id="a-Lk"></a>如经中说，<a id="a-Ll"></a>一切烧燃、<a id="a-Lm"></a>一切无常、<a id="a-Ln"></a>一切皆苦、<a id="a-Lo"></a>一切皆空、<a id="a-Lp"></a>一切无我，<a id="a-Lq"></a>是名不了义。<a id="a-Lr"></a>何以故？<a id="a-Ls"></a>以不能了如是义故，<a id="a-Lt"></a>令诸众生堕阿鼻狱。<a id="a-Lu"></a>所以者何？<a id="a-Lv"></a>以取著故，<a id="a-Lw"></a>于义不了。<a id="a-Lx"></a>一切烧者，<a id="a-Ly"></a>谓如来说涅槃亦烧；<a id="a-Lz"></a>一切无常者，<a id="a-M0"></a>涅槃亦无常；<a id="a-M1"></a>苦、<a id="a-M2"></a>空、<a id="a-M3"></a>无我亦复如是。<a id="a-M4"></a>是故名为不了义经，<a id="a-M5"></a>不应依止。</p>
  <p id="aM6">“善男子，<a id="a-M7"></a>若有人言：<a id="a-M8"></a>‘如来怜愍一切众生，<a id="a-M9"></a>善知时宜，<a id="a-MA"></a>以知时故，<a id="a-MB"></a>说轻为重，<a id="a-MC"></a>说重为轻。<a id="a-MD"></a>’如来观知所有弟子，<a id="a-ME"></a>有诸檀越供给所须令无所乏，<a id="a-MF"></a>如是之人，<a id="a-MG"></a>佛则不听受畜奴婢、<a id="a-MH"></a>金银财宝、<a id="a-MI"></a>贩卖市易、<a id="a-MJ"></a>不净物等。<a id="a-MK"></a>若诸弟子无有檀越供给所须，<a id="a-ML"></a>时世饥馑饮食难得，<a id="a-MM"></a>为欲建立护持正法，<a id="a-MN"></a>我听弟子受畜奴婢、<a id="a-MO"></a>金银车乘、<a id="a-MP"></a>田宅谷米、<a id="a-MQ"></a>卖易所须；<a id="a-MR"></a>虽听受畜如是等物，<a id="a-MS"></a>要当净施笃信檀越，<a id="a-MT"></a>如是四法所应依止。<a id="a-MU"></a>若有戒律、<a id="a-MV"></a>阿毗昙、<a id="a-MW"></a>修多罗，<a id="a-MX"></a>不违是四，<a id="a-MY"></a>亦应依止。<a id="a-MZ"></a>若有说言：<a id="a-Ma"></a>‘有时非时，<a id="a-Mb"></a>有能护法，<a id="a-Mc"></a>不能护法，<a id="a-Md"></a>如来悉听一切比丘受畜如是不净物者。<a id="a-Me"></a>’如是之言不应依止。<a id="a-Mf"></a>若有戒律、<a id="a-Mg"></a>阿毗昙、<a id="a-Mh"></a>修多罗中有同是说，<a id="a-Mi"></a>如是三分，<a id="a-Mj"></a>亦不应依。</p>
  <p id="aMk">“我为肉眼诸众生等说是四依，<a id="a-Ml"></a>终不为于有慧眼者。<a id="a-Mm"></a>是故我今说是四依：<a id="a-Mn"></a>法者即是法性，<a id="a-Mo"></a>义者即是如来常住不变，<a id="a-Mp"></a>智者知一切众生悉有佛性，<a id="a-Mq"></a>了义者了达一切大乘经典。<a id="a-Mr"></a>”</p>
 </body>
</html>