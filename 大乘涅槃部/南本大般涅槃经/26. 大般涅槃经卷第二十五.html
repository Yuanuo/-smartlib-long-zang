<!doctype html>
<html id="z3IBTbpKl" data-ver="1480">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第二十五</h1>
  <h2 id="a2">师子吼菩萨品第二十三之一</h2>
  <p id="a3">尔时，<a id="a-4"></a>佛告一切大众：<a id="a-5"></a>“诸善男子，<a id="a-6"></a>汝等若疑有佛无佛、<a id="a-7"></a>有法无法、<a id="a-8"></a>有僧无僧、<a id="a-9"></a>有苦无苦、<a id="a-A"></a>有集无集、<a id="a-B"></a>有灭无灭、<a id="a-C"></a>有道无道、<a id="a-D"></a>有实无实、<a id="a-E"></a>有我无我、<a id="a-F"></a>有乐无乐、<a id="a-G"></a>有净无净、<a id="a-H"></a>有常无常、<a id="a-I"></a>有乘无乘、<a id="a-J"></a>有性无性、<a id="a-K"></a>有众生无众生、<a id="a-L"></a>有有无有、<a id="a-M"></a>有真无真、<a id="a-N"></a>有因无因、<a id="a-O"></a>有果无果、<a id="a-P"></a>有作无作、<a id="a-Q"></a>有业无业、<a id="a-R"></a>有报无报者，<a id="a-S"></a>今恣汝问，<a id="a-T"></a>吾当为汝分别解说。<a id="a-U"></a>善男子，<a id="a-V"></a>我实不见若天、<a id="a-W"></a>若人、<a id="a-X"></a>若魔、<a id="a-Y"></a>若梵、<a id="a-Z"></a>若沙门、<a id="a-a"></a>若婆罗门，<a id="a-b"></a>有来问我不能答者。</p>
  <p id="ac">尔时，<a id="a-d"></a>会中有一菩萨名师子吼，<a id="a-e"></a>即从座起，<a id="a-f"></a>敛容整服，<a id="a-g"></a>前礼佛足，<a id="a-h"></a>长跪叉手白佛言：<a id="a-i"></a>“世尊，<a id="a-j"></a>我适欲问，<a id="a-k"></a>如来大慈，<a id="a-l"></a>复垂听许。<a id="a-m"></a>”</p>
  <p id="an">尔时佛告诸大众言：<a id="a-o"></a>“诸善男子，<a id="a-p"></a>汝等今当于是菩萨深生恭敬尊重赞叹，<a id="a-q"></a>应以种种香华、<a id="a-r"></a>伎乐、<a id="a-s"></a>璎珞、<a id="a-t"></a>幡盖、<a id="a-u"></a>衣服、<a id="a-v"></a>饮食、<a id="a-w"></a>卧具、<a id="a-x"></a>医药、<a id="a-y"></a>房舍殿堂而供养之迎来送去。<a id="a-z"></a>所以者何？<a id="a-10"></a>是人已于过去诸佛深种善根福德成就，<a id="a-11"></a>是故今于我前欲师子吼。</p>
  <p id="a12">“善男子，<a id="a-13"></a>如师子王，<a id="a-14"></a>自知身力，<a id="a-15"></a>牙爪锋芒，<a id="a-16"></a>四足据地，<a id="a-17"></a>安住岩穴，<a id="a-18"></a>振尾出声。<a id="a-19"></a>若有能具如是诸相，<a id="a-1A"></a>当知是则能师子吼。<a id="a-1B"></a>真师子王，<a id="a-1C"></a>晨朝出穴，<a id="a-1D"></a>频申欠呿，<a id="a-1E"></a>四向顾望，<a id="a-1F"></a>发声震吼，<a id="a-1G"></a>为十一事。<a id="a-1H"></a>何等十一？<a id="a-1I"></a>一、<a id="a-1J"></a>为欲坏实非师子，<a id="a-1K"></a>诈作师子故；<a id="a-1L"></a>二、<a id="a-1M"></a>为欲试自身力故；<a id="a-1N"></a>三、<a id="a-1O"></a>为欲令住处净故；<a id="a-1P"></a>四、<a id="a-1Q"></a>为诸子知处所故；<a id="a-1R"></a>五、<a id="a-1S"></a>为群辈无怖心故；<a id="a-1T"></a>六、<a id="a-1U"></a>为眠者得觉悟故；<a id="a-1V"></a>七、<a id="a-1W"></a>为一切放逸诸兽不放逸故；<a id="a-1X"></a>八、<a id="a-1Y"></a>为诸兽来依附故；<a id="a-1Z"></a>九、<a id="a-1a"></a>为欲调诸香象故；<a id="a-1b"></a>十、<a id="a-1c"></a>为教告诸子息故；<a id="a-1d"></a>十一、<a id="a-1e"></a>为欲庄严自眷属故。<a id="a-1f"></a>一切禽兽闻师子吼，<a id="a-1g"></a>水性之属潜没深渊，<a id="a-1h"></a>陆行之类藏伏窟穴，<a id="a-1i"></a>飞者堕落，<a id="a-1j"></a>诸大香象怖走失粪。<a id="a-1k"></a>诸善男子，<a id="a-1l"></a>如彼野干，<a id="a-1m"></a>虽逐师子至于百年，<a id="a-1n"></a>终不能作师子吼也。<a id="a-1o"></a>若师子子，<a id="a-1p"></a>始满三年，<a id="a-1q"></a>则能哮吼如师子王。</p>
  <p id="a1r">“善男子，<a id="a-1s"></a>如来正觉，<a id="a-1t"></a>智慧牙爪，<a id="a-1u"></a>四如意足，<a id="a-1v"></a>六波罗蜜满足之身，<a id="a-1w"></a>十力雄猛大悲为尾，<a id="a-1x"></a>安住四禅清净窟宅，<a id="a-1y"></a>为诸众生而师子吼，<a id="a-1z"></a>摧破魔军示众十力，<a id="a-20"></a>开佛行处为诸邪见作归依所，<a id="a-21"></a>安抚生死怖畏之众，<a id="a-22"></a>觉悟无明睡眠众生，<a id="a-23"></a>行恶法者为作悔心，<a id="a-24"></a>开示邪见一切众生令知六师非师子吼故，<a id="a-25"></a>破富兰那等憍慢心故，<a id="a-26"></a>为令二乘生悔心故，<a id="a-27"></a>为教五住诸菩萨等生大力心故，<a id="a-28"></a>为令正见四部之众于彼邪见四部徒众不生怖畏故，<a id="a-29"></a>从圣行、<a id="a-2A"></a>梵行、<a id="a-2B"></a>天行窟宅频申而出，<a id="a-2C"></a>为欲令彼诸众生等破憍慢故欠呿，<a id="a-2D"></a>为令诸众生等生善法故四向顾望，<a id="a-2E"></a>为令众生得四无碍故四足据地，<a id="a-2F"></a>为令众生具足安住尸波罗蜜故，<a id="a-2G"></a>故师子吼。<a id="a-2H"></a>师子吼者，<a id="a-2I"></a>名决定说——一切众生悉有佛性，<a id="a-2J"></a>如来常住无有变易。<a id="a-2K"></a>善男子，<a id="a-2L"></a>声闻、<a id="a-2M"></a>缘觉虽复随逐如来世尊无量百千阿僧祇劫，<a id="a-2N"></a>而亦不能作师子吼。<a id="a-2O"></a>十住菩萨若能修行是三行处，<a id="a-2P"></a>当知是则能师子吼。<a id="a-2Q"></a>诸善男子，<a id="a-2R"></a>是师子吼菩萨摩诃萨，<a id="a-2S"></a>今欲如是大师子吼，<a id="a-2T"></a>是故汝等应当深心供养恭敬尊重赞叹。<a id="a-2U"></a>”</p>
  <p id="a2V">尔时，<a id="a-2W"></a>世尊告师子吼菩萨摩诃萨言：<a id="a-2X"></a>“善男子，<a id="a-2Y"></a>汝若欲问，<a id="a-2Z"></a>今可随意。<a id="a-2a"></a>”</p>
  <p id="a2b">师子吼菩萨摩诃萨白佛言：<a id="a-2c"></a>“世尊，<a id="a-2d"></a>云何为佛性？<a id="a-2e"></a>以何义故名为佛性？<a id="a-2f"></a>何故复名常乐我净？<a id="a-2g"></a>若一切众生有佛性者，<a id="a-2h"></a>何故不见一切众生所有佛性？<a id="a-2i"></a>十住菩萨住何等法不了了见？<a id="a-2j"></a>佛住何等法而了了见？<a id="a-2k"></a>十住菩萨以何等眼不了了见？<a id="a-2l"></a>佛以何眼而了了见？<a id="a-2m"></a>”</p>
  <p id="a2n">佛言：<a id="a-2o"></a>“善男子，<a id="a-2p"></a>善哉！<a id="a-2q"></a>善哉！<a id="a-2r"></a>若有人能为法咨启，<a id="a-2s"></a>则为具足二种庄严：<a id="a-2t"></a>一者、<a id="a-2u"></a>智慧，<a id="a-2v"></a>二者、<a id="a-2w"></a>福德。<a id="a-2x"></a>若有菩萨具足如是二庄严者则知佛性，<a id="a-2y"></a>亦复解知名为佛性，<a id="a-2z"></a>乃至能知十住菩萨以何眼见，<a id="a-30"></a>诸佛世尊以何眼见。<a id="a-31"></a>”</p>
  <p id="a32">师子吼菩萨言：<a id="a-33"></a>“世尊，<a id="a-34"></a>云何名为智慧庄严？<a id="a-35"></a>云何名为福德庄严？<a id="a-36"></a>”</p>
  <p id="a37">“善男子，<a id="a-38"></a>慧庄严者，<a id="a-39"></a>谓从一地乃至十地，<a id="a-3A"></a>是名慧庄严；<a id="a-3B"></a>福德庄严者，<a id="a-3C"></a>谓檀波罗蜜乃至般若，<a id="a-3D"></a>非般若波罗蜜。<a id="a-3E"></a>复次，<a id="a-3F"></a>善男子，<a id="a-3G"></a>慧庄严者，<a id="a-3H"></a>所谓诸佛菩萨；<a id="a-3I"></a>福德庄严者，<a id="a-3J"></a>谓声闻、<a id="a-3K"></a>缘觉、<a id="a-3L"></a>九住菩萨。<a id="a-3M"></a>复次，<a id="a-3N"></a>善男子，<a id="a-3O"></a>福德庄严者，<a id="a-3P"></a>有为、<a id="a-3Q"></a>有漏、<a id="a-3R"></a>有有、<a id="a-3S"></a>有果报、<a id="a-3T"></a>有碍非常，<a id="a-3U"></a>是凡夫法；<a id="a-3V"></a>慧庄严者，<a id="a-3W"></a>无为、<a id="a-3X"></a>无漏、<a id="a-3Y"></a>无有、<a id="a-3Z"></a>无果报、<a id="a-3a"></a>无碍常住。<a id="a-3b"></a>善男子，<a id="a-3c"></a>汝今具足是二庄严，<a id="a-3d"></a>是故能问甚深妙义。<a id="a-3e"></a>我亦具足是二庄严，<a id="a-3f"></a>能答是义。<a id="a-3g"></a>”</p>
  <p id="a3h">师子吼菩萨摩诃萨言：<a id="a-3i"></a>“世尊，<a id="a-3j"></a>若有菩萨具足如是二庄严者，<a id="a-3k"></a>则不应问一种二种，<a id="a-3l"></a>云何世尊说言能答一种二种？<a id="a-3m"></a>所以者何？<a id="a-3n"></a>一切诸法无一二种，<a id="a-3o"></a>一种二种者是凡夫相。<a id="a-3p"></a>”</p>
  <p id="a3q">佛言：<a id="a-3r"></a>“善男子，<a id="a-3s"></a>若有菩萨无二种庄严，<a id="a-3t"></a>则不能知一种二种。<a id="a-3u"></a>若有菩萨具二庄严，<a id="a-3v"></a>则能解知一种二种。<a id="a-3w"></a>若言诸法无一二者，<a id="a-3x"></a>是义不然。<a id="a-3y"></a>何以故？<a id="a-3z"></a>若无一二，<a id="a-40"></a>云何得说一切诸法无一无二？<a id="a-41"></a>善男子，<a id="a-42"></a>若言一二是凡夫相，<a id="a-43"></a>是乃名为十住菩萨，<a id="a-44"></a>非凡夫也。<a id="a-45"></a>何以故？<a id="a-46"></a>一者、<a id="a-47"></a>名为涅槃，<a id="a-48"></a>二者、<a id="a-49"></a>名为生死。<a id="a-4A"></a>何故一者名为涅槃？<a id="a-4B"></a>以其常故。<a id="a-4C"></a>何故二者名为生死？<a id="a-4D"></a>爱无明故。<a id="a-4E"></a>常涅槃者非凡夫相，<a id="a-4F"></a>生死二者亦非凡夫相，<a id="a-4G"></a>以是义故，<a id="a-4H"></a>具二庄严者能问能答。</p>
  <p id="a4I">“善男子，<a id="a-4J"></a>汝问云何为佛性者？<a id="a-4K"></a>谛听！<a id="a-4L"></a>谛听！<a id="a-4M"></a>吾当为汝分别解说。<a id="a-4N"></a>善男子，<a id="a-4O"></a>佛性者名第一义空，<a id="a-4P"></a>第一义空名为智慧。<a id="a-4Q"></a>所言空者，<a id="a-4R"></a>不见空与不空。<a id="a-4S"></a>智者见空及与不空、<a id="a-4T"></a>常与无常、<a id="a-4U"></a>苦之与乐、<a id="a-4V"></a>我与无我。<a id="a-4W"></a>空者一切生死，<a id="a-4X"></a>不空者谓大涅槃；<a id="a-4Y"></a>乃至无我者即是生死，<a id="a-4Z"></a>我者谓大涅槃。<a id="a-4a"></a>见一切空，<a id="a-4b"></a>不见不空，<a id="a-4c"></a>不名中道；<a id="a-4d"></a>乃至见一切无我、<a id="a-4e"></a>不见我者，<a id="a-4f"></a>不名中道。<a id="a-4g"></a>中道者名为佛性。<a id="a-4h"></a>以是义故，<a id="a-4i"></a>佛性常恒无有变易，<a id="a-4j"></a>无明覆故令诸众生不能得见。<a id="a-4k"></a>声闻、<a id="a-4l"></a>缘觉见一切空，<a id="a-4m"></a>不见不空，<a id="a-4n"></a>乃至见一切无我，<a id="a-4o"></a>不见于我，<a id="a-4p"></a>以是义故不得第一义空，<a id="a-4q"></a>不得第一义空故不行中道，<a id="a-4r"></a>无中道故不见佛性。</p>
  <p id="a4s">“善男子，<a id="a-4t"></a>不见中道者凡有三种：<a id="a-4u"></a>一、<a id="a-4v"></a>定乐行，<a id="a-4w"></a>二、<a id="a-4x"></a>定苦行，<a id="a-4y"></a>三者、<a id="a-4z"></a>苦乐行。<a id="a-50"></a>定乐行者，<a id="a-51"></a>所谓菩萨摩诃萨怜愍一切诸众生故，<a id="a-52"></a>虽复处在阿鼻地狱，<a id="a-53"></a>如三禅乐。<a id="a-54"></a>定苦行者，<a id="a-55"></a>谓诸凡夫。<a id="a-56"></a>苦乐行者，<a id="a-57"></a>谓声闻、<a id="a-58"></a>缘觉，<a id="a-59"></a>声闻、<a id="a-5A"></a>缘觉行于苦乐作中道想，<a id="a-5B"></a>以是义故，<a id="a-5C"></a>虽有佛性而不能见。<a id="a-5D"></a>如汝所问，<a id="a-5E"></a>以何义故名佛性者？<a id="a-5F"></a>善男子，<a id="a-5G"></a>佛性者，<a id="a-5H"></a>即是一切诸佛阿耨多罗三藐三菩提中道种子。</p>
  <p id="a5I">“复次，<a id="a-5J"></a>善男子，<a id="a-5K"></a>道有三种，<a id="a-5L"></a>谓下上中。<a id="a-5M"></a>下者，<a id="a-5N"></a>梵天无常，<a id="a-5O"></a>谬见是常。<a id="a-5P"></a>上者，<a id="a-5Q"></a>生死无常，<a id="a-5R"></a>谬见是常；<a id="a-5S"></a>三宝是常，<a id="a-5T"></a>横计无常。<a id="a-5U"></a>何故名上？<a id="a-5V"></a>能得最上阿耨多罗三藐三菩提故。<a id="a-5W"></a>中者，<a id="a-5X"></a>名第一义空，<a id="a-5Y"></a>无常见无常，<a id="a-5Z"></a>常见于常。<a id="a-5a"></a>第一义空，<a id="a-5b"></a>不名为下。<a id="a-5c"></a>何以故？<a id="a-5d"></a>一切凡夫所不得故。<a id="a-5e"></a>不名为上。<a id="a-5f"></a>何以故？<a id="a-5g"></a>即是上故。<a id="a-5h"></a>诸佛菩萨所修之道不上不下，<a id="a-5i"></a>以是义故，<a id="a-5j"></a>名为中道。</p>
  <p id="a5k">“复次，<a id="a-5l"></a>善男子，<a id="a-5m"></a>生死本际，<a id="a-5n"></a>凡有二种：<a id="a-5o"></a>一者、<a id="a-5p"></a>无明，<a id="a-5q"></a>二者、<a id="a-5r"></a>有爱。<a id="a-5s"></a>是二中间，<a id="a-5t"></a>则有生老病死之苦，<a id="a-5u"></a>是名中道。<a id="a-5v"></a>如是中道能破生死，<a id="a-5w"></a>故名为中。<a id="a-5x"></a>以是义故，<a id="a-5y"></a>中道之法名为佛性。<a id="a-5z"></a>是故佛性常乐我净，<a id="a-60"></a>以诸众生不能见故，<a id="a-61"></a>无常、<a id="a-62"></a>无乐、<a id="a-63"></a>无我、<a id="a-64"></a>无净，<a id="a-65"></a>佛性实非无常、<a id="a-66"></a>无乐、<a id="a-67"></a>无我、<a id="a-68"></a>无净。<a id="a-69"></a>善男子，<a id="a-6A"></a>譬如贫人，<a id="a-6B"></a>家有宝藏，<a id="a-6C"></a>是人不见，<a id="a-6D"></a>以不见故，<a id="a-6E"></a>无常、<a id="a-6F"></a>无乐、<a id="a-6G"></a>无我、<a id="a-6H"></a>无净。<a id="a-6I"></a>有善知识而语之言：<a id="a-6J"></a>‘汝舍宅中有金宝藏，<a id="a-6K"></a>何故如是贫穷困苦，<a id="a-6L"></a>无常、<a id="a-6M"></a>无乐、<a id="a-6N"></a>无我、<a id="a-6O"></a>无净？<a id="a-6P"></a>’即以方便令彼得见，<a id="a-6Q"></a>以得见故，<a id="a-6R"></a>是人即得常乐我净。<a id="a-6S"></a>佛性亦尔，<a id="a-6T"></a>众生不见，<a id="a-6U"></a>以不见故，<a id="a-6V"></a>无常、<a id="a-6W"></a>无乐、<a id="a-6X"></a>无我、<a id="a-6Y"></a>无净。<a id="a-6Z"></a>有善知识诸佛菩萨，<a id="a-6a"></a>以方便力种种教告令彼得见，<a id="a-6b"></a>以得见故，<a id="a-6c"></a>众生即得常乐我净。</p>
  <p id="a6d">“复次，<a id="a-6e"></a>善男子，<a id="a-6f"></a>众生起见，<a id="a-6g"></a>凡有二种：<a id="a-6h"></a>一者、<a id="a-6i"></a>常见，<a id="a-6j"></a>二者、<a id="a-6k"></a>断见。<a id="a-6l"></a>如是二见不名中道，<a id="a-6m"></a>无常无断乃名中道。<a id="a-6n"></a>无常无断即是观照十二缘智，<a id="a-6o"></a>如是观智是名佛性。<a id="a-6p"></a>二乘之人虽观因缘，<a id="a-6q"></a>犹亦不得名为佛性。<a id="a-6r"></a>佛性虽常，<a id="a-6s"></a>以诸众生无明覆故不能得见。<a id="a-6t"></a>又未能渡十二缘河，<a id="a-6u"></a>犹如兔马。<a id="a-6v"></a>何以故？<a id="a-6w"></a>不见佛性故。<a id="a-6x"></a>善男子，<a id="a-6y"></a>是观十二因缘智慧，<a id="a-6z"></a>即是阿耨多罗三藐三菩提种子。<a id="a-70"></a>以是义故，<a id="a-71"></a>十二因缘名为佛性。<a id="a-72"></a>善男子，<a id="a-73"></a>譬如胡瓜，<a id="a-74"></a>名为热病。<a id="a-75"></a>何以故？<a id="a-76"></a>能为热病作因缘故。<a id="a-77"></a>十二因缘亦复如是。<a id="a-78"></a>善男子，<a id="a-79"></a>佛性者，<a id="a-7A"></a>有因、<a id="a-7B"></a>有因因，<a id="a-7C"></a>有果、<a id="a-7D"></a>有果果。<a id="a-7E"></a>有因者即十二因缘，<a id="a-7F"></a>因因者即是智慧，<a id="a-7G"></a>有果者即是阿耨多罗三藐三菩提，<a id="a-7H"></a>果果者即是无上大般涅槃。<a id="a-7I"></a>善男子，<a id="a-7J"></a>譬如无明为因，<a id="a-7K"></a>诸行为果，<a id="a-7L"></a>行因识果，<a id="a-7M"></a>以是义故，<a id="a-7N"></a>彼无明体亦因亦因因，<a id="a-7O"></a>识亦果亦果果，<a id="a-7P"></a>佛性亦尔。<a id="a-7Q"></a>善男子，<a id="a-7R"></a>以是义故，<a id="a-7S"></a>十二因缘不出不灭、<a id="a-7T"></a>不常不断、<a id="a-7U"></a>非一非二、<a id="a-7V"></a>不来不去、<a id="a-7W"></a>非因非果。<a id="a-7X"></a>善男子，<a id="a-7Y"></a>是因非果如佛性；<a id="a-7Z"></a>是果非因如大涅槃；<a id="a-7a"></a>是因是果如十二因缘所生之法；<a id="a-7b"></a>非因非果名为佛性，<a id="a-7c"></a>非因果故常恒无变。<a id="a-7d"></a>以是义故，<a id="a-7e"></a>我经中说十二因缘其义甚深，<a id="a-7f"></a>无知无见，<a id="a-7g"></a>不可思惟，<a id="a-7h"></a>乃是诸佛菩萨境界，<a id="a-7i"></a>非诸声闻、<a id="a-7j"></a>缘觉所及。<a id="a-7k"></a>以何义故甚深甚深？<a id="a-7l"></a>众生业行不常不断而得果报，<a id="a-7m"></a>虽念念灭而无所失，<a id="a-7n"></a>虽无作者而有作业，<a id="a-7o"></a>虽无受者而有果报，<a id="a-7p"></a>受者虽灭果不败亡，<a id="a-7q"></a>无有虑知和合而有。<a id="a-7r"></a>一切众生虽与十二因缘共行而不见知，<a id="a-7s"></a>不见知故无有终始。<a id="a-7t"></a>十住菩萨唯见其终，<a id="a-7u"></a>不见其始。<a id="a-7v"></a>诸佛世尊见始见终，<a id="a-7w"></a>以是义故，<a id="a-7x"></a>诸佛了了得见佛性。</p>
  <p id="a7y">“善男子，<a id="a-7z"></a>一切众生不能见于十二因缘，<a id="a-80"></a>是故轮转。<a id="a-81"></a>善男子，<a id="a-82"></a>如蚕作茧，<a id="a-83"></a>自生自死；<a id="a-84"></a>一切众生亦复如是，<a id="a-85"></a>不见佛性故，<a id="a-86"></a>自造结业流转生死，<a id="a-87"></a>犹如拍毱。<a id="a-88"></a>善男子，<a id="a-89"></a>是故我于诸经中说，<a id="a-8A"></a>若有人见十二缘者即是见法，<a id="a-8B"></a>见法者即是见佛，<a id="a-8C"></a>佛者即是佛性。<a id="a-8D"></a>何以故？<a id="a-8E"></a>一切诸佛以此为性。</p>
  <p id="a8F">“善男子，<a id="a-8G"></a>观十二缘智凡有四种：<a id="a-8H"></a>一者下，<a id="a-8I"></a>二者中，<a id="a-8J"></a>三者上，<a id="a-8K"></a>四者上上。<a id="a-8L"></a>下智观者，<a id="a-8M"></a>不见佛性，<a id="a-8N"></a>以不见故得声闻道；<a id="a-8O"></a>中智观者，<a id="a-8P"></a>不见佛性，<a id="a-8Q"></a>以不见故得缘觉道；<a id="a-8R"></a>上智观者，<a id="a-8S"></a>见不了了，<a id="a-8T"></a>不了了故住十住地；<a id="a-8U"></a>上上智观者，<a id="a-8V"></a>见了了故，<a id="a-8W"></a>得阿耨多罗三藐三菩提道。<a id="a-8X"></a>以是义故，<a id="a-8Y"></a>十二因缘名为佛性，<a id="a-8Z"></a>佛性者即第一义空，<a id="a-8a"></a>第一义空名为中道，<a id="a-8b"></a>中道者即名为佛，<a id="a-8c"></a>佛者名为涅槃。<a id="a-8d"></a>”</p>
  <p id="a8e">尔时，<a id="a-8f"></a>师子吼菩萨摩诃萨白佛言：<a id="a-8g"></a>“世尊，<a id="a-8h"></a>若佛与佛性无差别者，<a id="a-8i"></a>一切众生何用修道？<a id="a-8j"></a>”</p>
  <p id="a8k">佛言：<a id="a-8l"></a>“善男子，<a id="a-8m"></a>如汝所问，<a id="a-8n"></a>是义不然。<a id="a-8o"></a>佛与佛性虽无差别，<a id="a-8p"></a>然诸众生悉未具足。<a id="a-8q"></a>善男子，<a id="a-8r"></a>譬如有人恶心害母，<a id="a-8s"></a>害已生悔，<a id="a-8t"></a>三业虽善，<a id="a-8u"></a>是人故名地狱人也。<a id="a-8v"></a>何以故？<a id="a-8w"></a>是人定当堕地狱故。<a id="a-8x"></a>是人虽无地狱阴、<a id="a-8y"></a>界、<a id="a-8z"></a>诸入，<a id="a-90"></a>犹故得名为地狱人。<a id="a-91"></a>善男子，<a id="a-92"></a>是故我于诸经中说，<a id="a-93"></a>若见有人，<a id="a-94"></a>修行善者名见天人，<a id="a-95"></a>修行恶者名见地狱。<a id="a-96"></a>何以故？<a id="a-97"></a>定受报故。<a id="a-98"></a>善男子，<a id="a-99"></a>一切众生定得阿耨多罗三藐三菩提故，<a id="a-9A"></a>是故我说一切众生悉有佛性。<a id="a-9B"></a>一切众生真实未有三十二相、<a id="a-9C"></a>八十种好。<a id="a-9D"></a>以是义故，<a id="a-9E"></a>我于此经而说是偈：</p>
  <p id="a9F">“本有今无，<a id="a-9G"></a> 本无今有，</p>
  <p id="a9H">三世有法，<a id="a-9I"></a> 无有是处。</p>
  <p id="a9J">“善男子，<a id="a-9K"></a>有者凡有三种：<a id="a-9L"></a>一、<a id="a-9M"></a>未来有，<a id="a-9N"></a>二、<a id="a-9O"></a>现在有，<a id="a-9P"></a>三、<a id="a-9Q"></a>过去有。<a id="a-9R"></a>一切众生未来之世当有阿耨多罗三藐三菩提，<a id="a-9S"></a>是名佛性。<a id="a-9T"></a>一切众生现在悉有烦恼诸结，<a id="a-9U"></a>是故现在无有三十二相、<a id="a-9V"></a>八十种好。<a id="a-9W"></a>一切众生过去之世有断烦恼，<a id="a-9X"></a>是故现在得见佛性。<a id="a-9Y"></a>以是义故，<a id="a-9Z"></a>我常宣说一切众生悉有佛性，<a id="a-9a"></a>乃至一阐提等亦有佛性。<a id="a-9b"></a>一阐提等无有善法，<a id="a-9c"></a>佛性亦善，<a id="a-9d"></a>以未来有故，<a id="a-9e"></a>一阐提等悉有佛性。<a id="a-9f"></a>何以故？<a id="a-9g"></a>一阐提等，<a id="a-9h"></a>定当得成阿耨多罗三藐三菩提故。<a id="a-9i"></a>善男子，<a id="a-9j"></a>譬如有人家有乳酪，<a id="a-9k"></a>有人问言：<a id="a-9l"></a>‘汝有酥耶？<a id="a-9m"></a>’答言：<a id="a-9n"></a>‘我有。<a id="a-9o"></a>’酪实非酥，<a id="a-9p"></a>以巧方便定当得故，<a id="a-9q"></a>故言有酥。<a id="a-9r"></a>众生亦尔，<a id="a-9s"></a>悉皆有心，<a id="a-9t"></a>凡有心者定当得成阿耨多罗三藐三菩提。<a id="a-9u"></a>以是义故，<a id="a-9v"></a>我常宣说一切众生悉有佛性。</p>
  <p id="a9w">“善男子，<a id="a-9x"></a>毕竟有二种：<a id="a-9y"></a>一者、<a id="a-9z"></a>庄严毕竟，<a id="a-A0"></a>二者、<a id="a-A1"></a>究竟毕竟；<a id="a-A2"></a>一者、<a id="a-A3"></a>世间毕竟，<a id="a-A4"></a>二者、<a id="a-A5"></a>出世毕竟。<a id="a-A6"></a>庄严毕竟者，<a id="a-A7"></a>六波罗蜜；<a id="a-A8"></a>究竟毕竟者，<a id="a-A9"></a>一切众生所得一乘，<a id="a-AA"></a>一乘者名为佛性。<a id="a-AB"></a>以是义故，<a id="a-AC"></a>我说一切众生悉有佛性，<a id="a-AD"></a>一切众生悉有一乘，<a id="a-AE"></a>以无明覆故不能得见。<a id="a-AF"></a>善男子，<a id="a-AG"></a>如郁单曰、<a id="a-AH"></a>三十三天，<a id="a-AI"></a>果报覆故，<a id="a-AJ"></a>此间众生不能得见；<a id="a-AK"></a>佛性亦尔，<a id="a-AL"></a>诸结覆故，<a id="a-AM"></a>众生不见。</p>
  <p id="aAN">“复次，<a id="a-AO"></a>善男子，<a id="a-AP"></a>佛性者即首楞严三昧，<a id="a-AQ"></a>性如醍醐，<a id="a-AR"></a>即是一切诸佛之母。<a id="a-AS"></a>以首楞严三昧力故，<a id="a-AT"></a>而令诸佛常乐我净。<a id="a-AU"></a>一切众生悉有首楞严三昧，<a id="a-AV"></a>以不修行故不得见，<a id="a-AW"></a>是故不能得成阿耨多罗三藐三菩提。<a id="a-AX"></a>善男子，<a id="a-AY"></a>首楞严三昧者有五种名：<a id="a-AZ"></a>一者、<a id="a-Aa"></a>首楞严三昧，<a id="a-Ab"></a>二者、<a id="a-Ac"></a>般若波罗蜜，<a id="a-Ad"></a>三者、<a id="a-Ae"></a>金刚三昧，<a id="a-Af"></a>四者、<a id="a-Ag"></a>师子吼三昧，<a id="a-Ah"></a>五者、<a id="a-Ai"></a>佛性。<a id="a-Aj"></a>随其所作处处得名。<a id="a-Ak"></a>善男子，<a id="a-Al"></a>如一三昧得种种名，<a id="a-Am"></a>如禅名四禅、<a id="a-An"></a>根名定根、<a id="a-Ao"></a>力名定力、<a id="a-Ap"></a>觉名定觉、<a id="a-Aq"></a>正名正定、<a id="a-Ar"></a>八大人觉名为定觉，<a id="a-As"></a>首楞严定亦复如是。<a id="a-At"></a>善男子，<a id="a-Au"></a>一切众生具足三定，<a id="a-Av"></a>谓上中下。<a id="a-Aw"></a>上者，<a id="a-Ax"></a>谓佛性也，<a id="a-Ay"></a>以是故言一切众生悉有佛性。<a id="a-Az"></a>中者，<a id="a-B0"></a>一切众生具足初禅，<a id="a-B1"></a>有因缘时则能修习，<a id="a-B2"></a>若无因缘则不能修。<a id="a-B3"></a>因缘二种，<a id="a-B4"></a>一谓火灾，<a id="a-B5"></a>二谓破欲界结，<a id="a-B6"></a>以是故言一切众生悉具中定。<a id="a-B7"></a>下定者，<a id="a-B8"></a>十大地中心数定也，<a id="a-B9"></a>以是故言一切众生悉具下定。<a id="a-BA"></a>一切众生悉有佛性，<a id="a-BB"></a>烦恼覆故不能得见。<a id="a-BC"></a>十住菩萨虽见一乘，<a id="a-BD"></a>不知如来是常住法，<a id="a-BE"></a>以是故言十住菩萨虽见佛性而不明了。<a id="a-BF"></a>善男子，<a id="a-BG"></a>首楞者名一切毕竟，<a id="a-BH"></a>严者名坚，<a id="a-BI"></a>一切毕竟而得坚固，<a id="a-BJ"></a>名首楞严，<a id="a-BK"></a>以是故言首楞严定名为佛性。</p>
  <p id="aBL">“善男子，<a id="a-BM"></a>我于一时住尼连禅河，<a id="a-BN"></a>告阿难言：<a id="a-BO"></a>‘我今欲洗，<a id="a-BP"></a>汝可取衣及以澡豆。<a id="a-BQ"></a>’我既入水，<a id="a-BR"></a>一切飞鸟水陆之属悉来观我。<a id="a-BS"></a>尔时，<a id="a-BT"></a>复有五百梵志来在河边，<a id="a-BU"></a>因到我所各相谓言：<a id="a-BV"></a>‘云何而得金刚之身？<a id="a-BW"></a>若使瞿昙不说断见，<a id="a-BX"></a>我当从其启受斋法。<a id="a-BY"></a>’善男子，<a id="a-BZ"></a>我于尔时以他心智，<a id="a-Ba"></a>知是梵志心之所念，<a id="a-Bb"></a>告梵志言：<a id="a-Bc"></a>‘云何谓我说于断见？<a id="a-Bd"></a>’彼梵志言：<a id="a-Be"></a>‘瞿昙先于处处经中，<a id="a-Bf"></a>说诸众生悉有无我，<a id="a-Bg"></a>既言无我，<a id="a-Bh"></a>云何而言非断见耶？<a id="a-Bi"></a>若无我者，<a id="a-Bj"></a>持戒者谁？<a id="a-Bk"></a>破戒者谁？<a id="a-Bl"></a>’佛言：<a id="a-Bm"></a>‘我亦不说一切众生悉有无我，<a id="a-Bn"></a>我常宣说一切众生悉有佛性。<a id="a-Bo"></a>佛性者，<a id="a-Bp"></a>岂非我耶？<a id="a-Bq"></a>以是义故，<a id="a-Br"></a>我不说断。<a id="a-Bs"></a>一切众生不见佛性故，<a id="a-Bt"></a>无常、<a id="a-Bu"></a>无我、<a id="a-Bv"></a>无乐、<a id="a-Bw"></a>无净，<a id="a-Bx"></a>如是则名说断见也。<a id="a-By"></a>’时诸梵志闻说佛性即是我故，<a id="a-Bz"></a>即发阿耨多罗三藐三菩提心，<a id="a-C0"></a>寻时出家修菩提道。<a id="a-C1"></a>一切飞鸟水陆之属亦发无上菩提之心，<a id="a-C2"></a>既发心已，<a id="a-C3"></a>寻得舍身。</p>
  <p id="aC4">“善男子，<a id="a-C5"></a>是佛性者实非我也，<a id="a-C6"></a>为众生故说名为我。<a id="a-C7"></a>善男子，<a id="a-C8"></a>如来有因缘故说无我为我，<a id="a-C9"></a>真实无我，<a id="a-CA"></a>虽作是说，<a id="a-CB"></a>无有虚妄。<a id="a-CC"></a>善男子，<a id="a-CD"></a>有因缘故，<a id="a-CE"></a>说我为无我而实有我；<a id="a-CF"></a>为世界故，<a id="a-CG"></a>虽说无我而无虚妄。<a id="a-CH"></a>佛性无我，<a id="a-CI"></a>如来说我，<a id="a-CJ"></a>以是常故；<a id="a-CK"></a>如来是我而说无我，<a id="a-CL"></a>得自在故。<a id="a-CM"></a>”</p>
  <p id="aCN">尔时，<a id="a-CO"></a>师子吼菩萨摩诃萨白佛言：<a id="a-CP"></a>“世尊，<a id="a-CQ"></a>若一切众生悉有佛性如金刚力士者，<a id="a-CR"></a>以何义故，<a id="a-CS"></a>一切众生不能得见？<a id="a-CT"></a>”</p>
  <p id="aCU">佛言：<a id="a-CV"></a>“善男子，<a id="a-CW"></a>譬如色法，<a id="a-CX"></a>虽有青黄赤白之异长短质像，<a id="a-CY"></a>盲者不见。<a id="a-CZ"></a>虽复不见，<a id="a-Ca"></a>亦不得言无青黄赤白长短质像。<a id="a-Cb"></a>何以故？<a id="a-Cc"></a>盲虽不见，<a id="a-Cd"></a>有目见故。<a id="a-Ce"></a>佛性亦尔，<a id="a-Cf"></a>一切众生虽不能见，<a id="a-Cg"></a>十住菩萨见少分故，<a id="a-Ch"></a>如来全见。<a id="a-Ci"></a>十住菩萨所见佛性如夜见色，<a id="a-Cj"></a>如来所见如昼见色。<a id="a-Ck"></a>善男子，<a id="a-Cl"></a>譬如瞎者见色不了，<a id="a-Cm"></a>有善良医而为治目，<a id="a-Cn"></a>以药力故得了了见；<a id="a-Co"></a>十住菩萨亦复如是，<a id="a-Cp"></a>虽见佛性不能明了，<a id="a-Cq"></a>以首楞严三昧力故能得明了。<a id="a-Cr"></a>善男子，<a id="a-Cs"></a>若有人见一切诸法，<a id="a-Ct"></a>无常、<a id="a-Cu"></a>无我、<a id="a-Cv"></a>无乐、<a id="a-Cw"></a>无净，<a id="a-Cx"></a>见非一切法，<a id="a-Cy"></a>亦无常、<a id="a-Cz"></a>无我、<a id="a-D0"></a>无乐、<a id="a-D1"></a>无净，<a id="a-D2"></a>如是之人不见佛性。<a id="a-D3"></a>一切者名为生死，<a id="a-D4"></a>非一切者名为三宝。<a id="a-D5"></a>声闻、<a id="a-D6"></a>缘觉见一切法，<a id="a-D7"></a>无常、<a id="a-D8"></a>无我、<a id="a-D9"></a>无乐、<a id="a-DA"></a>无净，<a id="a-DB"></a>非一切法，<a id="a-DC"></a>亦见无常、<a id="a-DD"></a>无我、<a id="a-DE"></a>无乐、<a id="a-DF"></a>无净，<a id="a-DG"></a>以是义故不见佛性。<a id="a-DH"></a>十住菩萨见一切法无常、<a id="a-DI"></a>无我、<a id="a-DJ"></a>无乐、<a id="a-DK"></a>无净，<a id="a-DL"></a>非一切法分见常乐我净，<a id="a-DM"></a>以是义故，<a id="a-DN"></a>十分之中得见一分。<a id="a-DO"></a>诸佛世尊见一切法无常、<a id="a-DP"></a>无我、<a id="a-DQ"></a>无乐、<a id="a-DR"></a>无净，<a id="a-DS"></a>非一切法见常乐我净，<a id="a-DT"></a>以是义故，<a id="a-DU"></a>见于佛性如观掌中阿摩勒果。<a id="a-DV"></a>以是义故，<a id="a-DW"></a>首楞严定名为毕竟。<a id="a-DX"></a>善男子，<a id="a-DY"></a>譬如初月，<a id="a-DZ"></a>虽不可见，<a id="a-Da"></a>不得言无；<a id="a-Db"></a>佛性亦尔，<a id="a-Dc"></a>一切凡夫虽不得见，<a id="a-Dd"></a>亦不得言无佛性也。</p>
  <p id="aDe">“善男子，<a id="a-Df"></a>佛性者，<a id="a-Dg"></a>所谓十力、<a id="a-Dh"></a>四无所畏、<a id="a-Di"></a>大悲三念处。<a id="a-Dj"></a>一切众生悉有三种，<a id="a-Dk"></a>破烦恼故然后得见。<a id="a-Dl"></a>一阐提等破一阐提，<a id="a-Dm"></a>然后能得十力、<a id="a-Dn"></a>四无所畏、<a id="a-Do"></a>大悲三念处。<a id="a-Dp"></a>以是义故，<a id="a-Dq"></a>我常宣说一切众生悉有佛性。</p>
  <p id="aDr">“善男子，<a id="a-Ds"></a>十二因缘，<a id="a-Dt"></a>一切众生等共有之，<a id="a-Du"></a>亦内亦外。<a id="a-Dv"></a>何等十二？<a id="a-Dw"></a>过去烦恼名为无明，<a id="a-Dx"></a>过去业者则名为行，<a id="a-Dy"></a>现在世中初始受胎是名为识，<a id="a-Dz"></a>入胎五分四根未具名为名色，<a id="a-E0"></a>具足四根未名触时是名六入，<a id="a-E1"></a>未别苦乐是名为触，<a id="a-E2"></a>染习一爱是名为受，<a id="a-E3"></a>习近五欲是名为爱，<a id="a-E4"></a>内外贪求是名为取，<a id="a-E5"></a>为内外事起身口意业是名为有，<a id="a-E6"></a>现在世识名未来生，<a id="a-E7"></a>现在名色、<a id="a-E8"></a>六入、<a id="a-E9"></a>触、<a id="a-EA"></a>受名未来世老病死也，<a id="a-EB"></a>是名十二因缘。<a id="a-EC"></a>善男子，<a id="a-ED"></a>一切众生虽有如是十二因缘，<a id="a-EE"></a>或有未具，<a id="a-EF"></a>如歌罗逻时死则无十二，<a id="a-EG"></a>从生乃至老死得具十二。<a id="a-EH"></a>色界众生无三种受、<a id="a-EI"></a>三种触、<a id="a-EJ"></a>三种爱，<a id="a-EK"></a>无有老病，<a id="a-EL"></a>亦得名为具足十二。<a id="a-EM"></a>无色众生无色乃至无有老死，<a id="a-EN"></a>亦得名为具足十二。<a id="a-EO"></a>以定得故，<a id="a-EP"></a>故名众生平等具有十二因缘。<a id="a-EQ"></a>善男子，<a id="a-ER"></a>佛性亦尔，<a id="a-ES"></a>一切众生定当得成阿耨多罗三藐三菩提故，<a id="a-ET"></a>是故我说一切众生悉有佛性。<a id="a-EU"></a>善男子，<a id="a-EV"></a>雪山有草名为忍辱，<a id="a-EW"></a>牛若食者则出醍醐。<a id="a-EX"></a>更有异草，<a id="a-EY"></a>牛若食者则无醍醐。<a id="a-EZ"></a>虽无醍醐，<a id="a-Ea"></a>不可说言雪山之中无忍辱草。<a id="a-Eb"></a>佛性亦尔，<a id="a-Ec"></a>雪山者名为如来，<a id="a-Ed"></a>忍辱草者名大涅槃，<a id="a-Ee"></a>异草者十二部经，<a id="a-Ef"></a>众生若能听受咨启大般涅槃则见佛性。<a id="a-Eg"></a>十二部中虽不闻有，<a id="a-Eh"></a>不可说言无佛性也。</p>
  <p id="aEi">“善男子，<a id="a-Ej"></a>佛性者，<a id="a-Ek"></a>亦色非色，<a id="a-El"></a>非色非非色；<a id="a-Em"></a>亦相非相，<a id="a-En"></a>非相非非相；<a id="a-Eo"></a>亦一非一，<a id="a-Ep"></a>非一非非一；<a id="a-Eq"></a>非常非断，<a id="a-Er"></a>非非常非非断；<a id="a-Es"></a>亦有亦无，<a id="a-Et"></a>非有非无；<a id="a-Eu"></a>亦尽非尽，<a id="a-Ev"></a>非尽非非尽；<a id="a-Ew"></a>亦因亦果，<a id="a-Ex"></a>非因非果；<a id="a-Ey"></a>亦义非义，<a id="a-Ez"></a>非义非非义；<a id="a-F0"></a>亦字非字，<a id="a-F1"></a>非字非非字。<a id="a-F2"></a>云何为色？<a id="a-F3"></a>金刚身故。<a id="a-F4"></a>云何非色？<a id="a-F5"></a>十八不共非色法故。<a id="a-F6"></a>云何非色非非色？<a id="a-F7"></a>色非色无定相故。<a id="a-F8"></a>云何为相？<a id="a-F9"></a>三十二相故。<a id="a-FA"></a>云何非相？<a id="a-FB"></a>一切众生相不现故。<a id="a-FC"></a>云何非相非非相？<a id="a-FD"></a>相非相不决定故。<a id="a-FE"></a>云何为一？<a id="a-FF"></a>一切众生悉一乘故。<a id="a-FG"></a>云何非一？<a id="a-FH"></a>说三乘故。<a id="a-FI"></a>云何非一非非一？<a id="a-FJ"></a>无数法故。<a id="a-FK"></a>云何非常？<a id="a-FL"></a>从缘见故。<a id="a-FM"></a>云何非断？<a id="a-FN"></a>离断见故。<a id="a-FO"></a>云何非非常非非断？<a id="a-FP"></a>无终始故。<a id="a-FQ"></a>云何为有？<a id="a-FR"></a>一切众生悉皆有故。<a id="a-FS"></a>云何为无？<a id="a-FT"></a>从善方便而得见故。<a id="a-FU"></a>云何非有非无？<a id="a-FV"></a>虚空性故。<a id="a-FW"></a>云何名尽？<a id="a-FX"></a>得首楞严三昧故。<a id="a-FY"></a>云何非尽？<a id="a-FZ"></a>以其常故。<a id="a-Fa"></a>云何非尽非非尽？<a id="a-Fb"></a>一切尽相断故。<a id="a-Fc"></a>云何为因？<a id="a-Fd"></a>以了因故。<a id="a-Fe"></a>云何为果？<a id="a-Ff"></a>果决定故。<a id="a-Fg"></a>云何非因非果？<a id="a-Fh"></a>以其常故。<a id="a-Fi"></a>云何为义？<a id="a-Fj"></a>悉能摄取，<a id="a-Fk"></a>义无碍故。<a id="a-Fl"></a>云何非义？<a id="a-Fm"></a>不可说故。<a id="a-Fn"></a>云何非义非非义？<a id="a-Fo"></a>毕竟空故。<a id="a-Fp"></a>云何为字？<a id="a-Fq"></a>有名称故。<a id="a-Fr"></a>云何非字？<a id="a-Fs"></a>名无名故。<a id="a-Ft"></a>云何非字非非字？<a id="a-Fu"></a>断一切字故。<a id="a-Fv"></a>云何非苦非乐？<a id="a-Fw"></a>断一切受故。<a id="a-Fx"></a>云何非我？<a id="a-Fy"></a>未能具得八自在故。<a id="a-Fz"></a>云何非非我？<a id="a-G0"></a>以其常故。<a id="a-G1"></a>云何非我非非我？<a id="a-G2"></a>不作不受故。<a id="a-G3"></a>云何为空？<a id="a-G4"></a>第一义空故。<a id="a-G5"></a>云何非空？<a id="a-G6"></a>以其常故。<a id="a-G7"></a>云何非空非非空？<a id="a-G8"></a>能为善法作种子故。</p>
  <p id="aG9">“善男子，<a id="a-GA"></a>若有人能思惟解了《大涅槃经》如是之义，<a id="a-GB"></a>当知是人则见佛性。<a id="a-GC"></a>佛性者不可思议，<a id="a-GD"></a>乃是诸佛如来境界，<a id="a-GE"></a>非诸声闻、<a id="a-GF"></a>缘觉所知。<a id="a-GG"></a>善男子，<a id="a-GH"></a>佛性者，<a id="a-GI"></a>非阴、<a id="a-GJ"></a>界、<a id="a-GK"></a>入，<a id="a-GL"></a>非本无今有，<a id="a-GM"></a>非已有还无，<a id="a-GN"></a>从善因缘众生得见。<a id="a-GO"></a>譬如黑铁入火则赤，<a id="a-GP"></a>出冷还黑，<a id="a-GQ"></a>而是黑色非内非外，<a id="a-GR"></a>因缘故有；<a id="a-GS"></a>佛性亦尔，<a id="a-GT"></a>一切众生烦恼火灭则得闻见。<a id="a-GU"></a>善男子，<a id="a-GV"></a>如种灭已，<a id="a-GW"></a>芽则得生，<a id="a-GX"></a>而是芽性非内非外，<a id="a-GY"></a>乃至华果亦复如是，<a id="a-GZ"></a>从缘故有。<a id="a-Ga"></a>善男子，<a id="a-Gb"></a>是大涅槃微妙经典，<a id="a-Gc"></a>成就具足无量功德；<a id="a-Gd"></a>佛性亦尔，<a id="a-Ge"></a>悉是无量无边功德之所成就。<a id="a-Gf"></a>”</p>
  <p id="aGg">尔时，<a id="a-Gh"></a>师子吼菩萨摩诃萨言：<a id="a-Gi"></a>“世尊，<a id="a-Gj"></a>菩萨具足成就几法，<a id="a-Gk"></a>得见佛性而不明了？<a id="a-Gl"></a>诸佛世尊成就几法，<a id="a-Gm"></a>得了了见？<a id="a-Gn"></a>”</p>
  <p id="aGo">“善男子，<a id="a-Gp"></a>菩萨具足成就十法，<a id="a-Gq"></a>虽见佛性而不明了。<a id="a-Gr"></a>云何为十？<a id="a-Gs"></a>一者、<a id="a-Gt"></a>少欲，<a id="a-Gu"></a>二者、<a id="a-Gv"></a>知足，<a id="a-Gw"></a>三者、<a id="a-Gx"></a>寂静，<a id="a-Gy"></a>四者、<a id="a-Gz"></a>精进，<a id="a-H0"></a>五者、<a id="a-H1"></a>正念，<a id="a-H2"></a>六者、<a id="a-H3"></a>正定，<a id="a-H4"></a>七者、<a id="a-H5"></a>正慧，<a id="a-H6"></a>八者、<a id="a-H7"></a>解脱，<a id="a-H8"></a>九者、<a id="a-H9"></a>赞叹解脱，<a id="a-HA"></a>十者、<a id="a-HB"></a>以大涅槃教化众生。<a id="a-HC"></a>”</p>
  <p id="aHD">师子吼菩萨言：<a id="a-HE"></a>“世尊，<a id="a-HF"></a>少欲、<a id="a-HG"></a>知足有何差别？<a id="a-HH"></a>”</p>
  <p id="aHI">“善男子，<a id="a-HJ"></a>少欲者，<a id="a-HK"></a>不求不取；<a id="a-HL"></a>知足者，<a id="a-HM"></a>得少之时心不悔恨。<a id="a-HN"></a>少欲者，<a id="a-HO"></a>少有所欲；<a id="a-HP"></a>知足者，<a id="a-HQ"></a>但为法事心不愁恼。<a id="a-HR"></a>善男子，<a id="a-HS"></a>欲者有三：<a id="a-HT"></a>一者、<a id="a-HU"></a>恶欲，<a id="a-HV"></a>二者、<a id="a-HW"></a>大欲，<a id="a-HX"></a>三者、<a id="a-HY"></a>欲欲。<a id="a-HZ"></a>恶欲者，<a id="a-Ha"></a>若有比丘心生贪欲，<a id="a-Hb"></a>欲为一切大众上首，<a id="a-Hc"></a>‘令一切僧随逐我后，<a id="a-Hd"></a>令诸四部悉皆供养恭敬赞叹尊重于我，<a id="a-He"></a>令我先为四众说法，<a id="a-Hf"></a>皆令一切信受我语，<a id="a-Hg"></a>亦令国王大臣长者皆恭敬我，<a id="a-Hh"></a>令我大得衣服、<a id="a-Hi"></a>饮食、<a id="a-Hj"></a>卧具、<a id="a-Hk"></a>医药、<a id="a-Hl"></a>上妙屋宅。<a id="a-Hm"></a>’为生死欲，<a id="a-Hn"></a>是名恶欲。<a id="a-Ho"></a>云何大欲？<a id="a-Hp"></a>若有比丘生于欲心，<a id="a-Hq"></a>‘云何当令四部之众，<a id="a-Hr"></a>悉皆知我得初住地乃至十住，<a id="a-Hs"></a>得阿耨多罗三藐三菩提，<a id="a-Ht"></a>得阿罗汉果乃至须陀洹果，<a id="a-Hu"></a>我得四禅乃至四无碍智？<a id="a-Hv"></a>’为于利养，<a id="a-Hw"></a>是名大欲。<a id="a-Hx"></a>欲欲者，<a id="a-Hy"></a>若有比丘欲生梵天、<a id="a-Hz"></a>魔天、<a id="a-I0"></a>自在天、<a id="a-I1"></a>转轮圣王、<a id="a-I2"></a>若刹利、<a id="a-I3"></a>若婆罗门皆得自在，<a id="a-I4"></a>为利养故是名欲欲。<a id="a-I5"></a>若不为是三种恶欲之所害者，<a id="a-I6"></a>是名少欲。<a id="a-I7"></a>欲者名为二十五爱，<a id="a-I8"></a>无有如是二十五爱，<a id="a-I9"></a>是名少欲。<a id="a-IA"></a>不求未来所欲之事是名少欲，<a id="a-IB"></a>得而不著是名知足。<a id="a-IC"></a>不求恭敬是名少欲，<a id="a-ID"></a>得不积聚是名知足。</p>
  <p id="aIE">“善男子，<a id="a-IF"></a>亦有少欲不名知足，<a id="a-IG"></a>有知足不名少欲，<a id="a-IH"></a>有亦少欲亦知足，<a id="a-II"></a>有不知足不少欲。<a id="a-IJ"></a>少欲者谓须陀洹，<a id="a-IK"></a>知足者谓辟支佛，<a id="a-IL"></a>少欲知足者谓阿罗汉，<a id="a-IM"></a>不少欲不知足者所谓菩萨。<a id="a-IN"></a>善男子，<a id="a-IO"></a>少欲知足复有二种：<a id="a-IP"></a>一者、<a id="a-IQ"></a>善，<a id="a-IR"></a>二者、<a id="a-IS"></a>不善。<a id="a-IT"></a>不善者所谓凡夫，<a id="a-IU"></a>善者圣人菩萨。<a id="a-IV"></a>一切圣人虽得道果不自称说，<a id="a-IW"></a>不称说故心不恼恨，<a id="a-IX"></a>是名知足。<a id="a-IY"></a>善男子，<a id="a-IZ"></a>菩萨摩诃萨修习大乘《大涅槃经》欲见佛性，<a id="a-Ia"></a>是故修习少欲知足。</p>
  <p id="aIb">“云何寂静？<a id="a-Ic"></a>寂静有二：<a id="a-Id"></a>一者、<a id="a-Ie"></a>心静，<a id="a-If"></a>二者、<a id="a-Ig"></a>身静。<a id="a-Ih"></a>身寂静者，<a id="a-Ii"></a>终不造作身三种恶；<a id="a-Ij"></a>心寂静者，<a id="a-Ik"></a>亦不造作意三种恶，<a id="a-Il"></a>是则名为身心寂静。<a id="a-Im"></a>身寂静者，<a id="a-In"></a>不亲近四众，<a id="a-Io"></a>不预四众所有事业；<a id="a-Ip"></a>心寂静者，<a id="a-Iq"></a>终不修习贪欲恚痴，<a id="a-Ir"></a>是则名为身心寂静。<a id="a-Is"></a>或有比丘，<a id="a-It"></a>身虽寂静，<a id="a-Iu"></a>心不寂静；<a id="a-Iv"></a>有心寂静，<a id="a-Iw"></a>身不寂静；<a id="a-Ix"></a>有身心寂静；<a id="a-Iy"></a>又有身心俱不寂静。<a id="a-Iz"></a>身寂静、<a id="a-J0"></a>心不寂静者，<a id="a-J1"></a>或有比丘坐禅静处，<a id="a-J2"></a>远离四众，<a id="a-J3"></a>心常积集贪欲瞋痴，<a id="a-J4"></a>是名身寂静、<a id="a-J5"></a>心不寂静。<a id="a-J6"></a>心寂静、<a id="a-J7"></a>身不寂静者，<a id="a-J8"></a>或有比丘亲近四众、<a id="a-J9"></a>国王、<a id="a-JA"></a>大臣，<a id="a-JB"></a>断贪恚痴，<a id="a-JC"></a>是名心寂静、<a id="a-JD"></a>身不寂静。<a id="a-JE"></a>身心寂静者，<a id="a-JF"></a>谓佛菩萨。<a id="a-JG"></a>身心不寂静者，<a id="a-JH"></a>谓诸凡夫。<a id="a-JI"></a>何以故？<a id="a-JJ"></a>凡夫之人身心虽静，<a id="a-JK"></a>不能深观无常、<a id="a-JL"></a>无乐、<a id="a-JM"></a>无我、<a id="a-JN"></a>无净，<a id="a-JO"></a>以是义故，<a id="a-JP"></a>凡夫之人不能寂静身口意业。<a id="a-JQ"></a>一阐提辈、<a id="a-JR"></a>犯四重禁、<a id="a-JS"></a>作五逆罪，<a id="a-JT"></a>如是之人亦不得名身心寂静。</p>
  <p id="aJU">“云何精进？<a id="a-JV"></a>若有比丘欲令身口意业清净，<a id="a-JW"></a>远离一切诸不善业，<a id="a-JX"></a>修习一切诸善业者，<a id="a-JY"></a>是名精进。<a id="a-JZ"></a>是勤进者，<a id="a-Ja"></a>系念六处，<a id="a-Jb"></a>所谓佛、<a id="a-Jc"></a>法、<a id="a-Jd"></a>僧、<a id="a-Je"></a>戒、<a id="a-Jf"></a>施、<a id="a-Jg"></a>天，<a id="a-Jh"></a>是名正念。<a id="a-Ji"></a>具正念者，<a id="a-Jj"></a>所得三昧，<a id="a-Jk"></a>是名正定。<a id="a-Jl"></a>具正定者，<a id="a-Jm"></a>观见诸法犹如虚空，<a id="a-Jn"></a>是名正慧。<a id="a-Jo"></a>具正慧者，<a id="a-Jp"></a>远离一切烦恼诸结，<a id="a-Jq"></a>是名解脱。<a id="a-Jr"></a>得解脱者为诸众生称美解脱，<a id="a-Js"></a>言是解脱常恒不变，<a id="a-Jt"></a>是名赞叹解脱。<a id="a-Ju"></a>解脱即是无上大般涅槃，<a id="a-Jv"></a>涅槃者即是烦恼诸结火灭。<a id="a-Jw"></a>又涅槃者，<a id="a-Jx"></a>名为屋宅。<a id="a-Jy"></a>何以故？<a id="a-Jz"></a>能遮烦恼恶风雨故。<a id="a-K0"></a>又涅槃者，<a id="a-K1"></a>名为归依。<a id="a-K2"></a>何以故？<a id="a-K3"></a>能过一切诸怖畏故。<a id="a-K4"></a>又涅槃者，<a id="a-K5"></a>名为洲渚。<a id="a-K6"></a>何以故？<a id="a-K7"></a>四大暴河不能漂故。<a id="a-K8"></a>何等为四？<a id="a-K9"></a>一者、<a id="a-KA"></a>欲暴，<a id="a-KB"></a>二者、<a id="a-KC"></a>有暴，<a id="a-KD"></a>三者、<a id="a-KE"></a>见暴，<a id="a-KF"></a>四、<a id="a-KG"></a>无明暴。<a id="a-KH"></a>是故涅槃名为洲渚。<a id="a-KI"></a>又涅槃者，<a id="a-KJ"></a>名毕竟归。<a id="a-KK"></a>何以故？<a id="a-KL"></a>能得一切毕竟乐故。<a id="a-KM"></a>若有菩萨摩诃萨成就具足如是十法，<a id="a-KN"></a>虽见佛性而不明了。</p>
  <p id="aKO">“复次，<a id="a-KP"></a>善男子，<a id="a-KQ"></a>出家之人有四种病，<a id="a-KR"></a>是故不得四沙门果。<a id="a-KS"></a>何等四病？<a id="a-KT"></a>谓四恶欲：<a id="a-KU"></a>一、<a id="a-KV"></a>为衣欲，<a id="a-KW"></a>二、<a id="a-KX"></a>为食欲，<a id="a-KY"></a>三、<a id="a-KZ"></a>为卧具欲，<a id="a-Ka"></a>四、<a id="a-Kb"></a>为有欲。<a id="a-Kc"></a>是名四恶欲。<a id="a-Kd"></a>是出家病，<a id="a-Ke"></a>有四良药能疗是病，<a id="a-Kf"></a>谓粪扫衣能治比丘为衣恶欲，<a id="a-Kg"></a>乞食能破为食恶欲，<a id="a-Kh"></a>树下能破卧具恶欲，<a id="a-Ki"></a>身心寂静能破比丘为有恶欲。<a id="a-Kj"></a>以是四药除是四病，<a id="a-Kk"></a>是名圣行。<a id="a-Kl"></a>如是圣行，<a id="a-Km"></a>则得名为少欲知足。<a id="a-Kn"></a>寂静者有四种乐。<a id="a-Ko"></a>何等为四？<a id="a-Kp"></a>一者、<a id="a-Kq"></a>出家乐，<a id="a-Kr"></a>二、<a id="a-Ks"></a>寂静乐，<a id="a-Kt"></a>三、<a id="a-Ku"></a>永灭乐，<a id="a-Kv"></a>四、<a id="a-Kw"></a>毕竟乐。<a id="a-Kx"></a>得是四乐，<a id="a-Ky"></a>名为寂静。<a id="a-Kz"></a>具四精进，<a id="a-L0"></a>故名精进。<a id="a-L1"></a>具四念处，<a id="a-L2"></a>故名正念。<a id="a-L3"></a>具四禅故，<a id="a-L4"></a>故名正定。<a id="a-L5"></a>见四圣实故，<a id="a-L6"></a>故名正慧。<a id="a-L7"></a>永断一切烦恼结故，<a id="a-L8"></a>故名解脱。<a id="a-L9"></a>呵说一切烦恼过故，<a id="a-LA"></a>故名赞叹解脱。<a id="a-LB"></a>善男子，<a id="a-LC"></a>菩萨摩诃萨安住具足如是十法，<a id="a-LD"></a>虽见佛性而不明了。</p>
  <p id="aLE">“复次，<a id="a-LF"></a>善男子，<a id="a-LG"></a>菩萨摩诃萨闻是经已亲近修习，<a id="a-LH"></a>远离一切世间之事，<a id="a-LI"></a>是名少欲。<a id="a-LJ"></a>既出家已，<a id="a-LK"></a>不生悔心，<a id="a-LL"></a>是名知足。<a id="a-LM"></a>既知足已，<a id="a-LN"></a>近空闲处，<a id="a-LO"></a>远离愦闹，<a id="a-LP"></a>是名寂静。<a id="a-LQ"></a>不知足者不乐空闲，<a id="a-LR"></a>夫知足者常乐空寂，<a id="a-LS"></a>于空寂处常作是念：<a id="a-LT"></a>‘一切世间悉谓我得沙门道果，<a id="a-LU"></a>然我今者实未能得，<a id="a-LV"></a>我今云何诳惑于人？<a id="a-LW"></a>’作是念已，<a id="a-LX"></a>精勤修习沙门道果，<a id="a-LY"></a>是名精进。<a id="a-LZ"></a>亲近修习大涅槃者，<a id="a-La"></a>是名正念。<a id="a-Lb"></a>随顺天行，<a id="a-Lc"></a>是名正定。<a id="a-Ld"></a>安住是定正见正知，<a id="a-Le"></a>是名正慧。<a id="a-Lf"></a>正见知者能得远离烦恼结缚，<a id="a-Lg"></a>是名解脱。<a id="a-Lh"></a>十住菩萨为众生故，<a id="a-Li"></a>称美涅槃，<a id="a-Lj"></a>是则名为赞叹解脱。<a id="a-Lk"></a>善男子，<a id="a-Ll"></a>菩萨摩诃萨安住具足如是十法，<a id="a-Lm"></a>虽见佛性而不明了。</p>
  <p id="aLn">“复次，<a id="a-Lo"></a>善男子，<a id="a-Lp"></a>夫少欲者，<a id="a-Lq"></a>若有比丘住空寂处，<a id="a-Lr"></a>端坐不卧，<a id="a-Ls"></a>或住树下，<a id="a-Lt"></a>或在冢间，<a id="a-Lu"></a>或在露处，<a id="a-Lv"></a>随有草地而坐其上，<a id="a-Lw"></a>乞食而食随得为足，<a id="a-Lx"></a>或一坐食，<a id="a-Ly"></a>不过一食，<a id="a-Lz"></a>唯畜三衣粪衣毳衣，<a id="a-M0"></a>是名少欲。<a id="a-M1"></a>既行是事，<a id="a-M2"></a>心不生悔，<a id="a-M3"></a>是名知足。<a id="a-M4"></a>修空三昧，<a id="a-M5"></a>是名寂静。<a id="a-M6"></a>得四果已于阿耨多罗三藐三菩提心不休息，<a id="a-M7"></a>是名精进。<a id="a-M8"></a>系心思惟如来常恒无有变易，<a id="a-M9"></a>是名正念。<a id="a-MA"></a>修八解脱，<a id="a-MB"></a>是名正定。<a id="a-MC"></a>得四无碍，<a id="a-MD"></a>是名正慧。<a id="a-ME"></a>远离七漏，<a id="a-MF"></a>是名解脱。<a id="a-MG"></a>称美涅槃无有十相，<a id="a-MH"></a>名赞叹解脱。<a id="a-MI"></a>十相者，<a id="a-MJ"></a>谓生、<a id="a-MK"></a>老、<a id="a-ML"></a>病、<a id="a-MM"></a>死、<a id="a-MN"></a>色、<a id="a-MO"></a>声、<a id="a-MP"></a>香、<a id="a-MQ"></a>味、<a id="a-MR"></a>触、<a id="a-MS"></a>无常。<a id="a-MT"></a>远离十相者，<a id="a-MU"></a>名大涅槃。<a id="a-MV"></a>善男子，<a id="a-MW"></a>是名菩萨摩诃萨安住具足如是十法，<a id="a-MX"></a>虽见佛性而不明了。</p>
  <p id="aMY">“复次，<a id="a-MZ"></a>善男子，<a id="a-Ma"></a>为多欲故，<a id="a-Mb"></a>亲近国王、<a id="a-Mc"></a>大臣、<a id="a-Md"></a>长者、<a id="a-Me"></a>刹利、<a id="a-Mf"></a>婆罗门、<a id="a-Mg"></a>毗舍、<a id="a-Mh"></a>首陀，<a id="a-Mi"></a>自称我得须陀洹果至阿罗汉果；<a id="a-Mj"></a>为利养故，<a id="a-Mk"></a>行住坐卧乃至大小便利，<a id="a-Ml"></a>若见檀越犹行恭敬接引语言。<a id="a-Mm"></a>破恶欲者，<a id="a-Mn"></a>名为少欲。<a id="a-Mo"></a>虽未能坏诸结烦恼，<a id="a-Mp"></a>而能同于如来行处，<a id="a-Mq"></a>是名知足。<a id="a-Mr"></a>善男子，<a id="a-Ms"></a>如是二法，<a id="a-Mt"></a>乃是念定近因缘也，<a id="a-Mu"></a>常为师宗同学所赞，<a id="a-Mv"></a>我亦常于处处经中称美赞叹如是二法。<a id="a-Mw"></a>若能具足是二法者，<a id="a-Mx"></a>则得近于大涅槃门及五种乐，<a id="a-My"></a>是名寂静。<a id="a-Mz"></a>坚持戒者，<a id="a-N0"></a>名为精进。<a id="a-N1"></a>有惭愧者，<a id="a-N2"></a>名为正念。<a id="a-N3"></a>不见心相，<a id="a-N4"></a>名为正定。<a id="a-N5"></a>不求诸法性相因缘，<a id="a-N6"></a>是名正慧。<a id="a-N7"></a>无有相故，<a id="a-N8"></a>烦恼则断，<a id="a-N9"></a>是名解脱。<a id="a-NA"></a>称美如是《大涅槃经》，<a id="a-NB"></a>名赞解脱。<a id="a-NC"></a>善男子，<a id="a-ND"></a>是名菩萨摩诃萨安住十法，<a id="a-NE"></a>虽见佛性而不明了。</p>
  <p id="aNF">“善男子，<a id="a-NG"></a>如汝所问，<a id="a-NH"></a>十住菩萨以何眼故，<a id="a-NI"></a>虽见佛性而不了了？<a id="a-NJ"></a>诸佛世尊以何眼故，<a id="a-NK"></a>见于佛性而得了了？<a id="a-NL"></a>善男子，<a id="a-NM"></a>慧眼见故不得明了，<a id="a-NN"></a>佛眼见故故得明了；<a id="a-NO"></a>为菩提行故则不了了，<a id="a-NP"></a>若无行故则得了了；<a id="a-NQ"></a>住十住故虽见不了，<a id="a-NR"></a>不住不去故得了了；<a id="a-NS"></a>菩萨摩诃萨智慧因故见不了了，<a id="a-NT"></a>诸佛世尊断因果故见则了了。<a id="a-NU"></a>一切觉者名为佛性，<a id="a-NV"></a>十住菩萨不得名为一切觉故，<a id="a-NW"></a>是故虽见而不明了。</p>
  <p id="aNX">“善男子，<a id="a-NY"></a>见有二种：<a id="a-NZ"></a>一者、<a id="a-Na"></a>眼见，<a id="a-Nb"></a>二者、<a id="a-Nc"></a>闻见。<a id="a-Nd"></a>诸佛世尊眼见佛性，<a id="a-Ne"></a>如于掌中观阿摩勒。<a id="a-Nf"></a>十住菩萨闻见佛性，<a id="a-Ng"></a>故不了了。<a id="a-Nh"></a>十住菩萨唯能自知定得阿耨多罗三藐三菩提，<a id="a-Ni"></a>而不能知一切众生悉有佛性。<a id="a-Nj"></a>善男子，<a id="a-Nk"></a>复有眼见，<a id="a-Nl"></a>诸佛如来、<a id="a-Nm"></a>十住菩萨眼见佛性；<a id="a-Nn"></a>复有闻见，<a id="a-No"></a>一切众生乃至九地闻见佛性。<a id="a-Np"></a>菩萨若闻一切众生悉有佛性，<a id="a-Nq"></a>心不生信，<a id="a-Nr"></a>不名闻见。</p>
 </body>
</html>