<!doctype html>
<html id="z3IBTbOKX" data-ver="2208">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第十一</h1>
  <h2 id="a2">圣行品第十九之一</h2>
  <p id="a3">尔时，<a id="a-4"></a>佛告迦葉菩萨：<a id="a-5"></a>“善男子，<a id="a-6"></a>菩萨摩诃萨应当于是《大般涅槃经》专心思惟五种之行。<a id="a-7"></a>何等为五？<a id="a-8"></a>一者、<a id="a-9"></a>圣行，<a id="a-A"></a>二者、<a id="a-B"></a>梵行，<a id="a-C"></a>三者、<a id="a-D"></a>天行，<a id="a-E"></a>四者、<a id="a-F"></a>婴儿行，<a id="a-G"></a>五者、<a id="a-H"></a>病行。<a id="a-I"></a>善男子，<a id="a-J"></a>菩萨摩诃萨常当修习是五种行。<a id="a-K"></a>复有一行是如来行，<a id="a-L"></a>所谓大乘《大涅槃经》。</p>
  <p id="aM">“迦葉，<a id="a-N"></a>云何菩萨摩诃萨所修圣行？<a id="a-O"></a>菩萨摩诃萨若从声闻，<a id="a-P"></a>若从如来，<a id="a-Q"></a>得闻如是《大涅槃经》，<a id="a-R"></a>闻已生信，<a id="a-S"></a>信已应作如是思惟：<a id="a-T"></a>‘诸佛世尊有无上道，<a id="a-U"></a>有大正法、<a id="a-V"></a>大众正行，<a id="a-W"></a>复有方等大乘经典。<a id="a-X"></a>我今当为爱乐贪求大乘经故，<a id="a-Y"></a>舍离所爱妻子眷属、<a id="a-Z"></a>所居舍宅、<a id="a-a"></a>金银珍宝、<a id="a-b"></a>微妙璎珞、<a id="a-c"></a>香华伎乐、<a id="a-d"></a>奴仆给使、<a id="a-e"></a>男女大小、<a id="a-f"></a>象马车乘、<a id="a-g"></a>牛羊鸡犬猪豕之属。<a id="a-h"></a>’复作是念：<a id="a-i"></a>‘居家逼迫犹如牢狱，<a id="a-j"></a>一切烦恼由之而生。<a id="a-k"></a>出家闲旷犹如虚空，<a id="a-l"></a>一切善法因之增长。<a id="a-m"></a>若在家居，<a id="a-n"></a>不得尽寿净修梵行，<a id="a-o"></a>我今应当剃除鬓发出家学道。<a id="a-p"></a>’复作是念：<a id="a-q"></a>‘我今定当出家修学无上正真菩提之道。<a id="a-r"></a>’菩萨如是欲出家时，<a id="a-s"></a>天魔波旬生大苦恼言：<a id="a-t"></a>‘是菩萨复当与我兴大战诤。<a id="a-u"></a>’善男子，<a id="a-v"></a>如是菩萨云何当复与人战诤？<a id="a-w"></a>是时菩萨即至僧坊，<a id="a-x"></a>若见如来及佛弟子，<a id="a-y"></a>威仪具足，<a id="a-z"></a>诸根寂静，<a id="a-10"></a>其心柔和清净寂灭，<a id="a-11"></a>即至其所而求出家，<a id="a-12"></a>剃除须发，<a id="a-13"></a>服三法衣。<a id="a-14"></a>既出家已，<a id="a-15"></a>奉持禁戒，<a id="a-16"></a>威仪不缺，<a id="a-17"></a>进止安祥，<a id="a-18"></a>无所触犯，<a id="a-19"></a>乃至小罪心生怖畏，<a id="a-1A"></a>护戒之心犹如金刚。</p>
  <p id="a1B">“善男子，<a id="a-1C"></a>譬如有人带持浮囊欲渡大海，<a id="a-1D"></a>尔时海中有一罗刹，<a id="a-1E"></a>即从此人乞索浮囊。<a id="a-1F"></a>其人闻已，<a id="a-1G"></a>即作是念：<a id="a-1H"></a>‘我今若与，<a id="a-1I"></a>必定没死。<a id="a-1J"></a>’答言：<a id="a-1K"></a>‘罗刹，<a id="a-1L"></a>汝宁杀我，<a id="a-1M"></a>浮囊叵得。<a id="a-1N"></a>’罗刹复言：<a id="a-1O"></a>‘汝若不能全与我者，<a id="a-1P"></a>见惠其半。<a id="a-1Q"></a>’是人犹故不肯与之。<a id="a-1R"></a>罗刹复言：<a id="a-1S"></a>‘汝若不能惠我半者，<a id="a-1T"></a>幸愿与我三分之一。<a id="a-1U"></a>’是人不肯。<a id="a-1V"></a>罗刹复言：<a id="a-1W"></a>‘若不能者，<a id="a-1X"></a>施我手许。<a id="a-1Y"></a>’是人不肯。<a id="a-1Z"></a>罗刹复言：<a id="a-1a"></a>‘汝今若复不能与我如手许者，<a id="a-1b"></a>我今饥穷众苦所逼，<a id="a-1c"></a>愿当济我如微尘许。<a id="a-1d"></a>’是人复言：<a id="a-1e"></a>‘汝今所索诚复不多，<a id="a-1f"></a>然我今日方当渡海，<a id="a-1g"></a>不知前道近远如何。<a id="a-1h"></a>若与汝者，<a id="a-1i"></a>气当渐出，<a id="a-1j"></a>大海之难，<a id="a-1k"></a>何由得过脱能？<a id="a-1l"></a>中路没水而死！<a id="a-1m"></a>’</p>
  <p id="a1n">“善男子，<a id="a-1o"></a>菩萨摩诃萨护持禁戒亦复如是，<a id="a-1p"></a>如彼渡人护惜浮囊。<a id="a-1q"></a>菩萨如是守护戒时，<a id="a-1r"></a>常有烦恼诸恶罗刹语菩萨言：<a id="a-1s"></a>‘汝当信我，<a id="a-1t"></a>终不相欺。<a id="a-1u"></a>但破四禁，<a id="a-1v"></a>护持余戒，<a id="a-1w"></a>以是因缘令汝安隐得入涅槃。<a id="a-1x"></a>’菩萨尔时应作是言：<a id="a-1y"></a>‘我今宁持如是禁戒堕阿鼻狱，<a id="a-1z"></a>终不毁犯而生天上。<a id="a-20"></a>’烦恼罗刹复作是言：<a id="a-21"></a>‘汝若不能破四禁者，<a id="a-22"></a>可破僧残，<a id="a-23"></a>以是因缘，<a id="a-24"></a>令汝安隐，<a id="a-25"></a>得入涅槃。<a id="a-26"></a>’菩萨亦应不随其语。<a id="a-27"></a>罗刹复言：<a id="a-28"></a>‘卿若不能犯僧残者，<a id="a-29"></a>亦可故犯偷兰遮罪，<a id="a-2A"></a>以是因缘，<a id="a-2B"></a>令汝安隐，<a id="a-2C"></a>得入涅槃。<a id="a-2D"></a>’菩萨尔时亦复不随。<a id="a-2E"></a>罗刹复言：<a id="a-2F"></a>‘卿若不能犯偷兰遮，<a id="a-2G"></a>可犯舍堕，<a id="a-2H"></a>以是因缘，<a id="a-2I"></a>可得安隐，<a id="a-2J"></a>入于涅槃。<a id="a-2K"></a>’菩萨尔时亦复不随。<a id="a-2L"></a>罗刹复言：<a id="a-2M"></a>‘卿若不能犯舍堕者，<a id="a-2N"></a>可破波夜提，<a id="a-2O"></a>以是因缘，<a id="a-2P"></a>令汝安隐，<a id="a-2Q"></a>得入涅槃。<a id="a-2R"></a>’菩萨尔时亦复不随。<a id="a-2S"></a>罗刹复言：<a id="a-2T"></a>‘卿若不能犯波夜提者，<a id="a-2U"></a>幸可毁破突吉罗戒，<a id="a-2V"></a>以是因缘，<a id="a-2W"></a>可得安隐，<a id="a-2X"></a>入于涅槃。<a id="a-2Y"></a>’菩萨尔时心自念言：<a id="a-2Z"></a>‘我今若犯突吉罗罪不发露者，<a id="a-2a"></a>则不能渡生死彼岸而得涅槃。<a id="a-2b"></a>’菩萨摩诃萨于是微小诸戒律中，<a id="a-2c"></a>护持坚固，<a id="a-2d"></a>心如金刚。<a id="a-2e"></a>菩萨摩诃萨持四重禁及突吉罗，<a id="a-2f"></a>敬重坚固，<a id="a-2g"></a>等无差别。<a id="a-2h"></a>菩萨若能如是坚持，<a id="a-2i"></a>则为具足五支诸戒，<a id="a-2j"></a>所谓具足菩萨根本业清净戒、<a id="a-2k"></a>前后眷属余清净戒、<a id="a-2l"></a>非诸恶觉觉清净戒、<a id="a-2m"></a>护持正念念清净戒、<a id="a-2n"></a>回向阿耨多罗三藐三菩提戒。<a id="a-2o"></a>迦葉，<a id="a-2p"></a>是菩萨摩诃萨复有二种戒：<a id="a-2q"></a>一者、<a id="a-2r"></a>受世教戒，<a id="a-2s"></a>二者、<a id="a-2t"></a>得正法戒。<a id="a-2u"></a>菩萨若得正法戒者，<a id="a-2v"></a>终不为恶；<a id="a-2w"></a>受世戒者，<a id="a-2x"></a>白四羯磨然后乃得。</p>
  <p id="a2y">“复次，<a id="a-2z"></a>善男子，<a id="a-30"></a>有二种戒：<a id="a-31"></a>一者、<a id="a-32"></a>性重戒，<a id="a-33"></a>二者、<a id="a-34"></a>息世讥嫌戒。<a id="a-35"></a>性重戒者，<a id="a-36"></a>谓四禁也。<a id="a-37"></a>息世讥嫌戒者，<a id="a-38"></a>不作贩卖轻秤小斗欺诳于人、<a id="a-39"></a>因他形势取人财物、<a id="a-3A"></a>害心系缚、<a id="a-3B"></a>破坏成功、<a id="a-3C"></a>燃明而卧、<a id="a-3D"></a>田宅种植、<a id="a-3E"></a>家业坐肆，<a id="a-3F"></a>不畜象、<a id="a-3G"></a>马、<a id="a-3H"></a>车乘、<a id="a-3I"></a>牛、<a id="a-3J"></a>羊、<a id="a-3K"></a>驼驴、<a id="a-3L"></a>鸡、<a id="a-3M"></a>犬、<a id="a-3N"></a>猕猴、<a id="a-3O"></a>孔雀、<a id="a-3P"></a>鹦鹉、<a id="a-3Q"></a>共命及拘枳罗，<a id="a-3R"></a>豺狼、<a id="a-3S"></a>虎、<a id="a-3T"></a>豹、<a id="a-3U"></a>猫狸、<a id="a-3V"></a>猪豕及余恶兽，<a id="a-3W"></a>童男、<a id="a-3X"></a>童女、<a id="a-3Y"></a>大男、<a id="a-3Z"></a>大女、<a id="a-3a"></a>奴婢、<a id="a-3b"></a>僮仆，<a id="a-3c"></a>金银、<a id="a-3d"></a>琉璃、<a id="a-3e"></a>玻瓈、<a id="a-3f"></a>真珠、<a id="a-3g"></a>砗磲、<a id="a-3h"></a>玛瑙、<a id="a-3i"></a>珊瑚、<a id="a-3j"></a>璧玉、<a id="a-3k"></a>珂贝诸宝，<a id="a-3l"></a>赤铜、<a id="a-3m"></a>白镴、<a id="a-3n"></a>鋀石、<a id="a-3o"></a>盂器、<a id="a-3p"></a>氍毹毾[登+毛]、<a id="a-3q"></a>拘执毦衣、<a id="a-3r"></a>一切谷米、<a id="a-3s"></a>大小麦豆、<a id="a-3t"></a>黍、<a id="a-3u"></a>粟、<a id="a-3v"></a>稻、<a id="a-3w"></a>麻、<a id="a-3x"></a>生熟食具；<a id="a-3y"></a>常受一食，<a id="a-3z"></a>不曾再食，<a id="a-40"></a>若行乞食及僧中食，<a id="a-41"></a>常知止足，<a id="a-42"></a>不受别请；<a id="a-43"></a>不食肉，<a id="a-44"></a>不饮酒，<a id="a-45"></a>五辛荤物悉不食之，<a id="a-46"></a>是故其身无有臭秽，<a id="a-47"></a>常为诸天、<a id="a-48"></a>一切世人恭敬供养，<a id="a-49"></a>尊重赞叹，<a id="a-4A"></a>趣足而食，<a id="a-4B"></a>终不长受；<a id="a-4C"></a>所受衣服，<a id="a-4D"></a>才足覆身，<a id="a-4E"></a>进止常与三衣钵具，<a id="a-4F"></a>终不舍离如鸟二翼；<a id="a-4G"></a>不畜根子、<a id="a-4H"></a>茎子、<a id="a-4I"></a>节子、<a id="a-4J"></a>接子、<a id="a-4K"></a>子子，<a id="a-4L"></a>不畜宝藏若金若银、<a id="a-4M"></a>饮食厨库、<a id="a-4N"></a>衣裳服饰；<a id="a-4O"></a>高广大床、<a id="a-4P"></a>象牙金床、<a id="a-4Q"></a>杂色编织，<a id="a-4R"></a>悉不坐卧；<a id="a-4S"></a>不畜一切细软诸席，<a id="a-4T"></a>不坐一切象荐马荐，<a id="a-4U"></a>不以细软上妙衣服用敷床卧，<a id="a-4V"></a>其止息床不置二枕，<a id="a-4W"></a>亦不受畜妙好丹枕、<a id="a-4X"></a>安黄木枕；<a id="a-4Y"></a>终不观视象斗、<a id="a-4Z"></a>马斗、<a id="a-4a"></a>车斗、<a id="a-4b"></a>兵斗、<a id="a-4c"></a>若男若女牛羊鸡雉鹦鹉等斗，<a id="a-4d"></a>亦不故往观视军阵；<a id="a-4e"></a>亦不故听吹贝、<a id="a-4f"></a>鼓角、<a id="a-4g"></a>琴瑟筝笛、<a id="a-4h"></a>箜篌歌叫、<a id="a-4i"></a>伎乐之声，<a id="a-4j"></a>除供养佛；<a id="a-4k"></a>摴蒲围棋、<a id="a-4l"></a>波罗塞戏、<a id="a-4m"></a>师子象斗、<a id="a-4n"></a>弹棋六博、<a id="a-4o"></a>拍鞠掷石、<a id="a-4p"></a>投壶牵道、<a id="a-4q"></a>八道行成，<a id="a-4r"></a>一切戏笑悉不观作；<a id="a-4s"></a>终不瞻相手足面目，<a id="a-4t"></a>不以爪镜、<a id="a-4u"></a>芝草、<a id="a-4v"></a>杨枝、<a id="a-4w"></a>钵盂、<a id="a-4x"></a>髑髅而作卜筮，<a id="a-4y"></a>亦不仰观虚空星宿，<a id="a-4z"></a>除欲解睡；<a id="a-50"></a>不作王家往返使命，<a id="a-51"></a>以此语彼，<a id="a-52"></a>以彼语此，<a id="a-53"></a>终不谀谄邪命自活，<a id="a-54"></a>亦不宣说王臣、<a id="a-55"></a>盗贼、<a id="a-56"></a>斗诤、<a id="a-57"></a>饮食、<a id="a-58"></a>国土饥馑恐怖、<a id="a-59"></a>丰乐安隐之事。<a id="a-5A"></a>善男子，<a id="a-5B"></a>是名菩萨摩诃萨息世讥嫌戒。<a id="a-5C"></a>善男子，<a id="a-5D"></a>菩萨摩诃萨坚持如是遮制之戒，<a id="a-5E"></a>与性重戒等无差别。</p>
  <p id="a5F">“善男子，<a id="a-5G"></a>菩萨摩诃萨受持如是诸禁戒已，<a id="a-5H"></a>作是愿言：<a id="a-5I"></a>‘宁以此身投于炽然猛火深坑，<a id="a-5J"></a>终不毁犯过去、<a id="a-5K"></a>未来、<a id="a-5L"></a>现在诸佛所制禁戒，<a id="a-5M"></a>与刹利、<a id="a-5N"></a>婆罗门、<a id="a-5O"></a>居士等女而行不净。<a id="a-5P"></a>’复次，<a id="a-5Q"></a>善男子，<a id="a-5R"></a>菩萨摩诃萨复作是愿：<a id="a-5S"></a>‘宁以热铁周匝缠身，<a id="a-5T"></a>终不敢以破戒之身而受信心檀越衣服。<a id="a-5U"></a>’复次，<a id="a-5V"></a>善男子，<a id="a-5W"></a>菩萨摩诃萨复作是愿：<a id="a-5X"></a>‘宁以此口吞热铁丸，<a id="a-5Y"></a>终不敢以毁戒之口而食信心檀越饮食。<a id="a-5Z"></a>’复次，<a id="a-5a"></a>善男子，<a id="a-5b"></a>菩萨摩诃萨复作是愿：<a id="a-5c"></a>‘宁卧此身大热铁上，<a id="a-5d"></a>终不敢以破戒之身受信心檀越床卧敷具。<a id="a-5e"></a>’复次，<a id="a-5f"></a>善男子，<a id="a-5g"></a>菩萨摩诃萨复作是愿：<a id="a-5h"></a>‘宁以此身受三百鉾，<a id="a-5i"></a>终不敢以毁戒之身而受信心檀越医药。<a id="a-5j"></a>’复次，<a id="a-5k"></a>善男子，<a id="a-5l"></a>菩萨摩诃萨复作是愿：<a id="a-5m"></a>‘宁以此身投热铁镬，<a id="a-5n"></a>终不敢以破戒之身受信心檀越房舍屋宅。<a id="a-5o"></a>’复次，<a id="a-5p"></a>善男子，<a id="a-5q"></a>菩萨摩诃萨复作是愿：<a id="a-5r"></a>‘宁以铁椎打碎此身，<a id="a-5s"></a>从头至足令如微尘，<a id="a-5t"></a>不以破戒受诸刹利、<a id="a-5u"></a>婆罗门、<a id="a-5v"></a>居士恭敬礼拜。<a id="a-5w"></a>’复次，<a id="a-5x"></a>善男子，<a id="a-5y"></a>菩萨摩诃萨复作是愿：<a id="a-5z"></a>‘宁以热铁挑其两目，<a id="a-60"></a>不以染心视他好色。<a id="a-61"></a>’复次，<a id="a-62"></a>善男子，<a id="a-63"></a>菩萨摩诃萨复作是愿：<a id="a-64"></a>‘宁以铁锥周遍刺身，<a id="a-65"></a>不以染心听好音声。<a id="a-66"></a>’复次，<a id="a-67"></a>善男子，<a id="a-68"></a>菩萨摩诃萨复作是愿：<a id="a-69"></a>‘宁以利刀割去其鼻，<a id="a-6A"></a>不以染心贪嗅诸香。<a id="a-6B"></a>’复次，<a id="a-6C"></a>善男子，<a id="a-6D"></a>菩萨摩诃萨复作是愿：<a id="a-6E"></a>‘宁以利刀割裂其舌，<a id="a-6F"></a>不以染心贪著美味。<a id="a-6G"></a>’复次，<a id="a-6H"></a>善男子，<a id="a-6I"></a>菩萨摩诃萨复作是愿：<a id="a-6J"></a>‘宁以利斧斩斫其身，<a id="a-6K"></a>不以染心贪著诸触。<a id="a-6L"></a>’何以故？<a id="a-6M"></a>以是因缘，<a id="a-6N"></a>能令行者堕于地狱、<a id="a-6O"></a>畜生、<a id="a-6P"></a>饿鬼。<a id="a-6Q"></a>迦葉，<a id="a-6R"></a>是名菩萨摩诃萨护持禁戒。<a id="a-6S"></a>菩萨摩诃萨护持如是诸禁戒已，<a id="a-6T"></a>悉以施与一切众生，<a id="a-6U"></a>以是因缘，<a id="a-6V"></a>愿令众生护持禁戒，<a id="a-6W"></a>得清净戒、<a id="a-6X"></a>善戒、<a id="a-6Y"></a>不缺戒、<a id="a-6Z"></a>不析戒、<a id="a-6a"></a>大乘戒、<a id="a-6b"></a>不退戒、<a id="a-6c"></a>随顺戒、<a id="a-6d"></a>毕竟戒、<a id="a-6e"></a>具足成就波罗蜜戒。</p>
  <p id="a6f">“善男子，<a id="a-6g"></a>菩萨摩诃萨修持如是清净戒时，<a id="a-6h"></a>即得住于初不动地。<a id="a-6i"></a>云何名为不动地耶？<a id="a-6j"></a>菩萨住是不动地中，<a id="a-6k"></a>不动不堕，<a id="a-6l"></a>不退不散。<a id="a-6m"></a>善男子，<a id="a-6n"></a>譬如须弥山，<a id="a-6o"></a>随蓝猛风不能令动堕落退散；<a id="a-6p"></a>菩萨摩诃萨住是地中亦复如是，<a id="a-6q"></a>不为色声香味所动，<a id="a-6r"></a>不堕地狱、<a id="a-6s"></a>畜生、<a id="a-6t"></a>饿鬼，<a id="a-6u"></a>不退声闻、<a id="a-6v"></a>辟支佛地，<a id="a-6w"></a>不为异见邪风所散而作邪命。<a id="a-6x"></a>复次，<a id="a-6y"></a>善男子，<a id="a-6z"></a>又不动者，<a id="a-70"></a>不为贪欲恚痴所动；<a id="a-71"></a>又不堕者，<a id="a-72"></a>不堕四重；<a id="a-73"></a>又不退者，<a id="a-74"></a>不退还家；<a id="a-75"></a>又不散者，<a id="a-76"></a>不为违逆大乘经者之所散坏。<a id="a-77"></a>复次，<a id="a-78"></a>善男子，<a id="a-79"></a>菩萨摩诃萨亦复不为诸烦恼魔之所倾动，<a id="a-7A"></a>不为阴魔所堕，<a id="a-7B"></a>乃至坐于道场菩提树下，<a id="a-7C"></a>虽有天魔不能令其退阿耨多罗三藐三菩提，<a id="a-7D"></a>亦复不为死魔所散。</p>
  <p id="a7E">“善男子，<a id="a-7F"></a>是名菩萨摩诃萨修习圣行。<a id="a-7G"></a>善男子，<a id="a-7H"></a>云何名为圣行？<a id="a-7I"></a>圣行者，<a id="a-7J"></a>佛及菩萨之所行故，<a id="a-7K"></a>故名圣行。<a id="a-7L"></a>以何等故名佛菩萨为圣人耶？<a id="a-7M"></a>如是等人有圣法故，<a id="a-7N"></a>常观诸法性空寂故，<a id="a-7O"></a>以是义故，<a id="a-7P"></a>故名圣人；<a id="a-7Q"></a>有圣戒故，<a id="a-7R"></a>故名圣人；<a id="a-7S"></a>有圣定慧故，<a id="a-7T"></a>故名圣人；<a id="a-7U"></a>有七圣财，<a id="a-7V"></a>所谓信、<a id="a-7W"></a>戒、<a id="a-7X"></a>惭、<a id="a-7Y"></a>愧、<a id="a-7Z"></a>多闻、<a id="a-7a"></a>智慧、<a id="a-7b"></a>舍离故，<a id="a-7c"></a>故名圣人；<a id="a-7d"></a>有七圣觉故，<a id="a-7e"></a>故名圣人。<a id="a-7f"></a>以是义故，<a id="a-7g"></a>复名圣行。</p>
  <p id="a7h">“复次，<a id="a-7i"></a>善男子，<a id="a-7j"></a>菩萨摩诃萨圣行者，<a id="a-7k"></a>观察是身，<a id="a-7l"></a>从头至足，<a id="a-7m"></a>其中唯有发毛爪齿、<a id="a-7n"></a>不净垢秽、<a id="a-7o"></a>皮肉筋骨、<a id="a-7p"></a>脾肾心肺、<a id="a-7q"></a>肝胆肠胃、<a id="a-7r"></a>生熟二藏、<a id="a-7s"></a>大小便利、<a id="a-7t"></a>涕唾目泪、<a id="a-7u"></a>肪膏脑膜、<a id="a-7v"></a>骨髓脓血、<a id="a-7w"></a>脑骸诸脉。<a id="a-7x"></a>菩萨如是专念观时：<a id="a-7y"></a>‘谁有是我？<a id="a-7z"></a>我为属谁？<a id="a-80"></a>住在何处？<a id="a-81"></a>谁属于我？<a id="a-82"></a>’复作是念：<a id="a-83"></a>‘骨是我耶？<a id="a-84"></a>离骨是耶？<a id="a-85"></a>’菩萨尔时除去皮肉，<a id="a-86"></a>唯观白骨，<a id="a-87"></a>复作是念：<a id="a-88"></a>‘骨色相异，<a id="a-89"></a>所谓青黄白色、<a id="a-8A"></a>鸽色，<a id="a-8B"></a>如是骨相亦复非我。<a id="a-8C"></a>何以故？<a id="a-8D"></a>我者亦非青黄白色及以鸽色。<a id="a-8E"></a>’菩萨系心作是观时，<a id="a-8F"></a>即得断除一切色欲。</p>
  <p id="a8G">“复作是念：<a id="a-8H"></a>‘如是骨者从因缘生。<a id="a-8I"></a>依因足骨以拄踝骨，<a id="a-8J"></a>依因踝骨以拄[跳-兆+尃]骨，<a id="a-8K"></a>依因[跳-兆+尃]骨以拄膝骨，<a id="a-8L"></a>依因膝骨以拄髀骨，<a id="a-8M"></a>依因髀骨以拄臗骨，<a id="a-8N"></a>依因臗骨以拄腰骨，<a id="a-8O"></a>依因腰骨以拄脊骨，<a id="a-8P"></a>依因脊骨以拄肋骨；<a id="a-8Q"></a>复因脊骨上拄项骨，<a id="a-8R"></a>依因项骨以拄颔骨，<a id="a-8S"></a>依因颔骨以拄牙齿，<a id="a-8T"></a>上有髑髅；<a id="a-8U"></a>复因项骨以拄肩骨，<a id="a-8V"></a>依因肩骨以拄臂骨，<a id="a-8W"></a>依因臂骨以拄腕骨，<a id="a-8X"></a>依因腕骨以拄掌骨，<a id="a-8Y"></a>依因掌骨以拄指骨。<a id="a-8Z"></a>’菩萨摩诃萨如是观时，<a id="a-8a"></a>身所有骨一切分离，<a id="a-8b"></a>得是观已即断三欲：<a id="a-8c"></a>一、<a id="a-8d"></a>形貌欲，<a id="a-8e"></a>二、<a id="a-8f"></a>姿态欲，<a id="a-8g"></a>三、<a id="a-8h"></a>细触欲。</p>
  <p id="a8i">“菩萨摩诃萨观青骨时，<a id="a-8j"></a>见此大地，<a id="a-8k"></a>东西南北、<a id="a-8l"></a>四维、<a id="a-8m"></a>上下悉皆青相。<a id="a-8n"></a>如青色观，<a id="a-8o"></a>黄白鸽色亦复如是。<a id="a-8p"></a>菩萨摩诃萨作是观时，<a id="a-8q"></a>眉间即出青黄赤白鸽等色光。<a id="a-8r"></a>菩萨于是一一诸光明中见有佛像，<a id="a-8s"></a>见已即问：<a id="a-8t"></a>‘如此身者，<a id="a-8u"></a>不净因缘和合共成，<a id="a-8v"></a>云何而得坐起行住、<a id="a-8w"></a>屈伸俯仰、<a id="a-8x"></a>视瞬喘息、<a id="a-8y"></a>悲泣喜笑？<a id="a-8z"></a>此中无主，<a id="a-90"></a>谁使之尔？<a id="a-91"></a>’作是问已，<a id="a-92"></a>光中诸佛忽然不现。<a id="a-93"></a>复作是念：<a id="a-94"></a>‘或识是我，<a id="a-95"></a>故使诸佛不为我说。<a id="a-96"></a>’复观此识，<a id="a-97"></a>次第生灭犹如流水，<a id="a-98"></a>亦复非我。<a id="a-99"></a>复作是念：<a id="a-9A"></a>‘若识非我，<a id="a-9B"></a>出息入息或能是我。<a id="a-9C"></a>’复作是念：<a id="a-9D"></a>‘是出入息直是风性，<a id="a-9E"></a>而是风性乃是四大，<a id="a-9F"></a>四大之中，<a id="a-9G"></a>何者是我？<a id="a-9H"></a>地性非我，<a id="a-9I"></a>水火风性亦复非我。<a id="a-9J"></a>’复作是念：<a id="a-9K"></a>‘此身一切悉无有我，<a id="a-9L"></a>唯有心风，<a id="a-9M"></a>因缘和合，<a id="a-9N"></a>示现种种所作事业。<a id="a-9O"></a>譬如咒力幻术所作，<a id="a-9P"></a>亦如箜篌随意出声。<a id="a-9Q"></a>是故此身如是不净，<a id="a-9R"></a>假众因缘和合共成，<a id="a-9S"></a>当于何处而生贪欲？<a id="a-9T"></a>若被骂辱，<a id="a-9U"></a>复于何处而生瞋恚？<a id="a-9V"></a>如我此身三十六物不净臭秽，<a id="a-9W"></a>何处当有受骂辱者？<a id="a-9X"></a>’若闻其骂，<a id="a-9Y"></a>即便思惟：<a id="a-9Z"></a>‘以何音声而见骂耶？<a id="a-9a"></a>一一音声不能见骂，<a id="a-9b"></a>若一不能，<a id="a-9c"></a>众多亦尔，<a id="a-9d"></a>以是义故，<a id="a-9e"></a>不应生瞋。<a id="a-9f"></a>’若他来打，<a id="a-9g"></a>亦应思惟：<a id="a-9h"></a>‘如是打者，<a id="a-9i"></a>从何而生？<a id="a-9j"></a>’复作是念：<a id="a-9k"></a>‘因手刀杖及以我身故得名打。<a id="a-9l"></a>我今何缘横瞋于他？<a id="a-9m"></a>乃是我身自招此咎，<a id="a-9n"></a>以我受是五阴身故。<a id="a-9o"></a>譬如因的则有箭中，<a id="a-9p"></a>我身亦尔，<a id="a-9q"></a>有身有打。<a id="a-9r"></a>我若不忍，<a id="a-9s"></a>心则散乱；<a id="a-9t"></a>心若散乱，<a id="a-9u"></a>则失正念；<a id="a-9v"></a>若失正念，<a id="a-9w"></a>则不能观善不善义；<a id="a-9x"></a>若不能观善不善义，<a id="a-9y"></a>则行恶法；<a id="a-9z"></a>恶法因缘，<a id="a-A0"></a>则堕地狱、<a id="a-A1"></a>畜生、<a id="a-A2"></a>饿鬼。<a id="a-A3"></a>’菩萨尔时作是观已，<a id="a-A4"></a>得四念处；<a id="a-A5"></a>得四念处已，<a id="a-A6"></a>则得住于堪忍地中。<a id="a-A7"></a>菩萨摩诃萨住是地已，<a id="a-A8"></a>则能堪忍贪欲恚痴，<a id="a-A9"></a>亦能堪忍寒热饥渴、<a id="a-AA"></a>蚊虻蚤虱、<a id="a-AB"></a>暴风恶触、<a id="a-AC"></a>种种疾疫、<a id="a-AD"></a>恶口骂詈、<a id="a-AE"></a>挝打楚挞，<a id="a-AF"></a>身心苦恼一切能忍，<a id="a-AG"></a>是故名为住堪忍地。<a id="a-AH"></a>”</p>
  <p id="aAI">迦葉菩萨白佛言：<a id="a-AJ"></a>“世尊，<a id="a-AK"></a>菩萨未得住不动地净持戒时，<a id="a-AL"></a>颇有因缘得破戒不？<a id="a-AM"></a>”</p>
  <p id="aAN">“善男子，<a id="a-AO"></a>菩萨未得住不动地，<a id="a-AP"></a>有因缘故可得破戒。<a id="a-AQ"></a>”</p>
  <p id="aAR">迦葉言：<a id="a-AS"></a>“唯然，<a id="a-AT"></a>世尊，<a id="a-AU"></a>何者是耶？<a id="a-AV"></a>”</p>
  <p id="aAW">佛告迦葉：<a id="a-AX"></a>“若有菩萨知以破戒因缘，<a id="a-AY"></a>则能令人受持爱乐大乘经典，<a id="a-AZ"></a>又能令其读诵通利，<a id="a-Aa"></a>书写经卷，<a id="a-Ab"></a>广为他说，<a id="a-Ac"></a>不退转于阿耨多罗三藐三菩提，<a id="a-Ad"></a>为如是故故得破戒。<a id="a-Ae"></a>菩萨尔时应作是念：<a id="a-Af"></a>‘我宁一劫若减一劫，<a id="a-Ag"></a>堕阿鼻地狱受此罪报，<a id="a-Ah"></a>要令是人不退转于阿耨多罗三藐三菩提。<a id="a-Ai"></a>’迦葉，<a id="a-Aj"></a>以是因缘，<a id="a-Ak"></a>菩萨摩诃萨得毁净戒。<a id="a-Al"></a>”</p>
  <p id="aAm">尔时，<a id="a-An"></a>文殊师利菩萨白佛言：<a id="a-Ao"></a>“世尊，<a id="a-Ap"></a>若有菩萨摄取护持如是之人，<a id="a-Aq"></a>令不退转菩提之心，<a id="a-Ar"></a>为是毁戒，<a id="a-As"></a>若堕阿鼻地狱，<a id="a-At"></a>无有是处。<a id="a-Au"></a>”</p>
  <p id="aAv">尔时，<a id="a-Aw"></a>佛赞文殊师利：<a id="a-Ax"></a>“善哉！<a id="a-Ay"></a>善哉！<a id="a-Az"></a>如汝所说。<a id="a-B0"></a>我念往昔，<a id="a-B1"></a>于阎浮提作大国王，<a id="a-B2"></a>名曰仙预，<a id="a-B3"></a>爱念敬重大乘经典，<a id="a-B4"></a>其心纯善，<a id="a-B5"></a>无有粗恶、<a id="a-B6"></a>嫉妒、<a id="a-B7"></a>悭吝，<a id="a-B8"></a>口常宣说爱语善语，<a id="a-B9"></a>身常摄护贫穷孤独，<a id="a-BA"></a>布施精进无有休废。<a id="a-BB"></a>时世无佛、<a id="a-BC"></a>声闻、<a id="a-BD"></a>缘觉。<a id="a-BE"></a>我于尔时爱乐大乘方等经典，<a id="a-BF"></a>十二年中事婆罗门供给所须。<a id="a-BG"></a>过十二年施安已讫，<a id="a-BH"></a>即作是言：<a id="a-BI"></a>‘师等今应发阿耨多罗三藐三菩提心。<a id="a-BJ"></a>’婆罗门言：<a id="a-BK"></a>‘大王，<a id="a-BL"></a>菩提之性是无所有，<a id="a-BM"></a>大乘经典亦复如是。<a id="a-BN"></a>大王云何乃欲令人同于虚空？<a id="a-BO"></a>’善男子，<a id="a-BP"></a>我于尔时心重大乘，<a id="a-BQ"></a>闻婆罗门诽谤方等，<a id="a-BR"></a>闻已即时断其命根。<a id="a-BS"></a>善男子，<a id="a-BT"></a>以是因缘，<a id="a-BU"></a>从是已来不堕地狱。<a id="a-BV"></a>善男子，<a id="a-BW"></a>拥护摄持大乘经典，<a id="a-BX"></a>乃有如是无量势力。</p>
  <p id="aBY">“复次，<a id="a-BZ"></a>迦葉，<a id="a-Ba"></a>又有圣行，<a id="a-Bb"></a>所谓四圣谛，<a id="a-Bc"></a>苦、<a id="a-Bd"></a>集、<a id="a-Be"></a>灭、<a id="a-Bf"></a>道。<a id="a-Bg"></a>迦葉，<a id="a-Bh"></a>苦者逼迫相，<a id="a-Bi"></a>集者能生长相，<a id="a-Bj"></a>灭者寂灭相，<a id="a-Bk"></a>道者大乘相。<a id="a-Bl"></a>复次，<a id="a-Bm"></a>善男子，<a id="a-Bn"></a>苦者现相，<a id="a-Bo"></a>集者转相，<a id="a-Bp"></a>灭者除相，<a id="a-Bq"></a>道者能除相。<a id="a-Br"></a>复次，<a id="a-Bs"></a>善男子，<a id="a-Bt"></a>苦者有三相：<a id="a-Bu"></a>苦苦相、<a id="a-Bv"></a>行苦相、<a id="a-Bw"></a>坏苦相；<a id="a-Bx"></a>集者，<a id="a-By"></a>二十五有；<a id="a-Bz"></a>灭者，<a id="a-C0"></a>灭二十五有；<a id="a-C1"></a>道者，<a id="a-C2"></a>修戒、<a id="a-C3"></a>定、<a id="a-C4"></a>慧。<a id="a-C5"></a>复次，<a id="a-C6"></a>善男子，<a id="a-C7"></a>有漏法者有二种，<a id="a-C8"></a>有因有果；<a id="a-C9"></a>无漏法者亦有二种，<a id="a-CA"></a>有因有果。<a id="a-CB"></a>有漏果者，<a id="a-CC"></a>是则名苦；<a id="a-CD"></a>有漏因者，<a id="a-CE"></a>则名为集；<a id="a-CF"></a>无漏果者，<a id="a-CG"></a>则名为灭；<a id="a-CH"></a>无漏因者，<a id="a-CI"></a>则名为道。</p>
  <p id="aCJ">“复次，<a id="a-CK"></a>善男子，<a id="a-CL"></a>八相名苦，<a id="a-CM"></a>所谓生苦、<a id="a-CN"></a>老苦、<a id="a-CO"></a>病苦、<a id="a-CP"></a>死苦、<a id="a-CQ"></a>爱别离苦、<a id="a-CR"></a>怨憎会苦、<a id="a-CS"></a>求不得苦、<a id="a-CT"></a>五盛阴苦；<a id="a-CU"></a>能生如是八苦法者，<a id="a-CV"></a>是名为集；<a id="a-CW"></a>无有如是八法之处，<a id="a-CX"></a>是名为灭；<a id="a-CY"></a>十力、<a id="a-CZ"></a>四无所畏、<a id="a-Ca"></a>三念处、<a id="a-Cb"></a>大悲，<a id="a-Cc"></a>是名为道。</p>
  <p id="aCd">“善男子，<a id="a-Ce"></a>生者出相，<a id="a-Cf"></a>所谓五种：<a id="a-Cg"></a>一者、<a id="a-Ch"></a>初出，<a id="a-Ci"></a>二者、<a id="a-Cj"></a>至终，<a id="a-Ck"></a>三者、<a id="a-Cl"></a>增长，<a id="a-Cm"></a>四者、<a id="a-Cn"></a>出胎，<a id="a-Co"></a>五者、<a id="a-Cp"></a>种类生。</p>
  <p id="aCq">“何等为老？<a id="a-Cr"></a>老有二种：<a id="a-Cs"></a>一、<a id="a-Ct"></a>念念老，<a id="a-Cu"></a>二、<a id="a-Cv"></a>终身老。<a id="a-Cw"></a>复有二种：<a id="a-Cx"></a>一、<a id="a-Cy"></a>增长老，<a id="a-Cz"></a>二、<a id="a-D0"></a>灭坏老。<a id="a-D1"></a>是名为老。</p>
  <p id="aD2">“云何为病？<a id="a-D3"></a>病谓四大毒蛇互不调适，<a id="a-D4"></a>亦有二种：<a id="a-D5"></a>一者、<a id="a-D6"></a>身病，<a id="a-D7"></a>二者、<a id="a-D8"></a>心病。<a id="a-D9"></a>身病有五：<a id="a-DA"></a>一者、<a id="a-DB"></a>因水，<a id="a-DC"></a>二者、<a id="a-DD"></a>因风，<a id="a-DE"></a>三者、<a id="a-DF"></a>因热，<a id="a-DG"></a>四者、<a id="a-DH"></a>杂病，<a id="a-DI"></a>五者、<a id="a-DJ"></a>客病。<a id="a-DK"></a>客病有四：<a id="a-DL"></a>一者、<a id="a-DM"></a>非分强作，<a id="a-DN"></a>二者、<a id="a-DO"></a>忘误堕落，<a id="a-DP"></a>三者、<a id="a-DQ"></a>刀杖瓦石，<a id="a-DR"></a>四者、<a id="a-DS"></a>鬼魅所著。<a id="a-DT"></a>心病亦有四种：<a id="a-DU"></a>一者、<a id="a-DV"></a>踊跃，<a id="a-DW"></a>二者、<a id="a-DX"></a>恐怖，<a id="a-DY"></a>三者、<a id="a-DZ"></a>忧愁，<a id="a-Da"></a>四者、<a id="a-Db"></a>愚痴。<a id="a-Dc"></a>复次，<a id="a-Dd"></a>善男子，<a id="a-De"></a>身心之病凡有三种。<a id="a-Df"></a>何等为三？<a id="a-Dg"></a>一者、<a id="a-Dh"></a>业报，<a id="a-Di"></a>二者、<a id="a-Dj"></a>不得远离恶对，<a id="a-Dk"></a>三者、<a id="a-Dl"></a>时节代谢。<a id="a-Dm"></a>生如是等因缘、<a id="a-Dn"></a>名字、<a id="a-Do"></a>受分别病。<a id="a-Dp"></a>因缘者，<a id="a-Dq"></a>风等诸病；<a id="a-Dr"></a>名字者，<a id="a-Ds"></a>心闷肺胀、<a id="a-Dt"></a>上气嗽逆、<a id="a-Du"></a>心惊下痢；<a id="a-Dv"></a>受分别者，<a id="a-Dw"></a>头痛、<a id="a-Dx"></a>目痛、<a id="a-Dy"></a>手足等痛。<a id="a-Dz"></a>是名为病。</p>
  <p id="aE0">“何等为死？<a id="a-E1"></a>死者，<a id="a-E2"></a>舍所受身。<a id="a-E3"></a>舍所受身亦有二种：<a id="a-E4"></a>一、<a id="a-E5"></a>命尽死，<a id="a-E6"></a>二、<a id="a-E7"></a>外缘死。<a id="a-E8"></a>命尽死者亦有三种：<a id="a-E9"></a>一者、<a id="a-EA"></a>命尽非是福尽，<a id="a-EB"></a>二者、<a id="a-EC"></a>福尽非是命尽，<a id="a-ED"></a>三者、<a id="a-EE"></a>福命俱尽。<a id="a-EF"></a>外缘死者亦有三种：<a id="a-EG"></a>一者、<a id="a-EH"></a>非分自害死，<a id="a-EI"></a>二者、<a id="a-EJ"></a>横为他死，<a id="a-EK"></a>三者、<a id="a-EL"></a>俱死。<a id="a-EM"></a>又有三种死：<a id="a-EN"></a>一、<a id="a-EO"></a>放逸死，<a id="a-EP"></a>二、<a id="a-EQ"></a>破戒死，<a id="a-ER"></a>三、<a id="a-ES"></a>坏命根死。<a id="a-ET"></a>何等名为放逸死？<a id="a-EU"></a>若有诽谤大乘方等般若波罗蜜，<a id="a-EV"></a>是名放逸死。<a id="a-EW"></a>何等名为破戒死耶？<a id="a-EX"></a>毁犯去来现在诸佛所制禁戒，<a id="a-EY"></a>是名破戒死。<a id="a-EZ"></a>何等名为坏命根死？<a id="a-Ea"></a>舍五阴身，<a id="a-Eb"></a>是名坏命根死。<a id="a-Ec"></a>如是名曰死为大苦。</p>
  <p id="aEd">“何等名为爱别离苦？<a id="a-Ee"></a>所爱之物破坏离散。<a id="a-Ef"></a>所爱之物破坏离散亦有二种：<a id="a-Eg"></a>一者、<a id="a-Eh"></a>人中五阴坏，<a id="a-Ei"></a>二者、<a id="a-Ej"></a>天中五阴坏。<a id="a-Ek"></a>如是人天所爱五阴分别校计有无量种，<a id="a-El"></a>是名爱别离苦。</p>
  <p id="aEm">“何等名为怨憎会苦？<a id="a-En"></a>所不爱者而共聚集。<a id="a-Eo"></a>所不爱者而共聚集亦有三种：<a id="a-Ep"></a>所谓地狱、<a id="a-Eq"></a>饿鬼、<a id="a-Er"></a>畜生。<a id="a-Es"></a>如是三趣分别校计有无量种，<a id="a-Et"></a>如是则名怨憎会苦。</p>
  <p id="aEu">“何等名为求不得苦？<a id="a-Ev"></a>求不得苦亦有二种：<a id="a-Ew"></a>一者、<a id="a-Ex"></a>所希望处求不能得，<a id="a-Ey"></a>二者、<a id="a-Ez"></a>多用功力不得果报。<a id="a-F0"></a>如是则名求不得苦。</p>
  <p id="aF1">“何等名为五盛阴苦？<a id="a-F2"></a>五盛阴苦者，<a id="a-F3"></a>生苦、<a id="a-F4"></a>老苦、<a id="a-F5"></a>病苦、<a id="a-F6"></a>死苦、<a id="a-F7"></a>爱别离苦、<a id="a-F8"></a>怨憎会苦、<a id="a-F9"></a>求不得苦，<a id="a-FA"></a>是故名为五盛阴苦。</p>
  <p id="aFB">“迦葉，<a id="a-FC"></a>生之根本，<a id="a-FD"></a>凡有如是七种之苦，<a id="a-FE"></a>老苦乃至五盛阴苦。<a id="a-FF"></a>迦葉，<a id="a-FG"></a>夫衰老者，<a id="a-FH"></a>非一切有。<a id="a-FI"></a>佛及诸天，<a id="a-FJ"></a>一向定无。<a id="a-FK"></a>人中不定，<a id="a-FL"></a>或有或无。<a id="a-FM"></a>迦葉，<a id="a-FN"></a>三界受身，<a id="a-FO"></a>无不有生，<a id="a-FP"></a>老不必定，<a id="a-FQ"></a>是故一切生为根本。<a id="a-FR"></a>迦葉，<a id="a-FS"></a>世间众生颠倒覆心，<a id="a-FT"></a>贪著生相，<a id="a-FU"></a>厌患老死；<a id="a-FV"></a>菩萨不尔，<a id="a-FW"></a>观于初生，<a id="a-FX"></a>已见过患。</p>
  <p id="aFY">“迦葉，<a id="a-FZ"></a>如有女人入于他舍。<a id="a-Fa"></a>是女端正颜貌美丽，<a id="a-Fb"></a>以好璎珞庄严其身。<a id="a-Fc"></a>主人见已，<a id="a-Fd"></a>即便问言：<a id="a-Fe"></a>‘汝字何等？<a id="a-Ff"></a>系属于谁？<a id="a-Fg"></a>’女人答言：<a id="a-Fh"></a>‘我身即是功德大天。<a id="a-Fi"></a>’主人问言：<a id="a-Fj"></a>‘汝所至处，<a id="a-Fk"></a>为何所作？<a id="a-Fl"></a>’女天答言：<a id="a-Fm"></a>‘我所至处，<a id="a-Fn"></a>能与种种金、<a id="a-Fo"></a>银、<a id="a-Fp"></a>琉璃、<a id="a-Fq"></a>玻瓈、<a id="a-Fr"></a>真珠、<a id="a-Fs"></a>珊瑚、<a id="a-Ft"></a>琥珀、<a id="a-Fu"></a>砗磲、<a id="a-Fv"></a>玛瑙、<a id="a-Fw"></a>象马车乘、<a id="a-Fx"></a>奴婢仆使。<a id="a-Fy"></a>’主人闻已，<a id="a-Fz"></a>心生欢喜踊跃无量：<a id="a-G0"></a>‘我今福德故令汝来至我舍宅。<a id="a-G1"></a>’即便烧香，<a id="a-G2"></a>散华供养，<a id="a-G3"></a>恭敬礼拜。<a id="a-G4"></a>复于门外更见一女，<a id="a-G5"></a>其形丑陋，<a id="a-G6"></a>衣裳弊坏，<a id="a-G7"></a>多诸垢腻，<a id="a-G8"></a>皮肤皴裂，<a id="a-G9"></a>其色艾白。<a id="a-GA"></a>见已问言：<a id="a-GB"></a>‘汝字何等？<a id="a-GC"></a>系属于谁？<a id="a-GD"></a>’女人答言：<a id="a-GE"></a>‘我字黑闇。<a id="a-GF"></a>’复问：<a id="a-GG"></a>‘何故名为黑闇？<a id="a-GH"></a>’女人答言：<a id="a-GI"></a>‘我所行处，<a id="a-GJ"></a>能令其家所有财宝一切衰耗。<a id="a-GK"></a>’主人闻已，<a id="a-GL"></a>即持利刀，<a id="a-GM"></a>作如是言：<a id="a-GN"></a>‘汝若不去，<a id="a-GO"></a>当断汝命。<a id="a-GP"></a>’女人答言：<a id="a-GQ"></a>‘汝甚愚痴，<a id="a-GR"></a>无有智慧。<a id="a-GS"></a>’主人问言：<a id="a-GT"></a>‘何故名我痴无智慧？<a id="a-GU"></a>’女人答言：<a id="a-GV"></a>‘汝家中者即是我姊，<a id="a-GW"></a>我常与姊进止共俱。<a id="a-GX"></a>汝若驱我，<a id="a-GY"></a>亦当驱姊。<a id="a-GZ"></a>’主人还入问功德天：<a id="a-Ga"></a>‘外有一女，<a id="a-Gb"></a>云是汝妹，<a id="a-Gc"></a>实为是不？<a id="a-Gd"></a>’功德天言：<a id="a-Ge"></a>‘实是我妹。<a id="a-Gf"></a>我与此妹行住共俱，<a id="a-Gg"></a>未曾相离。<a id="a-Gh"></a>随所住处，<a id="a-Gi"></a>我常作好，<a id="a-Gj"></a>彼常作恶；<a id="a-Gk"></a>我作利益，<a id="a-Gl"></a>彼作衰损。<a id="a-Gm"></a>若爱我者，<a id="a-Gn"></a>亦应爱彼；<a id="a-Go"></a>若见恭敬，<a id="a-Gp"></a>亦应敬彼。<a id="a-Gq"></a>’主人即言：<a id="a-Gr"></a>‘若有如是好恶事者，<a id="a-Gs"></a>我皆不用，<a id="a-Gt"></a>各随意去。<a id="a-Gu"></a>’是时二女便共相将，<a id="a-Gv"></a>还其所止。<a id="a-Gw"></a>尔时，<a id="a-Gx"></a>主人见其还去，<a id="a-Gy"></a>心生欢喜，<a id="a-Gz"></a>踊跃无量。<a id="a-H0"></a>是时，<a id="a-H1"></a>二女复共相随至一贫家。<a id="a-H2"></a>贫人见已，<a id="a-H3"></a>心生欢喜，<a id="a-H4"></a>即请之言：<a id="a-H5"></a>‘从今已往，<a id="a-H6"></a>愿汝二人常住我家。<a id="a-H7"></a>’功德天言：<a id="a-H8"></a>‘我等先已为他所驱，<a id="a-H9"></a>汝复何缘俱请我住。<a id="a-HA"></a>’贫人答言：<a id="a-HB"></a>‘汝今念我，<a id="a-HC"></a>我以汝故复当敬彼，<a id="a-HD"></a>是故俱请令住我家。<a id="a-HE"></a>’迦葉，<a id="a-HF"></a>菩萨摩诃萨亦复如是，<a id="a-HG"></a>不愿生天，<a id="a-HH"></a>以生当有老病死故，<a id="a-HI"></a>是以俱弃曾无受心。<a id="a-HJ"></a>凡夫愚人不知老病死等过患，<a id="a-HK"></a>是故贪受生死二法。</p>
  <p id="aHL">“复次，<a id="a-HM"></a>迦葉，<a id="a-HN"></a>如婆罗门幼稚童子，<a id="a-HO"></a>为饥所逼，<a id="a-HP"></a>见人粪中有庵罗果即便取之。<a id="a-HQ"></a>有智见已，<a id="a-HR"></a>呵责之言：<a id="a-HS"></a>‘汝婆罗门，<a id="a-HT"></a>种姓清净，<a id="a-HU"></a>何故取是粪中秽果？<a id="a-HV"></a>’童子闻已，<a id="a-HW"></a>赮然有愧，<a id="a-HX"></a>即答之言：<a id="a-HY"></a>‘我实不食，<a id="a-HZ"></a>为欲洗净，<a id="a-Ha"></a>还弃舍之。<a id="a-Hb"></a>’智者语言：<a id="a-Hc"></a>‘汝大愚痴，<a id="a-Hd"></a>若还弃者，<a id="a-He"></a>本不应取。<a id="a-Hf"></a>’善男子，<a id="a-Hg"></a>菩萨摩诃萨亦复如是，<a id="a-Hh"></a>于此生分不受不舍，<a id="a-Hi"></a>如彼智者呵责童子。<a id="a-Hj"></a>凡夫之人欣生恶死，<a id="a-Hk"></a>如彼童子取果还弃。</p>
  <p id="aHl">“复次，<a id="a-Hm"></a>迦葉，<a id="a-Hn"></a>譬如有人四衢道头器盛满食，<a id="a-Ho"></a>色香味具而欲卖之。<a id="a-Hp"></a>有人远来，<a id="a-Hq"></a>饥虚羸乏，<a id="a-Hr"></a>见其饭食色香味具，<a id="a-Hs"></a>即指问言：<a id="a-Ht"></a>‘此是何物？<a id="a-Hu"></a>’食主答言：<a id="a-Hv"></a>‘此是上食，<a id="a-Hw"></a>色香味具。<a id="a-Hx"></a>若食此食，<a id="a-Hy"></a>得色得力，<a id="a-Hz"></a>能除饥渴，<a id="a-I0"></a>得见诸天；<a id="a-I1"></a>唯有一患，<a id="a-I2"></a>所谓命终。<a id="a-I3"></a>’是人闻已，<a id="a-I4"></a>即作是念：<a id="a-I5"></a>‘我今不用色、<a id="a-I6"></a>力、<a id="a-I7"></a>见天，<a id="a-I8"></a>亦不用死。<a id="a-I9"></a>’即作是言：<a id="a-IA"></a>‘食是食已若命终者，<a id="a-IB"></a>汝今何为于此卖之？<a id="a-IC"></a>’食主答言：<a id="a-ID"></a>‘有智之人终不肯买。<a id="a-IE"></a>唯有愚人，<a id="a-IF"></a>不知是事，<a id="a-IG"></a>多与我价，<a id="a-IH"></a>贪而食之。<a id="a-II"></a>’善男子，<a id="a-IJ"></a>菩萨摩诃萨亦复如是，<a id="a-IK"></a>不愿生天、<a id="a-IL"></a>得色、<a id="a-IM"></a>得力、<a id="a-IN"></a>见于诸天。<a id="a-IO"></a>何以故？<a id="a-IP"></a>以其不免诸苦恼故。<a id="a-IQ"></a>凡夫愚痴，<a id="a-IR"></a>随有生处皆悉贪爱，<a id="a-IS"></a>以其不见老病死故。</p>
  <p id="aIT">“复次，<a id="a-IU"></a>善男子，<a id="a-IV"></a>譬如毒树根能杀人，<a id="a-IW"></a>枝干、<a id="a-IX"></a>茎节、<a id="a-IY"></a>皮叶、<a id="a-IZ"></a>华实悉亦能杀。<a id="a-Ia"></a>善男子，<a id="a-Ib"></a>二十五有受生之处，<a id="a-Ic"></a>所受五阴亦复如是，<a id="a-Id"></a>一切能杀。</p>
  <p id="aIe">“复次，<a id="a-If"></a>迦葉，<a id="a-Ig"></a>譬如粪秽多少俱臭。<a id="a-Ih"></a>善男子，<a id="a-Ii"></a>生亦如是，<a id="a-Ij"></a>设寿八万下至十岁，<a id="a-Ik"></a>俱亦受苦。</p>
  <p id="aIl">“复次，<a id="a-Im"></a>迦葉，<a id="a-In"></a>譬如崄岸，<a id="a-Io"></a>上有草覆，<a id="a-Ip"></a>于彼岸边多有甘露，<a id="a-Iq"></a>若有食者，<a id="a-Ir"></a>寿天千年，<a id="a-Is"></a>永除诸病，<a id="a-It"></a>安隐快乐。<a id="a-Iu"></a>凡夫愚人贪其味故，<a id="a-Iv"></a>不知其下有大深坑，<a id="a-Iw"></a>即前欲取，<a id="a-Ix"></a>不觉脚跌堕坑而死；<a id="a-Iy"></a>智者知已，<a id="a-Iz"></a>舍离远去。<a id="a-J0"></a>善男子，<a id="a-J1"></a>菩萨摩诃萨亦复如是，<a id="a-J2"></a>尚不欲受天上妙食，<a id="a-J3"></a>况复人中？<a id="a-J4"></a>凡夫之人乃于地狱吞啖铁丸，<a id="a-J5"></a>况复人天上妙肴馔而能不食？</p>
  <p id="aJ6">“迦葉，<a id="a-J7"></a>以如是譬及余无量无边譬喻，<a id="a-J8"></a>当知是生实为大苦。</p>
  <p id="aJ9">“迦葉，<a id="a-JA"></a>是名菩萨住于大乘《大涅槃经》观于生苦。</p>
  <p id="aJB">“迦葉，<a id="a-JC"></a>云何菩萨摩诃萨于是大乘《大涅槃经》观于老苦？<a id="a-JD"></a>老者，<a id="a-JE"></a>能为嗽逆上气，<a id="a-JF"></a>能坏勇力、<a id="a-JG"></a>忆念进持、<a id="a-JH"></a>盛年快乐、<a id="a-JI"></a>憍慢贡高、<a id="a-JJ"></a>安隐自恣，<a id="a-JK"></a>能作背偻、<a id="a-JL"></a>懈怠懒堕、<a id="a-JM"></a>为他所轻。</p>
  <p id="aJN">“迦葉，<a id="a-JO"></a>譬如池水，<a id="a-JP"></a>莲华满中，<a id="a-JQ"></a>开敷鲜荣，<a id="a-JR"></a>甚可爱乐，<a id="a-JS"></a>值天降雹，<a id="a-JT"></a>悉皆破坏。<a id="a-JU"></a>善男子，<a id="a-JV"></a>老亦如是，<a id="a-JW"></a>悉能破坏盛壮好色。</p>
  <p id="aJX">“复次，<a id="a-JY"></a>迦葉，<a id="a-JZ"></a>譬如国王，<a id="a-Ja"></a>有一智臣善知兵法，<a id="a-Jb"></a>有敌国王拒逆不顺，<a id="a-Jc"></a>王遣此臣往讨伐之，<a id="a-Jd"></a>即便擒获将来诣王；<a id="a-Je"></a>老亦如是，<a id="a-Jf"></a>擒获壮色，<a id="a-Jg"></a>将付死王。</p>
  <p id="aJh">“复次，<a id="a-Ji"></a>迦葉，<a id="a-Jj"></a>譬如折轴无所复用；<a id="a-Jk"></a>老亦如是，<a id="a-Jl"></a>无所复用。</p>
  <p id="aJm">“复次，<a id="a-Jn"></a>迦葉，<a id="a-Jo"></a>如大富家，<a id="a-Jp"></a>多有财宝、<a id="a-Jq"></a>金银、<a id="a-Jr"></a>琉璃、<a id="a-Js"></a>珊瑚、<a id="a-Jt"></a>琥珀、<a id="a-Ju"></a>砗磲、<a id="a-Jv"></a>玛瑙，<a id="a-Jw"></a>有诸怨贼若入其家，<a id="a-Jx"></a>即能劫夺悉令空尽。<a id="a-Jy"></a>善男子，<a id="a-Jz"></a>盛年好色亦复如是，<a id="a-K0"></a>常为老贼之所劫夺。</p>
  <p id="aK1">“复次，<a id="a-K2"></a>迦葉，<a id="a-K3"></a>譬如贫人，<a id="a-K4"></a>贪著上膳细软衣裳，<a id="a-K5"></a>虽复希望而不能得。<a id="a-K6"></a>善男子，<a id="a-K7"></a>老亦如是，<a id="a-K8"></a>虽有贪心欲受富乐，<a id="a-K9"></a>五欲自恣而不能得。</p>
  <p id="aKA">“复次，<a id="a-KB"></a>迦葉，<a id="a-KC"></a>如陆地龟，<a id="a-KD"></a>心常念水。<a id="a-KE"></a>善男子，<a id="a-KF"></a>人亦如是，<a id="a-KG"></a>既为衰老之所干枯，<a id="a-KH"></a>心常忆念壮时所受五欲之乐。</p>
  <p id="aKI">“复次，<a id="a-KJ"></a>迦葉，<a id="a-KK"></a>犹如秋月所有莲华，<a id="a-KL"></a>皆为一切之所乐见，<a id="a-KM"></a>及其萎黄，<a id="a-KN"></a>人所恶贱。<a id="a-KO"></a>善男子，<a id="a-KP"></a>盛年壮色亦复如是，<a id="a-KQ"></a>悉为一切之所爱乐，<a id="a-KR"></a>及其老至，<a id="a-KS"></a>众所恶贱。</p>
  <p id="aKT">“复次，<a id="a-KU"></a>迦葉，<a id="a-KV"></a>譬如甘蔗，<a id="a-KW"></a>既被压已，<a id="a-KX"></a>滓无复味；<a id="a-KY"></a>壮年盛色亦复如是，<a id="a-KZ"></a>既被老压，<a id="a-Ka"></a>无三种味：<a id="a-Kb"></a>一、<a id="a-Kc"></a>出家味，<a id="a-Kd"></a>二、<a id="a-Ke"></a>读诵味，<a id="a-Kf"></a>三、<a id="a-Kg"></a>坐禅味。</p>
  <p id="aKh">“复次，<a id="a-Ki"></a>迦葉，<a id="a-Kj"></a>譬如满月，<a id="a-Kk"></a>夜多光明，<a id="a-Kl"></a>昼则不尔。<a id="a-Km"></a>善男子，<a id="a-Kn"></a>人亦如是，<a id="a-Ko"></a>壮则端严形貌瑰玮，<a id="a-Kp"></a>老则衰羸形神枯瘁。</p>
  <p id="aKq">“复次，<a id="a-Kr"></a>迦葉，<a id="a-Ks"></a>譬如有王，<a id="a-Kt"></a>常以正法治国理民，<a id="a-Ku"></a>真实无曲，<a id="a-Kv"></a>慈愍好施。<a id="a-Kw"></a>时为敌国之所破坏，<a id="a-Kx"></a>流离逃迸，<a id="a-Ky"></a>远至他土。<a id="a-Kz"></a>他土人民见而愍之，<a id="a-L0"></a>咸作是言：<a id="a-L1"></a>‘大王往日正法治国，<a id="a-L2"></a>不枉万姓，<a id="a-L3"></a>如何一旦流离至此？<a id="a-L4"></a>’善男子，<a id="a-L5"></a>人亦如是，<a id="a-L6"></a>既为衰老所坏败已，<a id="a-L7"></a>常赞壮时所行事业。</p>
  <p id="aL8">“复次，<a id="a-L9"></a>迦葉，<a id="a-LA"></a>譬如灯炷，<a id="a-LB"></a>唯赖膏油，<a id="a-LC"></a>膏油既尽，<a id="a-LD"></a>势不久停。<a id="a-LE"></a>善男子，<a id="a-LF"></a>人亦如是，<a id="a-LG"></a>唯赖壮膏，<a id="a-LH"></a>壮膏既尽，<a id="a-LI"></a>衰老之炷，<a id="a-LJ"></a>何得久停？</p>
  <p id="aLK">“复次，<a id="a-LL"></a>迦葉，<a id="a-LM"></a>譬如枯河，<a id="a-LN"></a>不能利益人及非人、<a id="a-LO"></a>飞鸟走兽。<a id="a-LP"></a>善男子，<a id="a-LQ"></a>人亦如是，<a id="a-LR"></a>为老所枯，<a id="a-LS"></a>不能利益一切作业。</p>
  <p id="aLT">“复次，<a id="a-LU"></a>迦葉，<a id="a-LV"></a>譬如河岸临崄大树，<a id="a-LW"></a>若遇暴风必当颠坠。<a id="a-LX"></a>善男子，<a id="a-LY"></a>人亦如是，<a id="a-LZ"></a>临老险岸，<a id="a-La"></a>死风既至，<a id="a-Lb"></a>势不得住。</p>
  <p id="aLc">“复次，<a id="a-Ld"></a>迦葉，<a id="a-Le"></a>如车轴折，<a id="a-Lf"></a>不任重载。<a id="a-Lg"></a>善男子，<a id="a-Lh"></a>老亦如是，<a id="a-Li"></a>不能咨受一切善法。</p>
  <p id="aLj">“复次，<a id="a-Lk"></a>迦葉，<a id="a-Ll"></a>譬如婴儿，<a id="a-Lm"></a>为人所轻。<a id="a-Ln"></a>善男子，<a id="a-Lo"></a>老亦如是，<a id="a-Lp"></a>常为一切之所轻毁。</p>
  <p id="aLq">“迦葉，<a id="a-Lr"></a>以是等譬，<a id="a-Ls"></a>及余无量无边譬喻，<a id="a-Lt"></a>当知是老，<a id="a-Lu"></a>实为大苦。</p>
  <p id="aLv">“迦葉，<a id="a-Lw"></a>是名菩萨摩诃萨修行大乘《大涅槃经》观于老苦。</p>
  <p id="aLx">“迦葉，<a id="a-Ly"></a>云何菩萨摩诃萨修行大乘《大涅槃经》观于病苦？<a id="a-Lz"></a>所谓病者，<a id="a-M0"></a>能坏一切安隐乐事，<a id="a-M1"></a>譬如雹雨，<a id="a-M2"></a>伤坏谷苗。</p>
  <p id="aM3">“复次，<a id="a-M4"></a>迦葉，<a id="a-M5"></a>如人有怨，<a id="a-M6"></a>心常忧愁而怀恐怖。<a id="a-M7"></a>善男子，<a id="a-M8"></a>一切众生亦复如是，<a id="a-M9"></a>常畏病苦心怀忧戚。</p>
  <p id="aMA">“复次，<a id="a-MB"></a>迦葉，<a id="a-MC"></a>譬如有人形貌端正，<a id="a-MD"></a>为王夫人欲心所爱，<a id="a-ME"></a>遣信逼唤与共交通。<a id="a-MF"></a>时王捕得，<a id="a-MG"></a>即便使人挑其一目，<a id="a-MH"></a>截其一耳，<a id="a-MI"></a>断一手足。<a id="a-MJ"></a>是人尔时形容改异，<a id="a-MK"></a>人所恶贱。<a id="a-ML"></a>善男子，<a id="a-MM"></a>人亦如是，<a id="a-MN"></a>先虽端严耳目具足，<a id="a-MO"></a>既为病苦所缠逼已，<a id="a-MP"></a>则为众人之所恶贱。</p>
  <p id="aMQ">“复次，<a id="a-MR"></a>迦葉，<a id="a-MS"></a>譬如芭蕉、<a id="a-MT"></a>竹苇及骡，<a id="a-MU"></a>有子则死。<a id="a-MV"></a>善男子，<a id="a-MW"></a>人亦如是，<a id="a-MX"></a>有病则死。</p>
  <p id="aMY">“复次，<a id="a-MZ"></a>迦葉，<a id="a-Ma"></a>如转轮王，<a id="a-Mb"></a>主兵大臣常在前导，<a id="a-Mc"></a>王随后行；<a id="a-Md"></a>亦如鱼王、<a id="a-Me"></a>蚁王、<a id="a-Mf"></a>蠡王、<a id="a-Mg"></a>牛王、<a id="a-Mh"></a>商主在前行时，<a id="a-Mi"></a>如是诸众悉皆随从无舍离者。<a id="a-Mj"></a>善男子，<a id="a-Mk"></a>死转轮王亦复如是，<a id="a-Ml"></a>常随病臣不相舍离。<a id="a-Mm"></a>鱼、<a id="a-Mn"></a>蚁、<a id="a-Mo"></a>蠡、<a id="a-Mp"></a>牛、<a id="a-Mq"></a>商主、<a id="a-Mr"></a>病王亦复如是，<a id="a-Ms"></a>常为死众之所随逐。</p>
  <p id="aMt">“迦葉，<a id="a-Mu"></a>病因缘者，<a id="a-Mv"></a>所谓苦恼愁忧、<a id="a-Mw"></a>悲叹、<a id="a-Mx"></a>身心不安，<a id="a-My"></a>或为怨贼之所逼害，<a id="a-Mz"></a>破坏浮囊，<a id="a-N0"></a>拨撤桥梁，<a id="a-N1"></a>亦能劫夺正念根本，<a id="a-N2"></a>复能破坏盛壮好色力势安乐除舍惭愧，<a id="a-N3"></a>能为身心焦热炽然。<a id="a-N4"></a>以是等譬，<a id="a-N5"></a>及余无量无边譬喻，<a id="a-N6"></a>当知病苦是为大苦。</p>
  <p id="aN7">“迦葉，<a id="a-N8"></a>是名菩萨摩诃萨修行大乘《大涅槃经》观于病苦。</p>
  <p id="aN9">“迦葉，<a id="a-NA"></a>云何菩萨修行大乘《大涅槃经》观于死苦？<a id="a-NB"></a>所谓死者，<a id="a-NC"></a>能烧灭故。</p>
  <p id="aND">“迦葉，<a id="a-NE"></a>如火灾起，<a id="a-NF"></a>能烧一切，<a id="a-NG"></a>唯除二禅，<a id="a-NH"></a>力不至故。<a id="a-NI"></a>善男子，<a id="a-NJ"></a>死火亦尔，<a id="a-NK"></a>能烧一切，<a id="a-NL"></a>唯除菩萨住于大乘大般涅槃，<a id="a-NM"></a>势不及故。</p>
  <p id="aNN">“复次，<a id="a-NO"></a>迦葉，<a id="a-NP"></a>如水灾起，<a id="a-NQ"></a>一切漂没，<a id="a-NR"></a>唯除三禅，<a id="a-NS"></a>力不至故。<a id="a-NT"></a>善男子，<a id="a-NU"></a>死水亦尔，<a id="a-NV"></a>漂没一切，<a id="a-NW"></a>唯除菩萨住于大乘大般涅槃。</p>
  <p id="aNX">“复次，<a id="a-NY"></a>迦葉，<a id="a-NZ"></a>如风灾起，<a id="a-Na"></a>能吹一切悉令散灭，<a id="a-Nb"></a>唯除四禅，<a id="a-Nc"></a>力不至故。<a id="a-Nd"></a>善男子，<a id="a-Ne"></a>死风亦尔，<a id="a-Nf"></a>悉能吹灭一切所有，<a id="a-Ng"></a>唯除菩萨住于大乘大般涅槃。<a id="a-Nh"></a>”</p>
  <p id="aNi">迦葉菩萨白佛言：<a id="a-Nj"></a>“世尊，<a id="a-Nk"></a>彼第四禅，<a id="a-Nl"></a>以何因缘，<a id="a-Nm"></a>风不能吹，<a id="a-Nn"></a>水不能漂，<a id="a-No"></a>火不能烧？<a id="a-Np"></a>”</p>
  <p id="aNq">佛告迦葉：<a id="a-Nr"></a>“善男子，<a id="a-Ns"></a>彼第四禅，<a id="a-Nt"></a>内外过患，<a id="a-Nu"></a>一切无故。<a id="a-Nv"></a>善男子，<a id="a-Nw"></a>初禅过患，<a id="a-Nx"></a>内有觉观，<a id="a-Ny"></a>外有火灾；<a id="a-Nz"></a>二禅过患，<a id="a-O0"></a>内有欢喜，<a id="a-O1"></a>外有水灾；<a id="a-O2"></a>三禅过患，<a id="a-O3"></a>内有喘息，<a id="a-O4"></a>外有风灾。<a id="a-O5"></a>善男子，<a id="a-O6"></a>彼第四禅，<a id="a-O7"></a>内外过患，<a id="a-O8"></a>一切悉无，<a id="a-O9"></a>是故诸灾不能及之。<a id="a-OA"></a>善男子，<a id="a-OB"></a>菩萨摩诃萨亦复如是，<a id="a-OC"></a>安住大乘大般涅槃，<a id="a-OD"></a>内外过患一切皆尽，<a id="a-OE"></a>是故死王不能及之。</p>
  <p id="aOF">“复次，<a id="a-OG"></a>善男子，<a id="a-OH"></a>如金翅鸟，<a id="a-OI"></a>能啖能消一切龙、<a id="a-OJ"></a>鱼、<a id="a-OK"></a>金银等宝，<a id="a-OL"></a>唯除金刚不能令消。<a id="a-OM"></a>善男子，<a id="a-ON"></a>死金翅鸟亦复如是，<a id="a-OO"></a>能啖能消一切众生，<a id="a-OP"></a>唯不能消住于大乘大般涅槃菩萨摩诃萨。</p>
  <p id="aOQ">“复次，<a id="a-OR"></a>迦葉，<a id="a-OS"></a>譬如河岸所有草木，<a id="a-OT"></a>大水瀑涨，<a id="a-OU"></a>悉随漂流入于大海，<a id="a-OV"></a>唯除杨柳，<a id="a-OW"></a>以其软故。<a id="a-OX"></a>善男子，<a id="a-OY"></a>一切众生亦复如是，<a id="a-OZ"></a>悉皆随流入于死海，<a id="a-Oa"></a>唯除菩萨住于大乘大般涅槃。</p>
  <p id="aOb">“复次，<a id="a-Oc"></a>迦葉，<a id="a-Od"></a>如那罗延，<a id="a-Oe"></a>悉能摧伏一切力士，<a id="a-Of"></a>唯除大风。<a id="a-Og"></a>何以故？<a id="a-Oh"></a>以无碍故。<a id="a-Oi"></a>善男子，<a id="a-Oj"></a>死那罗延亦复如是，<a id="a-Ok"></a>悉能摧伏一切众生，<a id="a-Ol"></a>唯除菩萨住于大乘大般涅槃。<a id="a-Om"></a>何以故？<a id="a-On"></a>以无碍故。</p>
  <p id="aOo">“复次，<a id="a-Op"></a>迦葉，<a id="a-Oq"></a>譬如有人，<a id="a-Or"></a>于怨憎中诈现亲善，<a id="a-Os"></a>常相追逐如影随形，<a id="a-Ot"></a>伺求其便而欲杀之。<a id="a-Ou"></a>彼怨谨慎，<a id="a-Ov"></a>坚牢自备，<a id="a-Ow"></a>故使是人不能得杀。<a id="a-Ox"></a>善男子，<a id="a-Oy"></a>死怨亦尔，<a id="a-Oz"></a>常伺众生而欲杀之，<a id="a-P0"></a>唯不能杀住于大乘大般涅槃菩萨摩诃萨。<a id="a-P1"></a>何以故？<a id="a-P2"></a>以是菩萨不放逸故。</p>
  <p id="aP3">“复次，<a id="a-P4"></a>迦葉，<a id="a-P5"></a>譬如卒降金刚瀑雨，<a id="a-P6"></a>悉坏药木、<a id="a-P7"></a>诸树山林、<a id="a-P8"></a>土沙瓦石、<a id="a-P9"></a>金银琉璃一切之物，<a id="a-PA"></a>唯不能坏金刚真宝。<a id="a-PB"></a>善男子，<a id="a-PC"></a>金刚死雨亦复如是，<a id="a-PD"></a>悉能破坏一切众生，<a id="a-PE"></a>唯除金刚菩萨住于大乘大般涅槃。</p>
  <p id="aPF">“复次，<a id="a-PG"></a>迦葉，<a id="a-PH"></a>如金翅鸟，<a id="a-PI"></a>能啖诸龙，<a id="a-PJ"></a>唯不能啖受三归者。<a id="a-PK"></a>善男子，<a id="a-PL"></a>死金翅鸟亦复如是，<a id="a-PM"></a>能啖一切无量众生，<a id="a-PN"></a>唯除菩萨住三定者。<a id="a-PO"></a>何谓三定？<a id="a-PP"></a>空无相愿。</p>
  <p id="aPQ">“复次，<a id="a-PR"></a>迦葉，<a id="a-PS"></a>如摩罗毒蛇，<a id="a-PT"></a>凡有所螫，<a id="a-PU"></a>虽有良咒、<a id="a-PV"></a>上妙好药，<a id="a-PW"></a>无如之何，<a id="a-PX"></a>唯阿竭多星咒能令除愈。<a id="a-PY"></a>善男子，<a id="a-PZ"></a>死毒所螫亦复如是，<a id="a-Pa"></a>一切医方无如之何，<a id="a-Pb"></a>唯除菩萨住于大乘大般涅槃咒。</p>
  <p id="aPc">“复次，<a id="a-Pd"></a>迦葉，<a id="a-Pe"></a>譬如有人，<a id="a-Pf"></a>为王所瞋，<a id="a-Pg"></a>其人若能以软善语，<a id="a-Ph"></a>贡上财宝便可得脱。<a id="a-Pi"></a>善男子，<a id="a-Pj"></a>死王不尔，<a id="a-Pk"></a>虽以软语、<a id="a-Pl"></a>钱财、<a id="a-Pm"></a>珍宝而贡上之，<a id="a-Pn"></a>亦不得脱。</p>
  <p id="aPo">“善男子，<a id="a-Pp"></a>夫死者，<a id="a-Pq"></a>于险难处无有资粮，<a id="a-Pr"></a>去处悬远而无伴侣，<a id="a-Ps"></a>昼夜常行不知边际，<a id="a-Pt"></a>深邃幽闇无有灯明，<a id="a-Pu"></a>入无门户而有处所，<a id="a-Pv"></a>虽无痛处不可疗治，<a id="a-Pw"></a>往无遮止到不得脱，<a id="a-Px"></a>无所破坏见者愁毒，<a id="a-Py"></a>非是恶色而令人怖，<a id="a-Pz"></a>敷在身边不可觉知。</p>
  <p id="aQ0">“迦葉，<a id="a-Q1"></a>以是等譬，<a id="a-Q2"></a>及余无量无边譬喻，<a id="a-Q3"></a>当知是死真为大苦。</p>
  <p id="aQ4">“迦葉，<a id="a-Q5"></a>是名菩萨修行大乘《大涅槃经》观于死苦。</p>
  <p id="aQ6">“迦葉，<a id="a-Q7"></a>云何菩萨住于大乘《大涅槃经》观爱别离苦？<a id="a-Q8"></a>爱别离苦能为一切众苦根本，<a id="a-Q9"></a>如说偈言：</p>
  <p id="aQA">“因爱生忧，<a id="a-QB"></a> 因爱生怖。</p>
  <p id="aQC">若离于爱，<a id="a-QD"></a> 何忧何怖？</p>
  <p id="aQE">“爱因缘故，<a id="a-QF"></a>则生忧苦；<a id="a-QG"></a>以忧苦故，<a id="a-QH"></a>则令众生生于衰老爱别离苦，<a id="a-QI"></a>所谓命终。<a id="a-QJ"></a>善男子，<a id="a-QK"></a>以别离故能生种种微细诸苦，<a id="a-QL"></a>今当为汝分别显示。</p>
  <p id="aQM">“善男子，<a id="a-QN"></a>过去之世人寿无量，<a id="a-QO"></a>时世有王，<a id="a-QP"></a>名曰善住。<a id="a-QQ"></a>其王尔时，<a id="a-QR"></a>为童子身、<a id="a-QS"></a>太子治事及登王位各八万四千岁。<a id="a-QT"></a>时王顶上生一肉疱，<a id="a-QU"></a>其疱柔软如兜罗绵、<a id="a-QV"></a>细软劫贝，<a id="a-QW"></a>渐渐增长不以为患。<a id="a-QX"></a>足满十月，<a id="a-QY"></a>疱即开剖，<a id="a-QZ"></a>生一童子，<a id="a-Qa"></a>其形端正，<a id="a-Qb"></a>奇异少双，<a id="a-Qc"></a>色像分明，<a id="a-Qd"></a>人中第一。<a id="a-Qe"></a>父王欢喜，<a id="a-Qf"></a>字曰顶生。<a id="a-Qg"></a>时善住王即以国事委付顶生，<a id="a-Qh"></a>弃舍宫殿、<a id="a-Qi"></a>妻子、<a id="a-Qj"></a>眷属，<a id="a-Qk"></a>入山学道满八万四千岁。</p>
  <p id="aQl">“尔时，<a id="a-Qm"></a>顶生于十五日，<a id="a-Qn"></a>处在高楼沐浴受斋。<a id="a-Qo"></a>即时东方有金轮宝，<a id="a-Qp"></a>其轮千辐，<a id="a-Qq"></a>毂辋具足，<a id="a-Qr"></a>不由工匠自然成就而来应之。<a id="a-Qs"></a>顶生大王即作是念：<a id="a-Qt"></a>‘我昔曾闻五通仙说，<a id="a-Qu"></a>若刹利王于十五日，<a id="a-Qv"></a>处在高楼，<a id="a-Qw"></a>沐浴受斋，<a id="a-Qx"></a>若有金轮千辐不减，<a id="a-Qy"></a>毂辋具足，<a id="a-Qz"></a>不由工匠自然成就而来应者，<a id="a-R0"></a>当知是王即当得作转轮圣帝。<a id="a-R1"></a>’复作是念：<a id="a-R2"></a>‘我今当试。<a id="a-R3"></a>’即以左手擎此轮宝，<a id="a-R4"></a>右执香炉，<a id="a-R5"></a>右膝著地而发誓言：<a id="a-R6"></a>‘是金轮宝若实不虚，<a id="a-R7"></a>应如过去转轮圣王所行道法。<a id="a-R8"></a>’作是誓已，<a id="a-R9"></a>是金轮宝飞升虚空遍十方已，<a id="a-RA"></a>还来住在顶生左手。<a id="a-RB"></a>尔时，<a id="a-RC"></a>顶生心生欢喜，<a id="a-RD"></a>踊跃无量，<a id="a-RE"></a>复作是言：<a id="a-RF"></a>‘我今定作转轮圣王。<a id="a-RG"></a>’</p>
  <p id="aRH">“其后不久，<a id="a-RI"></a>复有象宝，<a id="a-RJ"></a>状貌端严，<a id="a-RK"></a>如白莲华，<a id="a-RL"></a>七支拄地。<a id="a-RM"></a>顶生见已，<a id="a-RN"></a>复作是念：<a id="a-RO"></a>‘我昔曾闻五通仙说，<a id="a-RP"></a>若转轮王于十五日，<a id="a-RQ"></a>处在高楼，<a id="a-RR"></a>沐浴受斋，<a id="a-RS"></a>若有象宝，<a id="a-RT"></a>状貌端严，<a id="a-RU"></a>如白莲华，<a id="a-RV"></a>七支拄地而来应者，<a id="a-RW"></a>当知是王即是圣帝。<a id="a-RX"></a>’复作是念：<a id="a-RY"></a>‘我今当试。<a id="a-RZ"></a>’即擎香炉，<a id="a-Ra"></a>右膝著地而发誓言：<a id="a-Rb"></a>‘是白象宝若实不虚，<a id="a-Rc"></a>应如过去转轮圣王所行道法。<a id="a-Rd"></a>’作是誓已，<a id="a-Re"></a>是白象宝从旦至夕周遍八方，<a id="a-Rf"></a>尽大海际，<a id="a-Rg"></a>还住本处。<a id="a-Rh"></a>尔时，<a id="a-Ri"></a>顶生心大欢喜，<a id="a-Rj"></a>踊跃无量，<a id="a-Rk"></a>复作是言：<a id="a-Rl"></a>‘我今定是转轮圣王。<a id="a-Rm"></a>’</p>
  <p id="aRn">“其后不久，<a id="a-Ro"></a>次有马宝，<a id="a-Rp"></a>其色绀艳，<a id="a-Rq"></a>髦尾金色。<a id="a-Rr"></a>顶生见已，<a id="a-Rs"></a>复作是念：<a id="a-Rt"></a>‘我昔曾闻五通仙说，<a id="a-Ru"></a>若转轮王于十五日，<a id="a-Rv"></a>处在高楼，<a id="a-Rw"></a>沐浴受斋，<a id="a-Rx"></a>若有马宝，<a id="a-Ry"></a>其色绀艳，<a id="a-Rz"></a>髦尾金色而来应者，<a id="a-S0"></a>当知是王即是圣帝。<a id="a-S1"></a>’复作是念：<a id="a-S2"></a>‘我今当试。<a id="a-S3"></a>’即执香炉，<a id="a-S4"></a>右膝著地而发誓言：<a id="a-S5"></a>‘是绀马宝若实不虚，<a id="a-S6"></a>应如过去转轮圣王所行道法。<a id="a-S7"></a>’作是誓已，<a id="a-S8"></a>是绀马宝从旦至夕周遍八方，<a id="a-S9"></a>尽大海际，<a id="a-SA"></a>还住本处。<a id="a-SB"></a>尔时，<a id="a-SC"></a>顶生心大欢喜，<a id="a-SD"></a>踊跃无量，<a id="a-SE"></a>复作是言：<a id="a-SF"></a>‘我今定是转轮圣王。<a id="a-SG"></a>’</p>
  <p id="aSH">“其后不久，<a id="a-SI"></a>复有女宝，<a id="a-SJ"></a>形容端正，<a id="a-SK"></a>微妙第一，<a id="a-SL"></a>不长不短，<a id="a-SM"></a>不白不黑；<a id="a-SN"></a>身诸毛孔出旃檀香；<a id="a-SO"></a>口气香洁如青莲华；<a id="a-SP"></a>其目远视见一由旬，<a id="a-SQ"></a>耳闻鼻嗅亦复如是；<a id="a-SR"></a>其舌广大出能覆面，<a id="a-SS"></a>形色细薄如赤铜叶；<a id="a-ST"></a>心识聪哲有大智慧，<a id="a-SU"></a>于诸众生常有软语。<a id="a-SV"></a>是女以手触王衣时，<a id="a-SW"></a>即知王身安乐病患，<a id="a-SX"></a>亦知王心所缘之处。<a id="a-SY"></a>尔时，<a id="a-SZ"></a>顶生复作是念：<a id="a-Sa"></a>‘若有女人能知王心，<a id="a-Sb"></a>即是女宝。<a id="a-Sc"></a>’</p>
  <p id="aSd">“其后不久，<a id="a-Se"></a>于王宫内，<a id="a-Sf"></a>自然而有宝摩尼珠，<a id="a-Sg"></a>纯青琉璃，<a id="a-Sh"></a>大如车毂，<a id="a-Si"></a>能于闇中照一由旬。<a id="a-Sj"></a>若天降雨，<a id="a-Sk"></a>渧如车轴，<a id="a-Sl"></a>是珠势力能作大盖覆一由旬，<a id="a-Sm"></a>遮此大雨不令下过。<a id="a-Sn"></a>尔时，<a id="a-So"></a>顶生复作是念：<a id="a-Sp"></a>‘若转轮王得是宝珠，<a id="a-Sq"></a>必是圣帝。<a id="a-Sr"></a>’</p>
  <p id="aSs">“其后不久，<a id="a-St"></a>有主藏臣自然而出，<a id="a-Su"></a>多饶财宝，<a id="a-Sv"></a>巨富无量，<a id="a-Sw"></a>库藏盈溢无所乏少。<a id="a-Sx"></a>报得眼根，<a id="a-Sy"></a>力能彻见一切地中所有伏藏，<a id="a-Sz"></a>随王所念皆能办之。<a id="a-T0"></a>尔时，<a id="a-T1"></a>顶生复欲试之，<a id="a-T2"></a>即共乘船入于大海，<a id="a-T3"></a>告藏臣言：<a id="a-T4"></a>‘我今欲得珍异之宝。<a id="a-T5"></a>’藏臣闻已，<a id="a-T6"></a>即以两手挠大海水，<a id="a-T7"></a>时十指头出十宝藏，<a id="a-T8"></a>以奉圣王而白王言：<a id="a-T9"></a>‘大王所须，<a id="a-TA"></a>随意用之，<a id="a-TB"></a>其余在者，<a id="a-TC"></a>当投大海。<a id="a-TD"></a>’尔时，<a id="a-TE"></a>顶生心大欢喜，<a id="a-TF"></a>踊跃无量，<a id="a-TG"></a>复作念言：<a id="a-TH"></a>‘我今定是转轮圣王。<a id="a-TI"></a>’</p>
  <p id="aTJ">“其后不久，<a id="a-TK"></a>有主兵臣自然而出，<a id="a-TL"></a>勇健猛略策谋第一，<a id="a-TM"></a>善知四兵，<a id="a-TN"></a>若任斗者则现圣王，<a id="a-TO"></a>若不任者退不令现，<a id="a-TP"></a>未摧伏者能令摧伏，<a id="a-TQ"></a>已摧伏者力能守护。<a id="a-TR"></a>尔时，<a id="a-TS"></a>顶生复作是念：<a id="a-TT"></a>‘若转轮王得是兵宝，<a id="a-TU"></a>当知定是转轮圣王。<a id="a-TV"></a>’</p>
  <p id="aTW">“尔时，<a id="a-TX"></a>顶生转轮圣帝告诸大臣：<a id="a-TY"></a>‘汝等当知，<a id="a-TZ"></a>此阎浮提，<a id="a-Ta"></a>安隐丰乐。<a id="a-Tb"></a>我今已有七宝成就，<a id="a-Tc"></a>千子具足，<a id="a-Td"></a>更何所为？<a id="a-Te"></a>’诸臣答言：<a id="a-Tf"></a>‘唯然，<a id="a-Tg"></a>大王，<a id="a-Th"></a>东弗婆提犹未归德，<a id="a-Ti"></a>王今应往。<a id="a-Tj"></a>’尔时，<a id="a-Tk"></a>圣王即与七宝一切营从，<a id="a-Tl"></a>飞空而往东弗婆提。<a id="a-Tm"></a>彼土人民欢喜归化。<a id="a-Tn"></a>复告大臣：<a id="a-To"></a>‘我阎浮提及弗婆提，<a id="a-Tp"></a>安隐丰乐，<a id="a-Tq"></a>人民炽盛，<a id="a-Tr"></a>悉来归化，<a id="a-Ts"></a>七宝成就，<a id="a-Tt"></a>千子具足，<a id="a-Tu"></a>复何所为？<a id="a-Tv"></a>’诸臣答言：<a id="a-Tw"></a>‘唯然，<a id="a-Tx"></a>大王，<a id="a-Ty"></a>西瞿陀尼犹未归德。<a id="a-Tz"></a>’尔时圣王复与七宝一切营从，<a id="a-U0"></a>飞空而往西瞿陀尼。<a id="a-U1"></a>王既至彼，<a id="a-U2"></a>彼土人民亦复归伏。<a id="a-U3"></a>复告大臣：<a id="a-U4"></a>‘我阎浮提及弗婆提，<a id="a-U5"></a>此瞿陀尼，<a id="a-U6"></a>安隐丰乐，<a id="a-U7"></a>人民炽盛，<a id="a-U8"></a>皆以归化，<a id="a-U9"></a>七宝成就，<a id="a-UA"></a>千子具足，<a id="a-UB"></a>复何所为？<a id="a-UC"></a>’诸臣答言：<a id="a-UD"></a>‘唯然，<a id="a-UE"></a>大王，<a id="a-UF"></a>北郁单越犹未归化。<a id="a-UG"></a>’尔时，<a id="a-UH"></a>圣王复与七宝一切营从，<a id="a-UI"></a>飞空而往北郁单越。<a id="a-UJ"></a>王既至彼，<a id="a-UK"></a>彼土人民欢喜归德。<a id="a-UL"></a>复告大臣：<a id="a-UM"></a>‘我四天下安隐丰乐，<a id="a-UN"></a>人民炽盛，<a id="a-UO"></a>咸已归德，<a id="a-UP"></a>七宝成就，<a id="a-UQ"></a>千子具足，<a id="a-UR"></a>更何所为？<a id="a-US"></a>’诸臣答言：<a id="a-UT"></a>‘唯然，<a id="a-UU"></a>圣王，<a id="a-UV"></a>三十三天，<a id="a-UW"></a>寿命极长，<a id="a-UX"></a>安隐快乐。<a id="a-UY"></a>彼天身形端严无比，<a id="a-UZ"></a>所居宫殿床榻卧具悉是七宝，<a id="a-Ua"></a>自恃天福未来归化，<a id="a-Ub"></a>今应往讨，<a id="a-Uc"></a>令其摧伏。<a id="a-Ud"></a>’尔时，<a id="a-Ue"></a>圣王复与七宝一切营从，<a id="a-Uf"></a>飞腾虚空上忉利天。<a id="a-Ug"></a>见有一树，<a id="a-Uh"></a>其色青绿。<a id="a-Ui"></a>圣王见已，<a id="a-Uj"></a>即问大臣：<a id="a-Uk"></a>‘此是何色？<a id="a-Ul"></a>’大臣答言：<a id="a-Um"></a>‘此是波利质多罗树。<a id="a-Un"></a>忉利诸天，<a id="a-Uo"></a>夏三月日，<a id="a-Up"></a>常于其下娱乐受乐。<a id="a-Uq"></a>’又见白色犹如白云，<a id="a-Ur"></a>复问大臣：<a id="a-Us"></a>‘彼是何色？<a id="a-Ut"></a>’大臣答言：<a id="a-Uu"></a>‘是善法堂，<a id="a-Uv"></a>忉利诸天常集其中，<a id="a-Uw"></a>论人天事。<a id="a-Ux"></a>’于是天主释提桓因，<a id="a-Uy"></a>知顶生王已来在外，<a id="a-Uz"></a>即出迎逆，<a id="a-V0"></a>见已执手，<a id="a-V1"></a>升善法堂分座而坐。<a id="a-V2"></a>彼时二王形容相貌等无差别，<a id="a-V3"></a>唯有视眴为别异耳。<a id="a-V4"></a>是时圣王即生念言：<a id="a-V5"></a>‘我今宁可退彼王位，<a id="a-V6"></a>即住其中为天王不？<a id="a-V7"></a>’</p>
  <p id="aV8">“善男子，<a id="a-V9"></a>尔时帝释受持读诵大乘经典，<a id="a-VA"></a>开示分别，<a id="a-VB"></a>为他演说，<a id="a-VC"></a>唯于深义未尽通达。<a id="a-VD"></a>以是读诵受持分别为他广说因缘力故，<a id="a-VE"></a>有大威德。<a id="a-VF"></a>善男子，<a id="a-VG"></a>是顶生王于此帝释生恶心已，<a id="a-VH"></a>即便堕落还阎浮提，<a id="a-VI"></a>与所爱念人天离别生大苦恼，<a id="a-VJ"></a>复遇恶病即便命终。<a id="a-VK"></a>尔时，<a id="a-VL"></a>帝释，<a id="a-VM"></a>迦葉佛是；<a id="a-VN"></a>转轮圣王，<a id="a-VO"></a>则我身是。<a id="a-VP"></a>善男子，<a id="a-VQ"></a>当知如是爱别离者，<a id="a-VR"></a>极为大苦。<a id="a-VS"></a>善男子，<a id="a-VT"></a>菩萨摩诃萨尚忆过去如是等辈爱别离苦，<a id="a-VU"></a>何况菩萨住于大乘《大涅槃经》，<a id="a-VV"></a>而当不观现在之世爱别离苦？</p>
  <p id="aVW">“善男子，<a id="a-VX"></a>云何菩萨修行大乘《大涅槃经》观怨憎会苦？<a id="a-VY"></a>善男子，<a id="a-VZ"></a>是菩萨摩诃萨，<a id="a-Va"></a>观于地狱、<a id="a-Vb"></a>畜生、<a id="a-Vc"></a>饿鬼、<a id="a-Vd"></a>人中、<a id="a-Ve"></a>天上，<a id="a-Vf"></a>皆有如是怨憎会苦。<a id="a-Vg"></a>譬如人观牢狱系闭枷锁杻械以为大苦；<a id="a-Vh"></a>菩萨摩诃萨亦复如是，<a id="a-Vi"></a>观于五道一切受生，<a id="a-Vj"></a>悉是怨憎合会大苦。<a id="a-Vk"></a>复次，<a id="a-Vl"></a>善男子，<a id="a-Vm"></a>譬如有人，<a id="a-Vn"></a>常畏怨家枷锁杻械，<a id="a-Vo"></a>舍离父母、<a id="a-Vp"></a>妻子、<a id="a-Vq"></a>眷属、<a id="a-Vr"></a>珍宝、<a id="a-Vs"></a>产业而远逃避。<a id="a-Vt"></a>善男子，<a id="a-Vu"></a>菩萨摩诃萨亦复如是，<a id="a-Vv"></a>怖畏生死，<a id="a-Vw"></a>具足修行六波罗蜜入于涅槃。<a id="a-Vx"></a>迦葉，<a id="a-Vy"></a>是名菩萨修行大乘大般涅槃观怨憎会苦。</p>
  <p id="aVz">“善男子，<a id="a-W0"></a>云何菩萨修行大乘大般涅槃观求不得苦？<a id="a-W1"></a>求者，<a id="a-W2"></a>一切尽求。<a id="a-W3"></a>尽求者有二种：<a id="a-W4"></a>一、<a id="a-W5"></a>求善法，<a id="a-W6"></a>二、<a id="a-W7"></a>求不善法。<a id="a-W8"></a>善法未得苦，<a id="a-W9"></a>恶法未离苦。<a id="a-WA"></a>是则略说五盛阴苦。</p>
  <p id="aWB">“迦葉，<a id="a-WC"></a>是名苦谛。</p>
  <p id="aWD">尔时，<a id="a-WE"></a>迦葉菩萨摩诃萨白佛言：<a id="a-WF"></a>“世尊，<a id="a-WG"></a>如佛所说，<a id="a-WH"></a>五盛阴苦，<a id="a-WI"></a>是义不然。<a id="a-WJ"></a>何以故？<a id="a-WK"></a>如佛往昔告释摩男：<a id="a-WL"></a>‘若色苦者，<a id="a-WM"></a>一切众生不应求色。<a id="a-WN"></a>若有求者，<a id="a-WO"></a>则不名苦。<a id="a-WP"></a>’如佛告诸比丘：<a id="a-WQ"></a>‘有三种受：<a id="a-WR"></a>苦受、<a id="a-WS"></a>乐受、<a id="a-WT"></a>不苦不乐受。<a id="a-WU"></a>’如佛先为诸比丘说：<a id="a-WV"></a>‘若有人能修行善法，<a id="a-WW"></a>则得受乐。<a id="a-WX"></a>’又如佛说：<a id="a-WY"></a>‘于善道中，<a id="a-WZ"></a>六触受乐，<a id="a-Wa"></a>眼见好色是则为乐，<a id="a-Wb"></a>耳鼻舌身意思好法亦复如是。<a id="a-Wc"></a>’如佛说偈：</p>
  <p id="aWd">“持戒则为乐，<a id="a-We"></a> 身不受众苦，</p>
  <p id="aWf">睡眠得安隐，<a id="a-Wg"></a> 寤则心欢喜。</p>
  <p id="aWh">若受衣食时，<a id="a-Wi"></a> 诵习而经行，</p>
  <p id="aWj">独处于山林，<a id="a-Wk"></a> 如是为最乐。</p>
  <p id="aWl">若能于众生，<a id="a-Wm"></a> 昼夜常修慈，</p>
  <p id="aWn">因是得常乐，<a id="a-Wo"></a> 以不恼他故。</p>
  <p id="aWp">少欲知足乐，<a id="a-Wq"></a> 多闻分别乐，</p>
  <p id="aWr">无著阿罗汉，<a id="a-Ws"></a> 亦名为受乐。</p>
  <p id="aWt">菩萨摩诃萨，<a id="a-Wu"></a> 毕竟到彼岸，</p>
  <p id="aWv">所作众事办，<a id="a-Ww"></a> 是名为最乐。</p>
  <p id="aWx">“世尊，<a id="a-Wy"></a>如诸经中所说乐相其义如是，<a id="a-Wz"></a>如佛今说，<a id="a-X0"></a>云何当与此义相应？<a id="a-X1"></a>”</p>
  <p id="aX2">佛告迦葉：<a id="a-X3"></a>“善哉！<a id="a-X4"></a>善哉！<a id="a-X5"></a>善男子，<a id="a-X6"></a>善能咨问如来是义。<a id="a-X7"></a>善男子，<a id="a-X8"></a>一切众生，<a id="a-X9"></a>于下苦中横生乐想，<a id="a-XA"></a>是故我今所说苦相与本不异。<a id="a-XB"></a>”</p>
  <p id="aXC">迦葉菩萨白佛言：<a id="a-XD"></a>“如佛所说，<a id="a-XE"></a>于下苦中生乐想者，<a id="a-XF"></a>下生、<a id="a-XG"></a>下老、<a id="a-XH"></a>下病、<a id="a-XI"></a>下死、<a id="a-XJ"></a>下爱别离、<a id="a-XK"></a>下求不得、<a id="a-XL"></a>下怨憎会、<a id="a-XM"></a>下五盛阴，<a id="a-XN"></a>如是等苦亦应有乐。<a id="a-XO"></a>世尊，<a id="a-XP"></a>下生者，<a id="a-XQ"></a>所谓三恶趣；<a id="a-XR"></a>中生者，<a id="a-XS"></a>所谓人中；<a id="a-XT"></a>上生者，<a id="a-XU"></a>所谓天上。<a id="a-XV"></a>若复有人作如是问：<a id="a-XW"></a>‘若于下乐生于苦想，<a id="a-XX"></a>于中乐中生无苦乐想，<a id="a-XY"></a>于上乐中生于乐想。<a id="a-XZ"></a>’当云何答？<a id="a-Xa"></a>世尊，<a id="a-Xb"></a>若下苦中生乐想者，<a id="a-Xc"></a>未见有人，<a id="a-Xd"></a>当受千罚，<a id="a-Xe"></a>初一下时，<a id="a-Xf"></a>已生乐想。<a id="a-Xg"></a>若不生者，<a id="a-Xh"></a>云何说言于下苦中而生乐想？<a id="a-Xi"></a>”</p>
  <p id="aXj">佛告迦葉：<a id="a-Xk"></a>“如是，<a id="a-Xl"></a>如是，<a id="a-Xm"></a>如汝所说，<a id="a-Xn"></a>以是义故，<a id="a-Xo"></a>无有乐想。<a id="a-Xp"></a>何以故？<a id="a-Xq"></a>犹如彼人当受千罚，<a id="a-Xr"></a>受一下已，<a id="a-Xs"></a>即得脱者，<a id="a-Xt"></a>是人尔时便生乐想。<a id="a-Xu"></a>是故当知，<a id="a-Xv"></a>于无乐中，<a id="a-Xw"></a>妄生乐想。<a id="a-Xx"></a>”</p>
  <p id="aXy">迦葉言：<a id="a-Xz"></a>“世尊，<a id="a-Y0"></a>彼人不以一下生于乐想，<a id="a-Y1"></a>以得脱故而生乐想。<a id="a-Y2"></a>”</p>
  <p id="aY3">“迦葉，<a id="a-Y4"></a>是故我昔为释摩男说五阴中乐，<a id="a-Y5"></a>实不虚也。<a id="a-Y6"></a>迦葉，<a id="a-Y7"></a>有三受、<a id="a-Y8"></a>三苦。<a id="a-Y9"></a>三受者，<a id="a-YA"></a>所谓乐受、<a id="a-YB"></a>苦受、<a id="a-YC"></a>不苦不乐受。<a id="a-YD"></a>三苦者，<a id="a-YE"></a>所谓苦苦、<a id="a-YF"></a>行苦、<a id="a-YG"></a>坏苦。<a id="a-YH"></a>善男子，<a id="a-YI"></a>苦受者名为三苦，<a id="a-YJ"></a>所谓苦苦、<a id="a-YK"></a>行苦、<a id="a-YL"></a>坏苦；<a id="a-YM"></a>余二受者，<a id="a-YN"></a>所谓行苦、<a id="a-YO"></a>坏苦。<a id="a-YP"></a>善男子，<a id="a-YQ"></a>以是因缘，<a id="a-YR"></a>生死之中，<a id="a-YS"></a>实有乐受。<a id="a-YT"></a>菩萨摩诃萨以苦乐性不相舍离，<a id="a-YU"></a>是故说言一切皆苦。<a id="a-YV"></a>善男子，<a id="a-YW"></a>生死之中实无有乐，<a id="a-YX"></a>但诸佛菩萨随顺世间说言有乐。<a id="a-YY"></a>”</p>
  <p id="aYZ">迦葉菩萨白佛言：<a id="a-Ya"></a>“世尊，<a id="a-Yb"></a>诸佛菩萨若随俗说，<a id="a-Yc"></a>是虚妄否？<a id="a-Yd"></a>如佛所说：<a id="a-Ye"></a>‘修行善者，<a id="a-Yf"></a>则受乐报；<a id="a-Yg"></a>持戒安乐，<a id="a-Yh"></a>身不受苦；<a id="a-Yi"></a>乃至众事已办，<a id="a-Yj"></a>是为最乐。<a id="a-Yk"></a>’如是等经所说乐受，<a id="a-Yl"></a>是虚妄否？<a id="a-Ym"></a>若是虚妄，<a id="a-Yn"></a>诸佛世尊久于无量百千万亿阿僧祇劫，<a id="a-Yo"></a>修菩提道已离妄语。<a id="a-Yp"></a>今作是说，<a id="a-Yq"></a>其义云何？<a id="a-Yr"></a>”</p>
  <p id="aYs">佛言：<a id="a-Yt"></a>“善男子，<a id="a-Yu"></a>如上所说诸受乐偈，<a id="a-Yv"></a>即是菩提道之根本，<a id="a-Yw"></a>亦能长养阿耨多罗三藐三菩提，<a id="a-Yx"></a>以是义故，<a id="a-Yy"></a>先于经中说是乐相。<a id="a-Yz"></a>善男子，<a id="a-Z0"></a>譬如世间所须资生，<a id="a-Z1"></a>能为乐因，<a id="a-Z2"></a>故名为乐。<a id="a-Z3"></a>所谓女色、<a id="a-Z4"></a>耽湎饮酒、<a id="a-Z5"></a>上馔甘味、<a id="a-Z6"></a>渴时得水、<a id="a-Z7"></a>寒时遇火、<a id="a-Z8"></a>衣服、<a id="a-Z9"></a>璎珞、<a id="a-ZA"></a>象马车乘、<a id="a-ZB"></a>奴婢僮仆、<a id="a-ZC"></a>金银琉璃、<a id="a-ZD"></a>珊瑚、<a id="a-ZE"></a>真珠、<a id="a-ZF"></a>仓库谷米，<a id="a-ZG"></a>如是等物世间所须，<a id="a-ZH"></a>能为乐因，<a id="a-ZI"></a>是名为乐。<a id="a-ZJ"></a>善男子，<a id="a-ZK"></a>如是等物亦能生苦。<a id="a-ZL"></a>因于女人生男子苦，<a id="a-ZM"></a>忧愁悲泣乃至断命。<a id="a-ZN"></a>因酒甘味乃至仓谷，<a id="a-ZO"></a>亦能令人生大忧恼。<a id="a-ZP"></a>以是义故，<a id="a-ZQ"></a>一切皆苦，<a id="a-ZR"></a>无有乐相。</p>
  <p id="aZS">“善男子，<a id="a-ZT"></a>菩萨摩诃萨于是八苦，<a id="a-ZU"></a>解苦无苦。<a id="a-ZV"></a>善男子，<a id="a-ZW"></a>一切声闻、<a id="a-ZX"></a>辟支佛等不知乐因，<a id="a-ZY"></a>为如是人于下苦中说有乐相。<a id="a-ZZ"></a>唯有菩萨住于大乘大般涅槃，<a id="a-Za"></a>乃能知是苦因、<a id="a-Zb"></a>乐因。</p>
 </body>
</html>