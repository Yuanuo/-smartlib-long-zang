<!doctype html>
<html id="z3IBTbMKW" data-ver="1952">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第十</h1>
  <h2 id="a2">一切大众所问品第十七</h2>
  <p id="a3">尔时，<a id="a-4"></a>世尊从其面门放种种色，<a id="a-5"></a>青黄赤白红紫光明，<a id="a-6"></a>照纯陀身。<a id="a-7"></a>纯陀遇已，<a id="a-8"></a>与诸眷属持诸肴膳疾往佛所，<a id="a-9"></a>欲奉如来及比丘僧最后供养，<a id="a-A"></a>种种器物，<a id="a-B"></a>充满具足，<a id="a-C"></a>持至佛所。</p>
  <p id="aD">尔时，<a id="a-E"></a>有大威德天人而遮其前，<a id="a-F"></a>周匝围绕谓纯陀言：<a id="a-G"></a>“且止！<a id="a-H"></a>纯陀，<a id="a-I"></a>勿便奉施。<a id="a-J"></a>”尔时，<a id="a-K"></a>如来复放无量无边种种光明，<a id="a-L"></a>诸天大众遇斯光已，<a id="a-M"></a>寻听纯陀前至佛所奉其所施。</p>
  <p id="aN">尔时，<a id="a-O"></a>天人及诸众生，<a id="a-P"></a>各各自取所持供养至于佛前，<a id="a-Q"></a>长跪白佛：<a id="a-R"></a>“唯愿如来，<a id="a-S"></a>听诸比丘受此供养。<a id="a-T"></a>”时诸比丘知是时故，<a id="a-U"></a>执持衣钵，<a id="a-V"></a>一心安详。</p>
  <p id="aW">尔时，<a id="a-X"></a>纯陀为佛及僧，<a id="a-Y"></a>布置种种师子宝座，<a id="a-Z"></a>悬缯幡盖，<a id="a-a"></a>华香璎珞。</p>
  <p id="ab">尔时，<a id="a-c"></a>三千大千世界庄严微妙，<a id="a-d"></a>犹如西方安乐国土。</p>
  <p id="ae">尔时，<a id="a-f"></a>纯陀住于佛前，<a id="a-g"></a>忧悲怅怏，<a id="a-h"></a>重白佛言：<a id="a-i"></a>“唯愿如来，<a id="a-j"></a>犹见哀愍，<a id="a-k"></a>住寿一劫若减一劫。<a id="a-l"></a>”</p>
  <p id="am">佛告纯陀：<a id="a-n"></a>“汝欲令我久住世者，<a id="a-o"></a>宜当速奉最后具足檀波罗蜜。<a id="a-p"></a>”</p>
  <p id="aq">尔时，<a id="a-r"></a>一切菩萨摩诃萨天人杂类，<a id="a-s"></a>异口同音唱如是言：<a id="a-t"></a>“奇哉！<a id="a-u"></a>纯陀，<a id="a-v"></a>成大福德，<a id="a-w"></a>能令如来受其最后无上供养。<a id="a-x"></a>我等无福，<a id="a-y"></a>所设供具则为唐捐。<a id="a-z"></a>”</p>
  <p id="a10">尔时，<a id="a-11"></a>世尊欲令一切众望满足，<a id="a-12"></a>于自身上一一毛孔化无量佛，<a id="a-13"></a>一一诸佛各有无量诸比丘僧。<a id="a-14"></a>是诸世尊及无量众，<a id="a-15"></a>悉皆示现受其供养。<a id="a-16"></a>释迦如来自受纯陀所奉设者。</p>
  <p id="a17">尔时，<a id="a-18"></a>纯陀所持粳粮成熟之食，<a id="a-19"></a>摩伽陀国满足八斛，<a id="a-1A"></a>以佛神力皆悉充足一切大会。</p>
  <p id="a1B">尔时，<a id="a-1C"></a>纯陀见是事已，<a id="a-1D"></a>心生欢喜踊跃无量，<a id="a-1E"></a>一切大众亦复如是。</p>
  <p id="a1F">尔时，<a id="a-1G"></a>大众承佛圣旨，<a id="a-1H"></a>各作是念：<a id="a-1I"></a>“如来今已受我等施，<a id="a-1J"></a>不久便当入于涅槃。<a id="a-1K"></a>”作是念已，<a id="a-1L"></a>心生悲喜。</p>
  <p id="a1M">尔时，<a id="a-1N"></a>树林其地狭小，<a id="a-1O"></a>以佛神力如针锋处，<a id="a-1P"></a>皆有无量诸佛世尊及其眷属等坐而食，<a id="a-1Q"></a>所食之物亦无差别。<a id="a-1R"></a>是时，<a id="a-1S"></a>天、<a id="a-1T"></a>人、<a id="a-1U"></a>阿修罗等啼泣悲叹，<a id="a-1V"></a>而作是言：<a id="a-1W"></a>“如来今日已受我等最后供养，<a id="a-1X"></a>受供养已当般涅槃，<a id="a-1Y"></a>我等当复更供养谁？<a id="a-1Z"></a>我今永离无上调御，<a id="a-1a"></a>盲无眼目。<a id="a-1b"></a>”</p>
  <p id="a1c">尔时，<a id="a-1d"></a>世尊为欲安慰一切大众，<a id="a-1e"></a>而说偈言：</p>
  <p id="a1f">“汝等莫悲叹，<a id="a-1g"></a> 诸佛法应尔。</p>
  <p id="a1h">我入于涅槃，<a id="a-1i"></a> 已经无量劫，</p>
  <p id="a1j">常受最胜乐，<a id="a-1k"></a> 永处安隐处。</p>
  <p id="a1l">汝今至心听，<a id="a-1m"></a> 我当说涅槃，</p>
  <p id="a1n">我已离食想，<a id="a-1o"></a> 终无饥渴患。</p>
  <p id="a1p">今当为汝等，<a id="a-1q"></a> 说其随顺愿，</p>
  <p id="a1r">令诸一切众，<a id="a-1s"></a> 咸得安隐乐。</p>
  <p id="a1t">汝闻应修行，<a id="a-1u"></a> 诸佛法常住，</p>
  <p id="a1v">假使乌与枭，<a id="a-1w"></a> 同共一树栖，</p>
  <p id="a1x">犹如亲兄弟，<a id="a-1y"></a> 尔乃永涅槃。</p>
  <p id="a1z">如来视一切，<a id="a-20"></a> 犹如罗睺罗，</p>
  <p id="a21">常为众生尊，<a id="a-22"></a> 云何永涅槃？</p>
  <p id="a23">假使蛇鼠狼，<a id="a-24"></a> 同处一穴游，</p>
  <p id="a25">相爱如兄弟，<a id="a-26"></a> 尔乃永涅槃。</p>
  <p id="a27">如来视一切，<a id="a-28"></a> 犹如罗睺罗，</p>
  <p id="a29">常为众生尊，<a id="a-2A"></a> 云何永涅槃？</p>
  <p id="a2B">假使七叶华，<a id="a-2C"></a> 转为婆师香，</p>
  <p id="a2D">迦留为镇头，<a id="a-2E"></a> 尔乃永涅槃。</p>
  <p id="a2F">如来视一切，<a id="a-2G"></a> 犹如罗睺罗，</p>
  <p id="a2H">云何舍慈悲，<a id="a-2I"></a> 永入于涅槃？</p>
  <p id="a2J">假使一阐提，<a id="a-2K"></a> 现身成佛道，</p>
  <p id="a2L">永处第一乐，<a id="a-2M"></a> 尔乃入涅槃。</p>
  <p id="a2N">如来视一切，<a id="a-2O"></a> 皆如罗睺罗，</p>
  <p id="a2P">云何舍慈悲，<a id="a-2Q"></a> 永入于涅槃？</p>
  <p id="a2R">假使一切众，<a id="a-2S"></a> 一时成佛道，</p>
  <p id="a2T">远离诸过患，<a id="a-2U"></a> 尔乃入涅槃。</p>
  <p id="a2V">如来视一切，<a id="a-2W"></a> 皆如罗睺罗，</p>
  <p id="a2X">云何舍慈悲，<a id="a-2Y"></a> 永入于涅槃？</p>
  <p id="a2Z">假使蚊蚋水，<a id="a-2a"></a> 浸坏于大地，</p>
  <p id="a2b">川谷海盈满，<a id="a-2c"></a> 尔乃入涅槃。</p>
  <p id="a2d">悲心视一切，<a id="a-2e"></a> 皆如罗睺罗，</p>
  <p id="a2f">常为众生尊，<a id="a-2g"></a> 云何永涅槃？</p>
  <p id="a2h">以是故汝等，<a id="a-2i"></a> 应深乐正法，</p>
  <p id="a2j">不应生忧恼，<a id="a-2k"></a> 号泣而啼哭。</p>
  <p id="a2l">若欲自正行，<a id="a-2m"></a> 应修如来常，</p>
  <p id="a2n">当观如是法，<a id="a-2o"></a> 长存不变易。</p>
  <p id="a2p">复应生是念，<a id="a-2q"></a> 三宝皆常住，</p>
  <p id="a2r">是则获大护，<a id="a-2s"></a> 如咒枯生果。</p>
  <p id="a2t">是名为三宝，<a id="a-2u"></a> 四众应善听，</p>
  <p id="a2v">闻已应欢喜，<a id="a-2w"></a> 即发菩提心。</p>
  <p id="a2x">若能计三宝，<a id="a-2y"></a> 常住同真谛，</p>
  <p id="a2z">此则是诸佛，<a id="a-30"></a> 最上之誓愿。</p>
  <p id="a31">“若有比丘、<a id="a-32"></a>比丘尼、<a id="a-33"></a>优婆塞、<a id="a-34"></a>优婆夷，<a id="a-35"></a>能以如来最上誓愿而发愿者，<a id="a-36"></a>当知是人无有愚痴，<a id="a-37"></a>堪受供养。<a id="a-38"></a>以此愿力功德果报，<a id="a-39"></a>于世最胜如阿罗汉。<a id="a-3A"></a>若有不能如是观了三宝常者，<a id="a-3B"></a>是旃陀罗。<a id="a-3C"></a>若有能知三宝常住实法因缘，<a id="a-3D"></a>离苦安乐，<a id="a-3E"></a>无有娆害能留难者。<a id="a-3F"></a>”</p>
  <p id="a3G">尔时，<a id="a-3H"></a>人天大众、<a id="a-3I"></a>阿修罗等，<a id="a-3J"></a>闻是法已，<a id="a-3K"></a>心生欢喜踊跃无量。<a id="a-3L"></a>其心调柔，<a id="a-3M"></a>善灭诸盖，<a id="a-3N"></a>心无高下，<a id="a-3O"></a>威仪清净，<a id="a-3P"></a>颜貌怡悦，<a id="a-3Q"></a>知佛常住。<a id="a-3R"></a>是故施设诸天供养，<a id="a-3S"></a>散种种华、<a id="a-3T"></a>末香、<a id="a-3U"></a>涂香，<a id="a-3V"></a>鼓天伎乐，<a id="a-3W"></a>以供养佛。</p>
  <p id="a3X">尔时，<a id="a-3Y"></a>佛告迦葉菩萨言：<a id="a-3Z"></a>“善男子，<a id="a-3a"></a>汝见是众希有事不？<a id="a-3b"></a>”</p>
  <p id="a3c">迦葉答言：<a id="a-3d"></a>“已见，<a id="a-3e"></a>世尊。<a id="a-3f"></a>见诸如来无量无边不可称计，<a id="a-3g"></a>受诸大众人天所奉饭食供养。<a id="a-3h"></a>又见诸佛大身庄严，<a id="a-3i"></a>所坐之处如一针锋，<a id="a-3j"></a>多众围绕不相障碍。<a id="a-3k"></a>复见大众悉发誓愿说十三偈，<a id="a-3l"></a>亦知大众各心念言：<a id="a-3m"></a>‘如来今者独受我供。<a id="a-3n"></a>’假使纯陀所奉饭食碎如微尘，<a id="a-3o"></a>一尘一佛犹不周遍，<a id="a-3p"></a>以佛神力悉皆充足一切大众。<a id="a-3q"></a>唯诸菩萨摩诃萨文殊师利法王子等，<a id="a-3r"></a>能知如是希有事耳，<a id="a-3s"></a>悉是如来方便示现。<a id="a-3t"></a>声闻大众及阿修罗等，<a id="a-3u"></a>皆知如来是常住法。<a id="a-3v"></a>”</p>
  <p id="a3w">尔时，<a id="a-3x"></a>世尊告纯陀言：<a id="a-3y"></a>“汝今所见，<a id="a-3z"></a>为是希有奇特事不？<a id="a-40"></a>”</p>
  <p id="a41">“实尔，<a id="a-42"></a>世尊。<a id="a-43"></a>我先所见无量诸佛三十二相、<a id="a-44"></a>八十种好庄严其身。<a id="a-45"></a>今悉见为菩萨摩诃萨巨身殊异，<a id="a-46"></a>颜貌无比。<a id="a-47"></a>唯见佛身譬如药树，<a id="a-48"></a>为诸菩萨摩诃萨等之所围绕。<a id="a-49"></a>”</p>
  <p id="a4A">佛告纯陀：<a id="a-4B"></a>“汝先所见无量佛者，<a id="a-4C"></a>是我所化，<a id="a-4D"></a>为欲利益一切众生令得欢喜。<a id="a-4E"></a>如是菩萨摩诃萨等所可修行不可思议，<a id="a-4F"></a>能作无量诸佛之事。<a id="a-4G"></a>纯陀，<a id="a-4H"></a>汝今皆已成就菩萨摩诃萨行，<a id="a-4I"></a>得住十地，<a id="a-4J"></a>菩萨所行具足成办。<a id="a-4K"></a>”</p>
  <p id="a4L">迦葉菩萨白佛言：<a id="a-4M"></a>“世尊，<a id="a-4N"></a>如是，<a id="a-4O"></a>如是，<a id="a-4P"></a>如佛所说。<a id="a-4Q"></a>纯陀所修，<a id="a-4R"></a>成菩萨行，<a id="a-4S"></a>我亦随喜。<a id="a-4T"></a>今者如来欲为未来无量众生作大明故，<a id="a-4U"></a>说是大乘《大涅槃经》。<a id="a-4V"></a>世尊，<a id="a-4W"></a>一切契经说有余义、<a id="a-4X"></a>无余义耶？<a id="a-4Y"></a>”</p>
  <p id="a4Z">“善男子，<a id="a-4a"></a>我所说者，<a id="a-4b"></a>亦有余义，<a id="a-4c"></a>亦无余义。<a id="a-4d"></a>”</p>
  <p id="a4e">纯陀白佛言：<a id="a-4f"></a>“世尊，<a id="a-4g"></a>如佛所说：</p>
  <p id="a4h">“所有之物，<a id="a-4i"></a> 布施一切，</p>
  <p id="a4j">唯可赞叹，<a id="a-4k"></a> 无可毁损。</p>
  <p id="a4l">“世尊，<a id="a-4m"></a>是义云何？<a id="a-4n"></a>持戒、<a id="a-4o"></a>毁戒，<a id="a-4p"></a>有何差别？<a id="a-4q"></a>”</p>
  <p id="a4r">佛言：<a id="a-4s"></a>“唯除一人，<a id="a-4t"></a>余一切施皆可赞叹。<a id="a-4u"></a>”</p>
  <p id="a4v">纯陀问言：<a id="a-4w"></a>“云何名为唯除一人？<a id="a-4x"></a>”</p>
  <p id="a4y">佛言：<a id="a-4z"></a>“如此经中所说破戒。<a id="a-50"></a>”</p>
  <p id="a51">纯陀复言：<a id="a-52"></a>“我今未解，<a id="a-53"></a>唯愿说之。<a id="a-54"></a>”</p>
  <p id="a55">佛告纯陀：<a id="a-56"></a>“言破戒者，<a id="a-57"></a>谓一阐提。<a id="a-58"></a>其余在所一切布施皆可赞叹，<a id="a-59"></a>获大果报。<a id="a-5A"></a>”</p>
  <p id="a5B">纯陀复问：<a id="a-5C"></a>“一阐提者，<a id="a-5D"></a>其义云何？<a id="a-5E"></a>”</p>
  <p id="a5F">佛告纯陀：<a id="a-5G"></a>“若有比丘及比丘尼、<a id="a-5H"></a>优婆塞、<a id="a-5I"></a>优婆夷，<a id="a-5J"></a>发粗恶言诽谤正法，<a id="a-5K"></a>造是重业，<a id="a-5L"></a>永不改悔，<a id="a-5M"></a>心无惭愧，<a id="a-5N"></a>如是等人名为趣向一阐提道。<a id="a-5O"></a>若犯四重、<a id="a-5P"></a>作五逆罪，<a id="a-5Q"></a>自知定犯如是重事，<a id="a-5R"></a>而心初无怖畏惭愧，<a id="a-5S"></a>不肯发露，<a id="a-5T"></a>于佛正法永无护惜建立之心，<a id="a-5U"></a>毁呰轻贱，<a id="a-5V"></a>言多过咎，<a id="a-5W"></a>如是等人亦名趣向一阐提道。<a id="a-5X"></a>若复说言无佛法僧，<a id="a-5Y"></a>如是等人亦名趣向一阐提道。<a id="a-5Z"></a>唯除如此一阐提辈，<a id="a-5a"></a>施其余者一切赞叹。<a id="a-5b"></a>”</p>
  <p id="a5c">尔时，<a id="a-5d"></a>纯陀复白佛言：<a id="a-5e"></a>“世尊，<a id="a-5f"></a>所言破戒，<a id="a-5g"></a>其义云何？<a id="a-5h"></a>”</p>
  <p id="a5i">佛告纯陀：<a id="a-5j"></a>“若犯四重及五逆罪、<a id="a-5k"></a>诽谤正法，<a id="a-5l"></a>如是等人名为破戒。<a id="a-5m"></a>”</p>
  <p id="a5n">纯陀复问：<a id="a-5o"></a>“如是破戒可拔济不？<a id="a-5p"></a>”</p>
  <p id="a5q">佛告纯陀：<a id="a-5r"></a>“有因缘故则可拔济。<a id="a-5s"></a>若被法服，<a id="a-5t"></a>犹未舍远，<a id="a-5u"></a>其心常怀惭愧恐怖而自考责：<a id="a-5v"></a>‘咄哉！<a id="a-5w"></a>何为犯斯重罪？<a id="a-5x"></a>何其怪哉！<a id="a-5y"></a>造斯苦业？<a id="a-5z"></a>’深自改悔，<a id="a-60"></a>生护法心，<a id="a-61"></a>欲建正法：<a id="a-62"></a>‘有护法者，<a id="a-63"></a>我当供养。<a id="a-64"></a>若有读诵大乘典者，<a id="a-65"></a>我当咨问受持读诵。<a id="a-66"></a>既通利已，<a id="a-67"></a>复当为他分别广说。<a id="a-68"></a>’我说是人不为破戒。<a id="a-69"></a>何以故？<a id="a-6A"></a>善男子，<a id="a-6B"></a>譬如日出，<a id="a-6C"></a>能除一切尘翳闇冥；<a id="a-6D"></a>是大涅槃微妙经典出兴于世，<a id="a-6E"></a>亦复如是，<a id="a-6F"></a>能除众生无量劫中所作众罪，<a id="a-6G"></a>是故此经说护正法得大果报，<a id="a-6H"></a>拔济破戒。<a id="a-6I"></a>若有毁谤是正法者，<a id="a-6J"></a>能自改悔，<a id="a-6K"></a>还归于法，<a id="a-6L"></a>自念所作一切不善，<a id="a-6M"></a>如人自害，<a id="a-6N"></a>心生恐怖惊惧惭愧，<a id="a-6O"></a>除此正法更无救护，<a id="a-6P"></a>是故应当还归正法。<a id="a-6Q"></a>若能如是如说归依，<a id="a-6R"></a>布施是人得福无量，<a id="a-6S"></a>亦名世间应受供养。<a id="a-6T"></a>若犯如上恶业之罪，<a id="a-6U"></a>若经一月或十五日，<a id="a-6V"></a>不生归依发露之心。<a id="a-6W"></a>若施是人，<a id="a-6X"></a>果报甚少。<a id="a-6Y"></a>犯五逆者亦复如是，<a id="a-6Z"></a>能生悔心，<a id="a-6a"></a>内怀惭愧：<a id="a-6b"></a>‘今我所作不善之业，<a id="a-6c"></a>甚为大苦！<a id="a-6d"></a>我当建立护持正法。<a id="a-6e"></a>’是则不名五逆罪也。<a id="a-6f"></a>若施是人，<a id="a-6g"></a>得福无量。<a id="a-6h"></a>犯逆罪已，<a id="a-6i"></a>不生护法归依之心，<a id="a-6j"></a>有施是者，<a id="a-6k"></a>福不足言。</p>
  <p id="a6l">“又善男子，<a id="a-6m"></a>犯重罪者，<a id="a-6n"></a>汝今谛听，<a id="a-6o"></a>我当为汝分别广说。<a id="a-6p"></a>应生是心，<a id="a-6q"></a>谓正法者，<a id="a-6r"></a>即是如来微密之藏，<a id="a-6s"></a>是故我当护持建立。<a id="a-6t"></a>施是人者，<a id="a-6u"></a>得胜果报。<a id="a-6v"></a>善男子，<a id="a-6w"></a>譬如女人怀妊垂产，<a id="a-6x"></a>值国荒乱远至他土，<a id="a-6y"></a>在一天庙即便产育。<a id="a-6z"></a>后闻旧邦安隐丰熟，<a id="a-70"></a>携持其子，<a id="a-71"></a>欲还本土。<a id="a-72"></a>路经恒河水涨暴急，<a id="a-73"></a>荷负是儿不能得渡，<a id="a-74"></a>即自念言：<a id="a-75"></a>‘我宁与子一处并命，<a id="a-76"></a>终不舍弃而独济也。<a id="a-77"></a>’作是念已与子俱没，<a id="a-78"></a>命终之后寻生天中。<a id="a-79"></a>以慈念子欲令得渡，<a id="a-7A"></a>而是女人本性弊恶，<a id="a-7B"></a>以爱子故得生天中。<a id="a-7C"></a>犯四重禁、<a id="a-7D"></a>五无间罪，<a id="a-7E"></a>生护法心亦复如是，<a id="a-7F"></a>虽复先为不善之业，<a id="a-7G"></a>以护法故得为世间无上福田。<a id="a-7H"></a>是护法者有如是等无量果报。<a id="a-7I"></a>”</p>
  <p id="a7J">纯陀复言：<a id="a-7K"></a>“世尊，<a id="a-7L"></a>若一阐提能自改悔，<a id="a-7M"></a>恭敬供养赞叹三宝，<a id="a-7N"></a>施如是人得大果不？<a id="a-7O"></a>”</p>
  <p id="a7P">佛言：<a id="a-7Q"></a>“善男子，<a id="a-7R"></a>汝今不应作如是说。<a id="a-7S"></a>善男子，<a id="a-7T"></a>譬如有人食庵罗果，<a id="a-7U"></a>吐核置地，<a id="a-7V"></a>而复念言：<a id="a-7W"></a>‘是果核中应有甘味。<a id="a-7X"></a>’即复还取，<a id="a-7Y"></a>破而尝之，<a id="a-7Z"></a>其味极苦，<a id="a-7a"></a>心生悔恨，<a id="a-7b"></a>恐失果种即还收拾，<a id="a-7c"></a>种之于地，<a id="a-7d"></a>勤加修治，<a id="a-7e"></a>以酥油乳随时溉灌。<a id="a-7f"></a>于意云何？<a id="a-7g"></a>宁可生不？<a id="a-7h"></a>”</p>
  <p id="a7i">“不也，<a id="a-7j"></a>世尊。<a id="a-7k"></a>假使天降无上甘雨，<a id="a-7l"></a>犹亦不生。</p>
  <p id="a7m">“善男子，<a id="a-7n"></a>彼一阐提亦复如是，<a id="a-7o"></a>烧灭善根，<a id="a-7p"></a>当于何所而得除罪？<a id="a-7q"></a>善男子，<a id="a-7r"></a>若生善心，<a id="a-7s"></a>是则不名一阐提也。<a id="a-7t"></a>善男子，<a id="a-7u"></a>以是义故，<a id="a-7v"></a>一切所施所得果报非无差别。<a id="a-7w"></a>何以故？<a id="a-7x"></a>施诸声闻所得报异，<a id="a-7y"></a>施辟支佛得报亦异，<a id="a-7z"></a>唯施如来获无上果，<a id="a-80"></a>是故说言一切所施非无差别。<a id="a-81"></a>”</p>
  <p id="a82">纯陀复言：<a id="a-83"></a>“何故如来而说此偈？<a id="a-84"></a>”</p>
  <p id="a85">佛告纯陀：<a id="a-86"></a>“有因缘故，<a id="a-87"></a>我说此偈。<a id="a-88"></a>王舍城中有优婆塞，<a id="a-89"></a>心无净信，<a id="a-8A"></a>奉事尼揵，<a id="a-8B"></a>而来问我布施之义，<a id="a-8C"></a>以是因缘故说斯偈。<a id="a-8D"></a>亦为菩萨摩诃萨等说秘藏义。<a id="a-8E"></a>如斯偈者，<a id="a-8F"></a>其义云何？<a id="a-8G"></a>一切者，<a id="a-8H"></a>少分一切。<a id="a-8I"></a>当知菩萨摩诃萨，<a id="a-8J"></a>人中之雄，<a id="a-8K"></a>摄取持戒，<a id="a-8L"></a>施其所须，<a id="a-8M"></a>舍弃破戒如除稊稗。</p>
  <p id="a8N">“复次，<a id="a-8O"></a>善男子，<a id="a-8P"></a>如我昔日所说偈言：</p>
  <p id="a8Q">“一切江河，<a id="a-8R"></a> 必有回曲，</p>
  <p id="a8S">一切丛林，<a id="a-8T"></a> 必名树木，</p>
  <p id="a8U">一切女人，<a id="a-8V"></a> 必怀谄曲，</p>
  <p id="a8W">一切自在，<a id="a-8X"></a> 必受安乐。<a id="a-8Y"></a>”</p>
  <p id="a8Z">尔时，<a id="a-8a"></a>文殊师利菩萨摩诃萨，<a id="a-8b"></a>即从座起，<a id="a-8c"></a>偏袒右臂，<a id="a-8d"></a>右膝著地，<a id="a-8e"></a>前礼佛足而说偈言：</p>
  <p id="a8f">“非一切河，<a id="a-8g"></a> 必有回曲，</p>
  <p id="a8h">非一切林，<a id="a-8i"></a> 悉名树木，</p>
  <p id="a8j">非一切女，<a id="a-8k"></a> 必怀谄曲，</p>
  <p id="a8l">一切自在，<a id="a-8m"></a> 不必受乐。</p>
  <p id="a8n">“佛所说偈，<a id="a-8o"></a>其义有余，<a id="a-8p"></a>唯垂哀愍说其因缘。<a id="a-8q"></a>何以故？<a id="a-8r"></a>世尊，<a id="a-8s"></a>于此三千大千世界，<a id="a-8t"></a>有洲名拘耶尼，<a id="a-8u"></a>其洲有河端直不曲，<a id="a-8v"></a>名娑婆耶，<a id="a-8w"></a>犹如直绳入于西海。<a id="a-8x"></a>如是河相，<a id="a-8y"></a>于余经中佛未曾说。<a id="a-8z"></a>唯愿如来，<a id="a-90"></a>因此方等阿含经中说有余义，<a id="a-91"></a>令诸菩萨深信解之。<a id="a-92"></a>世尊，<a id="a-93"></a>譬如有人先识金矿，<a id="a-94"></a>后不识金；<a id="a-95"></a>如来亦尔，<a id="a-96"></a>尽知法已，<a id="a-97"></a>而所演说有余不尽。<a id="a-98"></a>如来虽作如是余说，<a id="a-99"></a>应当方便解其意趣。<a id="a-9A"></a>一切丛林必是树木，<a id="a-9B"></a>是亦有余。<a id="a-9C"></a>何以故？<a id="a-9D"></a>种种金银琉璃宝树，<a id="a-9E"></a>是亦名林。<a id="a-9F"></a>一切女人必怀谄曲，<a id="a-9G"></a>是亦有余。<a id="a-9H"></a>何以故？<a id="a-9I"></a>亦有女人善持禁戒，<a id="a-9J"></a>功德成就有大慈悲。<a id="a-9K"></a>一切自在必受安乐，<a id="a-9L"></a>是亦有余。<a id="a-9M"></a>何以故？<a id="a-9N"></a>有自在者，<a id="a-9O"></a>转轮圣帝，<a id="a-9P"></a>如来法王，<a id="a-9Q"></a>不属死魔，<a id="a-9R"></a>不可灭尽。<a id="a-9S"></a>梵释诸天虽得自在，<a id="a-9T"></a>悉是无常。<a id="a-9U"></a>若得常住无变易者，<a id="a-9V"></a>乃名自在，<a id="a-9W"></a>所谓大乘大般涅槃。<a id="a-9X"></a>”</p>
  <p id="a9Y">佛言：<a id="a-9Z"></a>“善男子，<a id="a-9a"></a>汝今善得乐说之辩，<a id="a-9b"></a>且止谛听！<a id="a-9c"></a>文殊师利，<a id="a-9d"></a>譬如长者身婴病苦，<a id="a-9e"></a>良医诊之，<a id="a-9f"></a>为合膏药。<a id="a-9g"></a>是时病者贪欲多服，<a id="a-9h"></a>医语之言：<a id="a-9i"></a>‘若能消者，<a id="a-9j"></a>则可随意。<a id="a-9k"></a>汝今体羸，<a id="a-9l"></a>不应多服。<a id="a-9m"></a>当知是膏，<a id="a-9n"></a>亦名甘露，<a id="a-9o"></a>亦名毒药。<a id="a-9p"></a>若多服不消，<a id="a-9q"></a>则名为毒。<a id="a-9r"></a>’善男子，<a id="a-9s"></a>汝今勿谓是医所说违于义理，<a id="a-9t"></a>损失膏势。<a id="a-9u"></a>善男子，<a id="a-9v"></a>如来亦尔，<a id="a-9w"></a>为诸国王、<a id="a-9x"></a>后妃、<a id="a-9y"></a>太子、<a id="a-9z"></a>王子、<a id="a-A0"></a>大臣，<a id="a-A1"></a>因波斯匿王、<a id="a-A2"></a>王子、<a id="a-A3"></a>后妃憍慢心故，<a id="a-A4"></a>为欲调伏示现恐怖如彼良医，<a id="a-A5"></a>故说此偈：</p>
  <p id="aA6">“一切江河，<a id="a-A7"></a> 必有回曲，</p>
  <p id="aA8">一切丛林，<a id="a-A9"></a> 必名树木，</p>
  <p id="aAA">一切女人，<a id="a-AB"></a> 必怀谄曲，</p>
  <p id="aAC">一切自在，<a id="a-AD"></a> 必受安乐。</p>
  <p id="aAE">“文殊师利，<a id="a-AF"></a>汝今当知，<a id="a-AG"></a>如来所说无有漏失。<a id="a-AH"></a>如此大地可令反覆，<a id="a-AI"></a>如来之言终无漏失。<a id="a-AJ"></a>以是义故，<a id="a-AK"></a>如来所说一切有余。<a id="a-AL"></a>”</p>
  <p id="aAM">尔时，<a id="a-AN"></a>佛赞文殊师利：<a id="a-AO"></a>“善哉！<a id="a-AP"></a>善哉！<a id="a-AQ"></a>善男子，<a id="a-AR"></a>汝已久知如是之义，<a id="a-AS"></a>愍哀一切，<a id="a-AT"></a>欲令众生得智慧故，<a id="a-AU"></a>广问如来如是偈义。<a id="a-AV"></a>”</p>
  <p id="aAW">尔时，<a id="a-AX"></a>文殊师利法王子，<a id="a-AY"></a>复于佛前而说偈言：</p>
  <p id="aAZ">“于他语言，<a id="a-Aa"></a> 随顺不逆，</p>
  <p id="aAb">亦不观他，<a id="a-Ac"></a> 作以不作，</p>
  <p id="aAd">但自观身，<a id="a-Ae"></a> 善不善行。</p>
  <p id="aAf">“世尊如是说此法药非为正说。<a id="a-Ag"></a>于他语言随顺不逆者，<a id="a-Ah"></a>唯愿如来垂哀正说。<a id="a-Ai"></a>何以故？<a id="a-Aj"></a>世尊常说，<a id="a-Ak"></a>一切外学九十五种皆趣恶道，<a id="a-Al"></a>声闻弟子皆向正路，<a id="a-Am"></a>若护禁戒，<a id="a-An"></a>摄持威仪，<a id="a-Ao"></a>守慎诸根，<a id="a-Ap"></a>如是等人深乐大法，<a id="a-Aq"></a>趣向善道。<a id="a-Ar"></a>如来何故于九部中见有毁他则便呵责？<a id="a-As"></a>如是偈义，<a id="a-At"></a>为何所趣？<a id="a-Au"></a>”</p>
  <p id="aAv">佛告文殊师利：<a id="a-Aw"></a>“善男子，<a id="a-Ax"></a>我说此偈亦不尽为一切众生，<a id="a-Ay"></a>尔时唯为阿阇世王。<a id="a-Az"></a>诸佛世尊若无因缘终不逆说，<a id="a-B0"></a>有因缘故乃说之耳。<a id="a-B1"></a>善男子，<a id="a-B2"></a>阿阇世王害其父已，<a id="a-B3"></a>来至我所欲折伏我，<a id="a-B4"></a>作如是问：<a id="a-B5"></a>‘云何世尊是一切智、<a id="a-B6"></a>非一切智耶？<a id="a-B7"></a>若一切智，<a id="a-B8"></a>调达往昔无量世中常怀恶心，<a id="a-B9"></a>随逐如来欲为逆害，<a id="a-BA"></a>云何如来听其出家？<a id="a-BB"></a>’善男子，<a id="a-BC"></a>以是因缘，<a id="a-BD"></a>我为是王而说此偈：</p>
  <p id="aBE">“于他语言，<a id="a-BF"></a> 随顺不逆，</p>
  <p id="aBG">亦不观他，<a id="a-BH"></a> 作以不作。</p>
  <p id="aBI">但自观身，<a id="a-BJ"></a> 善不善行。</p>
  <p id="aBK">“佛告大王：<a id="a-BL"></a>‘汝今害父，<a id="a-BM"></a>已作逆罪最重无间，<a id="a-BN"></a>应当发露以求清净，<a id="a-BO"></a>何缘乃更见他过咎？<a id="a-BP"></a>’善男子，<a id="a-BQ"></a>以是义故，<a id="a-BR"></a>我为彼王而说是偈。<a id="a-BS"></a>复次，<a id="a-BT"></a>善男子，<a id="a-BU"></a>亦为护持不毁禁戒成就威仪见他过者，<a id="a-BV"></a>而说是偈。<a id="a-BW"></a>若复有人受他教诲，<a id="a-BX"></a>远离众恶，<a id="a-BY"></a>复教他人令远众恶，<a id="a-BZ"></a>如是之人则我弟子。</p>
  <p id="aBa">尔时，<a id="a-Bb"></a>世尊为文殊师利，<a id="a-Bc"></a>复说偈言：</p>
  <p id="aBd">“一切畏刀杖，<a id="a-Be"></a> 无不爱寿命，</p>
  <p id="aBf">恕己可为譬，<a id="a-Bg"></a> 勿杀勿行杖。<a id="a-Bh"></a>”</p>
  <p id="aBi">尔时，<a id="a-Bj"></a>文殊师利复于佛前，<a id="a-Bk"></a>而说偈言：</p>
  <p id="aBl">“非一切畏杖，<a id="a-Bm"></a> 非一切爱命，</p>
  <p id="aBn">恕己可为譬，<a id="a-Bo"></a> 勤作善方便。</p>
  <p id="aBp">“如来说是法句之义，<a id="a-Bq"></a>亦是未尽。<a id="a-Br"></a>何以故？<a id="a-Bs"></a>如阿罗汉、<a id="a-Bt"></a>转轮圣王、<a id="a-Bu"></a>玉女象马、<a id="a-Bv"></a>主藏大臣，<a id="a-Bw"></a>若诸天人及阿修罗执持利剑能害之者，<a id="a-Bx"></a>无有是处。<a id="a-By"></a>勇士、<a id="a-Bz"></a>烈女、<a id="a-C0"></a>马王、<a id="a-C1"></a>兽王，<a id="a-C2"></a>持戒比丘虽复对至而不恐怖。<a id="a-C3"></a>以是义故，<a id="a-C4"></a>如来说偈亦是有余。<a id="a-C5"></a>若言恕己可为譬者，<a id="a-C6"></a>是亦有余。<a id="a-C7"></a>何以故？<a id="a-C8"></a>若使罗汉以己喻彼，<a id="a-C9"></a>则有我想及以命想；<a id="a-CA"></a>若有我想及以命想则应拥护，<a id="a-CB"></a>凡夫亦应见阿罗汉悉是行人；<a id="a-CC"></a>若如是者即是邪见；<a id="a-CD"></a>若有邪见，<a id="a-CE"></a>命终应生阿鼻地狱。<a id="a-CF"></a>又阿罗汉设于众生生害心者，<a id="a-CG"></a>无有是处。<a id="a-CH"></a>无量众生亦复无能害罗汉者。<a id="a-CI"></a>”</p>
  <p id="aCJ">佛言：<a id="a-CK"></a>“善男子，<a id="a-CL"></a>言我想者，<a id="a-CM"></a>谓于众生生大悲心无杀害想，<a id="a-CN"></a>谓阿罗汉平等之心。<a id="a-CO"></a>勿谓世尊无有因缘而逆说也。<a id="a-CP"></a>昔日于此王舍城中有大猎师，<a id="a-CQ"></a>多杀群鹿，<a id="a-CR"></a>请我食肉。<a id="a-CS"></a>我于尔时虽受彼请，<a id="a-CT"></a>于诸众生生慈悲心如罗睺罗，<a id="a-CU"></a>而说偈言：</p>
  <p id="aCV">“当令汝长寿，<a id="a-CW"></a> 久久住于世，</p>
  <p id="aCX">受持不害法，<a id="a-CY"></a> 犹如诸佛寿。</p>
  <p id="aCZ">“是故我说此偈：</p>
  <p id="aCa">“一切畏刀杖，<a id="a-Cb"></a> 无不爱寿命，</p>
  <p id="aCc">恕己可为譬，<a id="a-Cd"></a> 勿杀勿行杖。<a id="a-Ce"></a>”</p>
  <p id="aCf">佛言：<a id="a-Cg"></a>“善哉！<a id="a-Ch"></a>善哉！<a id="a-Ci"></a>文殊师利，<a id="a-Cj"></a>为诸菩萨摩诃萨故，<a id="a-Ck"></a>咨问如来如是密教。<a id="a-Cl"></a>”</p>
  <p id="aCm">尔时，<a id="a-Cn"></a>文殊师利复说是偈：</p>
  <p id="aCo">“云何敬父母，<a id="a-Cp"></a> 随顺而尊重？</p>
  <p id="aCq">云何修此法，<a id="a-Cr"></a> 堕于无间狱？<a id="a-Cs"></a>”</p>
  <p id="aCt">于是如来复以偈答：</p>
  <p id="aCu">“若以贪爱母，<a id="a-Cv"></a> 无明以为父，</p>
  <p id="aCw">随顺尊重是，<a id="a-Cx"></a> 则堕无间狱。<a id="a-Cy"></a>”</p>
  <p id="aCz">尔时，<a id="a-D0"></a>如来复为文殊师利，<a id="a-D1"></a>重说偈言：</p>
  <p id="aD2">“一切属他，<a id="a-D3"></a> 则名为苦，</p>
  <p id="aD4">一切由己，<a id="a-D5"></a> 自在安乐，</p>
  <p id="aD6">一切憍慢，<a id="a-D7"></a> 势极暴恶，</p>
  <p id="aD8">贤善之人，<a id="a-D9"></a> 一切爱念。<a id="a-DA"></a>”</p>
  <p id="aDB">尔时，<a id="a-DC"></a>文殊师利菩萨摩诃萨白佛言：<a id="a-DD"></a>“世尊，<a id="a-DE"></a>如来所说是亦不尽，<a id="a-DF"></a>唯愿如来复垂哀愍说其因缘。<a id="a-DG"></a>何以故？<a id="a-DH"></a>如长者子从师学时，<a id="a-DI"></a>为属师不？<a id="a-DJ"></a>若属师者，<a id="a-DK"></a>义不成就；<a id="a-DL"></a>若不属者，<a id="a-DM"></a>亦不成就；<a id="a-DN"></a>若得自在，<a id="a-DO"></a>亦不成就。<a id="a-DP"></a>是故如来所说有余。<a id="a-DQ"></a>复次，<a id="a-DR"></a>世尊，<a id="a-DS"></a>譬如王子无所综习，<a id="a-DT"></a>触事不成，<a id="a-DU"></a>是亦自在，<a id="a-DV"></a>愚闇常苦。<a id="a-DW"></a>如是王子若言自在，<a id="a-DX"></a>义亦不成；<a id="a-DY"></a>若言属他，<a id="a-DZ"></a>义亦不成。<a id="a-Da"></a>以是义故，<a id="a-Db"></a>佛所说义名为有余。<a id="a-Dc"></a>是故一切属他，<a id="a-Dd"></a>不必受苦；<a id="a-De"></a>一切自在，<a id="a-Df"></a>不必受乐。<a id="a-Dg"></a>一切憍慢，<a id="a-Dh"></a>势极暴恶，<a id="a-Di"></a>是亦有余。<a id="a-Dj"></a>世尊，<a id="a-Dk"></a>如诸烈女憍慢心故出家学道，<a id="a-Dl"></a>护持禁戒，<a id="a-Dm"></a>威仪成就，<a id="a-Dn"></a>守摄诸根不令驰散，<a id="a-Do"></a>是故一切憍慢之结不必暴恶。<a id="a-Dp"></a>贤善之人，<a id="a-Dq"></a>一切爱念，<a id="a-Dr"></a>是亦有余。<a id="a-Ds"></a>如人内犯四重禁已，<a id="a-Dt"></a>不舍法服坚持威仪，<a id="a-Du"></a>护持法者见已不爱，<a id="a-Dv"></a>是人命终必堕地狱。<a id="a-Dw"></a>若有善人犯重禁已，<a id="a-Dx"></a>护持法者见即驱出，<a id="a-Dy"></a>罢道还俗。<a id="a-Dz"></a>以是义故，<a id="a-E0"></a>一切贤善不必悉爱。<a id="a-E1"></a>”</p>
  <p id="aE2">尔时，<a id="a-E3"></a>佛告文殊师利：<a id="a-E4"></a>“有因缘故，<a id="a-E5"></a>如来于此说有余义。<a id="a-E6"></a>又有因缘，<a id="a-E7"></a>诸佛如来而说是法。<a id="a-E8"></a>时王舍城有一女人，<a id="a-E9"></a>名曰善贤，<a id="a-EA"></a>还父母家，<a id="a-EB"></a>因至我所，<a id="a-EC"></a>归依于我及法、<a id="a-ED"></a>众僧，<a id="a-EE"></a>而作是言：<a id="a-EF"></a>‘一切女人势不自由，<a id="a-EG"></a>一切男子自在无碍。<a id="a-EH"></a>’我于尔时知是女心，<a id="a-EI"></a>即为宣说如是偈颂。<a id="a-EJ"></a>文殊师利，<a id="a-EK"></a>善哉！<a id="a-EL"></a>善哉！<a id="a-EM"></a>汝今能为一切众生，<a id="a-EN"></a>问于如来如是密语。<a id="a-EO"></a>”</p>
  <p id="aEP">文殊师利复说偈言：</p>
  <p id="aEQ">“一切诸众生，<a id="a-ER"></a> 皆依饮食存，</p>
  <p id="aES">一切有大力，<a id="a-ET"></a> 其心无嫉妒，</p>
  <p id="aEU">一切因饮食，<a id="a-EV"></a> 而得诸病苦，</p>
  <p id="aEW">一切修净行，<a id="a-EX"></a> 而得受安乐。</p>
  <p id="aEY">“如是，<a id="a-EZ"></a>世尊，<a id="a-Ea"></a>今受纯陀饮食供养，<a id="a-Eb"></a>将无如来有恐怖耶？<a id="a-Ec"></a>”</p>
  <p id="aEd">尔时，<a id="a-Ee"></a>世尊复为文殊而说偈言：</p>
  <p id="aEf">“非一切众生，<a id="a-Eg"></a> 尽依饮食存，</p>
  <p id="aEh">非一切大力，<a id="a-Ei"></a> 心皆无嫉妒，</p>
  <p id="aEj">非一切因食，<a id="a-Ek"></a> 而致诸病苦，</p>
  <p id="aEl">非一切净行，<a id="a-Em"></a> 悉得受安乐。</p>
  <p id="aEn">“文殊师利，<a id="a-Eo"></a>汝若得病，<a id="a-Ep"></a>我亦如是应得病苦。<a id="a-Eq"></a>何以故？<a id="a-Er"></a>诸阿罗汉及辟支佛、<a id="a-Es"></a>菩萨、<a id="a-Et"></a>如来实无所食，<a id="a-Eu"></a>为欲化彼，<a id="a-Ev"></a>示现受用无量众生所施之物，<a id="a-Ew"></a>令其具足檀波罗蜜，<a id="a-Ex"></a>拔济地狱、<a id="a-Ey"></a>畜生、<a id="a-Ez"></a>饿鬼。<a id="a-F0"></a>若言如来六年苦行身羸瘦者，<a id="a-F1"></a>无有是处。<a id="a-F2"></a>诸佛世尊独拔诸有，<a id="a-F3"></a>不同凡夫，<a id="a-F4"></a>云何而得身羸劣耶？<a id="a-F5"></a>诸佛世尊精勤修习，<a id="a-F6"></a>获金刚身，<a id="a-F7"></a>不同世人危脆之身。<a id="a-F8"></a>我诸弟子亦复如是，<a id="a-F9"></a>不可思议，<a id="a-FA"></a>不依于食。<a id="a-FB"></a>一切大力无嫉妒者，<a id="a-FC"></a>亦有余义。<a id="a-FD"></a>如世间人终身永无嫉妒之心而无大力。<a id="a-FE"></a>一切病苦因食得者，<a id="a-FF"></a>亦有余义。<a id="a-FG"></a>亦见有人得客病者，<a id="a-FH"></a>所谓棘刺、<a id="a-FI"></a>刀剑、<a id="a-FJ"></a>鉾槊。<a id="a-FK"></a>一切净行受安乐者，<a id="a-FL"></a>是亦有余。<a id="a-FM"></a>世间亦有外道之人，<a id="a-FN"></a>修于梵行多受苦恼。<a id="a-FO"></a>以是义故，<a id="a-FP"></a>如来所说一切有余，<a id="a-FQ"></a>是名如来非无因缘而说此偈，<a id="a-FR"></a>有因故说。<a id="a-FS"></a>昔日于此优禅尼国，<a id="a-FT"></a>有婆罗门名羖羝德，<a id="a-FU"></a>来至我所，<a id="a-FV"></a>欲受第四八戒斋法，<a id="a-FW"></a>我于尔时为说是偈。<a id="a-FX"></a>”</p>
  <p id="aFY">尔时，<a id="a-FZ"></a>迦葉菩萨白佛言：<a id="a-Fa"></a>“世尊，<a id="a-Fb"></a>何等名为无余义耶？<a id="a-Fc"></a>云何复名一切义乎？<a id="a-Fd"></a>”</p>
  <p id="aFe">“善男子，<a id="a-Ff"></a>一切者，<a id="a-Fg"></a>唯除助道常乐善法，<a id="a-Fh"></a>是名一切，<a id="a-Fi"></a>亦名无余。<a id="a-Fj"></a>其余诸法亦名有余，<a id="a-Fk"></a>亦名无余，<a id="a-Fl"></a>欲令乐法诸善男子知此有余及无余义。<a id="a-Fm"></a>”</p>
  <p id="aFn">迦葉菩萨心大欢喜，<a id="a-Fo"></a>踊跃无量前白佛言：<a id="a-Fp"></a>“甚奇！<a id="a-Fq"></a>世尊，<a id="a-Fr"></a>等视众生如罗睺罗。<a id="a-Fs"></a>”</p>
  <p id="aFt">尔时，<a id="a-Fu"></a>佛赞迦葉菩萨：<a id="a-Fv"></a>“善哉！<a id="a-Fw"></a>善哉！<a id="a-Fx"></a>汝今所见微妙甚深。<a id="a-Fy"></a>”</p>
  <p id="aFz">迦葉菩萨白佛言：<a id="a-G0"></a>“世尊，<a id="a-G1"></a>唯愿如来说是大乘《大涅槃经》所得功德。<a id="a-G2"></a>”</p>
  <p id="aG3">佛告迦葉：<a id="a-G4"></a>“善男子，<a id="a-G5"></a>若有得闻是经名字，<a id="a-G6"></a>所得功德非诸声闻、<a id="a-G7"></a>辟支佛等所能宣说，<a id="a-G8"></a>唯佛能知。<a id="a-G9"></a>何以故？<a id="a-GA"></a>不可思议，<a id="a-GB"></a>是佛境界，<a id="a-GC"></a>何况受持读诵通利书写经卷！<a id="a-GD"></a>”</p>
  <p id="aGE">尔时，<a id="a-GF"></a>诸天、<a id="a-GG"></a>世人及阿修罗，<a id="a-GH"></a>即于佛前异口同音，<a id="a-GI"></a>而说偈言：</p>
  <p id="aGJ">“诸佛难思议，<a id="a-GK"></a> 法僧亦复然，</p>
  <p id="aGL">是故今劝请，<a id="a-GM"></a> 唯愿少停住。</p>
  <p id="aGN">尊者大迦葉，<a id="a-GO"></a> 及以阿难等，</p>
  <p id="aGP">二众之眷属，<a id="a-GQ"></a> 不久须臾至。</p>
  <p id="aGR">并及摩竭主，<a id="a-GS"></a> 阿阇世大王，</p>
  <p id="aGT">至心敬信佛，<a id="a-GU"></a> 犹故未来此。</p>
  <p id="aGV">唯愿佛世尊，<a id="a-GW"></a> 少垂哀愍住，</p>
  <p id="aGX">于此大众中，<a id="a-GY"></a> 断我诸疑网。<a id="a-GZ"></a>”</p>
  <p id="aGa">尔时，<a id="a-Gb"></a>如来为诸大众而说偈言：</p>
  <p id="aGc">“我法最长子，<a id="a-Gd"></a> 是名大迦葉，</p>
  <p id="aGe">阿难勤精进，<a id="a-Gf"></a> 能断一切疑。</p>
  <p id="aGg">汝等当谛观，<a id="a-Gh"></a> 阿难多闻士，</p>
  <p id="aGi">自然能解了，<a id="a-Gj"></a> 是常及无常。</p>
  <p id="aGk">以是故不应，<a id="a-Gl"></a> 心怀大忧恼。<a id="a-Gm"></a>”</p>
  <p id="aGn">尔时，<a id="a-Go"></a>大众以种种物供养如来，<a id="a-Gp"></a>供养佛已，<a id="a-Gq"></a>即发阿耨多罗三藐三菩提心。<a id="a-Gr"></a>无量无边恒河沙数诸菩萨等得住初地。</p>
  <p id="aGs">尔时世尊与文殊师利、<a id="a-Gt"></a>迦葉菩萨及与纯陀而受记莂，<a id="a-Gu"></a>受记莂已，<a id="a-Gv"></a>说如是言：<a id="a-Gw"></a>“诸善男子，<a id="a-Gx"></a>自修其心，<a id="a-Gy"></a>慎莫放逸。<a id="a-Gz"></a>我今背疾，<a id="a-H0"></a>举体皆痛。<a id="a-H1"></a>我今欲卧，<a id="a-H2"></a>如彼小儿及常患者。<a id="a-H3"></a>文殊汝等，<a id="a-H4"></a>当为四部广说大法，<a id="a-H5"></a>今以此法付嘱于汝；<a id="a-H6"></a>乃至迦葉、<a id="a-H7"></a>阿难等至，<a id="a-H8"></a>复当嘱付如是正法。<a id="a-H9"></a>”</p>
  <p id="aHA">尔时，<a id="a-HB"></a>如来说是语已，<a id="a-HC"></a>为欲调伏诸众生故，<a id="a-HD"></a>现身有疾，<a id="a-HE"></a>右胁而卧，<a id="a-HF"></a>如彼病人。</p>
  <p data-pb></p>
  <h2 id="aHG">现病品第十八</h2>
  <p id="aHH">尔时，<a id="a-HI"></a>迦葉菩萨白佛言：<a id="a-HJ"></a>“世尊，<a id="a-HK"></a>如来已免一切疾病，<a id="a-HL"></a>患苦悉除，<a id="a-HM"></a>无复怖畏。<a id="a-HN"></a>世尊，<a id="a-HO"></a>一切众生有四毒箭则为病因。<a id="a-HP"></a>何等为四？<a id="a-HQ"></a>贪欲、<a id="a-HR"></a>瞋恚、<a id="a-HS"></a>愚痴、<a id="a-HT"></a>憍慢。<a id="a-HU"></a>若有病因，<a id="a-HV"></a>则有病生，<a id="a-HW"></a>所谓爱热肺病，<a id="a-HX"></a>上气吐逆，<a id="a-HY"></a>肤体[疒+習][疒+習]，<a id="a-HZ"></a>其心闷乱，<a id="a-Ha"></a>下痢哕噎，<a id="a-Hb"></a>小便麻沥，<a id="a-Hc"></a>眼耳疼痛，<a id="a-Hd"></a>腹背胀满，<a id="a-He"></a>颠狂干消，<a id="a-Hf"></a>鬼魅所著。<a id="a-Hg"></a>如是种种身心诸病，<a id="a-Hh"></a>诸佛世尊悉无复有。<a id="a-Hi"></a>今日如来何缘顾命文殊师利，<a id="a-Hj"></a>而作是言‘我今背痛，<a id="a-Hk"></a>汝等当为大众说法’？<a id="a-Hl"></a>有二因缘则无病苦。<a id="a-Hm"></a>何等为二？<a id="a-Hn"></a>一者、<a id="a-Ho"></a>邻愍一切众生，<a id="a-Hp"></a>二者、<a id="a-Hq"></a>给施病者医药。<a id="a-Hr"></a>如来往昔已于无量万亿劫中修菩萨道，<a id="a-Hs"></a>常行爱语，<a id="a-Ht"></a>利益众生，<a id="a-Hu"></a>不令苦恼，<a id="a-Hv"></a>施疾病者种种医药，<a id="a-Hw"></a>何缘于今自言有病？</p>
  <p id="aHx">“世尊，<a id="a-Hy"></a>世人有病，<a id="a-Hz"></a>或坐或卧，<a id="a-I0"></a>不安其处，<a id="a-I1"></a>或索饮食，<a id="a-I2"></a>敕诫家属，<a id="a-I3"></a>修治产业。<a id="a-I4"></a>何故如来默然而卧，<a id="a-I5"></a>不教弟子声闻人等尸波罗蜜、<a id="a-I6"></a>诸禅解脱、<a id="a-I7"></a>三摩跋提、<a id="a-I8"></a>修诸正勤？<a id="a-I9"></a>何缘不说如是甚深大乘经典？<a id="a-IA"></a>如来何故不以无量方便教大迦葉，<a id="a-IB"></a>人中象王，<a id="a-IC"></a>诸大人等，<a id="a-ID"></a>令其不退阿耨多罗三藐三菩提？<a id="a-IE"></a>何故不治诸恶比丘受畜一切不净物者？<a id="a-IF"></a>世尊实无有病，<a id="a-IG"></a>云何默然右胁而卧？</p>
  <p id="aIH">“诸菩萨等，<a id="a-II"></a>凡所给施病者医药，<a id="a-IJ"></a>所得善根悉施众生，<a id="a-IK"></a>而共回向一切种智，<a id="a-IL"></a>为除众生诸烦恼障、<a id="a-IM"></a>业障、<a id="a-IN"></a>报障。<a id="a-IO"></a>烦恼障者，<a id="a-IP"></a>贪欲、<a id="a-IQ"></a>瞋恚、<a id="a-IR"></a>愚痴、<a id="a-IS"></a>忿怒、<a id="a-IT"></a>缠盖、<a id="a-IU"></a>焦恼、<a id="a-IV"></a>嫉妒、<a id="a-IW"></a>悭吝、<a id="a-IX"></a>奸诈、<a id="a-IY"></a>谀谄、<a id="a-IZ"></a>无惭无愧，<a id="a-Ia"></a>慢、<a id="a-Ib"></a>慢慢、<a id="a-Ic"></a>不如慢、<a id="a-Id"></a>增上慢、<a id="a-Ie"></a>我慢、<a id="a-If"></a>邪慢、<a id="a-Ig"></a>憍慢，<a id="a-Ih"></a>放逸贡高，<a id="a-Ii"></a>怼恨诤讼，<a id="a-Ij"></a>邪命谄媚，<a id="a-Ik"></a>诈现异相，<a id="a-Il"></a>以利求利，<a id="a-Im"></a>恶求多求，<a id="a-In"></a>无有恭敬，<a id="a-Io"></a>不随教诲，<a id="a-Ip"></a>亲近恶友，<a id="a-Iq"></a>贪利无厌，<a id="a-Ir"></a>缠缚难解，<a id="a-Is"></a>欲于恶欲，<a id="a-It"></a>贪于恶贪，<a id="a-Iu"></a>身见、<a id="a-Iv"></a>有见及以无见，<a id="a-Iw"></a>频申喜睡，<a id="a-Ix"></a>欠呿不乐，<a id="a-Iy"></a>贪嗜饮食，<a id="a-Iz"></a>其心簦瞢，<a id="a-J0"></a>心缘异想，<a id="a-J1"></a>不善思惟，<a id="a-J2"></a>身口多恶，<a id="a-J3"></a>好喜多语，<a id="a-J4"></a>诸根闇钝，<a id="a-J5"></a>发言多虚，<a id="a-J6"></a>常为欲觉、<a id="a-J7"></a>恚觉、<a id="a-J8"></a>害觉之所覆盖，<a id="a-J9"></a>是名烦恼障。<a id="a-JA"></a>业障者，<a id="a-JB"></a>五无间罪重恶之病。<a id="a-JC"></a>报障者，<a id="a-JD"></a>生在地狱、<a id="a-JE"></a>畜生、<a id="a-JF"></a>饿鬼，<a id="a-JG"></a>诽谤正法及一阐提，<a id="a-JH"></a>是名报障。<a id="a-JI"></a>如是三障名为大病。<a id="a-JJ"></a>而诸菩萨于无量劫修菩提时，<a id="a-JK"></a>给施一切疾病医药，<a id="a-JL"></a>常作是愿：<a id="a-JM"></a>‘令诸众生永断如是三障重病。<a id="a-JN"></a>’</p>
  <p id="aJO">“复次，<a id="a-JP"></a>世尊，<a id="a-JQ"></a>菩萨摩诃萨修菩提时，<a id="a-JR"></a>给施一切病者医药，<a id="a-JS"></a>常作是愿，<a id="a-JT"></a>愿令众生永断诸病，<a id="a-JU"></a>得成如来金刚之身；<a id="a-JV"></a>又愿一切无量众生作妙药王，<a id="a-JW"></a>断除一切诸恶重病；<a id="a-JX"></a>愿诸众生得阿伽陀药，<a id="a-JY"></a>以是药力能除一切无量恶毒；<a id="a-JZ"></a>又愿众生于阿耨多罗三藐三菩提无有退转，<a id="a-Ja"></a>速得成就无上佛药，<a id="a-Jb"></a>消除一切烦恼毒箭；<a id="a-Jc"></a>又愿众生勤修精进，<a id="a-Jd"></a>成就如来金刚之心，<a id="a-Je"></a>作微妙药疗治众病，<a id="a-Jf"></a>不令有人生诤讼想；<a id="a-Jg"></a>亦愿众生作大药树，<a id="a-Jh"></a>疗治一切诸恶重病；<a id="a-Ji"></a>又愿众生拔出毒箭，<a id="a-Jj"></a>得成如来无上光明；<a id="a-Jk"></a>又愿众生得入如来智慧大药微密法藏。<a id="a-Jl"></a>世尊，<a id="a-Jm"></a>菩萨如是已于无量百千万亿那由他劫发是誓愿，<a id="a-Jn"></a>令诸众生悉无诸病，<a id="a-Jo"></a>何缘如来乃于今日唱言有病？</p>
  <p id="aJp">“复次，<a id="a-Jq"></a>世尊，<a id="a-Jr"></a>世有病者，<a id="a-Js"></a>不能坐起俯仰进止，<a id="a-Jt"></a>饮食不御，<a id="a-Ju"></a>浆水不下，<a id="a-Jv"></a>亦复不能教诫诸子修治家业。<a id="a-Jw"></a>尔时，<a id="a-Jx"></a>父母、<a id="a-Jy"></a>妻子、<a id="a-Jz"></a>兄弟、<a id="a-K0"></a>亲属、<a id="a-K1"></a>知识，<a id="a-K2"></a>皆于是人生必死想。<a id="a-K3"></a>世尊，<a id="a-K4"></a>如来今日亦复如是，<a id="a-K5"></a>右胁而卧，<a id="a-K6"></a>无所论说。<a id="a-K7"></a>此阎浮提有诸愚人当作是念‘如来正觉必当涅槃’生灭尽想。<a id="a-K8"></a>而如来性实不毕竟入于涅槃。<a id="a-K9"></a>何以故？<a id="a-KA"></a>如来常住无变易故。<a id="a-KB"></a>以是因缘，<a id="a-KC"></a>不应说言我今背痛。</p>
  <p id="aKD">“复次，<a id="a-KE"></a>世尊，<a id="a-KF"></a>世有病者，<a id="a-KG"></a>身体羸损，<a id="a-KH"></a>若偃若侧卧著床褥。<a id="a-KI"></a>尔时，<a id="a-KJ"></a>众人心生恶贱起必死想。<a id="a-KK"></a>如来今者亦复如是，<a id="a-KL"></a>当为外道九十五种之所轻慢生无常想。<a id="a-KM"></a>彼诸外道当作是言：<a id="a-KN"></a>‘不如我等。<a id="a-KO"></a>以我性人，<a id="a-KP"></a>自在时节微尘等法而为常住，<a id="a-KQ"></a>无有变易。<a id="a-KR"></a>沙门瞿昙无常所迁，<a id="a-KS"></a>是变易法。<a id="a-KT"></a>’以是义故，<a id="a-KU"></a>世尊，<a id="a-KV"></a>今日不应默然右胁而卧。</p>
  <p id="aKW">“复次，<a id="a-KX"></a>世尊，<a id="a-KY"></a>世有病者，<a id="a-KZ"></a>四大增损，<a id="a-Ka"></a>互不调适，<a id="a-Kb"></a>羸瘦乏极，<a id="a-Kc"></a>是故不能随意坐起卧著床褥。<a id="a-Kd"></a>如来四大无不和适，<a id="a-Ke"></a>身力具足，<a id="a-Kf"></a>亦无羸损。<a id="a-Kg"></a>世尊，<a id="a-Kh"></a>如十小牛力不如一大牛力，<a id="a-Ki"></a>十大牛力不如一青牛力，<a id="a-Kj"></a>十青牛力不如一凡象力，<a id="a-Kk"></a>十凡象力不如一野象力，<a id="a-Kl"></a>十野象力不如一二牙象力，<a id="a-Km"></a>十二牙象力不如一四牙象力，<a id="a-Kn"></a>十四牙象力不如雪山一白象力，<a id="a-Ko"></a>十雪山白象力不如一香象力，<a id="a-Kp"></a>十香象力不如一青象力，<a id="a-Kq"></a>十青象力不如一黄象力，<a id="a-Kr"></a>十黄象力不如一赤象力，<a id="a-Ks"></a>十赤象力不如一白象力，<a id="a-Kt"></a>十白象力不如一山象力，<a id="a-Ku"></a>十山象力不如一优钵罗象力，<a id="a-Kv"></a>十优钵罗象力不如一波头摩象力，<a id="a-Kw"></a>十波头摩象力不如一拘物头象力，<a id="a-Kx"></a>十拘物头象力不如一分陀利象力，<a id="a-Ky"></a>十分陀利象力不如人中一力士力，<a id="a-Kz"></a>十人中力士力不如一钵健提力，<a id="a-L0"></a>十钵健提力不如一八臂那罗延力，<a id="a-L1"></a>十那罗延力不如一十住菩萨一节之力。<a id="a-L2"></a>一切凡夫身中诸节节不相到，<a id="a-L3"></a>人中力士节头相到，<a id="a-L4"></a>钵健提身诸节相接，<a id="a-L5"></a>那罗延身节头相拘，<a id="a-L6"></a>十住菩萨诸节骨解蟠龙相结，<a id="a-L7"></a>是故菩萨其力最大。<a id="a-L8"></a>世界成时，<a id="a-L9"></a>从金刚际起金刚座，<a id="a-LA"></a>上至道场菩提树下，<a id="a-LB"></a>菩萨坐已，<a id="a-LC"></a>其心即时逮得十力。<a id="a-LD"></a>如来今者不应如彼婴孩小儿。<a id="a-LE"></a>婴孩小儿愚痴无智，<a id="a-LF"></a>无所能说，<a id="a-LG"></a>以是义故，<a id="a-LH"></a>随意偃侧，<a id="a-LI"></a>无人讥诃。<a id="a-LJ"></a>如来世尊有大智慧照明一切，<a id="a-LK"></a>人之大龙，<a id="a-LL"></a>具大威德，<a id="a-LM"></a>成就神通，<a id="a-LN"></a>无上仙人，<a id="a-LO"></a>永断疑网，<a id="a-LP"></a>已拔毒箭，<a id="a-LQ"></a>进止安详，<a id="a-LR"></a>威仪具足，<a id="a-LS"></a>得无所畏。<a id="a-LT"></a>今者何故右胁而卧，<a id="a-LU"></a>令诸人天悲愁苦恼？<a id="a-LV"></a>”</p>
  <p id="aLW">尔时，<a id="a-LX"></a>迦葉菩萨即于佛前而说偈言：</p>
  <p id="aLY">“瞿昙大圣德，<a id="a-LZ"></a> 愿起演妙法，</p>
  <p id="aLa">不应如小儿，<a id="a-Lb"></a> 病者卧床蓐。</p>
  <p id="aLc">调御天人师，<a id="a-Ld"></a> 倚卧双树间，</p>
  <p id="aLe">下愚凡夫见，<a id="a-Lf"></a> 当言必涅槃，</p>
  <p id="aLg">不知方等典，<a id="a-Lh"></a> 甚深佛所行，</p>
  <p id="aLi">不见微密藏，<a id="a-Lj"></a> 犹盲不见道。</p>
  <p id="aLk">唯有诸菩萨，<a id="a-Ll"></a> 文殊师利等，</p>
  <p id="aLm">能解是甚深，<a id="a-Ln"></a> 譬如善射人。</p>
  <p id="aLo">三世诸世尊，<a id="a-Lp"></a> 大悲为根本，</p>
  <p id="aLq">如是大慈悲，<a id="a-Lr"></a> 今为何所在？</p>
  <p id="aLs">若无大悲者，<a id="a-Lt"></a> 是则不名佛，</p>
  <p id="aLu">佛若必涅槃，<a id="a-Lv"></a> 是则不名常。</p>
  <p id="aLw">唯愿无上尊，<a id="a-Lx"></a> 哀受我等请，</p>
  <p id="aLy">利益于众生，<a id="a-Lz"></a> 摧伏诸外道。<a id="a-M0"></a>”</p>
  <p id="aM1">尔时，<a id="a-M2"></a>世尊大悲熏心，<a id="a-M3"></a>知诸众生各各所念，<a id="a-M4"></a>将欲随顺，<a id="a-M5"></a>毕竟利益，<a id="a-M6"></a>即从卧起，<a id="a-M7"></a>结跏趺坐，<a id="a-M8"></a>颜貌熙怡如融金聚，<a id="a-M9"></a>面目端严犹月盛满，<a id="a-MA"></a>形容清净无诸垢秽，<a id="a-MB"></a>放大光明充遍虚空。<a id="a-MC"></a>其光大盛过百千日，<a id="a-MD"></a>照于东方、<a id="a-ME"></a>南西北方、<a id="a-MF"></a>四维、<a id="a-MG"></a>上下诸佛世界，<a id="a-MH"></a>惠施众生大智之炬，<a id="a-MI"></a>悉令得灭无明黑闇，<a id="a-MJ"></a>令百千亿那由他众生安止不退菩提之心。</p>
  <p id="aMK">尔时，<a id="a-ML"></a>世尊心无疑虑如师子王，<a id="a-MM"></a>以三十二大人之相、<a id="a-MN"></a>八十种好庄严其身。<a id="a-MO"></a>于其身上一切毛孔，<a id="a-MP"></a>一一毛孔出一莲华。<a id="a-MQ"></a>其华微妙，<a id="a-MR"></a>各具千叶，<a id="a-MS"></a>纯真金色，<a id="a-MT"></a>琉璃为茎，<a id="a-MU"></a>金刚为须，<a id="a-MV"></a>玫瑰为台，<a id="a-MW"></a>形大团圆犹如车轮。<a id="a-MX"></a>是诸莲华各出种种杂色光明，<a id="a-MY"></a>青黄赤白紫玻瓈色。</p>
  <p id="aMZ">是诸光明皆悉遍至阿鼻地狱、<a id="a-Ma"></a>想地狱、<a id="a-Mb"></a>黑绳地狱、<a id="a-Mc"></a>众合地狱、<a id="a-Md"></a>叫唤地狱、<a id="a-Me"></a>大叫唤地狱、<a id="a-Mf"></a>焦热地狱、<a id="a-Mg"></a>大焦热地狱。<a id="a-Mh"></a>是八地狱其中众生，<a id="a-Mi"></a>常为诸苦之所逼切，<a id="a-Mj"></a>所谓烧煮、<a id="a-Mk"></a>火炙、<a id="a-Ml"></a>斫刺、<a id="a-Mm"></a>[皮+刂]剥，<a id="a-Mn"></a>遇斯光已，<a id="a-Mo"></a>如是众苦悉灭无余，<a id="a-Mp"></a>安隐清凉，<a id="a-Mq"></a>快乐无极。<a id="a-Mr"></a>是光明中宣说如来秘密之藏，<a id="a-Ms"></a>言诸众生皆有佛性，<a id="a-Mt"></a>众生闻已即便命终生人天中。<a id="a-Mu"></a>乃至八种寒冰地狱，<a id="a-Mv"></a>所谓阿波波地狱、<a id="a-Mw"></a>阿吒吒地狱、<a id="a-Mx"></a>阿罗罗地狱、<a id="a-My"></a>阿娑娑地狱、<a id="a-Mz"></a>优钵罗地狱、<a id="a-N0"></a>波头摩地狱、<a id="a-N1"></a>拘物头地狱、<a id="a-N2"></a>分陀利地狱。<a id="a-N3"></a>是中众生常为寒苦之所逼恼，<a id="a-N4"></a>所谓擘裂身体碎坏，<a id="a-N5"></a>互相残害，<a id="a-N6"></a>遇斯光已，<a id="a-N7"></a>如是等苦亦灭无余，<a id="a-N8"></a>即得调和温暖适身。<a id="a-N9"></a>是光明中亦说如来秘密之藏，<a id="a-NA"></a>言诸众生皆有佛性，<a id="a-NB"></a>众生闻已即便命终生人天中。<a id="a-NC"></a>尔时，<a id="a-ND"></a>于此阎浮提界及余世界，<a id="a-NE"></a>所有地狱皆悉空虚无受罪者，<a id="a-NF"></a>除一阐提。</p>
  <p id="aNG">饿鬼众生饥渴所逼，<a id="a-NH"></a>以发缠身，<a id="a-NI"></a>于百千岁未曾得闻浆水之名，<a id="a-NJ"></a>遇斯光已，<a id="a-NK"></a>饥渴即除。<a id="a-NL"></a>是光明中亦说如来微密秘藏，<a id="a-NM"></a>言诸众生皆有佛性，<a id="a-NN"></a>众生闻已即便命终生人天中，<a id="a-NO"></a>令诸饿鬼亦悉空虚，<a id="a-NP"></a>除谤大乘方等正典。</p>
  <p id="aNQ">畜生众生互相杀害共相残食，<a id="a-NR"></a>遇斯光已恚心悉灭。<a id="a-NS"></a>是光明中亦说如来秘密之藏，<a id="a-NT"></a>言诸众生皆有佛性，<a id="a-NU"></a>众生闻已即便命终生人天中。<a id="a-NV"></a>当尔之时，<a id="a-NW"></a>畜生亦尽，<a id="a-NX"></a>除谤正法。</p>
  <p id="aNY">是一一华各有一佛，<a id="a-NZ"></a>圆光一寻，<a id="a-Na"></a>金色晃曜，<a id="a-Nb"></a>微妙端严，<a id="a-Nc"></a>最上无比，<a id="a-Nd"></a>三十二相、<a id="a-Ne"></a>八十种好庄严其身。<a id="a-Nf"></a>是诸世尊，<a id="a-Ng"></a>或有坐者，<a id="a-Nh"></a>或有行者，<a id="a-Ni"></a>或有卧者，<a id="a-Nj"></a>或有住者，<a id="a-Nk"></a>或震雷音，<a id="a-Nl"></a>或澍洪雨，<a id="a-Nm"></a>或放电光，<a id="a-Nn"></a>或扇大风，<a id="a-No"></a>或出烟焰，<a id="a-Np"></a>身如火聚，<a id="a-Nq"></a>或复示现七宝、<a id="a-Nr"></a>诸山、<a id="a-Ns"></a>池泉河水、<a id="a-Nt"></a>山林树木，<a id="a-Nu"></a>或复示现七宝、<a id="a-Nv"></a>国土、<a id="a-Nw"></a>城邑聚落、<a id="a-Nx"></a>宫殿屋宅，<a id="a-Ny"></a>或复示现象、<a id="a-Nz"></a>马、<a id="a-O0"></a>师子、<a id="a-O1"></a>虎、<a id="a-O2"></a>狼、<a id="a-O3"></a>孔雀、<a id="a-O4"></a>凤凰诸鸟，<a id="a-O5"></a>或复示现令阎浮提所有众生悉见地狱、<a id="a-O6"></a>畜生、<a id="a-O7"></a>饿鬼，<a id="a-O8"></a>或复示现欲界六天。<a id="a-O9"></a>复有世尊，<a id="a-OA"></a>或说阴、<a id="a-OB"></a>界、<a id="a-OC"></a>诸入多诸过患，<a id="a-OD"></a>或复有说四圣谛法，<a id="a-OE"></a>或复有说诸法因缘，<a id="a-OF"></a>或复有说诸业烦恼皆因缘生，<a id="a-OG"></a>或复有说我与无我，<a id="a-OH"></a>或复有说苦乐二法，<a id="a-OI"></a>或复有说常无常等，<a id="a-OJ"></a>或复有说净与不净。<a id="a-OK"></a>复有世尊为诸菩萨演说所行六波罗蜜，<a id="a-OL"></a>或复有说诸大菩萨所得功德，<a id="a-OM"></a>或复有说诸佛世尊所得功德，<a id="a-ON"></a>或复有说声闻之人所得功德，<a id="a-OO"></a>或复有说随顺一乘，<a id="a-OP"></a>或复有说三乘成道。<a id="a-OQ"></a>或有世尊，<a id="a-OR"></a>左胁出水，<a id="a-OS"></a>右胁出火；<a id="a-OT"></a>或有示现初生、<a id="a-OU"></a>出家，<a id="a-OV"></a>坐于道场菩提树下转妙法轮，<a id="a-OW"></a>入于涅槃。<a id="a-OX"></a>或有世尊作师子吼，<a id="a-OY"></a>令此会中有得一果、<a id="a-OZ"></a>二果、<a id="a-Oa"></a>三果至第四果，<a id="a-Ob"></a>或复有说出离生死无量因缘。</p>
  <p id="aOc">尔时，<a id="a-Od"></a>于此阎浮提中，<a id="a-Oe"></a>所有众生遇斯光已，<a id="a-Of"></a>盲者见色，<a id="a-Og"></a>聋者听声，<a id="a-Oh"></a>哑者能言，<a id="a-Oi"></a>拘躄能行，<a id="a-Oj"></a>贫者得财，<a id="a-Ok"></a>悭者能施，<a id="a-Ol"></a>恚者慈心，<a id="a-Om"></a>不信者信。<a id="a-On"></a>如是世界无一众生修行恶法，<a id="a-Oo"></a>除一阐提。</p>
  <p id="aOp">尔时，<a id="a-Oq"></a>一切天、<a id="a-Or"></a>龙、<a id="a-Os"></a>鬼、<a id="a-Ot"></a>神、<a id="a-Ou"></a>乾闼婆、<a id="a-Ov"></a>阿修罗、<a id="a-Ow"></a>迦楼罗、<a id="a-Ox"></a>紧那罗、<a id="a-Oy"></a>摩睺罗伽、<a id="a-Oz"></a>罗刹健陀、<a id="a-P0"></a>忧摩陀、<a id="a-P1"></a>阿婆魔罗、<a id="a-P2"></a>人非人等，<a id="a-P3"></a>悉共同声唱如是言：<a id="a-P4"></a>“善哉！<a id="a-P5"></a>善哉！<a id="a-P6"></a>无上天尊，<a id="a-P7"></a>多所利益。<a id="a-P8"></a>”说是语已踊跃欢喜，<a id="a-P9"></a>或歌或舞，<a id="a-PA"></a>或身动转，<a id="a-PB"></a>以种种华散佛及僧，<a id="a-PC"></a>所谓天优钵罗华、<a id="a-PD"></a>拘物头华、<a id="a-PE"></a>波头摩华、<a id="a-PF"></a>分陀利华、<a id="a-PG"></a>曼陀罗华、<a id="a-PH"></a>摩诃曼陀罗华、<a id="a-PI"></a>曼殊沙华、<a id="a-PJ"></a>摩诃曼殊沙华、<a id="a-PK"></a>散陀那华、<a id="a-PL"></a>摩诃散陀那华、<a id="a-PM"></a>卢脂那华、<a id="a-PN"></a>摩诃卢脂那华、<a id="a-PO"></a>香华、<a id="a-PP"></a>大香华、<a id="a-PQ"></a>适意华、<a id="a-PR"></a>大适意华、<a id="a-PS"></a>爱见华、<a id="a-PT"></a>大爱见华、<a id="a-PU"></a>端严华、<a id="a-PV"></a>第一端严华。<a id="a-PW"></a>复散诸香，<a id="a-PX"></a>所谓沉水多伽楼香、<a id="a-PY"></a>栴檀郁金和合杂香、<a id="a-PZ"></a>海岸聚香。<a id="a-Pa"></a>复以天上宝幢、<a id="a-Pb"></a>幡盖，<a id="a-Pc"></a>诸天伎乐筝笛笙瑟箜篌鼓吹，<a id="a-Pd"></a>供养于佛而说偈言：</p>
  <p id="aPe">“我今稽首大精进，<a id="a-Pf"></a> 无上正觉两足尊，</p>
  <p id="aPg">天人大众所不知，<a id="a-Ph"></a> 唯有瞿昙乃能了。</p>
  <p id="aPi">世尊往昔为我故，<a id="a-Pj"></a> 于无量劫修苦行，</p>
  <p id="aPk">如何一旦弃本誓，<a id="a-Pl"></a> 而便舍命欲涅槃。</p>
  <p id="aPm">一切众生不能见，<a id="a-Pn"></a> 诸佛世尊秘密藏，</p>
  <p id="aPo">以是因缘难得出，<a id="a-Pp"></a> 轮转生死坠恶道。</p>
  <p id="aPq">如佛所说阿罗汉，<a id="a-Pr"></a> 一切皆当至涅槃，</p>
  <p id="aPs">如是甚深佛行处，<a id="a-Pt"></a> 凡夫下愚谁能知？</p>
  <p id="aPu">施诸众生甘露法，<a id="a-Pv"></a> 为断除彼诸烦恼，</p>
  <p id="aPw">若有服此甘露已，<a id="a-Px"></a> 不复受生老病死。</p>
  <p id="aPy">如来世尊已疗治，<a id="a-Pz"></a> 百千无量诸众生，</p>
  <p id="aQ0">令其所有诸重病，<a id="a-Q1"></a> 一切消灭无遗余。</p>
  <p id="aQ2">世尊久已舍病苦，<a id="a-Q3"></a> 故得名为第七佛，</p>
  <p id="aQ4">唯愿今日雨法雨，<a id="a-Q5"></a> 润渍我等功德种。</p>
  <p id="aQ6">是诸大众及人天，<a id="a-Q7"></a> 如是请已默然住。<a id="a-Q8"></a>”</p>
  <p id="aQ9">说是偈时，<a id="a-QA"></a>莲华台中一切诸佛，<a id="a-QB"></a>从阎浮提遍至净居，<a id="a-QC"></a>悉皆闻之。</p>
  <p id="aQD">尔时，<a id="a-QE"></a>佛告迦葉菩萨：<a id="a-QF"></a>“善哉！<a id="a-QG"></a>善哉！<a id="a-QH"></a>善男子，<a id="a-QI"></a>汝已具足如是甚深微妙智慧，<a id="a-QJ"></a>不为一切诸魔外道之所破坏。<a id="a-QK"></a>善男子，<a id="a-QL"></a>汝已安住，<a id="a-QM"></a>不为一切诸恶邪风之所倾动。<a id="a-QN"></a>善男子，<a id="a-QO"></a>汝已成就乐说辩才，<a id="a-QP"></a>已曾供养过去无量恒河沙等诸佛世尊，<a id="a-QQ"></a>是故能问如来正觉如是之义。<a id="a-QR"></a>善男子，<a id="a-QS"></a>我于往昔无量无边亿那由他百千万劫，<a id="a-QT"></a>已除病根，<a id="a-QU"></a>永离倚卧。</p>
  <p id="aQV">“迦葉，<a id="a-QW"></a>过去无量阿僧祇劫，<a id="a-QX"></a>有佛出世，<a id="a-QY"></a>号无上胜如来、<a id="a-QZ"></a>应供、<a id="a-Qa"></a>正遍知、<a id="a-Qb"></a>明行足、<a id="a-Qc"></a>善逝、<a id="a-Qd"></a>世间解、<a id="a-Qe"></a>无上士、<a id="a-Qf"></a>调御丈夫、<a id="a-Qg"></a>天人师、<a id="a-Qh"></a>佛世尊，<a id="a-Qi"></a>为诸声闻说是大乘《大涅槃经》，<a id="a-Qj"></a>开示分别显发其义。<a id="a-Qk"></a>我于尔时，<a id="a-Ql"></a>亦为彼佛而作声闻，<a id="a-Qm"></a>受持如是大涅槃典，<a id="a-Qn"></a>读诵通利，<a id="a-Qo"></a>书写经卷，<a id="a-Qp"></a>广为他人开示分别解说其义，<a id="a-Qq"></a>以是善根回向阿耨多罗三藐三菩提。<a id="a-Qr"></a>善男子，<a id="a-Qs"></a>我从是来，<a id="a-Qt"></a>未曾有恶烦恼业缘，<a id="a-Qu"></a>堕于恶道，<a id="a-Qv"></a>诽谤正法，<a id="a-Qw"></a>作一阐提，<a id="a-Qx"></a>受黄门身、<a id="a-Qy"></a>无根、<a id="a-Qz"></a>二根，<a id="a-R0"></a>反逆父母、<a id="a-R1"></a>杀阿罗汉、<a id="a-R2"></a>破塔坏僧、<a id="a-R3"></a>出佛身血犯四重禁。<a id="a-R4"></a>从是已来，<a id="a-R5"></a>身心安隐，<a id="a-R6"></a>无诸苦恼。<a id="a-R7"></a>迦葉，<a id="a-R8"></a>我今实无一切疾病。<a id="a-R9"></a>所以者何？<a id="a-RA"></a>诸佛世尊久已远离一切病故。<a id="a-RB"></a>迦葉，<a id="a-RC"></a>是诸众生不知大乘方等密教，<a id="a-RD"></a>便谓如来真实有疾。</p>
  <p id="aRE">“迦葉，<a id="a-RF"></a>如言如来人中师子，<a id="a-RG"></a>而如来者实非师子，<a id="a-RH"></a>如是之言，<a id="a-RI"></a>即是如来秘密之教。<a id="a-RJ"></a>迦葉，<a id="a-RK"></a>如言如来人中大龙，<a id="a-RL"></a>而我已于无量劫中舍离是业。<a id="a-RM"></a>迦葉，<a id="a-RN"></a>如言如来是人是天，<a id="a-RO"></a>而我真实非人非天，<a id="a-RP"></a>亦非鬼、<a id="a-RQ"></a>神、<a id="a-RR"></a>乾闼婆、<a id="a-RS"></a>阿修罗、<a id="a-RT"></a>迦楼罗、<a id="a-RU"></a>紧那罗、<a id="a-RV"></a>摩睺罗伽，<a id="a-RW"></a>非我、<a id="a-RX"></a>非命、<a id="a-RY"></a>非可养育、<a id="a-RZ"></a>非人士夫，<a id="a-Ra"></a>非作非不作，<a id="a-Rb"></a>非受非不受，<a id="a-Rc"></a>非世尊非声闻，<a id="a-Rd"></a>非说非不说，<a id="a-Re"></a>如是等语，<a id="a-Rf"></a>皆是如来秘密之教。<a id="a-Rg"></a>迦葉，<a id="a-Rh"></a>如言如来犹如大海、<a id="a-Ri"></a>须弥山王，<a id="a-Rj"></a>而如来者实非碱味、<a id="a-Rk"></a>同于石山，<a id="a-Rl"></a>当知是语，<a id="a-Rm"></a>亦是如来秘密之教。<a id="a-Rn"></a>迦葉，<a id="a-Ro"></a>如言如来如分陀利，<a id="a-Rp"></a>而我实非分陀利也，<a id="a-Rq"></a>如是之言，<a id="a-Rr"></a>即是如来秘密之教。<a id="a-Rs"></a>迦葉，<a id="a-Rt"></a>如言如来犹如父母，<a id="a-Ru"></a>而如来者实非父母，<a id="a-Rv"></a>如是之言，<a id="a-Rw"></a>亦是如来秘密之教。<a id="a-Rx"></a>迦葉，<a id="a-Ry"></a>如言如来是大船师，<a id="a-Rz"></a>而如来者实非船师，<a id="a-S0"></a>如是之言，<a id="a-S1"></a>亦是如来秘密之教。<a id="a-S2"></a>迦葉，<a id="a-S3"></a>如言如来犹如商主，<a id="a-S4"></a>而如来者实非商主，<a id="a-S5"></a>如是之言，<a id="a-S6"></a>亦是如来秘密之教。<a id="a-S7"></a>迦葉，<a id="a-S8"></a>如言如来能摧伏魔，<a id="a-S9"></a>而如来者实无恶心欲令他伏，<a id="a-SA"></a>如是之言，<a id="a-SB"></a>皆是如来秘密之教。<a id="a-SC"></a>迦葉，<a id="a-SD"></a>如言如来能治痈疮，<a id="a-SE"></a>而我实非治痈疮师，<a id="a-SF"></a>如是之言，<a id="a-SG"></a>亦是如来秘密之教。<a id="a-SH"></a>迦葉，<a id="a-SI"></a>如我先说，<a id="a-SJ"></a>若有善男子、<a id="a-SK"></a>善女人善能修治身口意业，<a id="a-SL"></a>舍命之时，<a id="a-SM"></a>虽有亲族取其尸骸，<a id="a-SN"></a>或以火烧，<a id="a-SO"></a>或投大水，<a id="a-SP"></a>或弃冢间，<a id="a-SQ"></a>狐狼禽兽竞共食啖，<a id="a-SR"></a>然心意识即生善道，<a id="a-SS"></a>而是心法实无去来，<a id="a-ST"></a>亦无所至，<a id="a-SU"></a>直是前后相似相续相貌不异，<a id="a-SV"></a>如是之言，<a id="a-SW"></a>即是如来秘密之教。</p>
  <p id="aSX">“迦葉，<a id="a-SY"></a>我今言病亦复如是，<a id="a-SZ"></a>亦是如来秘密之教。<a id="a-Sa"></a>是故顾命文殊师利：<a id="a-Sb"></a>‘吾今背痛，<a id="a-Sc"></a>汝等当为四众说法。<a id="a-Sd"></a>’迦葉，<a id="a-Se"></a>如来正觉，<a id="a-Sf"></a>实无有病右胁而卧，<a id="a-Sg"></a>亦不毕竟入于涅槃。<a id="a-Sh"></a>迦葉，<a id="a-Si"></a>是大涅槃，<a id="a-Sj"></a>即是诸佛甚深禅定；<a id="a-Sk"></a>如是禅定，<a id="a-Sl"></a>非是声闻、<a id="a-Sm"></a>缘觉行处。</p>
  <p id="aSn">“迦葉，<a id="a-So"></a>汝先所问：<a id="a-Sp"></a>‘如来何故倚卧不起，<a id="a-Sq"></a>不索饮食、<a id="a-Sr"></a>诫敕家属、<a id="a-Ss"></a>修治产业？<a id="a-St"></a>’迦葉，<a id="a-Su"></a>虚空之性，<a id="a-Sv"></a>亦无坐起、<a id="a-Sw"></a>求索饮食、<a id="a-Sx"></a>敕诫家属、<a id="a-Sy"></a>修治产业，<a id="a-Sz"></a>亦无去来、<a id="a-T0"></a>生灭老壮、<a id="a-T1"></a>出没伤破、<a id="a-T2"></a>解脱系缚，<a id="a-T3"></a>亦不自说亦不说他，<a id="a-T4"></a>亦不自解亦不解他，<a id="a-T5"></a>非安非病。<a id="a-T6"></a>善男子，<a id="a-T7"></a>诸佛世尊亦复如是，<a id="a-T8"></a>犹如虚空，<a id="a-T9"></a>云何当有诸病苦耶？</p>
  <p id="aTA">“迦葉，<a id="a-TB"></a>世有三人，<a id="a-TC"></a>其病难治：<a id="a-TD"></a>一、<a id="a-TE"></a>谤大乘，<a id="a-TF"></a>二、<a id="a-TG"></a>五逆罪，<a id="a-TH"></a>三、<a id="a-TI"></a>一阐提。<a id="a-TJ"></a>如是三病，<a id="a-TK"></a>世中极重，<a id="a-TL"></a>悉非声闻、<a id="a-TM"></a>缘觉之所能治。<a id="a-TN"></a>善男子，<a id="a-TO"></a>譬如有病必死难治，<a id="a-TP"></a>若有瞻病、<a id="a-TQ"></a>随意、<a id="a-TR"></a>医药，<a id="a-TS"></a>若无瞻病、<a id="a-TT"></a>随意、<a id="a-TU"></a>医药，<a id="a-TV"></a>如是之病定不可治，<a id="a-TW"></a>当知是人必死不疑。<a id="a-TX"></a>善男子，<a id="a-TY"></a>是三种人亦复如是，<a id="a-TZ"></a>若有声闻、<a id="a-Ta"></a>缘觉、<a id="a-Tb"></a>菩萨，<a id="a-Tc"></a>或有说法，<a id="a-Td"></a>或不说法，<a id="a-Te"></a>不能令其发阿耨多罗三藐三菩提心。</p>
  <p id="aTf">“迦葉，<a id="a-Tg"></a>譬如病人，<a id="a-Th"></a>若有瞻病、<a id="a-Ti"></a>随意、<a id="a-Tj"></a>医药，<a id="a-Tk"></a>则可令差；<a id="a-Tl"></a>若无此三，<a id="a-Tm"></a>则不可差。<a id="a-Tn"></a>声闻、<a id="a-To"></a>缘觉亦复如是，<a id="a-Tp"></a>从佛菩萨得闻法已，<a id="a-Tq"></a>即便能发阿耨多罗三藐三菩提心，<a id="a-Tr"></a>非不闻法能发心也。</p>
  <p id="aTs">“迦葉，<a id="a-Tt"></a>譬如病人，<a id="a-Tu"></a>若有瞻病、<a id="a-Tv"></a>随意、<a id="a-Tw"></a>医药，<a id="a-Tx"></a>若无瞻病、<a id="a-Ty"></a>随意、<a id="a-Tz"></a>医药，<a id="a-U0"></a>皆悉可差。<a id="a-U1"></a>有一种人亦复如是，<a id="a-U2"></a>或值声闻、<a id="a-U3"></a>不值声闻，<a id="a-U4"></a>或值缘觉、<a id="a-U5"></a>不值缘觉，<a id="a-U6"></a>或值菩萨、<a id="a-U7"></a>不值菩萨，<a id="a-U8"></a>或值如来、<a id="a-U9"></a>不值如来，<a id="a-UA"></a>或得闻法，<a id="a-UB"></a>或不闻法，<a id="a-UC"></a>自然得成阿耨多罗三藐三菩提。<a id="a-UD"></a>所谓有人，<a id="a-UE"></a>或为自身，<a id="a-UF"></a>或为他身，<a id="a-UG"></a>或为怖畏，<a id="a-UH"></a>或为利养，<a id="a-UI"></a>或为谀谄，<a id="a-UJ"></a>或为诳他，<a id="a-UK"></a>书写如是《大涅槃经》，<a id="a-UL"></a>受持读诵，<a id="a-UM"></a>供养恭敬，<a id="a-UN"></a>为他说者。</p>
  <p id="aUO">“迦葉，<a id="a-UP"></a>有五种人，<a id="a-UQ"></a>于是大乘大涅槃典，<a id="a-UR"></a>有病行处，<a id="a-US"></a>非如来也。<a id="a-UT"></a>何等为五？</p>
  <p id="aUU">“一、<a id="a-UV"></a>断三结得须陀洹果，<a id="a-UW"></a>不堕地狱、<a id="a-UX"></a>畜生、<a id="a-UY"></a>饿鬼，<a id="a-UZ"></a>人天七返，<a id="a-Ua"></a>永断诸苦，<a id="a-Ub"></a>入于涅槃。<a id="a-Uc"></a>迦葉，<a id="a-Ud"></a>是名第一人有病行处。<a id="a-Ue"></a>是人未来过八万劫，<a id="a-Uf"></a>便当得成阿耨多罗三藐三菩提。</p>
  <p id="aUg">“迦葉，<a id="a-Uh"></a>第二人者，<a id="a-Ui"></a>断三结缚，<a id="a-Uj"></a>薄贪恚痴，<a id="a-Uk"></a>得斯陀含果，<a id="a-Ul"></a>名一往来，<a id="a-Um"></a>永断诸苦，<a id="a-Un"></a>入于涅槃。<a id="a-Uo"></a>迦葉，<a id="a-Up"></a>是名第二人有病行处。<a id="a-Uq"></a>是人未来过六万劫，<a id="a-Ur"></a>便当得成阿耨多罗三藐三菩提。</p>
  <p id="aUs">“迦葉，<a id="a-Ut"></a>第三人者，<a id="a-Uu"></a>断五下结，<a id="a-Uv"></a>得阿那含果，<a id="a-Uw"></a>更不来此，<a id="a-Ux"></a>永断诸苦，<a id="a-Uy"></a>入于涅槃。<a id="a-Uz"></a>是名第三人有病行处。<a id="a-V0"></a>是人未来过四万劫，<a id="a-V1"></a>便当得成阿耨多罗三藐三菩提。</p>
  <p id="aV2">“迦葉，<a id="a-V3"></a>第四人者，<a id="a-V4"></a>永断贪欲、<a id="a-V5"></a>瞋恚、<a id="a-V6"></a>愚痴，<a id="a-V7"></a>得阿罗汉果，<a id="a-V8"></a>烦恼无余，<a id="a-V9"></a>入于涅槃，<a id="a-VA"></a>亦非麒麟独一之行。<a id="a-VB"></a>是名第四人有病行处。<a id="a-VC"></a>是人未来过二万劫，<a id="a-VD"></a>便当得成阿耨多罗三藐三菩提。</p>
  <p id="aVE">“迦葉，<a id="a-VF"></a>第五人者，<a id="a-VG"></a>永断贪欲、<a id="a-VH"></a>瞋恚、<a id="a-VI"></a>愚痴，<a id="a-VJ"></a>得辟支佛道，<a id="a-VK"></a>烦恼无余，<a id="a-VL"></a>入于涅槃，<a id="a-VM"></a>真是麒麟独一之行。<a id="a-VN"></a>是名第五人有病行处。<a id="a-VO"></a>是人未来过十千劫，<a id="a-VP"></a>便当得成阿耨多罗三藐三菩提。</p>
  <p id="aVQ">“迦葉，<a id="a-VR"></a>是名第五人有病行处，<a id="a-VS"></a>非如来也。<a id="a-VT"></a>”</p>
 </body>
</html>