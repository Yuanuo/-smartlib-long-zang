<!doctype html>
<html id="z3IBTbrKm" data-ver="1911">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第二十六</h1>
  <h2 id="a2">师子吼菩萨品第二十三之二</h2>
  <p id="a3">“善男子，<a id="a-4"></a>若有善男子、<a id="a-5"></a>善女人欲见如来，<a id="a-6"></a>应当修习十二部经，<a id="a-7"></a>受持读诵，<a id="a-8"></a>书写解说。<a id="a-9"></a>”</p>
  <p id="aA">师子吼菩萨摩诃萨言：<a id="a-B"></a>“世尊，<a id="a-C"></a>一切众生不能得知如来心相，<a id="a-D"></a>当云何观而得知耶？<a id="a-E"></a>”</p>
  <p id="aF">“善男子，<a id="a-G"></a>一切众生实不能知如来心相。<a id="a-H"></a>若欲观察而得知者，<a id="a-I"></a>有二因缘：<a id="a-J"></a>一者、<a id="a-K"></a>眼见，<a id="a-L"></a>二者、<a id="a-M"></a>闻见。<a id="a-N"></a>若见如来所有身业，<a id="a-O"></a>当知是则为如来也，<a id="a-P"></a>是名眼见。<a id="a-Q"></a>若观如来所有口业，<a id="a-R"></a>当知是则为如来也，<a id="a-S"></a>是名闻见。<a id="a-T"></a>若见色貌一切众生无与等者，<a id="a-U"></a>当知是则为如来也，<a id="a-V"></a>是名眼见。<a id="a-W"></a>若闻音声微妙最胜，<a id="a-X"></a>不同众生所有音声，<a id="a-Y"></a>当知是则为如来也，<a id="a-Z"></a>是名闻见。<a id="a-a"></a>若见如来所作神通，<a id="a-b"></a>为为众生？<a id="a-c"></a>为为利养？<a id="a-d"></a>若为众生，<a id="a-e"></a>不为利养，<a id="a-f"></a>当知是则为如来也，<a id="a-g"></a>是名眼见。<a id="a-h"></a>若观如来以他心智观众生时，<a id="a-i"></a>为利养说？<a id="a-j"></a>为众生说？<a id="a-k"></a>若为众生，<a id="a-l"></a>不为利养，<a id="a-m"></a>当知是则为如来也，<a id="a-n"></a>是名闻见。<a id="a-o"></a>云何如来而受是身，<a id="a-p"></a>何故受身，<a id="a-q"></a>为谁受身，<a id="a-r"></a>是名眼见。<a id="a-s"></a>若观如来云何说法，<a id="a-t"></a>何故说法，<a id="a-u"></a>为谁说法，<a id="a-v"></a>是名闻见。<a id="a-w"></a>以身恶业加之不瞋，<a id="a-x"></a>当知是则为如来也，<a id="a-y"></a>是名眼见。<a id="a-z"></a>以口恶业加之不瞋，<a id="a-10"></a>当知是则为如来也，<a id="a-11"></a>是名闻见。<a id="a-12"></a>若见菩萨初生之时，<a id="a-13"></a>于十方面各行七步，<a id="a-14"></a>摩尼跋陀、<a id="a-15"></a>富那跋陀鬼神大将执持幡盖，<a id="a-16"></a>震动无量无边世界，<a id="a-17"></a>金光晃曜弥满虚空，<a id="a-18"></a>难陀龙王及跋难陀以神通力浴菩萨身，<a id="a-19"></a>诸天形像承迎礼拜，<a id="a-1A"></a>阿私陀仙合掌恭敬，<a id="a-1B"></a>盛年舍欲如弃涕唾，<a id="a-1C"></a>不为世乐之所迷惑，<a id="a-1D"></a>出家修道乐于闲寂，<a id="a-1E"></a>为破邪见六年苦行，<a id="a-1F"></a>于诸众生平等无二，<a id="a-1G"></a>心常在定初无散乱，<a id="a-1H"></a>相好严丽庄饰其身，<a id="a-1I"></a>所游之处丘墟皆平，<a id="a-1J"></a>衣服离身四寸不堕，<a id="a-1K"></a>行时直视不顾左右，<a id="a-1L"></a>所食之物物无完过，<a id="a-1M"></a>坐起之处草不动乱，<a id="a-1N"></a>为调众生故往说法心无憍慢，<a id="a-1O"></a>是名眼见。<a id="a-1P"></a>若闻菩萨行七步已唱如是言：<a id="a-1Q"></a>‘我今此身最是后边。<a id="a-1R"></a>’阿私陀仙合掌而言：<a id="a-1S"></a>‘大王当知，<a id="a-1T"></a>悉达太子定当得成阿耨多罗三藐三菩提，<a id="a-1U"></a>终不在家作转轮王。<a id="a-1V"></a>何以故？<a id="a-1W"></a>相明了故。<a id="a-1X"></a>转轮圣王相不明了，<a id="a-1Y"></a>悉达太子身相炳著，<a id="a-1Z"></a>是故必得阿耨多罗三藐三菩提。<a id="a-1a"></a>’见老病死复作是言：<a id="a-1b"></a>‘一切众生甚可怜愍，<a id="a-1c"></a>常与如是生老病死共相随逐而不能观，<a id="a-1d"></a>常行于苦，<a id="a-1e"></a>我当断之。<a id="a-1f"></a>’从阿罗逻五通仙人受无想定，<a id="a-1g"></a>既成就已后说其非。<a id="a-1h"></a>从郁陀仙受非有想非无想定，<a id="a-1i"></a>既成就已说非涅槃，<a id="a-1j"></a>是生死法。<a id="a-1k"></a>六年苦行无所克获，<a id="a-1l"></a>即作是言：<a id="a-1m"></a>‘修是苦行，<a id="a-1n"></a>空无所得。<a id="a-1o"></a>若是实者，<a id="a-1p"></a>我应得之。<a id="a-1q"></a>以虚妄故，<a id="a-1r"></a>我无所得。<a id="a-1s"></a>是名邪术，<a id="a-1t"></a>非正道也。<a id="a-1u"></a>’既成道已，<a id="a-1v"></a>梵天劝请：<a id="a-1w"></a>‘惟愿如来当为众生广开甘露说无上法。<a id="a-1x"></a>’佛言：<a id="a-1y"></a>‘梵王，<a id="a-1z"></a>一切众生常为烦恼之所障覆，<a id="a-20"></a>不能受我正法之言。<a id="a-21"></a>’梵王复言：<a id="a-22"></a>‘世尊，<a id="a-23"></a>一切众生凡有三种，<a id="a-24"></a>所谓利根、<a id="a-25"></a>中根、<a id="a-26"></a>钝根。<a id="a-27"></a>利根能受，<a id="a-28"></a>惟愿为说。<a id="a-29"></a>’佛言：<a id="a-2A"></a>‘梵王，<a id="a-2B"></a>谛听！<a id="a-2C"></a>谛听！<a id="a-2D"></a>我今当为一切众生开甘露门。<a id="a-2E"></a>’即于波罗奈国转正法轮宣说中道：<a id="a-2F"></a>‘一切众生不破诸结非不能破，<a id="a-2G"></a>非破非不破故名中道。<a id="a-2H"></a>不度众生非不能度，<a id="a-2I"></a>是名中道。<a id="a-2J"></a>非一切成亦非不成，<a id="a-2K"></a>是名中道。<a id="a-2L"></a>凡有所说，<a id="a-2M"></a>不自言师，<a id="a-2N"></a>不言弟子，<a id="a-2O"></a>是名中道。<a id="a-2P"></a>说不为利，<a id="a-2Q"></a>非不得果，<a id="a-2R"></a>是名中道。<a id="a-2S"></a>’正语、<a id="a-2T"></a>实语、<a id="a-2U"></a>时语、<a id="a-2V"></a>真语，<a id="a-2W"></a>言不虚发，<a id="a-2X"></a>微妙第一，<a id="a-2Y"></a>如是等法，<a id="a-2Z"></a>是名闻见。<a id="a-2a"></a>善男子，<a id="a-2b"></a>如来心相实不可见。<a id="a-2c"></a>若有善男子、<a id="a-2d"></a>善女人欲见如来，<a id="a-2e"></a>应当依是二种因缘。<a id="a-2f"></a>”</p>
  <p id="a2g">尔时，<a id="a-2h"></a>师子吼菩萨摩诃萨白佛言：<a id="a-2i"></a>“世尊，<a id="a-2j"></a>如先所说，<a id="a-2k"></a>庵罗果喻四种人等：<a id="a-2l"></a>有人行细，<a id="a-2m"></a>心不正实；<a id="a-2n"></a>有人心细，<a id="a-2o"></a>行不正实；<a id="a-2p"></a>有人心细，<a id="a-2q"></a>行亦正实；<a id="a-2r"></a>有人心不细，<a id="a-2s"></a>行不正实。<a id="a-2t"></a>是初二种云何可知？<a id="a-2u"></a>如佛所说，<a id="a-2v"></a>唯依是二，<a id="a-2w"></a>不可得知。<a id="a-2x"></a>”</p>
  <p id="a2y">佛言：<a id="a-2z"></a>“善哉！<a id="a-30"></a>善哉！<a id="a-31"></a>善男子，<a id="a-32"></a>庵罗果喻二种人等，<a id="a-33"></a>实难可知。<a id="a-34"></a>以难知故，<a id="a-35"></a>我经中说，<a id="a-36"></a>当与共住；<a id="a-37"></a>住若不知，<a id="a-38"></a>当与久处；<a id="a-39"></a>久处不知，<a id="a-3A"></a>当以智慧；<a id="a-3B"></a>智慧不知，<a id="a-3C"></a>当深观察，<a id="a-3D"></a>以观察故，<a id="a-3E"></a>则知持戒及以破戒。<a id="a-3F"></a>善男子，<a id="a-3G"></a>具是四事——共住、<a id="a-3H"></a>久处、<a id="a-3I"></a>智慧、<a id="a-3J"></a>观察，<a id="a-3K"></a>然后得知持戒、<a id="a-3L"></a>破戒。</p>
  <p id="a3M">“善男子，<a id="a-3N"></a>戒有二种，<a id="a-3O"></a>持者亦二：<a id="a-3P"></a>一、<a id="a-3Q"></a>究竟，<a id="a-3R"></a>二、<a id="a-3S"></a>不究竟。<a id="a-3T"></a>有人以因缘故受持禁戒，<a id="a-3U"></a>智者当观，<a id="a-3V"></a>是人持戒，<a id="a-3W"></a>为为利养？<a id="a-3X"></a>为究竟持？<a id="a-3Y"></a>善男子，<a id="a-3Z"></a>如来戒者，<a id="a-3a"></a>无有因缘，<a id="a-3b"></a>是故得名为究竟戒。<a id="a-3c"></a>以是义故，<a id="a-3d"></a>菩萨虽为诸恶众生之所伤害，<a id="a-3e"></a>不生恚碍，<a id="a-3f"></a>是故如来得名成就毕竟持戒、<a id="a-3g"></a>究竟持戒。<a id="a-3h"></a>善男子，<a id="a-3i"></a>我昔一时与舍利弗及五百弟子俱，<a id="a-3j"></a>共止住摩伽陀国瞻婆大城。<a id="a-3k"></a>时有猎师追逐一鸽。<a id="a-3l"></a>是鸽惶怖，<a id="a-3m"></a>至舍利弗影，<a id="a-3n"></a>犹故颤慄如芭蕉树；<a id="a-3o"></a>至我影中，<a id="a-3p"></a>身心安隐，<a id="a-3q"></a>恐怖得除。<a id="a-3r"></a>是故当知，<a id="a-3s"></a>如来世尊毕竟持戒，<a id="a-3t"></a>乃至身影犹有是力。<a id="a-3u"></a>善男子，<a id="a-3v"></a>不究竟戒尚不能得声闻、<a id="a-3w"></a>缘觉，<a id="a-3x"></a>何况能得阿耨多罗三藐三菩提？<a id="a-3y"></a>复有二种：<a id="a-3z"></a>一、<a id="a-40"></a>为利养，<a id="a-41"></a>二、<a id="a-42"></a>为正法。<a id="a-43"></a>为利养故受持禁戒，<a id="a-44"></a>当知是戒不见佛性及以如来，<a id="a-45"></a>虽闻佛性及如来名，<a id="a-46"></a>犹不得名为闻见也。<a id="a-47"></a>若为正法受持禁戒，<a id="a-48"></a>当知是戒能见佛性及以如来，<a id="a-49"></a>是名眼见，<a id="a-4A"></a>亦名闻见。<a id="a-4B"></a>复有二种：<a id="a-4C"></a>一者、<a id="a-4D"></a>根深难拔，<a id="a-4E"></a>二者、<a id="a-4F"></a>根浅易动。<a id="a-4G"></a>若能修习空无相愿，<a id="a-4H"></a>是名根深难拔。<a id="a-4I"></a>若不修习是三三昧，<a id="a-4J"></a>虽复修习为二十五有，<a id="a-4K"></a>是名根浅易动。<a id="a-4L"></a>复有二种：<a id="a-4M"></a>一、<a id="a-4N"></a>为自身，<a id="a-4O"></a>二、<a id="a-4P"></a>为众生。<a id="a-4Q"></a>为众生者，<a id="a-4R"></a>能见佛性及以如来。<a id="a-4S"></a>持戒之人复有二种：<a id="a-4T"></a>一者、<a id="a-4U"></a>性自能持，<a id="a-4V"></a>二者、<a id="a-4W"></a>须他教敕。<a id="a-4X"></a>若受戒已，<a id="a-4Y"></a>经无量世初不漏失，<a id="a-4Z"></a>或值恶国遇恶知识、<a id="a-4a"></a>恶时、<a id="a-4b"></a>恶世，<a id="a-4c"></a>闻邪恶法邪见同止，<a id="a-4d"></a>尔时虽无受戒之法，<a id="a-4e"></a>修持如本无所毁犯，<a id="a-4f"></a>是名性自能持。<a id="a-4g"></a>若遇师僧白四羯磨然后得戒，<a id="a-4h"></a>虽得戒已，<a id="a-4i"></a>要凭和尚、<a id="a-4j"></a>诸师、<a id="a-4k"></a>同学、<a id="a-4l"></a>善友诲喻乃知进止，<a id="a-4m"></a>听法说法备诸威仪，<a id="a-4n"></a>是名须他教敕。<a id="a-4o"></a>善男子，<a id="a-4p"></a>性能持者，<a id="a-4q"></a>眼见佛性及以如来，<a id="a-4r"></a>亦名闻见。<a id="a-4s"></a>戒复有二：<a id="a-4t"></a>一、<a id="a-4u"></a>声闻戒，<a id="a-4v"></a>二、<a id="a-4w"></a>菩萨戒。<a id="a-4x"></a>从初发心乃至得成阿耨多罗三藐三菩提，<a id="a-4y"></a>是名菩萨戒。<a id="a-4z"></a>若观白骨乃至证得阿罗汉果，<a id="a-50"></a>是名声闻戒。<a id="a-51"></a>若有受持声闻戒者，<a id="a-52"></a>当知是人不见佛性及以如来。<a id="a-53"></a>若有受持菩萨戒者，<a id="a-54"></a>当知是人得阿耨多罗三藐三菩提，<a id="a-55"></a>能见佛性如来涅槃。<a id="a-56"></a>”</p>
  <p id="a57">师子吼菩萨言：<a id="a-58"></a>“世尊，<a id="a-59"></a>何因缘故受持禁戒？<a id="a-5A"></a>”</p>
  <p id="a5B">佛言：<a id="a-5C"></a>“善男子，<a id="a-5D"></a>为心不悔故。<a id="a-5E"></a>何故不悔？<a id="a-5F"></a>为受乐故。<a id="a-5G"></a>何故受乐？<a id="a-5H"></a>为远离故。<a id="a-5I"></a>何故远离？<a id="a-5J"></a>为安隐故。<a id="a-5K"></a>何故安隐？<a id="a-5L"></a>为禅定故。<a id="a-5M"></a>何故禅定？<a id="a-5N"></a>为实知见故。<a id="a-5O"></a>何故为实知见？<a id="a-5P"></a>为见生死诸过患故。<a id="a-5Q"></a>何故为见生死过患？<a id="a-5R"></a>为心不贪著故。<a id="a-5S"></a>何故为心不贪著？<a id="a-5T"></a>为得解脱故。<a id="a-5U"></a>何故为得解脱？<a id="a-5V"></a>为得无上大涅槃故。<a id="a-5W"></a>何故为得大般涅槃？<a id="a-5X"></a>为得常乐我净法故。<a id="a-5Y"></a>何故为得常乐我净？<a id="a-5Z"></a>为得不生不灭故。<a id="a-5a"></a>何故为得不生不灭？<a id="a-5b"></a>为见佛性故。<a id="a-5c"></a>是故菩萨性自能持究竟净戒。<a id="a-5d"></a>善男子，<a id="a-5e"></a>持戒比丘虽不发愿求不悔心，<a id="a-5f"></a>不悔之心自然而得。<a id="a-5g"></a>何以故？<a id="a-5h"></a>法性尔故。<a id="a-5i"></a>虽不求乐远离安隐禅定知见，<a id="a-5j"></a>见生死过，<a id="a-5k"></a>心不贪著，<a id="a-5l"></a>解脱、<a id="a-5m"></a>涅槃、<a id="a-5n"></a>常乐我净、<a id="a-5o"></a>不生不灭、<a id="a-5p"></a>见于佛性而自然得。<a id="a-5q"></a>何以故？<a id="a-5r"></a>法性尔故。<a id="a-5s"></a>”</p>
  <p id="a5t">师子吼菩萨言：<a id="a-5u"></a>“世尊，<a id="a-5v"></a>若因持戒得不悔果，<a id="a-5w"></a>因于解脱得涅槃果者，<a id="a-5x"></a>戒则无因，<a id="a-5y"></a>涅槃无果。<a id="a-5z"></a>戒若无因，<a id="a-60"></a>则名为常；<a id="a-61"></a>涅槃有因，<a id="a-62"></a>则是无常。<a id="a-63"></a>若尔者，<a id="a-64"></a>涅槃则为本无今有。<a id="a-65"></a>若本无今有，<a id="a-66"></a>是为无常，<a id="a-67"></a>犹如燃灯。<a id="a-68"></a>涅槃若尔，<a id="a-69"></a>云何得名我乐净耶？<a id="a-6A"></a>”</p>
  <p id="a6B">佛言：<a id="a-6C"></a>“善男子，<a id="a-6D"></a>善哉！<a id="a-6E"></a>善哉！<a id="a-6F"></a>汝以曾于无量佛所种诸善根，<a id="a-6G"></a>能问如来如是深义。<a id="a-6H"></a>善男子，<a id="a-6I"></a>不失本念乃如是问也。<a id="a-6J"></a>我忆往昔过无量劫，<a id="a-6K"></a>波罗奈城有佛出世，<a id="a-6L"></a>号曰善得。<a id="a-6M"></a>尔时，<a id="a-6N"></a>彼佛三亿岁中演说如是《大涅槃经》。<a id="a-6O"></a>我时与汝俱在彼会。<a id="a-6P"></a>我以是事咨问彼佛，<a id="a-6Q"></a>尔时如来为众生故，<a id="a-6R"></a>三昧正受，<a id="a-6S"></a>未答此义。<a id="a-6T"></a>善哉！<a id="a-6U"></a>大士，<a id="a-6V"></a>乃能忆念如是本事。<a id="a-6W"></a>谛听！<a id="a-6X"></a>谛听！<a id="a-6Y"></a>当为汝说。</p>
  <p id="a6Z">“戒亦有因，<a id="a-6a"></a>谓听正法；<a id="a-6b"></a>听正法者是亦有因，<a id="a-6c"></a>谓近善友；<a id="a-6d"></a>近善友者是亦有因，<a id="a-6e"></a>所谓信心；<a id="a-6f"></a>有信心者是亦有因，<a id="a-6g"></a>因有二种：<a id="a-6h"></a>一者、<a id="a-6i"></a>听法，<a id="a-6j"></a>二、<a id="a-6k"></a>思惟义。<a id="a-6l"></a>善男子，<a id="a-6m"></a>信心者因于听法，<a id="a-6n"></a>听法者因于信心，<a id="a-6o"></a>如是二法亦因亦因因，<a id="a-6p"></a>亦果亦果果。<a id="a-6q"></a>善男子，<a id="a-6r"></a>譬如尼乾立拒举瓶，<a id="a-6s"></a>互为因果不得相离。<a id="a-6t"></a>善男子，<a id="a-6u"></a>如无明缘行，<a id="a-6v"></a>行缘无明，<a id="a-6w"></a>是无明、<a id="a-6x"></a>行亦因亦因因，<a id="a-6y"></a>亦果亦果果；<a id="a-6z"></a>乃至生缘老死，<a id="a-70"></a>老死缘生，<a id="a-71"></a>是生、<a id="a-72"></a>老死亦因亦因因，<a id="a-73"></a>亦果亦果果。<a id="a-74"></a>善男子，<a id="a-75"></a>生能生法不能自生，<a id="a-76"></a>不自生故由生生生，<a id="a-77"></a>生生不自生赖生故生，<a id="a-78"></a>是故二生亦因亦因因，<a id="a-79"></a>亦果亦果果。<a id="a-7A"></a>善男子，<a id="a-7B"></a>信心、<a id="a-7C"></a>听法亦复如是。</p>
  <p id="a7D">“善男子，<a id="a-7E"></a>是果非因，<a id="a-7F"></a>谓大涅槃。<a id="a-7G"></a>何故名果？<a id="a-7H"></a>是上果故，<a id="a-7I"></a>沙门果故，<a id="a-7J"></a>婆罗门果故，<a id="a-7K"></a>断生死故，<a id="a-7L"></a>破烦恼故，<a id="a-7M"></a>是故名果。<a id="a-7N"></a>为诸烦恼之所呵责，<a id="a-7O"></a>是故涅槃名果。<a id="a-7P"></a>烦恼者，<a id="a-7Q"></a>名为过过。<a id="a-7R"></a>善男子，<a id="a-7S"></a>涅槃无因而体是果。<a id="a-7T"></a>何以故？<a id="a-7U"></a>无生灭故，<a id="a-7V"></a>无所作故，<a id="a-7W"></a>非有为故，<a id="a-7X"></a>是无为故，<a id="a-7Y"></a>常不变故，<a id="a-7Z"></a>无处所故，<a id="a-7a"></a>无始终故。<a id="a-7b"></a>善男子，<a id="a-7c"></a>若涅槃有因，<a id="a-7d"></a>则不得称为涅槃也。<a id="a-7e"></a>槃者言因，<a id="a-7f"></a>般涅言无，<a id="a-7g"></a>无有因故故称涅槃。<a id="a-7h"></a>”</p>
  <p id="a7i">师子吼菩萨言：<a id="a-7j"></a>“如佛所说，<a id="a-7k"></a>涅槃无因，<a id="a-7l"></a>是义不然。<a id="a-7m"></a>若言无者，<a id="a-7n"></a>则合六义：<a id="a-7o"></a>一者、<a id="a-7p"></a>毕竟无故名之为无，<a id="a-7q"></a>如一切法无我、<a id="a-7r"></a>无我所；<a id="a-7s"></a>二者、<a id="a-7t"></a>有时无故名之为无，<a id="a-7u"></a>如世人言‘河池无水’、<a id="a-7v"></a>‘无有日月’；<a id="a-7w"></a>三者、<a id="a-7x"></a>少故名之为无，<a id="a-7y"></a>如世人言‘食中少碱名为无碱’、<a id="a-7z"></a>‘甘浆少甜名为无甜’；<a id="a-80"></a>四者、<a id="a-81"></a>无受故名之为无，<a id="a-82"></a>如旃陀罗不能受持婆罗门法，<a id="a-83"></a>是故名为无婆罗门；<a id="a-84"></a>五者、<a id="a-85"></a>受恶法故名之为无，<a id="a-86"></a>如世人言‘受恶法者不名沙门及婆罗门，<a id="a-87"></a>是故名为无有沙门及婆罗门’；<a id="a-88"></a>六者不对故名之为无，<a id="a-89"></a>譬如无白名之为黑，<a id="a-8A"></a>无有明故名之无明。<a id="a-8B"></a>世尊，<a id="a-8C"></a>涅槃亦尔，<a id="a-8D"></a>有时无因故名涅槃。<a id="a-8E"></a>”</p>
  <p id="a8F">佛言：<a id="a-8G"></a>“善男子，<a id="a-8H"></a>汝今所说如是六义，<a id="a-8I"></a>何故不引毕竟无者以喻涅槃，<a id="a-8J"></a>乃取有时无耶？<a id="a-8K"></a>善男子，<a id="a-8L"></a>涅槃之体毕竟无因，<a id="a-8M"></a>犹如无我及无我所。<a id="a-8N"></a>善男子，<a id="a-8O"></a>世法、<a id="a-8P"></a>涅槃终不相对，<a id="a-8Q"></a>是故六事不得为喻。<a id="a-8R"></a>善男子，<a id="a-8S"></a>一切诸法悉无有我，<a id="a-8T"></a>而此涅槃真实有我。<a id="a-8U"></a>以是义故，<a id="a-8V"></a>涅槃无因而体是果。<a id="a-8W"></a>是因非果名为佛性，<a id="a-8X"></a>非因生故是因非果，<a id="a-8Y"></a>非沙门果故名非果。<a id="a-8Z"></a>何故名因？<a id="a-8a"></a>以了因故。<a id="a-8b"></a>善男子，<a id="a-8c"></a>因有二种：<a id="a-8d"></a>一者、<a id="a-8e"></a>生因，<a id="a-8f"></a>二者、<a id="a-8g"></a>了因。<a id="a-8h"></a>能生法者是名生因，<a id="a-8i"></a>灯能了物故名了因。<a id="a-8j"></a>烦恼诸结是名生因，<a id="a-8k"></a>众生父母是名了因。<a id="a-8l"></a>如谷子等是名生因，<a id="a-8m"></a>地水粪等是名了因。<a id="a-8n"></a>复有生因，<a id="a-8o"></a>谓六波罗蜜、<a id="a-8p"></a>阿耨多罗三藐三菩提。<a id="a-8q"></a>复有了因，<a id="a-8r"></a>谓佛性、<a id="a-8s"></a>阿耨多罗三藐三菩提。<a id="a-8t"></a>复有了因，<a id="a-8u"></a>谓六波罗蜜、<a id="a-8v"></a>佛性。<a id="a-8w"></a>复有生因，<a id="a-8x"></a>谓首楞严三昧、<a id="a-8y"></a>阿耨多罗三藐三菩提。<a id="a-8z"></a>复有了因，<a id="a-90"></a>谓八正道、<a id="a-91"></a>阿耨多罗三藐三菩提。<a id="a-92"></a>复有生因，<a id="a-93"></a>所谓信心、<a id="a-94"></a>六波罗蜜。<a id="a-95"></a>”</p>
  <p id="a96">师子吼菩萨言：<a id="a-97"></a>“世尊，<a id="a-98"></a>如佛所说，<a id="a-99"></a>见于如来及以佛性，<a id="a-9A"></a>是义云何？<a id="a-9B"></a>世尊，<a id="a-9C"></a>如来之身，<a id="a-9D"></a>无有相貌，<a id="a-9E"></a>非长非短，<a id="a-9F"></a>非白非黑，<a id="a-9G"></a>无有方所，<a id="a-9H"></a>不在三界，<a id="a-9I"></a>非有为相，<a id="a-9J"></a>非眼识识，<a id="a-9K"></a>云何可见？<a id="a-9L"></a>佛性亦尔。<a id="a-9M"></a>”</p>
  <p id="a9N">佛言：<a id="a-9O"></a>“善男子，<a id="a-9P"></a>佛身二种：<a id="a-9Q"></a>一者、<a id="a-9R"></a>常，<a id="a-9S"></a>二者、<a id="a-9T"></a>无常。<a id="a-9U"></a>无常者，<a id="a-9V"></a>为欲度脱一切众生方便示现，<a id="a-9W"></a>是名眼见；<a id="a-9X"></a>常者，<a id="a-9Y"></a>如来世尊解脱之身，<a id="a-9Z"></a>亦名眼见，<a id="a-9a"></a>亦名闻见。<a id="a-9b"></a>佛性亦二：<a id="a-9c"></a>一者、<a id="a-9d"></a>可见，<a id="a-9e"></a>二、<a id="a-9f"></a>不可见。<a id="a-9g"></a>可见者，<a id="a-9h"></a>十住菩萨、<a id="a-9i"></a>诸佛世尊；<a id="a-9j"></a>不可见者，<a id="a-9k"></a>一切众生。<a id="a-9l"></a>眼见者，<a id="a-9m"></a>谓十住菩萨、<a id="a-9n"></a>诸佛如来眼见众生所有佛性；<a id="a-9o"></a>闻见者，<a id="a-9p"></a>一切众生、<a id="a-9q"></a>九住菩萨闻有佛性。<a id="a-9r"></a>如来之身复有二种：<a id="a-9s"></a>一者、<a id="a-9t"></a>是色，<a id="a-9u"></a>二者、<a id="a-9v"></a>非色。<a id="a-9w"></a>色者，<a id="a-9x"></a>如来解脱；<a id="a-9y"></a>非色者，<a id="a-9z"></a>如来永断诸色相故。<a id="a-A0"></a>佛性二种：<a id="a-A1"></a>一者、<a id="a-A2"></a>是色，<a id="a-A3"></a>二者、<a id="a-A4"></a>非色。<a id="a-A5"></a>色者，<a id="a-A6"></a>阿耨多罗三藐三菩提；<a id="a-A7"></a>非色者，<a id="a-A8"></a>凡夫乃至十住菩萨，<a id="a-A9"></a>十住菩萨见不了了，<a id="a-AA"></a>故名非色。<a id="a-AB"></a>善男子，<a id="a-AC"></a>佛性者复有二种：<a id="a-AD"></a>一者、<a id="a-AE"></a>是色，<a id="a-AF"></a>二者、<a id="a-AG"></a>非色。<a id="a-AH"></a>色者，<a id="a-AI"></a>谓佛菩萨；<a id="a-AJ"></a>非色者，<a id="a-AK"></a>一切众生。<a id="a-AL"></a>色者，<a id="a-AM"></a>名为眼见；<a id="a-AN"></a>非色者，<a id="a-AO"></a>名为闻见。<a id="a-AP"></a>佛性者，<a id="a-AQ"></a>非内非外，<a id="a-AR"></a>虽非内外，<a id="a-AS"></a>然非失坏，<a id="a-AT"></a>故名众生悉有佛性。<a id="a-AU"></a>”</p>
  <p id="aAV">师子吼菩萨言：<a id="a-AW"></a>“世尊，<a id="a-AX"></a>如佛所说，<a id="a-AY"></a>一切众生悉有佛性如乳中有酪，<a id="a-AZ"></a>金刚力士诸佛佛性如清醍醐，<a id="a-Aa"></a>云何如来说言佛性非内非外？<a id="a-Ab"></a>”</p>
  <p id="aAc">佛言：<a id="a-Ad"></a>“善男子，<a id="a-Ae"></a>我亦不说乳中有酪。<a id="a-Af"></a>酪从乳生，<a id="a-Ag"></a>故言有酪。<a id="a-Ah"></a>”</p>
  <p id="aAi">“世尊，<a id="a-Aj"></a>一切生法各有时节。<a id="a-Ak"></a>”</p>
  <p id="aAl">“善男子，<a id="a-Am"></a>乳时无酪，<a id="a-An"></a>亦无生酥、<a id="a-Ao"></a>熟酥、<a id="a-Ap"></a>醍醐，<a id="a-Aq"></a>一切众生亦谓是乳，<a id="a-Ar"></a>是故我言乳中无酪。<a id="a-As"></a>如其有者，<a id="a-At"></a>何故不得二种名字？<a id="a-Au"></a>如人二能，<a id="a-Av"></a>言金铁师。<a id="a-Aw"></a>酪时无乳、<a id="a-Ax"></a>生酥、<a id="a-Ay"></a>熟酥及以醍醐，<a id="a-Az"></a>众生亦谓是酪非乳，<a id="a-B0"></a>非生熟酥及以醍醐，<a id="a-B1"></a>乃至醍醐亦复如是。<a id="a-B2"></a>善男子，<a id="a-B3"></a>因有二种：<a id="a-B4"></a>一者、<a id="a-B5"></a>正因，<a id="a-B6"></a>二者、<a id="a-B7"></a>缘因。<a id="a-B8"></a>正因者，<a id="a-B9"></a>如乳生酪；<a id="a-BA"></a>缘因者，<a id="a-BB"></a>如醪暖等。<a id="a-BC"></a>从乳生故，<a id="a-BD"></a>故言乳中而有酪性。<a id="a-BE"></a>”</p>
  <p id="aBF">师子吼菩萨言：<a id="a-BG"></a>“世尊，<a id="a-BH"></a>若乳无酪性，<a id="a-BI"></a>角中亦无，<a id="a-BJ"></a>何故不从角中生耶？<a id="a-BK"></a>”</p>
  <p id="aBL">“善男子，<a id="a-BM"></a>角亦生酪。<a id="a-BN"></a>何以故？<a id="a-BO"></a>我亦说言缘因有二：<a id="a-BP"></a>一醪，<a id="a-BQ"></a>二暖。<a id="a-BR"></a>角性暖故，<a id="a-BS"></a>亦能生酪。<a id="a-BT"></a>”</p>
  <p id="aBU">师子吼言：<a id="a-BV"></a>“世尊，<a id="a-BW"></a>若角能生酪，<a id="a-BX"></a>求酪之人，<a id="a-BY"></a>何故求乳而不取角？<a id="a-BZ"></a>”</p>
  <p id="aBa">佛言：<a id="a-Bb"></a>“善男子，<a id="a-Bc"></a>是故我说正因、<a id="a-Bd"></a>缘因。<a id="a-Be"></a>”</p>
  <p id="aBf">师子吼菩萨言：<a id="a-Bg"></a>“若使乳中本无酪性今方有者，<a id="a-Bh"></a>乳中本无庵摩罗树，<a id="a-Bi"></a>何故不生？<a id="a-Bj"></a>二俱无故。<a id="a-Bk"></a>”</p>
  <p id="aBl">“善男子，<a id="a-Bm"></a>乳亦能生庵摩罗树。<a id="a-Bn"></a>若以乳灌，<a id="a-Bo"></a>一夜之中增长五尺。<a id="a-Bp"></a>以是义故，<a id="a-Bq"></a>我说二因。<a id="a-Br"></a>善男子，<a id="a-Bs"></a>若一切法一因生者，<a id="a-Bt"></a>可得难言乳中何故不能出生庵摩罗树？<a id="a-Bu"></a>善男子，<a id="a-Bv"></a>犹如四大为一切色而作因缘，<a id="a-Bw"></a>然色各异差别不同。<a id="a-Bx"></a>以是义故，<a id="a-By"></a>乳中不生庵摩罗树。<a id="a-Bz"></a>”</p>
  <p id="aC0">“世尊，<a id="a-C1"></a>如佛所说，<a id="a-C2"></a>有二种因：<a id="a-C3"></a>正因、<a id="a-C4"></a>缘因。<a id="a-C5"></a>众生佛性为是何因？<a id="a-C6"></a>”</p>
  <p id="aC7">“善男子，<a id="a-C8"></a>众生佛性亦二种因：<a id="a-C9"></a>一者、<a id="a-CA"></a>正因，<a id="a-CB"></a>二者、<a id="a-CC"></a>缘因。<a id="a-CD"></a>正因者谓诸众生，<a id="a-CE"></a>缘因者谓六波罗蜜。<a id="a-CF"></a>”</p>
  <p id="aCG">师子吼言：<a id="a-CH"></a>“世尊，<a id="a-CI"></a>我今定知乳有酪性。<a id="a-CJ"></a>何以故？<a id="a-CK"></a>我见世间求酪之人，<a id="a-CL"></a>唯取于乳，<a id="a-CM"></a>终不取水，<a id="a-CN"></a>是故当知乳有酪性。<a id="a-CO"></a>”</p>
  <p id="aCP">“善男子，<a id="a-CQ"></a>如汝所问，<a id="a-CR"></a>是义不然。<a id="a-CS"></a>何以故？<a id="a-CT"></a>譬如有人欲见面像，<a id="a-CU"></a>即便取刀。<a id="a-CV"></a>”</p>
  <p id="aCW">师子吼言：<a id="a-CX"></a>“世尊，<a id="a-CY"></a>以是义故，<a id="a-CZ"></a>乳有酪性。<a id="a-Ca"></a>若刀无面像，<a id="a-Cb"></a>何故取刀？<a id="a-Cc"></a>”</p>
  <p id="aCd">佛言：<a id="a-Ce"></a>“善男子，<a id="a-Cf"></a>若此刀中定有面像，<a id="a-Cg"></a>何故颠倒，<a id="a-Ch"></a>竖则见长，<a id="a-Ci"></a>横则见阔？<a id="a-Cj"></a>若是自面，<a id="a-Ck"></a>何故见长？<a id="a-Cl"></a>若是他面，<a id="a-Cm"></a>何得称言是己面像？<a id="a-Cn"></a>若因己面见他面者，<a id="a-Co"></a>何故不见驴马面像？<a id="a-Cp"></a>”</p>
  <p id="aCq">师子吼言：<a id="a-Cr"></a>“世尊，<a id="a-Cs"></a>眼光到彼，<a id="a-Ct"></a>故见面长。<a id="a-Cu"></a>”</p>
  <p id="aCv">佛言：<a id="a-Cw"></a>“善男子，<a id="a-Cx"></a>而此眼光实不到彼。<a id="a-Cy"></a>何以故？<a id="a-Cz"></a>近远一时俱得见故，<a id="a-D0"></a>不见中间所有物故。<a id="a-D1"></a>善男子，<a id="a-D2"></a>光若到彼而得见者，<a id="a-D3"></a>一切众生悉见于火，<a id="a-D4"></a>何故不烧？<a id="a-D5"></a>如人远见白物，<a id="a-D6"></a>不应生疑：<a id="a-D7"></a>‘鹄耶？<a id="a-D8"></a>幡耶？<a id="a-D9"></a>人耶？<a id="a-DA"></a>树耶？<a id="a-DB"></a>’若光到者，<a id="a-DC"></a>云何得见水精中物、<a id="a-DD"></a>渊中鱼石？<a id="a-DE"></a>若不到见，<a id="a-DF"></a>何故得见水精中物，<a id="a-DG"></a>而不得见壁外之色？<a id="a-DH"></a>是故若言眼光到彼而见长者，<a id="a-DI"></a>是义不然。</p>
  <p id="aDJ">“善男子，<a id="a-DK"></a>如汝所言乳有酪者，<a id="a-DL"></a>何故卖乳之人，<a id="a-DM"></a>但取乳价，<a id="a-DN"></a>不责酪值？<a id="a-DO"></a>卖草马者，<a id="a-DP"></a>但取马价，<a id="a-DQ"></a>不责驹值？<a id="a-DR"></a>善男子，<a id="a-DS"></a>世间之人无子息故，<a id="a-DT"></a>故求娉妇。<a id="a-DU"></a>妇若怀妊不得言女。<a id="a-DV"></a>若言是女有儿性故，<a id="a-DW"></a>故应娉者，<a id="a-DX"></a>是义不然。<a id="a-DY"></a>何以故？<a id="a-DZ"></a>若有儿性，<a id="a-Da"></a>亦应有孙，<a id="a-Db"></a>若有孙者则是兄弟。<a id="a-Dc"></a>何以故？<a id="a-Dd"></a>一腹生故。<a id="a-De"></a>是故我言女无儿性。<a id="a-Df"></a>若其乳中有酪性者，<a id="a-Dg"></a>何故一时不见五味？<a id="a-Dh"></a>若树子中有尼拘陀五丈质者，<a id="a-Di"></a>何故一时不见芽茎枝叶华果形色之异？<a id="a-Dj"></a>善男子，<a id="a-Dk"></a>乳色时异、<a id="a-Dl"></a>味异、<a id="a-Dm"></a>果异，<a id="a-Dn"></a>乃至醍醐亦复如是，<a id="a-Do"></a>云何可说乳有酪性？<a id="a-Dp"></a>善男子，<a id="a-Dq"></a>譬如有人明当服酥今已患臭，<a id="a-Dr"></a>若言乳中定有酪性亦复如是。<a id="a-Ds"></a>善男子，<a id="a-Dt"></a>譬如有人，<a id="a-Du"></a>有笔纸墨和合成字，<a id="a-Dv"></a>而是纸中本无有字，<a id="a-Dw"></a>以本无故假缘而成。<a id="a-Dx"></a>若本有者，<a id="a-Dy"></a>何须众缘？<a id="a-Dz"></a>譬如青黄合成绿色，<a id="a-E0"></a>当知是二本无绿性。<a id="a-E1"></a>若本有者，<a id="a-E2"></a>何须合成？<a id="a-E3"></a>善男子，<a id="a-E4"></a>譬如众生因食得命，<a id="a-E5"></a>而此食中实无有命。<a id="a-E6"></a>若本有命，<a id="a-E7"></a>未食之时，<a id="a-E8"></a>食应是命。<a id="a-E9"></a>善男子，<a id="a-EA"></a>一切诸法本无有性。<a id="a-EB"></a>以是义故，<a id="a-EC"></a>我说是偈：</p>
  <p id="aED">“本无今有，<a id="a-EE"></a> 本有今无，</p>
  <p id="aEF">三世有法，<a id="a-EG"></a> 无有是处。</p>
  <p id="aEH">“善男子，<a id="a-EI"></a>一切诸法，<a id="a-EJ"></a>因缘故生，<a id="a-EK"></a>因缘故灭。<a id="a-EL"></a>善男子，<a id="a-EM"></a>若众生内有佛性者，<a id="a-EN"></a>一切众生应有佛身如我今也。<a id="a-EO"></a>众生佛性不破不坏、<a id="a-EP"></a>不牵不捉、<a id="a-EQ"></a>不系不缚，<a id="a-ER"></a>如众生中所有虚空。<a id="a-ES"></a>一切众生悉有虚空，<a id="a-ET"></a>无挂碍故，<a id="a-EU"></a>各不自见有此虚空。<a id="a-EV"></a>若使众生无虚空者，<a id="a-EW"></a>则无去来行住坐卧，<a id="a-EX"></a>不生不长。<a id="a-EY"></a>以是义故，<a id="a-EZ"></a>我经中说，<a id="a-Ea"></a>一切众生有虚空界，<a id="a-Eb"></a>虚空界者是名虚空。<a id="a-Ec"></a>众生佛性亦复如是，<a id="a-Ed"></a>十住菩萨少能见之如金刚珠。<a id="a-Ee"></a>善男子，<a id="a-Ef"></a>众生佛性，<a id="a-Eg"></a>诸佛境界，<a id="a-Eh"></a>非是声闻、<a id="a-Ei"></a>缘觉所知。<a id="a-Ej"></a>一切众生不见佛性，<a id="a-Ek"></a>是故常为烦恼系缚流转生死；<a id="a-El"></a>见佛性故，<a id="a-Em"></a>诸结烦恼所不能系，<a id="a-En"></a>解脱生死，<a id="a-Eo"></a>得大涅槃。<a id="a-Ep"></a>”</p>
  <p id="aEq">师子吼菩萨言：<a id="a-Er"></a>“世尊，<a id="a-Es"></a>一切众生有佛性，<a id="a-Et"></a>性如乳中酪性。<a id="a-Eu"></a>若乳无酪性，<a id="a-Ev"></a>云何佛说有二种因：<a id="a-Ew"></a>一者、<a id="a-Ex"></a>正因，<a id="a-Ey"></a>二者、<a id="a-Ez"></a>缘因？<a id="a-F0"></a>缘因者，<a id="a-F1"></a>一醪、<a id="a-F2"></a>二暖。<a id="a-F3"></a>虚空无性，<a id="a-F4"></a>故无缘因。<a id="a-F5"></a>”</p>
  <p id="aF6">佛言：<a id="a-F7"></a>“善男子，<a id="a-F8"></a>若使乳中定有酪性者，<a id="a-F9"></a>何须缘因？<a id="a-FA"></a>”</p>
  <p id="aFB">师子吼菩萨言：<a id="a-FC"></a>“世尊，<a id="a-FD"></a>以有性故，<a id="a-FE"></a>故须缘因。<a id="a-FF"></a>何以故？<a id="a-FG"></a>欲明见故。<a id="a-FH"></a>缘因者，<a id="a-FI"></a>即是了因。<a id="a-FJ"></a>世尊，<a id="a-FK"></a>譬如闇中先有诸物，<a id="a-FL"></a>为欲见故，<a id="a-FM"></a>以灯照了。<a id="a-FN"></a>若本无者，<a id="a-FO"></a>灯何所照？<a id="a-FP"></a>如泥中有瓶故须人水轮绳杖等而为了因，<a id="a-FQ"></a>如尼拘陀子须地水粪而作了因，<a id="a-FR"></a>乳中酵暖亦复如是，<a id="a-FS"></a>须作了因。<a id="a-FT"></a>是故虽先有性，<a id="a-FU"></a>要假了因然后得见。<a id="a-FV"></a>以是义故，<a id="a-FW"></a>定知乳中先有酪性。<a id="a-FX"></a>”</p>
  <p id="aFY">“善男子，<a id="a-FZ"></a>若使乳中定有酪性者，<a id="a-Fa"></a>即是了因。<a id="a-Fb"></a>若是了因，<a id="a-Fc"></a>复何须了？<a id="a-Fd"></a>善男子，<a id="a-Fe"></a>若是了因，<a id="a-Ff"></a>性是了者，<a id="a-Fg"></a>常应自了。<a id="a-Fh"></a>若自不了，<a id="a-Fi"></a>何能了他？<a id="a-Fj"></a>若言了因有二种性，<a id="a-Fk"></a>一者自了，<a id="a-Fl"></a>二者了他，<a id="a-Fm"></a>是义不然。<a id="a-Fn"></a>何以故？<a id="a-Fo"></a>了因一法，<a id="a-Fp"></a>云何有二？<a id="a-Fq"></a>若有二者，<a id="a-Fr"></a>乳亦应二。<a id="a-Fs"></a>若使乳中无二相者，<a id="a-Ft"></a>云何了因而独有二？<a id="a-Fu"></a>”</p>
  <p id="aFv">师子吼言：<a id="a-Fw"></a>“世尊，<a id="a-Fx"></a>如世人言我共八人，<a id="a-Fy"></a>了因亦尔，<a id="a-Fz"></a>自了了他。<a id="a-G0"></a>”</p>
  <p id="aG1">佛言：<a id="a-G2"></a>“善男子，<a id="a-G3"></a>了因若尔，<a id="a-G4"></a>则非了因。<a id="a-G5"></a>何以故？<a id="a-G6"></a>数者能数自色他色故得言八，<a id="a-G7"></a>而此色性自无了相，<a id="a-G8"></a>无了相故，<a id="a-G9"></a>要须智性乃数自他，<a id="a-GA"></a>是故了因不能自了，<a id="a-GB"></a>亦不了他。<a id="a-GC"></a>善男子，<a id="a-GD"></a>一切众生有佛性者，<a id="a-GE"></a>何故修习无量功德？<a id="a-GF"></a>若言修习是了因者，<a id="a-GG"></a>已同酪坏；<a id="a-GH"></a>若言因中定有果者，<a id="a-GI"></a>戒、<a id="a-GJ"></a>定、<a id="a-GK"></a>智慧则无增长。<a id="a-GL"></a>我见世人本无禁戒、<a id="a-GM"></a>禅定、<a id="a-GN"></a>智慧，<a id="a-GO"></a>从师受已渐渐增益。<a id="a-GP"></a>若言师教是了因者，<a id="a-GQ"></a>当师教时，<a id="a-GR"></a>受者未有戒、<a id="a-GS"></a>定、<a id="a-GT"></a>智慧。<a id="a-GU"></a>若是了者，<a id="a-GV"></a>应了未有，<a id="a-GW"></a>云何乃了戒、<a id="a-GX"></a>定、<a id="a-GY"></a>智慧令得增长？<a id="a-GZ"></a>”</p>
  <p id="aGa">师子吼菩萨言：<a id="a-Gb"></a>“世尊，<a id="a-Gc"></a>若了因无者，<a id="a-Gd"></a>云何得名有乳有酪？<a id="a-Ge"></a>”</p>
  <p id="aGf">“善男子，<a id="a-Gg"></a>世间答难凡有三种：<a id="a-Gh"></a>一者、<a id="a-Gi"></a>转答。<a id="a-Gj"></a>如先所说：<a id="a-Gk"></a>‘何故名戒？<a id="a-Gl"></a>以不悔故，<a id="a-Gm"></a>乃至为得大涅槃故。<a id="a-Gn"></a>’二者、<a id="a-Go"></a>默然答。<a id="a-Gp"></a>如有梵志来问我言：<a id="a-Gq"></a>‘我是常耶？<a id="a-Gr"></a>’我时默然。<a id="a-Gs"></a>三者、<a id="a-Gt"></a>疑答。<a id="a-Gu"></a>如此经中，<a id="a-Gv"></a>若了因有二，<a id="a-Gw"></a>乳中何故不得有二？<a id="a-Gx"></a>善男子，<a id="a-Gy"></a>我今转答，<a id="a-Gz"></a>如世人言有乳酪者，<a id="a-H0"></a>以定得故，<a id="a-H1"></a>是故得名有乳有酪；<a id="a-H2"></a>佛性亦尔，<a id="a-H3"></a>有众生有佛性以当见故。<a id="a-H4"></a>”</p>
  <p id="aH5">师子吼言：<a id="a-H6"></a>“世尊，<a id="a-H7"></a>如佛所说，<a id="a-H8"></a>是义不然。<a id="a-H9"></a>过去已灭，<a id="a-HA"></a>未来未到，<a id="a-HB"></a>云何名有？<a id="a-HC"></a>若言当有名为有者，<a id="a-HD"></a>是义不然。<a id="a-HE"></a>如世间人，<a id="a-HF"></a>见无儿息便言无儿。<a id="a-HG"></a>一切众生无佛性者，<a id="a-HH"></a>云何说言一切众生悉有佛性？<a id="a-HI"></a>”</p>
  <p id="aHJ">佛言：<a id="a-HK"></a>“善男子，<a id="a-HL"></a>过去名有，<a id="a-HM"></a>譬如种橘，<a id="a-HN"></a>芽生子灭，<a id="a-HO"></a>芽亦甘甜；<a id="a-HP"></a>乃至生果，<a id="a-HQ"></a>味亦如是，<a id="a-HR"></a>熟已乃醋。<a id="a-HS"></a>善男子，<a id="a-HT"></a>而是醋味，<a id="a-HU"></a>子、<a id="a-HV"></a>芽乃至生果悉无，<a id="a-HW"></a>随本熟时，<a id="a-HX"></a>形色相貌则生醋味，<a id="a-HY"></a>而是醋味本无今有。<a id="a-HZ"></a>虽本无今有，<a id="a-Ha"></a>非不因本。<a id="a-Hb"></a>如是本子虽复过去故得名有，<a id="a-Hc"></a>以是义故，<a id="a-Hd"></a>过去名有。<a id="a-He"></a>云何复名未来为有？<a id="a-Hf"></a>譬如有人种植胡麻，<a id="a-Hg"></a>有人问言：<a id="a-Hh"></a>‘何故种此？<a id="a-Hi"></a>’答言：<a id="a-Hj"></a>‘有油。<a id="a-Hk"></a>’实未有油。<a id="a-Hl"></a>胡麻熟已，<a id="a-Hm"></a>取子熬蒸捣压乃得。<a id="a-Hn"></a>当知是人非虚妄也。<a id="a-Ho"></a>以是义故，<a id="a-Hp"></a>名未来有。</p>
  <p id="aHq">“云何复名过去有耶？<a id="a-Hr"></a>善男子，<a id="a-Hs"></a>譬如有人私屏骂王，<a id="a-Ht"></a>经历年岁，<a id="a-Hu"></a>王乃闻之。<a id="a-Hv"></a>闻已即问：<a id="a-Hw"></a>‘何故见骂？<a id="a-Hx"></a>’答言：<a id="a-Hy"></a>‘大王，<a id="a-Hz"></a>我不骂也。<a id="a-I0"></a>何以故？<a id="a-I1"></a>骂者已灭。<a id="a-I2"></a>’王言：<a id="a-I3"></a>‘骂者、<a id="a-I4"></a>我身二俱存在，<a id="a-I5"></a>云何言灭？<a id="a-I6"></a>’以是因缘丧失身命。<a id="a-I7"></a>善男子，<a id="a-I8"></a>是二实无而果不灭，<a id="a-I9"></a>是名过去有。<a id="a-IA"></a>云何复名未来有耶？<a id="a-IB"></a>譬如有人往陶师所问：<a id="a-IC"></a>‘有瓶不？<a id="a-ID"></a>’答言：<a id="a-IE"></a>‘有瓶。<a id="a-IF"></a>’而是陶师实未有瓶。<a id="a-IG"></a>以有泥故，<a id="a-IH"></a>故言有瓶。<a id="a-II"></a>当知是人非妄语也。<a id="a-IJ"></a>乳中有酪，<a id="a-IK"></a>众生佛性亦复如是。<a id="a-IL"></a>欲见佛性应当观察时节形色。<a id="a-IM"></a>是故我说一切众生悉有佛性实不虚妄。<a id="a-IN"></a>”</p>
  <p id="aIO">师子吼言：<a id="a-IP"></a>“一切众生无佛性者，<a id="a-IQ"></a>云何而得阿耨多罗三藐三菩提？<a id="a-IR"></a>以正因故，<a id="a-IS"></a>故令众生得阿耨多罗三藐三菩提。<a id="a-IT"></a>何等正因？<a id="a-IU"></a>所谓佛性。<a id="a-IV"></a>世尊，<a id="a-IW"></a>若尼拘陀子无尼拘陀树者，<a id="a-IX"></a>何故名为尼拘陀子，<a id="a-IY"></a>而不名为佉陀罗子？<a id="a-IZ"></a>世尊，<a id="a-Ia"></a>如瞿昙姓不得称为阿坻耶姓，<a id="a-Ib"></a>阿坻耶姓亦复不得称瞿昙姓，<a id="a-Ic"></a>尼拘陀子亦复如是，<a id="a-Id"></a>不得称为佉陀罗尼子，<a id="a-Ie"></a>佉陀罗尼子不得称为尼拘陀子。<a id="a-If"></a>犹如世尊不得舍离瞿昙种姓，<a id="a-Ig"></a>众生佛性亦复如是。<a id="a-Ih"></a>以是义故，<a id="a-Ii"></a>当知众生悉有佛性。<a id="a-Ij"></a>”</p>
  <p id="aIk">佛言：<a id="a-Il"></a>“善男子，<a id="a-Im"></a>若言子中有尼拘陀者，<a id="a-In"></a>是义不然。<a id="a-Io"></a>如其有者，<a id="a-Ip"></a>何故不见？<a id="a-Iq"></a>善男子，<a id="a-Ir"></a>如世间物，<a id="a-Is"></a>有因缘故不可得见。<a id="a-It"></a>云何因缘？<a id="a-Iu"></a>谓远不可见，<a id="a-Iv"></a>如空中鸟迹；<a id="a-Iw"></a>近不可见，<a id="a-Ix"></a>如人眼睫；<a id="a-Iy"></a>坏故不见，<a id="a-Iz"></a>如根败者；<a id="a-J0"></a>乱想故不见，<a id="a-J1"></a>如心不专一；<a id="a-J2"></a>细故不见，<a id="a-J3"></a>如小微尘；<a id="a-J4"></a>障故不见，<a id="a-J5"></a>如云表星；<a id="a-J6"></a>多故不见，<a id="a-J7"></a>如稻聚中麻；<a id="a-J8"></a>相似故不见，<a id="a-J9"></a>如豆在豆聚。<a id="a-JA"></a>尼拘陀树不同如是八种因缘，<a id="a-JB"></a>如其有者，<a id="a-JC"></a>何故不见？<a id="a-JD"></a>若言细障故不见者，<a id="a-JE"></a>是义不然。<a id="a-JF"></a>何以故？<a id="a-JG"></a>树相粗故。<a id="a-JH"></a>若言性细，<a id="a-JI"></a>云何增长？<a id="a-JJ"></a>若言障故不可见者，<a id="a-JK"></a>常应不见。<a id="a-JL"></a>本无粗相，<a id="a-JM"></a>今则见粗，<a id="a-JN"></a>当知是粗本无见性。<a id="a-JO"></a>本无见性，<a id="a-JP"></a>今则可见，<a id="a-JQ"></a>当知是见亦本无性。<a id="a-JR"></a>子亦如是，<a id="a-JS"></a>本无有树，<a id="a-JT"></a>今则有之，<a id="a-JU"></a>当有何咎？<a id="a-JV"></a>”</p>
  <p id="aJW">师子吼言：<a id="a-JX"></a>“如佛所说有二种因：<a id="a-JY"></a>一者、<a id="a-JZ"></a>正因，<a id="a-Ja"></a>二者、<a id="a-Jb"></a>了因。<a id="a-Jc"></a>尼拘陀子以地水粪作了因故，<a id="a-Jd"></a>令细得粗。<a id="a-Je"></a>”</p>
  <p id="aJf">佛言：<a id="a-Jg"></a>“善男子，<a id="a-Jh"></a>若本有者，<a id="a-Ji"></a>何须了因？<a id="a-Jj"></a>若本无性，<a id="a-Jk"></a>了何所了？<a id="a-Jl"></a>若尼拘陀中本无粗相，<a id="a-Jm"></a>以了因故乃生粗者，<a id="a-Jn"></a>何故不生佉陀罗树？<a id="a-Jo"></a>二俱无故。<a id="a-Jp"></a>善男子，<a id="a-Jq"></a>若细不见者，<a id="a-Jr"></a>粗应可见。<a id="a-Js"></a>譬如一尘则不可见，<a id="a-Jt"></a>多尘和合则应可见，<a id="a-Ju"></a>如是子中粗应可见。<a id="a-Jv"></a>何以故？<a id="a-Jw"></a>是中已有芽茎华果，<a id="a-Jx"></a>一一果中有无量子，<a id="a-Jy"></a>一一子中有无量树，<a id="a-Jz"></a>是故名粗，<a id="a-K0"></a>有是粗故故应可见。<a id="a-K1"></a>善男子，<a id="a-K2"></a>若尼拘陀子有尼拘陀性而生树者，<a id="a-K3"></a>眼见是子为火所烧，<a id="a-K4"></a>如是烧性亦应本有。<a id="a-K5"></a>若本有者，<a id="a-K6"></a>树不应生。<a id="a-K7"></a>若一切法本有生灭，<a id="a-K8"></a>何故先生后灭不一时耶？<a id="a-K9"></a>以是义故，<a id="a-KA"></a>当知无性。<a id="a-KB"></a>”</p>
  <p id="aKC">师子吼菩萨言：<a id="a-KD"></a>“世尊，<a id="a-KE"></a>若尼拘陀子本无树性而生树者，<a id="a-KF"></a>是子何故不出于油？<a id="a-KG"></a>二俱无故。<a id="a-KH"></a>”</p>
  <p id="aKI">“善男子，<a id="a-KJ"></a>如是子中亦能出油。<a id="a-KK"></a>虽本无性，<a id="a-KL"></a>因缘故有。<a id="a-KM"></a>”</p>
  <p id="aKN">师子吼言：<a id="a-KO"></a>“何故不名胡麻油耶？<a id="a-KP"></a>”</p>
  <p id="aKQ">“善男子，<a id="a-KR"></a>非胡麻故。<a id="a-KS"></a>善男子，<a id="a-KT"></a>如火缘生火，<a id="a-KU"></a>水缘生水，<a id="a-KV"></a>虽俱从缘，<a id="a-KW"></a>不能相有；<a id="a-KX"></a>尼拘陀子及胡麻油亦复如是，<a id="a-KY"></a>虽俱从缘，<a id="a-KZ"></a>各不相生。<a id="a-Ka"></a>尼拘陀子性能治冷，<a id="a-Kb"></a>胡麻油者性能治风。<a id="a-Kc"></a>善男子，<a id="a-Kd"></a>譬如甘蔗，<a id="a-Ke"></a>因缘故生石蜜、<a id="a-Kf"></a>黑蜜。<a id="a-Kg"></a>虽俱一缘，<a id="a-Kh"></a>色相各异，<a id="a-Ki"></a>石蜜治热，<a id="a-Kj"></a>黑蜜治冷。<a id="a-Kk"></a>”</p>
  <p id="aKl">师子吼菩萨言：<a id="a-Km"></a>“世尊，<a id="a-Kn"></a>如其乳中无有酪性，<a id="a-Ko"></a>麻无油性，<a id="a-Kp"></a>尼拘陀子无有树性，<a id="a-Kq"></a>泥无瓶性，<a id="a-Kr"></a>一切众生无佛性者，<a id="a-Ks"></a>如佛先说，<a id="a-Kt"></a>一切众生悉有佛性，<a id="a-Ku"></a>是故应得阿耨多罗三藐三菩提者，<a id="a-Kv"></a>是义不然。<a id="a-Kw"></a>何以故？<a id="a-Kx"></a>人天无性，<a id="a-Ky"></a>以无性故，<a id="a-Kz"></a>人可作天，<a id="a-L0"></a>天可作人。<a id="a-L1"></a>以业缘故，<a id="a-L2"></a>不以性故，<a id="a-L3"></a>菩萨摩诃萨以业因缘故，<a id="a-L4"></a>得阿耨多罗三藐三菩提。<a id="a-L5"></a>若诸众生有佛性者，<a id="a-L6"></a>何因缘故，<a id="a-L7"></a>一阐提等断诸善根堕于地狱？<a id="a-L8"></a>若菩提心是佛性者，<a id="a-L9"></a>一阐提等不应能断。<a id="a-LA"></a>若可断者，<a id="a-LB"></a>云何得言佛性是常？<a id="a-LC"></a>若非常者，<a id="a-LD"></a>不名佛性。<a id="a-LE"></a>若诸众生有佛性者，<a id="a-LF"></a>何故名为初发心耶？<a id="a-LG"></a>云何而言是毗跋致、<a id="a-LH"></a>阿毗跋致？<a id="a-LI"></a>毗跋致者，<a id="a-LJ"></a>当知是人无有佛性。</p>
  <p id="aLK">“世尊，<a id="a-LL"></a>菩萨摩诃萨一心趣向阿耨多罗三藐三菩提，<a id="a-LM"></a>大慈大悲见生老死烦恼过患，<a id="a-LN"></a>观大涅槃无生老死烦恼诸过，<a id="a-LO"></a>信于三宝及业果报，<a id="a-LP"></a>受持禁戒，<a id="a-LQ"></a>如是等法名为佛性。<a id="a-LR"></a>若离是法有佛性者，<a id="a-LS"></a>何须是法而作因缘？<a id="a-LT"></a>世尊，<a id="a-LU"></a>如乳不假缘必当成酪，<a id="a-LV"></a>生酥不尔要待因缘，<a id="a-LW"></a>所谓人功、<a id="a-LX"></a>水、<a id="a-LY"></a>瓶、<a id="a-LZ"></a>攒绳；<a id="a-La"></a>众生亦尔，<a id="a-Lb"></a>有佛性者，<a id="a-Lc"></a>应离因缘得阿耨多罗三藐三菩提。<a id="a-Ld"></a>若定有者，<a id="a-Le"></a>行人何故见三恶苦、<a id="a-Lf"></a>生老病死而生退心？<a id="a-Lg"></a>亦不须修六波罗蜜，<a id="a-Lh"></a>即应得成阿耨多罗三藐三菩提。<a id="a-Li"></a>如乳非缘而得成酪，<a id="a-Lj"></a>然非不因六波罗蜜而得成于阿耨多罗三藐三菩提。<a id="a-Lk"></a>以是义故，<a id="a-Ll"></a>当知众生悉无佛性。<a id="a-Lm"></a>如佛先说僧宝是常，<a id="a-Ln"></a>如其常者则非无常，<a id="a-Lo"></a>非无常者云何而得阿耨多罗三藐三菩提？<a id="a-Lp"></a>僧若常者，<a id="a-Lq"></a>云何复言一切众生悉有佛性？<a id="a-Lr"></a>世尊，<a id="a-Ls"></a>若使众生从本已来无菩提心，<a id="a-Lt"></a>亦无阿耨多罗三藐三菩提心，<a id="a-Lu"></a>后方有者，<a id="a-Lv"></a>众生佛性亦应如是本无后有。<a id="a-Lw"></a>以是义故，<a id="a-Lx"></a>一切众生应无佛性。<a id="a-Ly"></a>”</p>
  <p id="aLz">佛言：<a id="a-M0"></a>“善哉！<a id="a-M1"></a>善哉！<a id="a-M2"></a>善男子，<a id="a-M3"></a>汝已久知佛性之义，<a id="a-M4"></a>为众生故作如是问。<a id="a-M5"></a>一切众生实有佛性。<a id="a-M6"></a>汝言众生若有佛性不应言有初发心者，<a id="a-M7"></a>善男子，<a id="a-M8"></a>心非佛性。<a id="a-M9"></a>何以故？<a id="a-MA"></a>心是无常，<a id="a-MB"></a>佛性常故。<a id="a-MC"></a>汝言何故有退心者，<a id="a-MD"></a>实无退心。<a id="a-ME"></a>心若有退，<a id="a-MF"></a>终不能得阿耨多罗三藐三菩提，<a id="a-MG"></a>以迟得故名之为退。<a id="a-MH"></a>此菩提心实非佛性。<a id="a-MI"></a>何以故？<a id="a-MJ"></a>一阐提等断于善根堕地狱故。<a id="a-MK"></a>若菩提心是佛性者，<a id="a-ML"></a>一阐提辈则不得名一阐提也，<a id="a-MM"></a>菩提之心亦不得名为无常也。<a id="a-MN"></a>是故定知菩提之心实非佛性。</p>
  <p id="aMO">“善男子，<a id="a-MP"></a>汝言众生若有佛性，<a id="a-MQ"></a>不应假缘如乳成酪者，<a id="a-MR"></a>是义不然。<a id="a-MS"></a>何以故？<a id="a-MT"></a>若言五缘成于生酥，<a id="a-MU"></a>当知佛性亦复如是。<a id="a-MV"></a>譬如众石有金、<a id="a-MW"></a>有银、<a id="a-MX"></a>有铜、<a id="a-MY"></a>有铁，<a id="a-MZ"></a>俱禀四大，<a id="a-Ma"></a>一名一实，<a id="a-Mb"></a>而其所出各各不同，<a id="a-Mc"></a>要假众缘众生福德、<a id="a-Md"></a>炉冶、<a id="a-Me"></a>人功然后出生。<a id="a-Mf"></a>是故当知，<a id="a-Mg"></a>本无金性。<a id="a-Mh"></a>众生佛性不名为佛，<a id="a-Mi"></a>以诸功德因缘和合，<a id="a-Mj"></a>得见佛性然后得佛。<a id="a-Mk"></a>汝言众生悉有佛性，<a id="a-Ml"></a>何故不见者，<a id="a-Mm"></a>是义不然。<a id="a-Mn"></a>何以故？<a id="a-Mo"></a>以诸因缘未和合故。<a id="a-Mp"></a>善男子，<a id="a-Mq"></a>以是义故，<a id="a-Mr"></a>我说二因，<a id="a-Ms"></a>正因、<a id="a-Mt"></a>缘因。<a id="a-Mu"></a>正因者名为佛性，<a id="a-Mv"></a>缘因者发菩提心，<a id="a-Mw"></a>以二因缘得阿耨多罗三藐三菩提，<a id="a-Mx"></a>如石出金。</p>
  <p id="aMy">“善男子，<a id="a-Mz"></a>汝言僧常一切众生无佛性者。<a id="a-N0"></a>善男子，<a id="a-N1"></a>僧名和合。<a id="a-N2"></a>和合有二：<a id="a-N3"></a>一者、<a id="a-N4"></a>世和合，<a id="a-N5"></a>二者、<a id="a-N6"></a>第一义和合。<a id="a-N7"></a>世和合者名声闻僧，<a id="a-N8"></a>义和合者名菩萨僧。<a id="a-N9"></a>世僧无常，<a id="a-NA"></a>佛性是常。<a id="a-NB"></a>如佛性常，<a id="a-NC"></a>义僧亦尔。<a id="a-ND"></a>复次，<a id="a-NE"></a>有僧谓法和合，<a id="a-NF"></a>法和合者谓十二部经，<a id="a-NG"></a>十二部经常，<a id="a-NH"></a>是故我说法僧是常。<a id="a-NI"></a>善男子，<a id="a-NJ"></a>僧名和合，<a id="a-NK"></a>和合者名十二因缘，<a id="a-NL"></a>十二因缘中亦有佛性，<a id="a-NM"></a>十二因缘常，<a id="a-NN"></a>佛性亦尔，<a id="a-NO"></a>是故我说僧有佛性。<a id="a-NP"></a>又复僧者诸佛和合，<a id="a-NQ"></a>是故我说僧有佛性。</p>
  <p id="aNR">“善男子，<a id="a-NS"></a>汝言众生若有佛性，<a id="a-NT"></a>云何有退、<a id="a-NU"></a>有不退者？<a id="a-NV"></a>谛听！<a id="a-NW"></a>谛听！<a id="a-NX"></a>我当为汝分别解说。<a id="a-NY"></a>善男子，<a id="a-NZ"></a>菩萨摩诃萨有十三法，<a id="a-Na"></a>则便退转。<a id="a-Nb"></a>何等十三？<a id="a-Nc"></a>一者、<a id="a-Nd"></a>心不信；<a id="a-Ne"></a>二者、<a id="a-Nf"></a>不作心；<a id="a-Ng"></a>三者、<a id="a-Nh"></a>疑心；<a id="a-Ni"></a>四者、<a id="a-Nj"></a>吝惜身财；<a id="a-Nk"></a>五者、<a id="a-Nl"></a>于涅槃中生大怖畏，<a id="a-Nm"></a>云何乃令众生永灭；<a id="a-Nn"></a>六者、<a id="a-No"></a>心不堪忍；<a id="a-Np"></a>七者、<a id="a-Nq"></a>心不调柔；<a id="a-Nr"></a>八者、<a id="a-Ns"></a>愁恼；<a id="a-Nt"></a>九者、<a id="a-Nu"></a>不乐；<a id="a-Nv"></a>十者、<a id="a-Nw"></a>放逸；<a id="a-Nx"></a>十一者、<a id="a-Ny"></a>自轻己身；<a id="a-Nz"></a>十二者、<a id="a-O0"></a>自见烦恼无能坏者；<a id="a-O1"></a>十三者、<a id="a-O2"></a>不乐进趣菩提之法。<a id="a-O3"></a>善男子，<a id="a-O4"></a>是名十三法，<a id="a-O5"></a>令诸菩萨退转菩提。<a id="a-O6"></a>复有六法坏菩提心。<a id="a-O7"></a>何等为六？<a id="a-O8"></a>一者、<a id="a-O9"></a>吝法，<a id="a-OA"></a>二者、<a id="a-OB"></a>于诸众生起不善心，<a id="a-OC"></a>三者、<a id="a-OD"></a>亲近恶友，<a id="a-OE"></a>四者、<a id="a-OF"></a>不勤精进，<a id="a-OG"></a>五者、<a id="a-OH"></a>自大憍慢，<a id="a-OI"></a>六者、<a id="a-OJ"></a>营务世业。<a id="a-OK"></a>如是六法则能破坏菩提之心。</p>
  <p id="aOL">“善男子，<a id="a-OM"></a>有人得闻诸佛世尊是人天师，<a id="a-ON"></a>于众生中最上无比，<a id="a-OO"></a>胜于声闻、<a id="a-OP"></a>辟支佛等，<a id="a-OQ"></a>法眼明了，<a id="a-OR"></a>见法无碍，<a id="a-OS"></a>能渡众生于大苦海，<a id="a-OT"></a>闻已即复发大誓愿：<a id="a-OU"></a>‘如其世间有如是人，<a id="a-OV"></a>我亦当得。<a id="a-OW"></a>’以是因缘发阿耨多罗三藐三菩提心。<a id="a-OX"></a>或复为他之所教诲发菩提心。<a id="a-OY"></a>或闻菩萨阿僧祇劫修行苦行然后乃得阿耨多罗三藐三菩提，<a id="a-OZ"></a>闻已思惟：<a id="a-Oa"></a>‘我今不堪如是苦行，<a id="a-Ob"></a>云何能得？<a id="a-Oc"></a>’是故有退。<a id="a-Od"></a>善男子，<a id="a-Oe"></a>复有五法退菩提心。<a id="a-Of"></a>何等为五？<a id="a-Og"></a>一者、<a id="a-Oh"></a>乐在外道出家，<a id="a-Oi"></a>二者、<a id="a-Oj"></a>不修大慈之心，<a id="a-Ok"></a>三者、<a id="a-Ol"></a>好求法师过恶，<a id="a-Om"></a>四者、<a id="a-On"></a>常乐处在生死，<a id="a-Oo"></a>五者、<a id="a-Op"></a>不喜受持读诵书写解说十二部经。<a id="a-Oq"></a>是名五法退菩提心。<a id="a-Or"></a>复有二法退菩提心。<a id="a-Os"></a>何等为二？<a id="a-Ot"></a>一者、<a id="a-Ou"></a>贪乐五欲，<a id="a-Ov"></a>二者、<a id="a-Ow"></a>不能恭敬尊重三宝。<a id="a-Ox"></a>以如是等众因缘故退菩提心。</p>
  <p id="aOy">“云何复名不退之心？<a id="a-Oz"></a>有人闻佛能度众生生老病死，<a id="a-P0"></a>不从师咨自然修习得阿耨多罗三藐三菩提，<a id="a-P1"></a>‘若菩提道是可得者，<a id="a-P2"></a>我当修习，<a id="a-P3"></a>必令得之’，<a id="a-P4"></a>以是因缘发菩提心，<a id="a-P5"></a>所作功德若多若少悉以回向阿耨多罗三藐三菩提。<a id="a-P6"></a>作是誓愿：<a id="a-P7"></a>‘愿我常得亲近诸佛及佛弟子，<a id="a-P8"></a>常闻深法，<a id="a-P9"></a>五情完具，<a id="a-PA"></a>若遇苦难不失是心。<a id="a-PB"></a>’复愿：<a id="a-PC"></a>‘诸佛及诸弟子，<a id="a-PD"></a>常于我所生欢喜心具五善根。<a id="a-PE"></a>若诸众生斫伐我身，<a id="a-PF"></a>斩截手足头目支节，<a id="a-PG"></a>当于是人生大慈心，<a id="a-PH"></a>深自喜庆，<a id="a-PI"></a>如是诸人为我增长菩提因缘。<a id="a-PJ"></a>若无是者，<a id="a-PK"></a>我当何缘而得成就阿耨多罗三藐三菩提？<a id="a-PL"></a>’复发是愿：<a id="a-PM"></a>‘莫令我得无根、<a id="a-PN"></a>二根、<a id="a-PO"></a>女人之身，<a id="a-PP"></a>不系属人，<a id="a-PQ"></a>不遭恶主，<a id="a-PR"></a>不属恶王，<a id="a-PS"></a>不生恶国。<a id="a-PT"></a>若得好身，<a id="a-PU"></a>种姓真正，<a id="a-PV"></a>多饶财宝，<a id="a-PW"></a>不生憍慢。<a id="a-PX"></a>令我常闻十二部经受持读诵书写解说。<a id="a-PY"></a>若为众生有所演说，<a id="a-PZ"></a>愿令受者敬信无疑，<a id="a-Pa"></a>常于我所不生恶心。<a id="a-Pb"></a>宁当少闻多解义味，<a id="a-Pc"></a>不愿多闻于义不了。<a id="a-Pd"></a>愿作心师，<a id="a-Pe"></a>不师于心，<a id="a-Pf"></a>身口意业不与恶交。<a id="a-Pg"></a>能施一切众生安乐，<a id="a-Ph"></a>身戒心慧不动如山。<a id="a-Pi"></a>为欲受持无上正法，<a id="a-Pj"></a>于身命财不生悭吝。<a id="a-Pk"></a>不净之物不为福业，<a id="a-Pl"></a>正命自活，<a id="a-Pm"></a>心无邪谄，<a id="a-Pn"></a>受恩常念，<a id="a-Po"></a>小恩大报。<a id="a-Pp"></a>善知世中所有事艺，<a id="a-Pq"></a>善解众生方俗之言。<a id="a-Pr"></a>读诵书写十二部经，<a id="a-Ps"></a>不生懈怠懒堕之心。<a id="a-Pt"></a>若诸众生不乐听闻，<a id="a-Pu"></a>方便引接令彼乐闻，<a id="a-Pv"></a>言常柔软，<a id="a-Pw"></a>口不宣恶。<a id="a-Px"></a>不和合众能令和合，<a id="a-Py"></a>有忧怖者令离忧怖，<a id="a-Pz"></a>饥馑之世令得丰足。<a id="a-Q0"></a>疾病之世作大医王，<a id="a-Q1"></a>病药所须，<a id="a-Q2"></a>财宝自在，<a id="a-Q3"></a>令疾病者悉得除愈。<a id="a-Q4"></a>刀兵之劫有大力势，<a id="a-Q5"></a>断其残害令无遗余，<a id="a-Q6"></a>能断众生种种怖畏，<a id="a-Q7"></a>所谓死畏、<a id="a-Q8"></a>闭系、<a id="a-Q9"></a>打掷、<a id="a-QA"></a>水火、<a id="a-QB"></a>王贼、<a id="a-QC"></a>贫穷、<a id="a-QD"></a>破戒、<a id="a-QE"></a>恶名、<a id="a-QF"></a>恶道，<a id="a-QG"></a>如是等畏悉当断之。<a id="a-QH"></a>父母师长深生恭敬，<a id="a-QI"></a>怨憎之中生大慈心。<a id="a-QJ"></a>常修六念、<a id="a-QK"></a>空三昧门、<a id="a-QL"></a>十二因缘、<a id="a-QM"></a>生灭等观、<a id="a-QN"></a>出息入息、<a id="a-QO"></a>天行、<a id="a-QP"></a>梵行及以圣行、<a id="a-QQ"></a>金刚三昧、<a id="a-QR"></a>首楞严定。<a id="a-QS"></a>无三宝处，<a id="a-QT"></a>令我自得寂静之心。<a id="a-QU"></a>若其身心受大苦时，<a id="a-QV"></a>莫失无上菩提之心，<a id="a-QW"></a>莫以声闻、<a id="a-QX"></a>辟支佛心而生知足。<a id="a-QY"></a>无三宝处，<a id="a-QZ"></a>常在外道法中出家，<a id="a-Qa"></a>为破邪见不习其道，<a id="a-Qb"></a>得法自在，<a id="a-Qc"></a>得心自在。<a id="a-Qd"></a>于有为法，<a id="a-Qe"></a>了了见过，<a id="a-Qf"></a>令我怖畏二乘道果，<a id="a-Qg"></a>如惜命者怖畏舍身。<a id="a-Qh"></a>为众生故乐处三恶，<a id="a-Qi"></a>如诸众生乐忉利天，<a id="a-Qj"></a>为一一人于无量劫，<a id="a-Qk"></a>受地狱苦心不生悔。<a id="a-Ql"></a>见他得利不生妒心，<a id="a-Qm"></a>常生欢喜如自得乐。<a id="a-Qn"></a>若值三宝，<a id="a-Qo"></a>当以衣服、<a id="a-Qp"></a>饮食、<a id="a-Qq"></a>卧具、<a id="a-Qr"></a>房舍、<a id="a-Qs"></a>医药、<a id="a-Qt"></a>灯明、<a id="a-Qu"></a>华香、<a id="a-Qv"></a>伎乐、<a id="a-Qw"></a>幡盖、<a id="a-Qx"></a>七宝供养。<a id="a-Qy"></a>若受佛戒，<a id="a-Qz"></a>坚固护持，<a id="a-R0"></a>终不生于毁犯之想。<a id="a-R1"></a>若闻菩萨难行苦行，<a id="a-R2"></a>其心欢喜，<a id="a-R3"></a>不生悔恨。<a id="a-R4"></a>自识往世宿命之事，<a id="a-R5"></a>终不造作贪瞋痴业，<a id="a-R6"></a>不为果报而集因缘，<a id="a-R7"></a>于现在乐不生贪著。<a id="a-R8"></a>’善男子，<a id="a-R9"></a>若有能发如是愿者，<a id="a-RA"></a>是名菩萨终不退失菩提之心，<a id="a-RB"></a>亦名施主，<a id="a-RC"></a>能见如来明了佛性，<a id="a-RD"></a>能调众生度脱生死，<a id="a-RE"></a>善能护持无上正法，<a id="a-RF"></a>能得具足六波罗蜜。<a id="a-RG"></a>善男子，<a id="a-RH"></a>以是义故，<a id="a-RI"></a>不退之心不名佛性。</p>
  <p id="aRJ">“善男子，<a id="a-RK"></a>汝不可以有退心故，<a id="a-RL"></a>言诸众生无有佛性。<a id="a-RM"></a>譬如二人俱闻他方有七宝山，<a id="a-RN"></a>山有清泉其味甘美，<a id="a-RO"></a>有能到者永断贫穷，<a id="a-RP"></a>服其水者增寿万岁，<a id="a-RQ"></a>唯路悬远崄阻多难。<a id="a-RR"></a>时彼二人俱欲共往，<a id="a-RS"></a>一人庄严种种行具，<a id="a-RT"></a>一则空往无所赍持。<a id="a-RU"></a>相与前进，<a id="a-RV"></a>路值一人，<a id="a-RW"></a>多赍宝货，<a id="a-RX"></a>七珍具足。<a id="a-RY"></a>二人便前问言：<a id="a-RZ"></a>‘仁者，<a id="a-Ra"></a>彼土实有七宝山耶？<a id="a-Rb"></a>’其人答言：<a id="a-Rc"></a>‘实有不虚，<a id="a-Rd"></a>我已获宝，<a id="a-Re"></a>饮服其水。<a id="a-Rf"></a>唯患路险，<a id="a-Rg"></a>多有盗贼，<a id="a-Rh"></a>沙砾棘刺，<a id="a-Ri"></a>乏于水草。<a id="a-Rj"></a>往者千万，<a id="a-Rk"></a>达者甚少。<a id="a-Rl"></a>’闻是事已，<a id="a-Rm"></a>一人即悔，<a id="a-Rn"></a>寻作是言：<a id="a-Ro"></a>‘路既悬远，<a id="a-Rp"></a>艰难非一，<a id="a-Rq"></a>往者无量，<a id="a-Rr"></a>达者无几，<a id="a-Rs"></a>而我云何当能到彼？<a id="a-Rt"></a>我今产业粗自供足，<a id="a-Ru"></a>若涉斯路或失身命，<a id="a-Rv"></a>身命不全，<a id="a-Rw"></a>长寿安在？<a id="a-Rx"></a>’一人复言：<a id="a-Ry"></a>‘有人能过，<a id="a-Rz"></a>我亦能过。<a id="a-S0"></a>若得果达，<a id="a-S1"></a>则得如愿采取珍宝，<a id="a-S2"></a>饮服甘水。<a id="a-S3"></a>如其不达，<a id="a-S4"></a>以死为期。<a id="a-S5"></a>’是时二人，<a id="a-S6"></a>一则悔退；<a id="a-S7"></a>一则前进到彼山所，<a id="a-S8"></a>多获财宝，<a id="a-S9"></a>如愿服水，<a id="a-SA"></a>多赍所有，<a id="a-SB"></a>还其所止，<a id="a-SC"></a>奉养父母，<a id="a-SD"></a>供给宗亲。<a id="a-SE"></a>时悔还者见是事已，<a id="a-SF"></a>心中生热：<a id="a-SG"></a>‘彼去已还，<a id="a-SH"></a>我何为住？<a id="a-SI"></a>’即便庄严涉道而去。<a id="a-SJ"></a>七宝山者喻大涅槃，<a id="a-SK"></a>甘美之水喻于佛性，<a id="a-SL"></a>其二人者喻二菩萨初发心者，<a id="a-SM"></a>险恶道者喻于生死，<a id="a-SN"></a>所逢人者喻佛世尊，<a id="a-SO"></a>有盗贼者喻于四魔，<a id="a-SP"></a>沙砾棘刺喻诸烦恼，<a id="a-SQ"></a>无水草者喻不修习菩提之道，<a id="a-SR"></a>一人还者喻退转菩萨，<a id="a-SS"></a>其直往者喻不退菩萨。</p>
  <p id="aST">“善男子，<a id="a-SU"></a>众生佛性常住不变。<a id="a-SV"></a>犹彼崄道，<a id="a-SW"></a>不可说言，<a id="a-SX"></a>人悔还故令道无常，<a id="a-SY"></a>佛性亦尔。<a id="a-SZ"></a>善男子，<a id="a-Sa"></a>菩提道中终无退者。<a id="a-Sb"></a>善男子，<a id="a-Sc"></a>如向悔者，<a id="a-Sd"></a>见其先伴获宝而还，<a id="a-Se"></a>势力自在，<a id="a-Sf"></a>供养父母，<a id="a-Sg"></a>给足宗亲，<a id="a-Sh"></a>多受安乐，<a id="a-Si"></a>见是事已，<a id="a-Sj"></a>心中生热，<a id="a-Sk"></a>即复庄严复道还去，<a id="a-Sl"></a>不惜身命堪忍众难，<a id="a-Sm"></a>遂便到彼七宝山中，<a id="a-Sn"></a>退转菩萨亦复如是。<a id="a-So"></a>善男子，<a id="a-Sp"></a>一切众生定当得成阿耨多罗三藐三菩提。<a id="a-Sq"></a>以是义故，<a id="a-Sr"></a>我经中说，<a id="a-Ss"></a>一切众生乃至五逆、<a id="a-St"></a>犯四重禁及一阐提悉有佛性。<a id="a-Su"></a>”</p>
  <p id="aSv">师子吼言：<a id="a-Sw"></a>“世尊，<a id="a-Sx"></a>云何菩萨有退不退？<a id="a-Sy"></a>”</p>
  <p id="aSz">“善男子，<a id="a-T0"></a>若有菩萨修习如来三十二相业因缘者，<a id="a-T1"></a>得名不退，<a id="a-T2"></a>得名菩萨摩诃萨也，<a id="a-T3"></a>名不动转，<a id="a-T4"></a>名为怜愍一切众生，<a id="a-T5"></a>名胜一切声闻、<a id="a-T6"></a>缘觉，<a id="a-T7"></a>名阿毗跋致。</p>
  <p id="aT8">“善男子，<a id="a-T9"></a>若菩萨摩诃萨持戒不动，<a id="a-TA"></a>施心不移，<a id="a-TB"></a>安住实语如须弥山，<a id="a-TC"></a>以是业缘得足下平如奁底相。<a id="a-TD"></a>若菩萨摩诃萨于父母所，<a id="a-TE"></a>和尚、<a id="a-TF"></a>师长乃至畜生，<a id="a-TG"></a>以如法财供养供给，<a id="a-TH"></a>以是业缘得成足下千辐轮相。<a id="a-TI"></a>若菩萨摩诃萨不杀不盗，<a id="a-TJ"></a>于父母师长常生欢喜，<a id="a-TK"></a>以是业缘得成三相：<a id="a-TL"></a>一者、<a id="a-TM"></a>手指纤长，<a id="a-TN"></a>二者、<a id="a-TO"></a>足跟长，<a id="a-TP"></a>三者、<a id="a-TQ"></a>其身方直。<a id="a-TR"></a>如是三相同一业缘。<a id="a-TS"></a>若菩萨摩诃萨修四摄法摄取众生，<a id="a-TT"></a>以是业缘得网缦指如白鹅王。<a id="a-TU"></a>若菩萨摩诃萨，<a id="a-TV"></a>父母师长若病苦时，<a id="a-TW"></a>自手洗拭捉持按摩，<a id="a-TX"></a>以是业缘得手足软。<a id="a-TY"></a>若菩萨摩诃萨持戒闻法惠施无厌，<a id="a-TZ"></a>以是业缘得节踝佣满，<a id="a-Ta"></a>身毛上靡。<a id="a-Tb"></a>若菩萨摩诃萨专心听法演说正教，<a id="a-Tc"></a>以是业缘得鹿王膞。<a id="a-Td"></a>若菩萨摩诃萨于诸众生不生害心，<a id="a-Te"></a>饮食知足，<a id="a-Tf"></a>常乐惠施，<a id="a-Tg"></a>瞻病给药，<a id="a-Th"></a>以是业缘其身圆满如尼拘陀树，<a id="a-Ti"></a>立手过膝，<a id="a-Tj"></a>顶有肉髻无见顶相。<a id="a-Tk"></a>若菩萨摩诃萨见怖畏者为作救护，<a id="a-Tl"></a>见裸跣者施与衣服，<a id="a-Tm"></a>以是业缘得阴藏相。<a id="a-Tn"></a>若菩萨摩诃萨亲近智者远离愚人，<a id="a-To"></a>善喜问答，<a id="a-Tp"></a>扫治行路，<a id="a-Tq"></a>以是业缘皮肤细软，<a id="a-Tr"></a>身毛右旋。<a id="a-Ts"></a>若菩萨摩诃萨常以衣服、<a id="a-Tt"></a>饮食、<a id="a-Tu"></a>卧具、<a id="a-Tv"></a>医药、<a id="a-Tw"></a>香华、<a id="a-Tx"></a>灯明施人，<a id="a-Ty"></a>以是业缘得身金色，<a id="a-Tz"></a>常光明曜。<a id="a-U0"></a>若菩萨摩诃萨行施之时，<a id="a-U1"></a>所珍之物能舍不吝，<a id="a-U2"></a>不观福田及非福田，<a id="a-U3"></a>以是业缘得七处满相。<a id="a-U4"></a>若菩萨摩诃萨布施之时心不生疑，<a id="a-U5"></a>以是业缘得柔软声。<a id="a-U6"></a>若菩萨摩诃萨如法求财以用布施，<a id="a-U7"></a>以是业缘得缺骨充满、<a id="a-U8"></a>师子上身、<a id="a-U9"></a>臂肘［月+庸］纤。<a id="a-UA"></a>若菩萨摩诃萨远离两舌、<a id="a-UB"></a>恶口、<a id="a-UC"></a>恚心，<a id="a-UD"></a>以是业缘得四十齿白净齐密。<a id="a-UE"></a>若菩萨摩诃萨于诸众生修大慈悲，<a id="a-UF"></a>以是业缘得二牙相。<a id="a-UG"></a>若菩萨摩诃萨常作是愿，<a id="a-UH"></a>有来求者随意给与，<a id="a-UI"></a>以是业缘得师子颊。<a id="a-UJ"></a>若菩萨摩诃萨随诸众生所须饮食悉皆与之，<a id="a-UK"></a>以是业缘得味中上味。<a id="a-UL"></a>若菩萨摩诃萨自修十善兼以化人，<a id="a-UM"></a>以是业缘得广长舌。<a id="a-UN"></a>若菩萨摩诃萨不讼彼短，<a id="a-UO"></a>不谤正法，<a id="a-UP"></a>以是业缘得梵音声。<a id="a-UQ"></a>若菩萨摩诃萨见诸怨憎生于喜心，<a id="a-UR"></a>以是业缘得目睫绀色。<a id="a-US"></a>若菩萨摩诃萨不隐他德称扬其善，<a id="a-UT"></a>以是业缘得白毫相。<a id="a-UU"></a>善男子，<a id="a-UV"></a>若菩萨摩诃萨修习如是三十二相业因缘时，<a id="a-UW"></a>则得不退菩提之心。</p>
  <p id="aUX">“善男子，<a id="a-UY"></a>一切众生不可思议，<a id="a-UZ"></a>诸佛境界、<a id="a-Ua"></a>业果、<a id="a-Ub"></a>佛性亦不可思议。<a id="a-Uc"></a>何以故？<a id="a-Ud"></a>如是四法皆悉是常，<a id="a-Ue"></a>以是常故不可思议。<a id="a-Uf"></a>一切众生烦恼覆障故名为常，<a id="a-Ug"></a>断常烦恼故名无常。<a id="a-Uh"></a>若言一切众生常者，<a id="a-Ui"></a>何故修习八圣道分为断众苦？<a id="a-Uj"></a>众苦若断则名无常，<a id="a-Uk"></a>所受之乐则名为常。<a id="a-Ul"></a>是故我言，<a id="a-Um"></a>一切众生烦恼覆障不见佛性，<a id="a-Un"></a>以不见故不得涅槃。<a id="a-Uo"></a>”</p>
 </body>
</html>