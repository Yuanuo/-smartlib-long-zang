<!doctype html>
<html id="z3IBTbRKZ" data-ver="1403">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第十三</h1>
  <h2 id="a2">圣行品第十九之三</h2>
  <p id="a3">“善男子，<a id="a-4"></a>我观诸行悉皆无常。<a id="a-5"></a>云何知耶？<a id="a-6"></a>以因缘故。<a id="a-7"></a>若有诸法从缘生者则知无常。<a id="a-8"></a>是诸外道无有一法不从缘生。</p>
  <p id="a9">“善男子，<a id="a-A"></a>佛性无生无灭、<a id="a-B"></a>无去无来，<a id="a-C"></a>非过去、<a id="a-D"></a>非未来、<a id="a-E"></a>非现在，<a id="a-F"></a>非因所作非无因作，<a id="a-G"></a>非作非作者，<a id="a-H"></a>非相非无相，<a id="a-I"></a>非有名非无名，<a id="a-J"></a>非名非色，<a id="a-K"></a>非长非短，<a id="a-L"></a>非阴、<a id="a-M"></a>界、<a id="a-N"></a>入之所摄持，<a id="a-O"></a>是故名常。<a id="a-P"></a>善男子，<a id="a-Q"></a>佛性即是如来，<a id="a-R"></a>如来即是法，<a id="a-S"></a>法即是常。<a id="a-T"></a>善男子，<a id="a-U"></a>常者即是如来，<a id="a-V"></a>如来即是僧，<a id="a-W"></a>僧即是常。<a id="a-X"></a>以是义故，<a id="a-Y"></a>从因生法不名为常。<a id="a-Z"></a>是诸外道无有一法不从因生。</p>
  <p id="aa">“善男子，<a id="a-b"></a>是诸外道不见佛性、<a id="a-c"></a>如来及法，<a id="a-d"></a>是故外道所可言说悉是妄语，<a id="a-e"></a>无有真谛。<a id="a-f"></a>诸凡夫人先见瓶衣、<a id="a-g"></a>车乘、<a id="a-h"></a>舍宅城郭、<a id="a-i"></a>河水山林、<a id="a-j"></a>男女、<a id="a-k"></a>象马牛羊，<a id="a-l"></a>后见相似便言是常，<a id="a-m"></a>当知其实非是常也。<a id="a-n"></a>善男子，<a id="a-o"></a>一切有为皆是无常，<a id="a-p"></a>虚空无为是故为常，<a id="a-q"></a>佛性无为是故为常。<a id="a-r"></a>虚空者即是佛性，<a id="a-s"></a>佛性者即是如来，<a id="a-t"></a>如来者即是无为，<a id="a-u"></a>无为者即是常，<a id="a-v"></a>常者即是法，<a id="a-w"></a>法者即是僧，<a id="a-x"></a>僧即无为，<a id="a-y"></a>无为者即是常。</p>
  <p id="az">“善男子，<a id="a-10"></a>有为之法凡有二种：<a id="a-11"></a>色法、<a id="a-12"></a>非色法。<a id="a-13"></a>非色法者，<a id="a-14"></a>心、<a id="a-15"></a>心数法；<a id="a-16"></a>色法者，<a id="a-17"></a>地水火风。<a id="a-18"></a>善男子，<a id="a-19"></a>心名无常。<a id="a-1A"></a>何以故？<a id="a-1B"></a>性是攀缘，<a id="a-1C"></a>相应分别故。<a id="a-1D"></a>善男子，<a id="a-1E"></a>眼识性异乃至意识性异，<a id="a-1F"></a>是故无常。<a id="a-1G"></a>善男子，<a id="a-1H"></a>色境界异乃至法境界异，<a id="a-1I"></a>是故无常。<a id="a-1J"></a>善男子，<a id="a-1K"></a>眼识相应异乃至意识相应异，<a id="a-1L"></a>是故无常。<a id="a-1M"></a>善男子，<a id="a-1N"></a>心若常者，<a id="a-1O"></a>眼识应独缘一切法。<a id="a-1P"></a>善男子，<a id="a-1Q"></a>若眼识异乃至意识异，<a id="a-1R"></a>则知无常。<a id="a-1S"></a>以法相似念念生灭，<a id="a-1T"></a>凡夫见已计之为常。<a id="a-1U"></a>善男子，<a id="a-1V"></a>诸因缘相可破坏故亦名无常，<a id="a-1W"></a>所谓因眼、<a id="a-1X"></a>因色、<a id="a-1Y"></a>因明、<a id="a-1Z"></a>因思惟生于眼识，<a id="a-1a"></a>耳识生时所因各异，<a id="a-1b"></a>非眼识因缘，<a id="a-1c"></a>乃至意识异亦如是。</p>
  <p id="a1d">“复次，<a id="a-1e"></a>善男子，<a id="a-1f"></a>坏诸行因缘异故，<a id="a-1g"></a>心名无常，<a id="a-1h"></a>所谓修无常心异，<a id="a-1i"></a>修苦、<a id="a-1j"></a>空、<a id="a-1k"></a>无我心异。<a id="a-1l"></a>心若常者，<a id="a-1m"></a>应常修无常，<a id="a-1n"></a>尚不得观苦、<a id="a-1o"></a>空、<a id="a-1p"></a>无我，<a id="a-1q"></a>况复得观常乐我净？<a id="a-1r"></a>以是义故，<a id="a-1s"></a>外道法中不能摄取常乐我净。<a id="a-1t"></a>善男子，<a id="a-1u"></a>当知心法必定无常。</p>
  <p id="a1v">“复次，<a id="a-1w"></a>善男子，<a id="a-1x"></a>心性异故名为无常，<a id="a-1y"></a>所谓声闻心性异、<a id="a-1z"></a>缘觉心性异、<a id="a-20"></a>诸佛心性异。<a id="a-21"></a>一切外道心有三种：<a id="a-22"></a>一者、<a id="a-23"></a>出家心，<a id="a-24"></a>二者、<a id="a-25"></a>在家心，<a id="a-26"></a>三者、<a id="a-27"></a>在家远离心。<a id="a-28"></a>乐相应心异，<a id="a-29"></a>苦相应心异，<a id="a-2A"></a>不苦不乐相应心异，<a id="a-2B"></a>贪欲相应心异，<a id="a-2C"></a>瞋恚相应心异，<a id="a-2D"></a>愚痴相应心异，<a id="a-2E"></a>一切外道心相亦异，<a id="a-2F"></a>所谓愚痴相应心异，<a id="a-2G"></a>疑惑相应心异，<a id="a-2H"></a>邪见相应心异，<a id="a-2I"></a>进止威仪其心亦异。</p>
  <p id="a2J">“善男子，<a id="a-2K"></a>心若常者，<a id="a-2L"></a>亦复不能分别诸色，<a id="a-2M"></a>所谓青黄赤白紫色。<a id="a-2N"></a>善男子，<a id="a-2O"></a>心若常者，<a id="a-2P"></a>诸忆念法不应忘失。<a id="a-2Q"></a>善男子，<a id="a-2R"></a>心若常者，<a id="a-2S"></a>凡所读诵不应增长。<a id="a-2T"></a>复次，<a id="a-2U"></a>善男子，<a id="a-2V"></a>心若常者，<a id="a-2W"></a>不应说言已作、<a id="a-2X"></a>今作、<a id="a-2Y"></a>当作。<a id="a-2Z"></a>若有已作、<a id="a-2a"></a>今作、<a id="a-2b"></a>当作，<a id="a-2c"></a>当知是心必定无常。<a id="a-2d"></a>善男子，<a id="a-2e"></a>心若常者，<a id="a-2f"></a>则无怨亲非怨非亲；<a id="a-2g"></a>心若常者，<a id="a-2h"></a>则不应言我物他物若死若生；<a id="a-2i"></a>心若常者，<a id="a-2j"></a>虽有所作不应增长。<a id="a-2k"></a>善男子，<a id="a-2l"></a>以是义故，<a id="a-2m"></a>当知心性各各别异，<a id="a-2n"></a>有别异故，<a id="a-2o"></a>当知无常。</p>
  <p id="a2p">“善男子，<a id="a-2q"></a>我今于此非色法中演说无常，<a id="a-2r"></a>其义已显，<a id="a-2s"></a>复当为汝说色无常。<a id="a-2t"></a>是色无常，<a id="a-2u"></a>本无有生，<a id="a-2v"></a>生已灭故；<a id="a-2w"></a>内身处胎歌罗逻时，<a id="a-2x"></a>本无有生，<a id="a-2y"></a>生已变故；<a id="a-2z"></a>外诸芽茎，<a id="a-30"></a>本亦无生，<a id="a-31"></a>生已变故。<a id="a-32"></a>是故当知，<a id="a-33"></a>一切色法悉皆无常。</p>
  <p id="a34">“善男子，<a id="a-35"></a>所有内色随时而变，<a id="a-36"></a>歌罗逻时异，<a id="a-37"></a>安浮陀时异，<a id="a-38"></a>伽那时异，<a id="a-39"></a>闭手时异，<a id="a-3A"></a>诸疱时异，<a id="a-3B"></a>初生时异，<a id="a-3C"></a>婴孩时异，<a id="a-3D"></a>童子时异，<a id="a-3E"></a>乃至老时各各变异；<a id="a-3F"></a>所有外色亦复如是，<a id="a-3G"></a>芽异、<a id="a-3H"></a>茎异、<a id="a-3I"></a>枝异、<a id="a-3J"></a>叶异、<a id="a-3K"></a>华异、<a id="a-3L"></a>果异。<a id="a-3M"></a>复次，<a id="a-3N"></a>善男子，<a id="a-3O"></a>内味亦异，<a id="a-3P"></a>歌罗逻时乃至老时各各变异；<a id="a-3Q"></a>外味亦尔，<a id="a-3R"></a>芽茎枝叶华果味异。<a id="a-3S"></a>歌罗逻时力异，<a id="a-3T"></a>乃至老时力异；<a id="a-3U"></a>歌罗逻时状貌异，<a id="a-3V"></a>乃至老时状貌亦异；<a id="a-3W"></a>歌罗逻时果报异，<a id="a-3X"></a>乃至老时果报亦异；<a id="a-3Y"></a>歌罗逻时名字异，<a id="a-3Z"></a>乃至老时名字亦异。<a id="a-3a"></a>所谓内色坏已还合故知无常；<a id="a-3b"></a>外诸树木亦坏已还合故知无常；<a id="a-3c"></a>次第渐生故知无常；<a id="a-3d"></a>次第生歌罗逻时乃至老时，<a id="a-3e"></a>次第生芽乃至果子故知无常；<a id="a-3f"></a>诸色可灭故知无常；<a id="a-3g"></a>歌罗逻灭时异，<a id="a-3h"></a>乃至老灭时异，<a id="a-3i"></a>芽灭时异，<a id="a-3j"></a>乃至果灭时异，<a id="a-3k"></a>故知无常。<a id="a-3l"></a>凡夫无知，<a id="a-3m"></a>见相似生计以为常。<a id="a-3n"></a>以是义故，<a id="a-3o"></a>名曰无常。<a id="a-3p"></a>若无常即是苦，<a id="a-3q"></a>若苦即是不净。<a id="a-3r"></a>善男子，<a id="a-3s"></a>我因迦葉先问是事，<a id="a-3t"></a>于彼已答。</p>
  <p id="a3u">“复次，<a id="a-3v"></a>善男子，<a id="a-3w"></a>诸行无我。<a id="a-3x"></a>善男子，<a id="a-3y"></a>总一切法，<a id="a-3z"></a>谓色、<a id="a-40"></a>非色。<a id="a-41"></a>色非我也。<a id="a-42"></a>何以故？<a id="a-43"></a>可破、<a id="a-44"></a>可坏、<a id="a-45"></a>可裂、<a id="a-46"></a>可折、<a id="a-47"></a>生增长故。<a id="a-48"></a>我者，<a id="a-49"></a>不可破、<a id="a-4A"></a>坏、<a id="a-4B"></a>裂、<a id="a-4C"></a>折、<a id="a-4D"></a>生长，<a id="a-4E"></a>以是义故，<a id="a-4F"></a>知色非我。<a id="a-4G"></a>非色之法亦复非我。<a id="a-4H"></a>何以故？<a id="a-4I"></a>因缘生故。</p>
  <p id="a4J">“善男子，<a id="a-4K"></a>若诸外道以专念故知有我者，<a id="a-4L"></a>专念之性实非我也。<a id="a-4M"></a>若以专念为我性者，<a id="a-4N"></a>过去之事则有忘失，<a id="a-4O"></a>有忘失故，<a id="a-4P"></a>定知无我。</p>
  <p id="a4Q">“善男子，<a id="a-4R"></a>若诸外道以忆想故知有我者，<a id="a-4S"></a>无忆想故定知无我。<a id="a-4T"></a>如说见人手有六指，<a id="a-4U"></a>即便问言：<a id="a-4V"></a>‘我先何处共相见耶？<a id="a-4W"></a>’若有我者不应复问，<a id="a-4X"></a>以相问故，<a id="a-4Y"></a>定知无我。</p>
  <p id="a4Z">“善男子，<a id="a-4a"></a>若诸外道以有遮故知有我者。<a id="a-4b"></a>善男子，<a id="a-4c"></a>以有遮故定知无我。<a id="a-4d"></a>如言调达终不发言非调达也，<a id="a-4e"></a>我亦如是。<a id="a-4f"></a>若定是我，<a id="a-4g"></a>终不遮我，<a id="a-4h"></a>以遮我故，<a id="a-4i"></a>定知无我。<a id="a-4j"></a>若以遮故知有我者，<a id="a-4k"></a>汝今不遮，<a id="a-4l"></a>定应无我。</p>
  <p id="a4m">“善男子，<a id="a-4n"></a>若诸外道以伴非伴知有我者，<a id="a-4o"></a>以无伴故应无有我。<a id="a-4p"></a>有法无伴，<a id="a-4q"></a>所谓如来、<a id="a-4r"></a>虚空、<a id="a-4s"></a>佛性，<a id="a-4t"></a>我亦如是，<a id="a-4u"></a>实无有伴。<a id="a-4v"></a>以是义故，<a id="a-4w"></a>定知无我。</p>
  <p id="a4x">“复次，<a id="a-4y"></a>善男子，<a id="a-4z"></a>若诸外道以名字故知有我者，<a id="a-50"></a>无我法中亦有我名。<a id="a-51"></a>如贫贱人名字富贵；<a id="a-52"></a>如言我死，<a id="a-53"></a>若我死者，<a id="a-54"></a>我则杀我，<a id="a-55"></a>而我实不可杀，<a id="a-56"></a>假名杀我；<a id="a-57"></a>亦如短人名为长者。<a id="a-58"></a>以是义故，<a id="a-59"></a>定知无我。</p>
  <p id="a5A">“复次，<a id="a-5B"></a>善男子，<a id="a-5C"></a>若诸外道以生已求乳知有我者。<a id="a-5D"></a>善男子，<a id="a-5E"></a>若有我者，<a id="a-5F"></a>一切婴儿不应执持粪秽、<a id="a-5G"></a>火、<a id="a-5H"></a>蛇、<a id="a-5I"></a>毒药。<a id="a-5J"></a>以是义故，<a id="a-5K"></a>定知无我。</p>
  <p id="a5L">“复次，<a id="a-5M"></a>善男子，<a id="a-5N"></a>一切众生于三法中悉有等智，<a id="a-5O"></a>所谓淫欲、<a id="a-5P"></a>饮食、<a id="a-5Q"></a>恐怖，<a id="a-5R"></a>是故无我。</p>
  <p id="a5S">“复次，<a id="a-5T"></a>善男子，<a id="a-5U"></a>若诸外道以相貌故知有我者。<a id="a-5V"></a>善男子，<a id="a-5W"></a>相故无我，<a id="a-5X"></a>无相故亦无我。<a id="a-5Y"></a>若人睡时，<a id="a-5Z"></a>不能进止、<a id="a-5a"></a>俯仰、<a id="a-5b"></a>视眴，<a id="a-5c"></a>不觉苦乐，<a id="a-5d"></a>不应有我。<a id="a-5e"></a>若以进止、<a id="a-5f"></a>俯仰、<a id="a-5g"></a>视眴知有我者，<a id="a-5h"></a>机关木人亦应有我。<a id="a-5i"></a>善男子，<a id="a-5j"></a>如来亦尔，<a id="a-5k"></a>不进不止、<a id="a-5l"></a>不俯不仰、<a id="a-5m"></a>不视不眴、<a id="a-5n"></a>不苦不乐、<a id="a-5o"></a>不贪不恚、<a id="a-5p"></a>不痴不行，<a id="a-5q"></a>如来如是，<a id="a-5r"></a>真实有我。</p>
  <p id="a5s">“复次，<a id="a-5t"></a>善男子，<a id="a-5u"></a>若诸外道以见他食果口中生涎知有我者。<a id="a-5v"></a>善男子，<a id="a-5w"></a>以忆念故，<a id="a-5x"></a>见则生涎，<a id="a-5y"></a>涎非我也，<a id="a-5z"></a>我亦非涎、<a id="a-60"></a>非喜非悲、<a id="a-61"></a>非哭非笑、<a id="a-62"></a>非卧非起、<a id="a-63"></a>非饥非饱。<a id="a-64"></a>以是义故，<a id="a-65"></a>定知无我。</p>
  <p id="a66">“善男子，<a id="a-67"></a>是诸外道痴如小儿无慧方便，<a id="a-68"></a>不能了达常与无常、<a id="a-69"></a>苦乐、<a id="a-6A"></a>净不净、<a id="a-6B"></a>我无我、<a id="a-6C"></a>寿命非寿命、<a id="a-6D"></a>众生非众生、<a id="a-6E"></a>实非实、<a id="a-6F"></a>有非有，<a id="a-6G"></a>于佛法中取少许分，<a id="a-6H"></a>虚妄计有常乐我净，<a id="a-6I"></a>而实不知常乐我净。<a id="a-6J"></a>如生盲人不识乳色，<a id="a-6K"></a>便问他言：<a id="a-6L"></a>‘乳色何似？<a id="a-6M"></a>’他人答言：<a id="a-6N"></a>‘色白如贝。<a id="a-6O"></a>’盲人复问：<a id="a-6P"></a>‘是乳色者如贝声耶？<a id="a-6Q"></a>’答言：<a id="a-6R"></a>‘不也。<a id="a-6S"></a>’复问：<a id="a-6T"></a>‘贝色为何似耶？<a id="a-6U"></a>’答言：<a id="a-6V"></a>‘犹稻米末。<a id="a-6W"></a>’盲人复问：<a id="a-6X"></a>‘乳色柔软如稻米末耶？<a id="a-6Y"></a>稻米末者复何所似？<a id="a-6Z"></a>’答言：<a id="a-6a"></a>‘犹如雨雪。<a id="a-6b"></a>’盲人复言：<a id="a-6c"></a>‘彼稻米末冷如雪耶？<a id="a-6d"></a>雪复何似？<a id="a-6e"></a>’答言：<a id="a-6f"></a>‘犹如白鹤。<a id="a-6g"></a>’是生盲人虽闻如是四种譬喻，<a id="a-6h"></a>终不能得识乳真色。<a id="a-6i"></a>是诸外道亦复如是，<a id="a-6j"></a>终不能识常乐我净。<a id="a-6k"></a>善男子，<a id="a-6l"></a>以是义故，<a id="a-6m"></a>我佛法中有真实谛，<a id="a-6n"></a>非于外道。<a id="a-6o"></a>”</p>
  <p id="a6p">文殊师利白佛言：<a id="a-6q"></a>“希有世尊！<a id="a-6r"></a>如来于今临般涅槃，<a id="a-6s"></a>方更转于无上法轮，<a id="a-6t"></a>乃作如是分别真谛。<a id="a-6u"></a>”</p>
  <p id="a6v">佛告文殊师利：<a id="a-6w"></a>“汝今云何故于如来生涅槃想？<a id="a-6x"></a>善男子，<a id="a-6y"></a>如来实是常住不变不般涅槃。<a id="a-6z"></a>善男子，<a id="a-70"></a>若有计‘我是佛’、<a id="a-71"></a>‘我成阿耨多罗三藐三菩提’、<a id="a-72"></a>‘我即是法，<a id="a-73"></a>法是我所’、<a id="a-74"></a>‘我即是道，<a id="a-75"></a>道是我所’、<a id="a-76"></a>‘我即世尊，<a id="a-77"></a>世尊即是我所’‘我即声闻，<a id="a-78"></a>声闻即是我所’‘我能说法，<a id="a-79"></a>令他听受’、<a id="a-7A"></a>‘我转法轮，<a id="a-7B"></a>余人不能’，<a id="a-7C"></a>如来终不作如是计，<a id="a-7D"></a>是故如来不转法轮。</p>
  <p id="a7E">“善男子，<a id="a-7F"></a>若有人作如是妄计：<a id="a-7G"></a>‘我即是眼，<a id="a-7H"></a>眼即是我所’，<a id="a-7I"></a>耳鼻舌身意亦复如是；<a id="a-7J"></a>‘我即是色，<a id="a-7K"></a>色是我所’，<a id="a-7L"></a>乃至法亦如是；<a id="a-7M"></a>‘我即是地，<a id="a-7N"></a>地即是我所’，<a id="a-7O"></a>水火风等亦复如是。<a id="a-7P"></a>善男子，<a id="a-7Q"></a>若有人言：<a id="a-7R"></a>‘我即是信，<a id="a-7S"></a>信是我所’、<a id="a-7T"></a>‘我是多闻，<a id="a-7U"></a>多闻即是我所’、<a id="a-7V"></a>‘我是檀波罗蜜，<a id="a-7W"></a>檀波罗蜜即是我所’、<a id="a-7X"></a>‘我是尸波罗蜜，<a id="a-7Y"></a>尸波罗蜜即是我所’、<a id="a-7Z"></a>‘我是羼提波罗蜜，<a id="a-7a"></a>羼提波罗蜜即是我所’、<a id="a-7b"></a>‘我是毗梨耶波罗蜜，<a id="a-7c"></a>毗梨耶波罗蜜即是我所’、<a id="a-7d"></a>‘我是禅波罗蜜，<a id="a-7e"></a>禅波罗蜜即是我所’、<a id="a-7f"></a>‘我是般若波罗蜜，<a id="a-7g"></a>般若波罗蜜即是我所’、<a id="a-7h"></a>‘我是四念处，<a id="a-7i"></a>四念处即是我所’，<a id="a-7j"></a>四正勤、<a id="a-7k"></a>四如意足、<a id="a-7l"></a>五根、<a id="a-7m"></a>五力、<a id="a-7n"></a>七觉分、<a id="a-7o"></a>八圣道分亦复如是。<a id="a-7p"></a>善男子，<a id="a-7q"></a>如来终不作如是计，<a id="a-7r"></a>是故如来不转法轮。</p>
  <p id="a7s">“善男子，<a id="a-7t"></a>若言常住无有变易，<a id="a-7u"></a>云何说言佛转法轮？<a id="a-7v"></a>是故汝今不应说言如来方便转于法轮。<a id="a-7w"></a>善男子，<a id="a-7x"></a>譬如因眼缘色、<a id="a-7y"></a>缘明、<a id="a-7z"></a>缘思惟，<a id="a-80"></a>因缘和合得生眼识。<a id="a-81"></a>善男子，<a id="a-82"></a>眼不念言‘我能生识’，<a id="a-83"></a>色乃至思惟终不念言‘我生眼识’，<a id="a-84"></a>眼识亦复不作念言‘我能自生’。<a id="a-85"></a>善男子，<a id="a-86"></a>如是等法，<a id="a-87"></a>因缘和合得名为见。<a id="a-88"></a>善男子，<a id="a-89"></a>如来亦尔，<a id="a-8A"></a>因六波罗蜜、<a id="a-8B"></a>三十七助菩提之法，<a id="a-8C"></a>觉了诸法；<a id="a-8D"></a>复因咽喉舌齿唇口言语音声，<a id="a-8E"></a>为憍陈如初始说法，<a id="a-8F"></a>名转法轮。<a id="a-8G"></a>以是义故，<a id="a-8H"></a>如来不名转法轮也。<a id="a-8I"></a>善男子，<a id="a-8J"></a>若不转者即名为法，<a id="a-8K"></a>法即如来。</p>
  <p id="a8L">“善男子，<a id="a-8M"></a>譬如因燧、<a id="a-8N"></a>因钻、<a id="a-8O"></a>因手、<a id="a-8P"></a>因干牛粪而得生火。<a id="a-8Q"></a>燧亦不言‘我能生火’，<a id="a-8R"></a>钻手牛粪各不念言‘我能生火’，<a id="a-8S"></a>火亦不言‘我能自生’。<a id="a-8T"></a>如来亦尔，<a id="a-8U"></a>因六波罗蜜乃至憍陈如名转法轮，<a id="a-8V"></a>如来亦复不生念言‘我转法轮’。<a id="a-8W"></a>善男子，<a id="a-8X"></a>若不生者，<a id="a-8Y"></a>是则名为转正法轮，<a id="a-8Z"></a>是转法轮即名如来。</p>
  <p id="a8a">“善男子，<a id="a-8b"></a>譬如因酪、<a id="a-8c"></a>因水、<a id="a-8d"></a>因攒、<a id="a-8e"></a>因瓶、<a id="a-8f"></a>因绳、<a id="a-8g"></a>因人手捉而得出酥。<a id="a-8h"></a>酪不念言‘我能出酥’，<a id="a-8i"></a>乃至人手亦不念言‘我能出酥’，<a id="a-8j"></a>酥亦不言‘我能自出’，<a id="a-8k"></a>众缘和合故得出酥。<a id="a-8l"></a>如来亦尔，<a id="a-8m"></a>终不念言‘我转法轮’。<a id="a-8n"></a>善男子，<a id="a-8o"></a>若不出者是则名为转正法轮，<a id="a-8p"></a>是转法轮即是如来。</p>
  <p id="a8q">“善男子，<a id="a-8r"></a>譬如因子、<a id="a-8s"></a>因地、<a id="a-8t"></a>因水、<a id="a-8u"></a>因火、<a id="a-8v"></a>因风、<a id="a-8w"></a>因粪、<a id="a-8x"></a>因时、<a id="a-8y"></a>因人作业而芽得生。<a id="a-8z"></a>善男子，<a id="a-90"></a>子亦不言‘我能生芽’，<a id="a-91"></a>乃至作业亦不念言‘我能生芽’，<a id="a-92"></a>芽亦不言‘我能自生’。<a id="a-93"></a>如来亦尔，<a id="a-94"></a>终不念言‘我转法轮’。<a id="a-95"></a>善男子，<a id="a-96"></a>若不作者是则名为转正法轮，<a id="a-97"></a>是转法轮即是如来。</p>
  <p id="a98">“善男子，<a id="a-99"></a>譬如因鼓、<a id="a-9A"></a>因空、<a id="a-9B"></a>因皮、<a id="a-9C"></a>因人、<a id="a-9D"></a>因桴和合出声。<a id="a-9E"></a>鼓不念言‘我能出声’，<a id="a-9F"></a>乃至桴亦如是，<a id="a-9G"></a>声亦不言‘我能自生’。<a id="a-9H"></a>善男子，<a id="a-9I"></a>如来亦尔，<a id="a-9J"></a>终不念言‘我转法轮’。<a id="a-9K"></a>善男子，<a id="a-9L"></a>转法轮者名为不作，<a id="a-9M"></a>不作者即转法轮，<a id="a-9N"></a>转法轮者即是如来。<a id="a-9O"></a>善男子，<a id="a-9P"></a>转法轮者乃是诸佛世尊境界，<a id="a-9Q"></a>非诸声闻、<a id="a-9R"></a>缘觉所知。</p>
  <p id="a9S">“善男子，<a id="a-9T"></a>虚空非生非出、<a id="a-9U"></a>非作非造、<a id="a-9V"></a>非有为法。<a id="a-9W"></a>如来亦尔，<a id="a-9X"></a>非生非出、<a id="a-9Y"></a>非作非造、<a id="a-9Z"></a>非有为法。<a id="a-9a"></a>如如来性，<a id="a-9b"></a>佛性亦尔，<a id="a-9c"></a>非生非出、<a id="a-9d"></a>非作非造、<a id="a-9e"></a>非有为法。</p>
  <p id="a9f">“善男子，<a id="a-9g"></a>诸佛世尊语有二种：<a id="a-9h"></a>一者、<a id="a-9i"></a>世语，<a id="a-9j"></a>二、<a id="a-9k"></a>出世语。<a id="a-9l"></a>善男子，<a id="a-9m"></a>如来为诸声闻、<a id="a-9n"></a>缘觉说于世语，<a id="a-9o"></a>为诸菩萨说出世语。</p>
  <p id="a9p">“善男子，<a id="a-9q"></a>是诸大众复有二种：<a id="a-9r"></a>一者、<a id="a-9s"></a>求小乘，<a id="a-9t"></a>二者、<a id="a-9u"></a>求大乘。<a id="a-9v"></a>我于昔日波罗奈城，<a id="a-9w"></a>为诸声闻转于法轮；<a id="a-9x"></a>今始于此拘尸那城，<a id="a-9y"></a>为诸菩萨转大法轮。</p>
  <p id="a9z">“复次，<a id="a-A0"></a>善男子，<a id="a-A1"></a>复有二人：<a id="a-A2"></a>中根、<a id="a-A3"></a>上根。<a id="a-A4"></a>为中根人，<a id="a-A5"></a>于波罗奈转于法轮；<a id="a-A6"></a>为上根人，<a id="a-A7"></a>人中象王迦葉菩萨等，<a id="a-A8"></a>今于此间拘尸那城转大法轮。<a id="a-A9"></a>善男子，<a id="a-AA"></a>极下根者，<a id="a-AB"></a>如来终不为转法轮。<a id="a-AC"></a>极下根者，<a id="a-AD"></a>即一阐提。</p>
  <p id="aAE">“复次，<a id="a-AF"></a>善男子，<a id="a-AG"></a>求佛道者复有二种：<a id="a-AH"></a>一、<a id="a-AI"></a>中精进，<a id="a-AJ"></a>二、<a id="a-AK"></a>上精进。<a id="a-AL"></a>于波罗奈，<a id="a-AM"></a>为中精进转于法轮；<a id="a-AN"></a>今于此间拘尸那城，<a id="a-AO"></a>为上精进转大法轮。</p>
  <p id="aAP">“复次，<a id="a-AQ"></a>善男子，<a id="a-AR"></a>我昔于彼波罗奈城初转法轮，<a id="a-AS"></a>八万天人得须陀洹果；<a id="a-AT"></a>今于此间拘尸那城，<a id="a-AU"></a>八十万亿人不退转于阿耨多罗三藐三菩提。</p>
  <p id="aAV">“复次，<a id="a-AW"></a>善男子，<a id="a-AX"></a>波罗奈城，<a id="a-AY"></a>大梵天王稽首请我转于法轮；<a id="a-AZ"></a>今于此间拘尸那城，<a id="a-Aa"></a>迦葉菩萨稽首请我转大法轮。</p>
  <p id="aAb">“复次，<a id="a-Ac"></a>善男子，<a id="a-Ad"></a>我昔于彼波罗奈城转法轮时，<a id="a-Ae"></a>说无常、<a id="a-Af"></a>苦、<a id="a-Ag"></a>空、<a id="a-Ah"></a>无我；<a id="a-Ai"></a>今于此间拘尸那城转法轮时，<a id="a-Aj"></a>说常、<a id="a-Ak"></a>乐、<a id="a-Al"></a>我、<a id="a-Am"></a>净。</p>
  <p id="aAn">“复次，<a id="a-Ao"></a>善男子，<a id="a-Ap"></a>我昔于彼波罗奈城转法轮时，<a id="a-Aq"></a>所出音声闻于梵天；<a id="a-Ar"></a>如来今于拘尸那城转法轮时，<a id="a-As"></a>所出音声遍于东方二十恒河沙等诸佛世界，<a id="a-At"></a>南西北方、<a id="a-Au"></a>四维、<a id="a-Av"></a>上下亦复如是。</p>
  <p id="aAw">“复次，<a id="a-Ax"></a>善男子，<a id="a-Ay"></a>诸佛世尊凡有所说，<a id="a-Az"></a>皆悉名为转法轮也。</p>
  <p id="aB0">“善男子，<a id="a-B1"></a>譬如圣王所有轮宝，<a id="a-B2"></a>未降伏者能令降伏，<a id="a-B3"></a>已降伏者能令安隐。<a id="a-B4"></a>善男子，<a id="a-B5"></a>诸佛世尊凡所说法亦复如是，<a id="a-B6"></a>无量烦恼未调伏者能令调伏，<a id="a-B7"></a>已调伏者令生善根。<a id="a-B8"></a>善男子，<a id="a-B9"></a>譬如圣王所有轮宝则能消灭一切怨贼；<a id="a-BA"></a>如来演法亦复如是，<a id="a-BB"></a>能令一切诸烦恼贼皆悉寂静。<a id="a-BC"></a>复次，<a id="a-BD"></a>善男子，<a id="a-BE"></a>譬如圣王所有轮宝上下回转；<a id="a-BF"></a>如来说法亦复如是，<a id="a-BG"></a>能令下趣诸恶众生上生人天乃至佛道。<a id="a-BH"></a>善男子，<a id="a-BI"></a>是故汝今不应赞言如来于此更转法轮。<a id="a-BJ"></a>”</p>
  <p id="aBK">尔时，<a id="a-BL"></a>文殊师利白佛言：<a id="a-BM"></a>“世尊，<a id="a-BN"></a>我于此义非为不知。<a id="a-BO"></a>所以问者，<a id="a-BP"></a>为欲利益诸众生故。<a id="a-BQ"></a>世尊，<a id="a-BR"></a>我已久知转法轮者，<a id="a-BS"></a>实是诸佛如来境界，<a id="a-BT"></a>非是声闻、<a id="a-BU"></a>缘觉所及。<a id="a-BV"></a>”</p>
  <p id="aBW">尔时，<a id="a-BX"></a>世尊告迦葉菩萨：<a id="a-BY"></a>“善男子，<a id="a-BZ"></a>是名菩萨住于大乘《大涅槃经》所行圣行。<a id="a-Ba"></a>”</p>
  <p id="aBb">迦葉菩萨白佛言：<a id="a-Bc"></a>“世尊，<a id="a-Bd"></a>复以何义名为圣行？<a id="a-Be"></a>”</p>
  <p id="aBf">“善男子，<a id="a-Bg"></a>圣名诸佛世尊，<a id="a-Bh"></a>以是义故，<a id="a-Bi"></a>名为圣行。<a id="a-Bj"></a>”</p>
  <p id="aBk">“世尊，<a id="a-Bl"></a>若是诸佛之所行者，<a id="a-Bm"></a>则非声闻、<a id="a-Bn"></a>缘觉菩萨所能修行。<a id="a-Bo"></a>”</p>
  <p id="aBp">“善男子，<a id="a-Bq"></a>是诸世尊安住于此大般涅槃，<a id="a-Br"></a>而作如是开示分别演说其义，<a id="a-Bs"></a>以是义故，<a id="a-Bt"></a>名曰圣行。<a id="a-Bu"></a>声闻、<a id="a-Bv"></a>缘觉及诸菩萨，<a id="a-Bw"></a>如是闻已则能奉行，<a id="a-Bx"></a>故名圣行。<a id="a-By"></a>善男子，<a id="a-Bz"></a>是菩萨摩诃萨得是行已，<a id="a-C0"></a>则得住于无所畏地。<a id="a-C1"></a>善男子，<a id="a-C2"></a>若有菩萨得住如是无所畏地，<a id="a-C3"></a>则不复畏贪恚愚痴、<a id="a-C4"></a>生老病死，<a id="a-C5"></a>亦复不畏恶道地狱、<a id="a-C6"></a>畜生、<a id="a-C7"></a>饿鬼。</p>
  <p id="aC8">“善男子，<a id="a-C9"></a>恶有二种：<a id="a-CA"></a>一者、<a id="a-CB"></a>阿修罗，<a id="a-CC"></a>二者、<a id="a-CD"></a>人中。<a id="a-CE"></a>人中有三种恶：<a id="a-CF"></a>一者、<a id="a-CG"></a>一阐提，<a id="a-CH"></a>二者、<a id="a-CI"></a>诽谤方等经典，<a id="a-CJ"></a>三者、<a id="a-CK"></a>犯四重禁。<a id="a-CL"></a>善男子，<a id="a-CM"></a>住是地中诸菩萨等，<a id="a-CN"></a>终不畏堕如是恶中，<a id="a-CO"></a>亦复不畏沙门、<a id="a-CP"></a>婆罗门、<a id="a-CQ"></a>外道邪见、<a id="a-CR"></a>天魔波旬，<a id="a-CS"></a>亦复不畏受二十五有，<a id="a-CT"></a>是故此地名无所畏。</p>
  <p id="aCU">“善男子，<a id="a-CV"></a>菩萨摩诃萨住无畏地，<a id="a-CW"></a>得二十五三昧坏二十五有。<a id="a-CX"></a>善男子，<a id="a-CY"></a>得无垢三昧能坏地狱有，<a id="a-CZ"></a>得无退三昧能坏畜生有，<a id="a-Ca"></a>得心乐三昧能坏饿鬼有，<a id="a-Cb"></a>得欢喜三昧能坏阿修罗有，<a id="a-Cc"></a>得日光三昧能断弗婆提有，<a id="a-Cd"></a>得月光三昧能断瞿耶尼有，<a id="a-Ce"></a>得热炎三昧能断郁单越有，<a id="a-Cf"></a>得如幻三昧能断阎浮提有，<a id="a-Cg"></a>得一切法不动三昧能断四天处有，<a id="a-Ch"></a>得难伏三昧能断三十三天处有，<a id="a-Ci"></a>得悦意三昧能断炎摩天有，<a id="a-Cj"></a>得青色三昧能断兜率天有，<a id="a-Ck"></a>得黄色三昧能断化乐天有，<a id="a-Cl"></a>得赤色三昧能断他化自在天有，<a id="a-Cm"></a>得白色三昧能断初禅有，<a id="a-Cn"></a>得种种三昧能断大梵王有，<a id="a-Co"></a>得双三昧能断二禅有，<a id="a-Cp"></a>得雷音三昧能断三禅有，<a id="a-Cq"></a>得澍雨三昧能断四禅有，<a id="a-Cr"></a>得如虚空三昧能断无想有，<a id="a-Cs"></a>得照镜三昧能断净居阿那含有，<a id="a-Ct"></a>得无碍三昧能断空处有，<a id="a-Cu"></a>得常三昧能断识处有，<a id="a-Cv"></a>得乐三昧能断不用处有，<a id="a-Cw"></a>得我三昧能断非想非非想处有。<a id="a-Cx"></a>善男子，<a id="a-Cy"></a>是名菩萨得二十五三昧断二十五有。</p>
  <p id="aCz">“善男子，<a id="a-D0"></a>如是二十五三昧名诸三昧王。<a id="a-D1"></a>善男子，<a id="a-D2"></a>菩萨摩诃萨入如是等诸三昧王，<a id="a-D3"></a>若欲吹坏须弥山王，<a id="a-D4"></a>随意即能；<a id="a-D5"></a>欲知三千大千世界所有众生心之所念，<a id="a-D6"></a>亦悉能知；<a id="a-D7"></a>欲以三千大千世界所有众生内于己身一毛孔中，<a id="a-D8"></a>随意即能，<a id="a-D9"></a>亦令众生无迫迮想；<a id="a-DA"></a>若欲化作无量众生悉令充满三千大千世界中者，<a id="a-DB"></a>亦能随意；<a id="a-DC"></a>欲分一身以为多身，<a id="a-DD"></a>复合多身以为一身。<a id="a-DE"></a>虽作如是，<a id="a-DF"></a>心无所著犹如莲华。</p>
  <p id="aDG">“善男子，<a id="a-DH"></a>菩萨摩诃萨得入如是三昧王已，<a id="a-DI"></a>即得住于自在之地。<a id="a-DJ"></a>菩萨得住是自在地，<a id="a-DK"></a>得自在力，<a id="a-DL"></a>随欲生处即得往生。<a id="a-DM"></a>善男子，<a id="a-DN"></a>譬如圣王领四天下，<a id="a-DO"></a>随意所行无能障碍；<a id="a-DP"></a>菩萨摩诃萨亦复如是，<a id="a-DQ"></a>一切生处若欲生者随意往生。<a id="a-DR"></a>善男子，<a id="a-DS"></a>菩萨摩诃萨若见地狱一切众生有可化令住善根者，<a id="a-DT"></a>菩萨即往而生其中。<a id="a-DU"></a>菩萨虽生，<a id="a-DV"></a>非本业果，<a id="a-DW"></a>菩萨摩诃萨住自在地力因缘故而生其中。<a id="a-DX"></a>善男子，<a id="a-DY"></a>菩萨摩诃萨虽在地狱，<a id="a-DZ"></a>不受炽然碎身等苦。<a id="a-Da"></a>善男子，<a id="a-Db"></a>菩萨摩诃萨所可成就如是功德，<a id="a-Dc"></a>无量无边百千万亿尚不可说，<a id="a-Dd"></a>何况诸佛所有功德而当可说？<a id="a-De"></a>”</p>
  <p id="aDf">尔时，<a id="a-Dg"></a>众中有一菩萨，<a id="a-Dh"></a>名曰无垢藏王，<a id="a-Di"></a>有大威德成就神通，<a id="a-Dj"></a>得大总持，<a id="a-Dk"></a>三昧具足，<a id="a-Dl"></a>得无所畏。<a id="a-Dm"></a>即从座起，<a id="a-Dn"></a>偏袒右肩，<a id="a-Do"></a>右膝著地，<a id="a-Dp"></a>长跪合掌白佛言：<a id="a-Dq"></a>“世尊，<a id="a-Dr"></a>如佛所说，<a id="a-Ds"></a>诸佛菩萨所可成就功德智慧，<a id="a-Dt"></a>无量无边百千万亿实不可说，<a id="a-Du"></a>我意犹谓故不如是大乘经典。<a id="a-Dv"></a>何以故？<a id="a-Dw"></a>因是大乘方等经力故，<a id="a-Dx"></a>能出生诸佛世尊阿耨多罗三藐三菩提。<a id="a-Dy"></a>”</p>
  <p id="aDz">时佛赞言：<a id="a-E0"></a>“善哉！<a id="a-E1"></a>善哉！<a id="a-E2"></a>善男子，<a id="a-E3"></a>如是，<a id="a-E4"></a>如是，<a id="a-E5"></a>如汝所说。<a id="a-E6"></a>是诸大乘方等经典，<a id="a-E7"></a>虽复成就无量功德，<a id="a-E8"></a>欲比是经不得为喻，<a id="a-E9"></a>百倍、<a id="a-EA"></a>千倍、<a id="a-EB"></a>百千万亿倍，<a id="a-EC"></a>乃至算数譬喻所不能及。<a id="a-ED"></a>善男子，<a id="a-EE"></a>譬如从牛出乳，<a id="a-EF"></a>从乳出酪，<a id="a-EG"></a>从酪出生酥，<a id="a-EH"></a>从生酥出熟酥，<a id="a-EI"></a>从熟酥出醍醐。<a id="a-EJ"></a>醍醐最上，<a id="a-EK"></a>若有服者众病皆除，<a id="a-EL"></a>所有诸药悉入其中。<a id="a-EM"></a>善男子，<a id="a-EN"></a>佛亦如是，<a id="a-EO"></a>从佛出生十二部经，<a id="a-EP"></a>从十二部经出修多罗，<a id="a-EQ"></a>从修多罗出方等经，<a id="a-ER"></a>从方等经出般若波罗蜜，<a id="a-ES"></a>从般若波罗蜜出大涅槃，<a id="a-ET"></a>犹如醍醐。<a id="a-EU"></a>言醍醐者喻于佛性，<a id="a-EV"></a>佛性者即是如来。<a id="a-EW"></a>善男子，<a id="a-EX"></a>以是义故，<a id="a-EY"></a>说言如来所有功德无量无边不可称计。<a id="a-EZ"></a>”</p>
  <p id="aEa">迦葉菩萨白佛言：<a id="a-Eb"></a>“世尊，<a id="a-Ec"></a>如佛所赞《大涅槃经》，<a id="a-Ed"></a>犹如醍醐最上最妙。<a id="a-Ee"></a>若有能服众病悉除，<a id="a-Ef"></a>一切诸药悉入其中。<a id="a-Eg"></a>我闻是已窃复思念，<a id="a-Eh"></a>若有不能听受是经，<a id="a-Ei"></a>当知是人为大愚痴，<a id="a-Ej"></a>无有善心。<a id="a-Ek"></a>世尊，<a id="a-El"></a>我于今者实能堪忍，<a id="a-Em"></a>剥皮为纸，<a id="a-En"></a>刺血为墨，<a id="a-Eo"></a>以髓为水，<a id="a-Ep"></a>折骨为笔，<a id="a-Eq"></a>书写如是《大涅槃经》；<a id="a-Er"></a>书已读诵令其通利，<a id="a-Es"></a>然后为人广说其义。<a id="a-Et"></a>世尊，<a id="a-Eu"></a>若有众生贪著财物，<a id="a-Ev"></a>我当施财，<a id="a-Ew"></a>然后以是《大涅槃经》劝之令读；<a id="a-Ex"></a>若尊贵者，<a id="a-Ey"></a>先以爱语而随其意，<a id="a-Ez"></a>然后渐当以是大乘《大涅槃经》劝之令读；<a id="a-F0"></a>若凡庶者，<a id="a-F1"></a>当以威势逼之令读；<a id="a-F2"></a>若憍慢者，<a id="a-F3"></a>我当为其而作仆使，<a id="a-F4"></a>随顺其意令其欢喜，<a id="a-F5"></a>然后当以大般涅槃而教导之；<a id="a-F6"></a>若有诽谤大乘经者，<a id="a-F7"></a>当以势力摧之令伏，<a id="a-F8"></a>既摧伏已，<a id="a-F9"></a>然后劝令读大涅槃；<a id="a-FA"></a>若有爱乐大乘经者，<a id="a-FB"></a>我躬当往恭敬供养尊重赞叹。<a id="a-FC"></a>”</p>
  <p id="aFD">尔时，<a id="a-FE"></a>佛赞迦葉菩萨：<a id="a-FF"></a>“善哉！<a id="a-FG"></a>善哉！<a id="a-FH"></a>汝甚爱乐大乘经典，<a id="a-FI"></a>贪大乘经，<a id="a-FJ"></a>受大乘经，<a id="a-FK"></a>味大乘经，<a id="a-FL"></a>信敬尊重供养大乘。<a id="a-FM"></a>善男子，<a id="a-FN"></a>汝今以此善心因缘，<a id="a-FO"></a>当得超越无量无边恒河沙等诸大菩萨，<a id="a-FP"></a>在前得成阿耨多罗三藐三菩提。<a id="a-FQ"></a>汝亦不久复当如我广为大众演说如是大般涅槃如来佛性，<a id="a-FR"></a>诸佛所说秘密之藏。</p>
  <p id="aFS">“善男子，<a id="a-FT"></a>过去之世佛日未出，<a id="a-FU"></a>我于尔时作婆罗门修菩萨行，<a id="a-FV"></a>悉能通达一切外道所有经论，<a id="a-FW"></a>修寂灭行具足威仪，<a id="a-FX"></a>其心清净，<a id="a-FY"></a>不为外来能生欲想之所破坏，<a id="a-FZ"></a>灭瞋恚火，<a id="a-Fa"></a>受持常乐我净之法，<a id="a-Fb"></a>周遍求索大乘经典，<a id="a-Fc"></a>乃至不闻方等名字。<a id="a-Fd"></a>我于尔时住于雪山，<a id="a-Fe"></a>其山清净，<a id="a-Ff"></a>流泉浴池，<a id="a-Fg"></a>树林药木充满其地，<a id="a-Fh"></a>处处石间有清流水，<a id="a-Fi"></a>多诸香华周遍严饰，<a id="a-Fj"></a>众鸟禽兽不可称计，<a id="a-Fk"></a>甘果滋繁种别难计，<a id="a-Fl"></a>复有无量藕根、<a id="a-Fm"></a>甘根、<a id="a-Fn"></a>青木香根。<a id="a-Fo"></a>我于尔时独处其中，<a id="a-Fp"></a>唯食诸果，<a id="a-Fq"></a>食已系心思惟坐禅，<a id="a-Fr"></a>经无量岁亦不闻有如来出世大乘经名。<a id="a-Fs"></a>善男子，<a id="a-Ft"></a>我修如是苦难行时，<a id="a-Fu"></a>释提桓因等诸天人心大惊怪即共集会，<a id="a-Fv"></a>各各相谓而说偈言：</p>
  <p id="aFw">‘各共相指示，<a id="a-Fx"></a> 清净雪山中，</p>
  <p id="aFy">寂静离欲主，<a id="a-Fz"></a> 功德庄严王，</p>
  <p id="aG0">以离贪瞋慢，<a id="a-G1"></a> 永断诸愚痴，</p>
  <p id="aG2">口初未曾说，<a id="a-G3"></a> 粗恶等语言。</p>
  <p id="aG4">“尔时，<a id="a-G5"></a>众中有一天子，<a id="a-G6"></a>名曰欢喜，<a id="a-G7"></a>复说偈言：</p>
  <p id="aG8">‘如是离欲人，<a id="a-G9"></a> 清净勤精进，</p>
  <p id="aGA">将不求帝释，<a id="a-GB"></a> 及以诸天耶？</p>
  <p id="aGC">若是求道者，<a id="a-GD"></a> 修行诸苦行，</p>
  <p id="aGE">是人多欲求，<a id="a-GF"></a> 帝释所坐处。</p>
  <p id="aGG">“尔时，<a id="a-GH"></a>复有一仙天子，<a id="a-GI"></a>即为帝释而说偈言：</p>
  <p id="aGJ">‘天主憍尸迦，<a id="a-GK"></a> 不应生此虑，</p>
  <p id="aGL">外道修苦行，<a id="a-GM"></a> 何必求帝处？</p>
  <p id="aGN">“说是偈已，<a id="a-GO"></a>复作是言：<a id="a-GP"></a>‘憍尸迦，<a id="a-GQ"></a>世有大士，<a id="a-GR"></a>为众生故不贪己身，<a id="a-GS"></a>为欲利益诸众生故，<a id="a-GT"></a>而修种种无量苦行。<a id="a-GU"></a>如是之人，<a id="a-GV"></a>见生死中诸过咎故，<a id="a-GW"></a>设见珍宝满此大地诸山大海，<a id="a-GX"></a>不生贪著如视涕唾。<a id="a-GY"></a>如是大士，<a id="a-GZ"></a>弃舍财宝、<a id="a-Ga"></a>所爱妻子、<a id="a-Gb"></a>头目髓脑、<a id="a-Gc"></a>手足支节、<a id="a-Gd"></a>所居舍宅、<a id="a-Ge"></a>象马车乘、<a id="a-Gf"></a>奴婢僮仆，<a id="a-Gg"></a>亦不愿求生于天上，<a id="a-Gh"></a>唯求欲令一切众生得受快乐。<a id="a-Gi"></a>如我所解，<a id="a-Gj"></a>如是大士清净无染，<a id="a-Gk"></a>众结永尽，<a id="a-Gl"></a>唯欲求于阿耨多罗三藐三菩提。<a id="a-Gm"></a>’</p>
  <p id="aGn">“释提桓因复作是言：<a id="a-Go"></a>‘如汝言者，<a id="a-Gp"></a>是人则为摄取一切世间众生。<a id="a-Gq"></a>大仙，<a id="a-Gr"></a>若此世间有佛树者，<a id="a-Gs"></a>能除一切诸天、<a id="a-Gt"></a>世人及阿修罗烦恼毒蛇。<a id="a-Gu"></a>是诸众生住是佛树阴凉中者，<a id="a-Gv"></a>烦恼诸毒悉得消灭。<a id="a-Gw"></a>大仙，<a id="a-Gx"></a>是人若当未来世中作善逝者，<a id="a-Gy"></a>我等悉当得灭无量炽然烦恼。<a id="a-Gz"></a>如是之事实为难信。<a id="a-H0"></a>何以故？<a id="a-H1"></a>无量百千诸众生等，<a id="a-H2"></a>发于阿耨多罗三藐三菩提心，<a id="a-H3"></a>见少微缘于阿耨多罗三藐三菩提即便动转。<a id="a-H4"></a>如水中月水动则动，<a id="a-H5"></a>犹如画像难成易坏，<a id="a-H6"></a>菩提之心亦复如是，<a id="a-H7"></a>难发易坏。<a id="a-H8"></a>大仙，<a id="a-H9"></a>如有多人以诸铠仗牢自庄严欲前讨贼，<a id="a-HA"></a>临阵恐怖，<a id="a-HB"></a>则便退散；<a id="a-HC"></a>无量众生亦复如是，<a id="a-HD"></a>发菩提心牢自庄严，<a id="a-HE"></a>见生死过，<a id="a-HF"></a>心生恐怖，<a id="a-HG"></a>即便退散。<a id="a-HH"></a>大仙，<a id="a-HI"></a>我见如是无量众生发心之后皆生动转，<a id="a-HJ"></a>是故我今虽见是人修于苦行，<a id="a-HK"></a>无恼无热，<a id="a-HL"></a>住于险道其行清净，<a id="a-HM"></a>未能信也。<a id="a-HN"></a>我今要当自往试之，<a id="a-HO"></a>知其实能堪任荷负阿耨多罗三藐三菩提大重担不？<a id="a-HP"></a>大仙，<a id="a-HQ"></a>犹如车有二轮则能载用，<a id="a-HR"></a>鸟有二翼堪任飞行。<a id="a-HS"></a>是苦行者亦复如是，<a id="a-HT"></a>我虽见其坚持禁戒，<a id="a-HU"></a>未知其人有深智不？<a id="a-HV"></a>若有深智，<a id="a-HW"></a>当知则能堪任荷负阿耨多罗三藐三菩提之重担也。<a id="a-HX"></a>大仙，<a id="a-HY"></a>譬如鱼母，<a id="a-HZ"></a>多有胎子，<a id="a-Ha"></a>成就者少；<a id="a-Hb"></a>如庵罗树，<a id="a-Hc"></a>华多果少；<a id="a-Hd"></a>众生发心乃有无量，<a id="a-He"></a>及其成就，<a id="a-Hf"></a>少不足言。<a id="a-Hg"></a>大仙，<a id="a-Hh"></a>我当与汝俱往试之。<a id="a-Hi"></a>大仙，<a id="a-Hj"></a>譬如真金，<a id="a-Hk"></a>三种试已乃知其真，<a id="a-Hl"></a>谓烧、<a id="a-Hm"></a>打、<a id="a-Hn"></a>磨；<a id="a-Ho"></a>试彼苦行者亦当如是。<a id="a-Hp"></a>’</p>
  <p id="aHq">“尔时，<a id="a-Hr"></a>释提桓因自变其身作罗刹像，<a id="a-Hs"></a>形甚可畏，<a id="a-Ht"></a>下至雪山，<a id="a-Hu"></a>去其不远而便立住。<a id="a-Hv"></a>是时，<a id="a-Hw"></a>罗刹心无所畏，<a id="a-Hx"></a>勇健难当，<a id="a-Hy"></a>辩才次第，<a id="a-Hz"></a>其声清雅，<a id="a-I0"></a>宣过去佛所说半偈：</p>
  <p id="aI1">“‘诸行无常，<a id="a-I2"></a> 是生灭法。<a id="a-I3"></a>’</p>
  <p id="aI4">“说是半偈已便住其前，<a id="a-I5"></a>所现形貌甚可怖畏，<a id="a-I6"></a>顾眄遍视观于四方。<a id="a-I7"></a>是苦行者，<a id="a-I8"></a>闻是半偈心生欢喜，<a id="a-I9"></a>譬如估客于险难处夜行失伴，<a id="a-IA"></a>恐怖推索还遇同侣，<a id="a-IB"></a>心生欢喜踊跃无量；<a id="a-IC"></a>亦如久病，<a id="a-ID"></a>未遇良医、<a id="a-IE"></a>瞻病、<a id="a-IF"></a>好药，<a id="a-IG"></a>后卒得之；<a id="a-IH"></a>如人没海，<a id="a-II"></a>卒遇船舫；<a id="a-IJ"></a>如渴乏人遇清冷水；<a id="a-IK"></a>如为怨逐，<a id="a-IL"></a>忽然得脱；<a id="a-IM"></a>如久系人卒闻得出；<a id="a-IN"></a>亦如农夫炎旱值雨；<a id="a-IO"></a>亦如行人还得归家，<a id="a-IP"></a>家人见已生大欢喜。<a id="a-IQ"></a>善男子，<a id="a-IR"></a>我于尔时闻是半偈，<a id="a-IS"></a>心中欢喜亦复如是。<a id="a-IT"></a>即从座起，<a id="a-IU"></a>以手举发，<a id="a-IV"></a>四向顾视而说是言：<a id="a-IW"></a>‘向所闻偈，<a id="a-IX"></a>谁之所说？<a id="a-IY"></a>’尔时亦更不见余人，<a id="a-IZ"></a>唯见罗刹。<a id="a-Ia"></a>即说是言：<a id="a-Ib"></a>‘谁开如是解脱之门？<a id="a-Ic"></a>谁能雷震诸佛音声？<a id="a-Id"></a>谁于生死睡眠之中而独觉寤，<a id="a-Ie"></a>唱如是言？<a id="a-If"></a>谁能于此示道生死饥馑众生无上道味？<a id="a-Ig"></a>无量众生沉生死海，<a id="a-Ih"></a>谁能于中作大船师？<a id="a-Ii"></a>是诸众生常为烦恼重病所缠，<a id="a-Ij"></a>谁能于中为作良医？<a id="a-Ik"></a>说是半偈启悟我心，<a id="a-Il"></a>犹如半月渐开莲华。<a id="a-Im"></a>’</p>
  <p id="aIn">“善男子，<a id="a-Io"></a>我于尔时更无所见，<a id="a-Ip"></a>唯见罗刹。<a id="a-Iq"></a>复作是念：<a id="a-Ir"></a>‘将是罗刹说是偈耶？<a id="a-Is"></a>’覆生疑惑：<a id="a-It"></a>‘非其说耶。<a id="a-Iu"></a>何以故？<a id="a-Iv"></a>是人形容甚可怖畏。<a id="a-Iw"></a>若有得闻是偈句者，<a id="a-Ix"></a>一切恐怖丑陋即除，<a id="a-Iy"></a>何有此人形貌如是能说此偈？<a id="a-Iz"></a>不应火中出于莲华，<a id="a-J0"></a>非日光中出生冷水。<a id="a-J1"></a>善男子，<a id="a-J2"></a>我于尔时复作是念：<a id="a-J3"></a>‘我今无智，<a id="a-J4"></a>而此罗刹或能得见过去诸佛，<a id="a-J5"></a>从诸佛所闻是半偈，<a id="a-J6"></a>我今当问。<a id="a-J7"></a>’即便前至是罗刹所，<a id="a-J8"></a>作如是言：<a id="a-J9"></a>‘善哉！<a id="a-JA"></a>大士，<a id="a-JB"></a>汝于何处得是过去离怖畏者所说半偈？<a id="a-JC"></a>大士，<a id="a-JD"></a>复于何处而得如是半如意珠？<a id="a-JE"></a>大士，<a id="a-JF"></a>是半偈义，<a id="a-JG"></a>乃是过去、<a id="a-JH"></a>未来、<a id="a-JI"></a>现在诸佛世尊之正道也。<a id="a-JJ"></a>一切世间无量众生，<a id="a-JK"></a>常为诸见罗网所覆，<a id="a-JL"></a>终身于此外道法中，<a id="a-JM"></a>初不得闻如是出世十力世雄所说空义。<a id="a-JN"></a>’善男子，<a id="a-JO"></a>我问是已，<a id="a-JP"></a>即答我言：<a id="a-JQ"></a>‘大婆罗门，<a id="a-JR"></a>汝今不应问我是义。<a id="a-JS"></a>何以故？<a id="a-JT"></a>我不食来已经多日，<a id="a-JU"></a>处处求索了不能得，<a id="a-JV"></a>饥渴苦恼，<a id="a-JW"></a>心乱谬语，<a id="a-JX"></a>非我本心之所知也。<a id="a-JY"></a>我今力能飞行虚空，<a id="a-JZ"></a>至郁单越乃至天上，<a id="a-Ja"></a>处处求食亦不能得，<a id="a-Jb"></a>以是义故我说是语。<a id="a-Jc"></a>’</p>
  <p id="aJd">“善男子，<a id="a-Je"></a>我时即复语罗刹言：<a id="a-Jf"></a>‘大士，<a id="a-Jg"></a>若能为我说是偈竟，<a id="a-Jh"></a>我当终身为汝弟子。<a id="a-Ji"></a>大士，<a id="a-Jj"></a>汝所说者，<a id="a-Jk"></a>名字不终，<a id="a-Jl"></a>义亦不尽，<a id="a-Jm"></a>以何因缘不欲说耶？<a id="a-Jn"></a>夫财施者则有竭尽，<a id="a-Jo"></a>法施因缘不可尽也。<a id="a-Jp"></a>法施无尽，<a id="a-Jq"></a>多所利益。<a id="a-Jr"></a>我今闻此半偈法已，<a id="a-Js"></a>心生惊疑。<a id="a-Jt"></a>汝今幸可为我除断，<a id="a-Ju"></a>说此偈竟，<a id="a-Jv"></a>我当终身为汝弟子。<a id="a-Jw"></a>’罗刹答言：<a id="a-Jx"></a>‘汝智太过，<a id="a-Jy"></a>但自忧身，<a id="a-Jz"></a>都不见念今我定为饥苦所逼，<a id="a-K0"></a>实不能说。<a id="a-K1"></a>’我即问言：<a id="a-K2"></a>‘汝所食者，<a id="a-K3"></a>为是何物？<a id="a-K4"></a>’罗刹答言：<a id="a-K5"></a>‘汝不足问，<a id="a-K6"></a>我若说者令多人怖。<a id="a-K7"></a>’我复问言：<a id="a-K8"></a>‘此中独处，<a id="a-K9"></a>更无有人，<a id="a-KA"></a>我不畏汝，<a id="a-KB"></a>何故不说？<a id="a-KC"></a>’罗刹答言：<a id="a-KD"></a>‘我所食者唯人暖肉，<a id="a-KE"></a>其所饮者唯人热血。<a id="a-KF"></a>自我薄福，<a id="a-KG"></a>唯食此食，<a id="a-KH"></a>周遍求索困不能得。<a id="a-KI"></a>世虽多人皆有福德，<a id="a-KJ"></a>兼为诸天之所守护，<a id="a-KK"></a>而我无力不能得杀。<a id="a-KL"></a>’</p>
  <p id="aKM">“善男子，<a id="a-KN"></a>我复语言：<a id="a-KO"></a>‘汝但具足说是半偈，<a id="a-KP"></a>我闻偈已，<a id="a-KQ"></a>当以此身奉施供养。<a id="a-KR"></a>大士，<a id="a-KS"></a>我设命终，<a id="a-KT"></a>如此之身无所复用，<a id="a-KU"></a>当为虎狼鸱枭雕鹫之所啖食，<a id="a-KV"></a>然复不得一毫之福。<a id="a-KW"></a>我今为求阿耨多罗三藐三菩提，<a id="a-KX"></a>舍不坚身以易坚身。<a id="a-KY"></a>’罗刹答言：<a id="a-KZ"></a>‘谁当信汝如是之言，<a id="a-Ka"></a>为八字故弃所爱身？<a id="a-Kb"></a>’善男子，<a id="a-Kc"></a>我即答言：<a id="a-Kd"></a>‘汝真无智。<a id="a-Ke"></a>譬如有人，<a id="a-Kf"></a>施他瓦器得七宝器；<a id="a-Kg"></a>我亦如是，<a id="a-Kh"></a>舍不坚身得金刚身。<a id="a-Ki"></a>汝言谁当信者？<a id="a-Kj"></a>我今有证，<a id="a-Kk"></a>大梵天王、<a id="a-Kl"></a>释提桓因及四天王能证是事。<a id="a-Km"></a>复有天眼诸菩萨等，<a id="a-Kn"></a>为欲利益无量众生修行大乘具六度者，<a id="a-Ko"></a>亦能证知。<a id="a-Kp"></a>复有十方诸佛世尊利众生者，<a id="a-Kq"></a>亦能证我为八字故舍于身命。<a id="a-Kr"></a>’罗刹复言：<a id="a-Ks"></a>‘汝若如是能舍身者，<a id="a-Kt"></a>谛听！<a id="a-Ku"></a>谛听！<a id="a-Kv"></a>当为汝说其余半偈。<a id="a-Kw"></a>’</p>
  <p id="aKx">“善男子，<a id="a-Ky"></a>我于尔时闻是事已，<a id="a-Kz"></a>心中欢喜，<a id="a-L0"></a>即解己身所著鹿皮，<a id="a-L1"></a>为此罗刹敷置法座，<a id="a-L2"></a>白言：<a id="a-L3"></a>‘和尚，<a id="a-L4"></a>愿坐此座。<a id="a-L5"></a>’我即于前叉手长跪而作是言：<a id="a-L6"></a>‘唯愿和尚，<a id="a-L7"></a>善为我说其余半偈令得具足。<a id="a-L8"></a>’罗刹即说：</p>
  <p id="aL9">“‘生灭灭已，<a id="a-LA"></a> 寂灭为乐。<a id="a-LB"></a>’</p>
  <p id="aLC">“尔时，<a id="a-LD"></a>罗刹说是偈已，<a id="a-LE"></a>复作是言：<a id="a-LF"></a>‘菩萨摩诃萨，<a id="a-LG"></a>汝今已闻具足偈义，<a id="a-LH"></a>汝之所愿为悉满足。<a id="a-LI"></a>若必欲利诸众生者，<a id="a-LJ"></a>时施我身。<a id="a-LK"></a>’</p>
  <p id="aLL">“善男子，<a id="a-LM"></a>我于尔时深思此义，<a id="a-LN"></a>然后处处若石若壁若树若道书写此偈。<a id="a-LO"></a>即便更系所著衣裳，<a id="a-LP"></a>恐其死后身体露现，<a id="a-LQ"></a>即上高树。<a id="a-LR"></a>尔时，<a id="a-LS"></a>树神复问我言：<a id="a-LT"></a>‘善哉！<a id="a-LU"></a>仁者，<a id="a-LV"></a>欲作何事？<a id="a-LW"></a>’善男子，<a id="a-LX"></a>我时答言：<a id="a-LY"></a>‘我欲舍身，<a id="a-LZ"></a>以报偈价。<a id="a-La"></a>’树神问言：<a id="a-Lb"></a>‘如是偈者，<a id="a-Lc"></a>何所利益？<a id="a-Ld"></a>’我时答言：<a id="a-Le"></a>‘如是偈句，<a id="a-Lf"></a>乃是过去、<a id="a-Lg"></a>未来、<a id="a-Lh"></a>现在诸佛所说开空法道，<a id="a-Li"></a>我为此法弃舍身命，<a id="a-Lj"></a>不为利养、<a id="a-Lk"></a>名闻、<a id="a-Ll"></a>财宝、<a id="a-Lm"></a>转轮圣王、<a id="a-Ln"></a>四大天王、<a id="a-Lo"></a>释提桓因、<a id="a-Lp"></a>大梵天王人天中乐，<a id="a-Lq"></a>为欲利益一切众生故舍此身。<a id="a-Lr"></a>’</p>
  <p id="aLs">“善男子，<a id="a-Lt"></a>我舍身时复作是言：<a id="a-Lu"></a>‘愿令一切悭惜之人，<a id="a-Lv"></a>悉来见我舍离此身。<a id="a-Lw"></a>若有少施起贡高者，<a id="a-Lx"></a>亦令得见我为一偈舍此身命，<a id="a-Ly"></a>如弃草木。<a id="a-Lz"></a>’我于尔时说是语已，<a id="a-M0"></a>寻即放身自投树下。<a id="a-M1"></a>下未至地时，<a id="a-M2"></a>虚空之中出种种声，<a id="a-M3"></a>其声乃至阿迦尼吒。<a id="a-M4"></a>尔时，<a id="a-M5"></a>罗刹还复释身，<a id="a-M6"></a>即于空中接取我身安置平地。<a id="a-M7"></a>尔时，<a id="a-M8"></a>释提桓因及诸天人、<a id="a-M9"></a>大梵天王稽首顶礼于我足下，<a id="a-MA"></a>赞言：<a id="a-MB"></a>‘善哉！<a id="a-MC"></a>善哉！<a id="a-MD"></a>真是菩萨，<a id="a-ME"></a>能大利益无量众生，<a id="a-MF"></a>欲于无明黑闇之中燃大法炬。<a id="a-MG"></a>由我爱惜如来大法，<a id="a-MH"></a>故相娆恼，<a id="a-MI"></a>唯愿听我忏悔罪咎！<a id="a-MJ"></a>汝于未来必定成就阿耨多罗三藐三菩提，<a id="a-MK"></a>愿见济度。<a id="a-ML"></a>’尔时，<a id="a-MM"></a>释提桓因及诸天众，<a id="a-MN"></a>顶礼我足，<a id="a-MO"></a>于是辞去，<a id="a-MP"></a>忽然不现。</p>
  <p id="aMQ">“善男子，<a id="a-MR"></a>如我往昔为半偈故舍弃此身，<a id="a-MS"></a>以是因缘便得超越足十二劫，<a id="a-MT"></a>在弥勒前成阿耨多罗三藐三菩提。<a id="a-MU"></a>善男子，<a id="a-MV"></a>我得如是无量功德，<a id="a-MW"></a>皆由供养如来正法。<a id="a-MX"></a>善男子，<a id="a-MY"></a>汝今亦尔，<a id="a-MZ"></a>发于阿耨多罗三藐三菩提心，<a id="a-Ma"></a>则已超过无量无边恒河沙等诸菩萨上。<a id="a-Mb"></a>善男子，<a id="a-Mc"></a>是名菩萨住于大乘大般涅槃修于圣行。</p>
 </body>
</html>