<!doctype html>
<html id="z3IBTbTKa" data-ver="1818">
 <head>
  <meta charset="utf-8">
  <meta author="慧严">
  <meta library="龙藏">
  <meta catalog="大乘涅槃部">
  <meta period="宋">
 </head>
 <body>
  <h1 id="a1">大般涅槃经卷第十四</h1>
  <h2 id="a2">梵行品第二十之一</h2>
  <p id="a3">“善男子，<a id="a-4"></a>云何菩萨摩诃萨梵行？<a id="a-5"></a>善男子，<a id="a-6"></a>菩萨摩诃萨住于大乘大般涅槃，<a id="a-7"></a>住七善法得具梵行。<a id="a-8"></a>何等为七？<a id="a-9"></a>一者、<a id="a-A"></a>知法，<a id="a-B"></a>二者、<a id="a-C"></a>知义，<a id="a-D"></a>三者、<a id="a-E"></a>知时，<a id="a-F"></a>四者、<a id="a-G"></a>知足，<a id="a-H"></a>五者、<a id="a-I"></a>自知，<a id="a-J"></a>六者、<a id="a-K"></a>知众，<a id="a-L"></a>七者、<a id="a-M"></a>知尊卑。</p>
  <p id="aN">“善男子，<a id="a-O"></a>云何菩萨摩诃萨知法？<a id="a-P"></a>善男子，<a id="a-Q"></a>是菩萨摩诃萨知十二部经，<a id="a-R"></a>谓修多罗、<a id="a-S"></a>祇夜、<a id="a-T"></a>授记、<a id="a-U"></a>伽陀、<a id="a-V"></a>优陀那、<a id="a-W"></a>尼陀那、<a id="a-X"></a>阿波陀那、<a id="a-Y"></a>伊帝目多伽、<a id="a-Z"></a>阇陀伽、<a id="a-a"></a>毗佛略、<a id="a-b"></a>阿浮陀达摩、<a id="a-c"></a>优波提舍。</p>
  <p id="ad">“善男子，<a id="a-e"></a>何等名为修多罗经？<a id="a-f"></a>从‘如是我闻’乃至‘欢喜奉行’，<a id="a-g"></a>如是一切名修多罗。</p>
  <p id="ah">“何等名为祇夜经？<a id="a-i"></a>佛告诸比丘：<a id="a-j"></a>‘昔我与汝，<a id="a-k"></a>愚无智慧，<a id="a-l"></a>不能如实见四真谛，<a id="a-m"></a>是故流转久处生死没大苦海。<a id="a-n"></a>何等为四？<a id="a-o"></a>苦、<a id="a-p"></a>集、<a id="a-q"></a>灭、<a id="a-r"></a>道。<a id="a-s"></a>’如佛昔日为诸比丘说契经竟，<a id="a-t"></a>尔时复有利根众生，<a id="a-u"></a>为听法故，<a id="a-v"></a>后至佛所，<a id="a-w"></a>即便问人：<a id="a-x"></a>‘如来向者为说何事？<a id="a-y"></a>’佛时知已，<a id="a-z"></a>即因本经以偈颂曰：</p>
  <p id="a10">“我昔与汝等，<a id="a-11"></a> 不见四真谛，</p>
  <p id="a12">是故久流转，<a id="a-13"></a> 生死大苦海。</p>
  <p id="a14">若能见四谛，<a id="a-15"></a> 则得断生死，</p>
  <p id="a16">生有既已尽，<a id="a-17"></a> 更不受诸有。</p>
  <p id="a18">“是名祇夜经。</p>
  <p id="a19">“何等名为授记经？<a id="a-1A"></a>如有经律如来说时，<a id="a-1B"></a>为诸天人授佛记别：<a id="a-1C"></a>‘汝阿逸多，<a id="a-1D"></a>未来有王名曰蠰佉，<a id="a-1E"></a>当于是世而成佛道，<a id="a-1F"></a>号曰弥勒。<a id="a-1G"></a>’是名授记经。</p>
  <p id="a1H">“何等名为伽陀经？<a id="a-1I"></a>除修多罗及诸戒律，<a id="a-1J"></a>其余有说四句之偈，<a id="a-1K"></a>所谓：</p>
  <p id="a1L">“诸恶莫作，<a id="a-1M"></a> 诸善奉行，</p>
  <p id="a1N">自净其意，<a id="a-1O"></a> 是诸佛教。</p>
  <p id="a1P">“是名伽陀经。</p>
  <p id="a1Q">“何等名为优陀那经？<a id="a-1R"></a>如佛晡时，<a id="a-1S"></a>入于禅定，<a id="a-1T"></a>为诸天众广说法要。<a id="a-1U"></a>时诸比丘各作是念：<a id="a-1V"></a>‘如来今者为何所作？<a id="a-1W"></a>’如来明旦从禅定起，<a id="a-1X"></a>无有人问，<a id="a-1Y"></a>以他心智即自说言：<a id="a-1Z"></a>‘比丘当知，<a id="a-1a"></a>一切诸天寿命极长。<a id="a-1b"></a>汝诸比丘，<a id="a-1c"></a>善哉为他，<a id="a-1d"></a>不求己利！<a id="a-1e"></a>善哉少欲！<a id="a-1f"></a>善哉知足！<a id="a-1g"></a>善哉寂静！<a id="a-1h"></a>’如是诸经无问自说，<a id="a-1i"></a>是名优陀那经。</p>
  <p id="a1j">“何等名为尼陀那经？<a id="a-1k"></a>如诸经偈，<a id="a-1l"></a>所因根本为他演说。<a id="a-1m"></a>如舍卫国有一丈夫，<a id="a-1n"></a>罗网捕鸟，<a id="a-1o"></a>得已笼系，<a id="a-1p"></a>随与水谷而复还放。<a id="a-1q"></a>世尊知其本末因缘而说偈言：</p>
  <p id="a1r">“莫轻小恶，<a id="a-1s"></a> 以为无殃</p>
  <p id="a1t">水渧虽微，<a id="a-1u"></a> 渐盈大器。</p>
  <p id="a1v">“是名尼陀那经。</p>
  <p id="a1w">“何等名为阿波陀那经？<a id="a-1x"></a>如戒律中所说譬喻，<a id="a-1y"></a>是名阿波陀那经。</p>
  <p id="a1z">“何等名为伊帝目多伽经？<a id="a-20"></a>如佛所说：<a id="a-21"></a>‘比丘当知，<a id="a-22"></a>我出世时所可说者名曰戒经，<a id="a-23"></a>鸠留秦佛出世之时名甘露鼓，<a id="a-24"></a>拘那含牟尼佛时名曰法镜，<a id="a-25"></a>迦葉佛时名分别空。<a id="a-26"></a>’是名伊帝目多伽经。</p>
  <p id="a27">“何等名为阇陀伽经？<a id="a-28"></a>如佛世尊本为菩萨，<a id="a-29"></a>修诸苦行，<a id="a-2A"></a>所谓：<a id="a-2B"></a>‘比丘当知，<a id="a-2C"></a>我于过去作鹿、<a id="a-2D"></a>作罴、<a id="a-2E"></a>作獐、<a id="a-2F"></a>作兔，<a id="a-2G"></a>作粟散王、<a id="a-2H"></a>转轮圣王、<a id="a-2I"></a>龙、<a id="a-2J"></a>金翅鸟。<a id="a-2K"></a>’诸如是等行菩萨道时所可受身，<a id="a-2L"></a>是名阇陀伽。</p>
  <p id="a2M">“何等名为毗佛略经？<a id="a-2N"></a>所谓大乘方等经典，<a id="a-2O"></a>其义广大犹如虚空，<a id="a-2P"></a>是名毗佛略。</p>
  <p id="a2Q">“何等名为未曾有经？<a id="a-2R"></a>如彼菩萨初出生时，<a id="a-2S"></a>无人扶持即行七步，<a id="a-2T"></a>放大光明，<a id="a-2U"></a>遍观十方。<a id="a-2V"></a>亦如猕猴手捧蜜器以献如来。<a id="a-2W"></a>如白项狗，<a id="a-2X"></a>佛边听法。<a id="a-2Y"></a>如魔波旬变为青牛，<a id="a-2Z"></a>行瓦钵间，<a id="a-2a"></a>令诸瓦钵互相振触无所伤损。<a id="a-2b"></a>如佛初生入天庙时，<a id="a-2c"></a>令彼天像起下礼敬。<a id="a-2d"></a>如是等经名未曾有经。</p>
  <p id="a2e">“何等名为优波提舍经？<a id="a-2f"></a>如佛世尊所说诸经，<a id="a-2g"></a>若作议论，<a id="a-2h"></a>分别广说辨其相貌，<a id="a-2i"></a>是名优波提舍经。</p>
  <p id="a2j">“菩萨若能如是了知十二部经，<a id="a-2k"></a>名为知法。</p>
  <p id="a2l">“云何菩萨摩诃萨知义？<a id="a-2m"></a>菩萨摩诃萨若于一切文字语言广知其义，<a id="a-2n"></a>是名知义。</p>
  <p id="a2o">“云何菩萨摩诃萨知时？<a id="a-2p"></a>善男子，<a id="a-2q"></a>菩萨善知如是时中任修寂静，<a id="a-2r"></a>如是时中任修精进，<a id="a-2s"></a>如是时中任修舍定，<a id="a-2t"></a>如是时中任供养佛，<a id="a-2u"></a>如是时中任供养师，<a id="a-2v"></a>如是时中任修布施、<a id="a-2w"></a>持戒、<a id="a-2x"></a>忍辱、<a id="a-2y"></a>精进、<a id="a-2z"></a>禅定，<a id="a-30"></a>具足般若波罗蜜，<a id="a-31"></a>是名知时。</p>
  <p id="a32">“云何菩萨摩诃萨知足？<a id="a-33"></a>善男子，<a id="a-34"></a>菩萨摩诃萨知足，<a id="a-35"></a>所谓饮食、<a id="a-36"></a>衣药、<a id="a-37"></a>行住坐卧、<a id="a-38"></a>睡寤语默，<a id="a-39"></a>是名知足。</p>
  <p id="a3A">“善男子，<a id="a-3B"></a>云何菩萨摩诃萨自知？<a id="a-3C"></a>是菩萨自知我有如是信、<a id="a-3D"></a>如是戒、<a id="a-3E"></a>如是多闻、<a id="a-3F"></a>如是舍、<a id="a-3G"></a>如是慧、<a id="a-3H"></a>如是去来、<a id="a-3I"></a>如是正念、<a id="a-3J"></a>如是善行、<a id="a-3K"></a>如是问、<a id="a-3L"></a>如是答，<a id="a-3M"></a>是名自知。</p>
  <p id="a3N">“云何菩萨摩诃萨知众？<a id="a-3O"></a>善男子，<a id="a-3P"></a>是菩萨知如是等是刹利众、<a id="a-3Q"></a>婆罗门众、<a id="a-3R"></a>居士众、<a id="a-3S"></a>沙门众，<a id="a-3T"></a>应于是众如是行来、<a id="a-3U"></a>如是坐起、<a id="a-3V"></a>如是说法、<a id="a-3W"></a>如是问答，<a id="a-3X"></a>是名知众。</p>
  <p id="a3Y">“善男子，<a id="a-3Z"></a>云何菩萨摩诃萨知人尊卑？<a id="a-3a"></a>善男子，<a id="a-3b"></a>人有二种：<a id="a-3c"></a>一者、<a id="a-3d"></a>信，<a id="a-3e"></a>二者、<a id="a-3f"></a>不信。<a id="a-3g"></a>菩萨当知，<a id="a-3h"></a>信者是善，<a id="a-3i"></a>其不信者不名为善。<a id="a-3j"></a>复次，<a id="a-3k"></a>信有二种：<a id="a-3l"></a>一者、<a id="a-3m"></a>常往僧坊，<a id="a-3n"></a>二者、<a id="a-3o"></a>不往。<a id="a-3p"></a>菩萨当知。<a id="a-3q"></a>其往者善，<a id="a-3r"></a>其不往者不名为善。<a id="a-3s"></a>往僧坊者复有二种：<a id="a-3t"></a>一者、<a id="a-3u"></a>礼拜，<a id="a-3v"></a>二、<a id="a-3w"></a>不礼拜。<a id="a-3x"></a>菩萨当知，<a id="a-3y"></a>礼拜者善，<a id="a-3z"></a>不礼拜者不名为善。<a id="a-40"></a>其礼拜者复有二种：<a id="a-41"></a>一者、<a id="a-42"></a>听法，<a id="a-43"></a>二者、<a id="a-44"></a>不听。<a id="a-45"></a>菩萨当知，<a id="a-46"></a>听法者善，<a id="a-47"></a>不听法者不名为善。<a id="a-48"></a>其听法者复有二种：<a id="a-49"></a>一、<a id="a-4A"></a>至心听，<a id="a-4B"></a>二、<a id="a-4C"></a>不至心。<a id="a-4D"></a>菩萨当知，<a id="a-4E"></a>至心听者是则名善，<a id="a-4F"></a>不至心者不名为善。<a id="a-4G"></a>至心听法复有二种：<a id="a-4H"></a>一者、<a id="a-4I"></a>思义，<a id="a-4J"></a>二、<a id="a-4K"></a>不思议。<a id="a-4L"></a>菩萨当知，<a id="a-4M"></a>思议者善，<a id="a-4N"></a>不思议者不名为善。<a id="a-4O"></a>其思议者复有二种：<a id="a-4P"></a>一、<a id="a-4Q"></a>如说行，<a id="a-4R"></a>二、<a id="a-4S"></a>不如说行。<a id="a-4T"></a>如说行者是则为善，<a id="a-4U"></a>不如说行不名为善。<a id="a-4V"></a>如说行者复有二种：<a id="a-4W"></a>一、<a id="a-4X"></a>求声闻，<a id="a-4Y"></a>不能利安饶益一切苦恼众生；<a id="a-4Z"></a>二者、<a id="a-4a"></a>回向无上大乘，<a id="a-4b"></a>利益多人令得安乐。<a id="a-4c"></a>菩萨应知，<a id="a-4d"></a>能利多人得安乐者最上最善。<a id="a-4e"></a>善男子，<a id="a-4f"></a>如诸宝中，<a id="a-4g"></a>如意宝珠最为胜妙；<a id="a-4h"></a>如诸味中，<a id="a-4i"></a>甘露最上；<a id="a-4j"></a>如是菩萨于人天中，<a id="a-4k"></a>最胜最上不可譬喻。</p>
  <p id="a4l">“善男子，<a id="a-4m"></a>是名菩萨摩诃萨住于大乘《大涅槃经》住七善法。<a id="a-4n"></a>菩萨住是七善法已，<a id="a-4o"></a>得具梵行。</p>
  <p id="a4p">“复次，<a id="a-4q"></a>善男子，<a id="a-4r"></a>复有梵行，<a id="a-4s"></a>谓慈、<a id="a-4t"></a>悲、<a id="a-4u"></a>喜、<a id="a-4v"></a>舍。<a id="a-4w"></a>”</p>
  <p id="a4x">迦葉菩萨白佛言：<a id="a-4y"></a>“世尊，<a id="a-4z"></a>若多修慈能断瞋恚，<a id="a-50"></a>修悲心者亦断瞋恚，<a id="a-51"></a>云何而言四无量心？<a id="a-52"></a>推义而言则应有三。</p>
  <p id="a53">“世尊，<a id="a-54"></a>慈有三缘：<a id="a-55"></a>一缘众生，<a id="a-56"></a>二缘于法，<a id="a-57"></a>三则无缘。<a id="a-58"></a>悲、<a id="a-59"></a>喜、<a id="a-5A"></a>舍心亦复如是。<a id="a-5B"></a>若从是义，<a id="a-5C"></a>唯应有三，<a id="a-5D"></a>不应有四。<a id="a-5E"></a>众生缘者，<a id="a-5F"></a>缘于五阴，<a id="a-5G"></a>愿与其乐，<a id="a-5H"></a>是名众生缘。<a id="a-5I"></a>法缘者，<a id="a-5J"></a>缘诸众生所须之物而施与之，<a id="a-5K"></a>是名法缘。<a id="a-5L"></a>无缘者，<a id="a-5M"></a>缘于如来，<a id="a-5N"></a>是名无缘。<a id="a-5O"></a>慈者多缘贫穷众生。<a id="a-5P"></a>如来大师永离贫穷受第一乐。<a id="a-5Q"></a>若缘众生则不缘佛，<a id="a-5R"></a>法亦如是。<a id="a-5S"></a>以是义故，<a id="a-5T"></a>缘如来者，<a id="a-5U"></a>名曰无缘。<a id="a-5V"></a>世尊，<a id="a-5W"></a>慈之所缘，<a id="a-5X"></a>一切众生，<a id="a-5Y"></a>如缘父母、<a id="a-5Z"></a>妻子、<a id="a-5a"></a>亲属，<a id="a-5b"></a>以是义故，<a id="a-5c"></a>名众生缘。<a id="a-5d"></a>法缘者，<a id="a-5e"></a>不见父母、<a id="a-5f"></a>妻子、<a id="a-5g"></a>亲属，<a id="a-5h"></a>见一切法皆从缘生，<a id="a-5i"></a>是名法缘。<a id="a-5j"></a>无缘者，<a id="a-5k"></a>不住法相及众生相，<a id="a-5l"></a>是名无缘。<a id="a-5m"></a>悲、<a id="a-5n"></a>喜、<a id="a-5o"></a>舍心亦复如是，<a id="a-5p"></a>是故应三，<a id="a-5q"></a>不应有四。</p>
  <p id="a5r">“世尊，<a id="a-5s"></a>人有二种：<a id="a-5t"></a>一者、<a id="a-5u"></a>见行，<a id="a-5v"></a>二者、<a id="a-5w"></a>爱行。<a id="a-5x"></a>见行之人多修慈悲，<a id="a-5y"></a>爱行之人多修喜舍。<a id="a-5z"></a>是故应二，<a id="a-60"></a>不应有四。</p>
  <p id="a61">“世尊，<a id="a-62"></a>夫无量者名曰无边，<a id="a-63"></a>边不可得故名无量。<a id="a-64"></a>若无量者，<a id="a-65"></a>则应是一，<a id="a-66"></a>不应言四。<a id="a-67"></a>若言四者，<a id="a-68"></a>何得无量？<a id="a-69"></a>是故应一，<a id="a-6A"></a>不应四也。<a id="a-6B"></a>”</p>
  <p id="a6C">佛告迦葉：<a id="a-6D"></a>“善男子，<a id="a-6E"></a>诸佛如来为诸众生所宣法要，<a id="a-6F"></a>其言秘密，<a id="a-6G"></a>难可了知。<a id="a-6H"></a>或为众生说一因缘，<a id="a-6I"></a>如说何等为一因缘？<a id="a-6J"></a>所谓一切有为之法。<a id="a-6K"></a>善男子，<a id="a-6L"></a>或说二种，<a id="a-6M"></a>因之与果。<a id="a-6N"></a>或说三种，<a id="a-6O"></a>烦恼、<a id="a-6P"></a>业、<a id="a-6Q"></a>苦。<a id="a-6R"></a>或说四种，<a id="a-6S"></a>无明、<a id="a-6T"></a>诸行、<a id="a-6U"></a>生与老死。<a id="a-6V"></a>或说五种，<a id="a-6W"></a>所谓受、<a id="a-6X"></a>爱、<a id="a-6Y"></a>取、<a id="a-6Z"></a>有及生。<a id="a-6a"></a>或说六种，<a id="a-6b"></a>三世因果。<a id="a-6c"></a>或说七种，<a id="a-6d"></a>谓识、<a id="a-6e"></a>名色、<a id="a-6f"></a>六入、<a id="a-6g"></a>触、<a id="a-6h"></a>受及以爱、<a id="a-6i"></a>取。<a id="a-6j"></a>或说八种，<a id="a-6k"></a>除无明、<a id="a-6l"></a>行及生、<a id="a-6m"></a>老死，<a id="a-6n"></a>其余八事。<a id="a-6o"></a>或说九种，<a id="a-6p"></a>如城经中，<a id="a-6q"></a>除无明、<a id="a-6r"></a>行、<a id="a-6s"></a>识，<a id="a-6t"></a>其余九事。<a id="a-6u"></a>或说十一，<a id="a-6v"></a>如为萨遮尼揵子说，<a id="a-6w"></a>除生一法，<a id="a-6x"></a>其余十一。<a id="a-6y"></a>或时具说十二因缘，<a id="a-6z"></a>如王舍城为迦葉等具说十二无明乃至生、<a id="a-70"></a>老病死。<a id="a-71"></a>善男子，<a id="a-72"></a>如一因缘，<a id="a-73"></a>为众生故种种分别，<a id="a-74"></a>无量心法亦复如是。<a id="a-75"></a>善男子，<a id="a-76"></a>以是义故，<a id="a-77"></a>于诸如来深秘行处不应生疑。</p>
  <p id="a78">“善男子，<a id="a-79"></a>如来世尊有大方便，<a id="a-7A"></a>无常说常，<a id="a-7B"></a>常说无常；<a id="a-7C"></a>说乐为苦，<a id="a-7D"></a>说苦为乐；<a id="a-7E"></a>不净说净，<a id="a-7F"></a>净说不净；<a id="a-7G"></a>我说无我，<a id="a-7H"></a>无我说我；<a id="a-7I"></a>于非众生说为众生，<a id="a-7J"></a>于实众生说非众生；<a id="a-7K"></a>非物说物，<a id="a-7L"></a>物说非物；<a id="a-7M"></a>非实说实，<a id="a-7N"></a>实说非实；<a id="a-7O"></a>非境说境，<a id="a-7P"></a>境说非境；<a id="a-7Q"></a>非生说生，<a id="a-7R"></a>生说非生；<a id="a-7S"></a>乃至无明说明，<a id="a-7T"></a>明说无明；<a id="a-7U"></a>色说非色，<a id="a-7V"></a>非色说色；<a id="a-7W"></a>非道说道，<a id="a-7X"></a>道说非道。<a id="a-7Y"></a>善男子，<a id="a-7Z"></a>如来以是无量方便为调众生，<a id="a-7a"></a>岂虚妄耶？<a id="a-7b"></a>善男子，<a id="a-7c"></a>或有众生贪于财货，<a id="a-7d"></a>我于其人自化其身作转轮王，<a id="a-7e"></a>于无量岁随其所须种种供给，<a id="a-7f"></a>然后教化令其安住阿耨多罗三藐三菩提。<a id="a-7g"></a>若有众生贪著五欲，<a id="a-7h"></a>于无量岁以妙五欲充足其情，<a id="a-7i"></a>然后劝化令其安住阿耨多罗三藐三菩提。<a id="a-7j"></a>若有众生荣豪自贵，<a id="a-7k"></a>我于其人无量岁中为作仆使，<a id="a-7l"></a>趋走给侍得其心已，<a id="a-7m"></a>即复劝化令其安住阿耨多罗三藐三菩提。<a id="a-7n"></a>若有众生性悷，<a id="a-7o"></a>自是须人呵谏，<a id="a-7p"></a>我于无量百千岁中教诃敦喻令其心调，<a id="a-7q"></a>然后复劝令其安住阿耨多罗三藐三菩提。<a id="a-7r"></a>善男子，<a id="a-7s"></a>如来如是于无量岁以种种方便，<a id="a-7t"></a>令诸众生安住阿耨多罗三藐三菩提，<a id="a-7u"></a>岂虚妄耶？<a id="a-7v"></a>诸佛如来虽处众恶，<a id="a-7w"></a>无所染污犹如莲华。</p>
  <p id="a7x">“善男子，<a id="a-7y"></a>应如是知四无量义。<a id="a-7z"></a>善男子，<a id="a-80"></a>是无量心体性有四，<a id="a-81"></a>若有修行，<a id="a-82"></a>生大梵处。<a id="a-83"></a>善男子，<a id="a-84"></a>如是无量伴侣有四，<a id="a-85"></a>是故名四。<a id="a-86"></a>夫修慈者能断贪欲，<a id="a-87"></a>修悲心者能断瞋恚，<a id="a-88"></a>修喜心者能断不乐，<a id="a-89"></a>修舍心者能断贪欲瞋恚众生。<a id="a-8A"></a>善男子，<a id="a-8B"></a>以是义故得名为四，<a id="a-8C"></a>非一二三。<a id="a-8D"></a>善男子，<a id="a-8E"></a>如汝所言，<a id="a-8F"></a>慈能断瞋，<a id="a-8G"></a>悲亦如是，<a id="a-8H"></a>应说三者，<a id="a-8I"></a>汝今不应作如是难。<a id="a-8J"></a>何以故？<a id="a-8K"></a>善男子，<a id="a-8L"></a>恚有二种：<a id="a-8M"></a>一、<a id="a-8N"></a>能夺命，<a id="a-8O"></a>二、<a id="a-8P"></a>能鞭挞。<a id="a-8Q"></a>修慈则能断彼夺命，<a id="a-8R"></a>修悲能除彼鞭挞者。<a id="a-8S"></a>善男子，<a id="a-8T"></a>以是义故，<a id="a-8U"></a>岂非四耶？<a id="a-8V"></a>复次，<a id="a-8W"></a>瞋有二种：<a id="a-8X"></a>一、<a id="a-8Y"></a>瞋众生，<a id="a-8Z"></a>二、<a id="a-8a"></a>瞋非众生。<a id="a-8b"></a>修慈心者断瞋众生，<a id="a-8c"></a>修悲心者断瞋非众生。<a id="a-8d"></a>复次，<a id="a-8e"></a>瞋有二种：<a id="a-8f"></a>一、<a id="a-8g"></a>有因缘，<a id="a-8h"></a>二、<a id="a-8i"></a>无因缘。<a id="a-8j"></a>修慈心者断有因缘，<a id="a-8k"></a>修悲心者断无因缘。<a id="a-8l"></a>复次，<a id="a-8m"></a>瞋有二种：<a id="a-8n"></a>一者、<a id="a-8o"></a>久于过去修习，<a id="a-8p"></a>二者、<a id="a-8q"></a>于今现在修习。<a id="a-8r"></a>修慈心者能断过去，<a id="a-8s"></a>修悲心者断于现在。<a id="a-8t"></a>复次，<a id="a-8u"></a>瞋有二种：<a id="a-8v"></a>一、<a id="a-8w"></a>瞋圣人，<a id="a-8x"></a>二、<a id="a-8y"></a>瞋凡夫。<a id="a-8z"></a>修慈心者断瞋圣人，<a id="a-90"></a>修悲心者断瞋凡夫。<a id="a-91"></a>复次，<a id="a-92"></a>瞋有二种：<a id="a-93"></a>一上、<a id="a-94"></a>二中。<a id="a-95"></a>修慈断上，<a id="a-96"></a>修悲断中。<a id="a-97"></a>善男子，<a id="a-98"></a>以是义故则名为四，<a id="a-99"></a>何得难言应三非四？<a id="a-9A"></a>是故，<a id="a-9B"></a>迦葉，<a id="a-9C"></a>是无量心伴侣相对分别为四。<a id="a-9D"></a>复以器故，<a id="a-9E"></a>应名为四。<a id="a-9F"></a>器若有慈，<a id="a-9G"></a>则不得有悲喜舍心，<a id="a-9H"></a>以是义故，<a id="a-9I"></a>应四无减。<a id="a-9J"></a>善男子，<a id="a-9K"></a>以行分别故应有四，<a id="a-9L"></a>若行慈时，<a id="a-9M"></a>无悲喜舍，<a id="a-9N"></a>是故有四。</p>
  <p id="a9O">“善男子，<a id="a-9P"></a>以无量故亦得名四。<a id="a-9Q"></a>夫无量者则有四种，<a id="a-9R"></a>有无量心有缘非自在，<a id="a-9S"></a>有无量心自在非缘，<a id="a-9T"></a>有无量心亦缘亦自在，<a id="a-9U"></a>有无量心非缘非自在。<a id="a-9V"></a>何等无量有缘非自在？<a id="a-9W"></a>缘于无量无边众生，<a id="a-9X"></a>而不能得自在三昧，<a id="a-9Y"></a>虽得不定或得或失。<a id="a-9Z"></a>何等无量自在非缘？<a id="a-9a"></a>如缘父母、<a id="a-9b"></a>兄弟、<a id="a-9c"></a>姊妹欲令安乐，<a id="a-9d"></a>非无量缘。<a id="a-9e"></a>何等无量亦缘亦自在？<a id="a-9f"></a>谓诸佛菩萨。<a id="a-9g"></a>何等无量非缘非自在？<a id="a-9h"></a>声闻、<a id="a-9i"></a>缘觉不能广缘无量众生，<a id="a-9j"></a>亦非自在。<a id="a-9k"></a>善男子，<a id="a-9l"></a>以是义故名四无量，<a id="a-9m"></a>非诸声闻、<a id="a-9n"></a>缘觉所知，<a id="a-9o"></a>乃是诸佛如来境界。<a id="a-9p"></a>善男子，<a id="a-9q"></a>如是四事，<a id="a-9r"></a>声闻、<a id="a-9s"></a>缘觉虽名无量，<a id="a-9t"></a>少不足言；<a id="a-9u"></a>诸佛、<a id="a-9v"></a>菩萨则得名为无量无边。<a id="a-9w"></a>”</p>
  <p id="a9x">迦葉菩萨白佛言：<a id="a-9y"></a>“世尊，<a id="a-9z"></a>如是，<a id="a-A0"></a>如是，<a id="a-A1"></a>实如圣教。<a id="a-A2"></a>诸佛如来所有境界，<a id="a-A3"></a>非诸声闻、<a id="a-A4"></a>缘觉所及。<a id="a-A5"></a>世尊，<a id="a-A6"></a>颇有菩萨，<a id="a-A7"></a>住于大乘大般涅槃得慈悲心，<a id="a-A8"></a>非是大慈大悲心不？<a id="a-A9"></a>”</p>
  <p id="aAA">佛言：<a id="a-AB"></a>“有。<a id="a-AC"></a>善男子，<a id="a-AD"></a>菩萨若于诸众生中三品分别：<a id="a-AE"></a>一者、<a id="a-AF"></a>亲人，<a id="a-AG"></a>二者、<a id="a-AH"></a>怨憎，<a id="a-AI"></a>三者、<a id="a-AJ"></a>中人。<a id="a-AK"></a>于亲人中复作三品，<a id="a-AL"></a>谓上中下，<a id="a-AM"></a>怨憎亦尔。<a id="a-AN"></a>是菩萨摩诃萨于上亲中与增上乐，<a id="a-AO"></a>于中下亲亦复平等与增上乐；<a id="a-AP"></a>于上怨中与少分乐，<a id="a-AQ"></a>于中怨所与中品乐，<a id="a-AR"></a>于下怨中与增上乐。<a id="a-AS"></a>菩萨如是转增修习，<a id="a-AT"></a>于上怨中与中品乐，<a id="a-AU"></a>于中下怨等与增上乐；<a id="a-AV"></a>转复修习于上中下等与上乐，<a id="a-AW"></a>若上怨中与上乐者，<a id="a-AX"></a>尔时得名慈心成就。<a id="a-AY"></a>菩萨尔时，<a id="a-AZ"></a>于父母所及上怨中，<a id="a-Aa"></a>得平等心无有差别。<a id="a-Ab"></a>善男子，<a id="a-Ac"></a>是名得慈，<a id="a-Ad"></a>非大慈也。<a id="a-Ae"></a>”</p>
  <p id="aAf">“世尊，<a id="a-Ag"></a>何缘菩萨得如是慈，<a id="a-Ah"></a>犹故不得名为大慈？<a id="a-Ai"></a>”</p>
  <p id="aAj">“善男子，<a id="a-Ak"></a>以难成故不名大慈。<a id="a-Al"></a>何以故？<a id="a-Am"></a>久于过去无量劫中，<a id="a-An"></a>多集烦恼，<a id="a-Ao"></a>未修善法，<a id="a-Ap"></a>是故不能于一日中调伏其心。<a id="a-Aq"></a>善男子，<a id="a-Ar"></a>譬如豌豆干时，<a id="a-As"></a>锥刺终不可著；<a id="a-At"></a>烦恼坚硬亦复如是，<a id="a-Au"></a>虽一日夜系心不散，<a id="a-Av"></a>难可调伏。<a id="a-Aw"></a>又如家犬不畏于人，<a id="a-Ax"></a>山林野鹿见人怖走；<a id="a-Ay"></a>瞋恚难去如守家狗，<a id="a-Az"></a>慈心易失如彼野鹿，<a id="a-B0"></a>是故此心难可调伏，<a id="a-B1"></a>以是义故，<a id="a-B2"></a>不名大慈。<a id="a-B3"></a>复次，<a id="a-B4"></a>善男子，<a id="a-B5"></a>譬如画石，<a id="a-B6"></a>其文常在，<a id="a-B7"></a>画水速灭，<a id="a-B8"></a>势不久住；<a id="a-B9"></a>瞋如画石，<a id="a-BA"></a>诸善根本如彼画水，<a id="a-BB"></a>是故此心难得调伏。<a id="a-BC"></a>如大火聚，<a id="a-BD"></a>其明久住，<a id="a-BE"></a>电光之明不得暂停；<a id="a-BF"></a>瞋如火聚，<a id="a-BG"></a>慈如电明，<a id="a-BH"></a>是故此心难得调伏，<a id="a-BI"></a>以是义故，<a id="a-BJ"></a>不名大慈。</p>
  <p id="aBK">“善男子，<a id="a-BL"></a>菩萨摩诃萨住于初地，<a id="a-BM"></a>名曰大慈。<a id="a-BN"></a>何以故？<a id="a-BO"></a>善男子，<a id="a-BP"></a>最极恶者，<a id="a-BQ"></a>名一阐提。<a id="a-BR"></a>初住菩萨修大慈时，<a id="a-BS"></a>于一阐提心无差别，<a id="a-BT"></a>不见其过故不生瞋，<a id="a-BU"></a>以是义故，<a id="a-BV"></a>得名大慈。<a id="a-BW"></a>善男子，<a id="a-BX"></a>为诸众生除无利益，<a id="a-BY"></a>是名大慈。<a id="a-BZ"></a>欲与众生无量利乐，<a id="a-Ba"></a>是名大悲。<a id="a-Bb"></a>于诸众生心生欢喜，<a id="a-Bc"></a>是名大喜。<a id="a-Bd"></a>无所拥护，<a id="a-Be"></a>名为大舍；<a id="a-Bf"></a>若不见我法相己身，<a id="a-Bg"></a>见一切法平等无二，<a id="a-Bh"></a>是名大舍；<a id="a-Bi"></a>自舍己乐施与他人，<a id="a-Bj"></a>是名大舍。</p>
  <p id="aBk">“善男子，<a id="a-Bl"></a>唯四无量能令菩萨增长具足六波罗蜜，<a id="a-Bm"></a>其余诸行不必能尔。<a id="a-Bn"></a>善男子，<a id="a-Bo"></a>菩萨摩诃萨先得世间四无量心，<a id="a-Bp"></a>然后乃发阿耨多罗三藐三菩提心，<a id="a-Bq"></a>次第方得出世间者。<a id="a-Br"></a>善男子，<a id="a-Bs"></a>因世无量，<a id="a-Bt"></a>得出世无量，<a id="a-Bu"></a>以是义故，<a id="a-Bv"></a>名大无量。<a id="a-Bw"></a>”</p>
  <p id="aBx">迦葉菩萨白佛言：<a id="a-By"></a>“世尊，<a id="a-Bz"></a>除无利益与利乐者，<a id="a-C0"></a>实无所为。<a id="a-C1"></a>如是思惟即是虚观，<a id="a-C2"></a>无有实利。<a id="a-C3"></a>世尊，<a id="a-C4"></a>譬如比丘观不净时，<a id="a-C5"></a>见所著衣悉是皮相而实非皮，<a id="a-C6"></a>所可食啖皆作虫相而实非虫，<a id="a-C7"></a>观大豆羹作下汁想而实非粪，<a id="a-C8"></a>观所食酪犹如髓脑而实非脑，<a id="a-C9"></a>观骨碎末犹如麨相而实非麨；<a id="a-CA"></a>四无量心亦复如是，<a id="a-CB"></a>不能真实利益众生令其得乐，<a id="a-CC"></a>虽口发言与众生乐而实不得，<a id="a-CD"></a>如是之观非虚妄耶？</p>
  <p id="aCE">“世尊，<a id="a-CF"></a>若非虚妄实与乐者，<a id="a-CG"></a>而诸众生何故不以诸佛菩萨威德力故一切受乐？<a id="a-CH"></a>若当真实不得乐者，<a id="a-CI"></a>如佛所说：<a id="a-CJ"></a>‘我念往昔独修慈心，<a id="a-CK"></a>经此劫世七返成坏不来此生。<a id="a-CL"></a>世界成时生梵天中，<a id="a-CM"></a>世界坏时生光音天。<a id="a-CN"></a>若生梵天，<a id="a-CO"></a>力势自在无能摧伏，<a id="a-CP"></a>于千梵中最胜最上，<a id="a-CQ"></a>名大梵王，<a id="a-CR"></a>有诸众生皆于我所生最上想。<a id="a-CS"></a>三十六返作忉利王释提桓因，<a id="a-CT"></a>无量百千作转轮王。<a id="a-CU"></a>’独修慈心乃得如是人天果报。<a id="a-CV"></a>若不实者，<a id="a-CW"></a>云何得与此义相应？<a id="a-CX"></a>”</p>
  <p id="aCY">佛言：<a id="a-CZ"></a>“善哉！<a id="a-Ca"></a>善哉！<a id="a-Cb"></a>善男子，<a id="a-Cc"></a>汝真勇猛，<a id="a-Cd"></a>无所畏惧。<a id="a-Ce"></a>”即为迦葉而说偈言：</p>
  <p id="aCf">“若于一众生，<a id="a-Cg"></a> 不生瞋恚心，</p>
  <p id="aCh">而愿与彼乐，<a id="a-Ci"></a> 是名为慈善。</p>
  <p id="aCj">一切众生中，<a id="a-Ck"></a> 若起于悲心，</p>
  <p id="aCl">是名圣种性，<a id="a-Cm"></a> 得福报无量。</p>
  <p id="aCn">设使五通仙，<a id="a-Co"></a> 悉满此大地，</p>
  <p id="aCp">有大自在主，<a id="a-Cq"></a> 奉施其所安，</p>
  <p id="aCr">象马种种物，<a id="a-Cs"></a> 所得福报果，</p>
  <p id="aCt">不及修一慈，<a id="a-Cu"></a> 十六分中一。</p>
  <p id="aCv">“善男子，<a id="a-Cw"></a>夫修慈者，<a id="a-Cx"></a>实非妄想，<a id="a-Cy"></a>谛是真实。<a id="a-Cz"></a>若是声闻、<a id="a-D0"></a>缘觉之慈，<a id="a-D1"></a>是名虚妄。<a id="a-D2"></a>诸佛菩萨真实不虚。<a id="a-D3"></a>云何知耶？<a id="a-D4"></a>善男子，<a id="a-D5"></a>菩萨摩诃萨修行如是大涅槃者，<a id="a-D6"></a>观土为金、<a id="a-D7"></a>观金为土，<a id="a-D8"></a>地作水相、<a id="a-D9"></a>水作地相，<a id="a-DA"></a>水作火相、<a id="a-DB"></a>火作水相，<a id="a-DC"></a>地作风相、<a id="a-DD"></a>风作地相，<a id="a-DE"></a>随意成就，<a id="a-DF"></a>无有虚妄；<a id="a-DG"></a>观实众生为非众生，<a id="a-DH"></a>观非众生为实众生，<a id="a-DI"></a>悉随意成，<a id="a-DJ"></a>无有虚妄。<a id="a-DK"></a>善男子，<a id="a-DL"></a>当知菩萨四无量心，<a id="a-DM"></a>是实思惟，<a id="a-DN"></a>非不真实。</p>
  <p id="aDO">“复次，<a id="a-DP"></a>善男子，<a id="a-DQ"></a>云何名为真实思惟？<a id="a-DR"></a>谓能断除诸烦恼故。<a id="a-DS"></a>善男子，<a id="a-DT"></a>夫修慈者能断贪欲，<a id="a-DU"></a>修悲心者能断瞋恚，<a id="a-DV"></a>修喜心者能断不乐，<a id="a-DW"></a>修舍心者能断贪恚及众生相，<a id="a-DX"></a>以是故名真实思惟。</p>
  <p id="aDY">“复次，<a id="a-DZ"></a>善男子，<a id="a-Da"></a>菩萨摩诃萨四无量心，<a id="a-Db"></a>能为一切诸善根本。<a id="a-Dc"></a>善男子，<a id="a-Dd"></a>菩萨摩诃萨若不得见贫穷众生，<a id="a-De"></a>无缘生慈；<a id="a-Df"></a>若不生慈，<a id="a-Dg"></a>则不能起惠施之心，<a id="a-Dh"></a>以施因缘，<a id="a-Di"></a>令诸众生得安隐乐，<a id="a-Dj"></a>所谓食饮、<a id="a-Dk"></a>车乘、<a id="a-Dl"></a>衣服、<a id="a-Dm"></a>华香、<a id="a-Dn"></a>床卧、<a id="a-Do"></a>舍宅、<a id="a-Dp"></a>灯明。<a id="a-Dq"></a>如是施时，<a id="a-Dr"></a>心无系缚，<a id="a-Ds"></a>不生贪著，<a id="a-Dt"></a>必定回向阿耨多罗三藐三菩提。<a id="a-Du"></a>其心尔时，<a id="a-Dv"></a>无所依止，<a id="a-Dw"></a>妄想永断，<a id="a-Dx"></a>不为怖畏、<a id="a-Dy"></a>名称、<a id="a-Dz"></a>利养，<a id="a-E0"></a>不求人天所受快乐，<a id="a-E1"></a>不生憍慢，<a id="a-E2"></a>不望返报，<a id="a-E3"></a>不为他诳故行布施，<a id="a-E4"></a>不求富贵。<a id="a-E5"></a>凡行施时，<a id="a-E6"></a>不见受者、<a id="a-E7"></a>持戒破戒、<a id="a-E8"></a>是田非田、<a id="a-E9"></a>此是知识此非知识。<a id="a-EA"></a>施时不见是器非器，<a id="a-EB"></a>不择日时、<a id="a-EC"></a>是处非处，<a id="a-ED"></a>亦复不计饥馑丰乐，<a id="a-EE"></a>不见因果、<a id="a-EF"></a>此是众生此非众生、<a id="a-EG"></a>是福非福。<a id="a-EH"></a>虽复不见施者、<a id="a-EI"></a>受者及以财物，<a id="a-EJ"></a>乃至不见断及果报，<a id="a-EK"></a>而常行施无有断绝。<a id="a-EL"></a>善男子，<a id="a-EM"></a>菩萨若见持戒破戒乃至果报，<a id="a-EN"></a>终不能施；<a id="a-EO"></a>若不布施，<a id="a-EP"></a>则不具足檀波罗蜜；<a id="a-EQ"></a>若不具足檀波罗蜜，<a id="a-ER"></a>则不能成阿耨多罗三藐三菩提。</p>
  <p id="aES">“善男子，<a id="a-ET"></a>譬如有人身被毒箭，<a id="a-EU"></a>其人眷属欲令安隐，<a id="a-EV"></a>为除毒故，<a id="a-EW"></a>即命良医而为拔箭。<a id="a-EX"></a>彼人方言：<a id="a-EY"></a>‘且待莫触！<a id="a-EZ"></a>我今当观，<a id="a-Ea"></a>如是毒箭从何方来？<a id="a-Eb"></a>谁之所射？<a id="a-Ec"></a>为是刹利、<a id="a-Ed"></a>婆罗门、<a id="a-Ee"></a>毗舍、<a id="a-Ef"></a>首陀？<a id="a-Eg"></a>’复更作念：<a id="a-Eh"></a>‘是何木耶？<a id="a-Ei"></a>竹耶？<a id="a-Ej"></a>柳耶？<a id="a-Ek"></a>其镞铁者何冶所出？<a id="a-El"></a>刚耶？<a id="a-Em"></a>柔耶？<a id="a-En"></a>其毛羽者是何鸟翼？<a id="a-Eo"></a>鸟鸱鹫耶？<a id="a-Ep"></a>所有毒者，<a id="a-Eq"></a>为从作生？<a id="a-Er"></a>自然而有？<a id="a-Es"></a>为是人毒？<a id="a-Et"></a>为蛇毒耶？<a id="a-Eu"></a>’如是痴人竟未能知，<a id="a-Ev"></a>寻便命终。<a id="a-Ew"></a>善男子，<a id="a-Ex"></a>菩萨亦尔，<a id="a-Ey"></a>若行施时分别受者、<a id="a-Ez"></a>持戒破戒乃至果报，<a id="a-F0"></a>终不能施；<a id="a-F1"></a>若不能施，<a id="a-F2"></a>则不具足檀波罗蜜；<a id="a-F3"></a>若不具足檀波罗蜜，<a id="a-F4"></a>则不能成阿耨多罗三藐三菩提。</p>
  <p id="aF5">“善男子，<a id="a-F6"></a>菩萨摩诃萨行布施时，<a id="a-F7"></a>于诸众生慈心平等犹如子想。<a id="a-F8"></a>又行施时，<a id="a-F9"></a>于诸众生起悲愍心，<a id="a-FA"></a>譬如父母瞻视病子；<a id="a-FB"></a>行施之时，<a id="a-FC"></a>其心欢喜，<a id="a-FD"></a>犹如父母见子病愈；<a id="a-FE"></a>既施之后，<a id="a-FF"></a>其心放舍，<a id="a-FG"></a>犹如父母见子长大能自存活。<a id="a-FH"></a>是菩萨摩诃萨于慈心中布施食时，<a id="a-FI"></a>常作是愿：<a id="a-FJ"></a>‘我今所施，<a id="a-FK"></a>悉与一切众生共之。<a id="a-FL"></a>以是因缘，<a id="a-FM"></a>令诸众生得大智食，<a id="a-FN"></a>勤进回向无上大乘。<a id="a-FO"></a>愿诸众生得善智食，<a id="a-FP"></a>不求声闻、<a id="a-FQ"></a>缘觉之食。<a id="a-FR"></a>愿诸众生得法喜食，<a id="a-FS"></a>不求爱食。<a id="a-FT"></a>愿诸众生悉得般若波罗蜜食，<a id="a-FU"></a>皆令充满摄取无碍增上善根。<a id="a-FV"></a>愿诸众生悟解空相，<a id="a-FW"></a>得无碍身犹如虚空。<a id="a-FX"></a>愿诸众生常为受者，<a id="a-FY"></a>怜愍一切为众福田。<a id="a-FZ"></a>’善男子，<a id="a-Fa"></a>菩萨摩诃萨修慈心时，<a id="a-Fb"></a>凡所施食应当坚发如是等愿。</p>
  <p id="aFc">“复次，<a id="a-Fd"></a>善男子，<a id="a-Fe"></a>菩萨摩诃萨于慈心中布施浆时，<a id="a-Ff"></a>当作是愿：<a id="a-Fg"></a>‘我今所施，<a id="a-Fh"></a>悉与一切众生共之。<a id="a-Fi"></a>以是因缘，<a id="a-Fj"></a>令诸众生趣大乘河，<a id="a-Fk"></a>饮八味水，<a id="a-Fl"></a>速涉无上菩提之道，<a id="a-Fm"></a>离于声闻、<a id="a-Fn"></a>缘觉枯竭，<a id="a-Fo"></a>渴仰志求无上佛乘，<a id="a-Fp"></a>断烦恼渴渴仰法味，<a id="a-Fq"></a>离生死爱爱乐大乘，<a id="a-Fr"></a>大般涅槃具足法身，<a id="a-Fs"></a>得诸三昧，<a id="a-Ft"></a>入于甚深智慧大海。<a id="a-Fu"></a>愿诸众生得甘露味，<a id="a-Fv"></a>菩提出世，<a id="a-Fw"></a>离欲寂静，<a id="a-Fx"></a>如是诸味。<a id="a-Fy"></a>愿诸众生具足无量百千法味，<a id="a-Fz"></a>具法味已得见佛性，<a id="a-G0"></a>见佛性已能雨法雨，<a id="a-G1"></a>雨法雨已佛性遍覆犹如虚空。<a id="a-G2"></a>复令其余无量众生得一法味，<a id="a-G3"></a>所谓大乘，<a id="a-G4"></a>非诸声闻、<a id="a-G5"></a>辟支佛味。<a id="a-G6"></a>愿诸众生得一甜味，<a id="a-G7"></a>无有六种差别之味。<a id="a-G8"></a>愿诸众生唯求法味、<a id="a-G9"></a>无碍佛法所行之味，<a id="a-GA"></a>不求余味。<a id="a-GB"></a>’善男子，<a id="a-GC"></a>菩萨摩诃萨于慈心中布施浆时，<a id="a-GD"></a>应当坚发如是等愿。</p>
  <p id="aGE">“复次，<a id="a-GF"></a>善男子，<a id="a-GG"></a>菩萨摩诃萨于慈心中施车乘时，<a id="a-GH"></a>应作是愿：<a id="a-GI"></a>‘我今所施，<a id="a-GJ"></a>悉与一切众生共之。<a id="a-GK"></a>以是因缘，<a id="a-GL"></a>普令众生成于大乘，<a id="a-GM"></a>得住大乘、<a id="a-GN"></a>不退于乘、<a id="a-GO"></a>不动转乘、<a id="a-GP"></a>金刚座乘、<a id="a-GQ"></a>不求声闻辟支佛乘、<a id="a-GR"></a>向于佛乘、<a id="a-GS"></a>无能伏乘、<a id="a-GT"></a>无羸乏乘、<a id="a-GU"></a>不退没乘、<a id="a-GV"></a>无上乘、<a id="a-GW"></a>十力乘、<a id="a-GX"></a>大功德乘、<a id="a-GY"></a>未曾有乘、<a id="a-GZ"></a>希有乘、<a id="a-Ga"></a>难得乘、<a id="a-Gb"></a>无边乘、<a id="a-Gc"></a>知一切乘。<a id="a-Gd"></a>’善男子，<a id="a-Ge"></a>菩萨摩诃萨于慈心中施车乘时，<a id="a-Gf"></a>常应如是坚发誓愿。</p>
  <p id="aGg">“复次，<a id="a-Gh"></a>善男子，<a id="a-Gi"></a>菩萨摩诃萨于慈心中布施衣时，<a id="a-Gj"></a>当作是愿：<a id="a-Gk"></a>‘我今所施，<a id="a-Gl"></a>悉与一切众生共之。<a id="a-Gm"></a>以是因缘，<a id="a-Gn"></a>令诸众生得惭愧衣、<a id="a-Go"></a>法界覆身裂诸见衣，<a id="a-Gp"></a>衣服离身一尺六寸，<a id="a-Gq"></a>得金色身，<a id="a-Gr"></a>所受诸触柔软无碍，<a id="a-Gs"></a>光色润泽，<a id="a-Gt"></a>皮肤细软，<a id="a-Gu"></a>常光无量，<a id="a-Gv"></a>无色离色。<a id="a-Gw"></a>愿诸众生皆悉普得无色之身，<a id="a-Gx"></a>过一切色，<a id="a-Gy"></a>得入无色，<a id="a-Gz"></a>大般涅槃。<a id="a-H0"></a>’善男子，<a id="a-H1"></a>菩萨摩诃萨布施衣时，<a id="a-H2"></a>应当如是坚发誓愿。</p>
  <p id="aH3">“复次，<a id="a-H4"></a>善男子，<a id="a-H5"></a>菩萨摩诃萨于修慈中，<a id="a-H6"></a>布施华香、<a id="a-H7"></a>涂香、<a id="a-H8"></a>末香、<a id="a-H9"></a>诸杂香时，<a id="a-HA"></a>应作是愿：<a id="a-HB"></a>‘我今所施，<a id="a-HC"></a>悉与一切众生共之。<a id="a-HD"></a>以是因缘，<a id="a-HE"></a>令诸众生一切皆得佛华三昧，<a id="a-HF"></a>七觉妙鬘系其首顶。<a id="a-HG"></a>愿诸众生形如满月，<a id="a-HH"></a>所见诸色微妙第一。<a id="a-HI"></a>愿诸众生皆成一相，<a id="a-HJ"></a>百福庄严。<a id="a-HK"></a>愿诸众生随意得见可意之色。<a id="a-HL"></a>愿诸众生常遇善友，<a id="a-HM"></a>得无碍香，<a id="a-HN"></a>离诸臭秽。<a id="a-HO"></a>愿诸众生具诸善根无上珍宝。<a id="a-HP"></a>愿诸众生相视和悦无有忧苦，<a id="a-HQ"></a>众善各备不相忧念。<a id="a-HR"></a>愿诸众生戒香具足。<a id="a-HS"></a>愿诸众生持无碍戒，<a id="a-HT"></a>香气馚馥充满十方。<a id="a-HU"></a>愿诸众生得坚牢戒、<a id="a-HV"></a>无悔之戒、<a id="a-HW"></a>一切智戒，<a id="a-HX"></a>离诸破戒，<a id="a-HY"></a>悉得无戒、<a id="a-HZ"></a>未曾有戒、<a id="a-Ha"></a>无师戒、<a id="a-Hb"></a>无作戒、<a id="a-Hc"></a>无秽戒、<a id="a-Hd"></a>无污染戒、<a id="a-He"></a>竟已戒、<a id="a-Hf"></a>究竟戒，<a id="a-Hg"></a>得平等戒，<a id="a-Hh"></a>于香涂身及以斫刺等无憎爱。<a id="a-Hi"></a>愿诸众生得无上戒、<a id="a-Hj"></a>大乘之戒，<a id="a-Hk"></a>非小乘戒。<a id="a-Hl"></a>愿诸众生悉得具足尸波罗蜜，<a id="a-Hm"></a>犹如诸佛所成就戒。<a id="a-Hn"></a>愿诸众生悉为布施、<a id="a-Ho"></a>持戒、<a id="a-Hp"></a>忍辱、<a id="a-Hq"></a>精进、<a id="a-Hr"></a>禅、<a id="a-Hs"></a>智之所薰修。<a id="a-Ht"></a>愿诸众生悉得成于大般涅槃微妙莲华，<a id="a-Hu"></a>其华香气充满十方。<a id="a-Hv"></a>愿诸众生纯食大乘大般涅槃无上香馔，<a id="a-Hw"></a>犹蜂采华但取香味。<a id="a-Hx"></a>愿诸众生悉得成就无量功德所薰之身。<a id="a-Hy"></a>’善男子，<a id="a-Hz"></a>菩萨摩诃萨于慈心中施华香时，<a id="a-I0"></a>常当坚发如是誓愿。</p>
  <p id="aI1">“复次，<a id="a-I2"></a>善男子，<a id="a-I3"></a>菩萨摩诃萨于慈心中施床敷时，<a id="a-I4"></a>应作是愿：<a id="a-I5"></a>‘我今所施，<a id="a-I6"></a>悉与一切众生共之。<a id="a-I7"></a>以是因缘，<a id="a-I8"></a>令诸众生得天中天所卧之床，<a id="a-I9"></a>得大智慧坐四禅处，<a id="a-IA"></a>卧于菩萨所卧之床，<a id="a-IB"></a>不卧声闻、<a id="a-IC"></a>辟支佛床，<a id="a-ID"></a>离卧恶床。<a id="a-IE"></a>愿诸众生得安乐卧离生死床，<a id="a-IF"></a>成大涅槃师子卧床。<a id="a-IG"></a>愿诸众生坐此床已，<a id="a-IH"></a>复为其余无量众生示现神通师子游戏。<a id="a-II"></a>愿诸众生住此大乘大宫殿中，<a id="a-IJ"></a>为诸众生演说佛性。<a id="a-IK"></a>愿诸众生坐无上床，<a id="a-IL"></a>不为世法之所降伏。<a id="a-IM"></a>愿诸众生得忍辱床，<a id="a-IN"></a>离于生死饥馑冻饿。<a id="a-IO"></a>愿诸众生得无畏床，<a id="a-IP"></a>永离一切烦恼怨贼。<a id="a-IQ"></a>愿诸众生得清净床，<a id="a-IR"></a>专求无上正真之道。<a id="a-IS"></a>愿诸众生得善法床，<a id="a-IT"></a>常为善友之所拥护。<a id="a-IU"></a>愿诸众生得右胁卧床，<a id="a-IV"></a>依因诸佛所行之法。<a id="a-IW"></a>’善男子，<a id="a-IX"></a>菩萨摩诃萨于慈心中施床敷时，<a id="a-IY"></a>应当坚发如是誓愿。</p>
  <p id="aIZ">“复次，<a id="a-Ia"></a>善男子，<a id="a-Ib"></a>菩萨摩诃萨于慈心中施舍宅时，<a id="a-Ic"></a>当作是愿：<a id="a-Id"></a>‘我今所施，<a id="a-Ie"></a>悉与一切众生共之。<a id="a-If"></a>以是因缘，<a id="a-Ig"></a>令诸众生处大乘舍，<a id="a-Ih"></a>修行善友所行之行，<a id="a-Ii"></a>修大悲行、<a id="a-Ij"></a>六波罗蜜行、<a id="a-Ik"></a>大正觉行、<a id="a-Il"></a>一切菩萨所行、<a id="a-Im"></a>道行、<a id="a-In"></a>无边广大如虚空行。<a id="a-Io"></a>愿诸众生皆得正念，<a id="a-Ip"></a>远离恶念。<a id="a-Iq"></a>愿诸众生悉得安住常乐我净，<a id="a-Ir"></a>永离四倒。<a id="a-Is"></a>愿诸众生悉皆受持出世文字。<a id="a-It"></a>愿诸众生必为无上一切智器。<a id="a-Iu"></a>愿诸众生悉得入于甘露屋宅。<a id="a-Iv"></a>愿诸众生初中后心，<a id="a-Iw"></a>常入大乘涅槃屋宅。<a id="a-Ix"></a>愿诸众生于未来世常处菩萨所居宫殿。<a id="a-Iy"></a>’善男子，<a id="a-Iz"></a>菩萨摩诃萨于慈心中施舍宅时，<a id="a-J0"></a>常当坚发如是誓愿。</p>
  <p id="aJ1">“复次，<a id="a-J2"></a>善男子，<a id="a-J3"></a>菩萨摩诃萨于慈心中施灯明时，<a id="a-J4"></a>当作是愿：<a id="a-J5"></a>‘我今所施，<a id="a-J6"></a>悉与一切众生共之。<a id="a-J7"></a>以是因缘，<a id="a-J8"></a>令诸众生光明无量安住佛法。<a id="a-J9"></a>愿诸众生常得照明。<a id="a-JA"></a>愿诸众生得色微妙光泽第一。<a id="a-JB"></a>愿诸众生其目清净无诸翳网。<a id="a-JC"></a>愿诸众生得大智炬，<a id="a-JD"></a>善解无我、<a id="a-JE"></a>无众生相、<a id="a-JF"></a>无人、<a id="a-JG"></a>无命。<a id="a-JH"></a>愿诸众生皆得睹见清净佛性犹如虚空。<a id="a-JI"></a>愿诸众生肉眼清净，<a id="a-JJ"></a>彻见十方恒沙世界。<a id="a-JK"></a>愿诸众生得佛光明普照十方。<a id="a-JL"></a>愿诸众生得无碍眼，<a id="a-JM"></a>皆悉得见清净佛性。<a id="a-JN"></a>愿诸众生得大智明，<a id="a-JO"></a>破一切闇及一阐提。<a id="a-JP"></a>愿诸众生得无量光，<a id="a-JQ"></a>普照无量诸佛世界。<a id="a-JR"></a>愿诸众生燃大乘灯，<a id="a-JS"></a>离二乘灯。<a id="a-JT"></a>愿诸众生所得光明，<a id="a-JU"></a>灭无明闇，<a id="a-JV"></a>过于千日并照之功。<a id="a-JW"></a>愿诸众生得大光明，<a id="a-JX"></a>悉灭三千大千世界所有黑闇。<a id="a-JY"></a>愿诸众生具足五眼，<a id="a-JZ"></a>悟诸法相成无师觉。<a id="a-Ja"></a>愿诸众生无见无明。<a id="a-Jb"></a>愿诸众生悉得大乘大般涅槃微妙光明，<a id="a-Jc"></a>示悟众生真实佛性。<a id="a-Jd"></a>’善男子，<a id="a-Je"></a>菩萨摩诃萨于慈心中施灯明时，<a id="a-Jf"></a>常应勤发如是誓愿。</p>
  <p id="aJg">“善男子，<a id="a-Jh"></a>一切声闻、<a id="a-Ji"></a>缘觉、<a id="a-Jj"></a>菩萨、<a id="a-Jk"></a>诸佛如来所有善根，<a id="a-Jl"></a>慈为根本。<a id="a-Jm"></a>善男子，<a id="a-Jn"></a>菩萨摩诃萨修习慈心，<a id="a-Jo"></a>能生如是无量善根，<a id="a-Jp"></a>所谓不净、<a id="a-Jq"></a>出息入息、<a id="a-Jr"></a>无常生灭、<a id="a-Js"></a>四念处、<a id="a-Jt"></a>七方便、<a id="a-Ju"></a>三观处、<a id="a-Jv"></a>十二因缘、<a id="a-Jw"></a>无我等观、<a id="a-Jx"></a>暖法、<a id="a-Jy"></a>顶法、<a id="a-Jz"></a>忍法、<a id="a-K0"></a>世第一法、<a id="a-K1"></a>见道、<a id="a-K2"></a>修道、<a id="a-K3"></a>正、<a id="a-K4"></a>勤、<a id="a-K5"></a>如意、<a id="a-K6"></a>诸根、<a id="a-K7"></a>诸力、<a id="a-K8"></a>七菩提分、<a id="a-K9"></a>八道、<a id="a-KA"></a>四禅、<a id="a-KB"></a>四无量心、<a id="a-KC"></a>八解脱、<a id="a-KD"></a>八胜处、<a id="a-KE"></a>十一切入、<a id="a-KF"></a>空无相愿无诤三昧、<a id="a-KG"></a>知他心智及诸神通、<a id="a-KH"></a>知本际智、<a id="a-KI"></a>声闻智、<a id="a-KJ"></a>缘觉智、<a id="a-KK"></a>菩萨智、<a id="a-KL"></a>佛智。<a id="a-KM"></a>善男子，<a id="a-KN"></a>如是等法，<a id="a-KO"></a>慈为根本。<a id="a-KP"></a>善男子，<a id="a-KQ"></a>以是义故，<a id="a-KR"></a>慈是真实，<a id="a-KS"></a>非虚妄也。<a id="a-KT"></a>若有人问：<a id="a-KU"></a>‘谁是一切诸善根本？<a id="a-KV"></a>’当言慈是。<a id="a-KW"></a>以是义故，<a id="a-KX"></a>慈是真实，<a id="a-KY"></a>非虚妄也。</p>
  <p id="aKZ">“善男子，<a id="a-Ka"></a>能为善者名实思惟，<a id="a-Kb"></a>实思惟者即名为慈。<a id="a-Kc"></a>慈即如来，<a id="a-Kd"></a>慈即大乘；<a id="a-Ke"></a>大乘即慈，<a id="a-Kf"></a>慈即如来。</p>
  <p id="aKg">“善男子，<a id="a-Kh"></a>慈即菩提道，<a id="a-Ki"></a>菩提道即如来，<a id="a-Kj"></a>如来即慈。</p>
  <p id="aKk">“善男子，<a id="a-Kl"></a>慈即大梵，<a id="a-Km"></a>大梵即慈，<a id="a-Kn"></a>慈即如来。</p>
  <p id="aKo">“善男子，<a id="a-Kp"></a>慈者能为一切众生而作父母，<a id="a-Kq"></a>父母即慈，<a id="a-Kr"></a>慈即如来。</p>
  <p id="aKs">“善男子，<a id="a-Kt"></a>慈者乃是不可思议诸佛境界，<a id="a-Ku"></a>不可思议诸佛境界即是慈也，<a id="a-Kv"></a>当知慈者即是如来。</p>
  <p id="aKw">“善男子，<a id="a-Kx"></a>慈者即是众生佛性，<a id="a-Ky"></a>如是佛性久为烦恼之所覆蔽，<a id="a-Kz"></a>故令众生不得睹见。<a id="a-L0"></a>佛性即慈，<a id="a-L1"></a>慈即如来。</p>
  <p id="aL2">“善男子，<a id="a-L3"></a>慈即大空，<a id="a-L4"></a>大空即慈，<a id="a-L5"></a>慈即如来。</p>
  <p id="aL6">“善男子，<a id="a-L7"></a>慈即虚空，<a id="a-L8"></a>虚空即慈，<a id="a-L9"></a>慈即如来。</p>
  <p id="aLA">“善男子，<a id="a-LB"></a>慈即是常，<a id="a-LC"></a>常即是法，<a id="a-LD"></a>法即是僧，<a id="a-LE"></a>僧即是慈，<a id="a-LF"></a>慈即如来。</p>
  <p id="aLG">“善男子，<a id="a-LH"></a>慈即是乐，<a id="a-LI"></a>乐即是法，<a id="a-LJ"></a>法即是僧，<a id="a-LK"></a>僧即是慈，<a id="a-LL"></a>慈即如来。</p>
  <p id="aLM">“善男子，<a id="a-LN"></a>慈即是净，<a id="a-LO"></a>净即是法，<a id="a-LP"></a>法即是僧，<a id="a-LQ"></a>僧即是慈，<a id="a-LR"></a>慈即如来。</p>
  <p id="aLS">“善男子，<a id="a-LT"></a>慈即是我，<a id="a-LU"></a>我即是法，<a id="a-LV"></a>法即是僧，<a id="a-LW"></a>僧即是慈，<a id="a-LX"></a>慈即如来。</p>
  <p id="aLY">“善男子，<a id="a-LZ"></a>慈即甘露，<a id="a-La"></a>甘露即慈，<a id="a-Lb"></a>慈即佛性，<a id="a-Lc"></a>佛性即法，<a id="a-Ld"></a>法即是僧，<a id="a-Le"></a>僧即是慈，<a id="a-Lf"></a>慈即如来。</p>
  <p id="aLg">“善男子，<a id="a-Lh"></a>慈者即是一切菩萨无上之道，<a id="a-Li"></a>道即是慈，<a id="a-Lj"></a>慈即如来。</p>
  <p id="aLk">“善男子，<a id="a-Ll"></a>慈者即是诸佛世尊无量境界，<a id="a-Lm"></a>无量境界即是慈也，<a id="a-Ln"></a>当知是慈即是如来。</p>
  <p id="aLo">“善男子，<a id="a-Lp"></a>慈若无常，<a id="a-Lq"></a>无常即慈，<a id="a-Lr"></a>当知是慈是声闻慈。</p>
  <p id="aLs">“善男子，<a id="a-Lt"></a>慈若是苦，<a id="a-Lu"></a>苦即是慈，<a id="a-Lv"></a>当知是慈是声闻慈。</p>
  <p id="aLw">“善男子，<a id="a-Lx"></a>慈若不净，<a id="a-Ly"></a>不净即慈，<a id="a-Lz"></a>当知是慈是声闻慈。</p>
  <p id="aM0">“善男子，<a id="a-M1"></a>慈若无我，<a id="a-M2"></a>无我即慈，<a id="a-M3"></a>当知是慈是声闻慈。</p>
  <p id="aM4">“善男子，<a id="a-M5"></a>慈若妄想，<a id="a-M6"></a>妄想即慈，<a id="a-M7"></a>当知是慈是声闻慈。</p>
  <p id="aM8">“善男子，<a id="a-M9"></a>慈若不名檀波罗蜜非檀之慈，<a id="a-MA"></a>当知是慈是声闻慈，<a id="a-MB"></a>乃至般若波罗蜜亦复如是。</p>
  <p id="aMC">“善男子，<a id="a-MD"></a>慈若不能利益众生，<a id="a-ME"></a>如是之慈是声闻慈。</p>
  <p id="aMF">“善男子，<a id="a-MG"></a>慈若不入一相之道，<a id="a-MH"></a>当知是慈是声闻慈。</p>
  <p id="aMI">“善男子，<a id="a-MJ"></a>慈若不能觉了诸法，<a id="a-MK"></a>当知是慈是声闻慈。</p>
  <p id="aML">“善男子，<a id="a-MM"></a>慈若不能见如来性，<a id="a-MN"></a>当知是慈是声闻慈。</p>
  <p id="aMO">“善男子，<a id="a-MP"></a>慈若见法悉是有相，<a id="a-MQ"></a>当知是慈是声闻慈。</p>
  <p id="aMR">“善男子，<a id="a-MS"></a>慈若有漏，<a id="a-MT"></a>有漏慈者是声闻慈。</p>
  <p id="aMU">“善男子，<a id="a-MV"></a>慈若有为，<a id="a-MW"></a>有为之慈是声闻慈。</p>
  <p id="aMX">“善男子，<a id="a-MY"></a>慈若不能住于初住非初住慈，<a id="a-MZ"></a>当知即是声闻慈也。</p>
  <p id="aMa">“善男子，<a id="a-Mb"></a>慈若不能得佛十力、<a id="a-Mc"></a>四无所畏，<a id="a-Md"></a>当知是慈是声闻慈。</p>
  <p id="aMe">“善男子，<a id="a-Mf"></a>慈若能得四沙门果，<a id="a-Mg"></a>当知是慈是声闻慈也。</p>
  <p id="aMh">“善男子，<a id="a-Mi"></a>慈若有无，<a id="a-Mj"></a>非有非无，<a id="a-Mk"></a>如是之慈非诸声闻、<a id="a-Ml"></a>辟支佛等所能思议。</p>
  <p id="aMm">“善男子，<a id="a-Mn"></a>慈若不可思议，<a id="a-Mo"></a>法不可思议，<a id="a-Mp"></a>佛性不可思议，<a id="a-Mq"></a>如来亦不可思议。</p>
  <p id="aMr">“善男子，<a id="a-Ms"></a>菩萨摩诃萨住于大乘大般涅槃修如是慈，<a id="a-Mt"></a>虽复安于睡眠之中而不睡眠，<a id="a-Mu"></a>勤精进故；<a id="a-Mv"></a>虽常觉悟亦无觉悟，<a id="a-Mw"></a>以无眠故；<a id="a-Mx"></a>于睡眠中诸天虽护亦无护者，<a id="a-My"></a>不行恶故；<a id="a-Mz"></a>眠不恶梦无有不善，<a id="a-N0"></a>离睡眠故；<a id="a-N1"></a>命终之后虽生梵天亦无所生，<a id="a-N2"></a>得自在故。<a id="a-N3"></a>善男子，<a id="a-N4"></a>夫修慈者，<a id="a-N5"></a>能得成就如是无量无边功德。<a id="a-N6"></a>善男子，<a id="a-N7"></a>是大涅槃微妙经典，<a id="a-N8"></a>亦能成就如是无量无边功德，<a id="a-N9"></a>诸佛如来亦得成就如是无量无边功德。<a id="a-NA"></a>”</p>
  <p id="aNB">迦葉菩萨白佛言：<a id="a-NC"></a>“世尊，<a id="a-ND"></a>菩萨摩诃萨所有思惟悉是真实，<a id="a-NE"></a>声闻、<a id="a-NF"></a>缘觉非真实者，<a id="a-NG"></a>一切众生何故不以菩萨威力等受快乐？<a id="a-NH"></a>若诸众生实不得乐，<a id="a-NI"></a>当知菩萨所修慈心为无利益。<a id="a-NJ"></a>”</p>
  <p id="aNK">佛言：<a id="a-NL"></a>“善男子，<a id="a-NM"></a>菩萨之慈非不利益。<a id="a-NN"></a>善男子，<a id="a-NO"></a>有诸众生或必受苦，<a id="a-NP"></a>或有不受。<a id="a-NQ"></a>若有众生必受苦者，<a id="a-NR"></a>菩萨之慈为无利益，<a id="a-NS"></a>谓一阐提。<a id="a-NT"></a>若有受苦不必定者，<a id="a-NU"></a>菩萨之慈则为利益，<a id="a-NV"></a>令彼众生悉受快乐。<a id="a-NW"></a>善男子，<a id="a-NX"></a>譬如有人遥见师子、<a id="a-NY"></a>虎、<a id="a-NZ"></a>豹、<a id="a-Na"></a>豺狼、<a id="a-Nb"></a>罗刹鬼等自然生怖，<a id="a-Nc"></a>夜行见杌亦生怖畏。<a id="a-Nd"></a>善男子，<a id="a-Ne"></a>如是诸人自然怖畏，<a id="a-Nf"></a>众生如是见修慈者自然受乐。<a id="a-Ng"></a>善男子，<a id="a-Nh"></a>以是义故，<a id="a-Ni"></a>菩萨修慈是实思惟，<a id="a-Nj"></a>非无利益。</p>
  <p id="aNk">“善男子，<a id="a-Nl"></a>我说是慈有无量门，<a id="a-Nm"></a>所谓神通。<a id="a-Nn"></a>善男子，<a id="a-No"></a>如提婆达教阿阇世欲害如来，<a id="a-Np"></a>是时我入王舍大城次第乞食，<a id="a-Nq"></a>阿阇世王即放护财狂醉之象，<a id="a-Nr"></a>欲令害我及诸弟子。<a id="a-Ns"></a>其象尔时蹋杀无量百千众生，<a id="a-Nt"></a>众生死已多有血气，<a id="a-Nu"></a>是象嗅已狂醉倍常，<a id="a-Nv"></a>见我翼从被服赤色谓呼是血而复见趣。<a id="a-Nw"></a>我弟子中未离欲者四怖驰走，<a id="a-Nx"></a>唯除阿难。<a id="a-Ny"></a>尔时，<a id="a-Nz"></a>王舍大城之中一切人民，<a id="a-O0"></a>同时举声啼哭号泣，<a id="a-O1"></a>作如是言：<a id="a-O2"></a>‘怪哉！<a id="a-O3"></a>如来今日灭没，<a id="a-O4"></a>如何正觉一旦散坏！<a id="a-O5"></a>’是时调达心生欢喜：<a id="a-O6"></a>‘瞿昙沙门灭没甚善！<a id="a-O7"></a>从今已往真是不现，<a id="a-O8"></a>快哉此计！<a id="a-O9"></a>我愿得遂。<a id="a-OA"></a>’善男子，<a id="a-OB"></a>我于尔时为欲降伏护财象故，<a id="a-OC"></a>即入慈定舒手示之，<a id="a-OD"></a>即于五指出五师子。<a id="a-OE"></a>是象见已，<a id="a-OF"></a>其心怖畏，<a id="a-OG"></a>寻即失粪，<a id="a-OH"></a>举身投地敬礼我足。<a id="a-OI"></a>善男子，<a id="a-OJ"></a>我于尔时，<a id="a-OK"></a>手五指头实无师子，<a id="a-OL"></a>乃是修慈善根力故，<a id="a-OM"></a>令彼调伏。</p>
  <p id="aON">“复次，<a id="a-OO"></a>善男子，<a id="a-OP"></a>我欲涅槃，<a id="a-OQ"></a>始初发足向拘尸那城，<a id="a-OR"></a>有五百力士于其中路平治扫洒。<a id="a-OS"></a>中有一石，<a id="a-OT"></a>众欲举弃尽力不能。<a id="a-OU"></a>我时怜愍即起慈心，<a id="a-OV"></a>彼诸力士，<a id="a-OW"></a>寻即见我以足拇指举此大石，<a id="a-OX"></a>掷置虚空还以手接，<a id="a-OY"></a>安置右掌，<a id="a-OZ"></a>吹令碎末，<a id="a-Oa"></a>复还聚合，<a id="a-Ob"></a>令彼力士贡高心息，<a id="a-Oc"></a>即为略说种种法要，<a id="a-Od"></a>令其俱发阿耨多罗三藐三菩提心。<a id="a-Oe"></a>善男子，<a id="a-Of"></a>如来尔时，<a id="a-Og"></a>实不以指举此大石在虚空中，<a id="a-Oh"></a>还置右掌，<a id="a-Oi"></a>吹令碎末，<a id="a-Oj"></a>复合如本。<a id="a-Ok"></a>善男子，<a id="a-Ol"></a>当知即是慈善根力，<a id="a-Om"></a>令诸力士见如是事。</p>
  <p id="aOn">“复次，<a id="a-Oo"></a>善男子，<a id="a-Op"></a>此南天竺有一大城，<a id="a-Oq"></a>名首波罗。<a id="a-Or"></a>于是城中有一长者，<a id="a-Os"></a>名曰卢至，<a id="a-Ot"></a>为众导主，<a id="a-Ou"></a>已于过去无量佛所植诸善本。<a id="a-Ov"></a>善男子，<a id="a-Ow"></a>彼大城中一切人民信伏邪道，<a id="a-Ox"></a>奉事尼揵。<a id="a-Oy"></a>我时欲度彼长者故，<a id="a-Oz"></a>从王舍城至彼城邑。<a id="a-P0"></a>其路中间相去六十五由旬，<a id="a-P1"></a>步涉而往，<a id="a-P2"></a>为欲化度彼诸人故。<a id="a-P3"></a>彼众尼揵闻我欲至首波罗城，<a id="a-P4"></a>即作是念：<a id="a-P5"></a>‘沙门瞿昙若至此者，<a id="a-P6"></a>此诸人民便当舍我，<a id="a-P7"></a>更不供给。<a id="a-P8"></a>我等穷瘁，<a id="a-P9"></a>奈何自活？<a id="a-PA"></a>’诸尼揵辈各各分散，<a id="a-PB"></a>告彼城人：<a id="a-PC"></a>‘沙门瞿昙今欲来此，<a id="a-PD"></a>然彼沙门委弃父母东西驰骋，<a id="a-PE"></a>所至之处能令土地谷米不登，<a id="a-PF"></a>人民饥馑，<a id="a-PG"></a>死亡者众，<a id="a-PH"></a>病瘦相寻无可救解。<a id="a-PI"></a>瞿昙无赖，<a id="a-PJ"></a>纯将诸恶罗刹鬼神以为侍从，<a id="a-PK"></a>无父无母孤穷之人而来咨启为作门徒，<a id="a-PL"></a>所可教诏纯说虚空，<a id="a-PM"></a>随其至处初无安乐。<a id="a-PN"></a>’彼人闻已即怀怖畏，<a id="a-PO"></a>头面敬礼尼揵子足白言：<a id="a-PP"></a>‘大师，<a id="a-PQ"></a>我等今者当设何计？<a id="a-PR"></a>’尼揵答言：<a id="a-PS"></a>‘沙门瞿昙性好丛林流泉清水，<a id="a-PT"></a>外设有者宜应破坏。<a id="a-PU"></a>汝等便可相与出城，<a id="a-PV"></a>诸有之处斫伐令尽莫使有遗，<a id="a-PW"></a>流泉井池悉置粪尸，<a id="a-PX"></a>坚闭城门各严器仗，<a id="a-PY"></a>当壁防护勤自固守。<a id="a-PZ"></a>彼设来者，<a id="a-Pa"></a>莫令得前。<a id="a-Pb"></a>若不前者，<a id="a-Pc"></a>汝当安隐。<a id="a-Pd"></a>我等亦当作种种术，<a id="a-Pe"></a>令彼瞿昙复道还去。<a id="a-Pf"></a>’彼诸人民闻是语已，<a id="a-Pg"></a>敬诺施行，<a id="a-Ph"></a>斩伐树木，<a id="a-Pi"></a>污辱诸水，<a id="a-Pj"></a>庄严器仗，<a id="a-Pk"></a>牢自防护。<a id="a-Pl"></a>善男子，<a id="a-Pm"></a>我于尔时至彼城已，<a id="a-Pn"></a>不见一切树木丛林，<a id="a-Po"></a>唯见诸人庄严器仗当壁自守。<a id="a-Pp"></a>见是事已，<a id="a-Pq"></a>寻生怜愍，<a id="a-Pr"></a>慈心向之。<a id="a-Ps"></a>所有树木还生如本，<a id="a-Pt"></a>复更生长，<a id="a-Pu"></a>其余诸树不可称计。<a id="a-Pv"></a>河池泉井其水清净，<a id="a-Pw"></a>盈满其中如青琉璃，<a id="a-Px"></a>生众杂华弥覆其上，<a id="a-Py"></a>变其城壁为绀琉璃。<a id="a-Pz"></a>城内人民悉得彻见我及大众，<a id="a-Q0"></a>门自开辟无能制者，<a id="a-Q1"></a>所严器仗变成杂华。<a id="a-Q2"></a>卢至长者而为上首，<a id="a-Q3"></a>与其人民俱共相随往至佛所。<a id="a-Q4"></a>我即为说种种法要，<a id="a-Q5"></a>令彼诸人一切皆发阿耨多罗三藐三菩提心。<a id="a-Q6"></a>善男子，<a id="a-Q7"></a>我于尔时，<a id="a-Q8"></a>实不化作种种树木、<a id="a-Q9"></a>清净流水、<a id="a-QA"></a>盈满河池、<a id="a-QB"></a>变其本城为绀琉璃、<a id="a-QC"></a>令彼人民彻见于我，<a id="a-QD"></a>开其城门，<a id="a-QE"></a>器仗为华。<a id="a-QF"></a>善男子，<a id="a-QG"></a>当知皆是慈善根力，<a id="a-QH"></a>能令彼人见如是事。</p>
  <p id="aQI">“复次，<a id="a-QJ"></a>善男子，<a id="a-QK"></a>舍卫城中，<a id="a-QL"></a>有婆罗门女，<a id="a-QM"></a>姓婆私吒，<a id="a-QN"></a>唯有一子，<a id="a-QO"></a>爱之甚重，<a id="a-QP"></a>遇病命终。<a id="a-QQ"></a>尔时，<a id="a-QR"></a>女人愁毒入心，<a id="a-QS"></a>狂乱失性，<a id="a-QT"></a>裸身无耻，<a id="a-QU"></a>游行四衢，<a id="a-QV"></a>啼哭失声，<a id="a-QW"></a>唱言：<a id="a-QX"></a>‘子！<a id="a-QY"></a>子！<a id="a-QZ"></a>汝何处去？<a id="a-Qa"></a>’周遍城邑无有疲已。<a id="a-Qb"></a>而是女人已于先佛植众德本。<a id="a-Qc"></a>善男子，<a id="a-Qd"></a>我于是女起慈愍心，<a id="a-Qe"></a>是时女人即得见我，<a id="a-Qf"></a>便生子想还得本心，<a id="a-Qg"></a>前抱我身如爱子法。<a id="a-Qh"></a>我时即告侍者阿难：<a id="a-Qi"></a>‘汝可持衣与是女人。<a id="a-Qj"></a>’既与衣已，<a id="a-Qk"></a>便为种种说诸法要。<a id="a-Ql"></a>是女闻法，<a id="a-Qm"></a>欢喜踊跃，<a id="a-Qn"></a>发阿耨多罗三藐三菩提心。<a id="a-Qo"></a>善男子，<a id="a-Qp"></a>我于尔时实非彼子，<a id="a-Qq"></a>彼非我母，<a id="a-Qr"></a>亦无抱持。<a id="a-Qs"></a>善男子，<a id="a-Qt"></a>当知皆是慈善根力，<a id="a-Qu"></a>令彼女人见如是事。</p>
  <p id="aQv">“复次，<a id="a-Qw"></a>善男子，<a id="a-Qx"></a>波罗奈城有优婆夷，<a id="a-Qy"></a>字曰摩诃斯那达多，<a id="a-Qz"></a>已于过去无量先佛种诸善根。<a id="a-R0"></a>是优婆夷夏九十日，<a id="a-R1"></a>请命众僧奉施医药。<a id="a-R2"></a>是时众中有一比丘身婴重病，<a id="a-R3"></a>良医诊之当须肉药。<a id="a-R4"></a>若得肉者，<a id="a-R5"></a>病则可除；<a id="a-R6"></a>若不得肉，<a id="a-R7"></a>命将不全。<a id="a-R8"></a>时优婆夷闻医此言，<a id="a-R9"></a>寻持黄金遍至市里，<a id="a-RA"></a>唱如是言：<a id="a-RB"></a>‘谁有肉卖？<a id="a-RC"></a>吾以金买。<a id="a-RD"></a>若有肉者，<a id="a-RE"></a>当等与金。<a id="a-RF"></a>’周遍城市，<a id="a-RG"></a>求不能得。<a id="a-RH"></a>是优婆夷寻自取刀割其髀肉，<a id="a-RI"></a>切以为臛，<a id="a-RJ"></a>下种种香，<a id="a-RK"></a>送病比丘。<a id="a-RL"></a>比丘服已，<a id="a-RM"></a>病即得差。<a id="a-RN"></a>是优婆夷患疮苦恼不能堪忍，<a id="a-RO"></a>即发声言：<a id="a-RP"></a>‘南无佛陀！<a id="a-RQ"></a>南无佛陀！<a id="a-RR"></a>’我于尔时在舍卫城闻其音声，<a id="a-RS"></a>于是女人起大慈心。<a id="a-RT"></a>是女寻见我持良药涂其疮上，<a id="a-RU"></a>还合如本。<a id="a-RV"></a>我即为其种种说法，<a id="a-RW"></a>闻法欢喜，<a id="a-RX"></a>发阿耨多罗三藐三菩提心。<a id="a-RY"></a>善男子，<a id="a-RZ"></a>我于尔时，<a id="a-Ra"></a>实不往至波罗奈城持药涂是优婆夷疮。<a id="a-Rb"></a>善男子，<a id="a-Rc"></a>当知皆是慈善根力，<a id="a-Rd"></a>令彼女人见如是事。</p>
  <p id="aRe">“复次，<a id="a-Rf"></a>善男子，<a id="a-Rg"></a>调达恶人贪不知足，<a id="a-Rh"></a>多服酥故，<a id="a-Ri"></a>头痛腹满，<a id="a-Rj"></a>受大苦恼，<a id="a-Rk"></a>不能堪忍，<a id="a-Rl"></a>发如是言：<a id="a-Rm"></a>‘南无佛陀！<a id="a-Rn"></a>南无佛陀！<a id="a-Ro"></a>’我时住在优禅尼城，<a id="a-Rp"></a>闻其音声即生慈心。<a id="a-Rq"></a>尔时，<a id="a-Rr"></a>调达寻便见我往至其所，<a id="a-Rs"></a>手摩头腹，<a id="a-Rt"></a>授与盐汤而令服之，<a id="a-Ru"></a>服已平复。<a id="a-Rv"></a>善男子，<a id="a-Rw"></a>我实不往调婆达所，<a id="a-Rx"></a>摩其头腹，<a id="a-Ry"></a>授汤令服。<a id="a-Rz"></a>善男子，<a id="a-S0"></a>当知皆是慈善根力，<a id="a-S1"></a>令调婆达见如是事。</p>
  <p id="aS2">“复次，<a id="a-S3"></a>善男子，<a id="a-S4"></a>憍萨罗国有诸群贼，<a id="a-S5"></a>其数五百，<a id="a-S6"></a>群党抄劫为害滋甚。<a id="a-S7"></a>波斯匿王患其纵暴，<a id="a-S8"></a>遣兵伺捕，<a id="a-S9"></a>得已挑目，<a id="a-SA"></a>遂著黑闇丛林之下。<a id="a-SB"></a>是诸群贼已于先佛植众德本，<a id="a-SC"></a>既失目已受大苦恼，<a id="a-SD"></a>各作是言：<a id="a-SE"></a>‘南无佛陀！<a id="a-SF"></a>南无佛陀！<a id="a-SG"></a>我等今者无有救护。<a id="a-SH"></a>’啼哭号啕。<a id="a-SI"></a>我时住在祇洹精舍，<a id="a-SJ"></a>闻其音声即生慈心，<a id="a-SK"></a>时有凉风吹香山中，<a id="a-SL"></a>种种香药满其眼眶，<a id="a-SM"></a>寻还得眼如本不异。<a id="a-SN"></a>诸贼开眼即见如来，<a id="a-SO"></a>住立其前而为说法，<a id="a-SP"></a>贼闻法已，<a id="a-SQ"></a>发阿耨多罗三藐三菩提心。<a id="a-SR"></a>善男子，<a id="a-SS"></a>我于尔时，<a id="a-ST"></a>实不作风吹香山中种种香药，<a id="a-SU"></a>住其人前而为说法。<a id="a-SV"></a>善男子，<a id="a-SW"></a>当知皆是慈善根力，<a id="a-SX"></a>令彼群贼见如是事。</p>
  <p id="aSY">“复次，<a id="a-SZ"></a>善男子，<a id="a-Sa"></a>琉璃太子以愚痴故，<a id="a-Sb"></a>废其父王，<a id="a-Sc"></a>自立为主。<a id="a-Sd"></a>复念宿嫌，<a id="a-Se"></a>多害释种，<a id="a-Sf"></a>取万二千释种诸女，<a id="a-Sg"></a>刖劓耳鼻，<a id="a-Sh"></a>断截手足，<a id="a-Si"></a>推之坑堑。<a id="a-Sj"></a>时诸女人身受苦恼，<a id="a-Sk"></a>作如是言：<a id="a-Sl"></a>‘南无佛陀！<a id="a-Sm"></a>南无佛陀！<a id="a-Sn"></a>我等今者无有救护。<a id="a-So"></a>’复大号啕。<a id="a-Sp"></a>是诸女人已于先佛种诸善根。<a id="a-Sq"></a>我于尔时在竹林中，<a id="a-Sr"></a>闻其音声即起慈心。<a id="a-Ss"></a>诸女尔时见我来至迦毗罗城，<a id="a-St"></a>以水洗疮，<a id="a-Su"></a>以药涂之，<a id="a-Sv"></a>苦痛寻除，<a id="a-Sw"></a>耳鼻手足还复如本。<a id="a-Sx"></a>我时即为略说法要，<a id="a-Sy"></a>悉令俱发阿耨多罗三藐三菩提心，<a id="a-Sz"></a>即于大爱道比丘尼所出家，<a id="a-T0"></a>受具足戒。<a id="a-T1"></a>善男子，<a id="a-T2"></a>如来尔时，<a id="a-T3"></a>实不往至迦毗罗城，<a id="a-T4"></a>以水洗疮，<a id="a-T5"></a>涂药止苦。<a id="a-T6"></a>善男子，<a id="a-T7"></a>当知皆是慈善根力，<a id="a-T8"></a>令彼女人得如是事，<a id="a-T9"></a>悲喜之心亦复如是。</p>
  <p id="aTA">“善男子，<a id="a-TB"></a>以是义故，<a id="a-TC"></a>菩萨摩诃萨修慈思惟，<a id="a-TD"></a>即是真实，<a id="a-TE"></a>非虚妄也。<a id="a-TF"></a>善男子，<a id="a-TG"></a>夫无量者不可思议，<a id="a-TH"></a>菩萨所行不可思议，<a id="a-TI"></a>诸佛所行亦不可思议，<a id="a-TJ"></a>是大乘典《大涅槃经》亦不可思议。</p>
 </body>
</html>