<!doctype html>
<html id="z3IBTcOL0" data-ver="1514">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘涅槃部">
  <meta period="西晋">
 </head>
 <body>
  <h1 id="a1">佛说方等般泥洹经卷下</h1>
  <h2 id="a2">嘱累品第四</h2>
  <p id="a3">尔时，<a id="a-4"></a>贤者阿难白佛言：<a id="a-5"></a>“唯世尊住一劫复过一劫。<a id="a-6"></a>所以者何？<a id="a-7"></a>唯天中天，<a id="a-8"></a>如来无所著等正觉在于世者，<a id="a-9"></a>是诸正士来至此，<a id="a-A"></a>我等得见跪拜承事。<a id="a-B"></a>如来般泥洹已后，<a id="a-C"></a>我曹永绝于三处。<a id="a-D"></a>何等为三？<a id="a-E"></a>佛、<a id="a-F"></a>法、<a id="a-G"></a>僧。<a id="a-H"></a>是等正士为离三处。<a id="a-I"></a>”于是阿难说此语已啼泣躄地。</p>
  <p id="aJ">于时善思义菩萨为阿难说此偈言：</p>
  <p id="aK">“阿难仁莫啼，<a id="a-L"></a> 万物皆无常，</p>
  <p id="aM">合会有别离，<a id="a-N"></a> 况人焉可常！</p>
  <p id="aO">于是空无法，<a id="a-P"></a> 阿难何为啼？</p>
  <p id="aQ">咸有聚会者，<a id="a-R"></a> 诸会难得久。</p>
  <p id="aS">佛道亦无得，<a id="a-T"></a> 阿难何为悲？</p>
  <p id="aU">所合会为空，<a id="a-V"></a> 慧慧亦复空。</p>
  <p id="aW">若念若不念，<a id="a-X"></a> 一切法无念，</p>
  <p id="aY">无获空无有，<a id="a-Z"></a> 譬若如野马。</p>
  <p id="aa">又如化象马，<a id="a-b"></a> 园果树木华，</p>
  <p id="ac">巧幻师所现，<a id="a-d"></a> 佛弟子如是。<a id="a-e"></a>”</p>
  <p id="af">于是阿难以偈答善思义菩萨言：</p>
  <p id="ag">“实然如仁言，<a id="a-h"></a> 诸法无所念，</p>
  <p id="ai">我今日当离，<a id="a-j"></a> 违远于世尊。</p>
  <p id="ak">云何入舍卫，<a id="a-l"></a> 彼问以何答？</p>
  <p id="am">正觉为在不？<a id="a-n"></a> 法眼当来不？</p>
  <p id="ao">若入香积山，<a id="a-p"></a> 不见人中尊，</p>
  <p id="aq">但见其空座，<a id="a-r"></a> 何忍住于彼。</p>
  <p id="as">若出香积山，<a id="a-t"></a> 入迦利精舍，</p>
  <p id="au">人中尊在中，<a id="a-v"></a> 广说于四谛。</p>
  <p id="aw">见迦利罗空，<a id="a-x"></a> 无世雄光神，</p>
  <p id="ay">若入音声园，<a id="a-z"></a> 于中独啼哭。</p>
  <p id="a10">用不见正觉，<a id="a-11"></a> 驰走趣四方，</p>
  <p id="a12">其泪充满目，<a id="a-13"></a> 何忍住于彼？<a id="a-14"></a>”</p>
  <p id="a15">尔时，<a id="a-16"></a>喜信净菩萨为贤者阿难说偈言：</p>
  <p id="a17">“若亿岁愁忧，<a id="a-18"></a> 安可有所得，</p>
  <p id="a19">阿难且观是，<a id="a-1A"></a> 法界甚难得。</p>
  <p id="a1B">譬如芭蕉树，<a id="a-1C"></a> 叶叶分解之，</p>
  <p id="a1D">获之无所得，<a id="a-1E"></a> 万物皆如是。</p>
  <p id="a1F">譬如天雨时，<a id="a-1G"></a> 水中之有泡，</p>
  <p id="a1H">适起便复漂，<a id="a-1I"></a> 万物亦如是。</p>
  <p id="a1J">譬如水之沫，<a id="a-1K"></a> 但可以眼观，</p>
  <p id="a1L">获之不可得，<a id="a-1M"></a> 四种亦如是。</p>
  <p id="a1N">譬如明镜净，<a id="a-1O"></a> 影现不可得，</p>
  <p id="a1P">三界亦如是，<a id="a-1Q"></a> 阿难何为啼？<a id="a-1R"></a>”</p>
  <p id="a1S">于是阿难以偈答喜信净菩萨言：</p>
  <p id="a1T">“非为不知是，<a id="a-1U"></a> 不为不见是，</p>
  <p id="a1V">三界无所有，<a id="a-1W"></a> 经常载说此。</p>
  <p id="a1X">见是亿人众，<a id="a-1Y"></a> 泪下皆交流，</p>
  <p id="a1Z">至我所愁泣，<a id="a-1a"></a> 用是益感戚。</p>
  <p id="a1b">今世尊当去，<a id="a-1c"></a> 人上忽不现，</p>
  <p id="a1d">当于何求索，<a id="a-1e"></a> 谁复为我护？</p>
  <p id="a1f">当从谁闻法，<a id="a-1g"></a> 深奥难解句？</p>
  <p id="a1h">当入何所难，<a id="a-1i"></a> 呜呼佛难值！<a id="a-1j"></a>”</p>
  <p id="a1k">尔时，<a id="a-1l"></a>空无菩萨为阿难说偈言：</p>
  <p id="a1m">“阿难起莫忧，<a id="a-1n"></a> 观于法非法，</p>
  <p id="a1o">法为不可得，<a id="a-1p"></a> 何缘当有灭？</p>
  <p id="a1q">如诸佛生时，<a id="a-1r"></a> 得道亦如是，</p>
  <p id="a1s">如佛转法轮，<a id="a-1t"></a> 泥洹亦如是。</p>
  <p id="a1u">生不生于生，<a id="a-1v"></a> 佛道亦无灭，</p>
  <p id="a1w">于无生之法，<a id="a-1x"></a> 阿难何为啼？</p>
  <p id="a1y">观我身毛孔，<a id="a-1z"></a> 诸所讲说业，</p>
  <p id="a20">佛说空无有，<a id="a-21"></a> 法界亦如是。<a id="a-22"></a>”</p>
  <p id="a23">于是阿难以偈答空无菩萨言：</p>
  <p id="a24">“仁等各当去，<a id="a-25"></a> 于诸界无忧，</p>
  <p id="a26">当见亿诸佛，<a id="a-27"></a> 讲说上妙法。</p>
  <p id="a28">我等及亿天，<a id="a-29"></a> 周匝相围绕，</p>
  <p id="a2A">比丘比丘尼，<a id="a-2B"></a> 共举举吁嗟，</p>
  <p id="a2C">或从数千里，<a id="a-2D"></a> 皆来至我所，</p>
  <p id="a2E">号呼声远闻，<a id="a-2F"></a> 释师子所在，</p>
  <p id="a2G">忉利及焰天，<a id="a-2H"></a> 兜术泥摩罗，</p>
  <p id="a2I">世尊为至梵，<a id="a-2J"></a> 何时当来下？</p>
  <p id="a2K">在闲居三月，<a id="a-2L"></a> 人中尊一心，</p>
  <p id="a2M">世雄何时起，<a id="a-2N"></a> 当复击法鼓？<a id="a-2O"></a>”</p>
  <p id="a2P">尔时，<a id="a-2Q"></a>神通华菩萨为阿难说偈言：</p>
  <p id="a2R">“我为以知是，<a id="a-2S"></a> 自期于三月，</p>
  <p id="a2T">示现于仁前，<a id="a-2U"></a> 阿难可勿啼。</p>
  <p id="a2V">我当故为汝，<a id="a-2W"></a> 启白于如来，</p>
  <p id="a2X">令转第一法，<a id="a-2Y"></a> 用离释尊故。</p>
  <p id="a2Z">诸佛有大哀，<a id="a-2a"></a> 当来至人所，</p>
  <p id="a2b">阿难勿得悲，<a id="a-2c"></a> 人中尊以起。</p>
  <p id="a2d">诸天龙尚忧，<a id="a-2e"></a> 何况于汝身？</p>
  <p id="a2f">如是之光明，<a id="a-2g"></a> 乃于世灭尽。</p>
  <p id="a2h">佛为以说是，<a id="a-2i"></a> 面从世尊闻，</p>
  <p id="a2j">虽住于亿劫，<a id="a-2k"></a> 诸会犹别离。<a id="a-2l"></a>”</p>
  <p id="a2m">于是阿难起住佛前三举声，<a id="a-2n"></a>说此偈言：</p>
  <p id="a2o">“佛为一切护，<a id="a-2p"></a> 今日当泥洹，</p>
  <p id="a2q">世间当复冥，<a id="a-2r"></a> 为以失眼明。</p>
  <p id="a2s">国王及尊者，<a id="a-2t"></a> 畀褫国勤苦，</p>
  <p id="a2u">何忍闻是言，<a id="a-2v"></a> 佛当般泥洹。</p>
  <p id="a2w">力士力士妻，<a id="a-2x"></a> 力士子俱来，</p>
  <p id="a2y">悲哀皆啼泣，<a id="a-2z"></a> 最后见世尊。</p>
  <p id="a30">诸天龙之类，<a id="a-31"></a> 周匝五由旬，</p>
  <p id="a32">涕流至于膝，<a id="a-33"></a> 除余诸人民，</p>
  <p id="a34">难头和难龙，<a id="a-35"></a> 六十亿龙俱，</p>
  <p id="a36">皆来共啼哭，<a id="a-37"></a> 最后见世尊。</p>
  <p id="a38">和陵摩奈龙，<a id="a-39"></a> 娑竭有大力，</p>
  <p id="a3A">泪啼一由旬，<a id="a-3B"></a> 往诣于佛所。</p>
  <p id="a3C">阿耨达龙王，<a id="a-3D"></a> 百亿众围绕，</p>
  <p id="a3E">泪涕如车轮，<a id="a-3F"></a> 往至于佛所。</p>
  <p id="a3G">伊隶钵龙王，<a id="a-3H"></a> 化作大身来，</p>
  <p id="a3I">啼泣发洪音，<a id="a-3J"></a> 往到于佛所。</p>
  <p id="a3K">千亿诸鬼神，<a id="a-3L"></a> 及百那术众，</p>
  <p id="a3M">前稽首佛足，<a id="a-3N"></a> 最后见世尊。</p>
  <p id="a3O">诸释有亿千，<a id="a-3P"></a> 其众百那术，</p>
  <p id="a3Q">前行礼佛足，<a id="a-3R"></a> 明眼莫泥洹。</p>
  <p id="a3S">于是亿梵天，<a id="a-3T"></a> 明照是天地，</p>
  <p id="a3U">前礼于佛足，<a id="a-3V"></a> 愿尊住一劫。</p>
  <p id="a3W">魔子于彼来，<a id="a-3X"></a> 导师自言在，</p>
  <p id="a3Y">哀念一切故，<a id="a-3Z"></a> 愿尊住一劫。<a id="a-3a"></a>”</p>
  <p id="a3b">尔时，<a id="a-3c"></a>空无菩萨为释、<a id="a-3d"></a>梵、<a id="a-3e"></a>天、<a id="a-3f"></a>龙、<a id="a-3g"></a>鬼、<a id="a-3h"></a>神、<a id="a-3i"></a>揵沓和、<a id="a-3j"></a>魔子导师，<a id="a-3k"></a>说偈言：</p>
  <p id="a3l">“汝等皆无知，<a id="a-3m"></a> 但作强法语，</p>
  <p id="a3n">已为放逸行，<a id="a-3o"></a> 于今甫啼泣。</p>
  <p id="a3p">譬如诸嵩貔，<a id="a-3q"></a> 所住于无黠，</p>
  <p id="a3r">若人以刀击，<a id="a-3s"></a> 即便懅悲唤。</p>
  <p id="a3t">卿等亦如是，<a id="a-3u"></a> 一切皆啼泣，</p>
  <p id="a3v">若正觉在者，<a id="a-3w"></a> 故行放逸行。</p>
  <p id="a3x">今日光当去，<a id="a-3y"></a> 其智譬如海，</p>
  <p id="a3z">卿等当何作，<a id="a-40"></a> 释尊已泥洹。<a id="a-41"></a>”</p>
  <p id="a42">是时，<a id="a-43"></a>佛告贤者阿那律、<a id="a-44"></a>大迦旃延、<a id="a-45"></a>分耨文陀尼弗、<a id="a-46"></a>鸠摩迦葉、<a id="a-47"></a>须菩提、<a id="a-48"></a>目呵罗耶、<a id="a-49"></a>大拘絺：<a id="a-4A"></a>“汝等，<a id="a-4B"></a>皆伸臂授如来掌。<a id="a-4C"></a>”应时十万比丘伸臂授世尊掌。<a id="a-4D"></a>佛以左手授诸比丘掌，<a id="a-4E"></a>右手持阿难、<a id="a-4F"></a>罗云掌，<a id="a-4G"></a>著诸比丘手中：<a id="a-4H"></a>“我所以亲敬阿难、<a id="a-4I"></a>罗云嘱累汝等。<a id="a-4J"></a>”尔时即如其像有大自然音，<a id="a-4K"></a>其音遍告一佛国。<a id="a-4L"></a>其千比丘闻所嘱累，<a id="a-4M"></a>欲放身命言：<a id="a-4N"></a>“我等当先没泥洹，<a id="a-4O"></a>不忍见世雄般泥洹时也。<a id="a-4P"></a>”于是佛伸臂向北方，<a id="a-4Q"></a>应时他方世界五百佛，<a id="a-4R"></a>伸手授佛掌。<a id="a-4S"></a>佛便持阿难、<a id="a-4T"></a>罗云手，<a id="a-4U"></a>著诸佛掌中：<a id="a-4V"></a>“我持所亲阿难及子罗云累诸世雄。<a id="a-4W"></a>”</p>
  <p id="a4X">尔时，<a id="a-4Y"></a>佛便说偈言：</p>
  <p id="a4Z">“我持子罗云，<a id="a-4a"></a> 及侍者阿难，</p>
  <p id="a4b">面以此嘱累，<a id="a-4c"></a> 诸佛之世尊。</p>
  <p id="a4d">谁为无护者，<a id="a-4e"></a> 能为作拥护？</p>
  <p id="a4f">独诸佛世尊，<a id="a-4g"></a> 其智无挂碍。</p>
  <p id="a4h">今日之夜半，<a id="a-4i"></a> 天龙世人民，</p>
  <p id="a4j">在阎浮提者，<a id="a-4k"></a> 不复得见我。</p>
  <p id="a4l">遍观诸世界，<a id="a-4m"></a> 无量难思议，</p>
  <p id="a4n">都不见一人，<a id="a-4o"></a> 当为住度者。</p>
  <p id="a4p">无央数亿劫，<a id="a-4q"></a> 譬如恒边沙，</p>
  <p id="a4r">能以一人故，<a id="a-4s"></a> 忍住尔所劫。</p>
  <p id="a4t">其奉敬佛法，<a id="a-4u"></a> 我义度此人，</p>
  <p id="a4v">以无恭恪者，<a id="a-4w"></a> 亿佛不能疗。<a id="a-4x"></a>”</p>
  <p id="a4y">尔时，<a id="a-4z"></a>五百佛各欲还其国土，<a id="a-50"></a>授阿难、<a id="a-51"></a>罗云掌已，<a id="a-52"></a>便说偈言：</p>
  <p id="a53">“其奉敬诸佛，<a id="a-54"></a> 佛义度此人，</p>
  <p id="a55">所示现济脱，<a id="a-56"></a> 辄广弘法鼓。</p>
  <p id="a57">释师子世尊，<a id="a-58"></a> 涤除诸忧患，</p>
  <p id="a59">饱满亿数人，<a id="a-5A"></a> 如天雨润地。<a id="a-5B"></a>”</p>
  <p id="a5C">于是阿难、<a id="a-5D"></a>罗云为诸佛跪啼泣悲诉，<a id="a-5E"></a>说偈言：</p>
  <p id="a5F">“愿诸大勇猛，<a id="a-5G"></a> 劝尊住一劫，</p>
  <p id="a5H">诸佛之威神，<a id="a-5I"></a> 令明住一劫，</p>
  <p id="a5J">令无数亿人，<a id="a-5K"></a> 得义住正谛，</p>
  <p id="a5L">天龙诸鬼神，<a id="a-5M"></a> 皆发大道意。<a id="a-5N"></a>”</p>
  <p id="a5O">尔时，<a id="a-5P"></a>五百佛各各还其世界已，<a id="a-5Q"></a>告贤者阿难、<a id="a-5R"></a>罗云言：<a id="a-5S"></a>“止，<a id="a-5T"></a>阿难、<a id="a-5U"></a>罗云，<a id="a-5V"></a>无忧无悲！<a id="a-5W"></a>诸佛天中天法伸臂者，<a id="a-5X"></a>为已竟。<a id="a-5Y"></a>若放光明及来若住，<a id="a-5Z"></a>是为诸佛之示现也。<a id="a-5a"></a>”</p>
  <p data-pb></p>
  <h2 id="a5b">度地狱品第五</h2>
  <p id="a5c">于是佛便三昧，<a id="a-5d"></a>右足大指放亿那术百千光明，<a id="a-5e"></a>一一光明端化作亿百千莲华，<a id="a-5f"></a>一一莲华上化作亿百千座，<a id="a-5g"></a>一一座上有一化如来坐说法，<a id="a-5h"></a>一一如来令亿那术百千人立不起灭地。<a id="a-5i"></a>时佛复以左足大指放亿那术百千光明，<a id="a-5j"></a>十足指放十亿那术百千光明，<a id="a-5k"></a>十手指放十亿那术百千光明，<a id="a-5l"></a>两膝放二亿那术百千光明，<a id="a-5m"></a>两膑放二亿那术百千光明，<a id="a-5n"></a>阴马藏放亿那术百千光明，<a id="a-5o"></a>脐中放亿那术百千光明，<a id="a-5p"></a>两肩肘放二亿那术百千光明，<a id="a-5q"></a>脑户放亿那术百千光明，<a id="a-5r"></a>左右胁放二亿那术百千光明，<a id="a-5s"></a>四十齿放四十亿那术百千光明，<a id="a-5t"></a>面放亿那术百千光明，<a id="a-5u"></a>顶相放亿那术百千光明，<a id="a-5v"></a>三十二大人相放三十二亿那术百千光明，<a id="a-5w"></a>两眉间相放亿那术百千光明，<a id="a-5x"></a>八十种好一一好各放亿那术百千光明。<a id="a-5y"></a>一一光明端有化亿那术百千莲华，<a id="a-5z"></a>一一莲华上有化亿那术百千座，<a id="a-60"></a>一一座上各有坐如来说法。<a id="a-61"></a>是诸佛世尊不讲异义，<a id="a-62"></a>但咏菩萨法品总持金刚行三品清净力无所畏。<a id="a-63"></a>一一化如来令亿那术百千人立不退转法。</p>
  <p id="a64">佛尔时便于双树间更化作佛，<a id="a-65"></a>往至先儒大泥犁放光明，<a id="a-66"></a>其光遍照思想大狱中。<a id="a-67"></a>佛尔时便说偈言：</p>
  <p id="a68">“是诸人已解脱，<a id="a-69"></a> 复数数有思想，</p>
  <p id="a6A">用习起思想故，<a id="a-6B"></a> 令其生于苦恼。</p>
  <p id="a6C">于世间有得道，<a id="a-6D"></a> 佛世尊放光明，</p>
  <p id="a6E">其所说于正法，<a id="a-6F"></a> 令灭尽诸苦恼。</p>
  <p id="a6G">无所尽无所得，<a id="a-6H"></a> 无有起亦无灭，</p>
  <p id="a6I">其有知是法者，<a id="a-6J"></a> 终不归于恶道。<a id="a-6K"></a>”</p>
  <p id="a6L">佛适说是偈竟已，<a id="a-6M"></a>应时具足亿那术百千人于思想地狱得脱，<a id="a-6N"></a>即生忉利天上。<a id="a-6O"></a>时佛便复往忉利天上，<a id="a-6P"></a>便重说此偈言：</p>
  <p id="a6Q">“是诸人已解脱，<a id="a-6R"></a> 复数数有思想，</p>
  <p id="a6S">用习思想之故，<a id="a-6T"></a> 令其生苦痛中。</p>
  <p id="a6U">于世间有得道，<a id="a-6V"></a> 佛世尊放光明，</p>
  <p id="a6W">其所说于正法，<a id="a-6X"></a> 令灭尽诸苦恼。</p>
  <p id="a6Y">无所尽无所得，<a id="a-6Z"></a> 无有灭亦无起，</p>
  <p id="a6a">其有知是法者，<a id="a-6b"></a> 终不归于恶道。<a id="a-6c"></a>”</p>
  <p id="a6d">世尊说是偈适竟，<a id="a-6e"></a>应时具足亿那术百千人，<a id="a-6f"></a>闻是法得须陀洹道。<a id="a-6g"></a>得神通已，<a id="a-6h"></a>便说此偈言：</p>
  <p id="a6i">“无有起亦无尽，<a id="a-6j"></a> 无有生亦无灭，</p>
  <p id="a6k">吾之等解于法，<a id="a-6l"></a> 得忍道之灭度。</p>
  <p id="a6m">其智慧如光明，<a id="a-6n"></a> 照知人诸根本，</p>
  <p id="a6o">现因缘为解脱，<a id="a-6p"></a> 辄于彼脱人民。</p>
  <p id="a6q">灭愁苦得大智，<a id="a-6r"></a> 疗治于一切人，</p>
  <p id="a6s">诸一切佛所疗，<a id="a-6t"></a> 终不归于恶道。</p>
  <p id="a6u">大光明为甚疾，<a id="a-6v"></a> 于世间而灭尽，</p>
  <p id="a6w">亿人民被烧炙，<a id="a-6x"></a> 令度脱想地狱。<a id="a-6y"></a>”</p>
  <p id="a6z">于是佛复至烧炙、<a id="a-70"></a>缹煮、<a id="a-71"></a>叫唤、<a id="a-72"></a>雨黑沙、<a id="a-73"></a>烧人四大地狱中，<a id="a-74"></a>施金色光明遍于一切光明。<a id="a-75"></a>于佛之光明柔软可意，<a id="a-76"></a>以哀眼视一切，<a id="a-77"></a>施眼令安隐，<a id="a-78"></a>慧戒使清凉，<a id="a-79"></a>作寂定光明皆遍其中。<a id="a-7A"></a>其威神尊清净第一，<a id="a-7B"></a>于垢无所染远离于垢，<a id="a-7C"></a>施与于智行大慈念大哀，<a id="a-7D"></a>施无限安乐，<a id="a-7E"></a>施慧无碍之眼，<a id="a-7F"></a>施戒之香照于一切，<a id="a-7G"></a>施于法味达于一切已示现于法身，<a id="a-7H"></a>施法心之眼，<a id="a-7I"></a>断一切不善之本，<a id="a-7J"></a>授与一切清白之法，<a id="a-7K"></a>悉坏魔力悉令怖惧，<a id="a-7L"></a>使邪异道皆断诸见，<a id="a-7M"></a>令众一切得安隐想，<a id="a-7N"></a>开于天门闭塞于恶户，<a id="a-7O"></a>以无尽之德代诸勤苦，<a id="a-7P"></a>一心精进行慈悲喜护，<a id="a-7Q"></a>常导众人于大无为，<a id="a-7R"></a>施眼耳鼻口身意身，<a id="a-7S"></a>一切诸毛孔放大光明。<a id="a-7T"></a>说经法柔软可意，<a id="a-7U"></a>悲哀口说尊语：</p>
  <p id="a7V">“我为施安于世，<a id="a-7W"></a> 我为脱诸苦痛，</p>
  <p id="a7X">我为众勤劳者，<a id="a-7Y"></a> 除若干之苦尘。</p>
  <p id="a7Z">我之所可说法，<a id="a-7a"></a> 照尊光清净安，</p>
  <p id="a7b">一切人闻是法，<a id="a-7c"></a> 皆弃捐诸恶道。</p>
  <p id="a7d">其有人归命佛，<a id="a-7e"></a> 彼则为得大利，</p>
  <p id="a7f">于亿劫生死数，<a id="a-7g"></a> 终不堕诸恶道。<a id="a-7h"></a>”</p>
  <p id="a7i">佛说是偈已，<a id="a-7j"></a>应时大地狱一一地狱具足各各亿那术百千人得脱，<a id="a-7k"></a>生兜率天上。<a id="a-7l"></a>用闻是法故，<a id="a-7m"></a>悉得阿那含道。<a id="a-7n"></a>得神通已，<a id="a-7o"></a>便说此偈言：</p>
  <p id="a7p">“譬如在厄道，<a id="a-7q"></a> 有智慧导师，</p>
  <p id="a7r">令大众贾人，<a id="a-7s"></a> 度怨贼鬼神。</p>
  <p id="a7t">佛所度如是，<a id="a-7u"></a> 以光明为道，</p>
  <p id="a7v">免脱亿人民，<a id="a-7w"></a> 离厄淫怒痴。</p>
  <p id="a7x">我等归命佛，<a id="a-7y"></a> 导师放光明，</p>
  <p id="a7z">已发慈悲意，<a id="a-80"></a> 得济诸勤苦。</p>
  <p id="a81">当归命于法，<a id="a-82"></a> 抚养于我身，</p>
  <p id="a83">僧为尊重宝，<a id="a-84"></a> 其德难思议。<a id="a-85"></a>”</p>
  <p id="a86">尔时，<a id="a-87"></a>佛往诣合会、<a id="a-88"></a>大合会、<a id="a-89"></a>不可意三地狱中，<a id="a-8A"></a>放金色五百万亿那术种光明遍照其中。<a id="a-8B"></a>以寂定无人、<a id="a-8C"></a>无有万物、<a id="a-8D"></a>无起无灭，<a id="a-8E"></a>以布施、<a id="a-8F"></a>持戒、<a id="a-8G"></a>忍辱、<a id="a-8H"></a>精进、<a id="a-8I"></a>一心、<a id="a-8J"></a>智慧诸度无极，<a id="a-8K"></a>用大慈、<a id="a-8L"></a>大悲、<a id="a-8M"></a>大喜、<a id="a-8N"></a>大护，<a id="a-8O"></a>以四恩行，<a id="a-8P"></a>用如来十力、<a id="a-8Q"></a>四无所畏、<a id="a-8R"></a>诸佛十八法不共、<a id="a-8S"></a>如来尊行世慧、<a id="a-8T"></a>神足变化、<a id="a-8U"></a>说法变化、<a id="a-8V"></a>教授变化，<a id="a-8W"></a>以用大慧，<a id="a-8X"></a>以根、<a id="a-8Y"></a>力、<a id="a-8Z"></a>觉、<a id="a-8a"></a>意、<a id="a-8b"></a>三昧、<a id="a-8c"></a>三摩越，<a id="a-8d"></a>用一切菩萨之行，<a id="a-8e"></a>以无碍佛慧，<a id="a-8f"></a>以无碍佛眼，<a id="a-8g"></a>以无碍法眼，<a id="a-8h"></a>以无碍慧眼，<a id="a-8i"></a>以无碍天眼，<a id="a-8j"></a>以无碍肉眼，<a id="a-8k"></a>以大慈大哀，<a id="a-8l"></a>于一切用一切佛法无上之德，<a id="a-8m"></a>用一切如来觉法，<a id="a-8n"></a>于彼八亿那术百千有命之类，<a id="a-8o"></a>悉蒙五百万亿那术种光音，<a id="a-8p"></a>除诸勤苦皆得安隐，<a id="a-8q"></a>出彼合会、<a id="a-8r"></a>大合会、<a id="a-8s"></a>不可意地狱，<a id="a-8t"></a>得生波罗尼蜜和耶越天。<a id="a-8u"></a>闻是法已，<a id="a-8v"></a>著志得阿那含道。<a id="a-8w"></a>于是佛便住于梵天，<a id="a-8x"></a>说偈言：</p>
  <p id="a8y">“诸人无勤苦，<a id="a-8z"></a> 则为第一安，</p>
  <p id="a90">为说勤苦应，<a id="a-91"></a> 诸想无有念。</p>
  <p id="a92">一切无所想，<a id="a-93"></a> 如于此所说，</p>
  <p id="a94">在三界岂安？<a id="a-95"></a> 数数有生死。</p>
  <p id="a96">其有解空空，<a id="a-97"></a> 彼空乃为空，</p>
  <p id="a98">其说深缚者，<a id="a-99"></a> 彼能解于空。</p>
  <p id="a9A">空者无有起，<a id="a-9B"></a> 思想无有界，</p>
  <p id="a9C">已见非我法，<a id="a-9D"></a> 则为佛之子。</p>
  <p id="a9E">是法为非吾，<a id="a-9F"></a> 亦不可得我，</p>
  <p id="a9G">已无吾我者，<a id="a-9H"></a> 于何复有喜？<a id="a-9I"></a>”</p>
  <p id="a9J">佛说是偈已，<a id="a-9K"></a>应时彼亿那术百千人闻法者心，<a id="a-9L"></a>悉断一切尘劳，<a id="a-9M"></a>生死已尽得阿罗汉证，<a id="a-9N"></a>便放身命般泥洹：<a id="a-9O"></a>“我等不忍见世尊般泥洹时。<a id="a-9P"></a>”</p>
  <p data-pb></p>
  <h2 id="a9Q">现诸佛品第六</h2>
  <p id="a9R">尔时，<a id="a-9S"></a>佛于梵天忽然不现，<a id="a-9T"></a>即住双树间。<a id="a-9U"></a>佛心念言：<a id="a-9V"></a>“今日夜半，<a id="a-9W"></a>如来于是当般泥洹。<a id="a-9X"></a>人民最后见佛终竟，<a id="a-9Y"></a>我聊复令众庶欢悦，<a id="a-9Z"></a>得安隐想，<a id="a-9a"></a>断诸秽毒，<a id="a-9b"></a>令念如来作大善本想，<a id="a-9c"></a>离大众恼得无极庆，<a id="a-9d"></a>发大慈大悲弃诸魔事，<a id="a-9e"></a>怀来诸佛法，<a id="a-9f"></a>皆除裂诸见网，<a id="a-9g"></a>悉灭诸尘劳，<a id="a-9h"></a>悉舍诸谀谄，<a id="a-9i"></a>悉损诸大见，<a id="a-9j"></a>来诸度无极，<a id="a-9k"></a>叹咏菩萨之行。<a id="a-9l"></a>现诸如来令一切目见，<a id="a-9m"></a>作大变化说于佛法。<a id="a-9n"></a>”</p>
  <p id="a9o">于是，<a id="a-9p"></a>世尊于师子床上右胁倚卧，<a id="a-9q"></a>如师子无恐惧。<a id="a-9r"></a>大尊雄周观十方，<a id="a-9s"></a>以足指按地六返震动十方境界。<a id="a-9t"></a>佛即如其像三昧正受，<a id="a-9u"></a>一一毛孔出恒边沙等数之光明，<a id="a-9v"></a>一一光明照恒沙等佛国，<a id="a-9w"></a>一一光明终不相错。<a id="a-9x"></a>以是之数，<a id="a-9y"></a>一切诸毛孔各各放恒边沙数之光明。<a id="a-9z"></a>放已即如其像三昧正受，<a id="a-A0"></a>令一切人眼还得佛眼，<a id="a-A1"></a>皆见诸佛国土所有。</p>
  <p id="aA2">尔时，<a id="a-A3"></a>佛告诸比丘言：<a id="a-A4"></a>“汝等宁见东方纵广上下各十万由旬满其中尘，<a id="a-A5"></a>东方诸佛其数如此尘，<a id="a-A6"></a>一尘为一佛，<a id="a-A7"></a>皆右胁倚卧，<a id="a-A8"></a>所见变化亦如是；<a id="a-A9"></a>一切诸佛其所教度皆已周毕，<a id="a-AA"></a>悉入力士生地双树间；<a id="a-AB"></a>皆名为释迦文，<a id="a-AC"></a>一切皆于师子床上卧，<a id="a-AD"></a>皆当于今日夜半般泥洹？<a id="a-AE"></a>汝等宁见东方不可计、<a id="a-AF"></a>不可数、<a id="a-AG"></a>不可思议、<a id="a-AH"></a>无有量诸菩萨行具足往诣佛树下？<a id="a-AI"></a>宁复见无央数得佛道者不？<a id="a-AJ"></a>宁复见余无央数转法轮者不？<a id="a-AK"></a>复见余无央数说法者不？<a id="a-AL"></a>复见无有量放寿命者不？<a id="a-AM"></a>复见无有限右胁倚卧于师子床上如我卧者不？<a id="a-AN"></a>”</p>
  <p id="aAO">众会对曰：<a id="a-AP"></a>“已见，<a id="a-AQ"></a>不知其数。<a id="a-AR"></a>”</p>
  <p id="aAS">佛言：<a id="a-AT"></a>“譬如三千大千世界，<a id="a-AU"></a>上至三十三天，<a id="a-AV"></a>下尽地际，<a id="a-AW"></a>满其中尘。<a id="a-AX"></a>于汝等意云何？<a id="a-AY"></a>宁能有知是尘数者不？<a id="a-AZ"></a>”</p>
  <p id="aAa">“唯天中天，<a id="a-Ab"></a>不可计、<a id="a-Ac"></a>不可量、<a id="a-Ad"></a>不可称、<a id="a-Ae"></a>不可数。<a id="a-Af"></a>”</p>
  <p id="aAg">佛言：<a id="a-Ah"></a>“譬如是三千大千世界，<a id="a-Ai"></a>更有如是比亿百千三千大千世界满其中尘，<a id="a-Aj"></a>有如此尘数东方佛国菩萨名释迦文，<a id="a-Ak"></a>来诣佛树下得佛道者数亦如是，<a id="a-Al"></a>转法轮者数亦如是，<a id="a-Am"></a>教授说法者数亦如是，<a id="a-An"></a>放身命者数亦如是，<a id="a-Ao"></a>如我右胁倚卧者数亦如是，<a id="a-Ap"></a>无起余于泥洹界般泥洹者其数如是，<a id="a-Aq"></a>皆名为释迦文，<a id="a-Ar"></a>母名摩邪，<a id="a-As"></a>父名悦头檀，<a id="a-At"></a>其国名迦维罗卫，<a id="a-Au"></a>其世名忍界，<a id="a-Av"></a>舍利弗、<a id="a-Aw"></a>摩诃目揵连尊弟子，<a id="a-Ax"></a>阿难为侍者，<a id="a-Ay"></a>如东方之所有，<a id="a-Az"></a>九方亦如是，<a id="a-B0"></a>皆为释迦文，<a id="a-B1"></a>如释迦之数，<a id="a-B2"></a>名提桓竭者亦如是，<a id="a-B3"></a>名曰提名多罗者亦如是，<a id="a-B4"></a>名维卫者亦如是，<a id="a-B5"></a>名式者亦如是，<a id="a-B6"></a>名随叶者亦如是，<a id="a-B7"></a>名拘楼秦者亦如是，<a id="a-B8"></a>名拘那含者亦如是，<a id="a-B9"></a>名迦葉者亦如是。<a id="a-BA"></a>是诸佛天中天，<a id="a-BB"></a>如是柔软微妙为名号，<a id="a-BC"></a>出柔软音声，<a id="a-BD"></a>皆同一号为释迦文。<a id="a-BE"></a>如来皆以具足肉眼见是尚不足言，<a id="a-BF"></a>其所见广大过此无央数。<a id="a-BG"></a>其有居家修道，<a id="a-BH"></a>若出家学道，<a id="a-BI"></a>令一佛国诸菩萨皆得作佛，<a id="a-BJ"></a>具足一劫供养此诸佛名；<a id="a-BK"></a>复有闻是说现诸佛经品，<a id="a-BL"></a>闻已须臾乐欢信，<a id="a-BM"></a>胜于三千大千世界人民皆得佛共供养具足。<a id="a-BN"></a>一切诸菩萨已慧解如是，<a id="a-BO"></a>疾近无上正真道。<a id="a-BP"></a>”</p>
  <p id="aBQ">说是经时，<a id="a-BR"></a>六十二亿菩萨得难具足法，<a id="a-BS"></a>如是得护不可思议，<a id="a-BT"></a>意不退转立于无上正真道。<a id="a-BU"></a>十那术菩萨初发大道意，<a id="a-BV"></a>立不退转地无上正真道。<a id="a-BW"></a>三十二亿菩萨得不起法忍。<a id="a-BX"></a>恒沙数等人断一切尘劳，<a id="a-BY"></a>灭生死证说。<a id="a-BZ"></a>无央数人当与弥勒会。</p>
  <p id="aBa">于时，<a id="a-Bb"></a>弊魔怀毒恨心垂泪白佛：<a id="a-Bc"></a>“唯世尊，<a id="a-Bd"></a>我本愿欲使如来早般泥洹，<a id="a-Be"></a>欲令人民不出我界。<a id="a-Bf"></a>如来无著等正觉，<a id="a-Bg"></a>所度遂益多。<a id="a-Bh"></a>若住其寿命令至一劫，<a id="a-Bi"></a>所度之数不能复过今日之所度也。<a id="a-Bj"></a>今天中天已空我界。<a id="a-Bk"></a>”</p>
  <p id="aBl">于是佛以手两指，<a id="a-Bm"></a>取地土用著爪上，<a id="a-Bn"></a>告弊魔言：<a id="a-Bo"></a>“于汝意云何？<a id="a-Bp"></a>如来爪上土多？<a id="a-Bq"></a>大地土多？<a id="a-Br"></a>”</p>
  <p id="aBs">魔白佛言：<a id="a-Bt"></a>“如来爪上土少，<a id="a-Bu"></a>大地土多不可计也。<a id="a-Bv"></a>”</p>
  <p id="aBw">佛言：<a id="a-Bx"></a>“波旬，<a id="a-By"></a>我之所度立于无为，<a id="a-Bz"></a>其数如爪上之土。<a id="a-C0"></a>其从汝之教者，<a id="a-C1"></a>复多于大地土。<a id="a-C2"></a>汝当欢喜怡怿，<a id="a-C3"></a>人之种如是不可尽无有数。<a id="a-C4"></a>”</p>
  <p id="aC5">佛告波旬：<a id="a-C6"></a>“汝欲求人种如求空，<a id="a-C7"></a>于是波旬卿所当作者便为之，<a id="a-C8"></a>今日夜半如来当般泥洹。<a id="a-C9"></a>”</p>
  <p id="aCA">尔时，<a id="a-CB"></a>佛告诸比丘：<a id="a-CC"></a>“置是诸佛世尊之数，<a id="a-CD"></a>置是诸佛世尊国土所有快乐，<a id="a-CE"></a>置是诸菩萨之兴盛。<a id="a-CF"></a>”</p>
  <p id="aCG">对曰：<a id="a-CH"></a>“唯然，<a id="a-CI"></a>天中天，<a id="a-CJ"></a>悉在耳。<a id="a-CK"></a>”</p>
  <p id="aCL">佛告阿难：<a id="a-CM"></a>“若我从一劫至那术劫，<a id="a-CN"></a>作譬合会校计说譬喻法，<a id="a-CO"></a>讲义说诸佛，<a id="a-CP"></a>无有竟时，<a id="a-CQ"></a>不可竟也。<a id="a-CR"></a>无央数诸佛天中天，<a id="a-CS"></a>现在者如是，<a id="a-CT"></a>如来皆以具足肉眼见复过是，<a id="a-CU"></a>所见不可限。<a id="a-CV"></a>”</p>
  <p id="aCW">于是佛告诸比丘：<a id="a-CX"></a>“如来为一切所当为者以度一切矣，<a id="a-CY"></a>无有不度之想名如毛发。<a id="a-CZ"></a>所以者何？<a id="a-Ca"></a>故告汝等。<a id="a-Cb"></a>”</p>
  <p id="aCc">尔时，<a id="a-Cd"></a>佛即如其像三昧现神足，<a id="a-Ce"></a>令是诸佛世尊所说经，<a id="a-Cf"></a>悉使此刹人闻。<a id="a-Cg"></a>闻是法者，<a id="a-Ch"></a>恒沙等人立于三乘，<a id="a-Ci"></a>十亿百千人得无上正真道，<a id="a-Cj"></a>十亿千人立缘觉道，<a id="a-Ck"></a>其余者皆放身命。</p>
  <p data-pb></p>
  <h2 id="aCl">佛国净品第七</h2>
  <p id="aCm">尔时，<a id="a-Cn"></a>佛以三十二大人相、<a id="a-Co"></a>八十种好，<a id="a-Cp"></a>及八千种好、<a id="a-Cq"></a>十亿声、<a id="a-Cr"></a>六十亿那术百千种语，<a id="a-Cs"></a>无限亿那术百千种具足音，<a id="a-Ct"></a>受持诸佛法之相，<a id="a-Cu"></a>如来寂定、<a id="a-Cv"></a>如来十力、<a id="a-Cw"></a>如来四无所畏、<a id="a-Cx"></a>如来四神足、<a id="a-Cy"></a>如来四解智、<a id="a-Cz"></a>诸佛十八法不共、<a id="a-D0"></a>如来世上行，<a id="a-D1"></a>悉令面见诸法。<a id="a-D2"></a>于是佛所说法即现是三千大千之世界，<a id="a-D3"></a>平等如掌无沙砾石，<a id="a-D4"></a>但有摩尼、<a id="a-D5"></a>真珠、<a id="a-D6"></a>琉璃、<a id="a-D7"></a>琥珀、<a id="a-D8"></a>砗磲、<a id="a-D9"></a>金银。<a id="a-DA"></a>三千大千世界周匝有诸宝殿，<a id="a-DB"></a>无央数宫珍宝交露，<a id="a-DC"></a>摩尼宫殿交露。<a id="a-DD"></a>遍有明月珠树、<a id="a-DE"></a>明月珠盖、<a id="a-DF"></a>明月珠幢幡、<a id="a-DG"></a>明月珠舍、<a id="a-DH"></a>明月珠座，<a id="a-DI"></a>具足三千大千世界。<a id="a-DJ"></a>周遍八方有八交道，<a id="a-DK"></a>以金银、<a id="a-DL"></a>琉璃、<a id="a-DM"></a>水精、<a id="a-DN"></a>砗磲、<a id="a-DO"></a>玛瑙、<a id="a-DP"></a>象瑙、<a id="a-DQ"></a>琥珀宝、<a id="a-DR"></a>赤车釭宝、<a id="a-DS"></a>吉祥福宝、<a id="a-DT"></a>月光明宝、<a id="a-DU"></a>踰日宝、<a id="a-DV"></a>阿牟勒宝、<a id="a-DW"></a>鸠弥勒宝、<a id="a-DX"></a>味宝、<a id="a-DY"></a>碧英宝，<a id="a-DZ"></a>以此众宝转相庄校，<a id="a-Da"></a>为树为盖幢幡。<a id="a-Db"></a>其树根茎节枝叶华实炽盛，<a id="a-Dc"></a>幡盖丽妙有器树、<a id="a-Dd"></a>衣树、<a id="a-De"></a>璎珞庄饰被服果树，<a id="a-Df"></a>满无空缺。<a id="a-Dg"></a>有赤栴檀、<a id="a-Dh"></a>红栴檀、<a id="a-Di"></a>汁勒栴檀、<a id="a-Dj"></a>蜜香黑妙音，<a id="a-Dk"></a>有曼陀勒华、<a id="a-Dl"></a>大曼陀勒华、<a id="a-Dm"></a>巾迦勒华、<a id="a-Dn"></a>大巾迦勒华、<a id="a-Do"></a>粗华、<a id="a-Dp"></a>大粗华、<a id="a-Dq"></a>柔软华、<a id="a-Dr"></a>大柔软华、<a id="a-Ds"></a>度昼华、<a id="a-Dt"></a>大度昼华、<a id="a-Du"></a>波罗犁华、<a id="a-Dv"></a>大波罗犁华、<a id="a-Dw"></a>善优波罗犁华、<a id="a-Dx"></a>月华、<a id="a-Dy"></a>大月华、<a id="a-Dz"></a>周遍月华、<a id="a-E0"></a>摸华、<a id="a-E1"></a>大摸华、<a id="a-E2"></a>周遍摸华、<a id="a-E3"></a>善敬摸华、<a id="a-E4"></a>盖华大盖华、<a id="a-E5"></a>周遍盖华、<a id="a-E6"></a>惧生华、<a id="a-E7"></a>大惧生华、<a id="a-E8"></a>周遍惧生华，<a id="a-E9"></a>周匝遍满是三千大千世界无空缺，<a id="a-EA"></a>皆有珍宝莲华。<a id="a-EB"></a>有九十九亿那术百千殿舍，<a id="a-EC"></a>青琉璃、<a id="a-ED"></a>黄金、<a id="a-EE"></a>琥珀、<a id="a-EF"></a>玛瑙以为殿舍，<a id="a-EG"></a>吉祥福宝、<a id="a-EH"></a>摩尼宝以为车，<a id="a-EI"></a>有软妙衣垂桂车上，<a id="a-EJ"></a>周匝遍是三千大千世界。<a id="a-EK"></a>三千大千世界有敷自然师子之座，<a id="a-EL"></a>一切树下皆有自然师子座，<a id="a-EM"></a>以好綩綖锦绣绫绮上妙衣服以为座具。<a id="a-EN"></a>有杂色网幔，<a id="a-EO"></a>其文交错状如绶纷，<a id="a-EP"></a>或以黄金焰光摩尼以为庄校。<a id="a-EQ"></a>一切诸师子座，<a id="a-ER"></a>有坐菩萨三十二相严饰其身。<a id="a-ES"></a>是三千大千世界周匝遍布赤珠、<a id="a-ET"></a>青珠、<a id="a-EU"></a>白珠，<a id="a-EV"></a>有赤栴檀之瓣香、<a id="a-EW"></a>蜜香、<a id="a-EX"></a>黑妙香，<a id="a-EY"></a>散以粟金。</p>
  <p id="aEZ">于是三千大千世界上虚空中，<a id="a-Ea"></a>遍有摩尼珠网幔，<a id="a-Eb"></a>出天之伎乐音声。<a id="a-Ec"></a>以珠桂诸幔上，<a id="a-Ed"></a>以妙贯珠宝贯珠、<a id="a-Ee"></a>师子赖珠、<a id="a-Ef"></a>颰蹉赖买珠，<a id="a-Eg"></a>以金缕交错为系，<a id="a-Eh"></a>以金种种庄严为宝帐幔，<a id="a-Ei"></a>以纯金为帐幔。<a id="a-Ej"></a>是三千大千世界，<a id="a-Ek"></a>周匝下尽地际上至三十三天，<a id="a-El"></a>以摩尼宝遍以紫磨金周匝为庄严。<a id="a-Em"></a>从黄金帐出无央数亿那术百千之好音声，<a id="a-En"></a>空无相无愿声、<a id="a-Eo"></a>非常苦空非身之声、<a id="a-Ep"></a>寂定戒三昧智慧解脱度知见声、<a id="a-Eq"></a>调损忍辱惭愧声、<a id="a-Er"></a>慈悲喜护安详奉行声、<a id="a-Es"></a>布施声布施度无极声、<a id="a-Et"></a>持戒声持戒度无极声、<a id="a-Eu"></a>忍辱声忍辱度无极声、<a id="a-Ev"></a>精进声精进度无极声、<a id="a-Ew"></a>一心声一心度无极声、<a id="a-Ex"></a>智慧声智慧度无极声、<a id="a-Ey"></a>神通声神通度无极声、<a id="a-Ez"></a>菩萨行声、<a id="a-F0"></a>怀来菩萨使至不退转地声、<a id="a-F1"></a>菩萨得不起法忍声、<a id="a-F2"></a>一切诸佛法声。<a id="a-F3"></a>如须摩提国阿弥陀佛光明，<a id="a-F4"></a>如阿插佛世尊及与香王国所有为上妙，<a id="a-F5"></a>如宝香天中天，<a id="a-F6"></a>如法焰光佛国土之世雄，<a id="a-F7"></a>如摩尼王世尊，<a id="a-F8"></a>如日宝藏又若日宝藏，<a id="a-F9"></a>如音响王佛，<a id="a-FA"></a>如善觉佛，<a id="a-FB"></a>如须弥劫正觉佛国兴盛安乐，<a id="a-FC"></a>释师子国土兴乐亦如是，<a id="a-FD"></a>用哀一切故示现般泥洹。<a id="a-FE"></a>人得知无疑世尊刹贫穷，<a id="a-FF"></a>用哀是等故示现国快乐。<a id="a-FG"></a>如一切诸佛尊行佛道事，<a id="a-FH"></a>释师子刹如是，<a id="a-FI"></a>毛发无异无增无减。<a id="a-FJ"></a>又若一切佛国土之快乐严净好，<a id="a-FK"></a>释师子刹如是，<a id="a-FL"></a>毛发而不差异。</p>
  <p data-pb></p>
  <h2 id="aFM">天菩萨品第八</h2>
  <p id="aFN">尔时，<a id="a-FO"></a>贤者阿那律啼泣悲哀，<a id="a-FP"></a>便说是偈言：</p>
  <p id="aFQ">“好如月盛住虚空，<a id="a-FR"></a> 若日柔软千光明，</p>
  <p id="aFS">譬火摩尼照一切，<a id="a-FT"></a> 世尊不复入教授。</p>
  <p id="aFU">谁当复护诸世间？<a id="a-FV"></a> 无央数人流生死，</p>
  <p id="aFW">一切世间复盲冥，<a id="a-FX"></a> 用世尊入树间故。</p>
  <p id="aFY">一切三界群生类，<a id="a-FZ"></a> 诸所得安及快乐，</p>
  <p id="aFa">悉蒙佛法及尊僧，<a id="a-Fb"></a> 用荷哀伤得抚养。</p>
  <p id="aFc">善释师子巧医王，<a id="a-Fd"></a> 疗治忧苦度彼岸，</p>
  <p id="aFe">勉济一切诸勤苦，<a id="a-Ff"></a> 法王入于双树间。</p>
  <p id="aFg">一切世间当狂乱，<a id="a-Fh"></a> 用不见佛释师子，</p>
  <p id="aFi">除无央数淫怒痴，<a id="a-Fj"></a> 人民眄眩顿躄地。</p>
  <p id="aFk">天中之天灭生死，<a id="a-Fl"></a> 金翅龙鸟皆归命，</p>
  <p id="aFm">鬼阿须伦摩睺勒，<a id="a-Fn"></a> 世尊去后皆堕冥。</p>
  <p id="aFo">无有淫欲离慢尘，<a id="a-Fp"></a> 照四方明为已灭，</p>
  <p id="aFq">一切世间当大冥，<a id="a-Fr"></a> 佛般泥洹当奈何！<a id="a-Fs"></a>”</p>
  <p id="aFt">阿那律说此偈已，<a id="a-Fu"></a>应时有诸异天，<a id="a-Fv"></a>乘车来者、<a id="a-Fw"></a>独乘者、<a id="a-Fx"></a>乘象者、<a id="a-Fy"></a>乘马车者、<a id="a-Fz"></a>在交露车者、<a id="a-G0"></a>在座上者、<a id="a-G1"></a>在殿上者、<a id="a-G2"></a>在窗牖者、<a id="a-G3"></a>在父露帐者、<a id="a-G4"></a>在户上者、<a id="a-G5"></a>在半月上者、<a id="a-G6"></a>在梯陛上者，<a id="a-G7"></a>各从所乘，<a id="a-G8"></a>各从在所下，<a id="a-G9"></a>下已啼泣呼嗟，<a id="a-GA"></a>往诸力士所生地。<a id="a-GB"></a>到佛所稽首佛足，<a id="a-GC"></a>或有天散优钵青莲黄白诸华，<a id="a-GD"></a>或有散杂栴檀，<a id="a-GE"></a>或有天自取宝冠、<a id="a-GF"></a>宝珥、<a id="a-GG"></a>手著之宝及以天衣，<a id="a-GH"></a>持散佛上供养于佛。</p>
  <p id="aGI">于是贤者罗云啼泣悲哀，<a id="a-GJ"></a>说偈言：</p>
  <p id="aGK">“功德特异慧无量，<a id="a-GL"></a> 为众所奉开迷乱，</p>
  <p id="aGM">除一切恶勤劳忧，<a id="a-GN"></a> 入于力士所生地。</p>
  <p id="aGO">佛为福地众所仰，<a id="a-GP"></a> 尊为医王灭诸病，</p>
  <p id="aGQ">尊相好好如莲华，<a id="a-GR"></a> 尊今寝卧于树间。</p>
  <p id="aGS">佛踰日月诸世间，<a id="a-GT"></a> 无量之曜消天光，</p>
  <p id="aGU">佛为法主过须弥，<a id="a-GV"></a> 度脱亿人勤苦恼，</p>
  <p id="aGW">佛入空法寂无有，<a id="a-GX"></a> 第一无想度彼岸，</p>
  <p id="aGY">尊弃一切世间愿，<a id="a-GZ"></a> 法王已入诸树间。</p>
  <p id="aGa">世尊之眼灭世冥，<a id="a-Gb"></a> 三达无碍去来今，</p>
  <p id="aGc">佛为导师度生死，<a id="a-Gd"></a> 佛用哀故寝树间。</p>
  <p id="aGe">尊师子吼出妙声，<a id="a-Gf"></a> 佛所语明如月照，</p>
  <p id="aGg">佛软音响众喜乐，<a id="a-Gh"></a> 佛用哀故寝树间。</p>
  <p id="aGi">贤者罗云赞十力，<a id="a-Gj"></a> 即便眄眩寻躄地，</p>
  <p id="aGk">于地婉转自擗扑，<a id="a-Gl"></a> 法王加哀莫泥洹。<a id="a-Gm"></a>”</p>
  <p id="aGn">尊者罗云说此偈已，<a id="a-Go"></a>应时东方不可议无央数不可称无崖际世界诸佛天中天国，<a id="a-Gp"></a>不可计无央数不可思议无有限诸菩萨，<a id="a-Gq"></a>启辞诸佛来至此刹，<a id="a-Gr"></a>欲见如来般泥洹及诸大会菩萨，<a id="a-Gs"></a>欲见如来稽首跪拜承事供养。<a id="a-Gt"></a>诸菩萨来所经世界无数无量，<a id="a-Gu"></a>一切天宫天伎乐不鼓自鸣，<a id="a-Gv"></a>雨于天香天华。<a id="a-Gw"></a>彼诸世界诸天子，<a id="a-Gx"></a>有大德学大乘者，<a id="a-Gy"></a>及诸天王、<a id="a-Gz"></a>龙王、<a id="a-H0"></a>鬼神阿须伦王、<a id="a-H1"></a>迦留罗王、<a id="a-H2"></a>甄陀罗王、<a id="a-H3"></a>摩睺勒王，<a id="a-H4"></a>皆侍从诸菩萨来供养者。<a id="a-H5"></a>菩萨以诸宝自庄校来者，<a id="a-H6"></a>或以天子被服来者，<a id="a-H7"></a>或以第六天子被服来者，<a id="a-H8"></a>或以梵天被服来者，<a id="a-H9"></a>或以自在天子被服来者，<a id="a-HA"></a>或以善化天子被服来者，<a id="a-HB"></a>或以兜术天子被服来者，<a id="a-HC"></a>或以天帝释被服来者，<a id="a-HD"></a>或以日天子被服来者，<a id="a-HE"></a>或以月王被服来者。<a id="a-HF"></a>有菩萨入摩尼宝殿舍中结跏趺坐来者，<a id="a-HG"></a>或入摩尼宝宫中坐来者，<a id="a-HH"></a>或入摩尼宝交露帐中坐来者。<a id="a-HI"></a>复有菩萨入香殿香宫香交露帐中，<a id="a-HJ"></a>结跏趺坐来者，<a id="a-HK"></a>或入紫磨金殿，<a id="a-HL"></a>或入一切宝殿，<a id="a-HM"></a>或入一切宝交露帐中，<a id="a-HN"></a>结跏趺坐来者。<a id="a-HO"></a>复有菩萨入赤栴檀殿，<a id="a-HP"></a>入一切栴檀殿舍中，<a id="a-HQ"></a>结跏趺坐来者。<a id="a-HR"></a>复有菩萨入七宝华殿，<a id="a-HS"></a>或入月光焰明踰日月摩尼宝殿，<a id="a-HT"></a>或入如意宝珠殿，<a id="a-HU"></a>或入如意宝珠宫，<a id="a-HV"></a>或入如意摩尼宝交露帐中，<a id="a-HW"></a>结跏趺坐来者。</p>
  <p id="aHX">诸菩萨以三十二相庄严其身，<a id="a-HY"></a>有无数光明不可思议之光曜，<a id="a-HZ"></a>无数广大光明。<a id="a-Ha"></a>其光明除一切人勤苦，<a id="a-Hb"></a>令一切得善想光明，<a id="a-Hc"></a>除一切地狱、<a id="a-Hd"></a>饿鬼、<a id="a-He"></a>畜生光明，<a id="a-Hf"></a>将一切诣善道光明，<a id="a-Hg"></a>令身有福功德相，<a id="a-Hh"></a>端正姝好见者欢喜，<a id="a-Hi"></a>爱其色则无与等者，<a id="a-Hj"></a>其色为一切所观视，<a id="a-Hk"></a>有梵声柔软音响、<a id="a-Hl"></a>令诸道欢喜音、<a id="a-Hm"></a>恐诸魔音、<a id="a-Hn"></a>益一切人音、<a id="a-Ho"></a>出诸法诸福德音、<a id="a-Hp"></a>灭除一切恶出无量法明音。<a id="a-Hq"></a>彼有菩萨大士，<a id="a-Hr"></a>雨诸宝天华遍三千大千世界，<a id="a-Hs"></a>往诣如来或雨衣者、<a id="a-Ht"></a>或雨璎珞庄饰者、<a id="a-Hu"></a>或雨盖者、<a id="a-Hv"></a>或雨幡彩者、<a id="a-Hw"></a>或雨杂栴檀者、<a id="a-Hx"></a>或雨紫磨金者、<a id="a-Hy"></a>或雨莲华者、<a id="a-Hz"></a>或雨如意珠者、<a id="a-I0"></a>或雨踰天所有诸宝者，<a id="a-I1"></a>遍三千大千世界下诣如来。<a id="a-I2"></a>或有菩萨化作诸宝庄饰盖如三千大千世界，<a id="a-I3"></a>踰诸天宝用供养如来。<a id="a-I4"></a>或有菩萨以诸璎珞庄严如三千大千世界，<a id="a-I5"></a>化作莲华、<a id="a-I6"></a>细根、<a id="a-I7"></a>青琉璃、<a id="a-I8"></a>砗磲、<a id="a-I9"></a>琥珀、<a id="a-IA"></a>吉祥藏宝，<a id="a-IB"></a>以为车如意珠车皆悉周遍，<a id="a-IC"></a>焰光珠摩尼黄金以一切为庄饰。<a id="a-ID"></a>或有化作一宫殿如三千大千世界，<a id="a-IE"></a>或有化作踰天诸宝交露帐如三千大千世界，<a id="a-IF"></a>以焰光珠黄金一切为庄校。<a id="a-IG"></a>或有化作清净处，<a id="a-IH"></a>如三千大千世界甚大，<a id="a-II"></a>不可计、<a id="a-IJ"></a>无央数、<a id="a-IK"></a>不可思议、<a id="a-IL"></a>无有量、<a id="a-IM"></a>无崖底，<a id="a-IN"></a>所化乃如是，<a id="a-IO"></a>以供养如来无所著等正觉。<a id="a-IP"></a>八方上下来如是，<a id="a-IQ"></a>不可计、<a id="a-IR"></a>不可数、<a id="a-IS"></a>不可思议、<a id="a-IT"></a>无有量诸菩萨来供养佛。</p>
  <p id="aIU">是诸菩萨皆同时前，<a id="a-IV"></a>稽首佛足绕世尊三匝。<a id="a-IW"></a>各从其所方来，<a id="a-IX"></a>化作大莲华师子座，<a id="a-IY"></a>诸宝焰光珠黄金为庄校座。<a id="a-IZ"></a>一一菩萨各为佛于双树间化作师子座，<a id="a-Ia"></a>以无量清净踰天衣敷其上，<a id="a-Ib"></a>以无央数种种色、<a id="a-Ic"></a>无量色、<a id="a-Id"></a>不可计色、<a id="a-Ie"></a>不可计亿那术百千色，<a id="a-If"></a>踰天上诸所有以为庄校，<a id="a-Ig"></a>焰光珠、<a id="a-Ih"></a>黄金诸宝、<a id="a-Ii"></a>紫磨金以为帐而庄严，<a id="a-Ij"></a>踰天上香而为芬熏，<a id="a-Ik"></a>令诸恶道为善本想，<a id="a-Il"></a>令一切欢喜怡怿。<a id="a-Im"></a>如一菩萨所作庄饰，<a id="a-In"></a>诸菩萨皆亦如是。<a id="a-Io"></a>一一菩萨各各所化不相杂错。<a id="a-Ip"></a>所以者何？<a id="a-Iq"></a>寂定无谀谄，<a id="a-Ir"></a>于诸法无所著。<a id="a-Is"></a>譬如如意珠于诸尘垢无所染污，<a id="a-It"></a>学善权方便于诸法所念清净，<a id="a-Iu"></a>得诸尊慧法，<a id="a-Iv"></a>如身所行口亦如是，<a id="a-Iw"></a>为大布施主住于法无所著。<a id="a-Ix"></a>是诸菩萨皆叹如来本求道，<a id="a-Iy"></a>不可计、<a id="a-Iz"></a>无央数、<a id="a-J0"></a>不可量、<a id="a-J1"></a>不可称勤苦行，<a id="a-J2"></a>以义示现。</p>
  <p data-pb></p>
  <h2 id="aJ3">如来化说法品第九</h2>
  <p id="aJ4">尔时，<a id="a-J5"></a>贤者阿难以偈赞佛言：</p>
  <p id="aJ6">“眼明净好如月满，<a id="a-J7"></a> 十力神足慧无尘，</p>
  <p id="aJ8">为天龙王所供事，<a id="a-J9"></a> 今日世尊入树间。</p>
  <p id="aJA">若佛众匆入大城，<a id="a-JB"></a> 世雄以足蹈门阃，</p>
  <p id="aJC">则动天地至六返，<a id="a-JD"></a> 放其光明遍佛国，</p>
  <p id="aJE">琴瑟箫鼓诸乐器，<a id="a-JF"></a> 不鼓自出柔软音。</p>
  <p id="aJG">师子虎鹿及野牛，<a id="a-JH"></a> 诸龙大象止雪山，</p>
  <p id="aJI">哮吼咆陆心欢喜，<a id="a-JJ"></a> 皆有慈意向如来。</p>
  <p id="aJK">其声可乐胜众宝，<a id="a-JL"></a> 诸牛那术及百千，</p>
  <p id="aJM">见佛光明皆踊跃，<a id="a-JN"></a> 得安无量乐无数。</p>
  <p id="aJO">鴹鸭鸬鹚雁拘逸，<a id="a-JP"></a> 又罗瞻无无数众，</p>
  <p id="aJQ">于铁围山鸟鹦鹉，<a id="a-JR"></a> 鸣喜欣欣至佛所。</p>
  <p id="aJS">人本所失诸宝藏，<a id="a-JT"></a> 皆还得之至世尊，</p>
  <p id="aJU">诸瞋恚者悉慈心，<a id="a-JV"></a> 以清净意奉事佛。</p>
  <p id="aJW">天住虚空雨天华，<a id="a-JX"></a> 又罗莲华有千叶，</p>
  <p id="aJY">诸宫采女及天子，<a id="a-JZ"></a> 各为供养于世尊。</p>
  <p id="aJa">色净如是当不现，<a id="a-Jb"></a> 佛今泥洹当奈何！</p>
  <p id="aJc">譬如犊子断母乳，<a id="a-Jd"></a> 断绝拥护为甚剧。</p>
  <p id="aJe">十方从本无尘垢，<a id="a-Jf"></a> 已离生死为众祐，</p>
  <p id="aJg">诸世雄界为自在，<a id="a-Jh"></a> 其受得住不减劫。</p>
  <p id="aJi">谁为光王踰日月？<a id="a-Jj"></a> 谁当有力踰铁围？</p>
  <p id="aJk">谁当忍辱等如地？<a id="a-Jl"></a> 世尊导人使离尘，</p>
  <p id="aJm">当以精进及一心，<a id="a-Jn"></a> 智慧示现度一切。</p>
  <p id="aJo">若子亿世与母离，<a id="a-Jp"></a> 暂得一会便复别，</p>
  <p id="aJq">子愁思亲四方求，<a id="a-Jr"></a> 世尊泥洹我亦尔。</p>
  <p id="aJs">愁忧勤苦无复乐，<a id="a-Jt"></a> 见佛经行及坐处，</p>
  <p id="aJu">及见讲堂以精舍，<a id="a-Jv"></a> 奈何断无吉祥得！</p>
  <p id="aJw">赞叹十方法施人，<a id="a-Jx"></a> 无量勤苦贤释子，</p>
  <p id="aJy">即便躄地蓬婉转，<a id="a-Jz"></a> 我最意见月善月。<a id="a-K0"></a>”</p>
  <p id="aK1">尔时，<a id="a-K2"></a>世尊以一切持句三昧、<a id="a-K3"></a>正受作安隐行现三昧、<a id="a-K4"></a>善说三昧、<a id="a-K5"></a>雷雨三昧、<a id="a-K6"></a>师子响三昧、<a id="a-K7"></a>光耀响三昧、<a id="a-K8"></a>威神光明三昧、<a id="a-K9"></a>放光明三昧、<a id="a-KA"></a>微妙句三昧、<a id="a-KB"></a>力三昧、<a id="a-KC"></a>力句三昧、<a id="a-KD"></a>无量力三昧、<a id="a-KE"></a>意持照明三昧、<a id="a-KF"></a>起世有三昧、<a id="a-KG"></a>鼓响三昧、<a id="a-KH"></a>月三昧、<a id="a-KI"></a>大月三昧、<a id="a-KJ"></a>周匝月三昧、<a id="a-KK"></a>月响三昧、<a id="a-KL"></a>上月三昧、<a id="a-KM"></a>藏三昧、<a id="a-KN"></a>谛藏三昧、<a id="a-KO"></a>琉璃藏三昧、<a id="a-KP"></a>观视三昧、<a id="a-KQ"></a>无量观视三昧、<a id="a-KR"></a>遍照一切十方三昧、<a id="a-KS"></a>除一切疑光明三昧、<a id="a-KT"></a>至诚三昧、<a id="a-KU"></a>谛至诚三昧、<a id="a-KV"></a>至语三昧、<a id="a-KW"></a>说一切行三昧、<a id="a-KX"></a>所说谛至诚三昧、<a id="a-KY"></a>无量三昧、<a id="a-KZ"></a>寂定三昧、<a id="a-Ka"></a>寂定句三昧、<a id="a-Kb"></a>谛寂定语三昧、<a id="a-Kc"></a>布施三昧、<a id="a-Kd"></a>谛布施三昧、<a id="a-Ke"></a>大布施士三昧、<a id="a-Kf"></a>光明三昧、<a id="a-Kg"></a>善光明三昧、<a id="a-Kh"></a>大光明三昧、<a id="a-Ki"></a>无量光明三昧、<a id="a-Kj"></a>照明句三昧、<a id="a-Kk"></a>断一切疑光明三昧、<a id="a-Kl"></a>说诸善本三昧、<a id="a-Km"></a>除说诸疑结三昧、<a id="a-Kn"></a>谛说见三昧、<a id="a-Ko"></a>于是断疑三昧、<a id="a-Kp"></a>善施废解三昧、<a id="a-Kq"></a>作诸佛三昧、<a id="a-Kr"></a>现说一切行三昧、<a id="a-Ks"></a>善说一切行三昧、<a id="a-Kt"></a>善说转法轮三昧、<a id="a-Ku"></a>善开度其处三昧，<a id="a-Kv"></a>以是善说现在诸佛慧三昧，<a id="a-Kw"></a>正受所住处，<a id="a-Kx"></a>一一毛出不可计、<a id="a-Ky"></a>不可议、<a id="a-Kz"></a>不可称、<a id="a-L0"></a>不可量、<a id="a-L1"></a>无崖底亿那术百千光明，<a id="a-L2"></a>一一光端化无央数不可计议无量浴池，<a id="a-L3"></a>一一浴池化作不可计议无数无限亿那术百千莲华，<a id="a-L4"></a>一一莲华上化作不可计议无数无限亿那术百千座，<a id="a-L5"></a>一切诸座上皆有如来坐说法。<a id="a-L6"></a>一一化如来所开导人，<a id="a-L7"></a>使立不退转地住于佛法，<a id="a-L8"></a>其数如莲华上所坐化佛。<a id="a-L9"></a>得须陀洹、<a id="a-LA"></a>斯陀含、<a id="a-LB"></a>阿那含、<a id="a-LC"></a>阿罗汉，<a id="a-LD"></a>一一各如是缘觉之数，<a id="a-LE"></a>及不退转立善本者，<a id="a-LF"></a>其数亦尔。<a id="a-LG"></a>生天上者数亦如是，<a id="a-LH"></a>不复随苦。<a id="a-LI"></a>诸浴池际各有四宝树，<a id="a-LJ"></a>无数茎节枝叶华实，<a id="a-LK"></a>一一茎节枝叶华实上，<a id="a-LL"></a>化作无数不可计议不可称量如来，<a id="a-LM"></a>化出坐师子座上说法度脱一切。<a id="a-LN"></a>其数如化树上如来之数开度一切已，<a id="a-LO"></a>便说此偈言：</p>
  <p id="aLP">“众祐人中尊，<a id="a-LQ"></a> 谛觉于一切，</p>
  <p id="aLR">人见欢喜者，<a id="a-LS"></a> 皆弃捐恶道。</p>
  <p id="aLT">其久有神通，<a id="a-LU"></a> 世雄难得值，</p>
  <p id="aLV">如优昙钵华，<a id="a-LW"></a> 其色可意好。</p>
  <p id="aLX">其欲供养佛，<a id="a-LY"></a> 及奉事我身，</p>
  <p id="aLZ">彼闻是经法，<a id="a-La"></a> 其心当欢喜。</p>
  <p id="aLb">其欲见现在，<a id="a-Lc"></a> 世尊人中上，</p>
  <p id="aLd">世光明威神，<a id="a-Le"></a> 当信乐吉祥。</p>
  <p id="aLf">其当来诸佛，<a id="a-Lg"></a> 以光导御人，</p>
  <p id="aLh">欲见是世尊，<a id="a-Li"></a> 当信是吉祥。</p>
  <p id="aLj">其有求大乘，<a id="a-Lk"></a> 彼则有大利，</p>
  <p id="aLl">闻是经法已，<a id="a-Lm"></a> 则奉侍于佛。</p>
  <p id="aLn">其目得清净，<a id="a-Lo"></a> 及耳鼻之根，</p>
  <p id="aLp">身口意诸根，<a id="a-Lq"></a> 为断无所受。</p>
  <p id="aLr">三昧戒清净，<a id="a-Ls"></a> 智慧解脱净，</p>
  <p id="aLt">解脱示现智，<a id="a-Lu"></a> 脱现为至诚。</p>
  <p id="aLv">解于一切法，<a id="a-Lw"></a> 于我无所起，</p>
  <p id="aLx">所知无所灭，<a id="a-Ly"></a> 即不忧诸响。<a id="a-Lz"></a>”</p>
  <p id="aM0">诸化如来说此偈已，<a id="a-M1"></a>应时不可计人立于三乘，<a id="a-M2"></a>无数世界人民皆得一心，<a id="a-M3"></a>无数佛国诸地狱皆灭尽，<a id="a-M4"></a>诸畜生皆脱勤苦，<a id="a-M5"></a>饿鬼皆得安隐。</p>
  <p id="aM6">尔时，<a id="a-M7"></a>佛入量宝三昧正受。<a id="a-M8"></a>如来住是三昧者，<a id="a-M9"></a>随一切人所欲得宝则如其意。<a id="a-MA"></a>见佛国宝皆悉在前，<a id="a-MB"></a>见诸佛树以宝庄饰，<a id="a-MC"></a>随意所好所欲。<a id="a-MD"></a>见色则见诸郡国县邑及国人民即如意见满诸佛国尽形寿，<a id="a-ME"></a>见所欲庄饰则如意见男子、<a id="a-MF"></a>女人、<a id="a-MG"></a>小男、<a id="a-MH"></a>小女璎珞庄饰，<a id="a-MI"></a>亦复见诸天、<a id="a-MJ"></a>龙、<a id="a-MK"></a>鬼、<a id="a-ML"></a>神、<a id="a-MM"></a>揵陀罗、<a id="a-MN"></a>阿须伦、<a id="a-MO"></a>迦留罗、<a id="a-MP"></a>真陀罗、<a id="a-MQ"></a>摩睺勒，<a id="a-MR"></a>所欲服饰，<a id="a-MS"></a>所欲食饮，<a id="a-MT"></a>所欲舍宅，<a id="a-MU"></a>如意所好皆见皆得。</p>
  <p id="aMV">佛告阿难：<a id="a-MW"></a>“有三昧名慧行，<a id="a-MX"></a>诸佛世尊住是三昧，<a id="a-MY"></a>随人所欲得三昧，<a id="a-MZ"></a>如意即见一切人愿。</p>
  <p id="aMa">“阿难，<a id="a-Mb"></a>诸佛世尊有三昧名无量过度三昧，<a id="a-Mc"></a>吉祥威神随人所欲，<a id="a-Md"></a>得万物即如意在前，<a id="a-Me"></a>得万物已供养如来。</p>
  <p id="aMf">“阿难，<a id="a-Mg"></a>诸佛世尊有三昧名眼，<a id="a-Mh"></a>住是三昧时，<a id="a-Mi"></a>令一切人不复习欲，<a id="a-Mj"></a>乐道德欲，<a id="a-Mk"></a>于淫欲不净想不复习也，<a id="a-Ml"></a>于梦中亦不乐。</p>
  <p id="aMm">“阿难，<a id="a-Mn"></a>诸佛世尊有三昧名意惭愧，<a id="a-Mo"></a>住是三昧时，<a id="a-Mp"></a>令诸佛国中人民皆有愧心，<a id="a-Mq"></a>无恚乱意。</p>
  <p id="aMr">“阿难，<a id="a-Ms"></a>诸佛世尊有三昧名目主，<a id="a-Mt"></a>住是三昧盲者得目。</p>
  <p id="aMu">“阿难，<a id="a-Mv"></a>诸佛世尊有三昧名无忧主，<a id="a-Mw"></a>住是三昧时，<a id="a-Mx"></a>若入城，<a id="a-My"></a>令一切人无复忧患。</p>
  <p id="aMz">“阿难，<a id="a-N0"></a>诸佛世尊有三昧名神通主，<a id="a-N1"></a>住是三昧，<a id="a-N2"></a>令无神通者飞行虚空，<a id="a-N3"></a>神足能高七树。</p>
  <p id="aN4">“阿难，<a id="a-N5"></a>诸佛世尊有三昧名世光耀，<a id="a-N6"></a>住是三昧时，<a id="a-N7"></a>盲者得见世尊。</p>
  <p id="aN8">“阿难，<a id="a-N9"></a>诸佛世尊有三昧名受清净，<a id="a-NA"></a>住是三昧时足蹈门阃，<a id="a-NB"></a>令诸天、<a id="a-NC"></a>龙、<a id="a-ND"></a>鬼、<a id="a-NE"></a>神、<a id="a-NF"></a>揵陀罗王、<a id="a-NG"></a>阿须伦王、<a id="a-NH"></a>迦留罗王、<a id="a-NI"></a>真陀罗王、<a id="a-NJ"></a>摩睺勒王、<a id="a-NK"></a>释梵于彼稽首礼佛。</p>
  <p id="aNL">“阿难，<a id="a-NM"></a>诸佛世尊有三昧名过师子英，<a id="a-NN"></a>住是三昧时，<a id="a-NO"></a>诸外异道适见如来威神，<a id="a-NP"></a>皆降伏自归。</p>
  <p id="aNQ">“阿难，<a id="a-NR"></a>诸佛世尊有三昧名金刚光明，<a id="a-NS"></a>住是三昧足蹈地时，<a id="a-NT"></a>三千大千诸铁围大铁围山、<a id="a-NU"></a>须弥山王及黑山、<a id="a-NV"></a>诸沟坑溪谷山林及地皆正，<a id="a-NW"></a>高者为卑，<a id="a-NX"></a>丘墟为平，<a id="a-NY"></a>其地柔软譬如好衣。</p>
  <p id="aNZ">“阿难，<a id="a-Na"></a>诸佛世尊有三昧名伏诸魔力，<a id="a-Nb"></a>住是三昧时，<a id="a-Nc"></a>令诸魔恐惧怖懅不安，<a id="a-Nd"></a>各各不乐其宫舍怖懅不止，<a id="a-Ne"></a>至于见佛归命如是稽首佛足。</p>
  <p id="aNf">“阿难，<a id="a-Ng"></a>诸佛世尊有三昧名无恐惧，<a id="a-Nh"></a>住是三昧时，<a id="a-Ni"></a>令一切人无伤害意，<a id="a-Nj"></a>相向无诸恐惧亦无憍慢。</p>
  <p id="aNk">“阿难，<a id="a-Nl"></a>诸佛世尊有三昧名妙句，<a id="a-Nm"></a>住是三昧时，<a id="a-Nn"></a>令诸世界人无有食者得诸无数种种之味。</p>
  <p id="aNo">“阿难，<a id="a-Np"></a>诸佛世尊有三昧名颜色，<a id="a-Nq"></a>住是三昧时，<a id="a-Nr"></a>令一切人得好妙色不复多病。</p>
  <p id="aNs">“阿难，<a id="a-Nt"></a>诸佛世尊有三昧名为他故令无衣者得自然衣，<a id="a-Nu"></a>住是三昧时，<a id="a-Nv"></a>拘闭狱者皆得解脱，<a id="a-Nw"></a>诸在厄难者令免难苦得诸安乐，<a id="a-Nx"></a>悭贪者喜布施，<a id="a-Ny"></a>恶戒者住净戒，<a id="a-Nz"></a>恚怒者立忍辱，<a id="a-O0"></a>懈怠者使精进，<a id="a-O1"></a>断诸不善法习增善法，<a id="a-O2"></a>乱意者令得一心，<a id="a-O3"></a>恶智者得净智慧。</p>
  <p id="aO4">“阿难，<a id="a-O5"></a>诸佛世尊有三昧，<a id="a-O6"></a>名说无意行善说句，<a id="a-O7"></a>住是三昧时，<a id="a-O8"></a>诸忧愁者悉令喜踊。</p>
  <p id="aO9">“阿难，<a id="a-OA"></a>诸佛世尊有三昧名二光，<a id="a-OB"></a>住是三昧时，<a id="a-OC"></a>于去来今诸法无所挂碍，<a id="a-OD"></a>无有不等示现智慧。</p>
  <p id="aOE">“阿难，<a id="a-OF"></a>诸佛世尊有三昧，<a id="a-OG"></a>名于诸法无谀谄便去，<a id="a-OH"></a>住是三昧时，<a id="a-OI"></a>令诸菩萨大士得不起法忍。<a id="a-OJ"></a>”</p>
  <p id="aOK">佛说如是，<a id="a-OL"></a>贤者阿难，<a id="a-OM"></a>诸尊弟子，<a id="a-ON"></a>十方诸会菩萨，<a id="a-OO"></a>诸天龙神世间人民，<a id="a-OP"></a>为佛作礼而去。</p>
 </body>
</html>