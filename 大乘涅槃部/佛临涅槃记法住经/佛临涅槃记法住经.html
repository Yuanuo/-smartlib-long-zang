<!doctype html>
<html id="rXs7Cu3" data-ver="300">
 <head>
  <meta charset="utf-8">
  <meta library="unknown">
  <meta period="唐">
  <meta author="玄奘">
  <meta priority="5">
  <meta searchable="all">
 </head>
 <body>
  <h1 style="text-align: center;" id="a1"><a id="a2">佛临涅槃记法住经</a></h1>
  <p id="a3">如是我闻：<a id="a-4"></a>一时，<a id="a-5"></a>薄伽梵在拘尸城力士生地娑罗双林，<a id="a-6"></a>与无量无数声闻、<a id="a-7"></a>菩萨摩诃萨俱，<a id="a-8"></a>并诸天、<a id="a-9"></a>人、<a id="a-A"></a>阿素洛等，<a id="a-B"></a>一切大众前后围绕。<br>　　时，<a id="a-C"></a>薄伽梵临般涅槃愍众生故，<a id="a-D"></a>以慈软音告阿难曰：<a id="a-E"></a>“吾今不久当般涅槃，<a id="a-F"></a>一切有为无不悉舍，<a id="a-G"></a>一切佛事皆已究竟。<a id="a-H"></a>我已宣说离窟宅法、<a id="a-I"></a>妙甘露法、<a id="a-J"></a>最自在法、<a id="a-K"></a>极安乐法，<a id="a-L"></a>是法深妙难解难知，<a id="a-M"></a>不可寻思超寻思境，<a id="a-N"></a>诸大圣者自内所证。<a id="a-O"></a>我又三转无上法轮，<a id="a-P"></a>其轮威猛具十二相，<a id="a-Q"></a>诸余沙门或婆罗门、<a id="a-R"></a>天、<a id="a-S"></a>魔、<a id="a-T"></a>梵等，<a id="a-U"></a>皆无有能如实转者。<a id="a-V"></a>我已为诸天人吹大法螺，<a id="a-W"></a>击大法鼓，<a id="a-X"></a>觉悟长夜无明睡眠。<a id="a-Y"></a>我已为诸天人建大法幢，<a id="a-Z"></a>燃大法炬，<a id="a-a"></a>普照一切除灭暗冥。<a id="a-b"></a>我已为诸有情作大法桥，<a id="a-c"></a>为大法船，<a id="a-d"></a>济渡一切暴流所溺。<a id="a-e"></a>我已为诸有情注大法流，<a id="a-f"></a>降大法雨，<a id="a-g"></a>一切枯槁皆令润洽。<a id="a-h"></a>我已开显解脱正路，<a id="a-i"></a>引诸世间迷失道者。<a id="a-j"></a>若诸有情我应度者皆已度讫，<a id="a-k"></a>诸未度者皆亦为作得度因缘。<a id="a-l"></a>我已降伏一切外道，<a id="a-m"></a>我已摧灭一切邪论。<a id="a-n"></a>我已倾覆诸魔宫殿，<a id="a-o"></a>我已破坏一切魔军。<a id="a-p"></a>正师子吼作大佛事，<a id="a-q"></a>圆满丈夫本所誓愿，<a id="a-r"></a>护持法眼令无毁缺，<a id="a-s"></a>化诸声闻授菩萨记，<a id="a-t"></a>为未来世无上佛眼，<a id="a-u"></a>开照世间常无断绝。<a id="a-v"></a>阿难，<a id="a-w"></a>汝等当于如是无上正法勤加护持，<a id="a-x"></a>令不灭没。<a id="a-y"></a>阿难，<a id="a-z"></a>我今更无所作，<a id="a-10"></a>唯大涅槃是所归趣。<a id="a-11"></a>”<br>　　尔时，<a id="a-12"></a>阿难闻佛语已悲慕感绝，<a id="a-13"></a>良久而言：<a id="a-14"></a>“未审如来为诸有情，<a id="a-15"></a>三无数劫勤苦所得无上正法，<a id="a-16"></a>于佛灭后住世几时，<a id="a-17"></a>饶益天、<a id="a-18"></a>人、<a id="a-19"></a>阿素洛等，<a id="a-1A"></a>当渐隐没？<a id="a-1B"></a>”<br>　　尔时，<a id="a-1C"></a>世尊重以慈音告阿难曰：<a id="a-1D"></a>“诸佛化迹法皆如是，<a id="a-1E"></a>勿复忧悲。<a id="a-1F"></a>无上正法于我灭后，<a id="a-1G"></a>住世千年饶益天、<a id="a-1H"></a>人、<a id="a-1I"></a>阿素洛等，<a id="a-1J"></a>从是已后渐当隐没。<a id="a-1K"></a>阿难当知：<br>　　“我涅槃后第一百年，<a id="a-1L"></a>吾圣教中，<a id="a-1M"></a>圣法坚固。<a id="a-1N"></a>我诸弟子聪慧多闻，<a id="a-1O"></a>无畏辩才能伏邪论，<a id="a-1P"></a>具大神力，<a id="a-1Q"></a>于诸有情多所饶益。<a id="a-1R"></a>由是义故，<a id="a-1S"></a>天龙欢喜勤加守护，<a id="a-1T"></a>国王、<a id="a-1U"></a>大臣、<a id="a-1V"></a>长者、<a id="a-1W"></a>居士亦复如是，<a id="a-1X"></a>善识福田，<a id="a-1Y"></a>于佛法僧深生净信，<a id="a-1Z"></a>供养恭敬尊重赞叹。<a id="a-1a"></a>一百年末有大国王，<a id="a-1b"></a>名阿输迦，<a id="a-1c"></a>出现于世，<a id="a-1d"></a>具大威力，<a id="a-1e"></a>王赡部洲，<a id="a-1f"></a>建窣堵波高广严饰，<a id="a-1g"></a>其数满足八万四千，<a id="a-1h"></a>供养吾身所留舍利，<a id="a-1i"></a>令无量众见闻欢喜，<a id="a-1j"></a>皆树生天解脱之业。<br>　　“我涅槃后第二百年，<a id="a-1k"></a>吾圣教中，<a id="a-1l"></a>寂静坚固。<a id="a-1m"></a>我诸弟子聪慧多闻，<a id="a-1n"></a>如天人师具大威德多所饶益。<a id="a-1o"></a>以是义故，<a id="a-1p"></a>天龙欢喜常加守护，<a id="a-1q"></a>国王、<a id="a-1r"></a>大臣、<a id="a-1s"></a>长者、<a id="a-1t"></a>居士亦复如是，<a id="a-1u"></a>善识福田，<a id="a-1v"></a>于佛法僧深生净信，<a id="a-1w"></a>供养恭敬尊重赞叹。<br>　　“我涅槃后第三百年，<a id="a-1x"></a>吾圣教中，<a id="a-1y"></a>正行坚固。<a id="a-1z"></a>我诸弟子证慧解脱、<a id="a-20"></a>俱分解脱，<a id="a-21"></a>身证见至无量百千。<a id="a-22"></a>由是多人得圣果故，<a id="a-23"></a>天龙欢喜常加守护，<a id="a-24"></a>国王、<a id="a-25"></a>大臣、<a id="a-26"></a>长者、<a id="a-27"></a>居士亦复如是，<a id="a-28"></a>善识福田，<a id="a-29"></a>于佛法僧深生净信，<a id="a-2A"></a>供养恭敬尊重赞叹。<br>　　“我涅槃后第四百年，<a id="a-2B"></a>吾圣教中，<a id="a-2C"></a>远离坚固。<a id="a-2D"></a>我诸弟子乐住空闲，<a id="a-2E"></a>勤修寂定。<a id="a-2F"></a>以是义故，<a id="a-2G"></a>天龙欢喜常随守护，<a id="a-2H"></a>国王、<a id="a-2I"></a>大臣、<a id="a-2J"></a>长者、<a id="a-2K"></a>居士亦复如是，<a id="a-2L"></a>善识福田，<a id="a-2M"></a>于佛法僧深生净信，<a id="a-2N"></a>供养恭敬尊重赞叹。<br>　　“我涅槃后第五百年，<a id="a-2O"></a>吾圣教中，<a id="a-2P"></a>法义坚固。<a id="a-2Q"></a>我诸弟子爱乐正法，<a id="a-2R"></a>精勤修学论议决择。<a id="a-2S"></a>由是义故，<a id="a-2T"></a>天龙欢喜常勤守护，<a id="a-2U"></a>国王、<a id="a-2V"></a>大臣、<a id="a-2W"></a>长者、<a id="a-2X"></a>居士亦复如是，<a id="a-2Y"></a>善识福田，<a id="a-2Z"></a>于佛法僧深生净信，<a id="a-2a"></a>供养恭敬尊重赞叹。<br>　　“我涅槃后第六百年，<a id="a-2b"></a>吾圣教中，<a id="a-2c"></a>法教坚固。<a id="a-2d"></a>我诸弟子多于教法精勤诵习，<a id="a-2e"></a>心无厌倦，<a id="a-2f"></a>能多饶益无量有情。<a id="a-2g"></a>以是义故，<a id="a-2h"></a>天龙欢喜勤加守护，<a id="a-2i"></a>国王、<a id="a-2j"></a>大臣、<a id="a-2k"></a>长者、<a id="a-2l"></a>居士亦复如是，<a id="a-2m"></a>善识福田，<a id="a-2n"></a>于佛法僧深生净信，<a id="a-2o"></a>供养恭敬尊重赞叹，<a id="a-2p"></a>然于义趣多有怀疑。<br>　　“我涅槃后第七百年，<a id="a-2q"></a>吾圣教中，<a id="a-2r"></a>利养坚固。<a id="a-2s"></a>天、<a id="a-2t"></a>龙、<a id="a-2u"></a>药叉、<a id="a-2v"></a>阿素洛等，<a id="a-2w"></a>于佛法僧供养恭敬尊重赞叹。<a id="a-2x"></a>我诸弟子多著利养、<a id="a-2y"></a>恭敬、<a id="a-2z"></a>名誉，<a id="a-30"></a>于增上学戒、<a id="a-31"></a>定、<a id="a-32"></a>慧等不勤修习。<br>　　“我涅槃后第八百年，<a id="a-33"></a>吾圣教中，<a id="a-34"></a>乖争坚固。<a id="a-35"></a>我诸弟子多相嫌嫉结构恶人，<a id="a-36"></a>尘坌讪谤轻诃持戒，<a id="a-37"></a>鄙贱多闻，<a id="a-38"></a>不念六和，<a id="a-39"></a>专思乖争见不善巧，<a id="a-3A"></a>不敬师长，<a id="a-3B"></a>不正知住，<a id="a-3C"></a>欺诳谄曲言词粗犷如栴茶罗，<a id="a-3D"></a>依附国王、<a id="a-3E"></a>大臣、<a id="a-3F"></a>长者，<a id="a-3G"></a>方便损费三宝财物，<a id="a-3H"></a>结恶朋党折挫善人。<br>　　“我涅槃后第九百年，<a id="a-3I"></a>吾圣教中，<a id="a-3J"></a>事业坚固。<a id="a-3K"></a>我诸弟子多营俗业耕种商估，<a id="a-3L"></a>通致使命以自存活，<a id="a-3M"></a>于诸如来所制学处慢缓毁犯。<br>　　“我涅槃后第十百年，<a id="a-3N"></a>吾圣教中，<a id="a-3O"></a>戏论坚固。<a id="a-3P"></a>我诸弟子多勤习学种种戏论，<a id="a-3Q"></a>舍出世间诸佛正教，<a id="a-3R"></a>所谓契经、<a id="a-3S"></a>应颂、<a id="a-3T"></a>记别、<a id="a-3U"></a>讽诵、<a id="a-3V"></a>自说、<a id="a-3W"></a>缘起、<a id="a-3X"></a>譬喻、<a id="a-3Y"></a>本事、<a id="a-3Z"></a>本生、<a id="a-3a"></a>方广、<a id="a-3b"></a>希法及与论义；<a id="a-3c"></a>精勤习诵世间戏论，<a id="a-3d"></a>所谓王论、<a id="a-3e"></a>贼论、<a id="a-3f"></a>战论、<a id="a-3g"></a>食论、<a id="a-3h"></a>饮论、<a id="a-3i"></a>衣论、<a id="a-3j"></a>乘论、<a id="a-3k"></a>我论、<a id="a-3l"></a>淫论、<a id="a-3m"></a>男论、<a id="a-3n"></a>女论、<a id="a-3o"></a>诸国土论、<a id="a-3p"></a>诸河海论、<a id="a-3q"></a>诸外道论，<a id="a-3r"></a>由乐此等种种戏论，<a id="a-3s"></a>令诸沙门、<a id="a-3t"></a>婆罗门等轻毁退失我之圣教。<a id="a-3u"></a>于我正法毗奈耶中，<a id="a-3v"></a>当有如斯诸恶苾刍、<a id="a-3w"></a>苾刍尼等，<a id="a-3x"></a>不善修习身戒心慧，<a id="a-3y"></a>更相忿争谋毁诽谤，<a id="a-3z"></a>耽著妙好种种衣钵、<a id="a-40"></a>房舍、<a id="a-41"></a>敷具。<a id="a-42"></a>由与诸恶徒党集会，<a id="a-43"></a>虽经多年守护净戒，<a id="a-44"></a>于须臾顷悉皆毁犯；<a id="a-45"></a>虽经多年集诸善本，<a id="a-46"></a>由多忧恚悉皆退失。<a id="a-47"></a>以是因缘，<a id="a-48"></a>天龙等众悲伤懊恼舍不守护，<a id="a-49"></a>国王、<a id="a-4A"></a>大臣、<a id="a-4B"></a>长者、<a id="a-4C"></a>居士，<a id="a-4D"></a>于三宝所不生净信诽谤轻毁，<a id="a-4E"></a>由是因缘令正法灭。<br>　　“从是已后，<a id="a-4F"></a>诸苾刍等造恶转深，<a id="a-4G"></a>国王、<a id="a-4H"></a>大臣、<a id="a-4I"></a>长者、<a id="a-4J"></a>居士益不恭敬，<a id="a-4K"></a>三宝余势犹未全灭。<a id="a-4L"></a>故于彼时，<a id="a-4M"></a>复有苾刍、<a id="a-4N"></a>苾刍尼等，<a id="a-4O"></a>少欲知足，<a id="a-4P"></a>护持禁戒，<a id="a-4Q"></a>修行静虑，<a id="a-4R"></a>爱乐多闻，<a id="a-4S"></a>受持如来三藏教法，<a id="a-4T"></a>广为四众分别演说，<a id="a-4U"></a>利益安乐无量有情。<a id="a-4V"></a>复有国王、<a id="a-4W"></a>大臣、<a id="a-4X"></a>长者及居士等，<a id="a-4Y"></a>爱惜正法，<a id="a-4Z"></a>于三宝所供养恭敬尊重赞叹，<a id="a-4a"></a>护持建立无所顾恋。<a id="a-4b"></a>当知皆是不可思议诸菩萨等，<a id="a-4c"></a>以本愿力生于此时，<a id="a-4d"></a>护持如来无上正法，<a id="a-4e"></a>与诸有情作大饶益。<a id="a-4f"></a>”<br>　　尔时，<a id="a-4g"></a>阿难、<a id="a-4h"></a>声闻、<a id="a-4i"></a>菩萨、<a id="a-4j"></a>天、<a id="a-4k"></a>龙、<a id="a-4l"></a>药叉、<a id="a-4m"></a>人非人等一切大众，<a id="a-4n"></a>闻薄伽梵悬记当来法住时分诸苾刍等行业差别，<a id="a-4o"></a>皆增悲叹，<a id="a-4p"></a>信受奉行。</p>
 </body>
</html>